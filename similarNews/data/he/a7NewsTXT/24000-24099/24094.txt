

הקהילה היהודית במוסקווה יזמה עצרת הזדהות למען ישראל. כאלפיים איש השתתפו בעצרת.

כתב עתי"ם מוסר, כי האירוע התקיים במרכז הקהילתי השייך לפדרציית הקהילות היהודיות ברוסיה והשתתפו באירוע הרב ברל לזר, שגריר ישראל במוסקווה נתן מרון ואישי ציבור מקומיים. באירוע צויין גם יום הזכרון לחללי צה"ל ופעולות האיבה.

ראש הממשלה אריאל שרון אמר למתכנסים בשידור לוויני: "אני שואב עידוד רב מההתכנסות של יהודי רוסיה ומהנחישות שגילו הנשיא פוטין והעם הרוסי במלחמתם בטרור. אני מייחל לכך שבמהרה יבינו כוחות השחור שבהרג חפים מפשע ופגיעה באזרחים תמימים אי אפשר עוד להשיג הישגים פוליטיים או אחרים כלשהם."
