

בצה"ל ממשיכים לחקור את המחבלים הרבים שנלכדו עד כה במסגרת מבצע חומת מגן.

דובר צה"ל מסר הבוקר כי מחקירת בכיר הג'יהאד האיסלמי באיזור ג'נין, ת'אבת מרדאוי, שהסגיר עצמו לידי כוחותינו, עולה שהוא אחראי לרצח 20 ישראלים, וכי עמד בקשרים עם סוריה.

בין היתר היה ת'אבת אחראי לשני פיגועי תופת בחדרה, לפיגוע בתחנת הרכבת בבנימינה, לשני פיגועי ירי קטלניים בבקעה, לפיגוע הרצחני ליד קיבוץ שלוחות, לפיגוע האחרון באוטובוס בתחנה המרכזית בעפולה, לפיגוע האוטובוס ליד מחנה שמונים ולפיגוע באוטובוס ליד הכפר מוסמוס.

ת'אבת עשה בפיגועים אלה שימוש בתשעה מחבלים מתאבדים.


