

מתאם הפעולות בשטחי יש"ע האלוף עמוס גלעד קבע חד משמעית, כי לא היה טבח במחנה הפליטים ב'נין.

בתידרוך לכתבים שהתקיים במרכז התקשורת בירושלים אמר האלוף גלעד, כי "אנו מתמודדים מול האשמות שאין שחר", והוסיף: "המטרה בהאשמתנו בטבח פשוטה: ליצור את הרושם בעולם שאנו חבורה של רוצחים".

האלוף גלעד קבע, כי הטרור שמפעילה הרשות הפלשתינית נגדנו הוא "טרור מדינה". אלוף גלעד, שהיה בעבר ראש חטיבת המחקר באמ"ן סבור כי ערפאת לא יוותר על נשק הטרור עד שלא ישיג את מטרותיו האסטרטגיות, לרבות את זכות השיבה. הוא אולי יסכים להפסקת אש, אך לגביו אין לכך שום משמעות.
