

שר החוץ שמעון פרס הביע היום את תמיכתו ברעיון לכנס ועידת שלום איזורית למזרח התיכון.

בפגישה עם שגרירי מדינות אסיה שהתקיימה במשרד החוץ ובה עדכן אותם פרס במצב, הוא אמר שהוועידה צריכה לסמן אופק מדיני ולכלול גם מימד כלכלי, שיעסוק בשיקומם של תושבי ההישובים הערבייים ביש"ע. עוד אמר פרס כי ועידת השלום האיזורית צריכה להתנהל ללא סדר יום נוקשה וללא תכתיבים ולהיות מעין "סיעור מוחות" למציאת פתרון לכל המחלוקות.

בתשובה לשאלה, האם ערפאת צריך להשתתף בוועידה כזו השיב פרס: כל עם בוחר את נציגיו.

עוד אמר פרס כי ישראל תפעל להצלחת שליחותו של שר החוץ האמריקני קולין פאוול.
