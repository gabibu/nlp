

חיל האוויר יציין את יום הזיכרון לחללי מערכות ישראל בטקס בגלעד החיל, שבהר הטייסים.

הטקס יערך בראשות מפקדת חיל האוויר, האלוף דן חלוץ, וישתתפו בו אנשי החיל בהווה ובעבר. עם תום צפירת הזיכרון, יעבור מעל הגלעד מטס חסר של שלושה מטוסי בז לזכר הנופלים.

בטקס סיום יום הזיכרון ופתיחת אירועי יום העצמאות ה-54 למדינת ישראל בהר הרצל, יועברו דגל הלאום ודגל צבא הגנה לישראל ממשמרת חיל האוויר למשמרת פיקוד העורף.

הדגלים יועברו על ידי חוליות הדגלנים הראשיות של החילות בראש חוליית חיל האוויר, תעמוד לראשונה בתולדות צה"ל אשה - סרן עדי יורן אשר הוכרה בעבר כקצינה מצטיינת על ידי מפקד חיל האוויר.

לרגל יום העצמאות יערכו מטוסי ומסוקי חיל האוויר במהלך החג מטס הצדעה בשמי הארץ.

