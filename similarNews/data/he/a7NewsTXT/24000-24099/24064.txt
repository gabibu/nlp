

החל ממחר, 16.4.02 ניתן יהיה לשלם לראשונה אגרת רשיון נהיגה באינטרנט, באמצעות כרטיס אשראי, כך מסר היום שר התחבורה, ד"ר אפרים סנה.

שר התחבורה מסר, כי ניתן יהיה לבצע תשלומי אגרות רשיון נהיגה באינטרנט, 24 שעות ביממה ובכך לחסוך את הצורך להגיע אל בנק הדואר כפי שנהוג כיום.

דובר משרד התחבורה אבנר עובדיה מסר, כי מהחודש הבא ניתן יהיה לשלם באמצעות האינטרנט גם אגרות רשיון רכב, עד לסכום של 3000 שקלים. בןי התשלומים שניתן יהיה לשלם: אגרת רשוי לרכב, חידוש רשיון לרכב וכפל רשיון נהיגה ורכב.

כמו כן ניתן יהיה מהחודש הבא אגרות רישוי נהיגה ורכב על ידי מערכת "מענה קולי ממוחשב" הפועלת 24 שעות ביממה. תשלום האגרות ב"נמענה הקולי" יתבצע באמצעות כרטיס אשראי.

יצוין, כי האגף לשרותיי מידע שבמשרד התחבורה מנפיק מדי שנה למעלה מ-3 מיליון אגרות רשיון נהיגה ורכב.

שר התחבורה ציין, כי השרות החדש יצמצם באופן משמעותי את זמן קבלת השרות במשרדי הרישוי ויפחית את עומס הפונים לבנק הדואר.
