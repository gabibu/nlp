

ראש הממשלה אריאל שרון אמר כי בפגישתו עם שר החוץ האמריקני קולין פאוול ביום שישי הציע לו לכנס ועידה איזורית, שבה ישתתפו מספר מדינות.

כתבת עתי"ם מוסרת כי לדברי ראש הממשלה, בועידה ישתתפו ישראל, מצרים, סעודיה, ירדן, מרוקו ונציגים פלשתינים. שרון אמר כי הרעיון מקובל על ארה"ב.

שרון הוסיף כי מטרתה של הועידה, להוות "פתח למהלך שצריך להביא אותנו למה שכולנו מצפים לו - קץ הסכסוך בינינו לבין הפלשתינים ובין מדינות אחרות".
