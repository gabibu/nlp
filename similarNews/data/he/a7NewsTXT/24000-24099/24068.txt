

קצין צה"ל השאיר במכוניתו רימוני רסס ותחמושת ועורר בהלה בקרב עוברים ושבים סמוך לבית ספר בראשון לציון.

אתמול התקבלה הודעה מהמוקד העירוני על רכב חשוד, החונה סמוך לבית ספר "שלמון" בראשל"צ. למקום הוזעקו ניידות סיור וניידת חבלה וחבלן בדק את המכונית ופרץ אותה. ברכב נתפסו שני רימוני רסס צה"ליים ומחסנית עם כדורים.

בעוד החבלן בודק את אמצעי הלחימה, הגיע למקום קצין צה"ל בדרגת סגן וסיפר, כי הרכב ואמצעי הלחימה שייכים לו.

גורמי מצ"ח עודכנו במקרה, אמצעי הלחימה הוחרמו והקצין שוחרר בערבות.


