

שר התקשורת, ראובן ריבלין, נפגש אמש עם נציגי פורום היוצרים בעניין גורל היצירה המקורית, לאור המשבר הפוקד את ענף התקשורת והמדיה.

נציגי היוצרים הציגו בפני השר את המצב הקשה בו נתונים היוצרים ובו נתונה היצירה המקורית הישראלית. היוצרים טענו, כי זכייניות השידור אינן עומדות בהתחייבויותיהן ליצירה העברית ואינן מעבירות את חובותיהן כמתחייב.

השר ריבלין אמר, כי כל הקלה שתינתן לכל גוף יוצר לא תבוא על חשבון היצירה המקורית וכי יעמוד על כך שהחברות ימלאו את התחייבויותיהן להפקה המקורית. השר הוסיף כי מנכ"לי הזכייניות לא יכולים להתנער ממחויבויותיהם והבטיח כי זכייני ערוץ 2 יקבלו תוך חדשיים אופק, שיאפשר להם לתכנן את המשך ההפקות.

השר ריבלין הוסיף, כי לא יוותר על חובות העבר של הכבלים ועל התחייבויותיהם ליצירה הישראלית.


