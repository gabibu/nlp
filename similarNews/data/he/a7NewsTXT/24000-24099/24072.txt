

"אני צריך לקבל החלטות קשות ותמיד טוב לדעת שיש על מי לסמוך". כך אמר ראש הממשלה, אריאל שרון, בעת שביקר היום פצועים מפיגועים ופעולות צה"ל ביש"ע, המאושפזים בבית החולים הדסה עין-כרם בירושלים.

בבית החולים מאושפזים 19 פצועים, 12 אנשי כוחות הביטחון ו-7 אזרחים שנפגעו בתקופה האחרונה או במהלך פעולות צה"לביש"ע, או בפיגועים שארעו בירושלים.

ראש הממשלה שוחח עם החיילים ובני משפחותיהם ואח"כ אמר "אנו נמצאים במערכה קשה וצריך לעשות את הכל כדי לפגוע בטרור. אני צריך לקבל החלטות קשות ותמיד טוב לדעת שיש על מי לסמוך, אם זה הפיקוד הבכיר או המפקדים שממש נלחמים בשטח. ההרגשה שלי שיש על מי לסמוך ואתם נותנים את הרגשת הביטחון הזו שלמדינת ישראל יש את הכוחות הטובים ביותר, החילים הטובים ביותר והמפקדים הטובים ביותר".


