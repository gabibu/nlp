

בישיבת הממשלה אמר היום הרמטכ"ל רב אלוף שאול מופז כי בעקבות פעולת צה"ל בשטחי יו"ש תשתית הטרור נפגעה באופן משמעותי לטווח הקצר וכן נפגע פרוייקט ייצור טילי הקאסם. הוא גם חשף מסמך של ערפאת הקורא לפלשתינים לצאת לפיגועי טרור.

בהתייחסו למתרחש במחנה הפליטים ג'נין אמר מופז, כי זוהו 26 גופות, מרביתם של מחבלים. עדיין ישנם בשטח המחנה עשרות מטענים, לרבות גוויות ממולכדות.

בהתייחסו לפרשת פינוי הגופות אמר מופז, כי צה"ל החל לפנות את הגוויות בשל החשש שזה יעורר בעיות תברואה, אולם הפלשתינים במכוון לא אספו את הגופות. עוד הוסיף מופז כי נעצרו 5,000 חשודים ולאחר מיון ראשוני נשארו בחקירה כ-1,200, שלהם מעורבות מסויימת בטרור, מהם 50 מבוקשים "כבדים". להערכת צה"ל יש לפלשתינים כ-400 הרוגים בכל איזורי הפעילות של צה"ל.
