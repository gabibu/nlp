

בבית לחם השתלט צה"ל על מלון פאלאס, סמוך למתחם כנסיית המולד. לפי שעה אין התקדמות במשא ומתן בעניין המתבצרים בכנסייה. ישראל עומדת על דרישתה לעצור את המבוקשים מתוך 150 הפלשתינים החמושים השוהים בכנסייה. בצה"ל מדגישים כי כל מי שאין לו דם על הידיים יוכל לצאת לביתו.

הפלשתינים מדווחים כי שני פלשתינים נהרגו מירי חיילי צה"ל בשתי תקריות באזור בית לחם.

תקרית אחת לפי דברי הפלשתינים היתה בכפר דוחא שם נהרגה פלשתינית לאחר שחיילים כיתרו בניין שדווח כי מסתתרים בו מבוקשים, ופתחו באש.

עוד מדווחים הפלשתינים כי כוחות צה"ל נכנסו לכפר עבידייה שממזרח לבית לחם ועושים בו סריקות ומעצרים. בעת הסריקות נהרג פלשתיני.


