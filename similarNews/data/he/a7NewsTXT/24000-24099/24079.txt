

כ-200 יהודים מצרפת הגיעו לישראל בתחילת השבוע לביקור של סולידריות ותמיכה. הקבוצה הגיעה כתוצאה ממאמצי שיווק ופרסום שהשקיעו משרד התיירות והפדרציה היהודית בצרפת.

מנכ"ל משרד התיירות אהרון דומב מסר, כי הקבוצה הגיעה לארץ בתקופה זו על מנת לחגוג את חגיגות יום העצמאות בישראל.

הקבוצה מונה יותר מ-200 איש ותתאכסן במלון "היאט" בירושלים. במהלך הביקור תשתתף הקבוצה בטקס יום הזכרון ביד לבנים בירושלים ובכותל, בנוכחות ראש הממשלה ובטקס הממלכתי של יום העצמאות בהר הרצל. במהלך שהותם בארץ יסיירו חברי הקבוצה באתרים שונים ברחבי הארץ.

הקבוצה תפגין מחר מל הקונסוליה הצרפתי במחאה נגד המדיניות של הממשל הצרפתי.
