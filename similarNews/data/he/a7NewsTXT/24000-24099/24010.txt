

היועצת לביטחון לאומי בבית הלבן, קונדוליסה רייס, הודיעה כי ארה"ב סבורה ש"מוקדם מדי" לדבר על ועידת שלום בינלאומית למזה"ת, אבל היא לא דוחה את העקרון.

"אנו בוחנים כמובן את כל מה שיכול לסייע למצב", הודיעה רייס בתשובה לשאלה של כתב רשת הטלויזיה אן.בי.סי. על כינוס אפשרי של ועידת שלום בינלאומית, שתכלול את סעודיה, מצרים, ירדן, הפלשתינים, ישראל והאו"ם.

"אנו לא רוצים לפעול בטרם עת", הודיעה רייס והדגישה ש"כל ועידה, כל פגישה חייבת להתקיים בהתאם לשורה של עקרונות".

רייס מתחה ביקורת על ערפאת בסוגיית פיגועי ההתאבדות. "הנשיא ערפאת לא יוכל לקבל הכל. הוא לא יוכל לתמוך בטרור באיזור, ולהכריז על עצמו איש שלום". שר החוץ האמריקני קולין פאוול יישאר עוד "כמה ימים" נוספים באיזור, אמרה רייס.
