

ארועי יום הזכרון לחללי מערכות ישראל ייפתחו הערב בצפירת דומייה של דקה בשעה שמונה ובטקס המסורתי ברחבת הכותל במעמד נשיא המדינה, הרמטכ"ל והורים שכולים.

מחר באחת עשרה תושמע צפירה של שתי דקות ויתחילו טקסי הזכרון בבתי העלמין הצבאיים וליד האנדרטה לחללים הבדואים בצומת המוביל.

בשעה אחת יהיה בהר הרצל טקס האזכרה הממלכתי לנפגעי פעולות איבה.

ארועי יום העצמאות ייפתחו מחר בשמונה בערב בטקס הדלקת המשואות על הר הרצל.

כשלושת אלפים שוטרים, לוחמי מג"ב, מתנדבים של המשמר האזרחי וחיילים, בסיוע מסוקים ופרשים יאבטחו את יום הזכרון ואת חגיגות יום העצמאות.


