

הלוט הוסר מגל-עד, שתוכנן על ידי הארכיטקט האמריקני וניצול השואה סטיפן ג'ייקובס, באתר מחנה ההשמדה הנאצי בוכנוואלד ליד העיר וויימר. הגל-עד בא להזכיר את התנאים הקטסטרופלים ששררו במה שמכונה "המחנה הקטן", שעלו בחייהם של אלפי אסירים.

המחנה הוקם בהתחלה על ידי הנאצים בסוף שנת 1942, והיה אמור להיות "איזור הסגר" ליד המחנה הראשי. אבל בשנת 1945, נכלאו בו למעלה מ- 20,000 אנשים בתוך אורוות סוסים חסרי חלונות, דבר שתואר כ"גיהנום של בוכנוואלד". יותר מ-5,000 אסירים מתו בתנאים איומים.

ג'ייקובס הגיע ב- 1945 לבוכנוואלד מאושוויץ בתור ילד עם אביו. הוא תיאר את תכנון הגל-עד כ"משימה הכי קשה בחיי". הגל-עד חקוק בתוך סלע גדול והוא מזכיר את הקורבנות בשש שפות - עברית, גרמנית, צרפתית, פולנית, רוסית ואנגלית. על הסלע נחקקו שמות הערים, הגטאות ומחנות אחרים שמהם הגיעו תושבי המחנה.
