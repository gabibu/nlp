

היועץ המשפטי לממשלה מגדיר את יאסר ערפאת כ "פושע מלחמה". בנאום באוניברסיטת בר-אילן אמר היועץ, אליקים רובינשטיין, כי קולר דמם של חללי המלחמה תלוי בראשו של יאסר ערפאת וכך גם דם אחיו.

רובינשטיין ציין כי ערפאת חתום אישית על מסמכים למימון פיגועים, שנחשפו עכשיו במפקדתו ברמאללה. ואולם, הוא הדגיש כי כרגע אנחנו מנועים מלשפוט את ערפאת על פשעיו מפני שאינו נמצא בידינו ובשל שיקולים מדיניים.

עוד אמר רובינשטיין כי בבניין משרדו של ראש המודיעין המסכל, הכפוף לערפאת, באיזור יהודה ושומרון, מצאו החיילים כיתות וטליתות, שנועדו לשמש מחבלים לשם התחזות במסגרת פיגועים.

הוא חיווה דעתו כי ישראל לא תוכל עוד לעולם להטיל על ערפאת משימות של מעצר מחבלים. "אפשר להשתטות פעם או פעמיים", אמר, "אך אסור להפוך לשוטה עולמי".


