

שרת החינוך, לימור לבנת תקיים היום דיון דחוף, בנושא הקלות לסטודנטים המשרתים במילואים, וזאת לאור פנייתם של יו"ר התאחדות הסטודנטים הארצית, ליאור שטרסברג, ולאחר מספרם הגבוה של סטודנטים המשרתים במילואים בתקופה זו.

בישיבה ישתתפו ראש חטיבת התכנון באכ"א, תאל אבי זמיר, מנכ"ל המועצה להשכלה גבוהה, ניסן לימור ונציגי האוניברסיטאות, רקטורים ונציגי הסטודנטים.

הישיבה תתקים בשעה 14:15 בלשכת שרת החינוך ברחוב שבטי ישראל 34, ירושלים.




