

שר החוץ האפגני עבדולה עבדולה מעריך כי אוסמה בן לאדן "עדיין חי, אולי אפילו באפגניסטן".

"מצבו של בן לאדן מסתורי, אבל אני סבור שהוא עדיין חי, אולי אפילו באפגניסטן, באיזור הגבול", גילה עבדולה בהודעה שנמסרה במרכז מחקרים באיחוד האמירויות, שבמסגרתו הוא נשא דברים.

בהודעה שפורסמה ביומון הערבי "אל-חיאת" הדגישה רשת "אל-קעידה" כי מנהיגה בן לאדן נמצא "בין ידידיו במקום בטוח, ובריאותו טובה".

חברי "אל-קאעידה" עדיין מחזיקים ב"מספר כיסי התנגדות, ואנו לא מתכוונים להמעיט בסכנה שהם מהווים", אמר עבדולה מבלי לפרט.
