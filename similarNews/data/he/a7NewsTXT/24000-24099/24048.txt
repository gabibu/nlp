

למרות המצב הביטחוני, כ-50 בני נוער יהודים מיותר מ-20 מדינות הבטיחו את השתתפותם ב'מחנה התנ"ך' העולמי, המתחיל השבוע בירושלים, ורק מעטים ביטלו את בואם. המחנה מהווה את שלב ההכנות הסופי לקראת חידון התנ"ך העולמי לנוער יהודי המתקיים, כמדי שנה, ביום העצמאות.

חידון התנ"ך העולמי לנוער יהודי מאורגן זו השנה ה-39 בידי מפקדת קצין חינוך ונוער ראשי ובשיתוף הסוכנות היהודית, משרד החינוך, הקרן הקיימת לישראל וגופים נוספים. החידון נערך השנה בסימן 'אהבת העם והמולדת'.

שלב הגמר העולמי לנוער מן התפוצות ייערך בבוקר יום העצמאות.

הידיעה הועברה באדיבות הסוכנות היהודית לישראל.


