

הישראלים מגיבים על השעיית העסקאות של האירופים עם חברות הישראליות.

קואופרטיב האוטובוסים "דן" יודיע היום באמצעות המנכ"ל יורם שרעבי כי הוא משעה הזמנת אוטובוסים מחברת מ.א.ן הגרמנית. מדובר בהזמנה של 100 אוטובוסים, עם אפשרות להזמנה נוספת.
השעיית העסקה באה כתגובה להודעת גרמניה כי היא משעה אספקת מנועים וחלפים לתעשייה הצבאית.

שרעבי הסביר את ההחלטה באומרו: "מי שמחליט להטיל אמברגו או סנקציות על צה"ל, למרות הסכמים חתומים, יכול להחליט מחר להרחיב את הסנקציות האלה גם עלינו. כדי לא להיות תלויים במקור אספקה אחד, החלטתי להורות לאנשי אגף הרכש בדן להתחיל לאלתר בבדיקת חלופות לרכישת אוטובוסים באירופה, ביפאן, בקוריאה ובארה"ב.

יצוין כי הקואופרטיב מפעיל כיום כ-1,500 אוטובוסים, כמעט כולם מתוצרת מ.א.ן.

נתן פורמן, מנהל אגף המשק ב"אגד", הרוכש גם הוא אוטובוסים מתוצרת מ.א.ן, אמר כי ימליץ בפני יו"ר המזכירות לנקוט צעד דומה לזה שעליו הודיע דן. הידיעה פורסמה לראשונה בynet.

