

קולין פאוול בא לביירות. הוא נועד שם עם מנהיגי לבנון, כדי לשכנעם להשקיט את גבול הצפון. פגינים של החיזבאללה קידמו את פניו בקריאות נגד ישראל וארצות הברית. מביירות יבוא פאוול לדמשק, וייפגש עם בשאר אסאד.

בשיחות בביירות ובדמשק מעלה פאוול גם את הצעתו של ראש הממשלה, שרון, לקיים בקרוב ועידת שלום אזורית.

השר מאיר שטרית אמר הבוקר שבתנאים מסויימים גם ערפאת יוכל להשתתף בוועידה. ואילו ערפאת אומר שיסכים להשתתף בוועידה רק אם ישראל תיסוג קודם לכן מכל שטחי A.

גם מצרים וירדן הביעו הבוקר הסתייגות מרעיון כינוסה של הוועידה איזורית בלעדי ערפאת.
