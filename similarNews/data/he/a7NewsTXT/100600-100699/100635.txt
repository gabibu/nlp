

מזכ"ל המפלגה, שמריה בן צור, אמר בכנס כי לא היה שר חינוך בישראל שפגע בחינוך הדתי כמו שרת החינוך הנוכחית.

יו"ר סיעת המפד"ל, ח"כ זבולון אורלב, העומד בראש צוות התנועה המשותף לסיעת המפד"ל, לרשתות החינוך, הרבנים ולאישי החינוך הדתי, סקר את ההצלחות המשמעותיות של הצוות לשמירת מעמדו של החינוך הדתי, מזכ"ל המפלגה, שמריה בן צור, אמר בכנס כי לא היה שר חינוך בישראל שפגע בחינוך הדתי כמו שרת החינוך הנוכחית.

בסיכום הדיון, אימצה לשכת המפד"ל את הצעת ההחלטה של ח"כ אורלב והודיעה כי לאחר ששמעה בדאגה את ההשלכות הקשות של חלק מהמלצות דברת על החינוך הממלכתי דתי, היא מטילה על צוות התנועה להמשיך במאבק נחוש כדי לבטל את ההמלצות הפוגעות בחינוך הממלכתי דתי ולדווח ללשכה על הישגיה תוך חודשיים ימים.

עוד הודיעה הערב לשכת המפד"ל כי היא מזדהה עם תושבי שדרות מחזקת את ידיהם ומרגישה אחריות לגורלם. לשכת המפד"ל החליטה לקרוא לממשלה לנקוט בכל האמצעים הצבאיים להפסקת הירי הן על שדרות והן על גוש קטיף.
