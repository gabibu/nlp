

בעוד צמרת הממשל הישראלי, ובראשו ראש הממשלה שרון עצמו, רואים בנשיא מצרים מתווך ראוי לקראת הסדר מדיני במזרח התיכון, הפך זה אתמול לסניגורם של הפיגועים.

נשיא מצרים, חוסני מובארק, אמר אתמול (א') במהלך מסיבת עיתונאים שקיים עם נשיא צ'ילה כי הוא מבין את המחבלים מבצעי הפיגועים נגד ישראל בהתייחס למצבם הכלכלי החמור. "אין מנוס ממצב בו יש מעשי אלימות בגלל המצב הכלכלי הקשה", אמר הנשיא המצרי.

בעקבות הבנה זו למעשי הטרור, ביקש הנשיא המצרי מישראל להוסיף ולהתקדם בתהליך אותו הוא מכנה 'תהליך השלום', על מנת לסייע לפלשתינים להביא ליציבות, שכן כעת ישנו פרטנר בהעדרו של ערפאת.

את דבריו אמר מובארק בהתייחסו להחלטת ראש הממשלה שרון להקפיא את המגעים עם הנהגת הרש"פ בעקבות הפיגוע במסוף קרני. ביקורת נמתחה על ראש הממשלה גם מצידו של ראש המודיעין המצרי עומאר סולימאן. "זו החלטה פזיזה", אמר סולימאן והוסיף כי לטעמו יש לתת לאבו מאזן זמן נוסף כדי שיוכל להתארגן לקראת פעולה.
(ש)
