

יצחק פס וגיסו מתי שבו שהורשעו בנשיאת לבנות חבלה, פנו אל היועץ המשפטי לממשלה, מני מזוז, בדרישה לבטל את עסקת הטיעון שנחתמה עם אנשי התנועה האיסלמית.

לכבוד
היועץ המשפטי לממשלה
מר מני מזוז
באמצעות פקס: 02-6274481

שלום רב,

הנדון: דרישה לביטול עסקת הטיעון עם אנשי התנועה האיסלמית

פונים אנו אליך, כעומד בראש התביעה הכללית במדינת ישראל, זאת על מנת שתפעיל את סמכותך ותורה לפרקליטת מחוז הצפון, לבטל את עסקת הטיעון שנערכה עם אנשי התנועה האיסלאמית ובראשם ראאד סלאח.
על פי מה שנודע לנו, שירות הביטחון הכללי, התנגד לעסקת הטיעון, כאשר הסיבה המרכזית לכך היא מסוכנותם של הנאשמים.
על פי הידוע לנו, השב"כ גם התנגד לכך שבמסגרת אותה עסקת טיעון, יופחת אוטומטית שליש מתקופת מאסרם של הנאשמים, בשל המסוכנות.

למרות ההתנגדות הנחרצת של השב"כ, הודיע פרקליטת מחוז צפון, כי העסקה תתבצע, ואכן כבר כבר בימים הקרובים ישוחררו שלושה מן הנאשמים.

אנו, שיושבים בבית הסוהר ללא חופשות וולא הפחתת שליש, אך בשל התנגדות השב"כ, כאשר בכל פעם שעתרנו לבית המשפט בעניין זה, העתה הפרקליטות על נס את עמדת 'גורמי הבטחון', סוברים כי אין לנהוג איפה ואיפה בין המקרים וכשם שבעניינינו הפרקליטות מקבל ככזה ראה וקדש את עמדת השב"כ, כך יש לנהוג גם בעניינו של ראאד סלאח.

אשר על כן, אנו דורשים כי עסקת הטיעון עם נאשמי התנועה האיסלאמית תבוטל לאלתר, שאם לא כן, נאלץ לפנות לבג"ץ.

בברכה
יצחק פס מתתיהו שבו
בית סוהר איילון
האגף התורני.
