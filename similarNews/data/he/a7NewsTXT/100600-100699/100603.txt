

1100 עצי אקליפטוס יינטעו בחורשת שלום בחבל שלום כאות הוקרה לגדוד הסיור המדברי. את החורשה ינטעו המועצה האזורית אשכול והקרן הקיימת.

באמצעות עצי אקליפטוס, 1100 במספר שיינטעו כהשלמה לחורשת השלום בצומת יבול שבחבל שלום, מבקשות המועצה האזורית אשכול והקרן הקיימת לישראל להביע הוקרה לגדוד הסיור המדברי.

הנטיעות יבוצעו ביום רביעי 2 בפבר' על ידי תלמידי בתי הספר באשכול, חיילי גדוד הסיור המדברי, נציגי הקרן הקיימת לישראל ותושבי המועצה האזורית אשכול.

אלי אהרון סגן ראש המועצה האזורית אשכול, העומד בראש מבצע הנטיעות, אמר שתושבי אשכול מלאי הערכה ותודה לחיילי גדוד הסיור המדברי שנושאים על גבם את נטל ההגנה על תושבי האזור ואזרחי מדינת ישראל ומסכנים את חייהם יום יום לצורך משימה זו. אהרון ציין שתושבי המועצה מאמצים את חיילי הגדוד כבר שנים רבות ונטיעת החורשה תהיה ביטוי לקשר האמיץ שנוצר בין התושבים לבין החיילים.

אנשי המועצה וקק"ל בחרו לנטוע עצי אקליפטוס מאחר והם אינם זקוקים להשקיה לאחר קליטתם בקרקע ולכן מתאימים במיוחד לאזור מדברי.(ר)
