

בדברה לפני מליאת הכנסת, העלתה יו"ר סיעת העבודה, דליה איציק, את הבעיה החוקית במינויו של בנימין נתניהו לשר האוצר.
זאת משום שע"פ חוק יסוד: הממשלה כל הסכם הקשור לממשלה אמור להיות מונח על שולחן הכנסת 24 שעות לפני ההצבעה, אולם משום שההסכם בין רה"מ לשר האוצר החדש נחתם רק בתום לילה של מו"מ ביניהם, לא הוגש ההסכם לכנסת יממה מראש.

עקב כך שוקלים ח"כים ממפלגת העבודה וממרצ להגיש עתירה נגד צירופו של נתניהו לממשלה.

יצויין, כי השרים מטעם המפד"ל לא יושבעו היום שכן מרכז המפלגה עוד לא בחר בשניים שיקבלו את תפקיד שרי השיכון והרווחה.
