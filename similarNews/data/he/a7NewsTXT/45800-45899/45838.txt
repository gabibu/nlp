

שר האוצר החדש עומד כנראה להחליף את מנכ"ל משרדו אוהד מראני, כך מדווח העתון גלובס. ייתכן כי גם החשב הכללי ניר גלעד יוחלף.

בין המועמדים להחלף מראני הם רו"ח משה ליאון, שהיה היועץ הכלכלי ומנכ"ל משרד ראש הממשלה בתקופתו של נתניהו כראש ממשלה בשנים 1999-1996, ועו"ד דורון לוי מי שהיה נציב מס הכנסה בתקופתו. לוי משמש כיועץ מס אישי של נתניהו גם כיום.

הגלובס מוסיף כי לפי הידוע עד כה השניים אינם מתכוונים לחזור לשירות הציבורי.

אחד ממקורביו של נתניהו צוטט היום באומרו כי אם נתניהו מבקש עצמאות כלכלית משרון "הוא חייב להזיז מתפקידם כמה בכירים באוצר, שהפכו להיות סמוכים על שולחנם של ראש הממשלה ואנשי סודו".
