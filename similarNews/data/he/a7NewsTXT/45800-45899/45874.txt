

מוקדי המים באיזור עמק הירדן, בית-שאן, נהריים, הכנרת ומפלי הגליל והגולן הוצפו במהלך היום במטיילים מכל רחבי הארץ, אשר הגיעו כדי לחזות במראות המרהיבים של זרימת מי הגשמים בנחלים, בירדן ובירמוך. כתוצאה ממספרם הרב של המטיילים נגרמו עומסי תנועה בכבישי הצפון והמשטרה תיגברה את כוחותיה כדי לכוון את התנועה. המשטרה מתריעה מפני סטיה מהצירים הראשיים ברמת הגולן, מחשש לכניסה לשדות מוקשים.
