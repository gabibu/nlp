

בעקבות המטיילים הצפויים להגיע לצפון, מבקשים במשטרה מהמטיילים באזור רמת הגולן להזהר יותר מהרגיל ברדתם מהכבישים הראשיים שכן הם עלולים לחדור לשדות מוקשים מכוסים בשלג.

השלג הכבד שירד ברמת הגולן כיסה גדרות המקיפות שדות מוקשים ישנים ושלטים המתריעים מפני הסכנה, ובמהלך השבוע אירעו מספר מקרים של מטיילים שחדרו לשולי שדות מוקשים וניצלו לאחר שתושבים מקומיים וחיילים העירו את תשומת ליבם לנעשה.


