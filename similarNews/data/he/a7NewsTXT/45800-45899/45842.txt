

כ - 225 אלף חיילים אמריקניים מוצבים באזור המפרץ מתוכם 111 אלף בכווית. הם ערוכים לקראת מתקפה אפשרית נגד עירק. כך מסר היום פקיד בכיר בפנטגון.

בשבוע האחרון נוספו לכוחות באזור המפרץ ובמזרח הים התיכון 15,000 חיילים. נתון זה כולל 14,000 חיילים המוצבים באפגניסטן ובמדינות השכנות.

כמו כן, בעקבות בואה לאזור המפרץ של נושאת המטוסים "קיטי הוק" והשייטת שלה גדל מספר חיילי הצי וחיל הנחתים בספינות המלחמה ל-46,000, ציין הפקיד.
