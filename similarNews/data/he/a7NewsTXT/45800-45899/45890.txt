

המדינות החברות בליגה הערבית הבטיחו להימנע ממעורבות כלשהי בפעולה צבאית נגד עיראק, והביעו התנגדותן להתקפה על עיראק "אשר תאיים על הבטחון הלאומי הערבי", כך נאמר בהצהרה המסכמת את פסגת שארם א-שייח שפורסמה במוצאי שבת.

בנוסח ההצהרה המסכמת שהוסכם על כל 22 חברות הליגה, נאמר כי "מדינות ערב דוחות מכל וכל מתקפה על עיראק, או איום על בטחונה של מדינה ערבית כלשהי, שפירושו איום על הבטחון הלאומי הערבי".

הפסגה הסתיימה בלא שאוזכרה כלל הצעתה של איחוד האמירויות להעניק מקלט מדיני לסדאם חוסיין ולקומץ מקורביו.

(עתי"ם-רויטרס)
