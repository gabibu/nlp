

מפעל הפיס החליט על הקפאת פרויקט בינוי כיתות הלימוד והקפאת ההקצאות הכספיות לרשויות המקומיות לשנים 2002-2003 בסך כ-660 מיליון ש"ח.

כץ עוז: "האוצר, שלא מאשר לנו הפעלה של משחקים חדשים וסירובו לאשר אף לקיחת הלוואת גישור בהיקף של כמיליארד ש"ח, למימון בינוי פרויקט 2,350 כיתות לימוד, החליט היום (יום ה') דירקטוריון מפעל הפיס על הקפאת בינוי כל הכיתות החדשות והקפאה זמנית של ההקצאות הכספיות לרשויות המקומיות לשנים 2002-2006, בסך כ-660 מיליון ש"ח.

עד עתה נחתמו חוזים והחלה בנייתם (בשלב זה או אחר) של 1,320 כיתות לימוד וגני ילדים, הסכמים חתומים אלה ימשכו כרגיל עד לסיומה.

ההקפאה המדוברת מתייחסת לבנייתם של 1,020 כיתות לימוד נוספות.

הקפאת ההקצאות לרשויות המקומיות היא זמנית עד לישיבת הדירקטוריון הבאה שתיערך בעוד כשבועיים ותישקל מחדש.

יו"ר מפעל הפיס, אברהם כץ עוז, אמר כי צעד קשה וחריג זה התקבל לאחר שבשנה האחרונה ניהל מפעל הפיס משא ומתן עם משרד האוצר לקבלת רישיון להפעלת משחקים חדשים ביניהם בינגו, מרוצי סוסים וירטואליים, משחקי הגרלה דיגיטליים ועוד.

"במשרד האוצר מצפים כי מפעל הפיס יעביר הקצאות בסך מאות מיליוני שקלים מידי שנה אך אינם מסייעם במתן הכלים הבסיסיים שיאפשרו לנו ליצור את הכסף הזה. משחקים חדשים אמורים לרענן את שוק ההגרלות ולסייע למפעל הפיס לעמוד בתחרות הבלתי אפשרית מול תעשיית ההימורים הלא חוקיים המשגשגת ופורחת בישראל.

הסירוב של האוצר להעניק אישורים למשחקים שיאפשרו הגדלת מכירות כמוה כבקשה מאתנו להתמודד בשוק ההימורים הלא חוקיים בידיים קשורות ועיניים עצומות".

כץ עוז הוסיף, כי מפעל הפיס לקח על עצמו את פרויקט 2,350 כיתות הלימוד בשנים 2003-2005.

זוהי אחריות גדולה, כבדה וחשובה ואם אנחנו לא מסוגלים כיום לראות את האמצעים למימוש ההתחייבות מול הקבלנים הרי שאין לנו ברירה אלא לעצור את כל התהליכים עד להתבהרות המצב והנושא כולו.
