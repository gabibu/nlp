

המלחמה בעיראק היא בלתי נמנעת ותחל, ככל הנראה, מאמצע חודש מרס ואילך. כך מעריך גורם בכיר במערכת הביטחון. לדבריו, הסיכוי לפגיעת טילים עיראקיים בישראל קטן ביותר, אולם יש סיכוי גדול יותר לפגיעה של טרור בחו"ל נגד יעדים אמריקנים או יהודים. בישראל נערכים לכך שטביעות האצבעות בפיגועים כאלה יובילו לאירגון החיזבאללה, דבר שיביא לתגובה ישראלית כואבת נגד האירגון בדרום-לבנון.

אותו גורם הוסיף כי בישראל מצפים שהמערכה בעיראק תאותת לסוריה, לחיזבאללה ולערביי יש"ע שיש להחליף את המנהיגות הפלשתינית ולהפסיק את הטרור וכי פעילות החיזבאללה החופשית בדרום-לבנון במימון, בתמיכה ובעידוד סורי, לא תוכל להימשך.
