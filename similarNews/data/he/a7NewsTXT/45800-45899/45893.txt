

לאחר שבהצבעה בפרלמנט נדחתה בקשת הממשלה להציב כוחות אמריקניים בטורקיה לקראת התקפה על עיראק, אמר ראש ממשלת טורקיה עבדאללה גול כי טורקיה נתונה "בתקופה קריטית".

ההחלטה עוררה מורת רוח בקרב צמרת הצבא, ועלולה לערער את השותפות האסטרטגית החשובה מאוד של טורקיה עם בעלת בריתה בנאט"ו - ארה"ב".

"הממשלה מודעת לכך שאנו בתקופה קריטית. נשקול בזהירות את דרכנו, ונעבוד על כך במלוא המרץ היום ומחר", אמר ראש ממשלת טורקיה, אך סירב להשיב האם הממשלה תנסה לשוב ולהגיש את הצעתה להצבעה נוספת של הפרלמנט.
