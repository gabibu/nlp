

נשיא ארצות הברית, ג'ורג' בוש, עומד לשאת לפנות בוקר נאום מיוחד בו יתייחס לנושא העיראקי, ול"מפת הדרכים".

בנאום יצהיר בוש כי גם אם מועצת הבטחון של האו"ם לא תאשר את הצעת ההחלטה של ארה"ב - האמריקנים יפעלו לפרוק את סדאם חוסיין מנשקו.
בעקבות הלחץ האירופי, יצהיר הנשיא על כוונתו להמשיך ולהיות מעורב ומשפיע במו"מ בין ישראל לפלשתינים, ועל מחויבותו לשתי מדינות ול"מפת הדרכים", שכן באירופה טוענים כי היעדר התקדמות במו"מ "מעכיר את היחסים בין העולם המוסלמי למערב".

בשיחת טלפון שקיים אמש נשיא ארה"ב עם רה"מ שרון ובה בירך אותו לרגל יום הולדתו והרכבת הממשלה, עידכן בוש את שרון בכוונותיו לגבי הנאום, כדי לא להביך את ישראל.

