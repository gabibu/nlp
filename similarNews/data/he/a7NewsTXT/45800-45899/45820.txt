

החל מיום שישי בבוקר יושבת נמל אשדוד ע"י בעלי המשאיות, במחאה על התנהגות עובדי הנמל הפוגעים, לטענתם, בפרנסתם.

ביום חמישי חלו שיבושים בנמל אשדוד, בשל עיצומי העובדים והפגנת נגד של בעלי המשאיות.

גבי בן הרוש, יו"ר מועצת המובילים והמסיעים בישראל פנה אל עמוס רון, מנכ"ל רשות הנמלים, לפעול בדחיפות להשלטת סדר בנמל אשדוד, למנוע את השיבושים בעבודה בשל עיצומי עובדי הנמל.

ממועצת המובילים והמסיעים בישראל נמסר כי הורתה ליועץ המשפטי שלה להכין תביעת נזיקין נגד הנוגעים בדבר, כפיצוי על הנזק שנגרם למאות משאיות שעבודתם הושבתה היום, יום חמישי, 27/2/03.

זה כמה ימים שאין העבודה בנמלים מתנהלת בתפוקה מלאה, בשל הפרעות שנגרמו בגלל מזג האוויר הקשה.

הבוקר, לאחר שחל שיפור במזג האוויר ומאות משאיות הגיעו לנמל אשדוד, נוקטים העובדים עיצומים והפריעו למהלך העבודה.

כתגובה עזבו המשאיות את הנמל. נהגי המשאיות זועמים על התנהגות העובדים הפוגעים בפרנסתם, שגם כך אינה מרובה.

הנהגים החליטו להציב את כלי הרכב בכניסה לנמלים והם הפעילו, באורח ספונטני, שביתת מגן שגרמה להשבתת הנמל כולו.

לדברי גבי בן הרוש, יו"ר מועצת המובילים והמסיעים בישראל, כי בנמל אשדוד עושים העובדים ככל העולה על רוחם.

הם מעבירים את מאבקיהם הארגוניים אל רציפי הנמלים וגורמים נזקים של מאות אלפי דולרים ביום למשק המדינה, טען.

אם המצב ימשך, יחרימו הנהגים את נמל אשדוד, הודיע.
