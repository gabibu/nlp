

נשיאת הסרבים בבוסניה, ביליאנה פלאבסיץ', שכונתה גם "גברת הברזל מסרביה", מואשמת בפשעים נגד האנושות, כך ע"פ פסק הדין שפירסם בית הדין הבינלאומי לפשעי מלחמה בהאג.

פלאבסיץ', הראשונה בין הבכירים הסרבים שהודתה באשמתה, סיפרה על תפקיד המפתח שמילאה במסע הטיהור האתני שביצעו הסרבים בבוסניה, וכיצד נכלאו מאות אלפי אזרחים במחנות עבודה או גורשו מבתיהם, ובוצעו חיסולים והוצאות להורג בין השנים 1992 ל-1995.

לאחר דיון, בו דרשה התביעה להטיל עליה 15 עד 20 שנות מאסר, וטענתם של עורכי דינה של הנאשמת בת ה-72 כי תקופת מאסר של יותר מ-8 שנים תהווה למעשה מאסר עולם, גזרו עליה שופטי בית הדין 11 שנים מאסר בפועל.

האחראים הנוספים, המנהיג הפוליטי ומפקד הכוחות הצבאיים טרם הובאו למשפט למרות שהוגשו נגדם כתבי אישום, והם נמצאים עדיין בבוסניה.
