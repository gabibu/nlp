

במקרה מלחמה - מחיר הנפט עשוי להגיע ל-80 דולר לחבית.

מחיר הנפט יוכל לזנק ולהגיע ל-80 דולר לחבית, פי ארבע מהמחיר הממוצע מזה זמן רב, זאת במקרה התגשמות התסריט הגרוע ביותר, של מערכה ממושכת שתתפשט אל מחוץ לגבולות עיראק, נאמר בדוח שפורסם ביום חמישי מטעם משרד האוצר הניו זילנדי.

ההשפעה המיידית של המלחמה בעיראק תהיה עליית מחירי הנפט לכ-40 דולר לחבית, כפי שהיה בתקופת מלחמת המפרץ הראשונה (1990-1991), אמרו בכירים במשרד לשר האוצר מייקל קאלן.
אולם לדברי מומחים, המחיר יכפיל את עצמו במקרה של מלחמה ממושכת שתתנהל גם מחוץ לגבולות עיראק.

לדעת פרשנים, למלחמה שתימשך פחות משישה שבועות תהיה השפעה מתונה על הצמיחה הכלכלית בעולם, שתימשך כחצי שנה.

אולם, מלחמה ארוכה, שתשקיע בבוץ עמוק את ארה"ב ובעלות בריתה ותעורר סכסוכים מחוץ לעיראק, תפגע באמון, תגביר את שיעור האבטלה, ותוביל, כאפשרות סבירה ביותר, לשפל עולמי, נאמר.

ביום חמישי לפנות בוקר עלה מחיר הנפט הגולמי בשיעור של 2.6 אחוזים, והגיע לשיא שנקבע בעת פלישת עיראק לכוויית ב-1990, נמסר בהודעת סוכנות הידיעות הכלכלית "בלומברג".

(בניו יורק עלו מחירי הנפט כבר בלילה שבין יום רביעי לחמישי, לאחר הודעת שר האנרגיה, לפיה הידלדל המלאי בצורה משמעותית).
