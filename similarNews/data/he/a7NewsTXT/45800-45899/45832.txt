

ח"כ מודי זנדברג משינוי שמונה לשר המדע והטכנולוגיה אמר בתום הכרזת רה"מ שרון על ממשלתו כי שינוי קיימה את הבטחתה לבוחריה שתקום ממשלה ללא חרדים.

"אנחנו הבטחנו לציבור ממשלה בלי המפלגות החרדיות, אנחנו שותפים בממשלה שעתידה לקום ותהיה בדיוק כזאת", הוא אמר.

זנדברג הוסיף כי למרות שמשרד המדע והטכנולוגיה הוא משרד יחסית קטן בתקציבים, חשיבותו גדולה. "כמי שעשה כאן בכנסת, הקמתי ועמדתי בראש ועדת משנה להיי-טק, אני יודע את הקשר הישיר בין מדע, טכנולוגיה, תעשיה ויצוא. העתיד הכלכלי שלנו הוא שם. עד שלא ימצאו נפט המשאב האנושי הוא הקובע", אמר.
