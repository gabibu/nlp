

היחידה הארצית לחקירות הונאה של משטרת ישראל סיימה את חקירתה בעניינו של השופט בדימוס צבי טל, והעבירה את ממצאי החקירה לעיונה של פרקליטות המדינה.

כזכור, בדו"ח מבקר המדינה הועלו חשדות נגד השופט טל על ניגוד עניינים באשר למעורבותו, כביכול, בעזבונות פרטיים שהועברו לידי המדינה.

לאחר פרסום דוח מבקר המדינה בדק אותו היועץ המשפטי לממשלה אליקים רובינשטיין וצוות חוקרים מהפרקליטות, ובעקבות החשדות שעלו בדוח נגד השופט טל הוחלט להעביר את החומר הנדון ליחידה הארצית לחקירת הונאה לשם פתיחת חקירה.

עתה, עם סיום החקירה, העבירה היחידה את התיק לעיון הפרקליטות, כדי לקבוע האם קיימת תשתית ראייתית לעבירות שלכאורה נעשו.

יש לציין כי חוקרי המשטרה לא הגישו כל המלצה בנוגע למסקנותיהם מהראיות.
