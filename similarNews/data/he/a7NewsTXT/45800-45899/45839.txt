

מפגינים חרדים מוחים על הצטרפות המפד"ל לממשלה - יידו נפצים על שוטרים.

כמה עשרות תלמידי ישיבה חרדים הגיעו ביום ה' בערב סמוך לביתו של ח"כ זבולון אורלב מהמפד"ל, וקיימו במקום הפגנת מחאה נגד הצטרפות המפד"ל לממשלת שרון.

תלמידי ישיבה סמוכה לביתו של אורלב חסמו את הכביש, קראו קריאות גנאי לעבר כוח המשטרה שהגיע לפנותם וסרבו לעזוב את המקום.

כוח משטרה הכניסם בכוח בחזרה לישיבה, אך לאחר מכן החלו החרדים ליידות נפצים על השוטרים.

אין נפגעים ולא נגרם נזק.

כוח משטרה מצומצם נשאר במקום למניעת חזרתם של החרדים.
