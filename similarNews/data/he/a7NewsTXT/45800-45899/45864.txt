

מקורות ערביים מדווחים כי כוחות גדולים של צה"ל פועלים במספר שכונות בעיר ג'נין ובמחנה פליטים הסמוך לעיר, ובכפרים סילת אל חרת'יה ואל יאמון.

המקורות מסרו שרוב חלקי העיר נתונים עדיין בעוצר ופעילות צה"ל מתמקדת בעיקר בשני השכונות אל זהארה וג'ארדאת. לטענת המקורות הללו, עצרו כוחות צה"ל למעלה מ-20 מבוקשים, חלקם הגדול ממשפת ג'ארדאת, אליה משתייך מזכ"ל החזית העממית לשיחרור פלשתין, אחמד ג'ארדאת, הכלוא ביריחו על רצח השר רחבעם זאבי (גנדי).

6 מבוקשים ודרושים לחקירת כוחות הבטחון נעצרו לפנות בוקר ברחבי יהודה ושומרון.

מבוקש, מחבל חמאס, נעצר בבית לחם. מבוקש אחר,מחבל מהג'יהאד האיסלאמי הפלשתיני, נעצר בעתיל, צפונית לטול כרם. 2 הדרושים לחקירה נעצרו במחנה הפליטים אל עמארי הסמוך לרמאללה ו-2 דרושים לחקירה נעצרו בקבטיה, דרומית לג'נין

טיל נ.ט. נורה הבוקר לעבר כוח צה"ל בצפון רצועת עזה. חיילי צה"ל השיבו אש לעבר מקורות הירי

לעבר כוח צה"ל שנע סמוך לישוב שלו בגוש קטיף הושלך רימון יד. איש לא נפגע .

אש נפתחה לפנות בוקר לעבר כוח צה"ל במחנה הפליטים טול כרם. כמו כן נפתחה אש, סמוך לאלפי מנשה, לעבר צוות שעסק בעבודות הקשורות להקמת קו התפר.

בכל המקרים הללו לא היו נפגעים לכוחותינו ולא נגרם נזק.
