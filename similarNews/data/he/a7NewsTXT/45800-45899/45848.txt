

ארה"ב שוקלת להעביר את בסיסיה מגרמניה לבולגריה כך צוטט היום שר ההגנה הבולגרי ניקולאי סבינארוב. הצעד עשוי לגמול לסופיה על תמיכתה בוושינגטון בעניין עיראק.

סבינארוב אמר לסוכנות הידיעות הממלכתית ,BTA בשובו מביקור בוושינגטון, כי בולגריה מוכנה לארח את הכוחות האמריקניים, העשויים להביא תועלת כלכלית רבה למדינה הבלקנית העניה ולהבטיח את ביטחונה.

"אפשר שנעמיד לרשות האמריקנים 4 או 5 בסיסים", ציין סבינארוב, שהוסיף כי הוא דן בנושא עם נציגי ועדת החוץ של הסנט בוושינגטון ועם פקידים בכירים אחרים.

דבריו הן סימן נוסף לכך שארה"ב עשויה לשקול להעביר חלק מ-70,000 חייליה המוצבים בגרמניה למדינה במזרח אירופה ידידותית וזולה יותר.

עד עתה למרות הכחשותיהם של פקידים בממשל בוש, התנהלו מגעים על מעבר לפולין שבה מתאמנים כוחות אמריקניים באש חיה.

סגן שר החוץ הבולגרי ליודומיר איבנוב אמר לכתבים כי העברת הכוחות האמריקנים לבולגריה היא ככל הנראה חלק מתוכנית של ארה"ברא-ארגון של כוחותיה הצבאיים באירופה.

"אין מדובר בתהליך שיושלם תוך ימים או חודשים. הוא יימשך זמן רב", הוסיף איבנוב.
