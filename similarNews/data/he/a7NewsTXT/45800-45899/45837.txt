

כמה עשרות תלמידי ישיבה חרדים הפגינו הערב סמוך לביתו של ח"כ זבולון אורלב מהמפד"ל, במחאה על הצטרפות המפד"ל לממשלת שרון.

המפגינים שהגיעו מישיבה הסמוכה לביתו של אורלב חסמו את הכביש, קראו קריאות גנאי לעבר כוח המשטרה שהגיע לפנותם וסרבו לעזוב את המקום. כוח משטרה הכניסם בכוח בחזרה לישיבה, אך לאחר מכן החלו החרדים ליידות נפצים על השוטרים. אין נפגעים ולא נגרם נזק.

כוח משטרה מצומצם נשאר במקום למניעת חזרתם של המפגינים.

