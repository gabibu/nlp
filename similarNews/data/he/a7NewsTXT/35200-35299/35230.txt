

צאדק אל-בדר, בעל טור ביומון הכוויתי, אל-וטן כתב בימים האחרונים תחת הכותרת "שקרן שסילוקו ייתן מנוחה לאנושות": "[צדאם חוסיין הוא] שקרן, רמאי, שחצן שופך דמים המשנה את עורו בהתאם למצב; הוא בלתי אמין, ונתקבצו בו ובכנופייתו המושחתת כל סוגי התועבה. יש לסלק אותו באמצעות הריגתו או בכל אמצעי אחר   העיקר שיסולק ויודח על מנת שהעולם והאנושות ינשמו לרווחה מן העושק והאכזריות של העריץ הזה". המאמר תורגם ע"י שירות ממר"י, מכון לחקר המזרח התיכון.

במאמר קודם, כתב אל-בדר: "הכנופיה התיכריתית ומנהיגה [הכוונה לצדאם], שלימד אותה לרמות, עדיין לא שינתה את כוונותיה המתועבות. אנו מקווים ומצפים מהקהילה הבינלאומית ומארה"ב לתת לכנופיה העפלקית הזאת [ע"ש מייסד מפלגת הבעת' השולטת בעראק ובסוריה, מישל עפלק] מכה מוחצת זאת מפני שהמשטר העושק והמושחת הזה עודנו מהווה סיוט שיש להיפטר ממנו...".
