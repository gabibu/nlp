

כשישים ערבים חמושים יצאו אחר הצהריים מהבניין בו נמצאת לישכת ערפאת במוקטעה, לאחר נסיגת כוח צה"ל מהמקום. סוכנויות הידיעות מדווחת כי החמושים עברו דרך חור שנוצר בגדר התיל המקיפה את המתחם. על פי הדיווח, חיילים ישראלים המוצבים במרחק של כ-10 מטרים, השקיפו על הערבים שחפרו בין ההריסות, אך לא התערבו. גם אתר "מעריב" מדווח כי בניגוד להחלטת הממשלה נכנסים ויוצאים מאות ערבים ממתחם המוקעטה ללא פיקוח של צה"ל.
