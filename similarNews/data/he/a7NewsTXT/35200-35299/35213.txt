

שר הבטחון בנימין בן אליעזר התייחס בישיבת הממשלה לנסיון החיסול של מוחמד דף ואמר כי הוא היה בעיצומו של הכנת פיגוע תופת.

בן-אליעזר, אמר עוד כי התקופה האחרונה עומדת בסימן ההתמודדות בין המאמץ הכבד של ארגוני הטרור לחדש את גל הפיגועים בתחומי הקו הירוק ובשטחים, לבין המאמץ של כוחות הביטחון לבלום גל זה. "אנו מקבלים לא מעט התרעות חמות על כוונת ארוגני הטרור, הן ביהודה ושומרון והן ברצועת עזה, להוציא לפועל פיגועי תופת", אמר השר.

בן אליעזר ציין כי עיקר הפעילות הסיכולית מתבצעת באזור השומרון בשל האיומים הרבים מאזור זה. בפעילות כוחות הביטחןן נעצרו מתאבדים ונוטרלה מכונית תופת עם עשרות ק"ג של חומר נפץ שהוחדרה לשטחנו".

שר הביטחון הוסיף, כי בשבוע החולף גברו ניסיונות של פיגועי ירי בצירים ביהודה ושומרון שבהם נהרגו שני בני אדם ותשעה נפצעו.

בן אליעזר הוסיף, כי בשנתיים של האינתיפאדה נהרגו 623 ישראלים ונפצעו כ-4500


שני מטעני צינור נמצאו היום בצהריים בשטח פתוח ולא מיושב באיזור התעשיה הצפוני של לוד.
חבלנים של המשטרה שהוזעקו למקום, פעלו לניטרול המטענים שהוסתרו במקום.
מהמשטרה נמסר , כי המניע להסתרת המטענים במקום אינו ידוע בשלב זה.
המשטרה פתחה בחקירה בניסיון לבדוק אם מדובר במטענים שאמורים היו לשמש גורמים פליליים וכן אם
עבריינים הם שהטמינו אותם במקום, או שמא מדובר באירוע חבלני. החקירה בראשיתה.

מטען חבלה נתגלה לפני הצהריים דרומית לכפר זיתא, שמצפון לטול כרם.
כתבנו קובי פינקלר מוסר כי המטען נתגלה על ידי כוח צה"ל ופוצץ באופן מבוקר.
לא היו נפגעים.
