

צה"ל יערוך במהלך חודש אוקטובר מבצע להחזרת ציוד צבאי ע"י אזרחים. בצבא מעריכים כי בידי אזרחים ישראלים עשרות כלי נשק וכמות נכבדה של ציוד צבאי המוחזק ללא רשות.

עד סוף חודש אוקטובר יוכלו אזרחים להביא את הציוד לתחנות המשטרה ולקציני הערים ברחבי הארץ, ללא שיישאלו שאלות או יינקטו נגדם אמצעים כלשהם.

תחנות המשטרה בכל הארץ פתוחות בכל יום בין השעות 7 בבוקר ו-9 וחצי בערב כדי לקבל מאזרחים ציוד שיבקשו להשיב לצה"ל.

