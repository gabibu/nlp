

בטרם יצא לביקורו ברוסיה נפגש ראש הממשלה עם ראש עיריית ירושלים, השר לביטחון פנים עוזי לנדאו, מפקד מחוז ירושלים ניצב מיקי לוי, נציג מרחב ירושלים בשב"כ, ומנכ"ל רשות העתיקות, שוקה דורפמן. במוקד פגישת השלושה עמדה שאלת החשש מקריסת הכותל הדרומי של הר הבית, זאת בעיקר לנוכח חודש הרמאדאן המתקרב. כך מדווח ב"מעריב" העיתונאי עמי בן דוד.

בימי שישי של חודש הרמאדן עולים להר הבית בין מאתיים אלף לארבע מאות אלף איש שעלולים ליצור עומס כובד שיביא לקריסת הכותל הדרומי. קריסה שתחל בנקודת הבלט על פי הערכות מודדים מגיע לכמטר. מומחים חוששים כי בעקבות קריסת הכותל הדרומי עלול לקרוס הר הבית כולו.

בדיון אותו ניהל אמש ראש הממשלה, עלה החשש כי התנגדותו התקיפה של הוואקף המוסלמי לביצוע ישראלי של עבודות התמך לכותל, תביא את ישראל להאשמה עולמית במידה ואכן תתרחש קריסה כזו כשהר הבית גדוש בעשרות אלפי מתפללים מוסלמיים. מציאות שכזו, חוששים גורמים במערכת הביטחון תגרור מהומות דמים בארץ כולה.

בן דוד מציין כי במהלך הדיון עלתה אפשרות להכריז על הר הבית כאתר מסוכן, מה שיגרור הגבלה של מספר העולים להר.

עופר כהן, מהנדס השימור של רשות העתיקות אמר ל"מעריב" כי "אנו מתריעים שהכותל באזור זה עלול לקרוס בזמן הקרוב ביותר. ההתמוטטות נראית לעין ומגובה בחוות דעת של מומחים".

כמו כן יצוין כי גם החורף המתקרב מהווה סיכון לכותל הדרומי בשל סחף הגשמים והשלג הצפוי.
