

4 בני אדם, בהם 2 מאבטחים נהרגו ו-4 נוספים נפצעו בחילופי אש שפרצו סמוך למתחם שגרירות בריטניה בצנעא, בירת תימן. כך דווח בשידורי ה-BBC. שגריר בריטניה בתימן, פרנסס גאי, אמר לכתבים בשיחת טלפון מתוך השגרירות: "ככל הידוע לי לפחות שוטר אחד נהרג בחילופי האש".

כתבת עתי"ם מציינת כי מדיווחים ראשוניים עולה כי עובדי השגרירות הבריטית עדיין שוהים בבניין השגרירות. לא דווח על נפגעים בקרב עובדי השגרירות. יצויין עוד כי באחרונה תוגברו אמצעי האבטחה מסביב לשגרירויות ארה"ב ובריטניה בתימן.
