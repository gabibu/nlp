

שני מטעני צינור נמצאו היום בצהריים בשטח פתוח ולא מיושב באיזור התעשיה הצפוני של לוד.

חבלנים של המשטרה שהוזעקו למקום, פעלו לניטרול המטענים שהוסתרו במקום.

מהמשטרה נמסר , כי המניע להסתרת המטענים במקום אינו ידוע בשלב זה.

המשטרה פתחה בחקירה בניסיון לבדוק אם מדובר במטענים שאמורים היו לשמש גורמים פליליים וכן אם עבריינים הם שהטמינו אותם במקום, או שמא מדובר באירוע חבלני. החקירה בראשיתה.
