

המשטרה נערכה במחוז הצפוני לקראת ציון מהומות אוקטובר 2000 במיגזר הערבי.

בסחנין ובעראבה יתקיימו תהלוכות אחר הצהריים, לציון מהומות אוקטובר 2000. מדובר בתהלוכות מקומיות. בעראבה ישתתף בתהלוכה ראש הפלג הצפוני של התנועה האיסלמית, שייח' ראעד סאלאח.

גם בנצרת מארגנת העיריה תהלוכה מקומית וכמו כן יהיו תהלוכות נוספות בכפר כנא בכפר ג'ת שבמשולש ובאום אל פאחם.

לכתב עתי"ם קובי מנדל נמסר, כי על פי הערכת המצב במשטרה לא צפויים ארועים חריגים אולם זו נערכת למנוע הפרות סדר.
