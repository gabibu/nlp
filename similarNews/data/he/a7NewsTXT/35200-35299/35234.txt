

וועידת מפלגת העבודה תתכנס מחר בהיכל התרבות בתל אביב, בצל משבר המצור על המוקטעה ברמאללה והקולות הדורשים ממפלגת העבודה והעומד בראשה בנימין בן אליעזר, לפרוש מהממשלה לאלתר. את הדרישה להסתלק מממשלת שרון יוביל המתמודד על ראשות המפלגה, עמרם מצנע.

כתב עתי"ם חיים פרנקל מוסר, כי בן אליעזר יזכה לתמיכת בכירי המפלגה, המכהנים כשרים בממשלה. יו"ר מפלגת העבודה יבקש גם לקדם את הצעתו למנות את שמעון פרס לנשיא המפלגה.
