

מגן דוד אדום מתכוון לצמצם ממחר את שרותיו לחילים ולמתיישבים ביש"ע. זאת מפני שהממשלה אינה מעבירה לו סכומים שהתחייבה להקצות לפעילותו באזורים אלה, בסך כמעט ארבעה מיליון שקלים.

בשל הצמצומים הללו יופעלו מחר   בתחנות ההזנקה בעפרה ובקרני שומרון   אמבולנסים רגילים במקום ניידות לטיפול נמרץ ואילו פעילות האמבולנסים באריאל, במעלה אדומים, ובשקד תוגבל לשתי-עשרה שעות ביממה במקום 24, כפי שהיה עד כה.
