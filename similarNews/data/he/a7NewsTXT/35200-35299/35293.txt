

כל מורה בישראל יחוייב להישבע אמונים לערכי מדינת ישראל כמדינה יהודית ודמוקרטית. כך לפחות ממליצה ועדת חקירה שהקים משרד החינוך לבדיקת ארוע ההזדהות עם השאהידים במכללת דוד ילין בירושלים.

הוועדה, שמסקנותיה הגיעו היום לידי כתבנו יהודה פריימן, קובעת כי אכן התקיים במכללה טקס הזיכרון לשהאידים במכללה   פרשה שדווחה לראשונה בערוץ 7. ואולם, לא ניתן להצביע בבירור על זהותם של משתתפי טקס הזיכרון.

עוד קובעת הוועדה כי מחדלים של הנהלת המכללה איפשרו את קיום הטקס, שכן היא לא פעלה בעבר נגד פעילות פוליטית אסורה בתחומיה. כמו כן מביעה הוועדה פליאה על שהנהלת המכללה לא דיווחה למשטרה על קיום הטקס, שמשמעותו היתה הבעת תמיכה ברצח אזרחים ישראלים.
