

נציגי משטרת ירושלים קיימו היום פגישה עם הנהלת חברת השמירה "גושן", המופקדת על אבטחתו של הרב עובדיה יוסף, בעקבות השתלשלות האירועים בההקפות של שמחת תורה.

המאבטחים הבחינו במהלך ההקפות שעל פניו של הרב מרצדת נקודת לייזר אדומה וסברו כי מדובר בצלף, המבקש להתנקש בחייו. המאבטחים אחזו ברב עובדיה יוסף, הכניסו אותו לרכב והחלו נוסעים בפראות דרך הקהל, כדי לחלצו במהירות האפשרית מן המקום.

במשטרה טוענים כי לא היו התראות על נסיון התנקשות בחייו של הרב עובדיה יוסף וכי ראוי היה שהמאבטחים יודיעו על כך מיד למשטרה ולא יפעלו על דעת עצמם. לאחר בירור קצר התברר כי ילד כבן עשר הוא זה שהאיר על פניו של הרב, בקרן לייזר הנזרקת מצעצוע.
