

שייטת הצוללות של חיל הים אימצה את כיתת 'עתיד ים' מתיכון היובל בהרצליה, והזמינה את התלמידים להתארח בבסיס חיל הים בחיפה.

התלמידים זכו לסיור בבסיס שבמהלכו נחשפו לרוב כלי השייט הקיימים בחיל הים: סטי"לים, צוללות, ספינות דבור, ואף ביקרו במוזיאון חיל הים בחיפה. בהמשך היום נפגשו התלמידים עם יו"ר 'עמותת דולפין' ומפקד שייטת הצוללות לשעבר, אל"מ מיקי קיסרי.

אחת לשבוע, מגיעים חיילים וקצינים משייטת הצוללות לתיכון ה'יובל' בהרצליה ונפגשים עם תלמידי כיתת 'עתיד ים'. החיילים מלוים את התלמידים בפעילות הימית ומקדמים אותם לקראת הוצאת רישיון שייט.

כיתת 'עתיד ים' מתיכון היובל הינה כיתה ייחודית, המתוקצבת ע"י עיריית הרצליה. כיתת 'עתיד ים' מיועדת להגביר מוטיבציה ולעודד התמדה בלימודים בקרב התלמידים, זאת באמצעות תוכנית מיוחדת המשלבת את לימודי הימאות, לקראת הוצאת רישיון שייט על סירה מהירה, בנוסף למבחני הבגרות הרגילים.


