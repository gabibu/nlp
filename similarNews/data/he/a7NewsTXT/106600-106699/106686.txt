

על פי נתוני המגמה: עלייה ביבוא הסחורות ממרבית קבוצות הארצות וירידה ביצוא הסחורות לארצות האיחוד האירופי, לארצות הברית ולארצות אסיה

בחודשים ינואר-פברואר 2005 הסתכם יבוא הסחורות (למעט יהלומים) ב-5.5 מיליארד דולר. 38% מהיבוא היה מארצות האיחוד האירופי, 18% מארצות הברית, 18% מארצות אסיה והשאר מיתר ארצות העולם.

יצוא הסחורות (למעט יהלומים) הסתכם בחודשיים הראשונים של שנת 2005 ב-4.0 מיליארד דולר. באותה תקופה היווה יצוא הסחורות (למעט יהלומים) לארצות האיחוד האירופי 37%, היצוא לארצות הברית 28%, היצוא לארצות אסיה 15% והשאר ליתר ארצות העולם.

על כך נמסר מהלשכה המרכזית לסטטיסטיקה, על סמך נתונים ארעיים על הסחורות שעברו במכס ואשר אינם כוללים את הסחר בין ישראל לרשות הפלשתינית. כמו כן, הנתונים אינם כוללים יבוא ויצוא שירותים (הכוללים שירותי תוכנה). נתונים על כלל יצוא ויבוא סחורות ושירותים מתפרסמים במסגרת מאזן התשלומים מדי רבע שנה.

ההתפתחות של כלל יבוא ויצוא הסחורות בחודש פברואר 2005, פורסמה בהודעה לעיתונות "סחר חוץ של ישראל   פברואר 2005" בתאריך 13 במרס 2005.

נתוני המאזן המסחרי (למעט יהלומים) בחודשים ינואר-פברואר 2005 מצביעים על עודף בסחר עם ארצות הברית (140 מיליון דולר). לעומת זאת, באותה תקופה נרשם גירעון במאזן המסחרי עם ארצות האיחוד האירופי (627 מיליון דולר), עם ארצות אסיה (388 מיליון דולר) ועם יתר ארצות העולם (615 מיליון דולר).

נתוני המגמה של יבוא הסחורות (למעט יהלומים, אניות ומטוסים וחומרי אנרגיה) שחושבו בלשכה המרכזית לסטטיסטיקה לאחר ניכוי העונתיות הרגילה וגורמים בלתי סדירים, מצביעים על יציבות בחודש האחרון. זאת, לאחר עלייה של 6.6% בחודשים נובמבר 2004   ינואר 2005.

ביבוא הסחורות, על פי נתוני המגמה, נרשמו עליות מרוב קבוצות הארצות: היבוא מארצות האיחוד האירופי עלה בחודשים דצמבר 2004   פברואר 2005 ב-3.7% בקצב שנתי, בהמשך לעלייה של 9.6% בחודשים ספטמבר-נובמבר 2004. היבוא מארצות הברית עלה בשלושת החודשים האחרונים ב-18.2%, בהמשך לעלייה של 12.7% בחודשים ספטמבר-נובמבר 2004. היבוא מארצות אסיה עלה ב-9.2% בקצב שנתי בשלושת החודשים האחרונים, בהמשך לעלייה של 22.4% בחודשים ספטמבר-נובמבר 2004. היבוא מיתר ארצות העולם עלה בשלושת החודשים האחרונים ב-15.4% בקצב שנתי, בהמשך לעלייה של 26.3% בחודשים ספטמבר-נובמבר 2004.

ביצוא הסחורות (למעט יהלומים), על פי נתוני המגמה, נרשמה ירידה של 2.9% בחודשיים האחרונים, לאחר עלייה של 5.3% בחודשים אוקטובר-דצמבר 2004. היצוא לארצות האיחוד האירופי ירד ב-1.2% בקצב שנתי בחודש האחרון, לעומת עלייה של 6.6% בחודשים נובמבר 2004   ינואר 2005. היצוא לארצות הברית ירד בשלושת החודשים האחרונים ב-3.9% בקצב שנתי, לאחר יציבות בחודש נובמבר 2004. היצוא לארצות אסיה ירד בחודשיים האחרונים ב-2.9%, לעומת עלייה של 20.9% בחודשים אוקטובר-דצמבר 2004. לעומת זאת, עלה היצוא לקבוצת יתר ארצות העולם ב-2.4% בקצב שנתי בחודש האחרון.

