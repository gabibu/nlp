

אוניברסיטת חיפה היא האוניברסיטה הראשונה בישראל המקיימת יום פתוח וירטואלי. היום הפתוח הווירטואלי יתקיים ביום שלישי בעוד עשרה ימים, י"ח באדר ב' 29.3.2005 בין השעות 14:00-21:00.

במהלך היום יעמוד לרשות המתעניינים אתר מיוחד שיאפשר קשר ישיר עם האוניברסיטה, נציגי החוגים, מרצים וסטודנטים. ניתן יהיה לערוך היכרות עם תוכניות הלימודים השונות ועם מגוון השירותים הניתנים לסטודנטים. כמו כן יוכלו הפונים לשאול שאלות בפורומים שונים ולקבל תשובות on-line מצד הגורמים המוסמכים באוניברסיטה בנושאי הרשמה, קבלה לאוניברסיטה לחוגים ולתארים השונים, בנושאי מלגות, מעונות, תחומי לימוד, אפשרויות תעסוקה ועוד.

את פני הנכנסים לאתר יקדמו ברכות מפי נשיא האוניברסיטה, פרופ' אהרון בן זאב והרקטור פרופ' יוסי בן   ארצי. כן תינתן האפשרות לערוך סיור וירטואלי באוניברסיטה ובעיר חיפה.

אתר האינטרנט של היום הפתוח: http://www.openday.haifa.ac.il





