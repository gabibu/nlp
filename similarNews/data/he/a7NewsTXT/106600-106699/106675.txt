

המשנה לרה"מ, שמעון פרס, אומר כי ישראל מעונינת להעביר לפלסטינים כ"עסקים חיים" את החממות ובתי העסק וזאת כדי לתת תעסוקה לפלסטינים ולמנוע מוטיבציה לטרור.

פרס אמר לראשי ועדות התיאום כי ישראל מעונינת להעביר לפלסטינים כ"עסקים חיים" את החממות ובתי העסק וזאת כדי לתת תעסוקה לפלסטינים ולמנוע מוטיבציה לטרור והדגיש כי אין להרוס את הבתים בהתנחלויות ויש להעבירם בשלמותם לפלסטינים ולא כן לגבי בתי הכנסת ובתי הקברות.

ישראל צריכה, עפ"י פרס, לאפשר הקמת נמל מים בעזה ובתקופת הביניים להציע לפלסטינים פתרון זמני של שימוש בנמל אשדוד וחופש תנועה של סחורות מאשדוד לעזה.

כן פועלת ישראל לשדרוג המעברים ולהסרת מחסומים במסגרת זו סייעה ישראל לגיוס 70 מיליון דולר ממקורות זרים. עוד מסר פרס מסייעת ישראל להקמת מוסדות מימשל אזרחים ומערכת רווחה
פלסטינית כמקובל במדינות מתקדמות. בישיבה דווחו ראשי הצוותים, מעברים וגישה, יחסי מסחר, העברת נכסים, פיתוח כלכלי וצוות לנמל ימי. בצוותים הציגו תוכניות לטווח קצר בינוני וארוך.

צוות הפיתוח הכלכלי בראשות האלוף מישלב יציג בפני פרס את העקרונות עליהם נשענו בתוכניתם: הגדלת מקורות תעסוקה, צמיחה והגדלת העצמאות הכלכלית הפלסטינית כאשר ישראל תסייע רק במקומות שהיא נתבקשה לכך.
