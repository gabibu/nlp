

סקר רחב מדדים בארה"ב בדק האם שכיחות השימוש ממשיכה לעלות בשנים האחרונות, והאם הפופולאריות של תוספי מזון מסוימים השתנתה.

סקר רחב מדדים בארה"ב בדק האם שכיחות השימוש ממשיכה לעלות בשנים האחרונות, והאם הפופולאריות של תוספי מזון מסוימים השתנתה. נמצא כי הפופולאריות של תוספי מזון מסוימים השתנתה במשך השנים ויש גם הבדלים בצריכה הקשורים לגיל ולמין. מגמת הגידול החד בשימוש בתוספי מזון בשנות ה-90 נראית כמתמתנת, כך מדווח אתר "רשת רפואה".

הדיווחים באמצעי התקשורת על התועלות שבשימוש בצמחי מרפא ובתכשירים טבעיים אחרים (תוספי מזון) נמצאים בקו עלייה. כן דווח בעשור האחרון על גידול דרמטי בשימוש בתכשירים אלה והדבר הביא לדאגה גוברת בקרב החוקרים באשר ליעילותם ולבטיחותם של תוספי המזון הללו.

על מנת לקבוע באילו תוספי מזון משתמשת האוכלוסייה הבוגרת בארה"ב, האם שכיחות השימוש ממשיכה לעלות בשנים האחרונות, והאם הפופולאריות של תוספי מזון מסוימים השתנתה, מידע דמוגראפי ופרטים על השימוש בכלל התרופות ותוספי המזון בשבועות האחרונים נאספו באמצעות ראיונות טלפוניים מפברואר 1998 עד דצמבר 2002 בבתי אב ב-48 מדינות בארה"ב . המשתתפים נבחרו באקראי באמצעות כתובת ביתם ומספר הטלפון, בהקבלה עם נתוני מפקד התושבים בשנת 2000 , המשתתפים ייצגו את אוכלוסיית ארה"ב. התוצאה העיקרית שנמדדה הייתה כמה תוספי מזון נצרכת בשבוע אם כתוסף מזון בודד או כמוצר שאחד או יותר מהרכיבים שלו היה תוסף מזון.

במחקר השתתפו 8470 נשאלים בגיל 18 ומעלה. השימוש השנתי בתוספי מזון עלה מ-14.2% בשנת 1998-99 ל- 18.8% בשנת 2002. למרות שהשימוש בתוספי מזון לא השתנה בקרב הצעירים, הוא הוכפל באוכלוסיית הגברים והנשים מעל גיל 65. השימוש בגינקו (Ginkgo) או בילבואה (Bilboa) ופאנאקס גינסנג ( Panas ginseng) ירד במהלך המחקר, ובאותה עת השימוש בלוטאין (Lutein) עלה בצורה דרמטית, בגלל שהוא משמש כתוספת לתכשירי מולטיויטמין. הנפיצות הכללית של תוספי מזון ,לא כולל לוטאין, הייתה בשנת 2002 13.9%.

מסקנות הסקר: הפופולאריות של תוספי מזון מסוימים השתנתה במשך השנים ויש גם הבדלים בצריכה הקשורים לגיל ולמין. מגמת הגידול החד בשימוש בתוספי מזון בשנות ה-90 נראית כמתמתנת. עם זאת, הוספת תוספי מזון, כמו לוטאין וליקופן, לתכשירי מולטיויטמין מקובלים הופכת להיות מקור חשוב לחשיפתם לציבור.

