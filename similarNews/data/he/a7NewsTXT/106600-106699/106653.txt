

שר הפנים, אופיר פינס יהיה אורח הכבוד בטקס השקת הכבאיות הראשונות שנתרמו על ידי עמותת ידידי מכבי האש בישראל. הטכס יתקיים ביום ראשון הקרוב בתחנת הכח "רדינג" בצפון תל אביב.

עם כניסתו לתפקיד, לפני כשנתיים וחצי, של נציב כבאות והצלה רב טפסר שמעון רומח, הוחלט להקים עמותה אשר תגייס תרומות למערך שירותי הכבאות וההצלה בישראל, בדומה לגופים ביטחוניים אחרים בישראל המגייסים תרומות בחו"ל.

לפני כשנתיים הוקמה "עמותת ידידי מכבי האש בישראל" בראשותו של השר וח"כ לשעבר דוד מגן, אשר מגייסת תרומות בחו"ל לרכישת רכב וציוד כבור שירותי הכבאות.

אחת הסיבות המרכזיות להקמת העמותה היתה העובדה, שתקציב הפיתוח של נציבות כבאות והצלה המיועד לרכש ושיפוץ רכב וציוד קוצץ בעקבות החלטת הממשלה ב   50% בשנת 2004 (מ   16 מיליון  ל   8 מיליון) ובשנת 2005 עומד תקציב הפיתוח על 0 ש"ח.

העמותה הציבה לעצמה כפרוייקט את ייצור רכב "רתם" (רכב תגובה מהירה) מתוצרת ארה"ב אשר נבנה כך שיוכל לנוע בקלות ברחובות הצרים של הערים, דבר שעד היום התקשו בו שירותי הכבאות בגלל המבנה הנוכחי של רכבי הכיבוי.

הכבאיות אשר ייחשפו בטקס נתרמו ע"י תושבי ארה"ב, כאשר עד עתה נתרמו 9 רכבים מעין אלו ועוד היד נטויה.


