

אלוף פיקוד הדרום חתם על צו האוסר על משרד הפנים לשנות כתובת בתעודת הזהות למי שמבקשים להתגורר בגוש קטיף. מדובר צה"ל נמסר כי הצו יצא על פי החלטת הדרג המדיני וכחלק מההיערכות לביצוע תכנית ההתנתקות.

נראה שכבר בימים הקרובים יוטלו מגבלות נוספות שיקשו על העתקת מקום מגורים ליישובים המיועדים לעקירה בקיץ. במועצת חוף עזה אומרים שבשבועות האחרונים שינו מאות מתנגדי התנתקות את כתובתם כדי שיוכלו לשהות בקיץ בגוש קטיף ולהתנגד פיסית לעקירה. ואולם, גופי התנגדות אחדים אומרים שמדובר במספר קטן, והם מותחים ביקורת על מועצת יש"ע בטענה שאינה עוסקת בהכנות משמעותיות לקראת יום פקודה.
