

תמיד הוא אמר לי: ורדית, אני לא יכול להבטיח לך שהחיים איתי יהיו קלים, אבל אני מבטיח שלא יהיו משעממים. בחלוף שלושים להסתלקותו, האשה שהיתה איתו לאורך כל הדרך מספרת על אדיר זיק שלה.

בביתה שבגבעת המבתר מנסה עדיין ורדית זיק להשלים עם מותו של הבעל האהוב, אדיר. את החלל שהותיר אחריו בבית היא מתקשה להגדיר במילים. "מה הכי חסר לי ממנו עכשיו?" היא משיבה לשאלתי, "החבר הכי טוב שלי". המילים הפשוטות גורמות לדמעה שתזלוג מעצמה, וורדית מתאמצת לעצור את הבאות אחריה. "אני לא יכולה להצביע על תכונה מסוימת. גדלנו וגידלנו משפחה יחד. כל אחד מאיתנו בנה את העולם שלו, מתוך שותפות מלאה בינינו".

למעלה מחודש חלף מאז התבקש אדיר זיק לישיבה של מעלה. ציבור אוהביו הגדול ביכה את הסתלקותו של עיתונאי לוחם, איש אמת אמיץ, שדיבר אל כולם בגובה העיניים. אבל לורדית ולששת הילדים חסר יותר מכל אלו הבעל והאב, איש המשפחה החם, השובב והאכפתי, שיצר במשך 41 שנים את הגוש המלוכד שנקרא משפחת זיק. ורדית, שתמיד עמדה מאחורי הקלעים, מוכנה הפעם להתראיין ולהכיר לנו את הפן האישי בחייו, מתוך הכרה ברורה שמשפחת ערוץ 7 היתה גם משפחתו של אדיר.


הכתבה המלאה במדור העיתון בשבע
