

תוצאות שיא לחברת Cal בשנת 2004: 95 מיליון ש"ח. זאת עלייה של 30% ברווחי חברת Cal בשנת 2004 לעומת שנת 2003 שהסתכמה ב- 73 מיליון ש"ח

חברת האשראי Cal סיימה את שנת 2004 עם עלייה של 30% ברווח הנקי 95 מיליון ש"ח לעומת 73 מיליון ש"ח בשנת 2003. את הרבעון האחרון של השנה סיימה Cal עם רווח נקי של 23 מיליון ש"ח לעומת 17 מיליון ש"ח ברבעון המקביל ב 2003.

הגידול ברווחי Cal נבע, לטענת החברה, מכמה סיבות ומביסוס מעמדה כחברה המובילה בתחום הפתרונות הפיננסים אותם היא מציעה הן ללקוחותיה והן ללקוחות מכלל המערכת הבנקאית.

במתן הלוואות חל גידול של 17%, ופריסות החיוב החודשי לתשלומים חל גידול של למעלה מ 20%. לטענת החברה היא השכילה ליצור גידול בשימוש בכרטיסי האשראי ויזה ודיינרס אותם היא מנפיקה, מעבר לגידול שחל באמצעי תשלום זה במשק ועמד על קצת פחות מ 10%.

כמו כן, חל גם גידול של למעלה מ  5% בשימוש של לקוחות Cal בחוץ לארץ.

בתחום הסליקה נקטה Cal במדיניות של שמירה על כדאיות כלכלית, ושמרה על חלקה בסליקה כ- 52% בשוק הויזה ו- 28% בכלל השוק.

בעז צ'ציק, מנכ"ל Cal אמר "מיצבנו את Cal כחברה המובילה בתחום הפתרונות הפיננסים החוץ בנקאיים ללקוחות באמצעים טכנולוגיים מתקדמים וזמינים. לראייה כ-50% ממוצרי האשראי שלנו ניתנו באמצעות מענה קולי ולמעלה מ-15% באמצעות האינטרנט, סה"כ למעלה מ 65% מהפתרונות הפיננסים ניתנו באמצעים ממוכנים. בנוסף, ולאור המהלכים השיווקים בהם החלנו השנה נסיים את שנת 2005 בתוצאות עסקיות טובות לפחות כמו בשנה החולפת".

בעז הוסיף כי כבר ברבעון הראשון של 2005 מתחילים להרגיש את התוצאות של החדשנות והתעוזה השיווקית שעוד תתרחב במהלך הפעילות ברבעון הקרוב.

חברת Cal היא בבעלות בנק דיסקונט (51%), הבנק הבינלאומי (20%), קבוצת פישמן (24%) ושילוח הראל (5%).


