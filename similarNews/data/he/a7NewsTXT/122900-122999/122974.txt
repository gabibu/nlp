

השר כ"ץ מבקש כי מרכז הליכוד יצביע גם על הצעת ההחלטה לפיה "שר או ח"כ מטעם הליכוד שיצביע בממשלה או בכנסת בעד פינוי ישוב קבע יהודי מבלי לקבל אישור מהמרכז, לא יוכל להיבחר לכנסת מטעם הליכוד".

יו"ר מזכירות הליכוד, השר ישראל כ"ץ, פנה לשר צחי הנגבי בבקשה שמרכז הליכוד הקרוב יצביע גם על הצעת ההחלטה שיזם ועל פיה "שר או ח"כ מטעם הליכוד שיצביע בממשלה או בכנסת בעד פינוי ישוב קבע יהודי ביהודה ושומרון, בקעת הירדן, או רמת הגולן או שכונה מתחומי ירושלים רבתי   מבלי לקבל לכך אישור מוקדם ממרכז הליכוד   לא יוכל להיבחר לכנסת מטעם הליכוד".

כ"ץ מבקש באמצעות סעיף זה להחזיר את אמון המצביעים הימניים בליכוד על מנת להבטיח שכך "תיקבע דרכו של הליכוד, יחד עם אישור התהליך לקביעת זהות יו"ר התנועה ומועמדה לראשות הממשלה".

תשובתו של הנגבי טרם התקבלה.

ביה"ד של הליכוד הורה לכנס את המרכז ב-25 בספטמבר ולקיים למחרת הצבעה על מועד הפריימריס. ח"כ רצון אמר לערוץ 7 כי להונאה הפוליטית של שרון צריך וחייב להיות מחיר.'שרון אינו ראוי לעמוד בראש הליכוד', אמר.
