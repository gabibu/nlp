

סעודיה מגבירה את מעורבותה ברש"פ והיא מתכננת לבנות אלפי יח"ד עבור הפלשתינים. כך מדווח כתבנו חגי הוברמן עפ"י פרסום בעתון "אל-חיאה".

סעודיה מגדילה מעורבותה ברש"פ. השגריר הפלשתיני בסעודיה האשם אל-שיח' דיב אמר כי סעודיה מתכוננת בקרוב להתחיל לבנות 1,350 יחידות דיור ברפיח ועוד 600 יחידות דיור בשש ערים אחרות ברצועת עזה וביהודה ושומרון. כך מפרסם העיתון "אל-חיאה" המופיע בלונדון.

כתבנו חגי הוברמן מציין כי לדברי דיב, סעודיה החליטה גם על תכניות בניה עבור הפלשתינים בתחום הרפואה. התכנית כוללת הקמת בתי-חולים ואספקת ציוד רפואי.

יצויין כי בעבר החליטה קרן הסיוע הסעודית, בראשות שר החוץ הסעודי הנסיך נאיף עבד אל-עזיז,
לבנות 750 יחידות דיור ברפיח. הבתים נועדו עבור פלשתינים שבתיהם נהרסו על ידי צה"ל.
