

החל מ- 1/9/2005 ועד 1/9/2009 יועלה בהדרגה הבלו על הסולר עד להשוואתו לזה של הבנזין. בשלב ראשון יעלה הבלו על הסולר ב- 1 בספטמבר ב -0.32 ש"ח לליטר ויעמוד על 1.00 ש"ח לליטר.

הרפורמה במיסוי משק האנרגיה יוצאת לפועל ב-1 בספטמבר 2005. החל מ- 1/9/2005 ועד 1/9/2009 יועלה בהדרגה הבלו על הסולר עד להשוואתו לזה של הבנזין. בשלב ראשון יעלה הבלו על הסולר ב- 1 בספטמבר ב -0.32 ש"ח לליטר ויעמוד על 1.00 ש"ח לליטר.

במקביל ובמהלך של 3 שנים, תופחת אגרת הרישוי על רכבי דיזל ותושווה לרכבי הבנזין. בחודשים האחרונים הופחתה התוספת לאגרת הרישוי לרכב דיזל פרטי בכ-900  בקירוב.

איתן רוב, מנהל רשות המסים בישראל, מסר כי מהלך זה, יצמצם עיוותים כלכליים שנוצרו כתוצאה מהפער הקיים היום בין המס המוטל על הבנזין לזה המוטל על הסולר, ויקבע מס אחיד למוצרים דומים.
יצוין, כי עליית מחירי הדלק במהלך השנה האחרונה נבעה אך ורק מהתייקרות הנפט בעולם ללא שינוי בגובה המס, שכן המס על הדלק לא מחושב כאחוז מהמחיר אלא הוא סכום קבוע בש"ח לליטר, עפ"י סיכום שנעשה עם ועדת הכספים ונציגי המשתמשים.

על מנת לצמצם את הפגיעה במספר קבוצות משתמשים מוגדרות, הנמנות על הסקטור העסקי, יופעל מנגנון החזרים סלקטיבי באמצעות מערכת בקרה ממוחשבת על בסיס מודלים כלכליים.
עוסק הזכאי לקבלת החזר יגיש דו"ח תקופתי של חודשיים או ארבעה, כפי שנקבע בהתאם להיקפי פעילות, ובו דרישה להחזר בלו על סולר ששימש לייצור הכנסה עפ"י השיעורים שנקבעו בצו. החזר הבלו יתבצע לחשבון הבנק של העוסק על פי רישומו במס ערך מוסף, תוך 30 יום ממועד הגשת הדו"ח.
מפעל תעשייתי הצורך סולר כחומר גלם בייצור בכמות העולה של 5,000 ליטר לחודש, זכאי להחזר הבלו על הסולר ששימש בתהליך הייצור. מפעל כאמור, יוכל לפנות אל הממונה האזורי ביחידת מס ערך מוסף בה הוא רשום כעוסק, על מנת להירשם ולקבל הנחיות לדיווח.

פרטים מלאים על ההסדר ותנאיו יפורסמו באתר האינטרנט של רשות המסים בכתובת www.mof.gov.il/taxes.

כמו כן החל מה- 1.09.05 יופעל מוקד טלפוני, לצורך קבלת פרטים ומענה על שאלות, במספר
02-5687800, בימים א' עד ה' בשעות 08:00 עד 17:00, וביום ו' בשעות 08:00 עד 13:00.

יו"ר ועדת משנה לנושא המס על הסולר מטעם וועדת הכספים, ח"כ דניאלה בנלולו, נפגש עם גבי בן הרוש, יו"ר מועצת המובילים והמסיעים, ועם אברהם פריד יו"ר ארגוני המוניות בישראל. כמי שטיפל במסגרת ועדת הכספים בהשלכות של ייקור הסולר על ענף ההובלה וההסעה והעלה בזמן הדיון הצעות המקלות על בעלי המוניות, המשאיות והאוטובוסים להתגבר על משבר הדלק.

במקביל, מרכז הקואליציה בוועדת הכספים, ח"כ דניאל בנלולו עומד להביא את הנושא לדיון מהיר בוועדת הכספים: "עקב השתוללות מחירי הנפט בעולם, צריך לעצור זאת ולא להביא למשבר גם בארץ"
