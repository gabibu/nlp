

המשנה לרה"מ, שמעון פרס, ביקר במרכז הרפואי סורוקה את שני פצועי פיגוע ההתאבדות המאושפזים ביח' לטיפול נמרץ. "זה היה נהדר אם 200,000 המתיישבים מגוש קטיף היו מתיישבים בנגב", אמר.

כתבנו בדרום: משה פריאל

המשנה לרה"מ, שמעון פרס, ביקר במרכז הרפואי סורוקה את שני פצועי פיגוע ההתאבדות המאושפזים ביח' לטיפול נמרץ. פרס שוחח עם בני המשפחה של הפצועים ודרש בשלום הפצועים.

בתגובה לדברים החריפים שהשמיע אתמול רה"מ שרון על בנימין נתניהו אמר פרס "אני לא רוצה להתייחס לדברים שמתרחשים בליכוד. זה לא מערכת בחירות ואינני מוכן להביע דעות שלא לצורך. אני לא משתתף במערכה זו".

בתשובה לשאלה האם לא הגיעה העת שמפלגת העבודה תפרוש מהממשלה אחרי שההתנתקות בוצעה, אמר "ההתנתקות עדיין לא הסתיימה השיב פרס, יקח עוד חודש וחצי עד אשר המלאכה תסתיים. עדיין צריך להוציא את מתקני צה"ל והציוד של צה"ל, ומה שלא פחות חשוב צריך לקבוע את שיטת הניהול במעברים מה יקרה במעבר רפיח ובמעבר קרני. במעבר ארז, זה לא עניין טכני ואם חס ושלום לא נמצא פתרון לעניין המעברים הרי שנשאר קשורים לעזה. החלטנו לצאת מעזה לצאת במלא מובן המילה ולצאת מעזה זה גם לצאת מהמעברים".

כתבנו מציין כי פרס התייחס לביקורו של אולמרט אתמול בפריפריה הדרומית ואמר בציניות "אני רואה שאנשי מפלגת הליכוד התחילו להתעורר וגילו פתאום שיש עוני בישראל. אם אפשר לתקן גם את העוני. אני מתכוון לאולמרט שלקח את משרד האוצר פעם אחת והלך לראות איך נראה בית תמחוי".

בתגובה לשאלת כתבנו על השמועות בדבר הקמת מפלגת מרכז ע"י שרון, "אני חושב שמפלגת העבודה תתאושש מהתמודדויות ווזה יקרה בקרוב וגם יגמר עניין המפקד שכנראה למעלה מ-100 אלף איש יתפקדו כהלכה וחלק מהאחרים עם בעיות טכניות נצא לדרך ושוב יפתח סיכוי רציני למפלגת העבודה אני לא רוצה שנלך יחד עם שרון למפלגה", האם זו אופציה בשבילך ? השיב פרס "אני חבר מפלגת העבודה ואין בדעתי לפרוש ממנה, אני מטיל ספק עם יקום המפץ הגדול למרות הפילוג שצפוי להיות בליכוד, ראינו כבר דברים שדברים השתנו ברגע האחרון והשתבשו. לפתוח את מערכת הבחירות לפני הזמן".

על הידיעה כי תושבי הישוב טנא עומרים בדרום הר חברון ביקשו מרה"מ להתפנות מוקדם יותר, על בסיס חוק פינוי פיצוי, השיב פרס "אף אחד עדיין לא מפנה אותם, יש בעיות של תחבורה, לא צריך לנתק אותם כרגע, זאת לא תוכנית המדינה לנתקם, העמדה שלי: כל מי שרוצה להתיישב בנגב ברוך הבא, כולל מגוש קטיף. האנשים האלו יכלו לתרום לנגב ולצערי הרב הם לא עושים את זה. זה היה נהדר אם 200000 המתיישבים מגוש קטיף היו מתיישבים בנגב.בעיית נושא הגדר היא טכנית משפטית. ההבטחה עומדת בבניית הגדר, אולם יש בעיה של הפקעת קרקעות. האירוע הטרגי בב"ש מחייב את הממשלה כפל כפליים להשלים את הגדר. רק עכשיו ביקרתי את 2 המאבטחים שהתנהגו בגבורה בלתי רגילה. שמחתי לראות שהם יצאו מכלל סכנה. ברור שבטחון הנגב הוא תנאי לפיתוח הנגב. נעשה את כל המאמצים הדרושים לבניית הגדר".
