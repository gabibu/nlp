

חה"כ יגאל יאסינוב (שינוי) שיגר מכתב לנשיא אוקראינה בעקבות תקיפת יהודים בקייב על ידי קבוצה של גלוחי ראש. "אתם דמוקרטיה צעירה, דאגו למנוע אפליה ופעלו נגד גזענות".

חה"כ יגאל יאסינוב (שינוי) שיגר מכתב לנשיא אוקראינה בעקבות תקיפת יהודים בקייב על ידי קבוצה של גלוחי ראש.

מכתבו של יאסינוב:

"אדוני הנשיא,

אני פונה אלייך בשל האירוע המצער שהתרחש בשבת ה- 27.8.2005 בקייב, כאשר שני יהודים נפגעו קשה על ידי קבוצת ניאו נאצים. מצב אחד הנפגעים מוגדר אנוש, הרופאים מניחים כי סיכוייו לחיות קלושים. לצערי, אני מניח שמדובר בניסיון לרצח על רקע לאומני.

כאזרח אוקראינה לשעבר, אני עוקב בתשומת לב מרבית אחר האירועים באוקראינה. בימים אלה אוקראינה ציינה את יום הניצחון והשחרור מהכובשים הנאצים ואת יום העצמאות שלה. עם זאת ברור כי דמוקרטיה לא יכולה לפעול בלי שיווין זכויות והגנת זכויות המיעוט.

אדוני הנשיא, ככל הזכור לי, כשנבחרת לתפקיד הנשיאות, הבטחת לאחד את החברה, הבטחת מדיניות פנים הדוגלת בשוויון וחיים בשלווה עם העמים השונים. אני משער שברצונך להילחם בשנאה ובגזענות כלפי הקבוצות השונות בחברה, ולהגן על האזרחים מפני הקבוצות האלימות.

המכה שהנחיתו גלוחי הראש לקהילה היהודית בקייב הפכה למכה לדמוקרטיה הצעירה באוקראינה, כאשר הקבוצה הזאת פעלת בניגוד לחוקי המדינה.

אני מאמין בך, ומאמין שאתה יכול להוכיח לעולם כולו את כוונתך להילחם בתופעה הבזויה הזו שלצערי מתפשטת בהרחבה לאחרונה.

אני מאמין גם שתוכל, אדוני הנשיא, למצוא את הדרך להעניש את האחראים למעשה, ולהפסיק את האירועים הללו שמביישים את אוקראינה בעיני העולם כולו".
