

יהודה סעדו הוא המנצח בעונה השלישית של גמר כוכב נולד עם 57 אחוזים אחוזים מהקולות. במקום השני ניצב מיכאל קירקילן ושיר ביטון נחתה במקום השלישי. סעדו חגג את זכייתו בקריאת "שמע ישראל".

(צילום: מתוך אתר כוכב נולד)

הגמר התקיים השנה בגני התערוכה מול קהל שמנה מעל 20,000 איש ושודר בערוץ 2 ובתחנות הרדיו השונות.

לאחר מכן עלתה ראשונה שיר ביטון עם השיר "שמחות קטנות" של מיכה שטרית ועמיר בניון. אחריה הופיע מיכאל קירקילן עם "יש בליבי כינור", של מאיה בוסקילה, ויהודה סעדו הופיע עם "שדות של אירוסים" של שלמה ארצי.

יהודה סעדו, בן 22, מקרית עקרון, בן יחיד להוריו, התחיל לנגן בגיל צעיר על אורגן, ועם הזמן התחיל לעבוד עם זמרים.

באתר 'כוכב נולד' נכתב כי "אנשים מגדירים אותו כבחור ביישן, אבל מה שמכסה על התכונה הזאת הוא הצחוק וחוש הומור שלו. לקח לו הרבה זמן לעשות את המעבר מנגינה לשירה, והיום החלום שלו הוא לעבוד על אלבום מקורי שלו ולעשות מוסיקה טובה".

בגיל 16 בערך הוא התחיל להתקרב לדת: לפקוד את בית הכנסת, לשמור שבת, להניח תפילין.

סעדו מקשיב לעצותיו של הרב יצחק שמעוני מרחובות גם בנוגע לסוגיות דת, הוא הודיע אמש כי ימריא בקרוב לאומן להשתטח על קברו של הרבי מברסלב.

להאזנה לשיר הזוכה
