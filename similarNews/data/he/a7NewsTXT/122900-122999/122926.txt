

אנשי רוח מימין ומשמאל מפרסמים קריאה שלא להרוס את בתי הכנסת בגוש קטיף. בקריאה הם מבקשים מהממשלה לבחון אפשרויות שימור "מקדשי מעט" אלו שהם "בעלי הערך האוניברסלי".

כתבתנו רותי אברהם מוסרת כי בקריאתם של אנשי הרוח נכתב:

"אנו יהודים ישראלים בעלי עמדות פוליטיות שונות ביחס להינתקות, קוראים בזאת לממשלת ישראל לעכב את הריסת בתי הכנסת בגוש קטיף. לדעתנו יש לבחון באופן נמרץ ורציני את אפשרות שימורם של "מקדשי מעט" אלו, אם ע"י נציגים של גופים בינלאומיים - בתאום עם הרשות הפלשתינאית, או בכל דרך מעשית אחרת.

שימורם וכיבודם של המקומות הקדושים לדתות הוא ערך אוניברסלי מקובל, ועל ממשלת ישראל למצות את הדרכים הריאליות לביטויו הראוי של ערך יהודי ואנושי זה.

"והשימותי את מקדשיכם   קדושתן אף כשהן שוממין" (מגילה פ"ג מ"ג)

החותמים:
הרב אהרון ליכטנשטיין   ישיבת הר עציון
פרופ' אבי רביצקי   האוניברסיטה העברית
פרופ' אסא כשר   אוניברסיטת תל אביב
אריה לובה אליאב   מייסד ניצנה
הרב יהודה גלעד   קיבוץ לביא
הרב יובל שרלו   ישיבת ההסדר פתח תקוה
ד"ר משה בוזגלו   האוניברסיטה העברית
ד"ר מוטי זעירא   מדרשת אורנים
אלוף (במיל.) עוזי דיין   יו"ר תפנית
הרב מנחם פרומן   תקוע
פיני תלמי   משמר העמק   מכללת אורנים
רבקה מרים   משוררת
שי זרחי   קיבוץ גניגר   בימ"ד למנהיגות יהודית   תהודה
