

בג"ץ קיים אתמול דיון על העתירה שהגיש נועם פדרמן נגד הצו המנהלי שהוצא כנגדו. השופטים ביקשו מהתביעה לבדוק שוב את החומר החסוי, ולהודיע בתוך 5 ימים האם ישנם חלקים מתוכו שניתן להציגם לעיונו של פדרמן.

השופטים ביקשו גם להתייחס לענין אפשרות עיסוקו של פדרמן בעבודה מקצועית בביתו במסגרת מעצר הבית על חשבון המדינה ולענין אפשרות יציאתו לטיול יומי ולתפילה. לפדרמן ינתן פרק זמן של 5 ימים להגיב על הודעת המדינה ולאחר מכן שופטי בג"ץ יכריעו בסוגייה.

לדברי פרדמן, נציג הפרקליטות, עו"ד יובל רויטמן, טען במהלך הדיון כי הצעדים המנהליים הינם במידה ובמשורה, כפי שנעצר נריה אופן. עם זאת, הבהיר רויטמן כי הוא אינו יכול להבטיח שכך יישאר המצב וכי ככל שמועד ההתנתקות מתקרב - ייתכן מאוד שמצב המידה והמשורה יישתנה. כמו כן, אמר רויטמן כי גם מצבו של נעם פדרמן עלול להשתנות וייתכן שימליצו על מעצר מינהלי מלא ולא על מעצר בית.
