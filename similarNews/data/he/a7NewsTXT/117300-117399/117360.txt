

מתנדבי ארגון "חסדי נעמי" שאך לפני מספר חודשים קיבלו משר הבריאות את "מגן שר הבריאות לשנת תשס"ה" אודות פעילותם הנמרצת והמועילה בקרב החולים, יחלו השבוע את פרויקט "קיץ בריא 2005".

במסגרת הפרויקט יבקרו המתנדבים בליווי אמנים וסלבריטאים שונים במחלקות הילדים ב-12 בתי חולים בכל רחבי הארץ, ישמחו את הילדים המאושפזים ואף יחלקו להם מארז ממתקים, בלוני הליום וכן מתנה אישית לכל ילד וילד.

מתנדבי "חסדי נעמי" סיפרו כי "בקיץ שעבר התלוו אלינו מיטב האומנים כמו צביקה הדר וכוכבי כוכב נולד, להקת הדורבנים, שחקני אהבה מעבר לפינה וכן זמרים שונים, אנו מקוים כי גם השנה האומנים יצטרפו אלינו לפעילות הברוכה לשמחתם של הילדים המאושפזים".

הפעילות תתקיים בבתי החולים: מעייני הישועה בבני-ברק, אסף הרופא בצריפין, דנה בתל-אביב, תל-השומר, קפלן ברחובות, מאיר בכפר-סבא, שערי צדק והדסה עין-כרם בירושלים, וולפסון בבת-ים, שניידר בפתח-תקווה ולניאדו בנתניה.


