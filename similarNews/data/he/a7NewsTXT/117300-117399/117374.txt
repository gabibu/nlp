

"חגיגת יין ישראלית"   פסטיבל יין חגיגי, יתקיים זו הפעם השנייה בעוד כשבוע במוזיאון ישראל בירושלים, בהשתתפות הטובים והמעניינים שביקבי ישראל. המבקרים ייהנו מסדנאות יין ייחודיות וכניסה למוזיאון ללא תשלום.

לאחר הצלחה מסחררת בשנה שעברה, חגיגת יין ישראלית, פרי יוזמתם של "אבי בן" ו"בית המשקאות של שחר", תתקיים זו השנה השנייה ולמרות גילה הצעיר היא מהווה גורם משמעותי בהתפתחותה של תרבות היין בישראל.

בימים שני עד חמישי, י' עד י"ד בתמוז, בין השעות 19:00-24:00, תתקיים בגן הפסלים במוזיאון ישראל בירושלים, "חגיגת יין ישראלית". באוויר הצלול, תחת שמי ירושלים, יציגו הטובים והמעניינים שביקבי ישראל את המיטב שלהם, לצד דוכני ציוד ואביזרים, מתחם אוכל גדול, בליווי מוזיקת ג'אז. כמו כן, ייערכו סדנאות יין ייחודיות שיונחו ע"י הצוות המקצועי של חברת "טרואר" ויארחו ייננים וכורמים. הסדנאות תעסוקנה בנושאים, כגון: טעימת קברנה מצפון לדרום, טעימה עיוורת (התנסות בטעימות של קברנה סוביניון, מרלו, שיראז, בלנדים מיוחדים, וכד'), יין אורגני, ועוד.

בימים ג', ה' יוכלו באי חגיגת היין לבקר במוזיאון עד השעה 21:00, ללא תשלום, וליהנות מסדרת התערוכות "יופי וקדושה", המציינת יום הולדת 40 למוזיאון ישראל: "יופי וקדושה   יצירות מופת מכל הזמנים", "דמדומים   על יופי סמוי באמנות עכשווית", "קאמרה סאקרה   הנוף כחוויה רוחנית", "בגוף וברוח   תיאורי קדושים באמנות אירופה", "בראשית הסיפור האמיתי: הולדת המיתולוגיה", "יופי של ספר - על הקסם, היופי, הדמיון וההנאה שבספר".

אורחי הפסטיבל יקבלו עם כניסתם למתחם, במתנה, כוסות קריסטל מהודרות, ויוכלו להסתובב איתן בין הדוכנים, למלא אותן כאוות נפשם, לטעום, להשוות, לשוחח עם ייננים ועם חובבי יין ולרכוש את היינות המוצגים במחירים מיוחדים.

בין המציגים: יקבי רמת הגולן, יקב עמק האלה, יקב תבור, יקב רקנאטי, יקב הרי גליל, יקבי ברקן, יקב דלתון, יקב ססלוב, יקב סגל, יקב יתיר, יקבי כרמל, יקב מוני, יקב צרעה, יקב בנימינה, יקבי אפרת, יקב טוליפ, יקבי יהודה, יקב בזלת הגולן, חברת טרואר המייצגת 15 יקבי בוטיק, מלבק   מקררי היין הביתיים המתקדמים בעולם ועוד.

דמי כניסה: 45 .

