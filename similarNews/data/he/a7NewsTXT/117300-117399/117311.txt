

"אני חושב שסירוב יחידתי הוא דבר לא נכון ואם יהיה מצב כזה בו חיילי ישיבות ההסדר יסרבו סירוב יחידתי זהו דבר שאיננו נכון על פי ההלכה", כך אמר היום ראש ישיבת פתח תקווה, הרב יובל שרלו בראיון לערוץ 7.

"אני חושב שסירוב יחידתי הוא דבר לא נכון ואם יהיה מצב כזה בו חיילי ישיבות ההסדר יסרבו סירוב יחידתי זהו דבר שאיננו נכון על פי ההלכה בשל פיקוח הנפש הלאומי הכרוך בו ובשל סיבות נוספות", כך אמר היום ראש ישיבת פתח תקווה, הרב יובל שרלו.

הרב ציין בדבריו כי בנוסף לנימוק ההלכתי, סירוב שכזה יהיה שגוי גם מבחינה טקטית מכיוון שאם יהיה סירוב יחידתי לפקודת עקירת היישובים יתפתח מסע נגד ישיבות ההסדר והוא לא יוכל לטעון טענה נגדית בנושא. "אם יהיה סירוב יחידתי של ישיבת הסדר והצבא יאמר שהוא לא יכול להרשות לעצמו לקיים יחידות הומוגניות ועל כן הוא מפרק אותן בתוך הצבא, לא אוכל לטעון שום טענה נגד זה".

"יש הצטברות של פרשיות בהקשר ישיבות ההסדר, פרשת הבנות בצבא והשילוב הראוי, פרשת פירוק מחלקות ההסדר ופיזורן בצבא, חוות מעון והפינוי בשבת, הפרשה הנוכחית של הרמטכ"ל שמאיים על ראשי ישיבות ההסדר. כל אחד יכול לפרש האם יש כאן כוונת מכוון, האם יש כאן סדר מקרי או האם בלי כוונת מכוון יש פה תהליך שהוא לא טוב", כך הציג הרב שרלו את המציאות אליה נקלעו ישיבות ההסדר בצה"ל.

לדברי הרב, אין מישהו בצה"ל שמכוון ומנהל כרגע מלחמה נגד הציונות הדתית, אם כי יכול להיות שזה יקרה על רקע יישום ההתנתקות. "הסיבה המרכזית היא סוג מסוים של מהלך שמדינת ישראל הולכת אליו שדורס את העמדות שלנו", אמר.

"עמדתי העקרונית היא שבמצבים שכאלה, הרבה לפני שיוצאים למלחמה צריך לשקם הרבה מאוד דברים לפני שמתפוצצים ולא לחתור ולהגיע לפיצוץ", דברי הרב שרלו.
