

בשל התנכליות של בדואים מן האיזור וחוסר תנאי קיום בסיסיים עזבו תושבי דהנייה את השטח שהוקצה להם בתל ערד וחזרו לחבל שלום.

בשבוע שעבר הגיעו אל המקום המכונה "כפר המשת"פים" הנמצא כ-20 ק"מ מערד וכ-8 ק"מ מתל ערד המשפחות הראשונות של סייעני השב"כ מדהנייה. במקום הוכנו להם אוהלים מתקני שרותים ומקלחות ניידים.

לכתבנו משה פריאל שהיה במקום אמר אחד הסייענים, אב ל-10 ילדים כי הוא מרגיש שנזרק לכלבים ושמשפחתו סובלת מהתנכלויות של בדואים. "אנו כבר לא מדברים על חוסר תנאים בסיסים זרקו אותנו פה כמו כלבים. אולם הגרוע ביותר הוא שהתושבים הבדואים פה באזור מתנכלים לנו ואומרים כי פעלנו כנגד האחים שלהם".

עוד הוסיף הסייען שביקש להישאר בעילום שם כי אתמול התחוללה במקום תגרה אלימה. "אנחנו רוצים לחזור ולגור ליד היהודים שמכירים אותנו בחבל שלום", קבל באזני כתבנו.

כתבנו מציין כי אכן כל המשפחות חזרו לחבל שלום. ממנהלת ההתנתקות נמסר בתגובה כי הוכן למפונים ציוד בסיסי הסיבה לרצונם לעזוב היא בשל סיכסוכים פנימיים.
