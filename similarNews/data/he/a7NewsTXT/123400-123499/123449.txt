

תנועת "קולה של אמא" שבה וקוראת לצה"ל שלא להתערב "במהלכים שנויים במחלוקת, נשמור על צה"ל במרכז ההסכמה הלאומית". כך מסרת דוברת התנועה, רונית מינץ, לערוץ 7.

תנועת "קולה של אמא", הורים לחיילים שחתמו והתארגנו למניעת הפעלתו של צה"ל בהתנתקות, שבה וקוראת לצה"ל שלא להתערב "במהלכים שנויים במחלוקת, נשמור על צה"ל במרכז ההסכמה הלאומית". כך מסרת דוברת התנועה, רונית מינץ, לערוץ 7.

התנועה קוראת לחוקק חוק אשר ימנע שינוי ייעודו של צה"ל, וכן לחוקק חוק שימנע מהממשלה להשתמש בצבא למטרות אזרחיות שנויות במחלוקת. כמו כן, ההורים דורשים להביא להכרעת הציבור נושאים השנויים במחלוקת ואינם עולים בקנה אחד עם מטרות שמוסכמות על ידי אזרחי המדינה מיום הקמתה, בכל נושא.

"למען מניעת קרע בעם, למען המשך קיום השירות הצבאי במדינת ישראל בהסכמה הכללית על כולנו להירתם למניעת הישנות מצבים בהם מוסט צה"ל מתפקידיו ומשימותיו המוסכמים ומהווה כלי נוח זול וזמין בידי אי מי מהשלטון מימין ומשמאל", נכתב בהודעת התנועה, "ביחד נשמור על איחוד ואחדות העם".
