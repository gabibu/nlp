

סקר של מכון המחקר "מידע שיווקי סי.איי.", מעלה כי הציבור בישראל סבור שהחינוך הוא הנושא המרכזי שעל הממשלה לטפל בו.

הסקר בחן את עמדות הציבור ביחס ליום שלאחר ההתנתקות. הסקר הקיף 501 מרואיינים, גברים ונשים, דוברי עברית, בגילאי 18 ומעלה, בפיזור גיאוגרפי מייצג. טעות הדגימה היא + 4.5%.

מהסקר עולה, כי החינוך הוא בעל העדיפות הגבוהה ביותר לטיפול   28% מהציבור סבורים כי על הממשלה למקד את הטיפול בו עם סיום מהלך ההתנתקות ולאחריו, בפער קטן יחסית, הטיפול בפשיעה ובאלימות (23%). הביטחון, הכלכלה והפערים החברתיים צויינו בשיעורים נמוכים יותר   16%, 14% ו-12% בהתאמה. 7% לא ידעו להשיב.

עוד עולה מהסקר, כי בעלי השכלה גבוהה ציינו את החינוך כנושא מרכזי לטיפול יותר מאחרים. גילאי 18-49 ומשפחות עם ילדים ציינו את נושא הטיפול באלימות ובמניעת הפשיעה כנושא מרכזי לטיפול יותר מאחרים.
(ש)
