

ראש הממשלה שרון סירב לקבל את הצעת הפשרה שהגישו לו השרים לבנת הנגבי ושלום, על מנת לאתר את שביל הזהב בינו לבין חבר הכנסת נתניהו בשאלת הקדמת הפריימריס בליכוד.



כזכור, השרים סילבן שלום, לימור לבנת וצחי הנגבי ניסחו הצעת פשרה כדי למנוע פילוג בליכוד לפיה ייערכו הפריימריס בפברואר ובתמורה יתחייב ראש הממשלה שלא לפרוש אם יפסיד.

ראש הממשלה דחה אמש את ההצעה. מקורביו הבהירו כי אין בכוונתו להסכים לכל הליך שמשמעותו הדחה מוקדמת שלו מתפקידו כיושב ראש הליכוד.

יצויין כי גם מחנה נתניהו ולנדאו דוחים את הפשרה. עם זאת מוסיפים השרים מציעי הפשרה כי יעלה בידם להגיע לפשרה מתונה יותר שתוסכם על הצדדים. השרה לימור לבנת אומרת כי הפשרה תועיל לשמור על ליכוד מאוחד. "מאמינה שליכוד עוד נכונו משימות ודרך ארוכה, התפקיד שלנו לשמור על ההתיישבות ביהודה ושמרון, לשמור על גבולות הקבע ולחזק את גושי ההתיישבות. אנחנו יודעים מה יקרה אם הליכוד יתפלג", אמרה לבנת.

