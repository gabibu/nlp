

בשנת הלימודים תשס"ב ביקרו 429,396 ילדים בגילים 0-6 ב-13,326 גני ילדים. על כך נמסר מהלשכה המרכזית לסטטיסטיקה.

בשנת הלימודים תשס"ב ביקרו 429,396 ילדים בגילים 0-6 ב-13,326 גני ילדים. מתוכם 339,624 ילדים ב-10,962 גנים בפיקוח משרד החינוך התרבות והספורט, 70,785 ילדים ב- 1,619 מעונות היום בפיקוח משרד התעשייה המסחר והתעסוקה, ו-18,987 ילדים ב- 745 גנים פרטיים . על כך נמסר מהלשכה המרכזית לסטטיסטיקה.

בחינוך העברי ביקרו 343,971 ילדים ב-10,777 גנים, מהם 258,524 ילדים ב- 8,537 גנים בפיקוח משרד החינוך, ו-67,540 ילדים ב- 1,513 מעונות היום בפיקוח התעשייה המסחר והתעסוקה.
בחינוך הערבי ביקרו 85,425 ילדים ב-2,549 גנים מהם 81,100 ילדים ב-2,425 גנים בפיקוח משרד החינוך ו-3,245 ילדים ב- 106 מעונות היום בפיקוח משרד התעשייה המסחר והתעסוקה.

ממצאים אלה ואחרים מופיעים בפרסום "ילדים בגני ילדים ומעונות יום, תשס"ד", ובו נתונים על גני הילדים בישראל, ציבוריים ופרטיים, בשנת הלימודים תשס"ד (2003/2004). הנתונים על הגנים בפיקוח משרד החינוך ועל מעונות היום מבוססים על קבצים מנהליים (של משרד החינוך התרבות והספורט ושל משרד התעשייה המסחר והתעסוקה).

הנתונים על הגנים הפרטיים מבוססים על "סקר תלמידים בחינוך הקדם-יסודי, תשס"ד", שנערך על-ידי הלשכה המרכזית לסטטיסטיקה בחודשים דצמבר 2003 עד אפריל 2004, בהזמנת משרד החינוך התרבות והספורט. מסגרת הסקר מורכבת מגנים בבעלות פרטית לגילאי-3-6 שדיווחו לאגף החינוך המוכר שאינו רשמי במשרד החינוך, מגנים פרטיים שקיבלו הדרכה פדגוגית מן האגף לחינוך קדם יסודי של משרד החינוך, ומגנים החברים בארגון הגנים הפרטיים בישראל. גנים פרטיים שאינם רשומים במסגרות אלה אינם מופיעים בסקר.

בחינוך העברי, בגנים שבפיקוח משרד החינוך ביקרו 258,524 ילדים, מתוכם 50% ילדים בפיקוח הממלכתי, 20% בפיקוח הממלכתי-דתי, ו-30% בפיקוח החרדי.
בחינוך הערבי ביקרו 81,100 ילדים בגנים שבפיקוח משרד החינוך.

בשנת תשס"ב היה שיעור הלמידה בקרב ילדים בגילים 0-6   450 תלמידים לכל אלף ילדים.
בגילים 3-6 היה שיעור הלמידה בכל הגנים 664 תלמידים לכל אלף ילדים, ובגנים בפיקוח משרד החינוך - 636 תלמידים לכל אלף ילדים.


