

השבוע התקיים בלונדון אירוע טעימות יין ליקבים הישראלים בלונדון. האירוע אורגן על ידי מכון הייצוא והנספחות המסחרית בבריטניה במסגרת פעילות כוללת להגדלת יצוא היין הישראלי האיכותי ומיתוגו.

מיכל נאמן, מנהלת ענף מזון ומשקאות במכון היצוא, מסרה כי באירוע השתתפו 18 יקבים: אפרת, בנימינה, ברקן, גולן, דלתון, הרי גליל, כרמל, יקבי נח, ויקבי הבוטיק: אמפורה, בזלת הגולן, המסרק, יתיר, ססלוב, צרעה, וקסטל תחת המותג Handcrafted wines of Israel.

לאירוע הגיעו כ 200 קניינים, מפיצים, בעלי מסעדות, ייננים, הקניינים מרשתות מובילות בבריטניה, ייצגו רשתות שיווק כמו Waitrose, Selfridges, Oddbins, Sainsburys,

השתתפו גם עיתונאים ומבקרי יין, בינהם Steven Spurrier , Amy Wisloski עורכי המגזין Decanter כתבי יין ממגזין Harpers, Wine Spectators ושניים מגדולי המבקרים והכותבים בתחום היין באנגליה Mr. Oz Clarke ו Ms. Jancis Robinson אשר אמרה כי "הגיוון הרב כל כך באיכות היינות משקף את מצב המעבר המרתק בו נתונה תעשיית היין הישראלית הממשיכה ליישם שיטות חדשות ולהתמחות בהן"

בסיום האירוע התקיים קוקטייל חגיגי בחסות השגרירות הישראלית ובהשתתפות ראשי קהילה היהודית בלונדון.

האירוע התקיים בחסות בנק לאומי, ובשיתוף עם מועצת החלב   ומחלבות גד, גלעד וטרה אשר ניצלו את האירוע לקדם את הגבינות הישראליות האיכותיות.

נאמן סיפרה עוד כי אשתקד נערכו אירועי טעימות יין דומים בשטוקהולם ובפריז שזכו להצלחה רבה. אירועים דומים מתוכננים להתבצע בניו יורק, לוס אנג'לס וסן פרנסיסקו במהלך השנה.


