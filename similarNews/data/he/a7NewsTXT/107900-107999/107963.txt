

מבצעי הפיגועים בסיני בשנה שעברה תקפו את אתרי הנופש בחצי האי המצרי לאחר שלא הצליחו להיכנס לשטחי הרשות הפלסטינית ולצאת משם לפיגועים בישראל.

המחבלים שביצעו את מתקפת הטרור באתרי הנופש בסיני, ביקשו תחילה לחדור לשטחי הרשות הפלשתינית כדי לבצע פיגוע בישראל. כך עולה מדיווח של התובעים במשפטם של המצרים שהיו שותפים לתכנון הפיגועים בסיני. כך דיווח העיתון המצרי "אל-אהרם".

בפיגוע לפני כחצי שנה נרצחו, כזכור, 34 אנשים, בהם 12 ישראלים.

לפי הדיווח, מבצעי הפיגועים ויתרו על התוכנית לחדור לשטחי הרשות שבעה חודשים לפני הפיגועים שבוצעו ב-7 באוקטובר. את החודשים שלפני הפיגוע הם הקדישו לתכנון מהלכי הפיגוע, ולהטמנת חומרי נפץ. בין הנאשמים שני המצרים, מחמד ג'בר סבח ומוחמד עבדאללה רבה ופלשתינאי, שיישפט שלא בפניו.

