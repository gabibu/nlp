

פצצת מרגמה נורתה בליל שבת מאזור בית להיה ופגעה במבנה מגורים של קצינים ברש"פ. ליד שכם סיכל צה"ל הברחה של אמצעי לחימה.

מחבלים פתחו השבת באש לעבר כוח צה"ל שנע בסמוך למוצב צה"ל בדרום רצועת עזה. אין נפגעים ולא נגרם נזק לרכוש.

אמש בליל שבת ירו המחבלים פצצת מרגמה או רקטת קסאם מאזור בית להיה ברצועת עזה. הפצצה נחתה בשטח המוקצה לרש"פ וגרמה נזק לרכוש. יצויין כי בשבוע שעבר שוגרו מספר מרגמות לעבר יישובים ישראלים בגוש קטיף. לא היו נפגעים בכל האירועים.

בשבת סיכלו חיילי צה"ל הברחה של אמצעי לחימה משכם דרך נקודת הביקורת בחווארה. בחיפוש בכליהם של שני ערבים נמצאו שני אקדחים מאולתרים, שש מחסניות לרובה, 100 כדורים וסכין.

ארבעה ערבים נעצרו ליד גדר המערכת במרכז רצועת עזה. הם לא היו חמושים, וההערכה היא כי הם חיפשו עבודה.
