

הרב ישראל רוזן אמר לערוץ 7 "בעל הבית השתגע כי הוא נותן לכל העובדים הזרים שיעברו הליך 'גיור בקפיצה', 'הליך גיור זול ובר הישג לכל רומני, תאילנדי, מגאנה וקונגו', אזרחות וסל בריאות ומשכנתא וסל קליטה".

הרב ישראל רוזן יו"ר מכון צומ"ת ומי שעמד בראש בתי הדין לגיור אומר כי הבעיה העיקריתבפסיקת בג"ץהמכילה את חוק השבות על מי שגוייר ב"גיורי קפיצה", היא בפתיחת שער לקבלת אזרחות ישראלית ובמחיר אפסי. חוק השבות לדבריו מעניק לכל יהודי כולל נכדו, אזרחות ישראלית, סל קליטה, ביטוח בריאות וזכות עבודה.

להתאזרח בישראל ולקבל את הזכויות שהמדינה מעניקה, ניתן בשתי דרכים אומר הרב רוזן בראיון ליומן הצהריים של ערוץ 7 : באמצעות נישואים לאזרח ישראלי, ובאמצעות גיור. שער הנישואים סגור ברובו לדבריו, משום שכדי להתאזרח מכוח נישואים צריך להמתין חמש שנים כדי לוודא שהנישואין יציבים ו"לא כל אחד מוכן להתחתן פיקטיבית לחמש שנים בשביל לקבל אזרחות".

השער הנוסף הוא באמצעות גיור, כשמי שמצטרף לעם היהודי זכאי לחוק השבות. הרב רוזן אומר כי מזה 10 שנים הוא עוסק בגיור ויושב בבית דין של גיור. "אתמול גיירנו ב"ה 8 נפשות. אנחנו מקבלים בשמחה כל מי שרוצה להצטרף לעם היהודי ויקבל אזרחות".
אבל הגיור האורתודוקסי לדבריו, דורש שנת לימודים וכנות של חיים יהודיים ולכן אינו מהווה אופציה עבור 300 אלף עובדים זרים, או "אנשים לא רציניים".

בפסיקתו מהיום, אומר הרב רוזן, פרץ בג"ץ את הפתח וקבע שניתן לקבל אזרחות ישראלית באמצעות גיורים הנעשים בקפיצה לחו"ל. הוא מציין כי מדובר בסופו של תהליך כרסום שהחל לפני כ 3 שנים כשבג"ץ פסק שמי שהתגייר גיור לא אורתודוכסי הוא יהודי לצורך זכאות עליה וחוק השבות. אבל מעטים מימשו זכות זו משום שעליה רפורמית וקונסרבטיבית מארצות המערב היא מועטה. "לא לחינם הם לחצו על פתיחתו של פתח שיאפשר את גיורם של כ 300 אלף עובדים זרים", מציין הרב רוזן. אותם עובדים זרים לדבריו לומדים לקראת גיורבאולפנים לא אורתודוכסיים ויסיימו את התהליך בקפיצה לחו"ל "לקפריסין או לונדון או אפילו ליריחו כדי לקבל חותמת".

יש לשים לב מדגיש הרב רוזן "האסון היום אינו בתחום הנישואים המעורבים אלא בכך שבחסות הבג"ץ ניתן לקבל אזרחות ישראלית "שהיא משאת נפשם של מיליונים באפריקה ובאסיה". תיאורטית הוא מוסיף, מיליונים מאפריקה ומאסיה יכולים מעתה להגיע לישראל באשרת תייר ללמוד בכיתת לימוד כלשהי ולהתגייר בעזרת רבנים לא אורתודוכסיים שיקימו "באסטה לגיור" וכך ירוויחו אותם מיליונים סל קליטה ואזרחות.
"בעל הבית השתגע כי הוא נותן לכל העובדים הזרים שיעברו הליך 'גיור בקפיצה', 'הליך גיור זול ובר הישג לכל רומני, תאילנדי, מגאנה וקונגו', אזרחות וסל בריאות ומשכנתא וסל קליטה והכל".

הרב רוזן אומר כי הבג"ץ הוא למעשה "שוק לזכויות שונות והנושא הלאומי אינו מענין אותו".
