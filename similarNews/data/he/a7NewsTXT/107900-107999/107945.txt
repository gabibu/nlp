

האיחוד האירופי יוזם ויזות מיוחדות, שיכונו  local border traffic visas" המיועדות לאזרחי אזורי הגבול של מדינות האיחוד עם מדינות שלישיות, הנכנסים באופן קבוע ובתדירות גבוהה לאיחוד האירופי, למשל לצורך עבודה.

מכון היצוא הישראלי מוסר כי הויזות יוגבלו טריטוריאלית לאזור הגבול ויתירו למחזיק בהן להישאר בתחום האיחוד עד שבעה ימים רצופים ולמשך זמן כולל של פחות משלושה חודשים בכל מחצית שנה. הויזה תהא תקפה לשנה ותונפק בחינם.

מדינות האיחוד יחוייבו להפעיל ענישה כנגד כל ניצול לרעה של ויזות אלה. נציבות האיחוד תבחן את הנוהל החדש שנתיים לאחר כניסתו לתוקף בנסיון להעריך את מידת יעילותו ואת הצורך בשינויים.

עקב ההיקף הקטן יחסית של התנועה החוצה גבול באופן זה, מדינות האיחוד יהיו ממונות על הפעלת הנוהל החדש, ויחליטו ביניהן על בסיס בילטרלי בדבר התנאים והנוהלים להפעלתו. הפעלת הנוהל המפושט במדינות שזה מקרוב הצטרפו לאיחוד תתעכב עד שיצטרפו לאמנת שנגן, המכתיבה את תנאי התנועה החופשית באיחוד.

