

בית הדין לעבודה חייב הבוקר את עובדי לשכות התעסוקה לחזור לעבודה, ועל הצדדים להיכנס למשא ומתן ובתוך שבועיים לדווח על התקדמותם. עובדי לשכת התעסוקה החלו בשביתה שלשום בעקבות חשש כי יפגעו זכויותיהם עקב שינויים בתנאי לשכת התעסוקה.

מנכ"ל שירות התעסוקה, אסתר דומיניסיני, עתרה ביום חמישי אל בית-הדין המחוזי לעבודה בירושלים, בבקשה להורות על הפסקת השביתה, וזה נעתר הבוקר לבקשה. ממשרד התמ"ת נמסר כי השביתה מלכתחילה הייתה מיותרת ופוגעת במובטלים ללא הצדקה.
