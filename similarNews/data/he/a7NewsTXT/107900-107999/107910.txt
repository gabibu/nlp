

בכביש חוצה שומרון נהרגו בתאונה הקטלנית שישה בני אדם, בהם 5 ילדים ואב המשפחה מכפר קאסם. עוד ארבעה בני אדם נפצעו ופונו לבית חולים.

שישה בני אדם נהרגו אתמול בערב (ה') בתאונת דרכים בכביש חוצה שומרון באזור ברקן. צוותים של מד"א ירקון טיפלו בפצועים ופינו אותם לבית החולים "בילינסון" בפתח תקווה. הכביש נחסם לתנועה.

שלושה צוותי כיבוי מקרני שומרון ומאריאל חילצו את הנפגעים ממכוניותיהם. בתאונה היו מעורבים ארבעה כלי רכב, טרנזיט אחד ושלוש מכוניות פרטיות. הכביש חסום לתנועה.

ייתכן ואחד הנהגים ביצע פניית פרסה במקום המותר רק לרכבי ביטחון. המשטרה נמצאת במקום וחוקרת את נסיבות התאונה.
כתבנו קובי פינקלר מציין כי מתחילת השנה נהרגו בכבישים 122 בני אדם.

תאונה קשה בדרום, כתבינו משה פריאל מוסר כי בכביש 25 סמוך לקמ"ג התרחשה תאונה חזיתית בין 2 כלי רכב פרטיים שהגיעו האחד מאילת והשני מדימונה, כתוצאה מסטייה מנתיב של אחד
הרכבים נפגע גם הרכב השלישי, בתאונה נפצעו 1 באורח קשה 2 בינוני ו-2 קל. בוחני תנועה נגב בדרך למקום.
