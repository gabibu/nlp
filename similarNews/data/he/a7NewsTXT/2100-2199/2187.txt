

משטרת מחוז ש"י עצרה הבוקר את 24 תושבי חברון ששהו במאהל המחאה בכיכר גרוס בחברון. היהודים הקימו את המאהל בכדי למחות בפני הממשלה על כך שצה"ל לא כובש את שכונת אבו סנינה בעיר, למרות שהפלשתינים יורים משם ירי צלפים על בתי היישוב היהודי בחברון.

24 היהודים נתבקשו בידי המשטרה, בשעה 4:00 לפנות בוקר, לפנות את המאהל, ומשלא נענו עצרה המשטרה את כל הנוכחים במקום. ביניהם אישה אחת. בין העצורים נמצא גם יצחק פס, אביה של התינוקת שלהבת פס הי"ד שנרצחה בירי צלפים של מחבל פלשתיני, משכונת אבו סנינה.

מהמשטרה נמסר כי בתום חקירתם של 24 האנשים הם ישוחררו לבתיהם בתנאים מגבילים
צה"ל סגר את איזור כיכר גרוס והכריז עליה כעל שטח צבאי סגור.

תנועת נשים בירוק מוחה הבוקר על מעצר 24 אנשי חברון "אנו קוראות לממשלת ישראל שבמקום לעצור את יהודי חברון היא תעצור את רוצחי שלהבת פס ותחזיר את צה"ל לאבו סנינה"
