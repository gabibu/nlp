

אתמול אחר הצהרים שוב חדר צה"ל לתוך שטח A, והרס עמדה פלשתינית שממנה נורתה אש לעבר כוח צה"ל.

הדבר היה לאחר שפלשתינים פתחו באש לעבר כוח גדוד הסיור המדברי שעסק באבטחת עובדים. לדברי המפקד בשטח: "התקדמנו לעבר העמדה שממנה ירו הפלשתינים, והרסנו אותה. לא נעשה כל פעילות יותר מזו. איננו מתכוונים להרוס את שדה התעופה, ולא לפגוע באיש מלבד באלה שיורים עלינו". לאחר כשעה, שבמהלכה הרס הדחפור את העמדה הפלשתינית, חזר הכוח, והתמקם בתוך שטח ישראל.
