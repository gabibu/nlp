

מקור באיחוד האירופי אמר שקיימת אפשרות להשעות את הסכם הסחר ושיתוף הפעולה עם ישראל, כ'עונש' על התקפותיה על שטחים פלשתיניים. מדובר על "הסכם שיתוף פעולה" שנכנס לתוקף ביוני 2000 ומעניק יתרונות סחר לישראל. צעד כזה, דורש הסכמה פה-אחד מצד כל ממשלות האיחוד, דבר שקשה להשיג.

החלטה על פעולה נגד ישראל, "תלויה במה שיקרה בשטח", אמר המקור.

אפשרויות נוספות ל 'הענשת' ישראל יכולות להיות צמצום תחומי הסכם הסחר בין האיחוד לבין ישראל, ביטול ישיבת ועדת השותפות של ישראל והאיחוד האירופי שאמורה להתקיים ב 21 במאי או הקפאת שיתוף הפעולה עם ישראל בתחומי המחקר והמדע.

לדבריו, הפגישה הבאה של שרי החוץ האירופיים, האמורה להתכנס ב-14 במאי, תהווה הזדמנות לדון בקשרי האיחוד עם ישראל.


