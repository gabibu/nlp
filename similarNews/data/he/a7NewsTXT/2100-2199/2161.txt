

בביג'ין נפתחו הבוקר שיחות בין נציגי ארצות-הברית וסין, בעקבות פרשת מטוס הביון האמריקני, שעדיין מוחזק בסין. דוברת משרד החוץ הסיני מסרה כי שני הצדדים הסכימו להמשיך בשיחות. ואולם נראה שעדיין יש פער גדול בין העמדות שלהם בכל הנוגע לשאלה מי היה אשם בהתנגשות בין מטוס הריגול האמריקני לבין מטוס הקרב הסיני. וושינגטון תובעת את החזרת המטוס הפגוע, ואילו סין מבקשת מארה"ב להפסיק את טיסות הריגול לאורך חופיה.
