

באזור אל זאבאבדי בג'נין יידו פלשתינים אבנים ובקבוקי תבערה לעבר כוחות הביטחון הישראליים. החיילים פיזרו את מפירי הסדר בכדורי גומי ובגז מדמיע.

ליד שכונת גילה בירושלים התנהל אמש קרב ממושך בין חיילי צה"ל לבין הצבא הפלשתיני. צה"ל הפעיל תותחי טנקים, והדי ההתפוצצויות נשמעו היטב בחלקים נרחבים של ירושלים.

גם בחברון, כמו בג'נין, היו הפרות סדר. עשרות צעירים התגודדו בשוק המרכזי ליד שכונת אברהם אבינו, ויידו אבנים לעבר כוחות הביטחון. גם שם פיזרו החיילים את מפירי הסדר בכדורי גומי ובגז מדמיע.

אתמול היה ירי על קיבוץ ניר עם בדרום הארץ.

אל מוצב צה"ל ליד היישוב גן אור בחבל קטיף נורתה אש. פגז המרגמה שירו הפלשתינים אתמול נפל בשטח פלשתיני. כך נמסר לכתבנו בדרום משה פריאל.

אש נפתחה בצהרים אל סיור של צה"ל ממזרח לגדר המערכת, סמוך למחסום ארז.
