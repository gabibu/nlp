

בעצרת הזכרון למרד גטו ורשה התנגד נשיא המועצה המייעצת של המוסדות היהודיים בצרפת (CRIF), אנרי אז'דנברג, לכל השוואה בין הילדים הפלשתינים לבין הילדים היהודים בגטאות במהלך מלחמת העולם השניה. "קיימות השוואות לא-צודקות שאינן מקובלות לחלוטין", אמר אז'דנברג. "אם הילדים הפלשתיניים אינם חיים בשלום, הסיבה לכך היא משום שהמנהיגים שלהם אינם רוצים בשלום".

"נחוץ שמדינות אירופה, ובמיוחד צרפת שעליה מוטלת אחריות מיוחדת בטרגדיה היהודית תחת משטרו של פיליפ פטן, יגנו את מעשי הטרור הפלשתיניים נגד אזרחים ישראלים", הדגיש נשיא קרי"ף.


