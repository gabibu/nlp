

הערב נפתחה אש לעבר מכונית ישראלית הנעה בציר עפרה - תפוח. האש נפתחה מן הכפר סינג'יל. באותו ציר העולה ליישוב מעלה לבונה נפצעו מירי שני יהודים לפני כארבעה חודשים.

נהג הרכב, תושב בית אל, סיפר לכתב ערוץ 7 כי הוא נע מידי יום על אותו ציר לצורך עבודתו.
בשעה 17:10 נורה צרור לעבר מכוניתו, הנהג האיץ את מכוניתו. ארבעה כדורים חדרו לרכב, אחד מהכדורים חלף ליד הנהג ויצא דרך השמשה הקידמית. הנהג לא נפגע. (ראה תצלום)

לאחר הירי הצבא סרק את אזור הפיגוע אך המחבלים הצליחו להימלט.

לפני שבועות אחדים הבטיח צה"ל להקים מאחזים ונקודות שליטה בצירים בעיתיים ביש"ע, ובתוך זה גם מול הכפר סינג'יל הנמצא בחבל בנימין. (א.פ)

