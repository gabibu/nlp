

כוחות של מכבי האש, בסיוע מטוסים קלים, הצליחו להשתלט על האש שפרצה בגבעת כ"ח סמוך לשוהם. איש לא נפגע, אולם מאות דונמים של חורש טבעי עלו בלהבות.

גם הדליקה ביער הסמוך ליקנעם, ליד מפעל "סולתם", כובתה.

ברמת גן הצליחו לכבות את השריפה שפרצה ברוחב ז'בוטינסקי. איש לא נפגע, אולם מסעדת "שמש" ברחוב, נהרסה כליל. האש פרצה ככל הנראה, בגלל סתימה בארובה.

בבאר שבע נפגעה תינוקת באורח קשה, לאחר שבדירתה פרצה שריפה. סבתה, שחששה לחייה, השליכה אותה מן הדירה, כדי ששכנתה תתפוס אותה. הפעוטה, בת השנתיים, החליקה מידיה, והיא נחבלה קשות. היא אושפזה בביה"ח סורוקה בבאר שבע. את הידיעה העביר כתבנו משה פריאל.
