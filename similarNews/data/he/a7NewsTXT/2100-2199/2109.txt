

במשרד ראש הממשלה בירושלים הסתיימה ישיבת הקבינט המדיני ביטחוני. השרים דנו בהשתלשלות האירועים, שהובילו לנסיגה החפוזה של צה"ל מהעמדות בתוככי האוטונומיה הפלשתינית.

שר התחבורה, אפרים סנה, מתח בישיבה ביקורת על כך שראש הממשלה, אריאל שרון, לא יידע את כל חברי הקבינט בדבר כניסת כוחות צה"ל לעזה לפני יומיים, והשרים נאלצו לשמוע על כך מהתקשורת. שרון אמר בתגובה כי בשל קוצר הזמן יודעו רק ראשי הסיעות החברות בקואליציה, ואין לראות במקרה הספציפי הזה דפוס התנהגות של הממשלה בראשותו.

הרמטכל רב אלוף שאול מופז, שיבח בישיבת הקבינט הבטחוני את מפקד אוגדת עזה תאל יאיר נווה. הוא התייחס לדבריו של נווה אמש, ואמר כי התכווין לומר שכוחות צה"ל נמצאים בכוננות להישאר בשטח, ככל שידרש. נווה אמר אתמול במסיבת עיתונאים כי "נישאר בתוך הרצועה ככל שנידרש, ימים, שבועות או חודשים".
