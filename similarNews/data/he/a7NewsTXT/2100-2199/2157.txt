

בכל בתי הספר היו היום טקסי אזכרה והתייחדות עם הניספים, ובשעה 17:00 תתקיים עצרת גדולה מאוד של בני נוער ברחבת מוסד "יד ושם".

ובתוך כך מחריף הוויכוח הציבורי בשאלת נסיעת בני הנוער למחנות ההשמדה בפולין. גזבר הסוכנות, חיים צ'סלר סבור כי הנסיעות לפולין מחזקות את הזהות היהודית של בני הנוער. לדברי צ'סלר החווייה האישית והבלתי אמצעית שאליה נחשפים בני הנוער במהלך הביקורים באתרי ההרג וההשמדה מהווה חשיבות רבה, במיוחד על רקע העובדה שהניצולים מן השואה הולכים לבית עולמם.

צ'סלר הגיב על דברי הרב שלמה אבינר, רב היישוב בית אל ששולל את הנסיעות לפולין. הרב אבינר סבור שניתן לחשוף את הדור הצעיר לאימי השואה על ידי לימוד וקריאה בספרים.
