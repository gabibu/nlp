

פעילות התנזים ידועה לאנשי המודיעין הכללי הפלשתיני, בראשות טאופיק טיראווי. זאת עולה מחקירתם של אנשי תנזים, שהשב"כ וצה"ל חשפו לאחרונה את תשתיתם בבית לחם. במסגרת החשיפה נתפסו מספר מחבלים מהחוליה, ובהיתקלות עם כוח צה"ל נהרג מפקד בכיר של הארגון. מפקד החוליה בעצמו טרם נלכד, ואחדים מחברי החוליה עדיין מתהלכים חופשי. בין העצורים תושבי בתיר, בית לחם ויריחו. הם ביצעו עשרות פיגועים באזור בית לחם, בעיקר נגד חיילי צה"ל.
