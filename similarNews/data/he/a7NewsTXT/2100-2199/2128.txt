

שר החוץ שמעון פרס אמר היום לשר החוץ האמריקני קולין פאוול כי בפרשת כניסת צה"ל לשטחי הרשות בעזה התרשם שהיו "קצרים בתקשורת" בין ממשלת ישראל לממשל האמריקני.

פרס אמר לפאוול: "לו הודענו לכם מיד כי מדובר בפעולה מוגבלת בזמן, אני מניח שאי הנעימות הייתה נמנעת, והודעתכם לא הייתה צריכה להתפרסם". פרס הבהיר כי אין בכוונת ישראל לכבוש את אזורי A .
שר החוץ שוחח גם עם שרי החוץ של בריטניה, שוודיה, נורווגיה וטורקיה.
