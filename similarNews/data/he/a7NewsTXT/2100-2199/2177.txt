

הקבינט הבטחוני החליט לאחר ישיבתו ביום ה' כי שבים למדיניות "הפעילות הנקודתית" בשטחי יש"ע ובמיוחד ברצועת עזה.

ההחלטה התקבלה כלקח מפעולת צה"ל שעוררה את חמתם של האמריקנים וגרמה לצה"ל לקבל הנחיה מהדרג המדיני לסגת משטחי A שתפס בעזה.

צה"ל וזרועות הבטחון ישובו לפיכך למודל הפעילות הנקודתית שמשמעותה התרכזות במודיעין ברמה גבוהה, שיאפשר את המשך מדיניות ההתנקשות בחיי מחבלים המבצעים פיגועים וכן מבצעים קרקעיים קצרי מועד, כגון פעילויות בזק ליליות להריסת מבנים ומטעים מהם נורית אש מרגמות.

צה"ל יתבקש גם לבצע פעילות בה התנסה כבר בלבנון, שתקצר את הזמן שבין איתור ירי המרגמות והפגיעה ביורים, השוהים בעמדות הירי זמן קצר ביותר. המדובר במאמץ טכנולוגי ומרוכז.


