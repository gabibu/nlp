

שרת החינוך לימור לבנת הודיעה על מתן הקלות בבחירות הבגרות הקרובות לתלמידים הלומדים והנבחנים ביישובי יש"ע וביישובי קו התפר. הקלות אלה ניתנו עקב המצב הבטחוני הקשה שבו הם נתונים יום יום. המנהלת הכללית של המשרד הגב' רונית תירוש פרסמה את הנחיות המשרד בנושא: מי שיזכה בהקלות הם תלמידים הלומדים והנבחנים ביישובי יש"ע וקו התפר, וכן אלו שגרים ביש"ע והלומדים מחוץ לשטחי יש"ע. במסגרת ההקלות תהיה התחשבות בתלמידים בגין חומר שהפסידו במהלך השנה בשל האירועים הבטחוניים.

נבחני משנה, בוגרים ואקסטרניים, הגרים באזורי יש"ע וקו התפר, יזכו לתוספת של עשר נקודות לציון שיגיעו אליו במבחן. תהיה אפשרות להוסיף להם זמן במשך הבחינה, ואם הבחינה לא תתקיים בשל מצב חירום בטחוני, יוכר הציון השנתי כציון סופי.
