

הוועדה לזכויות האדם של האו"ם המכונסת בז'נבה גינתה בצהרים את ישראל על שימוש מופרז בכוח בשטחי יש"ע וקראה להפסיק את הבניה ביישובים היהודיים.

הוועדה גינתה את ישראל על חיסולים שביצעה בשטחים וקיבלה החלטה המגנה את ישראל על כיבוש הגולן.

מבין 53 חברות הוועדה רק ארה"ב התנגדה לשלוש ההחלטות שהתקבלו נגד ישראל. גואטמלה התנגדה לשתי החלטות. נציג ישראל, יעקב לוי, שלא השתתף בהצבעות גינה את ההחלטות וטען כי הן מוטות ומזיקות למאמצי השלום.
