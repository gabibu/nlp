

ארה"ב דרשה היום מסוריה לרסן את החיזבאללה, כדי להרגיע את המצב בלבנון. תת שר החוץ למזרח התיכון, אדוארד ווקר אמר לשר החוץ הסורי פארוק א-שרע' כי הוא מקוה שסוריה "תתרום לשקט בלבנון" . ווקר ציין שארה"ב עושה מאמצים כדי "שהמצב לא ייצא לגמרי מכלל שליטה".

לדברי ווקר הוא שוחח עם שרע' על התקפת חיל האוויר על מטרות סוריות בלבנון, ואמר כי הם מקיימים מגעים עם פרס ועם שרון "ואמרנו להם בבירור כי אנו מעוניינים שישמרו על איפוק וכי אנו רוצים לוודא שהאלימות תיפסק".


