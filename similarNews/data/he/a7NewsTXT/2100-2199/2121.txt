

חמישה עשר פעילי השלום שהיו עצורים במשטרת אריאל שוחררו בערבות ללא תנאים מגבילים.
החמישה עשר פעילי השמאל הקיצוני נעצרו לאחר שהתעמתו עם כוחות הביטחון ליד אריאל בכפר בידיא. הפעילים ניסו עם ציוד כבד לפרוץ דרכים החסומים בהוראת צה"ל לאחר שנערכו שם פיגועים רבים. מידי יום יורים הפלשתינים אל עבר כוחות צה"ל וגבעת האנטנה מאזורים אלו.

בתחילה דרשה המשטרה כי כתנאי לשיחרורם יחתמו ה-15 על התחייבות שלא לחזור לאיזור המחסום שליד מעלה ישראל, שם נעצרו. פעילי השלום סרבו לתנאי ואמרו כי באו למחסום על-פי בקשת הפלשתינים שמחסום זה ממרר את חייהם ומנתק אותם מהעולם החיצון וכי אם יבקשו הפלשתינים מהם לשוב לשם, הם יעשו זאת.

אנשי המשטרה איימו על פעילי השמאל הקיצוני כי אם לא ייענו לתנאי, הם ייעצרו ויובאו בפני שופט להארכת מעצרם, אך הפעילים עמדו בסירובם לחתום על התנאי. בסופו של דבר הורה דובר המשטרה על שיחרורם ללא תנאים מגבילים.

