

חלה עלייה של 60% במספר התקריות האנטישמיות בקנדה ב-2002 , כך עולה מהדו"ח השנתי של ארגון 'בני ברית'.

הדוח מציין 459 תקריות בעלות אופי אנטישמי בשנת 2002 : 282 תקריות של הטרדה (62%), 148 תקריות של פגיעה ברכוש (32%) וכן 29 תקריות של אלימות (6%). הארועים התרחשו בכל רחבי קנדה, אך עיקרם היה בריכוזים הגדולים ביותר של יהודים, בקוויבק ובאונטריו.

"ממצאי הדוח לשנת 2002 הם בחזקת אות התרעה," אומרת הנשיאה של בני ברית בקנדה, רושל וילנר, המצביעה בעיקר על הנטייה הגוברת להשתמש באלימות של ממש. מן הדין לקבל הסבר, מדוע שותקת הקהילה האנטי גזענית בקנדה כשמדובר באנטישמיות".

את הידיעה מסרה הסוכנות היהודית לכתבתנו תמר לשם.

