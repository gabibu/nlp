

עשרות ערבים בני פחות מ-35, ממתינים במעברי הגבול ברפיח ובגשר אלנבי, משום ששלטונות ישראל אינם מאפשרים את כניסתם לרצועת עזה ולשטחי יהודה ושומרון, כך דיווחו מקורות ערביים.

מצה"ל נמסר בתגובה כי במוצאי שבת ניתנה הוראה שלא לאפשר כניסת ערבים בני 15 עד 35 דרך מעברי הגבול, וזאת לאחר שהתקבלו התרעות לפיגועים. ההנחיה תבוצע עד להודעה חדשה.

הזרוע הצבאית של הפתח' קיבלה אחריות לרצח שני ערבים תושבי איזור שכם שנחשדו בשיתוף פעולה עם ישראל, כך מדווח העיתון "אל קודס" היוצא לאור במזרח ירושלים.

דווח כי בשעות הלילה המאוחרות של שבת נמצאו שתי גופות של פלשתינים, תושב הכפר דאר איסתייא בן 28, ותושב הכר חארס בן 45.

לראשונה מזה חודשים רבים בוצע רצח של ערבים ממניע של שיתוף פעולה עם ישראל.

חידוש נוסף ברש"פ הוא קיומם מחדש של הסיורים הממונעים מסביב למוקטעה ברמאללה לאחר תקופה ארוכה שאלה היו מושבתים.

מדובר בסיורים שאינם חמושים.
