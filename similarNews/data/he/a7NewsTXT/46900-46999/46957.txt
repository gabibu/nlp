

דובר מטעם ארגון הבריאות העולמי הודיע בשבת, כי מחלה קטלנית של דרכי הנשימה הפכה בימים האחרונים ל"איום בריאותי עולמי" לאחר שהתפשטה גם מחוץ לאסיה. דובר הארגון פרסם במקביל התרעה לנוסעים ולחברות תעופה, ופירט מהם תסמיני המחלה.

המחלה, פגעה כבר ביותר מ-150 בני אדם ברחבי העולם, והלילה נרשם מקרה תשיעי של מוות מהמחלה.

דלקת ריאות זו אינה טיפוסית, הגורמים לה אינם ידועים, והיא התגלתה לראשונה בחודש פברואר בסין. מקרי מחלה נוספים התגלו באינדונזיה, בפיליפינים, בסינגפור ובתאילנד.


