

ויכוח שעבר לפסים אלימים בין שני נהגי מכוניות בנצרת עילית התפתח לתגרה במהלכה נדקר צעיר בסכין, באורח קשה.

הקטטה פרצה בשל עבירת תנועה שבצע אחד הנהגים. נוסעי שתי המכוניות עצרו והכו זה את זה. אחר כך נכנסו נוסעי אחת המכוניות בחזרה לרכבם והחלו להמלט ואולם נוסעי המכונית השניה החלו לדלוק אחריהם.

כתב עתי"ם מציין, כי שתי המכוניות שוב עצרו במקום אחר בנצרת עילית סמוך לפאב והקטטה התחדשה בין הצדדים יה הצטרפו גם כמה צעירים שהיו בפאב סמוך. בקטטה נדקר באורח בינוני צעיר כבן 20, שהתערב בין הניצים. הוא אושפז בבית חולים העמק, שם נותח צעיר אחר נחבל, אך לא נזקק לאשפוז.

שוטרי תחנת נצרת עילית פועלים לאיתור המעורבים בתגרה האלימה.
