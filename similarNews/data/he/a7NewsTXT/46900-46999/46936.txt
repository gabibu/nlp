

עיתוני בריטניה מדווחים כי המלחמה תפתח ביום רביעי או חמישי. נשיא ארה"ב יוועד עם ראש ממשלת בריטניה בלייר ועם ראש ממשלת ספרד חוזה אסנר. בתום הפגישה יוצג אולטימטום לסדאם: צא לגלות, ואם לא, תפתח המלחמה השבוע.

עיתוני בריטניה מדווחים כי המלחמה תפתח ביום רביעי או חמישי. נשיא ארה"ב יוועד עם ראש ממשלת בריטניה בלייר ועם ראש ממשלת ספרד חוזה אסנר. בתום הפגישה יוצג אולטימטום לסדאם: צא לגלות, ואם לא, תפתח המלחמה השבוע.

העיתונים "סאנדיי טיימס" ו"סאנדיי טלגרף" מדווחים הבוקר כי המלחמה תיפתח בטווח הזמנים שבין יום רביעי לחמישי ואולי ביום רביעי בלילה.

"פגישת הפסגה" תתקיים היום בבסיס צבאי של ארה"ב הנמצא בשטחה של פורטוגל באיים האזוריים באוקיינוס האטלנטי בפגישה ישתתף גם נשיא פורטוגל.

על פי המדווח בעיתוני בריטניה ידונו שלשת האישים בפגישת הפסגה שהוגדרה כ"פסגת חירום" על הדרכים לפתיחת המערכה נגד עיראק גם ללא אישור מועצת הבטחון של האו"מ.

ובתוך כך הצי האמריקני הורה לשתי משחתות ו-3 צוללות לעזוב את חוף טורקיה ולהפליג לכיוון ים סוף, כך דיווחה תחנת הרדיו "קול אמריקה".

בידיעה נאמר כי 5 הספינות, שעברו את תעלת סואץ, הן המשחתת "ארלי ברק", הנושאת טילים מונחים, המשחתת "דאיו" והצוללות "בויזי", "טולידו" ו"סאן חואן". כמו כן נאמר, כי 7 ספינות נוספות ילכו בקרוב בעקבותיהן.

העברתן של ספינות אלה מתבצעת בשל חוסר הבטחון בשאלה אם כוחות אמריקניים יוכלו לפתוח במתקפה על עיראק מתחום טורקיה, או לטוס מעל תחומה.

עיראק מצידה החלה בהכנות ממשיות למלחמה, וסדאם חוסיין חילק את המדינה לארבעה אזורים צבאיים, שעליהם מינה מפקדים שיהיו נתונים למרותו של בנו קוסאי, כך דיווחה סוכנות הידיעות העיראקית הרשמית, שהוסיפה כי צעד זה "נועד למוטט כל תוקפנות זרה".
