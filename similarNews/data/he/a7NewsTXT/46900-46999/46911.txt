

"אני חושב שבהסתכלות ארוכת טווח והיסטורית היה נכון להגיב במלחמת המפרץ. אי התגובה, יש בה על מנת להעביר מסר שמכרסם בכושר ההרתעה של ישראל". כך אמר במוצאי שבת שר הבטחון שאול מופז בראיון בערוץ 2.
"במידה וישראל תותקף היא תגיב. התשובה לכך היא חד משמעית" אמר שר הבטחון והדגיש שהעביר מסר ברוח זו לעמיתיו האמריקניים בביקורו האחרון בארה"ב.

בנוגע לפרסומים לפיהם הציב סדאם חוסיין במערב עיראק משגרים וטילי סקאד, אמר מופז: "ככל הידוע לאגף המודיעין ולמערכות המודיעין, אין כרגע משגרים וסקאדים במערב עיראק, אבל אנו עוקבים אחרי זה".
