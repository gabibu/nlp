

ממשל בוש הכין רשימה של בכירים במשטר העיראקי המבוקשים על ביצוע פשעי מלחמה ביניהם שני בניו של סאדם חוסיין עודאי וקוסאי.

ממשל בוש מגבש רשימה של כתריסר בכירים בצמרת המשטר העיראקי, בהם שני בניו של סדאם חוסיין, אותם יבקש להעמיד לדין על פשעי מלחמה בפני בית משפט עיראקי או בינלאומי, כך אמר מקור אמריקני בכיר.

לדברי הבכיר במשרד החוץ האמריקני, בין הבכירים ששמם מופיע ברשימה גם עלי חסאן אל מג'יד, המכונה "עלי הכימאי" שהיה בין יוזמי ההתקפה על המיעוט הכורדי בצפון עיראק ב-1998, בהם נהרגו כ-100,000 כורדים, בהם 5,000 תושבי העיריה חלאבג'ה שהותקפו בנשק כימי.

הכוחות האמריקניים באפגניסטן הגבירו את המרדפים אחר אנשי אל קאעידה וטליבאן במזרח המדינה.

תצלומיהם של 16 ממנהיגי התנועות האיסלאמיות על גבי כרזות הופצו באיזור, והכיתוב בפרסית הבטיח פרסים כספיים למוסרי מידע שיוביל למעצר המבוקשים, דיווחה סוכנות הידיעות האפגנית-איסלאמית.

בראש רשימת נ"רוצחים נמלטים ומבוקשים", מופיעים מנהיג אל קאעידה אוסאמה בן לאדן
והמולא מוחמד עומר, מנהיג טליבאן.
