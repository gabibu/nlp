

שבעה אנשים נהרגו ו-54 נפצעו קשה בפיצוץ שארע באוטובוס במדינת אסאם שבצפון-מזרח הודו.
רשת הטלוויזיה "סטאר ניוז" דיווחה כי הפיצוץ היה כל כך חזק, שהוא קרע את האוטובוס לשניים ואחדים מהנוסעים נלכדו בתוכו.

המשטרה המקומית הודיעה כי חברי הארגון הקיצוני "החזית המאוחדת לשחרור אסום" הטמינו מוקש בכפר באמונגופה שבמחוז גואלפארה במערב אסאם, במרחק של כ-160 קילומטר מבירת המדינה גוואהאטי.

"החזית המאוחדת לשחרור אסום" נלחמת להקמת מדינה עצמאית באסאם מאז 1979. הארגון נטל על עצמו בשבוע שעבר את האחריות לפיגוע בבית זיקוק והזהיר מפני פיגועים דומים נוספים.

(עתי"ם-ד.פ.א.)
