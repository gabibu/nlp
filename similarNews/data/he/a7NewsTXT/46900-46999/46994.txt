

בעשרות מתנ"סים ברחבי הארץ תקיים מחר (יום שני) החברה למתנ"סים אירועי קריאת מגילה המיועדים לקהילה כולה - הורים וילדים, ותיקים ועולים, דתיים וחילונים.

הציבור יוזמן להשתתף בקריאת המגילה ולהביא משלוחי מנות שיחולקו ע"י המתנ"סים למשפחות נזקקות.

מטרת פרוייקט "חגים בקהילה" של החברה למתנ"סים הינה לקרב את החגים ואת מינהגי המסורת וההלכה לכלל האוכלוסייה בארץ. זאת, על מנת להכיר גם לאוכלוסיות שאינן דתיות או מסורתיות, ובכלל זה אוכלוסיות העולים, את מנהגי החג בצורה פתוחה וידידותית וכן על מנת להאיר נקודות מבט עדכניות וישראליות במסורת היהודית.

במסגרת זו הפיקה החברה למתנ"סים מגילת אסתר מאוירת המכילה הסברים על החג, שירים וסיפורים הקשורים בו וכן הדרכה על דרך קריאת המגילה.

לצד הקריאה במגילה ייערכו אירועי חג לילדים ולכל המשפחה שיכללו הפעלות, משחקים, תחרויות תחפושות וכד'.

תושבים שיגיעו לאירועי פורים במתנ"סים יכלו להביא איתם משלוחי מנות ומזון קשיח. אלו יחולקו ע"י צוותי המתנ"סים למשפחות נזקקות.

ההשתתפות אינה כרוכה בתשלום והציבור מוזמן.
