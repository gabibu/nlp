

בתי המשפט נערכים למצב מלחמה.

בעקבות ההתארגנות למלחמה כנגד עיראק וסיכון פגיעת טילים בישראל, נערכים בתי המשפט לתרחיש זה.

בהנהלת בתי המשפט הוחלט כי בהיכנס מצב הכוננות לתוקף, יועברו כל בתי המשפט לפעול במתכונת חירום ויעבדו בבית המשפט, אך ורק עובדים שהוגדרו חיוניים. שאר העובדים ישהו בבתיהם.

במקרה של אזעקת טילים, יסגרו שערי בית המשפט והאנשים הנמצאים במקום, יתפנו למקומות המוגנים והמקלטים שהוקצו מראש בכל בתי המשפט.

מאחר ורוב עמדות הבקרה של הביטחון ממוקמות בכניסה לבתי המשפט, הוחלט על הכנת חדרים ממוגנים, שישמשו מוקד בקרה חלופי מוגן ויאפשרו העברת הודעות בכריזה ואמצעי קשר לתוך ומחוץ למבנים. המאבטחים והעובדים החיוניים יתודרכו עם התגברות הערכה למתקפה להגיע לבתי המשפט כשהם מצויידים במסכות.
