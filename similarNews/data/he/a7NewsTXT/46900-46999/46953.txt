

ארגון ציוני אמריקה (ZOA ) טוען כי בנאום נשיא ארה"ב בסוף השבוע ישנן מספר נקודות מטרידות לרעתה של ישראל. היועצת לבטחון לאומי קונדוליסה רייס נפגשה עם מנהיגים יהודיים בארה"ב כדי להפיג את חששותיהם.

ארגון ציוני אמריקה ((ZOA טוען כי בנאום נשיא ארה"ב בסוף השבוע ישנן מספר נקודות מטרידות לרעתה של ישראל. היועצת לבטחון לאומי קונדוליסה רייס נפגשה עם מנהיגים יהודיים בארה"ב כדי להפיג את חששותיהם.

לטענתם, התוכנית עומדת להיות מוצגת עם כניסת אבו מאזן לתפקידו וענין זה מתרחש עוד לפני שהרשות הפלשתינית ממלאת את חובתה למיגור הטרור.

נשיא ארה"ב ג'ורג' בוש מתעלם מאותו ראיון שהעניק אבו מאזן ובו הצדיק למעשה את פעולות הטרור נגד אזרחים ישראלים המתגוררים ביהודה שומרון ועזה.

הם מזכירים כי הנאום כולל את המשפט "תוך כדי התקדמות לשלום, ההתיישבות". מהי המשמעות של המילה התקדמות. מאיזה שלב התהליך המחייב הפסקת ההתישבות נקרא התקדמות לצורך הענין? מדובר הרי במושג ערטילאי.

לדוגמא, אומרים בZOA-, מחלקת המדינה תוכל לומר שגם ירידה קטנה במספר הנפגעים הישראלים פירושה התקדמות.

בוש קרא בנאומו לשני הצדדים לנטוש את השנאה והאיבה. בענין זה הם אומרים טמונה האשמה של הצד הישראלי באמצעות השוואה לצד הפלשתיני, כאילו ישראל מעודדת הסתה נגד הערבים והרש"פ באמצעי התקשורת שלה.

היועצת לבטחון לאומי בארה"ב קונדוליסה רייס נפגשה היום עם מנהיגים יהודיים בולטים בארה"ב במטרה להפיג את חששותיהם מפני תוכנית "מפת הדרכים" בעקבות נאום בוש בסוף השבוע.

רייס אמרה כי עיתוי הנאום נועד לסייע לאבו מאזן לקבל סמכויות של ממש כראש ממשלה. לדבריה, חשוב שישראל תסייע לאבו מאזן והוסיפה כי ארה"ב פנתה אל מדינות ערב במטרה שאלה יסייעו לאבו מאזן.
רייס ציינה כי ההתקדמות בתוכנית מפת הדרכים תהיה רק אחרי שהרשות הפלשתינית תבצע את התחיבויותיה.
עוד אמרה כי היא מבינה את חששותיהם מפני המשקל שיש לקורטט בתוכנית זו ואמרה כי "אנחנו אלה שנוביל את התוכנית"
