

6 אנשים נוספים מתו ברפובליקה של קונגו לאחר שנדבקו בחיידק האבולה, ובכך עולה מספר המתים מחיידק זה ל-106.

מקור במשרד הבריאות של קונגו מסר לעיתונאים, כי בין המתים היו אנשים שפעלו לעצור את התפשטות המחלה הקטלנית.

ארגון הבריאות העולמי הודיע ביום שישי, כי רשם 118 מקרים ומכאן עולה כי 90 אחוז מהנדבקים בחיידק מתו.

חיידק האבולה קטל 73 אנשים בגאבון ומספר דומה בקונגו מאוקטובר 2001 ועד פברואר 2002, אך מומחים חוששים כי ההתפרצות החדשה של המחלה קטלנית יותר.

המחלה מועברת על ידי נוזלי גוף וקוטלת 50-90 אחוז מהחולים. היא מתחילה בחום גבוה ובכאבי ראש, ויכולה לגרום לדימום פנימי קשה.

עד היום, לא ידוע על תרופה לאבולה והשלטונות נאבקים במחלה באמצעות הטלת סגר על האזורים הנגועים ובניסיונות למנוע מתושבי המקום לאכול קופים שחלו, כנראה, במחלה.

ארגון הבריאות ציין, כי בבראזאוויל הוקמה סדנה לאימון רופאים ואחיות לטיפול בדימום הקטלני אצל חולי אבולה.

