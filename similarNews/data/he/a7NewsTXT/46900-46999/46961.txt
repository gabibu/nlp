

נער בן 16 מירושלים נעצר במוצאי שבת בחשד שאיים לפגוע בערבים, כנקמה, כביכול, שקרוב משפחתו נפצע בפגוע. בחיפוש על גופו נתפסו סכין וגז מדמיע.

כתב עתי"ם מוסר, כי הנער נעצר לאחר שאיים על ערבי שפגש באזור שער שכם. הערבי התלונן במשטרה ועל סמך התאור שמסר, נעצר הנער.

בחקירתו הוא הודה, לטענת המשטרה, כי חשב לנקום בערבים. בתחילה טען כי רצה לנקום על כך שקרוב משפחתו נפצע בפגוע, אולם בדיקה שערכה המשטרה העלתה כי לא היה בסיס לתירוץ הזה.

הנער שוחרר למעצר בית למשך 5 ימים וחקירתו נמשכת.

פועלת ערביה העובדת בחממות ישוב גדיד שבדרום רצועת עזה, נפצעה באורח קל מאש מחבלים שנפתחה מכיון חאן יונס.

האשה קיבלה טפול רפואי ראשוני ע"י חיילי צה"ל שהיו בנקודה הצבאית במקום.
