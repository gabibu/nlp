

שר הבינוי והשיכון אפי איתם מתכוון לקיים דיון דחוף עם ראש הממשלה, אריאל שרון ועם שר האוצר, בנימין נתניהו. "כוונת האוצר לבטל את המענקים לרוכשי דירות בפיפריה ולהמירם בהלוואת מסובסדות, תרחיב את הפערים החברתיים ותעמיק גם את המשבר בענף הבנייה", אמר השר איתם והסביר כי "על הממשלה לאמץ תוכנית הפוכה, שתעודד בניה למגורים כמנוף להאצת הצמיחה בכל ענפי המשק ולהגדלת התעסוקה".

עוד אמר כי במסגרת התוכנית שאותה יגיש השבוע לממשלה, יתבע גם השתתפות המדינה בתשלום המשכנתא לזוגות צעירים.
