

נשיא לשכת העצמאים זאב וינר אמר כי במסגרת המאבק להקטנת נטל הארנונה הוחלט כי העצמאים יחזירו את דרישות התשלום של הרשויות המקומיות ויגישו מייד ערעורים על הדרישות למנהלי הגבייה בכל הרשויות. על פי החוק חייבים להשיב להם על הערעורים באופן מנומק בתוך 60 יום ועד אז מוקפאת הדרישה . " אנו נציף את הרשויות המקומיות בעשרות אלפי ערעורים, כפי שעשינו בעבר בתל-אביב, ועתה נרחיב זאת לכל הארץ".

סקר של המחלקה הכלכלית של לה"ב בראשותו של ד'ר רובי נתנזון מעלה כי נטל המס העירוני המוטל על המגזר העיסקי על ידי הרשויות המקומיות גבוה פי עד 8 לעומת המס המוטל על בעלי דירות מגורים.

נשיא לשכת העצמאים זאב וינר טוען כי הרשויות המקומיות גובות גם מסים מעסקים סגורים בגלל קשיים ואשר טרם הצליחו למכור את הציוד שלהם בבית העסק. " זה אבסורד שעסק סגור ממשיך לשלם ארנונה. לא רק שמטילים מסים על עסקים בלתי פעילים, החוק הקיים מונע מהרשויות המקומיות להעניק הנחות לעסקים בקשיים ,כפי שהוא נוהג כלפי משקי הבית המצויים במצוקה". ציין

בסקר צויין שבנוסף לנטל המס הכבד המוטל על בעלי העסקים (משרדים ומסחר) ,הם נאלצים גם לשלם היטלים ואגרות מיוחדות כולל מס שלטים המגדילים את נטל המס . כמו כן אין הרשויות המקומיות רשאיות להעניק הנחות ממס לעסקים הנתונים בקשיים לעומת הנחות משמעותיות למשקי בית .

לדברי וינר, שר הפנים, אברהם פורז, מודע היטב לחומרת המצב הכלכלי הקשה ביותר , ומודע גם למדיניות הבזבזנית של הרשויות המקומיות " אני בטוח כי השר יפעל לשינוי במצב זה וידאג לאפשר להעניק הנחות בארנונה לעסקים סגורים, כפי שהבטיח לי, ציין .

וינר , הודיע כי הוחלט לצאת למאבק כלל ארצי בתביעה להקטין את נטל המס הכבד החונק את במגזר העסקי וגורר בעקבותיו סגירת חנויות ומשרדים, בהיקף ניכר. " אנו לא נהיה מוכנים יותר לשלם את מחיר המדיניות הבזבזנית של הרשויות המקומיות הנגועות בתשלומי שכר גבוהים לבכירים הרבים והמיותרים " .
