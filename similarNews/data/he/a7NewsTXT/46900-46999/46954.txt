

מקסים ברונרי, הנאשם בביצוע ניסיון ההתנקשות בחיי נשיא צרפת ז'אק שיראק במהלך חגה הלאומי של צרפת ב-14 ביולי אשתקד, הוכרז כ"לא אחראי למעשיו" בתום בדיקות פסיכיאטריות, על כך דיווח העיתון הצרפתי "לה פאריזיאן" בגיליון שיצא לאור ביום ראשון.

העיתון דיווח כי הרופא הפסיכיאטר ד"ר גאי, שביצע את הבדיקות קבע כי "ברונרי היה בלתי שפוי בעת ביצוע המעשים".

"למעשה", נכתב, "ישנה סבירות גבוהה לכך שהשלטונות יכריזו כי ברונרי בלתי כשיר לעמוד לדין".

יוזכר כי בדו"ח שהגיש ד"ר דובק לבית המשפט ב-8 בנובמבר, הסיק הפסיכיאטר כי הנאשם "אינו לוקה במחלת נפש", אך צויין פשטות כי "כושרו המנטאלי היה פגום" בעת ביצוע המעשה.

סניגורו של ברונרי, פנה לבית המשפט בדרישה לבצע בדיקה פסיכיאטרית נוספת למרשו, בנימוק שתוצאות הבדיקה אינן מדוייקות. בבדיקה השניה הוכרז כאמור ברונרי כ"לא אחראי למעשיו".
