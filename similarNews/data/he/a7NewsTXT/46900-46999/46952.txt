

11 שוטרים הודים נהרגו ו-5 נפצעו בהתקפה אמש על תחנת משטרה בקשמיר, כך מסרה משטרת ג'אמו, בירת חבל קשמיר ההודית.

ההתקפה, המיוחסת לבדלנים איסלאמיים, בוצעה באיזור גול שבמחוז אודהמפור, כ-150 ק"מ מצפון לג'אמו באמצעות טילים ורובי סער.

הודו הפנתה אצבע מאשימה כלפי פקיסטאן המעודדת, לטענתה, מעשי אלימות ופיגועי טרור בחלקה ההודי של קשמיר, שם ישנו רוב מוסלמי. פקיסטאן דחתה את ההאשמות.

יש לציין כי יותר מ-40,000 בני אדם נהרגו בקשמיר ההודית מאז החלו מעשי האלימות ב-1989.
