

שני אנשי המשטרה הימית הפלשתינית נהרגו ביום ב' לפנות בוקר ברצועת עזה ע"י צה"ל, כך טענו ביום ב' בבוקר כלי התקשורת הפלשתינים.

עבדל רייזק מג'יידי, מפקד הכוחות הפלשתינים ברצועת עזה, פרסם הודעה לפיה, השנים נורו על ידי כח צה"ל בעת שסיירו באיזור בית הספר האמריקני בעיירה בית להיה, שברצועת עזה.לטענת מג'יידי, השנים נורו למוות על ידי כח צה"ל.

הפלשתינים מסרו גם שכח צה"ל, המלווה בטנקים, נכנס לפנות בוקר בק"מ בתוך בית להיה, שטח בשליטה פלשתינית מלאה וירה פגזי טנקים לעבר מספר מוקדים שמהם נורתה אש פלשתינית לעבר כוחות צה"ל והישובים הישראלים בדרום הרצועה.

ישראל העבירה ביום שני בבוקר את גופות שני אנשי המשטרה הימית הפלשתינית, שנהרגו סמוך לעיירה בית להיה, שברצועת עזה בחילופי אש בין צה"ל לבין המחבלים.

השניים הם המהנדס מידחת אבו דלאל ושוטר בחיל הים מוחמד חוסיין איברהים.

מגורמי בטחון נמסר כי פעולות צה"ל באו בעקבות המשך ירי המרגמות על היישובים בגוש קטיף ובעקבות הגברת הירי לעבר אזרחים וחיילים.

