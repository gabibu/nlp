

האגודה לקידום החינוך ביפו תקיים טקס חלוקת מלגות שנתי לחיילים משוחררים וסטודנטים תושבי יפו, במעמד ראש עיריית ת"א-יפו, רון חולדאי. הטקס יערך היום, יום שני ה-19 בנובמבר בשעה 18:30 במלון דן פנורמה תל אביב, מרכז הכנסים, אולם ישראל CD, רחוב קויפמן 10 תל אביב.

האגודה לקידום החינוך ביפו מקיימת זו השנה העשירית טקס חלוקת מלגות ע"ש מייסד האגודה אל"מ (מיל') זאב שחם ז"ל, בשיתוף היחידה להכוונת חיילים משוחררים במשרד הביטחון.

בטקס יחולקו מלגות לשישים סטודנטים וחיילים משוחררים, חניכי האגודה לקידום החינוך ביפו ושלוחתה קרית חינוך בית שמש. סכום המלגות אשר יחולק בטקס הוא כ-120,000 ש"ח.

האגודה לקידום החינוך ביפו מספקת לילדי העיר קשת שירותים רחבה, לסיוע בהתמודדות עם מציאות מורבת. יעודה העיקרי של האגודה לעזור לילדי יפו לפרוץ את מעגל העוני בדרכים של לימוד והעשרה. ולנסות ליצור שיוויון הזדמנויות וצמצום פערים בין ילדים ילדי יפו לבין ילדים הבאים מסביבות תומכות יותר.

לפרטים נוספים, הלל פרטוק, דובר העירייה, 050-409060, 03-5218108


