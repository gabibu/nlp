

נשיא רוסיה ולדימיר פוטין הבטיח לפעול בתקיפות נגד תופעות האנטישמיות, בנאום שנשא בפתיחת הקונגרס של הקהילות היהודיות הרוסיות במוסקווה.

"יש לאחד את המאמצים של המדינה ושל כל הכוחות הקונסטרוקטיביים על מנת להתמודד עם סכנת הטרור והקיצוניות. יש לפעול בתקיפות נגד תופעות האנטישמיות", ציין פוטין.

הוא הדגיש כי הקונגרס מתקיים בסימן תחייתן של המסורות הלאומיות והדתיות ברוסיה.

"בשנים האחרונות נוצרו ברוסיה תנאים ייחודיים להתפתחות התרבות היהודית", אמר מצידו יו"ר התאחדות הקהילות היהודיות, מיכאיל גלוז, שצוטט על ידי סוכנות הידיעות ריא-נובוסטי.

בכינוס נוטלים חלק נציגים מ-145 קהילות יהודיות ברוסיה, המונה בין 500 אלף למיליון נפש.


