

חוג הפרופ' לחוסן מדיני וכלכלי תובע מראש הממשלה שרון לפעול בהתאם למנדט שניתן לו על-ידי כשני שלישים מהבוחרים. החוג תובע :
למנוע הקמת מדינה פלשתינאית ממערב לירדן, כי משמעותה חורבן מדינת ישראל.
להילחם בטרור של רב-המרצחים ערפאת ולא להידבר אתו בדרך כלשהי.
לשחרר את ישראל מתהליך הדמים שהחל בהסכם אוסלו והוביל למלחמת אוסלו.

לשם כך החוג תובע מראש הממשלה שרון:
לפטר את שר החוץ פרס אשר ממשיך להוביל את הרפתקת אוסלו בניגוד לרצון העם: ממשלת האחדות דרושה למלחמה בטרור, לא להמשך המדיניות שכשלה.
להוציא את הסברת החוץ מידי משרד החוץ השבוי בקונצפציה של אוסלו.
להכריז על מצב חירום ביטחוני   ולא רק כלכלי   ולנהוג במלחמה כמו במלחמה.
להגדיר את רשות הטרור הפלשתינאית כאויב ולהורות לצה"ל להילחם עד לסילוקו הסופי של ערפאת.
לממן את המלחמה בטרור מכספים שלא יועברו לרשות הטרור הפלשתינאית.
להקפיד על התנאי של "שבעה ימי שקט" במטרה לבלום את ההקבלה המקוממת בין ההתנחלויות לטרור, שהיא עיקרו של "מיתווה מיצ'ל".
למנות ועדת חקירה ממלכתית לחקירת תהליך אוסלו מראשיתו.

אם ראש הממשלה שרון לא יפעל בהתאם למנדט העצום שקיבל, לא יהיה מנוס מבחירות חדשות, שבהן יאמר העם שוב: לא למדינה פלשתינאית !


