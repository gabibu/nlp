

סגן שר החוץ מיכאל מלכיאור אמר כי שידור התכנית ה"סאטירית" בטלוויזיה של "אבו דאבי", שבה מתואר ראש ממשלת ישראל כמי ששותה דם ילדים פלשתינים, מהווה חזרה לימים האפלים של עלילות הדם האנטישמיות נגד העם היהודי.

הרב מלכיאור, העומד מטעם הממשלה בראש "הפורום לתיאום המאבק באנטישמיות" ציין, כי בכל דור מנסה האנטישמיות לכסות את פניה המכוערים בתחפושת שונה, והשנאה נגד מדינת ישראל היא התחפושת הנוכחית.

סגן שר החוץ הביע שאט-נפש משידור התכנית בטלוויזיה של אבו ט'בי והתריע מפני הסכנות החמורות שטמונות בהסתה פרועה מסוג זה.
