

למרות הגשמים האחרונים, מיפלס הכנרת ממשיך לרדת ולאגם חסרים 6 מטרים כדי שהכנרת תגיע למיפלס המירבי שלה. מדובר במיליארד מ"ק של מים החסרים לאגם כדי שזה יהיה מלא לחלוטין.

כתב עתי"ם מציין, כי חברת "מקורות" נאלצה לבנות בחודשים האחרונים תחנת שאיבה חדשה בעלות של 3 מיליון שקלים כדי להזרים מים מהכנרת לישובי עמק בית שאן ובעיקר כדי לעמוד בהסכמים עם ממלכת ירדן. השנה תזרים ישראל לירדן 42 מיליון מ"ק מים, שליש פחות מכמות המים שהעבירה ישראל אשתקד.

ירידת המיפלס הנמשכת גרמה גם לחברת "מקורות" להפסיק לחלוטין את שאיבת המים מהכנרת מלבד כמויות קטנות של מים הזורמות דרך המוביל הארצי לאיזור חיפה.
