

הטלוויזיה של אבו דאבי דחתה ביום שני את הביקורת שמתח שר החוץ שמעון פרס על תוכנית הסאטירה שלה, בה תואר ראש הממשלה אריאל שרון כערפד השותה דם פלשתינים.

"נראה שמר פרס איבד את חוש ההומור", אמר עיסמאיל עבדאללה, מנהל רשת הטלוויזיה, והוסיף כי "ישראל צריכה לבדוק ברצינות את מדיניותה, ולהפסיק לירות על פלשתינים ולהרוג אותם במקום לירות על התקשורת".

כוכב התוכנית, הקומיקאי הכווייתי דאוד חוסיין, אמר מצידו כי הוא רוצה לנצל את "נשק הסאטירה" כדי לגנות את "הברבריות של הישות הציונית".


