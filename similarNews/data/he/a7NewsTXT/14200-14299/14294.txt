

באוניברסיטת "בר אילן" שביתת המרצים הבכירים נמשכת. הסטודנטים מניפים שלטים, קריאות מחאה נשמעות, ומספר סטודנטים נלהבים אף חסמו בגופם את שערי האוניברסיטה והבעירו צמיגים: "רוצים לשבות? לא על גבינו! איך אין להם בושה?! לא נשלם אם לא תהיה תמורה!" צועקים הסטודנטים.

בשבוע השלישי לשביתת המרצים הבכירים פתחו הסטודנטים פעולות מחאה. כתבתנו מירית משה דיברה עם יו"ר אגודת הסטודנטים באוניברסיטת בר אילן, והוא פירט את הקשיים ששביתת המרצים גורמת לסטודנטים:
א. ברוב הפקולטות מחצית מהשיעורים לא נלמדים, על התלמידים לברר בכל יום מחדש אלו מבין המרצים מלמדים ואלו שובתים.
ב. לשיעורים שמצריכים הרצאה ותרגול ניגשים הסטודנטים כבר לתרגול ללא ההרצאה, מה שגורם לקשיים בהבנת החומר הנלמד.
ג. סדר יומם של הסטודנטים השתבש, חלקם מגיעים לשעה אחת או שתיים בלבד.
ד. את שכר הלימוד הסטודנטים משלמים כרגיל למרות העובדה שאת השיעורים הם לא מקבלים.

לטענת הסטודנטים שביתת המרצים מיותרת בייחוד נוכח המצב הכלכלי בימים אלו, הם רואים את פעולה זו כלוקה במוסריות, הם אף לא מאמינים שמצבם הכלכלי של המרצים בכי רע שמצריך שביתה ארוכה שכזאת ובייחוד על גבם של הסטודנטים.

יו"ר אגודת הסטודנטים באוניברסיטת "בר אילן" אלדד צברי אמר: "התאחדות הסטודנטים ואגודת הסטודנטים בבר אילן החליטו לנקוט בצעדה מחאה, וזה כאמור בא להראות שאנחנו לא משלימים עם המצב הקיים ואנו לא אדישים. למרות הערכתנו לעבודת המרצים, לדעתנו המרצים כיום שובתים על חשבוננו, וזה מצב שמאוד חורה לנו. אנחנו נמשיך להבטיח את זכויות הסטודנטים בעיקר מהסיבה שהם הקורבן בשביתה זו".

מיותר לציין כי החיים של הסטודנטים מאוד קשים מבחינה כלכלית ובכלל. הפגיעה בלימודים היא משמעותית, לכן אני פונה לכל הצדדים הנוגעים בדבר שישכילו לסיים את השביתה הזאת כמה שיותר מהר, בייחוד בתקופה קשה זו", אמר צברי.
