

הערב אירח נשיא המדינה משה קצב את ראשי האיחוד האירופי ואמר להם, כי להערכתו לאירופה יש תפקיד מכריע בהשפעה על הרשות הפלשתינית, באשר ליכולתה להביא להפסקת אש באיזור.

הנשיא קצב הוסיף, כי בזכות תפקידה של אירופה עשוי ערפאת להשתכנע שעליו לנקוט בצעדים משמעותיים על מנת לשנות את המצב הקיים.

ראש ממשלת בלגיה שהוא הנשיא התורן של האיחוד האירופי גי ורהופשטדט אמר, כי יש למצוא פתרונות בצורת מנגנוני אכיפה של ההחלטות המתקבלות בין ישראל לפלשתינים על מנת להבטיח ביצוע ויישום ההחלטות הללו.
