

ניסויים אכזריים בבעלי נחשפו בתכנית "חמש עם אושרת קוטלר". התחקירן יואב אבן הביא עדות מצולמת ראשונה של ניסויים מזעזעים בקופים שביצעו חוקרים באוניברסיטה העברית בירושלים לפני כשלושה חודשים. בתמונות ניתן לראות בבירור את העינויים שעוברים הקופים במהלך הניסויים, שבחלקם מתבצעים ללא הרדמה מלאה.

בשנים האחרונות, ברחבי העולם וגם בישראל, מתנהל ויכוח לגבי נחיצותם של הניסויים האלה. בתחקיר נחשף ציטוט של אחת החוקרות שהודתה שהניסוי הזה למעשה מיותר: "שנתיים אנחנו לא רושמים (את תוצאות הניסויים) בגלל שנתנו לנו מערכת חדשה והיו שם כל מיני בעיות ולא הצלחנו להתגבר (עליהן)... עשינו כל מיני שטויות פשוט בשביל לעשות משהו, היו גם דברים מעניינים אבל העיקר זה הרישום (של הניסויים)".

בעקבות שידור הכתבה הודע ח"כ יוסי שריד על כוונתו לקדם הצעת חוק שתאסור על ניסויים בבעלי חיים, אלא לשם הצלת חיי אדם.
