

ראש הממשלה אריאל שרון, שר האוצר סילבן שלום ויו"ר ההסתדרות ח"כ עמיר פרץ דנו הערב במצב במשק והצעת האוצר לעיסקת חבילה לתקופה של לפחות שנה.

כתב עתי"ם מוסר כי ראש הממשלה אמר בפתח הדיון כי לדעתו הפערים קטנים והם ניתנים לגישור. שר האוצר הציע בדיון להקפיא את שכר הבכירים במיגזר הציבורי לרבות שכר השרים והמנכ"לים וכל מי שצמוד להם. שלום הוסיף כי ישראל במצב חירום כלכלי שמחייב אחדות ולדעתו אנו נמצאים במסלול טוב של הידברות לקראת עיסקת חבילה.
