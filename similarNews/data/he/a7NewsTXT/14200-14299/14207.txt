

שגריר הטליבאן באיסלמבאד אישר ביום ראשון לסוכנות הידיעות האיסלמית-האפגנית את הידיעות על מותו של אחד מסגניו של בן לאדן, מוחמד עאטף.

"השגריר עבדול סלם זאיף אישר את דבר מותו של מוחמד עאטף, שהיה גם ידוע בכינוי 'אבו חאפס'", דיווחה הסוכנות הפועלת בפקיסטן.

לדברי השגריר, עאטף מת בעקבות הפצצה בקאבול. הוא לא מסר פרטים נוספים.

הפנטגון כבר הודיע, כי מוחמד עאטף, מבכירי רשת "אל קאעידה" נהרג, ככל הנראה, במהלך הפצצה ליד קאבול.


