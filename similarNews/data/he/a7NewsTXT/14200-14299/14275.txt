

מערכת המשפט הבלגית זימנה את ראש הממשלה אריאל שרון להופיע בפניה ב-28 בנובמבר בבריסל, במסגרת התלונה שהוגשה נגדו על מעורבות בטבח בסברה ובשתילה, מסר ביום שני העיתון הבלגי "לה סואר".

הזימון, להופיע בפני בית המשפט לערעורים בבריסל, יימסר תאורטית לשרון ע"י שגריר בלגיה בישראל, וילפריד גינס, הוסיף העיתון, שהוסיף עם זאת כי הדיפלומט דחה את מסירת הצו בשל ביקור משלחת האיחוד האירופי בראשות ראש הממשלה הבלגי גי ורהופשטאדט.

לדברי העיתון, ביקור זה נערך באווירה מתוחה מאוד, בעיקר בשל ההליך המשפטי הנערך בבלגיה נגד שרון.

בית המשפט הבלגי צריך להודיע ב-28 בנובמבר אם התלונה נגד שרון קבילה.


