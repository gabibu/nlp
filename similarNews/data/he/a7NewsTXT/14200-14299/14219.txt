

בית המשפט המחוזי בתל-אביב האריך היום בהסכמה את מעצרו עד תום ההליכים של מארק עידן, בן 37, אוסטרלי תושב ישראל המואשם בניסיון למגע עם סוכן זר.

על-פי כתב האישום, בשנת 1998 פנה עידן לשגרירות איראן בקפריסין והציע את שירותיו כחייל לשעבר בצה"ל. בשגרירות איראן דחו את הצעתו.

סניגורו של הנאשם, טען כי מרשו משתף פעולה עם חוקריו ואף עבר בדיקת פוליגרף. עוד טוען הסניגור כי עידן פעל מתוך מצוקה אישית ולא מתוך אידיאולוגיה.
