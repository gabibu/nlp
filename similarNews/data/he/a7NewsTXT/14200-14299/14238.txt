

מדענים איטלקים גילו שיטה חדשה מהירה לגילוי נבגי האנתראקס, שתאפשר להוריד את זמן ההמתנה לקבלת תוצאה משתי יממות היום לשעה וחצי, כך הודיעה מדענית איטלקיה.

"השיטה החדשה משפרת מאוד את רגישות הבדיקות הנוכחיות, והיא מאפשרת להוריד ב-95 אחוז את הזמן הדרוש לקבלת הדי.אן.איי מנבג האנתראקס", כך ציינה מריה ריטה גיזמונדו, מנהלת המעבדה למיקרוביולוגיה של מילנו (צפון), שגילתה את השיטה החדשה.

לפי המדענית האיטלקיה, בדיקה זו קיבלה לא מכבר את אישורה של הרשות האמריקנית לפיקוח על התרופות (FDA)

בדיקה זו תאפשר לשפר את המאבק במחלת האנתראקס, לקצר את הזמן הדרוש לגילויה ולחסוך בהוצאות, הדגישה גיזמונדו. מחיר הבדיקה באיטליה מגיע ל-17 עד 18 אירו.
