

תושבים מגוש קטיף הפגינו הבוקר במחסום כיסופים ומנעו למשך שעה ארוכה כניסת עובדים של חברת החשמל, העוסקים בהקמת הגשר העילי החדש בצומת גוש קטיף.

התושבים טוענים שגשר החדש מסוכן לבטחונם.

דוברת גוש קטיף דבורה רוזן מסרה לכתבנו כי בעקבות לחץ פלשתיני-אמריקאי, נתבקש צה"ל ליצור מצב בו תהא הקלה בתנועה הפלשתינאית (בין עזה לחאן יונס).

הגשר המוצע הינו גשר מתכת בעל משקל מוגבל אשר אינו ממוגן. מהירות התנועה בו מוגבלת ואינו במיקום הרצוי. ביצועו- ירצה את הפלשתינים בלבד ויגדיל את הסכנה לתושבי החבל, הן בהפעלת מטעני תופת מתחת לגשר והן בירי עקב גובהו מעל השטח".

לדברי רוזן, בגלל הבהילות להיענות לדרישת האמריקנים לא נבחנו חלופות לגשר אשר יסכן את חיי היהודים הנוסעים לביתם בגוש קטיף.

