

שר החוץ האמריקאי פאוול שישא הערב את נאומו המדיני על המזה"ת, הודיע כי לא יציג תוכנית חדשה "יש לנו כבר תוכנית והיא תוכנית מיטשל".
מקורות מדיניים בארה"ב אמרו כי נאומו של פאוול מותן בלחץ הנשיא, פאוול תיכנן לתמוך בערפאת ולדבר על המדינה הפלשתינית ופינוי ההתנחלויות, אולם מן הבית הלבן לחצו עליו להשמיט קטעים אלה מן הנאום.
פאוול אמר הלילה כי דרישתה של ישראל לשבעה ימי שקט היא דרישה ישראלית בלבד אולם ארה"ב לא תכפה על ישראל לוותר עליה.
