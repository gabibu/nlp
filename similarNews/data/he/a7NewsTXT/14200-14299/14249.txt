

השר לשעבר שלמה בן עמי יעיד היום בוועדת אור. בן עמי שהיה השר לביטחון פנים בזמן המהומות בתחילת השנה שעברה, יעיד בפני הוועדה על חלקו בפעילות המשטרה במהומות.
בכירים במשטרה שהעידו בוועדה האשימו את בן עמי כי לא התעסק כמעט בתחומי משרדו ועסק בעיקר בעניני החוץ. לטענת מפכ"ל המשטרה דאז יהודה וילק בן עמי לא קיים ישיבות בענייני המשרד לא ניסה להשיג תקציבים ולא נתן גיבוי למשטרה.
מחוץ לאולם הוועדה יפגינו קבוצות ערביות ויהודיות בדרישה למצות עם בן עמי את הדין על אחריותו המניסטריאלית לאירועים.

