

מאה סטודנטים ממוסדות האוניברסטיה הדתית "ישיבה יוניברסיטי" יצאו היום מניו יורק לישראל לביקור הזדהות עם ישראל. המבצע בשם "מגן התורה" נועד לשדר לישראלים מסר שלא לפחוד מסדאם חוסיין, ומתואם עם מועד האולטימטום שהציב בוש - ה- 17 במרץ.

הסטודנטים ישהו בישראל שבוע, ילמדו בישיבות ומדרשות, ויעסקו בהתנדבות בבתי חולים ובעזרה הומינטרית . כמו כן תבקר המשלחת באריאל ובמעלה אדומים. אל המשלחת יילווה דב הייקינד, חבר מועצת העיר ניו יורק, וג'ו פרגר, נשיא פרויקט "שיחזור ירושלים". הביקור ממומן על ידי תורם יהודי אמריקאי.

סגן נשיא מנהל הסטודנטים ב"ישיבה אוניברסיטה", ישראל שכטר, מזכיר כי גם במלחמת המפרץ הקודמת הגיעה משלחת סטודנטים להזדהות עם העם בישראל. "אנו, הקהילה היהודית של צפון אמריקה ... עומדים כתף אל כתף עם אחינו בזמנים אלו", אמר שכטר.

את הידיעה העבירה הכתבת לענייני תקשורת חני לוז.


