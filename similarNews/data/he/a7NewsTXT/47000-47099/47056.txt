

מאה סטודנטים ממוסדות האוניברסיטה הדתית "ישיבה יוניברסיטי" יצאו אתמול מניו יורק לישראל לביקור הזדהות עם ישראל, כך מוסרת העיתונאית חני לוז.

המבצע, המכונה "מגן התורה", נועד להביא אל הישראלים את המסר כי אין לפחד מסדאם חוסיין, והוא הותאם לתאריך פקיעת מועד האולטימטום שהציב בוש: 17 במרץ.

הסטודנטים ישהו בישראל שבוע, ילמדו בישיבות ובמדרשות, ויעסקו בהתנדבות בבתי חולים ובעזרה הומניטרית. כמו כן תבקר המשלחת באריאל ובמעלה אדומים. אל המשלחת יילווה דב הייקינד, חבר מועצת העיר ניו יורק, וג'ו פרגר, נשיא מיזם "שיחזור ירושלים". את הביקור מממן תורם יהודי אמריקאי.

סגן נשיא מנהל הסטודנטים ב"ישיבה אוניברסיטה" ישראל שכטר ציין כי גם במלחמת המפרץ הקודמת הגיעה משלחת סטודנטים להזדהות עם העם בישראל. "אנו, הקהילה היהודית של צפון אמריקה ... עומדים כתף אל כתף עם אחינו בזמנים אלו", אמר שכטר.
