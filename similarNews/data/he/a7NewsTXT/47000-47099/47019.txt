

סגן נשיא ארה"ב דיק צ'ייני דחה את ההצעה הצרפתית לקבוע תאריך יעד חדש לעיראק, ואמר כי "קשה להתייחס להצעה הצרפתית ברצינות". דחיית הצעתו של שיראק מחמירה עוד יותר את מצב היחסים, המתוחים ממילא, בין וושינגטון לבין פריס.

"היו לנו 12 שנים של נאומים, החלטות, הצהרות ופגישות והאו"ם עדיין לא כפה אחת מהחלטות אלה", אמר צ'ייני בראיון בתוכנית "נוכח פני האומה" ברשת סי.בי.אס.
לדבריו, צרפת עמדה לצידו של סדאם במשך כל התקופה הזו. "לכן, קשה להתייחס לצרפתים ברצינות ולהאמין כי הצעותיהם אינן לא יותר מאשר תרגילי השהייה נוספים", הוסיף.
