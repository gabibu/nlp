

שר האוצר הציג את התוכנית הכלכלית החדשה, הכוללת בתוכה גזרות חדשות על הציבור.
"עלינו, ראשית לעצור את הדימום, אחר כך לשקם את החולה ולבסוף לשפר את כושר התחרות שלו כדי שיתמודד עם אחרים בעולם".


התוכנית הכלכלית החדשה, כוללת בתוכה גזרות חדשות על הציבור. שכר עובדי המדינה יקוצץ בשיעור מדורג של 8% ועד 20% לבכירים ביותר.

"שרי אוצר מחויבים לזהירות, אך האמת היא שהמשק חולה, חולה מאד. עם כניסתי למשרד לפני שבועיים גיליתי שאין כסף בקופה. גירעון של 30 מיליארד שקל - 6% מהתוצר והוא עדיין גדל. הדבר מחייב אותנו לצעדים מיידייים, הכואבים לי באופן אישי וגם לרבים מאזרחי המדינה", אמר נתניהו.

"עלינו, ראשית לעצור את הדימום, אחר כך לשקם את החולה ולבסוף לשפר את כושר התחרות שלו כדי שיתמודד עם אחרים בעולם".

עקרונות התוכנית כפי שהציג אותה שר האוצר כוללת את הקטנת הסקטור הציבורי:

דבר ראשון הפחתת שכר - בממוצע 8%, הבכירים ביותר בסקטור הציבורי ישלמו מס של כ-20%. זה יעשה בדיונים עם ההסתדרות.

דבר שני לסגור יחידות בשרות הממשלתי. .

דבר שלישי הוא לסגור רשויות מקומיות -מתוך 266, שקיימות כרגע וזה יחסוך כאחוז מהתל"ג.

דבר רביעי הוא חקיקה פרטית - מעל 5 מיליון שקל ידרש רוב של 55% מחברי הכנסת.

מהצד השני, אומר נתניהו, נפעל להגדלת הסקטור הפרטי:

נטל המס הוא מהגבוהים בעולם וחייבים לגרום לאזרחים לרצות לעבוד. "כדי שיהיה כדאי לעבוד נתחיל להפחית את המס כבר השנה. בסוף השנה המס יהיה 49% (כולל ביטוח בריאות)".

עידוד השקעות - יהיה כדאי להשקיע בישראל, המדינה תהיה אחת המדינות הכי אטרקטיביות להשקעה. "אנחנו חייבים להיות תחרותיים בנושא הזה על מנת למשוך משקיעים. תוך 30 יום אגיש תוכנית איך להפוך את ישראל למקום בו כדאי להשקיע".

עובדים זרים - "אנחנו מתכוונים להעצים את יציאת העובדים הזרים והכנסת ישראלים במקומם". נטיל מס על העסקת עובדים זרים, מסכם נתניהו.

פיתוח תשתיות - הקבינט הכלכלי יפגש מידי שבוע על מנת לקדם את הפרויקטים הכלכליים כגון רישות כל הארץ עם הרכבת.

דבר נוסף, חמישי, הוא למכור את החברות הציבוריות. על מנת לעודד את שוק ההון הישראלי.

יו"ר סיעת ש"ס, אלי ישי, אומר בתגובה לתוכניתו של בנימין נתניהו, כי מדובר בהכרזת מלחמה על השכבות החלשות. "ממשלת ישראל גזרה על מאות אלפי בתי אב חיי רעב וחיי גיהנום. זאת לא תכנית כלכלית אלא זו הכרזת מלחמה על השכבות החלשות. בימים אלה אפעל לגבש לובי חברתי בכנסת שיטרפד את גזירות הממשלה מתוך ספסלי האופוזציה", אמר ישי.
