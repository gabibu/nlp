

המוסד העביר לאחרונה דו"ח מפורט ובו הוכחות חותכות לקשר בין האיראנים וארגון החיזבאללה לבין ביצוע הפיגוע בשגרירות ישראל בארגנטינה לפני 11 שנים בדיוק.



במשך השנים האחרונות ניהלו גורמי בטחון בישראל חקירה, תוך איסוף מודיעין לגבי מבצעי הפיגוע. המוסד הצליח לאסוף הוכחות חותכות על מתכנני הפיגוע ומבצעיו.

שר החוץ, סילבן שלום, הציג את הדו"ח בפני נשיא המדינה, משה קצב. בדו"ח מתואר בפרוטרוט כיצד המנהיגות האיראנית, לרבות מנהיגה הרוחני, חמינאי, החליטו על ביצוע הפיגוע, כשהמבצעים היו החיזבאללה וזאת, תוך ניצול שגרירות איראן על אדמת ארגנטינה, שאיתם בוצע הפיגוע בתיאום מושלם.

בפיגוע הקשה שהיה לפני 11 שנה בשגרירות ישראל בארגנטינה, נהרגו עשרים ותשעה בני אדם, בהם ארבעה ישראלים.

שר החוץ קרא לממשלת ארגנטינה למצות עם האשמים את הדין ולהעמידם למשפט. כמו כן יצוין כי גם הפיגוע בבניין הקהילה היהודית ב-18.7.94 בו נרצחו 85 בני אדם, בוצע באותו אופן ו"חלוקת תפקידים" בין ממשלת איראן והחיזבאללה.
