

מלים חדשות מצטרפות לשפה העברית, כך נמסר מהאקדמיה ללשון העברית.

"מהלום" היא המלה שנקבעה למלה שוקר, המכשיר להגנה עצמית ההולם בתוקף בהלך חשמלי.

"מרצדת" היא מובייל באנגלית: קישוט או צעצוע עשוי מעצמים תלויים, פעמונים, וכו' המתנועעים בשווי משקל למשב אוויר או מופעלים ע"י סוללות או קפיץ.

כתב עתי"ם מדווח כי בפרסומה זו מציינת האקדמיה ללשון עברית כי כעת אושר השימוש במלה גיבוי (לצד תימוכין) במשמעות Backing. צוין, כי מלה זו אושרה בעבר במשמעות Backup.

הוחלט גם לקבוע כמה שמות מכשירים במשקל הבינוני: מקפיא (במקום מקפא), מפלסת (במקום מפלסה), מחורר (במקום מנקב).

אושר המונח התפלה לצד המתקה וכן המונחים הנגזרים, כגון מים מותפלים/מומתקים.

נקבעו המונחים 'קונוט' וכן 'קונט', 'מקובנט' (לא כימות, כפי שנקבע בעבר, ואף לא קונטוט כפי שמשמש קצת בפי אנשי המקצוע).

המונח 'מרשתת' התקבל כמונח כללי לרשת תקשורת כלל-עולמית, כגון 'מרשתת האינטרנט'.

נזכיר ונציין כי עדיין לא הוחלט ע"י האקדמיה על ביטוי שיחליף את הביטוי 'אקדמיה'.
