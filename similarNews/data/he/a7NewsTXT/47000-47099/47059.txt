

יו"ר ועדת החוץ והביטחון של הכנסת, ח"כ יובל שטייניץ, יעמוד גם בראש ועדת המשנה לענייני מודיעין ושירותים חשאיים.

ועדת החוץ והבטחון בחרה היום גם בחברי הכנסת דוד לוי, אהוד יתום ואלי ישי לחברי ועדת המשנה הזו ובימים הקרובים יצורפו אליה גם נציגי שינוי והעבודה.

הוועדה בחרה גם בח"כ נעמי בלומנטל ליו"ר ועדת המשנה ליחסי חוץ והסברה ואת ח"כ עמרי שרון ליו"ר ועדת המשנה לכוננות ובטחון שוטף. ח"כ אפרים סנה מיועד להיבחר ליו"ר ועדת המשנה לתפיסת הביטחון בבניין צה"ל.

חברי הכנסת אורי אריאל, יחיאל חזן ודני יתום, יהיו נציגי ועדת החוץ והביטחון בוועדה המשותפת לתקציב הביטחון.

ועדת החוץ והביטחון תתכנס בקרוב להשלים את בחירת יושבי ראש של יתר ועדות המשנה ואת הרכבן המלא.
