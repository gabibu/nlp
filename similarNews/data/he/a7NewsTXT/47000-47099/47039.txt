

שר האוצר, בנימין נתניהו, נועד הבוקר עם שרי הממשלה ועדכן אותם בפרטי התוכנית הכלכלית, אותה יציג לציבור אחר הצהרים.

ראשונים הגיעו למשרד האוצר שרי שינוי ובמשך הבוקר ייפגש נתניהו בנפרד עם שרי האיחוד הלאומי ואחר כך עם שרי המפד"ל.

בשעות הצהרים ייפגש נתניהו גם עם יו"ר ההסתדרות, ח"כ עמיר פרץ, במטרה להגיע אתו להבנה על הצורך בפיטורים במגזר הציבורי ובשינויי החקיקה הדרושים להעלאת גיל הפנסיה.
