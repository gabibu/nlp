

במערכת הבטחון לא השתנתה ההערכה, גם ערב ההכרעה במועצת הבטחון, כי הסבירות שישראל תותקף בידי עיראק, נמוכה מאד.

גורם בטחוני רם-דרג אמר הבוקר בתידרוך סגור, שבשבוע החולף לא התרחש בעיראק שום שינוי משמעותי ולפיכך, ההערכות המודיעיניות הקודמות לגבי יכולותיו המוגבלות של סדאם חוסיין לשגר טילים או מטוסים לעבר ישראל, נותרו בעינן.

אותו גורם ציין, כי אחד השיקולים המרכזיים לקביעת העיתוי של תחילת הוא מזג האוויר. היום ומחר מתחוללות בכוויית סופות אבק וחול כבדות, שמצמצמות מאד את יכולת הפעילות הצבאית.
