

במהלך סיור ג'יפים שקיים ראש הממשלה עם שרי הממשלה בתוואי גדר ההפרדה אמר שרון אתמול לשרים כי בכוונתו להקים גן גדר הפרדה ממזרח לערי הרש"פ.

בדבריו הדגיש שרון כי אין בגדר תוואי של גבול בין ישראל לבין מדינה פלשתינית, ומגמת הגדר העתידית היא אך ורק הגנה על תושבי בקעת הירדן מפני הסתננותם של מחבלים ממרכזי הערים הערביות ביש"ע.

מהלך שכזה יהפוך את מבנה הרש"פ לקיטועים קיטועים של ערי הרש"פ תוך מניעת רצף טריטוריאלי פלשתיני. מצב שכזה, טוענת פרופסור יולי תמיר, יפריע לקיומה של מדינה פלשתינית כיחידה ברת קיום, ועל כן היא מבטאת הונאה מצידו של ראש הממשלה שאינו מעוניין באמת להקים מדינה פלשתינית. "אריק שרון הוא איום הרבה יותר גדול מזכות השיבה", אמרה תמיר היום לגל"צ ונימקה את דבריה בכך ששרון מכניס בתוכניתו הרבה יותר פלשתינאים למדינת ישראל מכל הסכם שיקבל זכות השיבה.

בראיון אמר דוד לוי, ראש מועצת בקעת הירדן, כי כבר בימים אלה קיימים סימונים ראשונים למיקומה של הגדר המזרחית.
