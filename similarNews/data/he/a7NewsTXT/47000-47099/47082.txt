

אל על החליטה על צמצום טיסותיה נוכח המצב המתוח וביטולי טיסות רבים של ישראלים.

יואב לוי סמנכ"ל סחר וקשרים תעופתיים הודיע היום כי ההחלטה על ההתאמה הזמנית של לוח הטיסות התקבלה בהנהלת חברת אל על בשל שילוב של ביקושים נמוכים במיוחד בתקופה זו אשר להערכת החברה נובעים ממספר גורמים בהם המתנת הציבור להתפתחויות במפרץ הפרסי והאטה הכלכלית במשק.

במסגרת התאמת לוח הטיסות הזמני צומצמו 29 טיסות ( בממוצע כ- 10 טיסות שבועיות) מתוך כ- 200 הטיסות השבועיות אותן מבצעת החברה.
התאמת לוח הטיסות החל במחצית השניה של חודש מארס ומתכונן להימשך עד ה- 8 באפריל.

לדברי לוי, היעדים בהם יצומצמו מספר הטיסות הינם יעדים אשר אותם פוקדת "אל על" מספר פעמים בשבוע והטיסה שתצומצם הינה הטיסה בעלת הביקוש הנמוך ביותר וללא פגיעה ברמת השירות .

עוד אמר לוי, כי אל על תמשיך ותשמור על לוח זמנים רציף יציב וקבוע וברמת דיוק מבצעי . שינוי לוח הזמנים הינו זמני קצר ומוגבל.

כתב עתי"ם מוסר, כי היעדים אליהם יצומצמו הטיסות הינם:

ניו יורק -2 טיסות סה"כ ( מתוך 39 טיסות בכל התקופה)
בנקוק- 3 טיסות סה"כ (מתוך 15 טיסות בתקופה )
פריז -7 טיסות סה"כ (מתוך כ- 40 טיסות בתקופה)
אמסטרדם - טיסה אחת סה"כ ( מתוך 21 טיסות בתקופה)
מילנו - טיסה אחת סה"כ ( מתוך 15 טיסות בתקופה)
פרנקפורט- טיסה אחת סה"כ ( מתוך 21 טיסות בתקופה)
מוסקבה -טיסה אחת סה"כ ( מתוך 21 טיסות בתקופה)
מינכן - טיסה אחת סה"כ ( מתוך 9 טיסות בתקופה)
מינסק- טיסה אחת סה"כ ( מתוך 3 בכל התקופה)
בוקרסט- טיסה אחת סה"כ ( מתוך 15 בכל התקופה)
אודסה- טיסה אחת סה"כ ( מתוך 3 בכל התקופה)
איסנטבול - 4 טיסות סה"כ ( מתוך 20 בכל התקופה)
אתונה - 2 טיסות סה"כ ( מתוך 12 בכל התקופה)
רומא - טיסה אחת סה"כ ( מתוך 15 בכל התקופה)
