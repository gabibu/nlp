

הפלסטינים ירו אחה"צ חמש רקטות קסאם על שדרות ועל יישובים נוספים בנגב המערבי. אחת הרקטות שנחתה בשדרות נחתה על אוטובוס חונה. אין נפגעים.

הפלסטינים ירו אחה"צ חמש רקטות קסאם על שדרות ועל יישובים נוספים בנגב המערבי. אחת הרקטות שנחתה בשדרות נחתה על אוטובוס חונה.

שתי נפילות אחרות זוהו באזור קיבוץ אור-הנר ועוד נפילה אחת זוהתה ליד מכללת ספיר. אין נפגעים.

פעולת צה"ל נמשכת ,לפי שעה, ברצועה עזה והיא מתמקדת במחנה הפליטים נוסיראת ובעיירה בית להייא. הפלסטינים מדווחים עד כה על עשרה הרוגים.

שר הבטחון שאול מופז אמר היום כי "נמשיך במאמצים הללו ואני מקווה מאוד שעל ציר הזמן נצמצם ואף נפסיק את היכולת הזו שקיימת אצל החמאס" והוסיף, כי צה"ל עושה מאמצים גדולים כדי להסיר את איום רקטות הקסאם וכי הפעולות שנעשו באחרונה ,צמצמו את היכולת של ארגוני הטרור הפלשתינים לשגר רקטות לישראל בכלל ולשדרות בפרט.

משדרות נמסר כי אירועי חג הפורים, יתקיימו כמתוכנן.

ממלא מקום ראש העיר, יוסי פנחס כהן: "האירועים יתקיימו כמתוכנן. אני לא רואה פאניקה בקרב התושבים, גם אחרי מטח הטילים כיום. יש פאניקה יותר ממטח הגזירות החברתיות-כלכליות שנוחתות עלינו".


