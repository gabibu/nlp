

"קיבלנו מידע על סכנות מיוחדות באזורים אלה", ציין דובר במשרד, לו פינטור.

"ההחלטה היא תוצאה של הערכה כללית של מצב הביטחון באזור, של התגברות הרגשות האנטי-אמריקנים ושל האפשרות של מעשי אלימות ופעולות טרור נגד מטרות אמריקניות, בעת שהקהילה הבינלאומית מוסיפה לדון באפשרות של מתקפה צבאית בעיראק", ציין הדובר.

כן קרא משרד החוץ בוושינגטון לאזרחים האמריקנים לצאת את האזור.

עם זאת ציין המשרד, כי השגרירויות בתל אביב, רבת עמון, דמשק וביירות, וכן הקונסוליה הכללית בירושלים ימשיכו לפעול כדי לסייע לאזרחים האמריקנים.

החלטות אלה של הממשל האמריקאי הינן שלב מתבקש לאחר הצהרתו של נשיא ארה"ב ג'ורג' בוש כי היממה הנוכחית היא "רגע האמת של העולם" ובו יוחלט על הפתיחה במלחמה במפרץ (ראה ידיעה נפרדת).
