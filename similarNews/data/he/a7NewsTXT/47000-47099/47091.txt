

נשיא עיראק סדאם חוסיין הודה היום, כי פעם היה לארצו נשק להשמדה המונית, אולם בנאום שנשא בטלוויזיה הממלכתית של עיראק, הטעים השליט כי כיום אין ברשות עיראק נשק גרעיני, ביולוגי או כימי.

משקיפים באזור אמרו כי הודאתו של סדאם מהווה ככל הנראה ניסיון להפגין בפני האו"ם את נכונותו לשיתוף פעולה, כדי למנוע את המתקפה בהנהגת ארה"ב.

דבריו של סדאם, ששודרו בערוץ הטלוויזיה "אל שבאב", לא כללו מידע חדש בהתייחסות לפקחי האו"ם, שקיבלו ככל הנראה את עצת ארה"ב וייצאו את עיראק בתוך 24 שעות.

הודעתו של סדאם פורסמה יום לאחר יום השנה ה-15 לשימוש עיראק בנשק כימי בעיר הכורדית חלאבג'ה שבצפון עיראק. על פי הערכה, נספו עקב ההפצצה הכימית יותר מ-5,000 איש.
