

שני מחבלים מארגון הזרוע הצבאית של הפתח' נהרגו בפיצוץ שאירע במוסך בכפר סידא שבאיור טול כרם, כך דיווחו עדי ראיה מתושבי הכפר לסוכנות עתי"ם.

ההרוגים, מווא'יד וטאמר אל-אשכר, היו מחבלים מבוקשים לכוחות הביטחון הישראלים.

בפיצוץ נפצעו 3 פלשתינים נוספים. בשלב זה לא נמסרו כל פרטים על זהותם. ההערכה בקרב גורמי הביטחון הישראליים היא כי הפיצוץ נגרם בעקבות מטען או חגורת נפץ אותה ביקשו להכין לקראת ביצוע פיגוע גדול באחד ממרכזי האוכלוסייה בישראל. בכל אופן, אומרים בצה"ל, אין לישראל כל קשר לפיצוץ.

כצפוי, הזרוע הצבאית של הפתח' פרסמה הודעה שבה האשימה את ישראל בחיסול.
