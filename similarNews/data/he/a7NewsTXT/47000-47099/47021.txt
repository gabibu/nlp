

במהלך פעילותם במחנה הפליטים בלטה שליד שכם, לכדו חיילינו את חוסם חאדר, חבר המועצה הפלשתינית המחוקקת.

במחנה הפליטים נוסיראת ביצעו חיילינו במהלך הלילה פשיטה מקפת ללכידת מחבלים מבוקשים. הלוחמים נכנסו בסביבות השעה שלוש לפנות בוקר למחנה, והרסו בסיוע חיילי חיל ההנדסה בתי מחבלים. כשהגיעו לביתם של שני מחבלי הג'יהאד האסלאמי מוחמד וסמי סעפין, כיתרו חיילינו את הבית וקראו למחבלים לצאת ממנו ולהסגיר עצמם.

המחבלים שהבינו כי כותרו, עלו לגג המבנה והחלו לפתוח באש לעבר החיילים ולהשליך לעברם רימוני יד. החיילים השיבו אש לעבר השניים ובקרב הרגו את מוחמד, את אחיו עלה בידי הלוחמים ללכוד ולהעבירו עם מבוקשים אחרים שנלכדו לחקירת שירות הביטחון הכללי. אין נפגעים באירוע זה בקרב חיילינו.

תושבי מחנה הפליטים עצמו טוענים כי במהלך הקרב הרגו חיילינו חמישה מתושביו ועשרה אחרים נפצעו בחילופי האש.

במהלך פעילותם במחנה הפליטים בלטה שליד שכם, לכדו חיילינו את חוסם חאדר, חבר המועצה הפלשתינית המחוקקת.

ראשיתה של פעילות צה"ל ומג"ב בבלטה הוא בכניסת הכוחות למקום אתמול בשעות הבוקר. הלוחמים פוצצו מספר בתי מחבלים באופן חלקי, עד שהגיעו לביתו של חוסם חאדר בתוך מחנה הפליטים, שם כיתרו את הבית ועצרו אותו.

בקרב הנהגת מחבלי הפתח' חושדים כי את המידע שהביא ללכידתו של חאדר, העבירו לשרות המודיעין הישראלי בכירים ברש"פ. לטענתם המידע הועבר לישראל בעקבות הביקורת שהעביר חאדר על יאסר ערפאת.

מלשכת דוברת צה"ל טרם התקבלה התייחסות כלשהי לגורמים שהביאו ללכידתו של חאדר, או אף אישור לעצם לכידתו.
