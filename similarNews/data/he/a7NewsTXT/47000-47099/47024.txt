

חוליה של ארבעה מחבלים ניסתה לחדור למאחז הסמוך ליישוב איתמר שממזרח לשכם. חיילינו פתחו באש לעבר המחבלים שנמלטו מהמקום.

המאחז המדובר הוא מאחז 851 שממזרח לישוב. השומר שבשער המקום הוא שזיהה את הדמויות המבקשות להסתנן למאחז והזעיק למקום את חיילי צה"ל שהחליפו אש עם המחבלים. אין נפגעים בסיכומו של האירוע.

מדרום לבית לחם נורתה אש לעבר רכב ישראלי.

שתי מחבלות קטינות בנות 17, תושבות המחנה דהיישה, הגיעו למחסום המנהרות, וברשותן סכינים גדולים. הן התכוונו לרצוח חיילים. השתיים נלכדו, ולחיילינו שלום.

את הידיעה העבירה סוכנות הידיעות "קול רינה"

בחברון ניסה אמש ערבי חמוש בסכין לתקוף חייל ששמר בשכונת תל רומיידה. החייל ירה לעבר הערבי, והוא נמלט.

באזור נווה דקלים ירה צלף ערבי כדורים אחדים מכיוון חאן יונס לעבר מוצבים. לא נמסר על נפגעים. את הידיעה העביר דובר גוש קטיף ערן שטרנברג.

ליד כפר דרום נורה טיל נ"ט לעבר עמדת צה"ל. אין נפגעים.

אירוע נוסף באזור כפר דרום: מחבלים ירו טיל נגד טנקים לעבר עמדת צה"ל ליד כפר דרום שבחבל עזה. לא היו נפגעים, ולא נגרם נזק לרכוש, כך מדווח כתבנו קובי פינקלר.
