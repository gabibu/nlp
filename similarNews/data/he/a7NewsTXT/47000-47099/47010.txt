

שליט עיראק סדאם חוסיין אמר בתגובה לנאום נשיא ארה"ב כי עיראק תילחם בכל מקום בעולם, אם ארה"ב תפלוש לתחומה. "כשהאויב יפתח במלחמה בקנה מידה גדול, עליו להבין כי הקרב בינינו יערך בכל מקום שבו יש שמים, אדמה ומים בכל מקום בעולם".

"מי מינה את אמריקה לשופט הלא-צודק של העולם, ולכן היא יכולה לקבוע אם לעיראק יש נשק בעל טווח מסויים שאותו היא חייבת להשמיד?" אמר סדאם לקבוצה של קציני צבא בפגישה ששודרה בטלוויזיה הממלכתית.
