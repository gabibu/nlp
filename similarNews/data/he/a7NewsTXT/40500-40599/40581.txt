

מוטי שקלאר, מנכ"ל הרשות השנייה לטלוויזיה ולרדיו קרא למועצת הרשות לדון בדחיפות בנושא סכומי העתק המשולמים לטאלנטים על רקע התחרות בין הערוצים.

לדברי שקלאר: "יש לפעול במהירות על מנת לבלום את הוצאות הענק של הערוצים המרכזיים על רכישת כוכבים. ברור, שהסכומים המוצעים על משכורות לכוכבים יבואו בסופו של דבר על חשבון הפקות המקור מסוגה עילית. העדר מגבלות הופך בעצם את כללי הרשות המבטיחים השקעה מקסימלית בשידורים, לחסרי חשיבות. לא יעלה על הדעת, שסכומים כאלו יבואו על חשבון שוק העשייה הטלוויזוני האיכותי".

מוטי שקלאר הודיע, כי יבקש ממועצת הרשות, לייחד בהקדם דיון בנשוא ולהחליט על המנגנונים המתאימים לטיפול בנושא.
