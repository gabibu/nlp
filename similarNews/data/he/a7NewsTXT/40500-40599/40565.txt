

בעקבות פניה של התנועה לאיכות השלטון, פניה שהצטרפה לפניית אנשי הליכוד, מסר היועץ המשפטי לממשלה אליקים רובינשטיין מכתב בקשה למשטרת ישראל ובו הוראה לפתוח בחקירה פלילית גם במהלכי הבחירה הפנימית במפלגת העבודה.

בפנייתם ציינו אנשי התנועה לאיכות השלטון בין השאר גם את החשד שעלה מבדיקתו של חבר הכנסת צלי רשף על שהתרחש בקלפיות הפריימריז במגזר הדרוזי, שם סרבו לקבל את משקיפיו של רשף. בספירת הקולות עלה כי בקלפיות בהם הוצבו משקיפיו של רשף השתתפו כ-45% מבעלי זכות ההצבעה, לעומת זאת בקלפיות בהן לא היו המשקיפים נספרו קולותיהם של למעלה מ-90% מהמצביעים.

כמו כן עולה חשש להצבעות כפולות, הצבעות ע"י תעודות מזויפות וכיו"ב במגזרים שונים של מצביע "העבודה".

מהמשטרה נמסר כי יענו לבקשתו של רובינשטיין ואכן יפתחו במהירות האפשרית בחקירת האירועים החשודים כפליליים במפלגת העבודה.
