

המחלקה לחקירות שוטרים חשפה היום כי קצין משטרה המשרת באגף המודיעין במטה הארצי, המעביר לוועדת השחרורים של שירות בתי הסוהר את חוות הדעת המודיעיניות של המשטרה בנוגע לאסירים המבקשים להשתחרר מהכלא, חשוד בקבלת שוחד מאסירים ובתמורה שינה את חוות הדעת לטובתם. יחד עם הקצין נעצרו באותה פרשה גם שלושה אזרחים, ובהם יו"ר קבוצת כדורגל.

הבוקר פשטו חוקרי מח"ש על משרדיו של הקצין במטה הארצי של המשטרה. במח"ש מוסרים כי מדובר בחקירה מורכבת ומסועפת, הנמצאת ככל הנראה, בעיצומה.

קצין המודיעין של המשטרה חשוד, כאמור, בקבלת כסף תמורת שיפוץ חוות הדעת המודיעיניות לגבי אסירים, שהועברו לוועדת השחרורים של שירות בתי הסוהר. מחר יובאו החשודים בפרשה בפני שופט והמשטרה תבקש להאריך את מעצרם.
