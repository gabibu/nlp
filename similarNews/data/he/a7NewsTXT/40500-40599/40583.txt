

באחד מהאגמים שבצפון מלאווי, מדינה בדרום אפריקה, שחה להנאתו מאק בוסקו צ'אווינגה, איש עסקים מקומי, כשלפתע תקף אותו תנין. במלתעותיו לפת התנין את גופו של צ'אווינגה השוחה שמצא עצמו ללא יכולת לזוז. התנין החל לגרור אותו לנקודה באגם בה המים עמוקים בכדי להטביע אותו ולאחר מכן לטרוף אותו ללא התנגדות אולם אז החליט צ'אווינגה להיאבק בתנין התוקף ונעץ את שיניו בכוח באפו של התנין.

יצוין כי אפו של התנין הוא אחת הנקודות היחידות בגופו של התנין שאינה עוטה שכבת עור עבה המהווה מעין שריון בשאר גופו. מעוצמת הנשיכה של צ'אווינגה שחרר התנין את אחיזתו באיש לרגע אותו הוא ניצל כדי להימלט על נפשו.

סוכנות א.פ. שדיווחה על הסיפור מציינת כי התקפות של תנינים במלאווי היא תופעה שכיחה למדי, מה שמעלה את המידע באשר לאפו הרך של התנין לרמת חשיבות עליונה.
