

שוב עולה חשד לנתיחת גופה ללא הסכמה במכון הפתולוגי באבו כביר.

תומס קונדאשווילי אביו של מנחם, חייל שנהרג בבסיס צה"ל בו שירת טוען כי על אף שהתנגד לביצוע נתיחה בגופת בנו, נטל המכון לרפואה משפטית אברים למטרות שונות.

שוב עולה חשד לנתיחת גופה ללא הסכמה במכון הפתולוגי באבו כביר.

תומס קונדאשווילי אביו של מנחם, חייל שנהרג בבסיס צה"ל בו שירת טוען כי על אף שהתנגד לביצוע נתיחה בגופת בנו, נטל המכון לרפואה משפטית אברים למטרות שונות.

מהמכון נמסר כי האברים שהוצאו מגופת הבן הם רקמות מזעריות שהוצאו כדי לסייע בבדיקת נסיבות מותו של הבן, אולם לידי האב הגיעו תמונות מאנשי הרבנות הצבאית המוכיחות מעל לכל ספק כי מדובר באברים גדולים בהרבה מאלה, כך דווח היום בגלי צה"ל. תמונות אלה נמסרו לאב ככל הנראה זמן מה בטרם קבורתם המאוחרת של אברי הבן, ארבעה חודשים לאחר מותו.

קונדאשווילי תובע כעת לפטר את פרופסור יהודה היס העומד בראש המכון ובעת האחרונה מצטברות עוד ועוד עדויות על נטילת חלקי גופות ללא ידיעת ואישור המשפחות. "אני דורש ברגע זה להעמיד אותו לדין פלילי ממדרגה ראשונה ולהדיח אותו מתפקידו לאלתר", אומר האב.

יצוין כי ראשיתו של התחקיר בעניינו של היס היה בכתבת ענק בעיתון "ידיעות אחרונות" בה חשף העיתונאי רונן ברגמן את דבר ההתנהלות הבלתי חוקית של המכון והעומד בראשו. כזכור, בתחקיר זה עלה כי היס נטל אברים ואף מכר אותם לצרכי מחקר, או לצרכי קידומו האקדמי.

ממשרד הבריאות נמסר כי המכון לרפואה משפטית אינו מבצע נתיחות שלאחר המוות ללא קבלת אישור בכתב המשפחות.

מהמכון עצמו דווח כי גופתו של מנחם נותחה ע"י רופא מומחה.

עם זאת נציין כי פרשת אברי הגופות והמכון באבו כביר נמצאים בשלבי חקירה המוגדרים כמתקדמים. בשלב זה, על אף דרישת אישי ציבור ומשפחות הנפטרים להשעות מתפקידו, היס עודנו מכהן בראש המכון.
