

סגן נשיא ארה"ב לשעבר אל גור החליט לא לרוץ לנשיאות ב-2004, כך הודיעה רשת סי-אן-אן אתמול.

גור, שכיהן כסגנו של קלינטון במשך 8 שנים, הפסיד ב-2000 בבחירות שהיו שנויות במחלוקת. הוא קיבל את מספר הקולות הגדול יותר, אך הפסיד במספר האלקטורים ולאחר דיונים משפטיים שנערכו כחודש.

הודעתו של גור התקבלה בהפתעה, כי נראה היה שהוא מתכונן להתמודד פעם נוספת לנשיאות.

בוש, הנהנה מפופולריות חסרת תקדים, יהיה ככל הנראה מועמד הרפובליקנים לבחירות של 2004.
