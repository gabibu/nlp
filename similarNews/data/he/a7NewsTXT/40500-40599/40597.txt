

משטרת צרפת וסוכנים של שירותי המודיעין (DST) עצרו שלושה חשודים, הקשורים לפעילים איסלאמים קיצוניים. המעצרים בוצעו בפרבר לה קורנב שבצפון פריס. גורמים המקורבים לחקירה מסרו כי השלושה הועברו לחקירת שירותי המודיעין DST, המופקדים גם על הריגול-הנגדי.

במהלך הפשיטות שביצעו אנשי המודיעין נתפסו 5,000 דולר במזומן, חומר תעמולה קנאי איסלמי, ומחשב. ממידע שקיבלו שירותי המודיעין הצרפתיים עולה כי השלושה, ממוצא אלג'ירי, שהו באפגניסטאן ובצ'צ'ניה.

(עתי"ם-רויטרס)
