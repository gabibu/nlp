

משטרת פקיסטן הודיעה כי עצרה 3 קיצונים איסלמים שתכננו להתנקש בדיפלומטים אמריקנים. "החשודים הם חברים בארגון האיסלמי הקיצוני, שלא היה ידוע עד עתה- האראקט-א-ג'יהאד-א-איסלמי", אמר מפקד המשטרה במחוז סינד לעתונאים בקאראצ'י, והוסיף כי המשטרה תפסה גם מכונית פולקסווגן שבה היו כ-10 ק"ג חומר נפץ.

המקור ציין כי נמצאו גם הוכחות המקשרות את החשודים אסיף זהיר, סוהיל נור ומוחמד יוסוף, לפיגוע ההתאבדות שבוצע במאי. לדבריו, השלושה נעצרו במחסן במזרח קאראצ'י.

(עת"ם-רויטרס וד.פ.א.)
