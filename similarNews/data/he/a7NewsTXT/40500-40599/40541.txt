

כשישים אלף בני אדם השתתפו בהפגנה שנערכה בהונג קונג במחאה על החוקים נגד חתרנות המתוכננים. ההפגנה והעצרת שנערכה בעקבותיה היו הגדולות ביותר מסוגן בשנים האחרונות, פרט לעצרת הזיכרון שנערכה לזכר הטבח בכיכר טיאננמ.

ההפגנה נערכה בעקבות החשש הגובר בהונג קונג מפני תוכניות הממשלה לחוקק חוקים חדשים גורפים נגד חתרנות, שיאחדו את חוקת המושבה הבריטית לשעבר עם זו של סין.

בהתאם לחוקים החדשים ייאסר קיומם של ארגונים ופעילויות הנראים כחתרניים וכאיום לביטחון האומה הסינית, ופעילים פוליטיים חוששים כי חוקים אלה יופעלו כדי לדכא את ההתנגדות למשטר ואת חופש הביטוי.

ממשלת הונג קונג פרסמה הבטחות כי החוק לא יפגע בזכויות האדם, אך עד עתה עמדה בפני הלחצים הבלתי פוסקים ולא פרסמה את טיוטת החוקים.

המארגנים טענו כי מספר המשתתפים בהפגנה הגיע ל 60 אלף, והם הודיעו כי הם שמחים מאד על ריבוי האנשים שהשתתפו בה.
