

ממשלת ירדן הודתה היום בקיום תאים של ארגון אל קאעידה בתחומה, אך לטענתה, הצליחו כוחות הביטחון לפרק תאים אלה.

בכירים ירדנים התנגדו לאפשרות שארגון אל קאעידה פעיל בממלכה עד לרציחתו של הדיפלומט האמריקני לורנס פולי.

"ייתכן שהיו כמה תאים קטנים (של אל קאעידה) פה ושם, אך הצלחנו לעצור את רוב חבריהם, אם לא את כולם", אמר שר ההסברה הירדני מוחמד עדואן. הוא לא פירט, ולא ברור אם התייחס למעצרים אחרים, בנוסף למעצרם של הלובי סאלם סאעד בן סווייד והירדני יאסר פאתיח' איבראהים.

שנים אלה מואשמים ברצח לורנס פולי ב-28 באוקטובר לפני ביתו בעמאן. לשניים, שנעיצרו ב-3 בדצמבר, היו תוכניות גדולת יותר. עדואן פרסם בשבת הודעה, בה אמר כי השנים הודו שתא אל קאעידה, אליו השתייכו, התכוון להבריח למדינה טילי קרקע אוויר וכי אחמד אל קאלאיילה, המכונה אבו מוזאב אל זארקאווי, סיפק להם מכונות ירייה, רימוני יד וכסף כדי לבצע פיגועי טרור נגד שגרירויות ודיפלומטים זרים.

בן סווייד מבוקש ע"י כוחות הביטחון הלוביים מאז 1988 בשל קשריו עם קיצונים. מקורות בטחוניים לוביים הזהירו כוחות ביטחון במדינות ערביות אחרות לנסות ללכוד אותו.

תא זה של אל קאעידה לא היה הראשון שהתגלה בירדן. בנובמבר 1999 סיכלו השלטונות תוכנית להשתמש בגז מרעיל וחומרי נפץ נגד אמריקנים וישראלים בבתי מלון ובאתרי תיירות במהלך חגיגות המילניום. התובע הצבאי אמר אז לעיתונאים, כי 28 הנאשמים חשודים בהשתייכות לאל קאעידה. חודשים אחדים לאחר מכן דווח, כי אוסאמה בן לאדן שלח את אנשיו להתנקש בחייהם של המלך עבדאללה ובני משפחתו, שנפשו ביאכטה בים התיכון. התוכנית נכשלה לאחר מידע מודיעיני שהגיע לשירותי הביטחון הירדניים.
