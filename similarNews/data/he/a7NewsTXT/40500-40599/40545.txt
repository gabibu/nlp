

אלפי בני אדם הפגיעו אתמול בברצלונה, במחאה על טיפול ממשלת ספרד בנפט הדולף מהמכלית הטבועה "פרסטיז'". המשטרה מסרה כי כ-12,000 אנשים השתתפו בהפגנה, שהיתה הגדולה ביותר מסוגה מחוץ למחוז קליסיה שבצפון-מערב ספרד, שמאות קילומטרים מחופיו זוהמו מהנפט הדולף מהמכלית.

יש לציין כי מאז תחילת דצמבר מפגינים מדי יום אלפי אנשים זועמים בסנטיאגו דה קומפוסטלה, בירת מחוז גליסיה, נגד הממשלה ונגד אי-יכולתה להגן על החופים העשירים בדגה.

מומחים מעריכים כי כ-120-125 טונות נפט דולפים מדי יום מהמכלית הטבועה. צוות הצוללת הצרפתית "נוטיל" חסמו ביום שישי יותר מעשרה סדקים שמהם דלף נפט.
