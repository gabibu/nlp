

כתמי הנפט שדלף מהמיכלית "פרסטיז'" לחופי צפון-מערב ספרד, החלו היום לאיים בגל זיהום חדש.

הכתמים נעים צפונה, כאשר הם מדלגים ככל הנראה על המים העשירים בדגה ובצדפות דרומית לחוף גליסיה, אך מאיימים על "חוף המוות", צפונה מגליסיה.

מחוז גליסיה מתמודד בגל השלישי של כתמי נפט שדלף מה"פרסטיז'" ואשר גרמו לאסון הסביבתי החמור ביותר שנרשם אי-פעם בספרד. מאות קילומטרים של חוף זוהמו, והדבר הותיר אלפי דייגים התלויים כיום בסיוע ובקצבאות מהממשלה.

דייגי האיזור גייסו כ-4,000 ספינות וסירות, והם מנסים לאסוף את הנפט הצף על פני הים.


