

אלי פימשטיין, החשוד ברצח בתו הודיה, עבר אתמול איבחון פסיכיאטרי ראשוני. בסוף הבדיקה החליטו הרופאים לשלוח את פימשטיין להסתכלות שתימשך 10 עד 15 יום. בתום ההסתכלות ייקבע אם פימשטיין היה שפוי בזמן הרצח.

אתמול נבדק פימשטיין במשך שעתיים בבית-החולים לחולי נפש כפר שאול בירושלים. בתום הבדיקה הוחזר פימשטיין לבית המעצר לאחר שנקבע כי אינו זקוק לאשפוז. לשאלה האם הוא מתחרט על מעשיו, ענה האב החשוד: "זו לא שאלה נכונה. העיתונות שופטת אותי למרות שבית-המשפט אמור לעשות זאת".

אבחונו המלא של פימשטיין יוכל להתבצע במסגרת מבחן הסתכלות, במהלכו יאושפז במחלקה סגורה.

בחוות דעתם התייחסו הרופאים גם להתנהלותו של פימשטיין מול מצלמות הטלוויזיה בעת שהתראיין לכלי התקשורת, בימים בהן נחשבה בתו לנעדרת.
