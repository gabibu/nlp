

ראש הממשלה אריאל שרון, שר החוץ שמעון פרס ושר הביטחון בנימין בן אליעזר, נפגשו בצהריים בלשכתו של שרון בקריה בתל אביב, לדיון בהמשך המדיניות הביטחונית של ישראל מול הרשות הפלשתינית ובמרכזה הפעילות הצבאית נגד הרשות. התחלת הפעילות היתה התקפת המסוקים אתמול על יעדים של כוח 17 בעזה וברמאללה. בעקבות פגישת השלושה לא יצאה כל הודעה רישמית מלשכת אחד השרים.
מקורות פלשתיניים טוענים כי ישראל ביקשה לבצע התקפה נוספת על יעדים פלשתיניים הלילה, אך הדבר נודע לארה"ב וכתוצאה גם לפלשתינים שטוענים שההפצצה נמנעה בשל כך.
