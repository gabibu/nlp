

במהלך הפגנה פלשתינית בדמשק לקראת "יום האדמה" קרא אחמד ג'יבריל מזכ"ל החזית העממית לשיחרור פלשתין , להסלים את פיגועי ההתאבדות בתוך ישראל "צריך להסלים את פיגועי ההתאבדות בתוך היישות הציונית", אמר.
בדברים שנשא בפני ההמון, אמר ג'יבריל ש"המאבק הפלשתיני בכיבוש הישראלי יימשך עד שיחרור האדמה". ההפגנה שבה השתתפו אלפי פלשתינים התקיימה במחנה יארמוק שבכניסה הדרומית של הבירה הסורית. המפגינים שרפו את דגלי ישראל, ונשאו שלטים עליהם נכתב: "ירושלים היא בירת פלשתין", ו"אנו נחזור לפלשתין". ג'יבריל הביע אכזבה לתוצאות הפיסגה הערבית ואמר שהם חיכו לניתוק הקשרים של הערבים עם ישראל. מצד שני, הוציא ג'יבריל מכלל אפשרות פגישה אפשרית עם יו"ר הרשות הפלשתינית יאסר ערפאת, במהלך ביקורו המתוכנן בדמשק בחודש אפריל בקרוב.
