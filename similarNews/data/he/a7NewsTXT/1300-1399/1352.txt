

יאסר ערפאת חזר לרמאללה. עם נחיתתו אמר ערפאת כי האיומים הישראלים אינם מפחידים את הפלשתינים. בכרוז שפרסם אתמול הפת"ח בעזה נאמר: "כל מקום בישראל יהיה מטרה לגיטימית ללוחמי הפת"ח".

בהודעה נאמר כי דבר זה יתבצע אם תפגע ישראל בערים פלשתיניות, ובאזרחים פלשתינים. ערפאת גם אמר אתמול שהתקפת המסוקים הישראלים אמש בעזה וברמאללה לא תעצור את הנחישות הפלשתינית ואת המשך ההתקוממות נגד הכיבוש הישראלי.

בבואו מעמאן לרמאללה הדגיש ערפאת כי האינתיפאדה תימשך עד שדגל פלסטין יונף על החומות, על הכנסיות, ועל המסגדים בירושלים הקדושה .

