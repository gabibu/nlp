

ממשלת ליטא ביקשה את הסגרת אנטון גקס, פושע נאצי המתגורר בבריטניה, כדי לשפטו.
ד"ר אפרים זורוף, מנהל מרכז ויזנטל בישראל, ציין ביומן ערוץ 7 שאכן בקשת ליטא להסגיר לידיה פושע נאצי שנחשף בבריטניה היא בקשה חריגה. לדבריו אחרי מלחמת העולם השנייה הגיעו פושעים נאצים לבריטניה תוך שהם מתחזים לפליטים. גקס היה ברשימה של 17 חשודים בפשעים נאציים, אך הוא מעולם לא הועמד לדין, והסיבה לכך, לדעת זורוף, היא שגקס עבד בשירות הביון הבריטי זמן מה לאחר שהגיע לסקוטלנד. זורוף סיפר שהטלוויזיה הסקוטית הפיקה שני סרטים דקומנטריים על מעלליו של גקס, וכתוצאה מכך הוא הגיש תביעת דיבה. בית המשפט, בצעד חריג, נסע לווילנה כדי לשמוע עדויות, ובשובו, סיפר זורוף, קבע השופט שגקס הוא רוצח ופושע מלחמה. גקס, אמר זורוף, היה קצין בשריון ה 12 ביחידת עזר לגרמנים, שרצחה כחמישים אלף יהודים.

לדעת זורוף בקשת ההסגרה וההעמדה לדין של גקס בליטא מתאפשרת משום שהם מצאו עדים שהיו מוכנים להעיד. "זה המפתח", סיכם זורוף.
