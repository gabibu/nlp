

אורי דן, עיתונאי וסופר, כתב היום מאמר ב"מעריב", ובו הוא קורא להרחיק את ערפאת מהארץ. לדברי דן ביומן ערוץ 7 הרעיון הוא של צבי מלכין, איש המוסד לשעבר, שבין מבצעיו היה לכידתו של אייכמן בארגנטינה. דן סיפר כי מלכין אמר שהבעיה מתמקדת בערפאת בעצמו, שהוא האחראי הראשי לטרור ולרצח בכל הפיגועים האחרונים, עד להירצחה של שלהבת, וגם אחריו. מלכין הציע, אמר דן, שערפאת יוכנס להליקופטר ויוטס אל טוניס. דן אמר כי אף על פי שמבצע זה נראה דמיוני הוא בר ביצוע, והזכיר שגם מבצע אנטבה היה נראה היה בתחילה כמעשה דמיוני, והעובדה היא "שיהודים התעוררו בבוקר, ולפתע התברר שאפשר להציל את בני הערובה מידי אידי אמין גם באוגנדה הרחוקה", אמר.
