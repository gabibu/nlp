

בה בעת שהקבינט הבטחוני מדיני התכנס, החלו מסוקי צה"ל בתקיפת מטרות מוגדרות ברמאללה, בחברון ובעזה. ברמאללה עקב התקפת הטילים עלתה באש מפקדת כוח 17. לדברי דובר צה"ל לא הוזהרה הרשות מראש על ההתקפה.

בעזה הותקפו מחסן אמצעי לחימה, מתקן של כוח 17, מחנה אימונים של בטחון הנשיאות הפלשתיני, וכלים משוריינים. בעקבות התקיפה נמלטו פלשתינים רבים מרמאללה, והעיר עזה הוחשכה. דווח על הפגנת פלשתינים ברמאללה במחאה על ההתקפה.

בתגובה על התקיפה הישראלית אמר ערפאת שהיא אגרסיביות וחסרת הצדקה, כלשונו.
