

כמאה סטודנטים ערבים ובדואים הפגינו אתמול מחוץ לאוניברסיטת בן-גוריון, על רקע יום האדמה שחל היום, ובמחאה על התקפת צה"ל על שטחי הרשות הפלשתינית. כתבנו בדרום משה פריאל דיווח כי המפגינים החזיקו שלטים בגנות הכיבוש הישראלי, קראו קריאות גנאי נגד שר הביטחון, והאשימו אותו ברצח ילדים פלשתינים.

כתבנו מוסיף כי סטודנטים ישראלים ביקשו להניף במקום את דגל ישראל ולקיים הפגנת נגד, אך אנשי הביטחון של האוניברסיטה בלמו אותם, והרחיקו אותם מהמקום.

הנהגת האינתיפאדה הכריזה על יום האדמה, שחל היום, כעל יום זעם מיוחד בשטחי יש"ע. ההנהגה קראה לכל הפלשתינים לבוא בהמוניהם לתפילות יום השישי במסגד אל אקצא בירושלים.
