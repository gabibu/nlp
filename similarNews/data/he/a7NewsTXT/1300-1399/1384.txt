

הרשות הפלשתינית ממשיכה לבדוק את תגובות הממשלה לפעולותיה. נמשך ביתר שאת הירי והבקת"בים בכל יש"ע. הערב במוצאי שבת שוב ירי לשכונות גילה ועל קבר רחל.

תקציר מדובר צה"ל על הלוחמה הפלשתינית בתוך שטחי יש"ע:

ליל שבת:
ירי לעבר מוצב צה"ל סמוך לישוב גדיד בגוש קטיף. לא היו נפגעים. הכוחות השיבו אש לעבר מקור הירי.

בוצע ירי גם לעבר הישוב פסגות. לא היו נפגעים אך נגרם נזק קל למתנ"ס הישוב. כוחות צה"ל השיבו אש לעבר מקורות הירי.

בשבת:
בבוקר בוצע לירי לעבר בסיס צה"ל בשדמה, ממזרח לבית לחם. לא היו נפגעים.

התגלה מטען חבלה סמוך לעמדת צה"ל באיזור התעשיה ארז כאשר הושלך או הונח ביום שישי על ידי פלשתינים במהלך הפרות הסדר. המטען לא התפוצץ ונוטרל בלא נפגעים.

הפלשתינים השליכו בקבוקי תבערה לעבר מוצב צה"ל על גבול ישראל-מצרים, סמוך לרפיח. עוד נרשמו התקהלויות והפרות סדר במחסום ארז ועל ציר קרני-נצרים.

בקבוקי תבערה הושלכו לעמדת צה"ל הסמוכה למחסום ארז. לא היו נפגעים. חיילי צה"ל לא השיבו אש משום שלא זיהו את המקומות מהם נזרקו הבקבוקי התבערה.

הושלכו שלושה בקבוקי תבערה ורימון גז מדמיע לעבר מוצב צה"ל על גבול ישראל-מצרים סמוך לרפיח. כוחותינו השיבו באש לעבר המקומות מהם נחשד כי הושלכו בקבוקי התבערה.

זמן קצר אחר כך כוחות המזוינים הפלשתינים השליכו עוד בקבוקי תבערה לעבר עמדת צה"ל בארז. חיילי צה"ל השיבו באש לעבר מיידי בקבוקי התבערה.


