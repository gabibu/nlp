

שר התשתיות אביגדור ליברמן ביקר אתמול ביישובים היהודיים בחבל עזה וברמת הגולן. הוא אמר בגוש קטיף כי פעולת מסוקי צה"ל אינה פעולה חד פעמית, אלא חלק מסדרת פעולות, שמטרתה לשים קץ לפיגועים. לדבריו הציבור ייווכח לדעת שיש שוני מהותי בין אופן התגובה של ממשלת שרון לפיגועים הפלשתיניים לבין אופן התגובה שנקטה ממשלת ברק כלפי תשתית הפיגועים. עוד אמר כי הממשלה מאפשרת לצה"ל היום לפעול בחופשיות גדולה יותר מאשר בתקופת הממשלה הקודמת.
