

פלשתינים ירו לפנות בוקר אל רכב ישראלי שנסע באזור היאחזות נחל אלישע הסמוכה ליריחו. איש לא נפגע.

הלילה נורתה אש אל מוצב כלנית ליד ההתנחלות גדיד שבגוש קטיף. איש לא נפגע. החיילים השיבו באש אל מקורות הירי.

סמוך למעלה לבונה נפתחה אש לעבר אוטובוס. האש נורתה מן המארב. כך דיווח כתבנו קובי סלע.
פלשתינים השליכו רימון לעבר כוח צה"ל שנע בגבול ישראל מצרים סמוך לרפיח. החיילים השיבו אש מקלעים לעבר משליכי הרימון.

פלשתינים התפרעו הבוקר ליד מחסום ארז בצפון חבל עזה. דובר צה"ל מסר כי חיילינו ירו אל שניים מהמסיתים שם, ופצעו אותם ברגליהם. הפלשתינים טוענים כי שניים ממשתתפי ההתפרעות נהרגו, ואחדים נפצעו פצעים קשים.

אתמול לפנות בוקר זיהו חיילי צה"ל מחבל מכוח 17 בעודו יורה לכיוון היישוב נצרים. הם ירו לעברו אש מדויקת, והרגוהו.
