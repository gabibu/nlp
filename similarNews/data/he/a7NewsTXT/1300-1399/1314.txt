

מועצת הביטחון של האו"ם דחתה דרישה פלשתינית לשגר כוח בינלאומי לארץ. העניין נדחה בכוח וטו שהטילה אמריקה. זלמן שובל, לשעבר שגריר ישראל בארה"ב, אמר ביומן ערוץ 7 שלעת עתה ירד הנושא מסדר היום, וכי יש בו שני הישגים: גם התמיכה של ארה"ב, וגם התמיכה החלקית של מדינות אירופה, שנמנעו. לדעתו הפלשתינים מזיקים לעצמם בכך שהם אינם מסוגלים לתת הסברים מניחי דעת על גל הטרור שהם מנהלים כרגע. אפילו האירופים אינם מוכנים להשלים עם דרך טרור זו. לדבריו כל מהלך צבאי הוא גם פונקציה של מטרות מדיניות, כי שני עניינים אלה קשורים זה בזה, ולכן לפעמים מהלך צבאי משרת את האויב. הוא גם הוסיף שמערך ההסברה היום הוא במצב טוב יותר גם משום שממשלה זו מנהלת מערכת הסברה עקבית וטובה.
