

"פגיעה בחיילי צה"ל אינה מהווה הפרה של החוק הבינלאומי", היו אלו דברי סגן שר החוץ הנורווגי יוהנסון.
שגרירת נורווגיה בישראל מונה יול זומנה לבירור אצל סמנכ"ל משרד החוץ אהוד גול בעקבות דבריו של יוהנסן. גול הביע בפניה את החומרה הרבה שבה רואה ממשלת ישראל והעם בישראל את התבטאותו של יוהנסן, שיש בה משום הסתה חמורה וסתירה מוחלטת להסכמי אוסלו. גול דרש מן השגרירה הבהרות על הדברים שנאמרו, התנצלות וחזרה מהם, לרבות פירסום בתקשורת הנורווגית. כן ביקש מידע באשר לצעדים שיינקטו נגד סגן השר על ידי הממונים עליו, בעקבות דבריו העויינים וחסרי התקדים.
