

מאות פלשתינים זורקים אבנים לעבר שוטרי ישראל ליד שער האריות בעיר העתיקה בירושלים. השוטרים קיבלו הוראה להתרחק כדי להנמיך פרופיל. מאות ערבים עדיין מתגודדים סביב החומה שמפרידה בין הכותל לבין הר הבית לאחר שהשליכו אבנים לעבר היהודים ברחבת הכותל במשך 15 דקות.

הערבים פרצו באלימות בתום דרשת יום שישי, אותה נשא השייח יוסוף אבו סנינה, שהסית נגד "האוייב הציוני ומיתקפתו על העם הפלשתיני, הנעשית בחסות ארה"ב".

השייח אבו סנינה אמר בדרשה, כי המאבק הלגיטימי וההתמדה באינתיפאדה, הם שיביאו לשחרור הר הבית והאדמות הפלשתיניות. הוא גם תקף בדרשה, בחריפות, את הפיסגה הערבית ובפרט בנושא עירק, ואמר שהגיע הזמן שהערבים יתייחסו לסוגיות הפלשתינית והעירקית ביתר רצינות. כן קרא שייח אבו סנינה למדינות ערב ולעולם המוסלמי להגן על הר הבית, בפני מה שכונה בפיו "העויינות הציונית".

ערבים השליכו אבנים גם ברחוב המרכזי בנצרת ובצומת גנץ בעיר, והבעירו צמיג.

המשטרה מקפידה על שמירת מרחק ממפגיני "יום האדמה"
