

המשטרה שוב כבשה את הרחבה שלפני שער האריות בעיר העתיקה, לאחר שהיא נתנה לפורעים ערבים להשתלט עליה. בפעולת המשטרה השתתפה יחידה של מסתערבים שהגיחה לתוך שער האריות, עצרה פורעים אחדים והסתלקה. הערבים נסוגו לתוך רחבת הר הבית ומשם הם ממשיכים לתקוף את כוחות הביטחון באבנים וחפצים אחרים.

מפקד מחוז ירושלים ניצב מיקי לוי דווח כי המשטרה עצרה 4 מתפרעים שהיו הפעילים המרכזיים באלימות. הוא מסר כי העביר אולטימטום לראשי הוואקף שאם תוך 10 דקות ההתקפות לא יתפסקו, המשטרה תפרוץ פנימה לתוך הר הבית כדי להשליט סדר. לדבריו, ההתפרעויות דועכות כעת.
