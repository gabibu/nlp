

תנועת הפתח קראה לפלשתינים בתוך שטחי הקו הירוק ובשטחי הרשות לצאת לתהלוכות עממיות כדי להביע את הזדהותם עם "יום האדמה". גם החמאס והג'יהאד האיסלמי קראו לאוהדיהם לציין את יום האדמה כיום זעם מיוחד. ב"קול פלשתין" קראו לפלשתינים להשתתף עם "הפלשתינים אזרחי ישראל" במחאה על "הפקעת הקרקעות של אזרחי ישראל הערביים בידי מדינת ישראל", כדבריהם.

בישראל העריכו כי גורמים ברשות הפלשתינית ובתנועת הפתח עלולים לשלוח אנשים מטעמם לתוך שטח הקו הירוק כדי לעורר פרובוקציות במהלך "יום האדמה" וכי הם עלולים להגיע עד יפו ולעורר מחדש את ערביי העיר.
משטרת מחוז הצפון עשתה בימים האחרונים מאמצים רבים להרגיע את האווירה ולהבטיח שיום האדמה יעבור בשקט, במקביל לנסיון להוריד פרופיל ולהעדר ממקומות הומי אדם.
