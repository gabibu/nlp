

כתבנו אריאל כהנא מדווח על מצב הפצועים בפיגועים האחרונים.

שי אינגר נפצע קשה בפיגוע שליד נווה ימין. הוא נותח אתמול שעות ארוכות בבית החולים בילינסון בפתח תקווה. כעת הוא מאושפז במחלקה לטיפול נמרץ בבית החולים שניידר. אל גופו חדרו מסמרים רבים.

בבילינסון מאושפז פצוע בינוני נוסף, שנפגע גם הוא בנווה ימין. הוא סובל מפגיעה בעין. דוברת בית החולים אמרה שבימים הקרובים יהיה אפשר לאמוד את מצב הראייה בעין.

דניאל פיין, שנפגעה מיידוי אבנים בדרכה ליישוב יקיר עם ארוסה, עדיין מוגדרת פצועה קשה למרות השיפור הקל שחל במצבה.

פצוע הפיגוע בגבעה הצרפתית טרזה שפראו מאושפז במחלקה לטיפול נמרץ הר הצופים ומצבו מוגדר קשה אך יציב.

שמואל שפיים, גם הוא פצוע הפיגוע בגבעה הצרפתית, פצוע בינוני, ומאושפז במחלקה כירורגית כלי דם בבית החולים הדסה עין כרם.

בתל השומר מתאושש ומחלים קצין הביטחון של השומרון גלעד זר. הוא נותק מהמכשירים.
בתל השומר עדיין בתהליכי החלמה החיילת מוניק גולדווסר שנפצעה לפני חודשיים וחצי בפיגוע הדריסה באזור.
