

לאחר שנכשל המשא ומתן בין נציגי השלטון המקומי לבין נציגי משרד האוצר בנוגע למימון תוספות השכר לעובדים. הצדדים לא הצליחו להגיע להבנה באשר להיקף המימון שייתן האוצר לכיסוי ההסכם שמעניק תוספות שכר לעובדי הרשויות המקומיות.

עובדי הרשויות המקומיות יפתחו בשביתה כללית וללא הגבלת זמן החל ממוצאי שבת: עובדי התברואה לא יפנו את האשפה, לא תהיה קבלת קהל בעיריות ולא יופעלו קייטנות לילדים בחופשה.

ראשי השלטון המקומי דחו את הצעת שר האוצר סילבן שלום, לפיה תממן הממשלה מחצית מעלות תוספות השכר של עובדי הרשויות המקומיות. ראשי השלטון המקומי מצידם הציעו כי הממשלה תממן לרשויות נטולות המענק מחצית מעלות תוספת השכר ולרשויות בעלות המענק תממן הממשלה שני שלישים מעלות תוספת השכר.

גורמים ביטחוניים מפצירים לבטל את השביתה מחשש שערימות האשפה יהוו מסתור למטעני נפץ.

ראש עיריית ירושלים, אהוד אולמרט הסכים להצעת שר האוצר בשל הסיכון הביטחוני האפשרי שיש בערימות אשפה ברחובות, והן בשל חג הפסח המתקרב. אולם בהסתדרות טוענים כי אין זה משנה אם עיריית ירושלים תממן לעובדיה את תוספות השכר, משום שהעובדים ישבתו בכל מקרה בשל היותם חלק מההסתדרות.

הרב הראשי, ישראל מאי לאו, קורא לראשי מרכז השילטון המקומי למנוע בכל דרך את שביתת עובדי הניקיון והתברואה. "יש חשש מובהק לפיקוח נפש משום שמלבד שיבוש ההכנות לחג והפגיעה בביעור החמץ, שביתה כזו מהווה גם פירצה ביטחונית חמורה", דברי הרב לאו.
