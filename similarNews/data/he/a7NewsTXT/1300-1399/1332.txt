

צוות תחזוקה של בית חולים צפת בסיוע כוחות כיבוי אש השתלטו על דליקה שפרצה בקומת הקרקע של בית חולים צפת ואיימה להתפשט למחלקות האישפוז. במהלך פעולות הכיבוי נפגעה עובדת בית חולים כתוצאה משאיפת עשן ואושפזה לטיפול. האש התלקחה כתוצאה מפעולת ריתוך שביצע קבלן מיזוג אויר, זאת למרות איסור מוחלט לבצע עבודות ריתוך בשל החומר הדליק הנמצא בתיקרות בית החולים. חומר זה נמצא בתיקרה מאחר שלפני 25 שנים כשנבנה בית החולים השתמשו בחומרים רגישים לאש. בקומת הקרקע של בית החולים נמצא מכון הלב ומרפאות חוץ ועובדים וחולים פונו גם משם מחשש לשלומם.



