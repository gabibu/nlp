

מועצת יש"ע קראה לשר החוץ שמעון פרס להחזיר מיד ארצה את שגריר ישראל בנורווגיה, כאות מחאה על הדברים המקוממים שהשמיע משרד החוץ הנורווגי. במועצת יש"ע אומרים כי דברים אלו מתירים למעשה את דמם של חיילי צה"ל ושל תושבי יהודה שומרון ועזה, משום שהם מכירים בזכותם של הפלשתינים להתנגד באלימות לשלטון ישראל באיזור. מנכ"ל משרד החוץ אלון ליאל אמר היום כי דברים אלו מעודדים אלימות. סגן שר החוץ הנורבגי אמר אתמול כי דברים אלו, שיצאו ממשרדו מפי מנכ"ל המשרד, הוצאו למעשה מהקשרם.
