

אתמול בשעה ארבע החלו מפגינים מתפרסים בצמתים בצפון הארץ ובמרכזה תחת הכותרת "ישראל תנצח את ערפאת".

מול הכנסת התקיימה משמרת מחאה של ראשי יש"ע, ושל ילדי היישוב היהודי בחברון תחת הכותרת "נקמת ילד קטן לא ברא השטן" .

יושב ראש ועדת הביטחון של הכנסת דן מרידור אמר כי אין ברירה אלא לחזור לנשק הישן. "אי אפשר להמשיך לנקוט הבלגה". אמר מרידור. לדעתו , אין להוציא מכלל אפשרות כניסה לשטחים שבשליטה פלשתינית מלאה.

סיעת "האיחוד הלאומי ישראל ביתנו" תבעה מראש הממשלה לפעול מיד נגד האחראים העיקריים לטרור.

כתבנו חגי סרי מדווח כי ביום ראשון הקרוב תתכנס הסיעה כדי לדון על המשך דרכה בקואליציה לאור מדיניות ההבלגה של הממשלה. הרב זלמן ברוך מלמד, מוועד רבני יש"ע, נפגש עם חברי הכנסת בני אלון וצבי הנדל מסיעת האיחוד הלאומי. הוא ביקש מהם למסור לראש הממשלה כי לא עמד התחייבותו, וכי לפיכך יש לפעול להפלתו.
