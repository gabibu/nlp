

הפיזיקאי ואיש הימין, נחום שחף טען לאחרונה כי הילד מוחמד א-דורה בכלל לא מת והוא חי בעזה והצילומים המתעדים את מותו בוימו על ידי הפלשתינים לשימוש תעמולתי.

שחף הציג את ממצאיו בפני ראש המועצה לביטחון לאומי האלוף גיורא איילנד וביקש שישראל תקבע באופן רשמי כי מוחמד א-דורה חי.

האלוף גיורא איילנד אמר אתמול בתגובה לדברים כי לאחר שבחן את הדברים הוא אינו שולל את ממצאיו של שחף. "קשה להישאר אדישים לאור הממצאים של שחף, אולם אין שום הוכחה חותכת שממצאי התחקיר נכונים", כך דווח במעריב.

האלוף איילנד הוסיף ואמר כי שלוש אפשרויות עדיין קיימות: אשפרות ראשונה היא שלמרות הכל חיילי צה"ל הם אלה שהרגו את הילד, אפשרות שנייה היא שהוא נפגע מאש פלשתינית, וקיימת גם האפשרות שהאירוע באמת היה מבוים. "אצלי הוא עורר מספיק ספק שאויל הוא צודק", אמר איילנד.

כזכור, בתחילת האינתיפדה שודרו בעולם כולו תמונות שבהן נראו אב ובנו, פלשתינים, המנסים לתפוס מחסה בחילופי אש שבין צה"ל לפלשתינים. הפלשתינים טענו כי הילד נהרג וכי הירי בוצע מעמדה ישראלית. הצילומים שהוסרטו על ידי טלאל אבו רחמה הצלם הפלשתיני של הערוץ הצרפתי פראנס 2 , שהיה היחידי "שהנציח" את האירוע, שודרו על ידי הערוץ והפכו לאחד מסמלי האינתיפדה.

נחום שחף חקר את הנושא ובאחרונה הגיעו אליו עדויות לפיהם מוחמד א-דורה נראה עד לפני כחצי שנה בשוק של עזה.
