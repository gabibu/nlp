

כוחות צה"ל פתחו בירי ארטילרי נוסף של פגזים לעבר מרחבי שיגור בצפון רצועת עזה, בתגובה לירי רקטות קסאם לעבר ישראל. מוקדם יותר תקף צה"ל מרחבי שיגור נוספים ברצועה וצירי גישה המובילים אליהם.

כוחות צה"ל פתחו בירי ארטילרי נוסף של פגזים לעבר מרחבי שיגור בצפון רצועת עזה, בתגובה לירי רקטות קסאם לעבר ישראל. כתבנו הצבאי קובי פינקלר מוסר שמוקדם יותר תקף צה"ל מרחבי שיגור נוספים ברצועה וצירי גישה המובילים אליהם.

כוחות צה"ל עצרו במהלך הלילה 23 מבוקשים ביהודה ושומרון. בבית ליקיא, מערבית לרמאללה נעצרו 20 מחבלים מהחמאס. בבית לחם נעצר מחבל תנזים ומבוקש נוסף ובבנינעים, דרומית-מזרחית לחברון, נעצר מחבל מהתנזים.

המבוקשים הועברו לחקירת כוחות הביטחון.

עוד מוסר כתבנו כי ועדות ההתנגדות העממית מאיימות על ישראל, כי ינקמו בצורה קשה וכואבת, את חיסולו של המחבל מחמוד ארקן ברפיח. ארקן חוסל מטילים שחיל האוויר ירה לעבר מכוניתו.

ועדות ההתנגדות לא קיבלו את הפסקת האש, והן אחראיות על שיגור פצצות מרגמה וניסיונות פיגוע בישראל.
