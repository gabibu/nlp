

העיתונאי יעקב אחימאיר יקבל פרס סוקולוב ל'עבודה עיתונאית מסורה'. בראיון לערוץ 7 מותח ביקורת על צורת המעבר 'ללא צינון' של יחימוביץ, בניגוד להטפותיה לגנרלים. 'עיתונאי צריך לממש מה שהוא מטיף לאחרים'.

(צילום: ערוץ 1)

ועדת פרס סוקולוב החליטה להעניק לעיתונאי הותיק יעקב אחימאיר פרס על 'פעלו בסיקור מעמיק על הנעשה בחברה ועל עבודה עיתונאית יסודית ומעמיקה'.

בראיון לערוץ 7 , התייחס יעקב אחימאיר בין היתר לצורת המעבר של העיתונאית שלי יחימוביץ' לפוליטיקה ואמר כי אינו אוהב דרך זו "חשבתי שאם היא מטיפה לגנרל לעבור תקופת צינון בטרם יעבור לפוליטיקה, הדבר צריך לחול גם על עיתונאי". "עיתונאי צריך לממש את מה שהוא מטיף לו", אומר אחימאיר. לדבריו גם יחימוביץ' עצמה הודתה בכך שהיתה צריכה לעבור צינוך אך לטענתה נבצר ממנה לעשות כן "מפני שהזמן היה קצר".

אחימאיר התייחס לדרכו "האוטונומית" בעיתונות, "אני מחשיב את עצמי כאדם שאינו נכנע לאופנות בקרב הברנז'ה, ואומר מה שאני חושב". בסרקזם קל מוסיף אחימאיר כי בעבודתו בטלויזיה כעורך תכנית 'רואים עולם' הוא אוטונומי לחלוטין, "שם יש לי חופש להציג את כל המפלגות והדעות שקיימות באפגניסטן". יחד עם זאת הוא מדגיש, הוא נהנה בעבודתו בטלויזיה ואינו 'פוזל' לשדות אחרים גם לא בערוץ הראשון.

אחימאיר אינו יכול למקד את הענקת הפרס להישג עיתונאי אחד שלו בלבד, ולהערכתו הפרס ניתן לו דוקא עבור רצף של עבודה במשך השנים, וכן בשל הצגה ראויה של דעות 'התכונה החשובה ביותר לעיתונאי'. "אני לא סוטה מהדרך שאני חושב ללכת, והולך בה, יתכן שיהיו כאלה שיחשבו ש'אני מיושן', בכל מקרה 'היצר העיתונאי' לא נחלש".

להאזנה לראיון
