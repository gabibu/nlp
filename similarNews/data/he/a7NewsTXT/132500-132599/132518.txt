

כל הרשויות הערביות והדרוזיות תושבתנה היום במחאה על הלנת השכר המתמשכת. כ- 3500 עובדי רשויות ערביות ודרוזיות בכ   30 רשויות אינם מקבלים את שכרם באופן רציף בשנים האחרונות.

כל הרשויות הערביות והדרוזיות תושבתנה היום במחאה על הלנת השכר המתמשכת. כ- 3500 עובדי רשויות ערביות ודרוזיות בכ   30 רשויות אינם מקבלים את שכרם באופן רציף בשנים האחרונות. בנוסף,במרבית הרשויות הערביות, לא מועברים הניכויים לקרנות ולקופות. חובות השכר לעובדים מסתכמים בעשרות מיליוני שקלים.

בהסתדרות אומרים כי באעבלין, בה עובדים כמאתיים עובדים, לא משלמים שכר כבר 7 חודשים. בטייבה לא משלמים שכר כבר 12 חודשים. בטירה ישנם חובות של 10 שנים לקרנות ולקופות.

ההסתדרות והעובדים ינקטו בשבועות הקרובים בצעדים ארגוניים נוספים.

מנהל חטיבת עובדי הרשויות הערביות והדרוזיות בהסתדרות, סאלח סעד, אומר כי "מדובר באחד האסונות הקשים שהתרחשו בישראל בשנים האחרונות, לא פחות. לא ייתכן שעובדים לא יקבלו שכר על עבודה שכבר ביצעו. במיגזר הערבי הבעיה חריפה יותר: זהו מגזר שמקופח בין כה וכה ועכשיו מקפחים אותו שוב. בזמן שברוב הרשויות היהודיות נפתרה בעיית השכר כמעט לחלוטין, ב   70% מהרשויות הערביות ישנה הלנת שכר. אני פונה אל ראש הממשלה ומבקש ממנו להפסיק לחפש קולות במיגזר הערבי ולהתחיל לטפל בבעיה המרכזית והיא   אי תשלום השכר לעובדים".
