

מיום שישי שעבר מנהלים מתנדבי זק"א חיפושים נרחבים אחר עו"ד משה קניאל מבני ברק אשר נעלמו עקבותיו לאחר שנכנס למים בחוף פרישמן בת"א. בגדיו נמצאו ברכבו שנמצא נטוש בחניון של החוף.

במהלך השבוע שחלף התנהלו חיפושים נרחבים יחד עם בני משפחתו, מכריו וידידיו, לאורך החופים מאזור אשדוד עד לחוף קיסריה בסיוע מסוק, רכבי שטח, טרקטורונים, צוללנים ואופנועי ים.

מזק"א נמסר כי מחר נערכים מתנדבי הארגון ליום החיפושים האחרון אחרי הנעדר, בסיוע ארגונים ומתנדבים בעלי ציוד מתאים לסריקות נרחבות נוספות, בניסיון אחרון לאתר את גופת הנעדר ולהביאו במהרה לקבר ישראל, לשם כך אנו זקוקים למתנדבים רבים ככל האפשר שיוכלו לצאת מחר עם אור ראשון.
מפקד החפ"ק והמבצע, חיים אוטמזגין: 052-3225460
