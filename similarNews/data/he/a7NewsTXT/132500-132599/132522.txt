

רמי שקלים נאשם בהתחמקות מתשלום מס הכנסה ומע"מ בסך של כ   3 מיליון  בגין עסוקו במתן ברכות, מכירת קמעות ומזוזות ועוד.

בעקבות חקירה ממושכת שנערכה במשרד חקירות ירושלים של מס הכנסה ברשות המסים בישראל, הוגש על ידי עו"ד יורם הירשברג, מפרקליטות מחוז ירושלים, כתב אישום נגד רחמים שקלים, שעסק, בין היתר, במתן שירותי ייעוץ בתחום הקבלה והנומרולוגיה, במתן ברכות, מכירת קמעות ומזוזות, מתן הרצאות ומכירת ספרים שכתב.

בשנת 1990 הקים הנאשם את עמותת שערי רחמים בכדי ליצור מצג כוזב בפני רשויות המס, לפיו ההכנסות מהעסק הנן תרומה לעמותה לצורך קידום מטרותיה, זאת בעוד שבפועל ההכנסות מהעסק שימשו את הנאשם לצרכיו האישיים.

כדי לקדם מצג כוזב זה, ביקש הנאשם ממספר אנשים להצטרף כחברים בעמותה, חברים שלא שמשו בתפקיד כלשהו. הנאשם זייף את חתימותיהם של חברי עמותה שונים בדו"חות השנתיים ובמסמכים שונים שהוגשו לרשויות המס ולרשם העמותות כדי ליצור מצג שווא, לפיו העמותה פועלת כדין וכי פעילותה הכספית מבוקרת.

בחשבוניות שהנאשם הוציא נרשם באופן כוזב כי התשלום התקבל עבור תרומה לעמותה כאשר בפועל התשלום התקבל עבור השירותים שנתן ועבור פעילויות העסק.
בשנים 1995   1999 הפקיד הנאשם חלק מהכנסות העסק בחשבון בנק על שמו. ובשנים 2000   2001 הפקיד חלק מההכנסות בחשבון סמוי על שם העמותה. ההכנסות שהופקדו בחשבונות אלה לא נכללו בדו"חות העמותה שהוגשו למס הכנסה ולמע"מ.

באמצעות מעשי המרמה, הזיוף, הכזב וההונאה, פעל הנאשם להתחמק ממס הכנסה וממע"מ בסך של 2,925,439  לפחות בשנים 1995   2001.
סעיפי האישום:
o רישום כוזב במסמכי תאגיד
o זיוף בכונה לקבל דבר
o השמטת הכנסה מדו"ח
o דו"חות כוזבים
o פנקסי חשבונות כוזבים
o מרמה ערמה ותחבולה
