

נקבע מותו של הישראלי שנדקר במחסום קלנדיה, מצפון לירושלים. המחבל נלכד והועבר לחקירה. הערבים מדווחים על 3 הרוגים בפעולת חיסול בג'באליה.


ישראלי נדקר אחר הצהריים על ידי מחבל במחסום קלנדיה שמצפון לירושלים. רופא צבאי הגיע למקום וניסה והעניק לאיש טיפול ראשוני אך לאחר זמן קצר קבע את מותו. כך מדווח כתבנו קובי פינקלר.

חיילים הצליחו ללכוד את המחבל במחסום והוא הועבר לחקירה במפלג המיעוטים של משטרת מחוז ירושלים.

הערבים מדווחים על שלושה מאנשיהם שנהרגו במחנה הפליטים ג'באליה. ככל הנראה מדובר בפעולת חיסול שנועדה לפגוע במחבלים של "גדודי חללי אל-אקצה" של הפת"ח.

אתמול חוסל מחמוד אל ערפאן, ממפקדי פלוגות צלאח א-דין - המשתייכות למחבלי 'ועדות ההתנגדות' מירי מסוק צה"ל. צה"ל מסר כי מדובר במחבל שעסק בייצור רקטות קסאם ופצצות מרגמה והיה מעורב בשורת פיגועים.
