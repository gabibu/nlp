

בכיר ב"חמאס", עדנאן עספור, שוחרר הבוקר מכלא "קציעות". עספור נעצר ונכלא לפני שנתיים ובעבר נעצר שש-עשרה פעמים.


כוחות הביטחון של הרשות הפלשתינית טוענים כי עצרו מחבל מרכזי של "הג'יהאד האיסלאמי" בעיר. אתמול נעצרו בידי כוחות הביטחון הפלשתיניים אחד-עשר מחבלים של "הג'יהאד האיסלאמי" בעיר חברון ובסך הכל הם עצרו עד כה שלושים ושלושה מאנשי האירגון.

בעקבות ירי הקסאם לעבר הנגב המערבי תקפו מסוקי צה"ל בצהרים 2 מרחבי שיגור בדרום חבל עזה מהם בוצע ירי תלול מסלול. כתבנו קובי פינקלר מוסר כי אנשי צה"ל הצהירו כי צה"ל ימשיך ויפעל בכל האמצעים העומדים לרשותו מתוך מגמה לסכל את פעילות הטרור ולהעניק ביטחון לאזרחי ישראל.
