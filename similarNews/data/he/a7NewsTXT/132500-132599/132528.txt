

שר הביטחון המתמודד על ראשות הליכוד אומר כי "אין ספק כי הליכוד מצוי כעת במשבר קשה. הוא עלול להפוך לסניף של פייגלין. תנועה קטנה שולית וחסרת השפעה פוליטית ומנותקת מהמצביעים האמיתיים של הליכוד".

שר הביטחון, שאול מופז, המתמודד על ראשות הליכוד אומר כי "אין ספק כי הליכוד מצוי כעת במשבר קשה. הוא עלול להפוך לסניף של פייגלין. תנועה קטנה שולית וחסרת השפעה פוליטית ומנותקת מהמצביעים האמיתיים של הליכוד".

מופז ציין כי הוא משוכנע שהליכוד יתגבר על המשבר וינצח. "אני קורא לליכודניקים האמיתיים, שאינם פייגלינים, לבוא ולהצביע בהמוניהם כדי להציל את הליכוד מהתרסקות", אמר. לדבריו, הוא היחיד שמסוגל להחזיר את הליכוד לשפיות ולהחזיר הביתה את מצביעיו, כך מדווח 'הארץ'.

בליכוד מתקשים להחליט מי יהיה היושב ראש הקבוע במקומו של צחי הנגבי. לפי שעה הוחלט כי את ענייני התנועה ינהל צוות בראשותו של השר דני נווה, חברים בו גם לימור לבנת, גדעון סער ומנכ"ל הליכוד אריק ברמי.

משה פייגלין, המתמודד על ראשות הליכוד, קורא למנות באופן מיידי את ח"כ עוזי לנדאו לתפקיד יו"ר מרכז הליכוד במקום השר צחי הנגבי אשר עורק היום מן הליכוד למפלגת קדימה.

"כזכור, לנדאו התמודד בעבר מול הנגבי וזכה לתמיכה רחבה, הוא מייצג טוהר מידות וחוט שדרה אידיאולוגי וראוי לתפקיד", אמר פייגלין.

סיעת קדימה צפוייה לקיים היום את ישיבתה השבועית במקום הישיבה שתוכננה ליום שני ובוטלה בעקבות פיגוע התופת בנתניה.

כתבנו אריאל כהנא מוסר כי ישיבת סיעת קדימה תתקיים במשרד ראש הממשלה בקריה בתל אביב חרף הביקורת כי מקובל בשימוש במשרדי ממשלה לצרכים פוליטיים.
