

בגן החיות התנכ"י בירושלים נערכים להמלטה של הפילה תמר.

לאחר 20 חודשי המתנה, הרגע הגדול מגיע - לפי כל החישובים, וגם לפי הבטן, תמר עתידה להמליט בקרוב. בגן החיות נערך מעקב הורמונלי והתנהגותי אחר הפילה, כדי להעריך את זמן ההמלטה ולהערך בהתאם.

לפני שנתיים בקירוב נערכה הזרעה מלאכותית בפילה תמר כשהאב המאושר הוא הפיל "אמת", בגן החיות וויפסנייד, שבאנגליה. הצוות שביצע את ההזרעה הוא צוות מומחים גרמני המתמחה בהפריית פילות יחד עם הצוות הווטרינרי של גן החיות התנ"כי.

ההריון עבר ללא תקלות ותמר שומרת על כושר גבוה וכרס למופת, אם כי לאחרונה נראית קצת עייפה...
בבדיקות הורמונליות שנערכו היום אתמול, נראה שרמות הפרוגסטרון של תמר ירדו ברמה ניכרת, ולפיכך אנו קרובים מאוד להמלטה, שתהיה תוך יממות ספורות.
בינתיים הוכן בבית הפילים חציר לריפוד וכל ההמלטה מצולמת ומתועדת.

אתמול הגיעה לגן החיות תמר קולק, רייתו של ראש עיריית ירושלים לשעבר, טדי קולק, שעל שמה קרויה הפילה תמר.

ניתן לגלוש באתר גן החיות ולראות שידורים מבית הפילים באתר גן החיות jerusalemzoo.org.il
