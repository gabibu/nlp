

מאת: קובי פינקלר

להעברת חומרים למדור : kobia7@bezeqint.net


ציפורים ללא גבולות

אפשרות מרתקת ללמוד על מסלולי נדידת הציפורים בתחנה לחקר ציפורים בכפר רופין, בעמק בית שאן, בטיבוע ציפורים, סיור בבריכות הדגים של הקיבוץ ותצפית מרגשת על ינשופי העמק בהדרכת יואב פרלמן.
אוטובוס בתשלום. שישי ט"ו כסלו , 16 לדצמבר אוטובוס בתשלום.לפרטים והרשמה: החברה להגנת הטבע: 03-6388688


"בעקבות חזונו של הזקן"

התיישבות חדשה בנגב בעקבות בן גוריון
יום שישי, ח' בכסלו תשס"ו, 9 בדצמבר 2005, בשעה 07:00.
לציון יום פטירתו של דוד בן גוריון, טיול בנגב בעקבות המנהיג והמתיישבים. צריף בן גוריון ובקברו הצופה אל נחל צין, בישוב בצומת חלוקים, חייהם של החקלאים החדשים בחוות הבודדים וביקור בפארק גולדה מאיר.
בתשלום: 110 ש"ח למשתתף, 80 ש"ח לידיד.
יש להירשם מראש ב"קו ליער" 1-800-350-550.


שבעת פלאי תבל

בסדרת "תגליות" במוזיאון ארץ ישראל - הרצאות על נפלאות העולם העתיק.
"תגליות", מיסודו של המכון הישראלי לארכיאולוגיה, ומוזיאון ארץ-ישראל, תל-אביב מקיימים סדרת הרצאות חדשניות בימי שלישי בשעה 19:00 בהשתתפות טובי המרצים בתחומם.

מחיר כרטיס: 40 . כרטיסים ניתן לרכוש בטלפון: 03-6423432


"שישי שבועי"

כל יום שישי, חופשי!
יום שישי, ח' בכסלו תשס"ו, 9 בדצמבר, בשעה 10:00.
קרן קימת לישראל מזמינה אתכם ליהנות מטיולים מודרכים, ללא תשלום. הטיולים מתאימים לכל המשפחה ויימשכו כשעתיים, בשילוב נסיעה במכוניות פרטיות והליכה קצרה. מספר המשתתפים מוגבל (תיתכן פתיחת סיור נוסף בשעה 13:30, בהתאם לביקוש).
טיולי השבוע:
  בדרך הנוף היפה ביערות בית קשת.
  בשביל המקיף את הר איתן, עם מבט לכל עבר ב - 360 מעלות.
ללא תשלום. יש להירשם מראש ב"קו ליער" 1-800-350-550.


"מצפים להבשלת הבלוטים"

טיול ביער האלונים בפארק רמת מנשה
יום שישי, ח' בכסלו תשס"ו, 9 בדצמבר, בשעה 10:00.
בראשית החורף (תאריך סופי יימסר לנרשמים בהתאם למצב הבשלת הבלוטים) נצא עם יערני קק"ל לאסוף בלוטים של אלוני תבור שהבשילו, נלמד כיצד למיין אותם, לשמור עליהם, נגלה מה דרוש להצלחת הנביטה ונקבל הנחיות כיצד להכין בבית את הבלוטים לקראת הטמנתם באדמת היער. הטיול משלב נסיעה במכוניות פרטיות והליכה קצרה אל אתרי איסוף הזרעים. הביאו בחשבון סדרה של שני מפגשים.
בתשלום: 40 ש"ח למשתתף (30 ש"ח לילד), 30 ש"ח לידיד (20 ש"ח לילד ידיד).
יש להירשם מראש ב"קו ליער" 1-800-350-550.


דרך הפסלים בחצרים

יום חמישי, י"ד בכסלו תשס"ו, 15 בדצמבר, בשעה 16:00.
נצא לטייל ברגעים האחרונים לפני שקיעת השמש, כאשר שמי הנגב נצבעים בכתום ובוורוד, לאורך דרך הפסלים ביער חצרים. עם רדת החשיכה נוכל להבחין באורו של הירח המלא, בתקווה שנזכה ללילה בהיר ללא עננים. נעצור ליד כמה מיצירות האמנות הפזורות לאורך הדרך ונסיים בנגינת כינור ובתה מהביל מסביב למדורה בבוסתן. משך הטיול כ - 3 שעות.
בתשלום: 40 ש"ח למשתתף (30 ש"ח לילד), 30 ש"ח לידיד (20 ש"ח לילד ידיד).
יש להירשם מראש ב"קו ליער" 1-800-350-550.

