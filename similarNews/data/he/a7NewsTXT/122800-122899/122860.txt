

הייצוא התעשייתי בשבעה החודשים הראשונים של השנה הסתכם ע"פ נתוני הלמ"ס בכ-18.6 מיליארד דולר   עלייה של כ- 8.5% בהשוואה לתקופה המקבילה אשתקד. ללא יהלומים גדל היצוא התעשייתי בשיעור גבוה יותר, כ- 10.6%.

הייצוא התעשייתי בשבעה החודשים הראשונים של השנה הסתכם על פי נתוני הלמ"ס בכ-18.6 מיליארד דולר   עלייה של כ- 8.5% בהשוואה לתקופה המקבילה אשתקד. ללא יהלומים גדל היצוא התעשייתי בשיעור גבוה יותר, כ- 10.6%

מניתוח ראשוני שערכו כלכלני המינהל לתכנון מחקר וכלכלה במשרד התמ"ת עולה כי השנה צפויה האטה ניכרת בקצב גידול הייצוא התעשייתי בהשוואה לקצבו בשנת 2004.

הגורם העיקרי להאטה בקצב הגידול של סך היצוא התעשייתי בשבעת החודשים הראשונים של השנה בהשוואה לתקופה המקבילה אשתקד הוא הגידול המתון (5.6%) שחל ביצוא של ענפי הטכנולוגיה העילית. מכיוון שמשקלם היחסי של ענפים אלו בסך היצוא התעשייתי הוא גבוה ומגיע לכ- 45% והוא הואט כאמור, הואט גם קצב הגידול של סך היצוא התעשייתי.

לנוכח ההתפתחויות הללו הערכתנו הינה כי בכל שנת 2005 יגדל סך היצוא התעשייתי בשיעור של פחות מ- 10% בהשוואה ל- 22% בשנת 2004, כל שנה ביחס לקודמתה.

"סדר היום" של היצוא התעשייתי בישראל מושפע באופן מכריע מ-100 היצואנים הגדולים. (יצואנים מובילים ). במחצית הראשונה של שנת 2005 הגיע חלקם של היצואנים המובלים לכ-% 60 מסך היצוא התעשייתי בישראל ,וקרוב ל-50% מהיצוא שלהן נובע מענפי טכנולוגית העילית.

ניתוח היצואנים המובילים לפי אזורי סחר מלמד כי בהשוואה ליצואנים הקטנים יותר מייצאים המובילים, יותר לשווקים באזורי הסחר המרוחקים והמסוכנים כמו למשל באסיה ודרום ומרכז אמריקה ופחות לשווקים באזורי הסחר המסורתיים של מדינות האיחוד האירופאי וצפון אמריקה. כך למשל כ-32.1% מסך היצוא של היצואנים המובילים יועד במחצית הראשונה של 2005 למדינות האיחוד האירופאי, בהשוואה ל-41.3% בקרב היצואנים הקטנים יותר. כ-17% מהייצוא של המובילות יועד למדינות אסיה בהשוואה ל-12% בקרב היצואנים הקטנים יותר.
