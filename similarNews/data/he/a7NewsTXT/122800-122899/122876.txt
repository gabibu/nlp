

מגן דוד אדום תרם למכבי אש אמבולנס שהוסב לרכב חילוץ והצלה. הרכב החדש יחלץ פצועים שנלכדו בתוך הרכב כשבמקביל צוותי מד"א יעניקו לפצועים טיפול רפואי ראשוני.

מגן דוד אדום תרם למכבי אש אמבולנס שהוסב לרכב חילוץ והצלה. בשל ממדיו בהשוואה לרכבים הפועלים כיום בחילוץ, יוכל הרכב החדש להגיע לזירת תאונת הדרכים במהירות ובמקביל לאמבולנסים של מד"א, וצוותו יחלץ פצועים שנלכדו בתוך הרכב כשבמקביל צוותי מד"א יעניקו לפצועים טיפול רפואי ראשוני.

ההגעה המהירה, ובאותו העת, של שני הצוותים מד"א ומכבי אש למקום האירוע, יעלה באופן משמעותי את כושר הצלת החיים של הפצועים הלכודים.

הרכב הראשון מסוגו, יוצב בתחנת כיבוי אש בבית שמש וייתן מענה לתאונות הדרכים הרבות המתרחשות באזור.

ממד"א נמסר כי בעתיד, ישנה כוונה לרכוש אמבולנסים נוספים שיוסבו לרכבי חילוץ ויוצבו בתחנות כיבוי אש ברחבי הארץ, שבתחום גזרת פעילותם ישנם כבישים שהוגדרו כ"כבישים אדומים".
