

משפחתה של סבתא אסתר, שגורשה מביתה שבנווה דקלים פתחה היום מאהל מחאה מול הכנסת. אחד מבני המשפחה מסר לערוץ 7 כי הם מבקשים למחות על עקירת ישובים פורחים וגרוש יושביהם בצורה אכזרית ועל הבגידה בארץ ישראל.

משפחתה של סבתא אסתר, שגורשה מביתה שבנווה דקלים, פתחה היום מאהל מחאה מול הכנסת.

הם מוחים על גירוש אם משפחתם, אסתר בזק, ביום הולדתה ה-75 ועל הרס ביתה.

דן בזק, אחד מבני המשפחה, מסר לערוץ 7 כי הם מבקשים למחות על עקירת ישובים פורחים וגרוש יושביהם בצורה אכזרית ועל הבגידה בארץ ישראל.

המשפחה קוראת לכל מכריהם ולכל משפחות המגורשים ולכל היהודים שכואבים את כאב הגירוש, לבוא ולהצטרף למחאה על מנת לא לתת להשכיח את זוועת הגירוש בלהט הדיון על שיקום המגורשים.

בהודעתם נכתב:

"איננו רוצים להפוך לנכים מבחינה מוסרית - שעוברים במהירות לסדר היום על הרשעה שראינו.

איננו רוצים לסייע לגירושים נוספים, חלילה - ע"י השתקה וחזרה מהירה לשיגרה כאלו לא אירע דבר.

איננו רוצים לעזור לראש הממשלה להישרד פוליטית ע"י יכולתו להציג כאילו 'לא קרה משהו מיוחד', חלילה".
