

מנהלת סל"ע מסרה כי השלימה את המו"מ לרכישת "מתחם הגולף" באשקלון עבור תושבי "התוחמת הצפונית". המנהלת מציינת כי עקב העלויות הגבוהות של פיתוח הקרקע כל משפחה מגורשת תשלם אגרה בסך" 70 דולר למ"ר בנוי"

מנהלת סל"ע דיווחה היום כי הושלם מו"מ לרכישת "מתחם הגולף" באשקלון עבור מתיישבי גוש קטיף והתוחמת הצפונית. ע"פ ההסכם רוכשת המדינה מהקבלן שקד שטח בגודל 354 דונים בחלק הצפוני של העיר, שיחולק ל 420 מגרשים לבניית בתים צמודי קרקע על שטח של ½ דונם כל מגרש. העלות למדינה עבור השטח היא 60 אלף דולר למגרש. המפונים יקבלו מגרש תמורת מגרש.

כתבתנו רותי אברהם מוסרת כי עפ"י דיווח המנהלת בשלב זה 158 משפחות מניסנית חתמו על רצונן לעבור למקום וקיימת התעניינות מצד ישובים נוספים בתוכם ישובים בעלי ציביון דתי.

עפ"י הדיווח המתיישבים שיצטרפו לפרוייקט יקבלו מגרש תמורת המגרש שהיה ברשותם וכן מענק בגובה של 135 אלף  אך "עקב העלויות הגבוהות של פיתוח הקרקע תשלם כל משפחה אגרת בניה, ביוב, תשתיות וחלף השבחה בסכום של 70 דולר למ"ר בנוי".

המנהלת מציינת כי היא רואה ברכישת המתחם "השלמתו של מהלך אותו החלה לפני מספר חודשים שמאפשר ריכוז רב של תושבי גוש קטיף באזור הצפוני של אשקלון בואכה ניצן. הישוב ניצן   עבור נוה דקלים, מתחם ניצנים   בעבור מושבים וישובים קהילתיים ומתחום הגולף בעיקר לתושבי התוחמת הצפונית. שיווק המגרשים לזכאים יחל עפ"י הודעת המנהלת בעוד שבועות אחדים".

המגרשים שלא ימכרו יועברו למנהל מקרקעי ישראל שיוכל לשווקם בעתיד.
