

"קיבלנו אישור להישאר במאהל עד יום חמישי, ואז נעבור לאחד הישובים שאנו נמצאים במו"מ, המצב כאן לא פשוט המגורשים נמצאים במצב קשה, ובאוהלים בחום התל אביבי", כך אמרה היום סבין זרביב ממגורשי נצר חזני.

"קיבלנו אישור להישאר במאהל עד יום חמישי, ואז נעבור לאחד הישובים שאנו נמצאים במשא ומתן איתם, המצב כאן לא פשוט אנשים שגורשו מבתיהם נמצאים במצב קשה, ובאוהלים בחום התל אביבי מרגישים ששהו כאן כבר יותר מדי, ומחכים שימצאו לנו פתרון ולעבור מכאן", כך אמרה היום סבין זרביב ממגורשי נצר חזני לכתבנו ידידיה הכהן.

חברי היישוב נצר חזני שהגיעו להסכם עם קיבוץ עין צורים למעבר עתידי בעוד ארבעה חודשים, מנהלים כעת משא ומתן עם יישובים שונים לשם מעבר זמני, ובינתיים שוהים בפארק הסמוך לרכבת צפון, לאחרונה ביקשו העירייה והמשטרה לפנות את האנשים משם.

"המשטרה והעירייה מבינים את המצב שאנו נמצאים בו הם לא מאיימים עלינו, ואנו לא מאיימים עליהם, אנו מקווים להגיע לסיכום עם אחד היישובים כבר בזמן הקרוב, ואם לא נשהה בחיספין עד שנמצא פתרון לאן לעבור", הוסיפה סובין.
