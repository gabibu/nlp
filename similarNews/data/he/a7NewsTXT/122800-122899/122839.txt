

יו"ר מרכז המועצות האזוריות, שמואל ריפמן, דורש לפעול בדחיפות להסרת החסמים הבירוקרטיים ולהעביר מידית את הכספים המיועדים למועצות האזוריות בגין הוצאות והערכות לקליטת משפחות מפוני גוש קטיף.

יו"ר מרכז המועצות האזוריות, שמואל ריפמן, דורש מראש הממשלה, משר האוצר ומשר הפנים לפעול בדחיפות להסרת החסמים הבירוקרטיים ולהעביר מידית את הכספים המיועדים למועצות האזוריות בגין הוצאות והערכות לקליטת משפחות מפוני גוש קטיף.

פנייתו של ריפמן באה בעקבות ישיבת הנהלת מרכז המועצות האזוריות שהתקיימה במועצה אזורית חוף אשקלון אמש ובה נמסר ע"י ראשי מועצות אזוריות דיווח, כי מנהלת סל"ע ומשרד הפנים אינם עומדים בהתחייבויותיהם הכספיות למרות החלטות הממשלה וועדות השרים.

"כידוע לכם" כותב ריפמן, "במועצות האזוריות יקלטו ונקלטו כ 1000 משפחות, נכון להיום, עדיין לא הועברו הכספים עבור הוצאות והערכות בגין קליטת המשפחות למרות התחייבויות מפורשות והסכמים חתומים".

בראיון ליומן הצהריים של ערוץ 7 אמר ריפמן כי אם לא יזרימו מיידית את הכספים יקח חצי דור לתקן את הנזקים, "המתיישבים לא משלמים כעת ארנונה, במועצות האזוריות שמתגוררים בהם וזקוקים לעובדים סוציאלים רבים, ואין באפשרות המועצות לדאוג לכך, והחשש מפי הפגיעה במגורשים ובמועצות האזוריות שיעמדו בפני קריסה כלכלית הוא גדול".

"תהליך ההינתקות אמנם הסתיים", הוסיף ריפמן, "אך תהליך קליטת המשפחות והטיפול באנשים שהינו מורכב ורגיש לא פחות עדיין לפנינו".

להאזנה לראיון
