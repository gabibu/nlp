

טיולים וסיורים ברחבי הארץ מוליכים לא אחת לשאלה הכל כך מתבקשת, אפוא כדאי לאכול וכמובן
"שיהיה כשר וטוב יותר כשר למהדרין". אז, בטיול לפארק בריטניה בלב עמק האלה , תוך כדי קריאת פסוקי התנ"ך על קרבות דוד וגלית ושמשון ועוד , נפתחה בימים אלו מסעדה חדשה כשרה למהדרין , באזור הקסום הזה, הממוקם כ-40 דקות מירושלים או מת"א, באוירה כפרית -מסעדת גורמה וגן אירועים "ארץ קדם".

הבעלים והשף הוא שמעון בר-אור (חבר באיגוד השפים הישראלי והאירופאי) הנהנה לארח בנדיבות וברוחב לב, יחד עם צוות טבחים מנוסה ולהגיש לאורחיו מנות נדיבות של אוכל משובח העשוי ממרכיבים טריים. בתפריט המסעדה מגוון מנות: חלקן מאכלים אותנטיים מזרחיים כגון ממולאים ומרק קובה, וחלקן מנות ייחודיות, פרי רעיונותיו של שמעון השף ביניהן: מרק דלעת בחלב קוקוס, פילה טרטר כבוש בעשבי תיבול ומאכלי קדירה של בשרים וירקות שורש - והמומחיות של בר-אור, בשרים מובחרים על האש.....
המסעדה מעוצבת בסגנון כפרי-תנכ"י המתאים הן לארוחה רומנטית מול נוף עוצר נשימה של עמק האלה והן לארוחת צהרים משפחתית. החצר היפהפיה משמשת גם כגן אירועים המתאים לעד אלף איש.
היכן זה? במושב עג'ור טל' 02-9912450
