

שר הביטחון, שאול מופז, יתמודד על ראשות מפלגת הליכוד אם ראש הממשלה, אריאל שרון, יפרוש מההתמודדות או מהתפקיד.

שר הביטחון, שאול מופז, יתמודד על ראשות הליכוד אם ראש הממשלה, אריאל שרון, יפרוש ממפלגה, כך דווח בגלי צה"ל. באחרונה קיבל מופז החלטה אסטרטגית להישאר בליכוד גם במקרה של פילוג בתנועה.

בכירים בסביבתו של שר הביטחון מעריכים כי יתמודד מול חבר הכנסת בנימין נתניהו על ראשות הליכוד, אם שרון יבחר שלא לעשות זאת. במאבק מול נתניהו מגובה מופז בתמיכה הציבורית שיש לו על פי סקרים רבים.

בלשכת שר הביטחון נמסר בתגובה לדברים כי החלטה בעניין ההתמודדות בליכוד טרם התקבלה: "אין סיבה להחליף את ראש-הממשלה ובשלב זה הדבר החשוב ביותר הוא שמירה על תנועת הליכוד חזקה ומאוחדת", נמסר בתגובה.
