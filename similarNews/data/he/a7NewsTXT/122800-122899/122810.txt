

חבר הנהלת מועצת יש"ע שאול גולדשטיין דוחה את הביקורת כלפי מנהיגי יש"ע כי עליהם להתפטר משום שנושאים באחריות לכשלון המאבק. יש להתגייס להסברה ולא לעסוק ב"חידודי סכינים", הוא אומר.


בראיון לאריאל כהנא בערוץ 7 אומר יו"ר מועצת גוש עציון כי מי שקרא "לנצח את צה"ל" צריך לקחת בחשבון שהדבר היה כרוך בפעולה אלימה מול כ 60 אלף חיילים ובעקבות כך פירוקה של החברה הישראלית. ישנם כאלו שהחברה הישראלית לא מעניינת אותם והם מוכנים להיבדל בגיטאות שלהם.
"לנו כן אכפת. אנחנו חושבים שמדינת ישראל היא ראשית צמיחת גאולתנו ועשתה טעות נוראית במהלך זה. תשובת המשקל היא להכניס את אנשינו לשלטון ולהשפיע מבפנים. לכפות על המדינה בעזרת עשרות אלפים תוך אלימות קשה זו לא היתה דרכנו והחלטה זו גובתה על ידי כל הרבנים ואני גאה בה".

הדמוקרטיה לדבריו יודעת לעבוד עם מקדמים ייצוגיים וגם מכירה בכך שהפגנות גדולות מאד צוברות מסגרת רפרזנטטיבית של הדמוקרטיה ומאפשרות מחאה שהיא מעבר למחאה בלבד, מצב זה היה נוצר אם היו מפגינים כ 3 מיליון או אפילו מיליון, אחרת אין אפשרות לשבור את הכלים או 'לנצח את צה"ל'. לדבריו הרבה אריות, התגלו כ"אריות של נייר", "ציפינו שבשעה שאנחנו מסייעים במאבק הטעון רגשית בתוך הישובים בגוש קטיף ובצפון השומרון גופים כמו הבית הלאומי יפעילו את האנשים ברחבי הארץ. ציפיתי שאותם אנשים שמטיפים לנו היום מוסר יקחו אחריות למה שקורה בשאר המדינה וזה לא קרה".

"בתוך המשפחה" לא ניתן לדעת גולדשטיין לקיים "מאזן הרתעה"."האפשרות שלנו להשאר ביו"ש אינה בשל איומים אודות 'הקושי בעקירה' ואיומים על חלילה לירות באנשי הבטחון, אלא בחיזוק החינוך ובהטמעת המסר שהציונות חשובה למוסר היהודי ולבטחון ישראל, חשובה לדמוגרפיה ולעתיד העם. רק מסרים אלו יכולים לשכנע ולהביא את הציבור להצביע בקלפי בעד מפלגות שזה המצע שלהם ואת חברי הכנסת לתמוך בדרכנו. אם נחשוב שכל דרכנו תהיה מבוססת על מאזן אימה של הפחדה   'תראו כמה זה יהיה קשה', ויתרנו על הכל".

גולדשטיין מאמין שאפשר לשכנע את הציבור "עוד לא עשינו אפילו 20 אחוז ממה אפשר בנושא הסברה ובנושא זה אנחנו חלשים מאד מאד מאד ואין לי ספק שאם היינו מקדישים את אותן אנרגיות שהקדשנו להתנתקות, בהסברה של פנים אל פנים, סיורים לשטח, הבאה לציבור הרחב את התובנות בדבר החשיבות של שמירה על הגבעות הנשקפות על נתב"ג, חשיבותה של בקעת הירדן, חשיבות המים עבור ישראל, דמוגרפיה, מה יקרה כשהחמאס משתלט על רמאללה. אין ספק שהמפה הפוליטית תשתנה וזו אחת המשימות שלנו". גוש עציון מוסיף גולדשטיין "נמצא בקונצנזוס גם בגלל שכל שבוע מגיעים כ 200 אלף תיירים לבקר שם. כך צריך להמשיך בכל יו"ש".

גולדשטיין אומר כי גירושם של תושבי גוש קטיף מציב סכנה עבור הישובים משום שברגע שאדם 'עבר ושנה נעשה כהיתר', "ברגע שיש הבנה שאפשר לפנות 8 אלפים בתוך יומיים השיקול לכך הופך קל ומהיר יותר", לכן לדעתו צריך לפעול במישורים של הסברה ופוליטיקה. "אני קורא לכולם לא לעסוק בחידודי סכינים אלא להרים פרוייקטים לחדירת ללב הציבור בארץ".

גולשטיין מציין כי מזה שבועיים עוסקים הוא וחבריו בנסיון להציל את רכושם של תושבי גוש קטיף
"אנחנו נמצאים בנוה דקלים ומנסים להציל חממות בתים ועסקים. לא רק מביזה אלא מדחפורים של צה"ל. צה"ל מאפשר להכנס להוציא כמה שיותר אנחנו עוסקים במירוץ נגד השעון כדי להציל כמה שיותר עבור התושבים למען עתידם. לכן אנחנו איננו עוסקים בחשיבה על 'עבר הווה עתיד'".

על קריאתה של יו"ר מועצת קדומים דניאלה וייס להתפטרות הנהגת מועצת יש"ע אומר גולדשטיין כי הוא היה מוכן "כבר לפני שבוע לשים את המפתחות". "נבחרתי להיות ראש מועצת גוש עציון ויש לי מספיק עבודה שם. ממחר אני מוכן לתת לדניאלה וייס להוביל את המועצה. היתה לה אפשרות להוביל, היא השתמטה מכל מילוי חובות למועצת יש"ע ובמשך שנים אינה משלמת למועצת יש"ע. להטיל בהנהגת מועצת יש"ע רפש, זה אפילו יותר מחוצפה".

אכן הפסדנו את גוש קטיף וצפון השומרון ומה שצריך להפיק מכך, על כך יש לדון, מסכם שאול גולדשטיין.

להאזנה לראיון
