

אחרי שהושלם גירוש 8000 היהודים מרצועת עזה וצפון השומרון מתכננת מערכת הבטחון לפנות בכוח 15 משפחות יהודיות המתגוררות בשוק הסיטונאי בחברון. הרב הלל הורוביץ: אנחנו פועלים כדי להמשיך את ההתישבות במקום.

אחרי שהושלם גירוש 8000 היהודים מרצועת עזה וצפון השומרון מתכננת מערכת הבטחון לפנות 15 משפחות יהודיות המתגוררות בשוק הסיטונאי בחברון, כך מדווח הבוקר העיתון מעריב.

לפני כארבע שנים על רקע עימותים אלימים בין המתיישבים היהודים לפלסטינים הוחלט במערכת הבטחון לפנות את הסוחרים הפלסטינים ממתחם השוק הסיטונאי כדי להבטיח את שלומם של התושבים היהודים.

גורם במשרד הבטחיון אמר אמש כי אין כל קשר בין תוכנית ההנתקות לפינוי מתחם השוק הפלסטיני "יש החלטה עקרונית של שר הבטחון לפנות אותם", אמר.

מדובר צה"ל נמסר בתגובה כי "במסגרת עתירה שהוגשה לבג"צ נגד פלישה של תושבי הרובע היהודי בחברון לחנויות המצויות בשוק הסיטונאי, התחייבה המדינה עוד במהלך שנת 2003 לפנות את התושבים שפלשו לחנויות שלא כדין. מועד ביצוע הפינוי ייקבע על ידי הדרג המדיני".

כאשר נחשפה הידיעה בערוץ 7 לפני כעשרה ימים אמר נועם ארנון, דובר היישוב היהודי בתגובה: "לא מתפלא שהממשלה הזאת מסוגלת להמשיך את זממם של פורעי תרפ"ט ולגרש יהודים מאדמה יהודית ברובע היהודי שבו נשפך דם יהודי בפרעות. זכינו שיהודים חזרו אל האדמה הזאת והממשלה זוממת עכשיו לגרש ממנה את היהודים פעם נוספת".


הרב הלל הורוביץ מראשי הישוב היהודי בחברון ופונה לאחרונה מכפר דרום אמר כי המתיישיבים פועלים יחד עם גורמים שונים כדי להמשיך את ההתישבות במקום ולסכל את התחייבות המדינה לבג"ץ.
