

מנכ"ל משרד התיירות, אהרון דומב, מינה ועדת היגוי משרדית לביצוע החלטת הממשלה בנושא ממשל זמין, בהתאם ליעדי המשרד.

הועדה תיישם את עקרונות הממשל הזמין שהם פיתוח כלים לחשיבה אסטרטגית, הקטנת הבירוקרטיה וייעול השירות על מנת למצב את תדמית המשרד.

על פי דיווח אותו מעביר דובר משרד התיירות תיבחן הועדה ותנתח את תהליכי העבודה הקשורים לפיתוח, שיווק, השקעות וכד'. באגפי המשרד השונים, בלשכות משרד התיירות בארץ ובחו"ל ואצל גורמי התיירות באמצעות הכנסת מודל ה-CRM (אסטרטגיית שירות ושיווק) למערכת העבודה השופטת.

בשלב ראשון, יישם משרד התיירות את עקרונות ה-CRM כמהלך נסיוני לקראת הפעלה בשאר משרדי הממשלה.

מבצע "קבלת פני התייר" הוא הפרוייקט הראשון אשר מתבצע בשיטת ה-CRM דרך אתר האינטרנט של משרד התיירות. הלקוחות הם התיירים המגיעים מחו"ל והשותפים העסקיים הם: מלונאים, סוכני נסיעות, מורי הדרך, לשכות התיירות בחו"ל ועוד.

במסגרת פרוייקט זה יוכלו הלשכות בחו"ל לדוגמא: ליצור קשר עם התיירים שהגיעו ארצה בעבר ולייעל תהליכים כמו קבלת ויזות דרך אתר האינטרנט וקיצור תורים בכניסה לארץ. נבדקת האפשרות ליצור כרטיס חכם לתייר אשר יקנה הנחות במקומות התיור השונים בארץ ויוכל להוות תחליף לאשרת הכניסה לארץ.
