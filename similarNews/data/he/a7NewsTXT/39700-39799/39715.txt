

שר הבינוי והשיכון, נתן שרנסקי, העניק אחר הצהרים דירה בחולון למאבטח מיכאל סרקיסוב שמנע לפני כחודש וחצי פיגוע בקפה הטיילת בתל-אביב. כתב עתי"ם מוסר כי לאחר שמנע את הפיגוע, נפגש סרקיסוב עם השר שרנסקי וסיפר לו על התנאים הקשים והבלתי אנושיים בהם הוא התגורר בקראוון בבת-ים.

"כל מי שיתפוס מחבל בידיים שלו וימנע פיגוע, יקבל דירה" - כך אמר השר שרנסקי כאשר נתן את מפתחות הדירה למאבטח סרקיסוב והוסיף: "חג החנוכה זה חג של גבורה וסרקיסוב פעל בגבורה רבה. זוהי דירה שאני מקווה שיהיה בה אור, תקווה ושמחה".
