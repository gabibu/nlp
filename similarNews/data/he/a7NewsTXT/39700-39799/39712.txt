

נשיא המדינה, משה קצב, יצא ביום ראשון לביקור רשמי בגרמניה, איטליה ובותיקאן. במהלך הביקור יקיים הנשיא פגישות מדיניות עם האפיפיור, נשיאי וראשי הממשלות בשתי המדינות וכן עם הצמרת הפוליטית ונציגי הקהילות היהודיות שם.

כתב עתי"ם יורם לוי מוסר כי בביקורו בגרמניה יהיה הנשיא אורחו של נשיא גרמניה יוהנס ראו. שני הנשיאים יחנכו ביום א' בית כנסת שהוקם בעיר וופרטאל שבדרום גרמניה, משם יטוסו שני הנשיאים לבירה ברלין לקבלת פנים חגיגית. הנשיא קצב ייפגש בברלין עם ראשי הקהילה היהודית בגרמניה.
