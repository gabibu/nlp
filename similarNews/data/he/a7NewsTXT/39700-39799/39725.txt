

הקמת יישות פלשתינית בחצי האי סיני בשיתוף פעולה בין ישראל למצרים, יש בה כדי לפתור את הסכסוך הישראלי פלשתיני במזה"ת. כך מציע שר התשתיות הלאומיות אפי איתם במהלך כנס הרצליה השלישי של המרכז הבינתחומי.

הקמת יישות פלשתינית בחצי האי סיני בשיתוף פעולה בין ישראל למצרים יש בה כדי לפתור את הסכסוך הישראלי פלשתיני במזה"ת. כך מציע שר התשתיות הלאומיות אפי איתם.

השר איתם אמר את הדברים הערב בכנס הרצליה השלישי של המרכז הבינתחומי שעסק בנושא הנסיונות שנעשו לפתרון הסכסוך הישראלי-פלשתיני.

לדבריו, "פתרונות חד צדדיים שקולים למשחק סכום אפס". איתם הוסיף כי הוא מתנגד גם לטרנספר וגם להקמת גדר מדינית משום שפתרון זה כמו הפתרון השני הם שניהם חד צדדיים. עוד הוסיף איתם כי לא ניתן לפשר בין שתי הגישות - כל אחד מפסיד או מרויח הכל.

בהקצאת חצי האי סיני עבור הפלשתינים אומר איתם ניתן לפתור את הבעיה הפלשתינית מבלי שישראל תיעלם ומבלי שמצרים תתבטל.

"חצי האי סיני כחטיבה גיאוגרפית נפרדת, גדולה ובלתי מיושבת היא אפשרות שיש לבדוק אותה. אינני מדבר על טרנספר אלא על הקמת ישות פלשתינית בשטח זה. סביר להניח שארה"ב תתמוך בהסדר כזה שייעשה בהסכמה בינינו לבין פלשתינים".

מיופה הכוח המצרי בישראל, איהאב אל שארף אמר בתגובה כי "הצעה כזו איננה מקובלת, אלא אם כן יש כוונה לערער על יציבות הסכם השלום עם מצרים".

"אם מר איתם מספיק נדיב בשביל להציע לפלשתינים מדבר, שישקול להציע את ערד במקום את אל עריש. צריך לומר לישראלים 'את האמת', שישראל 'אחראית' על מה שקרה, ועליה למצוא פתרון ולא 'להפיל' את האחריות על המצרים או הירדנים", הדגיש.

קריסתו של תהליך אוסלו ומסקנותיו ניכרו מדברי יו"ר מר"ץ ח"כ שריד שנשא דברים אחרי השר איתם.
שריד הציע כי "הכיבוש" הישראלי כמו גם "הרשות הפלשתינית והעומד בראשה" יוחלפו בכוחות בינלאומיים ואת המשך המו"מ הוא מציע לקיים רק לאחר שנתיים שבהם אותם כוחות שייכנסו ליש"ע "ישקמו את השטחים".

שריד התייחס להצעתו של איתם ואמר כי "מו"מ עם אוגנדה לפתרון הבעיה הפלשתינית ריאלי הרבה יותר מאשר מו"מ עם מצרים".
