

בנאום בכנס הרצליה בנושא "מאזן החוסן המדיני והבטחוני של ישראל", עסק שר החוץ בנימין נתניהו בטרור האווירי ואמר, כי העולם חייב כיום להיערך גם לאיום ירי טילים על מטוסים, כפי שהיה בקניה. "קניה לא היה פיגוע שנמנע. נס משמים. ברגע שהוא התרחש, הוא התרחש. צריך לצאת עתה מתוך הנחה, שארגוני הטרור השונים - לרבות הפלשתינים - ירצו להיות, כל אחד, הראשון שיביא את המתנה האיומה הזאת לפתחנו", אמר שר החוץ.

נתניהו אמר בפני באי הכנס כי יש להחליף את ההנהגה ברשות, לצקת לתוכה תוכן דמוקרטי, לסייע לה כלכלית, לעמוד על רפורמות מבניות בה ולבסוף, לאחר הפיוס בין העמים, לסייע כלכלית ליישוב הפליטים הפלשתינים במקומות בהם הם נמצאים כיום, דבר שיבטא את הוויתור הפלשתיני על זכות השיבה.
