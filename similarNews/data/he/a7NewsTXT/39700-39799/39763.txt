

ועדת הבחירות של הליכוד אישרה את מועמדותו של שר הביטחון, שאול מופז, ברשימת המתמודדים לכנסת מטעם הליכוד.

למרות שבחוקת הליכוד נאמר כי לא יכול להתמודד מי שאינו חבר הליכוד בתשעת החודשים שקדמו ליום הבחירות ומופז אינו עומד בתנאי הזה, קיים סעיף אחר בחוקה הקובע כי ניתן לצרף מועמדים להתמודדות אם יו"ר המפלגה ימליץ על קיצור תקופת הוותק הנדרשת.
ועדת המשנה הניחה כי ראש הממשלה, אריאל שרון, יעניק המלצה כזו ואישרה למופז להתמודד.


ועדת הבחירות גם אישרה לעומרי שרון להתמודד על המקום ברשימה מטעם מחוז הנגב. בכך נדחו העתירות לפסול את בנו של ראש הממשלה, בטענה כי הוא מתגורר בפועל בת"א.


