

גורמים במפלגת העבודה המזוהים עם מצנע, טענו אתמול כי אין לו עניין שביילין ימוקם בצמרת הרשימה מאחר שהדבר עשוי לשמש נשק בידי הליכוד במערכת הבחירות.
"ביילין עצמאי יותר מדי. היוזמות שלו, כמו המו"מ עם עבד רבו, עלולות לגרום לנו נזק גדול מאד", אמרו אמש הגורמים, "אין ספק שביילין הוא אדם חכם מאד ומוכשר מאד. מצד שני, אי אפשר שהעולם יתנהל על פי ביילין".

תומכי ביילין טענו בתגובה כי נוכחותו ברשימה תסייע למצנע להעביר לעבודה קולות ממרצ.

גם אנשיו של בנימין בן אליעזר, יריבו של ביילין, פועלים לדחוק את רגליו מהרשימה.
בן אליעזר הודיע אתמול כי אינו מעורב בניסינות "לחסל" איש, אולם פעילים המקורבים אליו, ביקשו מחברי המפלגה בסניפיהם שלא לבחור בביילין.




