

אלפי צעצועים מסוכנים נתפסו והוחרמו במהלך מבצע של המשטרה ומשרד המסחר והתעשיה בגוש חלב ובשפרעם. כתב עתי"ם מוסר, כי המבצע נערך במסגרת המאבק לביעור מכירת צעצועים המוגדרים כמסוכנים, הנמכרים ללא פיקוח באישור של משרד המסחר והתעשיה.

במהלך הפשיטה הבוקר נתפסו אלפי פריטים, המוגדרים צעצועים מסוכנים, בהם נפצים, טילים, זיקוקים וחזיזים. הצעצועים הוחרמו על ידי פקחי משרד התעשיה והמסחר. בעלי העסק, שברשותם נמצאו הצעצועים המסוכנים עוכבו לחקירה ובכוונת המשטרה לפתוח נגדם בהליכים משפטיים.
