

הפנטגון האשים את עיראק בהסתרת ציוד צבאי באזורים שבהם מתגוררים אזרחים כדי לשמור עליו למקרה של מתקפה אמריקנית.

ראש המטות המשולבים של צבא ארה"ב גנרל ריצ'רד מאיירס הציג סרט וידיאו ובו משאית ועליה ציוד מכ"ם, הנוסעת בדרך צדדית המובילה למבנים אזרחיים.

"זו דוגמא טובה לאופן בו מסכן המשטר העיראקי את האוכלוסייה האזרחית במודע", ציין מאיירס, שהוסיף כי ארה"ב לא תתקוף את המכ"ם, בשל סכנת הפגיעה באזרחים.
