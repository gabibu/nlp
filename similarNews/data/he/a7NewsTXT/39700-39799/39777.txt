

העצרת הכללית של האו"ם אישרה שורה של החלטות שנועדו לקדם את זכויות הפלשתינים וללחוץ על ישראל לסגת מיש"ע.

במה שהפך למסורת שנתית בעצרת, רק קומץ של מדינות, ובראשן ישראל ובעלת בריתה ארה"ב, הצביעו נגד שש ההחלטות, אם כי יותר מ-50 מדינות נמנעו בהצבעה על שלוש מהן.

אולם, אחת מהצעות ההחלטה, שהביעה דאגה עמוקה נוכח האלימות במזרח התיכון ושקראה לישראל לסגת ממה שכונה 'השטחים הפלשתינים', הצעה זו אושרה ברוב של 160 קולות לעומת 4 כאשר שלוש מדינות בלבד נמנעו.

הצעת ההחלטה הביעה גם דאגה עמוקה נוכח הסבל ומספר הקורבנות ההולך וגובר בשני הצדדים, והדגישה את הצורך במחויבות לחזון של שתי מדינות שיחיו זו לצד זו בשלום, כפי שקבע הנשיא ג'ורג' בוש בנאום שנשא ביוני.

איי מרשל ומיקרונזיה הצטרפו לישראל ולארה"ב בהתנגדות לכל שש ההחלטות.

קוסטה ריקה ונאורו הצטרפו לארבע המדינות האלה בהצבעה נגד החלטה אחת.

שגריר ארה"ב ג'ון נגרופונטה אמר בפני העצרת, כי וושינגטון תקדם בברכה כל החלטה שתשקף גישה מאוזנת ופרגמאטית כלפי הסכסוך.

"על מנת להגיע לשלום בר-קיימא, יש להחליט על בעיות כמו סוגיית ירושלים ומעמד הקבע באמצעות משא ומתן בין הצדדים, בהתאם להסכמים שנחתמו בעבר ולהחלטות מועצת הביטחון הרלוונטיות", דברי השגריר האמריקאי.
