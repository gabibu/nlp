

היועץ המשפטי לממשלה הינחה את המשטרה לטפל בחשדות לעבירות בחירות באופן נמרץ ולא להימנע מפתיחת חקירות גם בתקופת מערכת הבחירות, וזאת ככל שיש תשתית מספיקה לפתיחה בחקירה.

במכתב שהועבר למשטרה, עמד אליקים רובינשטיין על החשיבות שבביצוע חקירות בתחום זה, על מנת לאכוף ולהרתיע.

רובינשטיין ציין כי הוא רואה בחומרה את הפרסומים, לפיהם, במסגרת הבחירות המקדימות במפלגות, נקנים קולות בכסף.
