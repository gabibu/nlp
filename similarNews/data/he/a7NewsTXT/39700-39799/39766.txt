

שרי הבריאות של מדינות האיחוד האירופי אישרו תקנה שתאסור פרסום סיגריות במגזינים ועיתונים, ברדיו ובאינטרנט - צעד נוסף לקראת איסור כולל על פרסום טבק.
כמו כן נאסר על חברות הסיגריות לתת חסות לאירועי ספורט.

פרסום מוצרי טבק הוא אחד ממקורות ההכנסה החשובים ביותר של מגזינים רבים באירופה ושל אירועי ספורט רבים.


בישראל דנה הכנסת היוצאת בהצעה דומה לזו באירופה.
ההצעה עברה בקריאה ראשונה, אך ועדת הכלכלה שדנה בהצעת החוק החליטה להסיר אותה מעל סדר היום.
אולם, המליאה קיבלה החלטה הפוכה להמשיך בחקיקה, והכנסת הבאה תתבקש לאשר דין רציפות על הצעת חוק שהגיש ח"כ מוסי רז, ולהמשיך בהליכי החקיקה.

