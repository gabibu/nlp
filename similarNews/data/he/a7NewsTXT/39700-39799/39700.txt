

יואל מהרשק, מראשי התנועה הקיבוצית, קורא לצעירי התנועה להתגייס לשירות משמעותי בצבא ולקחת חלק בשרשרת הפיקוד הצה"לית, בכדי למנוע מצב ובו בעוד כמה שנים רובו של מערך הפיקוד יאוייש בידי חובשי כיפה.
בקול ישראל דווח כי מהרשק טוען שמדובר בתופעה שאינה מתקבלת על הדעת במדינה בעלת אופי חילוני.

בתגובה לדבריו, אמר פרופ' אריה אלדר, ראש צוות התגובות של "האיחוד הלאומי": "צה"ל הוא צבא העם, והקידום בו נעשה על פי כישורים ומוטיבציה.
התבטאותו של מרשק מזעזעת וחמורה והיא מחזירה אותנו לשנותיה הראשונות של המדינה, בהן לא היה ניתן להתקדם בתפקיד כלשהו בלי אישור המפלגה."
לדברי אלדר, מהרשק מנסה להחדיר את הפוליטיקה לצבא.
