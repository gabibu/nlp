

יו"ר מפלגת העבודה עמרם מצנע הכריז כי אינו רוצה לפגוש את יאסר ערפאת. בתשובה לשאלה מתח מצנע ביקורת על דברי הרמטכ"ל יעלון, כאילו נסיגה חד צדדית מעזה רעה מבחינה צבאית וציין כי מדובר באמירה פוליטית.

בנאום בכנס הרצליה של המרכז הבינתחומי עמד מצנע על החשיבות של מו"מ עם הערבים גם בהיעדר שקט בשטחי יש"ע. יו"ר העבודה נשאל בנוגע לאפשרות לנהל מו"מ עם יאסר ערפאת והכריז: "אני לא מעוניין להיפגש עם ערפאת. אני לא מנהל שום מו"מ. אני מנהל דו שיח עם אזרחי ישראל, שייתנו אמון בתוכנית אותה אני מציג".
