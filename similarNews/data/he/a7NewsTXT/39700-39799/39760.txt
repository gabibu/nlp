

ליד נחל עוז סוכל פיגוע אותו ביקש לבצע מחבל חמוש אולם בתום קרב יריות הוא נפצע והועבר לחקירת שירות הביטחון הכללי. האירוע החל כשכוח של חיילי מילואים זיהה את המחבל החמוש חוצה את הגדר. החיילים פתחו במרדף שכלל ירי והשלכת רימונים. פציעת המחבל נטרלה אותו, הוא קיבל טיפול רפואי ראשוני ע"י החובש הצבאי במקום ולאחר מכן הועבר להמשך טיפול בבית החולים ולחקירת השב"כ.

יצוין כי ברשות המחבל נמצא רובה קלצ'ניקוב ורימון יד.

לעבר חיילינו שהיו בפעילות בט"ש שגרתית בגבול ישראל מצרים, סמוך לרפיח, הופעל מטען חבלה שלא גרם לנפגעים או לנזק.

סמוך לעיירה דורא שבנפת חברו הרגו חיילינו שני מחבלים. השניים נהרגו במהלך פעולה של סריקת ופיצוץ מערות המשמשות מסתור למחבלי האזור. לעבר הכוח נורו יריות, שני היורים זוהו ע"י החיילים ואש הושבה לעברם והם נהרגו. מבדיקה שנערכה מאוחר יותר התברר כי שני המחבלים היו מבוקשים לכוחות הביטחון מזה זמן רב.

במהלך פעילותם ברחבי יהודה ושומרון לכדו חיילינו אחד עשר מחבלים מבוקשים שהועברו לחקירת כוחות הביטחון.
