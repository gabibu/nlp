

בעת שנועד בלשכתו בירושלים עם מושל מדינת ורמונט הווארד דין ציין שרון באוזניו של דין כי ישראל תומכת בחזון הנשיא בוש של שתי מדינות לשני עמים. שרון התנה זאת במימוש התכנית בשלבים תוך כדי כך שמקפידים כי כל צד ימלא אחר התחייבויותיו לפני המעבר לשלב הבא.

לפני מספר חודשים החליטה ועידת הליכוד כי המפלגה מתנגדת להקמת מדינה פלשתינית. בתום הוועידה הכריז יושב ראש המפלגה וראש הממשלה אריאל שרון כי הוא דבק בעמדתו, וכי ימשיך לצדד בהקמת מדינה פלשתינית. בבחירות לראשות הליכוד, שהתקיימו בשבוע שעבר, הבליטו אנשי שר החוץ בנימין נתניהו את העמדה הזו של שרון, בעוד שרון עצמו ביקש להצניע עובדה זו.

אולם אתמול הוכח שוב כי שרון מבקש להסתיר את כוונותיו המדיניות רק מעיני הבוחר הישראלי: בעת שנועד בלשכתו בירושלים עם מושל מדינת ורמונט הווארד דין ציין שרון באוזניו של דין כי ישראל תומכת בחזון הנשיא בוש של שתי מדינות לשני עמים. שרון התנה זאת במימוש התכנית בשלבים תוך כדי כך שמקפידים כי כל צד ימלא אחר התחייבויותיו לפני המעבר לשלב הבא.

שרון אמר כי אחת השגיאות של הסכמי אוסלו הייתה שישראל לא עמדה על קיום ההסכמים.

אף על פי שדין הוא איש המפלגה הדמוקרטית הוא הביע בשיחה עם ראש הממשלה עמדות פרו-ישראליות בדומה לעמדות הממשל הרפובליקני. בין היתר אמר כי כל עוד ערפאת בשלטון לא ניתן יהיה להגיע להסדר שלום באזור.
