

דובר מטעם כוח אכיפת השלום של מדינות נאט"ו בבוסניה אישר כי אדם שנעצר לפני כחודש בצפון המדינה, קשור לרשת הטרור של 'אל-קאעידה'. הדובר סירב למסור פרטים נוספים, ואמר כי מקור המידע חסוי.

פיג'ולג'אנין, מוסלמי בעל אזרחות בוסנית ויוגוסלבית, נעצר לא הרחק מהעיר טוזלה שבצפון בוסניה ב-26 באוקטובר, כאשר עקב אחרי כוח נאט"ו. בחיפוש שנעשה בביתו נמצא כי פיג'ולג'נין החזיק בנשק נגד טנקים בניגוד לחוק. הדובר ציין כי החוקרים ממשיכים לתשאל את פיג'ולג'אנין בסיוע אנשי משרד הפנים של הפדרציה המוסלמית-קרואטית בבוסניה.

(עתי"ם-ד.פ.א.)
