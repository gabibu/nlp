

הרמטכ"ל המיועד אלוף דן חלוץ יחל היום את סבב הפגישות עם אלופי צה"ל לקראת עיצוב המטכ"ל החדש בראשותו.

האלוף חלוץ ייפגש היום עם ראשוני האלופים אותם הוא צפוי לפגוש. האלופים שיפגשו עמו היום הם מפקד זרוע היבשה האלוף יפתח רון טל, יצחק הראל ראש אגף התכנון והאלוף אייל בן ראובן מפקד המכללות.

במהלך שלושת הימים הקרובים צפוי חלוץ לסיים את סבב הפגישות הראשון ובו ייוועד עם כל האלופים. האלופים יישאלו באשר לציפיותיהם להמשך תיפקודם במטה הכללי של צה"ל, יפרסו תכניות והצעות, וישמעו מחלוץ עצמו על תכניותיו שלו.

בתום המפגשים הראשונים יקיים חלוץ פגישות השלמה, לאחר מכן ישרטט יחד עם שר הבטחון שאול מופז את מבנה המטכ"ל שיכהן תחת פיקודו. לאחר שתתקבל החלטה ייודעו האלופים על חילופי התפקידים והסמכויות בצמרת הצה"לית.
(ש)
