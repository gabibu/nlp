

וועדת המשנה של המועצה הארצית לתכנון ולבנייה הגישה המלצותיה לחיזוק הפיקוח על הצבת אנטנות סלולאריות. בין ההמלצות: הרחבת יידוע הציבור, הרחבת שיקול הדעת של הועדות המקומיות למתן היתר בניה ועוד.

וועדת המשנה של המועצה הארצית לתכנון ולבנייה דנה היום בהערות הועדות המחוזיות והועדות המקומיות לשינוי המוצע לתכנית המתאר הארצית למתקני שידור קטנים וזעירים (סלולרים)והמליצה למועצה הארצית על אישור השינוי.

השינויים המרכזיים בתכנית הם:

הרחבת יידוע הציבור   הומלץ כי ידוע הציבור יהיה בהיקף נרחב ויחול על כל היתר בניה המוגש בשטח בנוי או מיועד לבניה כולל בשטח בטווח של 100 מטרים מסביב לאזור הבנוי.

הרחבת שיקול הדעת של הועדות המקומיות למתן היתר בניה - הורחב שיקול הדעת של הועדות המקומיות והובהר כי בסמכותם לסרב לתת היתר תוך בחינת היבטים תכנוניים וכי הם יכולים לדרוש חלופות למתקנים.

הסרת מתקן שאינו בשימוש   נקבע כי במסגרת היתר להקמת מתקן תיקבע חובת הסרתו עם תום הפעילות.
(ש)
