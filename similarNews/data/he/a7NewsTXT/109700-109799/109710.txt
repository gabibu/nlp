

יו"ר איגוד הרבנים בארצות הברית, הרב אברהם דובער העכט, הגיש תביעה נגד שירותי הכבאות של העיר ניו-יורק. בתביעתו טוען הרב ששירות הכבאות אחראי למות אשתו בשריפה שפרצה בביתם.

לפני כשנה פרצה שריפה בביתו של יו"ר איגוד הרבנים בארצות הברית, הרב אברהם דובער העכט, שבשכונת פלטבוש בניו יורק. בשריפה נשרפה למוות רעייתו של הרב, ולטענתו, בתחנת כיבוי האש המקומית הסמוכה לביתו לא היה באותה שעה אף לא כבאי אחד, כך מדווח אתר חב"ד און ליין. "כל כבאי התחנה הלכו באותו יום לבדיקות רפואיות והותירו את התחנה ריקה", טען הרב העכט.

שירותי הכבאות של ניו יורק הכחישו את את דבריו, וטענו כי מכונית כיבוי של יחידה נוספת הקיימת בתחנה הגיעה לבית שלוש דקות לאחר שהתקבלה הקריאה ממוקדן החירום.
