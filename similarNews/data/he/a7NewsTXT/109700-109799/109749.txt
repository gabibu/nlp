

צלפים מילואימניקים גוייסו לקראת יישום עקירת הישובים בחבל קטיף וצפון השומרון. הצלפים ימוקמו מסביב לישובים ומשימתם הוגדרה כירי 'רק במידה ויצאו האירועים מכלל שליטה'.

הכוחות הצבאיים והמשטרתיים שיבואו במגע עם העקורים אמורים להיות ללא כלי נשק, אולם במרחק קטן מהישובים יוצבו צלפים שגוייסו במיוחד למשימה זו. תפקידם הוגדר כירי לעבר התושבים במידה והאירועים יהפכו סוערים למעלה מהמתוכנן.

הצלפים ימוקמו במרחק שיאפשר את הגעתם למקום בתוך זמן קצר ביותר על פי הפקודות שינתנו להם.

על דבר היערכות יחדת הצלפים המילואימניקים נודע מראיון עם אחד הצלפים שגוייסו למשימה, וישודר ברדיו 'כל חי'. הצלף מתראיין לתכנית 'זמן תגובה' מבלי לציין את שמו המלא.

לדבריו, יחידת הצלפים מורכבת דווקא מאנשי מילואים ולא מחיילי סדיר שכן צה"ל מקווה שהתפקיד הרגיש יבוצע באחריות ובשיקול דעת רב יותר על ידי בעלי נסיון וותק מקרב אנשי המלילואים. כך מוסר כתבנו שמעון כהן.

הלוחם שמתראיין מספר כי היחידה כבר קיימה סידרת אימונים בהם אומנו "לפגוע רק בגפיים התחתונות". כמו כן הושם דגש באימונים בניתוח אירועים תוך זמן קצר, על מנת שיגיעו הצלפים למסקנות המוגדרות כאחראיות בשעת הירי תוך כדי התרחשות האירועים.
(ש)
