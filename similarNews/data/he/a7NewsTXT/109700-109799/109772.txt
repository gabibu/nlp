

היום, יום רביעי, בשעה 18.00 בדיוק מתוכננות סידרת הפגנות מול תחנות משטרה באזור הצפון, מחיפה במערב ועד בית שאן במזרח, על ידי מטה הצפון לתמיכה ביישובי גוש קטיף וצפון השומרון.

מארגני ההפגנות אומרים כי הסיסמאות שילוו אותן הן: "לא לאלימות, לא לגירוש ילדים, לא לטרנספר של אזרחי המדינה".

במטה הצפון אומרים לכתבנו שמעון כהן כי "ריבוי ההפגנות בכל אזור הצפון בא להעביר את המסר כי המאבק אינו על גוש קטיף בלבד אלא על ארץ ישראל כולה וכן להדגיש את היכולת הארגונית של המטה".

"הממשלה החליטה לעקוף את המסלולים הדמוקרטים ובחרה לתקשר עם אזרחי המדינה באמצעות המשטרה והצבא, לכן גם נאמני המדינה בחרו להעביר את תגובותיהם לשלטון באותה דרך בדיוק", אומרים מארגני סדרת ההפגנות.
(ש)
