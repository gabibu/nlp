

לאחר חודשים בהם היתה הפרשה אסורה לפרסום, הותר מידע אודות מעצרו של קונסול ישראל בהולנד, אוריאל יצחקי, בשל עבירות הונאה ושוחד.

הקונסול הישראלי אוריאל יצחקי נעצר על ידי חוקרי היחידה הארצית לחקירות פשעים בין לאומיים במהלך הלילה בנמל התעופה בן גוריון שעה שירד מהמטוס בטיסתו מהאג.

יצחקי נחשד בכך שהנפיק מאה וחמישים דרכונים ישראליים לגורמים שלא היו רשאים לשאת אותם. זאת בתמורה לטובות הנאה שקיבל ואף סכומי עתק.

על פי החשד הפך יצחקי בשנים האחרונות לכתובת ידועה לכל המעוניין בקבלת דרכון ישראלי תמורת שוחד.

הבוקר יובא הקונסול בפני שופט להארכת מעצרו.
(ש)


