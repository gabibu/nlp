

בימים אלה נקבעו הזוכים באות 'אבירי איכות השלטון' עליהם החליטה ועדה מטעם התנועה לאיכות השלטון. השופטים בדימוס גבריאל בך ודליה דורנר יקבלו פרס מפעל חיים בתחום איכות השלטון.

זוכי האות יקבלו אותו במסגרת האירועים לציון 15 שנים לכיון התנועה לאיכות השלטון. אירוע מסירת הפרס וקבלת האות יתקיים ברוב עם באמפיתאטרון שבקיסריה.

הזוכים מוגדרים על ידי התנועה כ"אישים ומוסדות שהתנהגותם, פועלם ומעשיהם שימשו מופת ותרמו לחיזוק מעמד הדמוקרטיה והמנהל הציבורי התקין בישראל".

במסגרת אותות האבירים יקבלו פרס מפעל חיים השופט גבריאל בך, שופט בית המשפט העליון לשעבר, והשופטת השופטת דליה דורנר, לשעבר שופטת בית המשפט העליון.

כתבנו שמעון כהן מדווח כי הזוכים באותות מחולקים כנציגים של הרשויות השונות במדינה:
מהרשות המחוקקת יקבל את הפרס חבר הכנסת חיים אורון, מהרשות המבצעת עו"ד טנה שפניץ, לשעבר המשנה ליועץ המשפטי לממשלה, מהרשות המבקרת טומי פריאל, מבקר רשות הנמלים. נציג זרועות הצבא והבטחון שיקבל את האות הוא ניצב מיקי לוי, לשעבר מפקד מחוז ירושלים. נציג הרשויות המקומיות הוא ארז קרייזלר,ראש המועצה האזורית משגב. נציג התקשורת שיזכה באות האביר הוא גיא רולניק, העורך הכלכלי של הארץ והמייסד והעורך של דה מרקר. בתחום החברה והחינוך יגיע האות לקרן סאקט"א-רש"י, וראשה אלי אלאלוף. בתחום המאבק לטוהר המינהל הציבורי יקבל את אות האבירות גדעון פורז'נסקי, חשב חברת לור"ם לשעבר וחושף השחיתויות בחברה.
(ש)
