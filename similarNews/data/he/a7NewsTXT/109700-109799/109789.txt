

תיאטרון 'רוממות', תיאטרון הנשים עטור השבחים של נשות אפרת/גוש עציון, צועד צעד ענק קדימה לעבר תיאטרון ירושלים עם השלאגר הענק "נח! עלה על הגל!".

תיאטרון רוממות הוקם לפני כשלוש וחצי שנים בעיצומה של האינתיפאדה הנוכחית ע"י קבוצה של נשים מגוש עציון, אשר ביקשו לנתב את תחושת האובדן והצער שסבבה אותם לנתיב חיובי יותר של יצירה ורוממות רוח. התוצאה תיאטרון נשים ייחודי הפועל בהתנדבות מלאה ומציג לנשים בלבד. מטרת התיאטרון כשמו כן הוא לרומם את הרוח!

מה שהחל כקבוצת תיאטרון קטנה הפך תוך זמן קצר לתיאטרון מצליח המונה כ-130 שחקניות. ההצגה הראשונה הפכה במהירות הבזק להצלחה היסטרית. נשים מכל רחבי הארץ הגיעו בהמוניהם לצפות בהצגה, ביניהם נשות ציבור רבות, הבולטות שבהם חברת הכנסת יעל דיין וסגנית השר לשעבר נעמי בלומנטל. התיאטרון אף הציג בכנסת בהצגה מיוחדת עבור נשות הכנסת. ההצגה גרפה כסף רב אשר כולו נתרם עבור נפגעי טרור.

בשנה החולפת תיאטרון רוממות העלה את ההצגה השלישית שלו "נח! עלה על הגל!" אשר הפך לשלאגר אמיתי. ב 25.04.05 התיאטרון יסגור את סבב ההופעות שלו בקפיצת מדרגה ענקית, בערב התרמה ענק עבור הצלה יו"ש בתיאטרון ירושלים.

הצלה יו"ש הינו ארגון הומניטארי הפועל כולו על בסיס התנדבות. הארגון מתמחה במתן עזרה ראשונה מקצועית ומיידית, מתנדביו פרוסים ברחבי הארץ עם הציוד הנדרש ומוכנים להגיש סיוע רפואי בכל רגע נתון.

לאחרונה לאור הפגיעות הרבות שספגה העיר שדרות הוקם מערך חדש של הארגון בעיר אשר כבר הציל חיים. משלחת של הארגון אף יצאה לסרי לנקה לסייע לנפגעי הצונמי.

שיתוף הפעולה של שני ארגונים התנדבותיים שאחת מצילה חיים והשנייה מצילה את הרוח יהפוך את הערב לחוויה מרגשת וייחודית. אומרים אנשי התיאטרון.

