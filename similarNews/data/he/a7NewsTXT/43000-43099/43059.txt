

18 מבריחים ניסו היום לפנות בוקר להסתנן ממצרים לישראל. הם נבהלו מכוח מג"ב שיצא לעברם מהמארב ונמלטו, כשהם מותירים מאחוריהם שקי טבק במשקל כולל של טונה אחת.

ביחידת המודיעין של משמר הגבול בגיזרת הגבול עם מצרים התקבל מידע מוקדם על כוונת ההברחה באזור חולות ניצנה ובמקום הוצב מארב. שוטרי מג"ב במארב הבחינו לפנות בוקר ב-18 אנשים שחצו את הגבול ממצרים ונכנסו לשטח ישראל. ברגע שיצאו השוטרים מהמארב, רצו לעבר חוצי הגבול, כל ה-18 השליכו מידיהם שקים ונמלטו בחזרה לשטח מצרים.

שוטרי מג"ב אספו במקום 18 שקים, שכל אחד מהם הכיל כ-50 קילוגרם טבק .

