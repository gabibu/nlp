

גורמים במפלגת העבודה אומרים כי מצנע נבחר במטרה "להביא מנדטים ואם זה לא קורה, שיעזוב ויפנה את המקום לפרס" המסתמן בסקר חדש כמי שאולי יוכל להביא לשוויון כוחות בין העבודה לליכוד. לעומת דברים אלה אומרים מקורביו של מצנע כי בכל מקרה אין בכוונתו לפרוש.

העיתון "מעריב" חושף היום סקר, לפיו האפשרות היחידה בה קיים סיכוי לשוויון כוחות בין מפלגת העבודה לליכוד היא לכשיפנה יו"ר העבודה הנוכחי עמרם מצנע את כסאו, ובמקומו ינהיג חבר הכנסת שמעון פרס את המפלגה במרוץ לבחירות.

על פי המסתמן בסקרים שומר הליכוד על כוחו (כ-32-33 מנדטים), לעומת אפשרות לירידה מסוימת בעבודה עד עשרים מנדטים. במידה ומצנע יפנה את מקומו נראה כי כוחו האלקטורלי של הליכוד ירד ויעמוד על 30 מנדטים ואילו העבודה תקבל 29 מנדטים.
מצנע נבחר להביא מנדטים, זה לא קורה, שיפנה מקומו לפרס.
- גורמים בעבודה
גורמים במפלגת העבודה, המסרבים בשלב זה להזדהות, אומרים כי מצנע נבחר במטרה "להביא מנדטים ואם זה לא קורה, שיעזוב ויפנה את המקום לפרס". לעומת דברים אלה אומרים מקורביו של מצנע כי בכל מקרה אין בכוונתו לפרוש.

יצוין כי את הסקר פרסם "מעריב" מטעם עצמו ואינו בהזמנת מפלגה כלשהי, או מייצג דעה או מגמה מאורגנת במפלגת העבודה.
