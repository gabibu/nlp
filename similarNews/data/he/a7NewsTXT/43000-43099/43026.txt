

ראש פקחי האו"ם הנס בליקס אמר אתמול כי בעירק נמצאו ארבעה ראשי חץ כימיים ריקים נוספים, זאת בנוסף על ראשי החץ הכימיים שנמצאו בשבוע שעבר.

בליקס וראש הסוכנות הבינלאומית לאנרגיה אטומית, מוחמד אל באראדי, נפגשו אתמול בבגדד עם בכירים עירקיים כחלק ממאמץ של הרגע האחרון להשיג שיתוף פעולה עירקי מלא לפקחי הנשק, לפני שהם ימסרו את הדו"ח שלהם למועצת הביטחון של האו"ם ב-27 בינואר.

"השאלה שאנחנו שואלים היא האם אלה שרידים של תוכנית מהעבר או שהם קצה הקרחון, חלק מתוכנית שלפיה הם שמרו תחמושת שבתוכה הם יכולים להרכיב נשק כימי בעתיד", אמר בליקס.


