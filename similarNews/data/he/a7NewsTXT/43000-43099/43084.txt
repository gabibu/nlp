

ירידה חדה נרשמה באחרונה במספרם של הצבאים ברמת הגולן. ברשות הטבע והגנים מנמקים זאת בריבוי הטורפים ובצייד בלתי חוקי.

כתב עתי"ם מוסר כי בספירת צבאים שערכו אתמול פקחי רשות הטבע והגנים נספרו 202 צבאים בלבד ברמת הגולן. זאת לעומת 357 צבאים שנספרו בשנה שעברה. מספרם הדל של הצבאים מצביע על מחסור ניכר בצבאים צעירים בקרב אוכלוסיית הצבאים בגולן, ויש המעלים חשש כי יעלמו מחבל ארץ זה.

מרשות הטבע והגנים נמסר כי בשנים האחרונות ניכרת מגמת ירידה מדאיגה באוכלוסיית הצבאים בגולן. בשנות ה-90 מוקדמות נספרו למעלה מ-4,000 צבאים בגולן, לעומת כ-202 בלבד שנספרו בתחילת השבוע.

בעקבות הממצא המדאיג פתחה רשות הטבע והגנים במחקר על הסיבות להצטמצמות אוכלוסיית הצבאים ברמת הגולן, בשיתוף חוקרים ממוסדות אקדמיים בארץ. כתב עתי"ם מוסיף כי לאחרונה נתפסו ציידים ללא רישיון וברשותם נמצאו גוויות ירויות של צבאים. נגד החשודים יוגש כתב אישום והם יועמדו במשפט.
