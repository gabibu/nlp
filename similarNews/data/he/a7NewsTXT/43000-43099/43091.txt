

שר החוץ הסיני טאנג ג'יאשואן אמר היום כי דיאלוג בין וושינגטון לבין פיונגיאנג היא הדרך היחידה ליישוב הסכסוך על התוכנית הגרעינית של צפון-קוריאה.

טאנג שהגיע לניו-יורק כדי להשתתף בישיבת מועצת הביטחון על המאבק בטרור הגלובאלי, הוסיף כי הדיאלוג צריך להשיג שלוש מטרות: יישוב המשבר בדרכים דיפלומטיות, ניקוי חצי האי הקוריאני מנשק גרעיני והשגת שלום ויציבות באיזור. "אנחנו תומכים בדיאלוג ישיר בין צפון-קוריאה לבין ארה"ב. זהו לקח חשוב שאותו למדנו בעבר", אמר טאנג לעיתונאים.

(עתי"ם-ד.פ.א.)
