

מנכ"ל משרד ראש הממשלה וראשי ישובי קו העימות הגיעו להסכמות בנושא הסיוע לישובי קו העימות שיימשך גם בשנת 2003. בעקבות זאת, בוטלו השביתות וההפגנות.

ראשי ישובי קו העימות נועדו הבוקר עם מנכ"ל משרד ראש הממשלה אביגדור יצחקי ודנו עימו בהמשך הסיוע לישובי קו העימות בגבול לבנון.

מנכ"ל משרד ראש הממשלה הבטיח, כי הסיוע לישובים יימשך גם בשנת התקציב 2003 בדיוק במתכונת שהיתה נהוגה בשנת 2002, למעט פרוייקטים שהושלמו. הוא הוסיף, כי אם יהיו הפחתות תקציביות בכל תקציב המדינה, הן כמובן יבואו לידי ביטוי גם בסיוע הניתן לישובי קו העימות.


