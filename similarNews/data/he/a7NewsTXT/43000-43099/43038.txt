

ראשי היישוב היהודי בחברון ובקרית ארבע מגנים היום את אופן ההתנהלות של הלווית עוזרי, אך אומרים שהוא תוצאה של סערת הנפש הפוקדת את יהודי האזור בשל שפיכות הדמים הרבה שם בשנתיים האחרונות, ובמיוחד בימים האחרונים.

הרב הראשי של קרית ארבע, הרב דב ליאור, אמר לערוץ 7 כי התנגד אתמול לקבור את עוזרי בגבעה שבה חי ונרצח, ובתשובה לפניית המשפחה פסק שמקום הקבורה צריך להיות בבית העלמין העתיק בחברון.
