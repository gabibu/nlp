

עיראק התחייבה היום לשפר את רמת שיתוף הפעולה שלה עם פקחי הנשק של האו"ם, כפי שדרש ראש צוות הפקחים.

ההתחייבות העיראקית הועלתה בכתב במסמך בן עשרה סעיפים שהוגש על ידי אמיר סעאדי, יועצו המדעי של הנשיא סדאם חוסיין, לאחר שני ימי שיחות שהתנהלו בבגדאד בין נציגי עיראק לראשי צוותי הפקחים, הנס בליקס ומוחמד אל באראדי.

על פי המסמך , בין היתר, מתחייבת עיראק להקל על גישת הפקחים לכל אתר פרטי או ציבורי, בו יתעניינו, לספק להם סיוע לוגיסטי ולהרחיב את רשימת המדענים העיראקים שיוצגו באו"ם.


