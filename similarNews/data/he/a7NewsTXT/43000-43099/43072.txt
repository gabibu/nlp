

ראש אמ"ן האלוף אהרון זאבי פרקש אמר היום כי אין כל סיכוי להסכם בין ארגוני הטרור המתכנסים בקהיר על הפסקת אש.

לדברי ראש אמ"ן, ראש הרשות הפלשתינית יאסר ערפאת תומך בהמשך הטרור ולכל היותר היה מוכן להפסקת אש בת שבוע, עד הבחירות בישראל.

כתב עתי"ם מוסר, כי בהופעה במרכז הבין תחומי בהרצליה בנושא הטרור בשנת 2002 נשאל זאבי פרקש על השיחות בקהיר ועל המאמץ המצרי לסכם על הפסקת אש מצד כל ארגוני הטרור הפלשתינים.

ראש אמ"ן אמר: "אנו מעריכים בסבירות גבוהה שלא ייצא דבר מהמאמץ הזה. החמאס, הג'יהאד והחזיתות לא מעוניינות להפסיק את הטרור. הנצחון שלהם הוא בתודעת ההקרבה. ערפאת בעצמו לא מעונין להפסיק את הטרור. הוא היה מוכן להגבילו ל'הודנא' (הפסקת אש) של חודשיים בהתחלה, של חודש עכשיו

לדברי האלוף, ישראל הפכה, לראשונה מאז ה-11 בספטמבר, מוקד לטרור הגלובלי: זה הסוני המובל על ידי אל-קעידה, טרור החיזבאללה המובל ע"י אירן והטרור שמקורו ברשות הפלשתינית. קוי המיתאר המשותפים לשלושת זרמי הטרור, לדברי ראש אמ"ן: קידוש ההתאבדות כמיצווה דתית, סיוע כלכלי לפלשתינים לאור חולשת הרשות הפלשתינית וראיית אזרחי ישראל כמטרה לגיטימית לטרור מתוך אי מתן הלגיטימציה לישראל להתקיים כמדינה יהודית עצמאית.

ראש אמ"ן ציין, כי למרות שהציבור הפלשתיני מגלה סימני עייפות מהמאבק בישראל, הוא עדיין גאה בלחימתו בה ובנכונותו להקרבה אישית שמשתקפת בפעולות ההתאבדות.
