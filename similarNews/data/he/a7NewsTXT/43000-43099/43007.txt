

אוטובוס טורקי נפל מגובה 40 מטר בבולגריה - 5 נהרגו.

לפחות חמישה בני אדם נהרגו ביום ראשון, כשאוטובוס טורקי שהיה בדרכו לסופיה נפל מגשר בגובה של יותר מארבעים מטר, מסרה המשטרה הבולגרית.

הנהג הטורקי של האוטובוס, מסוג מרצדס 403, נותר בחיים לאחר התאונה, שאירעה במרחק של 62 ק"מ מזרחית לסופיה.

באוטובוס היו שני נהגים וחמישה נוסעים, שככל הנראה היו בדרכם לסופיה מאיסטנבול.

דובר משטרתי מסר, כי שתי נשים ושלושה גברים נהרגו במקום ואדם אחד נעדר.

שניים מההרוגים היו ככל הנראה אזרחים בולגרים והשלישי היה טורקי.

לאומיותם של שאר ההרוגים עדיין אינה ידועה, הוסיף המקור שציין כי המשטרה פתחה בחקירת נסיבות התאונה.
