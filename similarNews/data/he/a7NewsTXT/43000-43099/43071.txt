

מנכ"ל משרד ראש הממשלה , אביגדור יצחקי, וראשי ישובי קו העימות דנו הבוקר בהמשך הסיוע לישובי קו העימות בגבול לבנון. הישיבה התקיימה עקב החלטות ממשלה מעורפלות שהיו לאחרונה בנושא זה, לטענתם.

בסוף הישיבה, הם, הגיעו להסכמות בנושא הסיוע לישובי קו העימות והחליטו כי יימשך גם בשנת 2003בעקבות זאת, בוטלו השביתות וההפגנות. אביגדור יצחקי הבטיח, כי הסיוע לישובים יימשך גם בשנת התקציב 2003 בדיוק במתכונת שהיתה נהוגה בשנת 2002, למעט פרוייקטים שהושלמו. הוא הוסיף, כי אם יהיו הפחתות תקציביות בכל תקציב המדינה, הן כמובן יבואו לידי ביטוי גם בסיוע הניתן לישובי קו העימות.

כאמור, ראשי ישובי קו העימות החליטו בתגובה לבטל את ההפגנות ופעולות המחאה שתוכננו למחר, יום שלישי. שלמה בוחבוט יו"ר פורום ישובי קו העימות וראש עיריית מעלות תרשיחא אמר לכתב עתי"ם בתגובה, "אני מברך על החלטת מנכ"ל משרד ראש הממשלה ומודה לכל התושבים וראשי הישובים שהשתתפו במאבק. כלשנותר לנו לעשות הוא לראות שההבטחות אכן תיושמנה".
