

פרקליטות מחוז הדרום הגישה לבית המשפט המחוזי בבאר שבע כתב אישום נגד יחיא יוסוף אבו ריאש מהיישוב הבדואי חורה בגין מגע עם סוכן זר וניסיון לקנות נשק ולהעביר אותו לארגון ה"חמאס" בעזה.
יחד עם הגשת כתב האישום, ביקשה התביעה מבית המשפט לעצור את הנאשם עד לסיום המשפט.

הסניגור הודיע שהוא טרם ראה את חומר הראיות וביקש לאפשר לו את לימוד החומר, ולשם כך הוא ביקש את דחיית המשך הדיון. השופטת ורד מרוז נעתרה לבקשת הנאשם וציוותה להחזיק עד אז את הנאשם במעצר.
