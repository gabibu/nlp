

ארגון הנשים "אמונה" בארה"ב הודיע על הגעתן הצפויה של כ-400 נשים בשש משלחות הזדהות עם ישראל במהלך חודש ינואר. המשלחות יבקרו באתרי תיירות, בבסיסי צה"ל, באתרים היסטוריים ובמקומות בהם התרחשו פיגועי טרור ויפגשו עם ישראלים בבתיהם.

ממשרד התיירות נמסר כי התיירים שהגיעו לארץ והביעו הזדהות מלאה וכנה עם ישראל - חזרו לקהילותיהם כשליחים פעילים בהסברה למען ישראל. הארגון מדגיש את כוחם של יהודי ארה"ב וההשפעה שיש להם על חברי הסנאט ובית הנבחרים בהסברת צרכיה של מדינת ישראל ואופיה הדמוקרטי.
