

מלחמה בעירקהנשק העירקי יושמד בנשק גרעיני
25.01.2003עיראק מאיימת, גרמניה יצאה לתווך
23.01.2003רמספלד   צרפת וגרמניה הן "אירופה הישנה"
23.01.2003הרוג בפיגוע ירי בכוויית
21.01.2003פאוול: על מועצת הביטחון לנקוט עמדה קשוחה
21.01.2003חברות מועצת הבטחון של האו"ם קראו היום להגדיל ולשפר את הצעדים למלחמה בטרור העולמי, והזהירו כי לטרוריסטים יש כעת אפשרות להשיג נשק להשמדה המונית.

שר החוץ הגרמני יושקה פישר אמר בפני 15 חברות המועצה, כי את הטרור אפשר להשוות לחרב דמוקלס "התלויה מעל כולנו", וקרא לשיתוף פעולה כלל-עולמי כדי להילחם בו במסגרת החוק הבינלאומי.

הוא גם קרא לפעול כדי להביס את אוסאמה בן-לאדן ואת ארגון אל-קאעידה. "אי-אפשר לשאת ולתת עם טרוריסטים כמו אוסאמה בן-לאדן והרשת שלו, חייבים להביס אותם", הדגיש פישר. כמו שרי החוץ האחרים, שהשתתפו בישיבה, הזהיר כי לטרוריסטים יש אפשרות להשיג כעת נשק להשמדה המונית.

שר החוץ הבריטי ג'ק סטרו אמר מצידו כי ב -13 מתוך 15 מדינות המועצה נהרגו אזרחים בהתקפות טרור, כולל רצח השוטר הבריטי בפשיטה במנצ'סטר.

סטרו התייחס בדבריו גם לעיראק, ואמר כי סדאם חוסיין חייב כעת לבחור בין שיתוף פעולה עם פקחי הנשק ופירוק נשקו לבין "השלכות חמורות מאוד".

בריטניה היא כעת הנשיאה התורנית של הוועדה למלחמה בטרור של מועצת הבטחון, עליה מוטל לפקח על פעולות חברות האו"ם במלחמה בטרור העולמי. שגריר בריטניה באו"ם, ג'רמי גרינסטוק, המכהן כיו"ר הוועדה, קרא לזרז את התוכנית למלחמה בטרור, שהחלה מאז התקפות ה-11 בספטמבר 2001 נגד ארה"ב.

שר החוץ הצרפתי דומיניק דה וילפן, היו"ר התורן של מועצת הבטחון, אמור לפרסם הצהרת סיכום, בה יכנה את הטרור הבינלאומי "נפשע וחסר הצדקה" שאין זה משנה מה הם מניעיהם של האנשים המבצעים פעולות כאלה.

הצהרה אמורה גם לציין כי הטרוריסטים יכולים כעת "לקבל ולהשתמש בנשק גרעיני, כימי וביולוגי וחומרים אחרים, קטלניים פוטנציאלית", ולכן צריכה הקהילה הבינלאומית "להדק את אמצעי הביקורת על חומרים אלה". בהצהרה יאמר עוד כי מעשי טרור "הם הסכנה החמורה ביותר לשלום ולבטחון וכי מועצת הבטחון מגנה אותם".
