

"אתם, לוחמי מג"ב, מתאפיינים באומץ לב, אחריות ונחישות וההכרה שאם אתם לא תעשו זאת, איש לא יעשה זאת במקומכם. מה שמייחד אתכם זו היכולת להתאים את עצמכם למציאות המשתנית ותמיד להיות צעד אחד לפני הטרור", כך אמר הערב מפכ"ל המשטרה רב ניצב שלמה אהרונישקי בהופיעו בפני 2000 חיילי מג"ב איו"ש ולוחמיו, בערב חגיגי שנערך בירושלים לציון 35 שנים לפלוגה.

השר לבטחון פנים עוזי לנדאו אשר נכח בערב הצדיע אף הוא ללוחמי החיל ושיבח את נחישותם ואומץ ליבם בעבודתם השוטפת. "מג"ב משמש ככוח הלוחם העיקרי של משטרת ישראל, רבים מהמפקדים המובילים של המשטרה מגיעים ממג"ב", אמר השר.
