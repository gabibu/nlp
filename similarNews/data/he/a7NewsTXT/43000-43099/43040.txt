

חברת "רפאל" הישראלית, בשיתוף "לוקהיד מרטין" האמריקנית, פיתחו בהצלחה דור שני של טילי אוויר-קרקע מסוג "פופאי לייט". טיל "פופאי" המקורי פותח בידי "רפאל", והוא נודע ביכולת הדיוק המירבית שלו - פגיעה בחלון בית ממרחק של עשרות קילומטרים. הטיל המקורי שקל טון , ולכן הוגבלה נשיאתו למטוסי קרב כבדים.

הפיתוח החדש הוא דגם מוקטן וקל משקל, שניתן לנשיאה במטוסי קרב מסוג אף-16, ואין צורך בשימוש במטוסי קרב כבדים. בחינת הטיל החדש נערכה בטיסת ניסוי ביוטה, והטייס שלט בטיל גם לאחר שיגורו, תוך כדי הטסת המטוס. הטיל שייט למרחק 45 ק"מ ופגע במדוייק במטרה, בעזרת מערכת ניווט לוויינית.

הידיעה הועברה באדיבות הסוכנות היהודית לישראל.

