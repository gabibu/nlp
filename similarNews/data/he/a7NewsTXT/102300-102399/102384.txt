

גורם בכיר בש"ס אומר כי קלושים הסיכויים שהמפלגה תצטרף לקואליציה או תתמוך בתקציב. "ש"ס לא תתפשר על תביעתה להחזרת קיצבאות הילדים".

הגורם, הבקיא בפרטי המשא ומתן בין ש"ס לשרון, אומר כי ש"ס לא תתפשר על תביעתה להחזרת קצבאות הילדים, דרישה שבש"ס יודעים כי נתניהו לא יענה לה.

ביחס להצעות השרה לבנת הוא אומר כי מדובר בשיפורים ותיקונים המתחייבים ממילא ע"י דו"ח דברת ולכן אין כאן חידוש. באשר לפגישות הרבות של אלי ישי עם שרון או עם בכירים אחרים הוא אומר כי זו רק קוסמטיקה. עוד אומר הגורם "הפסק של הרב עובדיה בעניין ההתנתקות עומד בעינו. ברור שהתקציב מאפשר את העברת ההתנתקות וש"ס לא תסכים לכך".

ש"ס, המפד"ל והאיחוד הלאומי הגישו הצעות אי אמון בממשלה

הרקע להצעה של ש"ס הוא משבר האישפוז בבתי החולים ותמותת חולים כתוצאה מכך. המפד"ל והאיחוד הלאומי הגישו הצעה משותפת על רקע המשך אי תשלום שכרם של עובדי המועצות הדתיות. נושא זה נועד להביך את הסיעות החרדיות שאחד התנאים להצטרפותן לקואליציה היה תשלום השכר לעובדי המועצות.

הצבעה בכנסת

(אריאל כהנא)
