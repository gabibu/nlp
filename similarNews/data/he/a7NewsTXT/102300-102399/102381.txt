

המועצה הארצית החליטה על שורה של תנאים להגבלת מתן היתרים לבנייה בתחום תכנית נחל הירקון.

המועצה הארצית לתכנון ובנייה החליטה היום על תנאים למתן היתרים לבנייה בתחום תכנית המתאר המחוזית לנחל הירקון.

מטרתה של התכנית, היא שמירת ריאה ירוקה ברמה המטרופולינית והמקומית בלב מחוז המרכז, באמצעות שיקום המערכת האקולוגית והנופית של נחל הירקון, קביעת כללים לניצול מבוקר של הפוטנציאל הכלכלי של הקרקע וצמצום סכנת ההצפות באזורים הבנויים הסמוכים לנחל.

במסגרת מגבלות אלה הוחלט כי, בתחום שיפוט עיריות פתח תקווה והוד השרון הכלול בתכנית לא יינתנו היתרים לבניה או לשימוש חורג. בתחום שיפוט מועצה אזורית דרום השרון הכלול בתכנית ניתן יהיה לתת היתרי בנייה למבנים חקלאיים בלבד, באישור הועדה המחוזית ובמספר תנאים, שביניהם: ייעוד המבנה לצורך חקלאי ישיר, הרחקתו מן הנחל ומניעת מטרדים סביבתיים וחזותיים העלולים להיווצר בגינו.
