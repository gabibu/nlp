

במהלך פעילותם עלה בידי לוחמי משמר הגבול 'רמון' בשיתוף כוחות צה''ל לסכל בלילה שבין שני לשלישי ניסיון של מחבלים להבריח עשרים ואחד רובי קלצ'ניקוב בגבול ישראל מצרים.

לכידת המחבלים והרובים התבצעה בסמוך להר שגיא. כך מדווח כתבנו בדרום משה פריאל.

סמוך לשעה 23:00 בלילה שבין שני לשלישי זיהתה תצפית של לוחמי משמר הגבול ארבעה חשודים המבקשים להתגנב לעבר הגבול כשעל גבם שקים. למקום הוזעקו לוחמי משמר הגבול 'רמון', מסוק צה''ל, כוחות צה''ל וגששים.

לאחר מרדף שהתבצע אותרו ארבעה שקים המכילים 21 רובי קלצ'ניקוב ו-21 מחסניות.

מפקד משמר הגבול רמון, ניצב משנה אבשלום פלד, שיבח את פעילות הכוחות אשר סיכלו את ניסיון ההברחה והעברתו לידי מחבלי הרש"פ.
(ש)
