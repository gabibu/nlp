

הממונה על התקציבים במשרד האוצר, קובי הבר, ציין היום כי: "לא תהיה כל דחייה ברפורמה בנמלים ואין כל צורך בארכה, החוק ייושם ב-17 לפברואר והחל מה-18 כל העובדים יעבדו תחת חברות הנמל".

הבר הדגיש כי "נציגי הממשלה נמצאים מזה למעלה משנה במשא ומתן עם נציגי ההסתדרות והועדים, כאשר בחודשיים האחרונים מתנהל משא ומתן אינטנסיבי, יומיומי בין הצדדים בו הובטחו זכויות העובדים וסוכמו רוב הנושאים.

אנחנו לקראת סיומו של המשא ומתן על הרפורמה, את הנקודות השנויות במחלוקות ניתן לסיים תוך זמן, אך נראה שיש כאלה שאינם מעוניינים בכך".

הבר הוסיף ואמר כי, כל האיומים מצד הועדים לשביתה מצדיקים את הצורך החיוני ברפורמה בנמלים.
