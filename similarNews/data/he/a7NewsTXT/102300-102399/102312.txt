

לשומרי ארמון בקניגהאם בלונדון נמאס מהטרדותיהם של תיירים מרחבי העולם כולו הרואים כפרוייקט אישי נסיונות להצחיק אותם, להבהיל אותם או למצוא כל דרך אחרת כדי להזיז אותם.

בעיתון 'טלגרף' הבריטי פרסם בסוף השבוע שעבר מפקד כוחות המשמר הלונדוני, סבסטיאן רוברטס מכתב שיועד למפקדיו שלו, ובו הוא מלין על נטייתם של התיירים להתעלל בשומריה הנאמנים של המלכה.

רוברטס טוען כי חלה בעת האחרונה עליה תלולה במספר בקשותיהם של אנשי משמר המלכה להתפטר מתפקידם. "הם שחוקים", כותב המפקד שמסביר כי בעוד התיירים המבקשים לגרום להם לנוע תנועות הזרות לכללי הטקס, משוכנעים כי עבודתם מסתכמת בעמידה, הליכה וחילופי משמרות, הרי שהתפקיד כולל טיפול קפדני בבגדי השרד, צחצוח חרבותיהם וזוכים לתרגולי משמעת נוקשים.

המפקד רוברטס מבקש ממפקדיו לאסור על תיירים את הגישה לחיילי המשמר על מנת לחסוך מהם את הקושי הנוסף שבהתמודדות עם התיירים הטורדניים. בכך ייפסק רצף בקשות הפיטורין, מקווה המפקד המודאג והמוטרד. (ש)
