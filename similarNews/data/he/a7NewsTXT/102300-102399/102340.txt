

על שולחן שופטי בג"ץ הונחה עתירתם של שלושה קצינים בכירים במילואים הדורשים מבית המשפט לאסור על הממשלה להשתמש בצה"ל או במשטרת ישראל למימוש תכניתו המדינית של ראש הממשלה.

הקצינים המדוברים במיל הם תת-אלוף דוד הגואל, מפקד איו"ש לשעבר, אל"מ גדעון אלשור ראש מטה באוגדת שרון במהלך מלחמת יום כיפור ונווט הקרב אל"מ יהואר גל.

הקצינים טוענים בעתירתם שביצוע תכנית עקירת הישובים המיועדת להתבצע, ע"פ תכנית ראש הממשלה, על ידי חיילי צה"ל ושוטרי משטרת ישראל, הינה מנוגדת לפקודת צה"ל ופקודת המשטרה. זאת כיוון שמדובר בתכנית פוליטית שאין תכליתה הגנה על מדינת ישראל, המהווה תכליתם של הצבא והמשטרה.

בעקבות הסתירה בין מגמות ההתנתקות ומגמותיהם על פי החוק הישראלי של צה"ל והמשטרה, דורשים הקצינים במילואים מבית המשפט לאסור על הממשלה לעשות שימוש בצבא ובמשטרה ביישום תכניתה הפוליטית מדינית.
(ש)
