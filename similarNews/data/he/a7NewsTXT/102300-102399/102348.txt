

לקראת השלגים הצפויים, ע"פ התחזיות, נפתח בעיריית צפת מטה שלג. דובר העירייה מוסר כי פתיחת המטה היא תחילת ההערכות למצבי החירום הנוצרים מן הסתם בזמן ירידת שלגים.


במטה משתתפים כל גורמי החירום: עיריית צפת על כל מחלקותיה, משטרה, צבא, מד"א וכיבוי אש, בראש המטה עומד מנכ"ל העירייה גילי גולדשטיין.

בישיבת המטה חולקו צוותים ותפקידים, הוגדרו המשימות, נבדק שיש את כל הציוד למצב חירום בשלג.

מפקד תחנת כיבוי אש אבי חיון ביקש להעביר את הזהרתו לתושבים משריפות הנגרמות מחימום לא זהיר של הבית, ע"פ דבריו השנה, יותר מכל שנה, טיפלו בכיבוי אש במקרים של שריפות שנגרמו מתנורים. "התושבים מתבקשים להיזהר ולהיות ערניים כשתנורים פועלים, לוודא אוורור נכון, להרחיק חומרים דליקים מכל תנור, כך נמנע אסונות", אומר חיון.

ממד"א פונים לתושבים ומבקשים להמנע מנסיעה ברכבים בזמן שלג, "רכבים שנתקעים עלולים למנוע מאמבולנסים להגיע במהירות האפשרית לנזקקי אמבולנס", אומרים במד"א.
מטכסים עצה. מטה השלג בעיריית צפת
(ש)
