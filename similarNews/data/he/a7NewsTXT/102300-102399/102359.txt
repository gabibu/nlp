

בראיון ליומן הצהריים של ערוץ 7 קובע מזכ"ל המפד"ל שמריהו בן צור כי אין לשלול איחוד בין המפד"ל לאיחוד הלאומי, "הכל תלוי בתנאים", הוא אומר.

בן צור מבקש מחברי הכנסת איתם והרב לוי שלא לפרוש בשלב זה מהמפד"ל ולהמתין לבחינה שתתבצע במפלגה לגבי האפשרות לאיחוד המדובר.

לבחינת איחוד זה מתכוון בן צור להקים צוות בו יהיו חברים נציג מטעם אורלב ומנגד נציג מטעם איתם ויחדיו ינסו למצוא פתרון לחילוקי הדעות ביניהם.

בדבריו לערוץ 7 שולל בן צור את השמועות לפיהן הוחלט במפד"ל לדחות את מפקד התנועה בשל קשיים בפקידת חברים. "אני מסתובב ברחבי הארץ ורואה התעוררות כללית", אומר בן צור בנחרצות.

באשר לטענה כי רק 8,000 מתפקדים התפקדו למפד"ל, אמר בן צור כי אין לטענה כל בסיס כי פוקדי המפד"ל אמונים על הנחיה לפיה עליהם לשמור את מספר המתפקדים שהתפקדו אצלם בסוד עד למועד סמוך למפקד עצמו.
(ש)
