

עמוד זיכרון לאנשים שנפטרו מעישון נפתח באתר האינטרנט של האגודה למלחמה בסרטן.

במסגרת נסיונות האגודה למלחמה בסרטן להטמיע את המודעות לסיכוני העישון הוחלט באגודה להקים באתר האינטרנט של האגודה עמוד זיכרון לזכר אנשים שנפטרו כתוצאה ממחלות הקשורות בעישון.

בין המחלות המדוברות סרטן הריאות, סרטן המעי הגס, סרטן הלוע, סרטן הגרון וחלל הפה, שלפוחית השתן, הכליה, הלבלב וצוואר הרחם, מחלות לב כליליות, מחלות של כלי דם, התקפי לב, שבץ מוחי ומוות פתאומי.

העמוד שצבעו שחור, מאפשר אזכור שמם של גברים ונשים, אשר נפטרו ממחלות הסרטן השונות וממחלות נוספות, אשר נגרמות כתוצאה מעישון. כמו כן, העמוד מכיל עובדות חשובות על מוות כתוצאה מעישון, בארץ ובעולם.

דוברת האגודה מוסרת כי שמות האנשים ימסרו למנהלי עמוד הזיכרון על ידי קרוביהם, באמצעות פקס 03-7322780 או דואר אלקטרוני בתוך האתר, תוך ציון שמו המלא של הנפטר, תאריך פטירה, סוג המחלה וגיל.
עמוד הזיכרון
(ש)
