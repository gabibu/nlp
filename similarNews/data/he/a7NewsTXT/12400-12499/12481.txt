

גזבר הסוכנות חיים צ'סלר ביקר השבוע בחבל אשכול כדי ללמוד מכלי ראשון על קשיי האזור השוכן בסמוך לרצועת עזה ולגבול עם מצריים. באזור יש 29 ישובים עם אוכלוסייה כוללת של 11 אלף תושבים המתגוררים במרחק של 100 מטר עד 6 ק"מ מהגבול. מאז פרוץ האלימות הפלשתינית האוכלוסייה האזרחית באזור הזה חשופה להתקפות ירי וניסיונות פיגוע בלתי פוסקים. בקיבוץ ניר עוז שמע צ'סלר מנציגי האזור על חובותיהם ועל הקושי שלהם להחזיר אותם.

במהלך שיחה עם ראש המועצה האזורית אשכול אברהם דבורי, הבטיח צ'סלר כי הסוכנות היהודית תפעל בממשלה להענקת מעמד של קו עימות ליישובי האזור. הוא הבטיח שהסוכנות תבדוק עם המועצה האזורית את האפשרות לפתח חבילת סיוע: "אתם החלוצים החדשים של הציונות", אמר צ'סלר. "העתיד של האזור הזה ישפיע על פריחתה של ישראל".

צ'סלר ביקר גם בחבל שלום, שפותח בסיוע הסוכנות היהודית בעקבות הסכם השלום עם מצרים ופינוי סיני.

הוא גם ביקר בחטיבה של צה"ל שבה רוב החיילים בדואים. היחידה קיבלה מהסוכנות היהודית חדר מחשבים שמאפשר לחיילים לשפר את הידע שלהם בתחום זה. הבדואים בישראל אינם מחויבים בשירות צבאי ובקהילתם הופעל לחץ להפסיק את שירותם בהתנדבות.

את הידיעה העבירה אלינו הסוכנות היהודית.

