

כוויית הביעה בשבת תמיכה בצעדי אופ"ק להעלות את מחירי הנפט, אך רק עד למחיר 22-25 דולר לחבית.

לכוויית יש מיכסה של 1.861 מיליון חביות נפט גולמי ליום, כחלק מהמאמצים להעלות את המחירים לרצועה הרשמית של ה-22-28 דולר.

"כוויית תומכת בכל נסיון של חברות אופ"ק להעלות את המחירים למחצית הנמוכה של רצועת המחירים", אמר שר הנפט הכווייתי אדל אל סאבאח, והתייחס בכך למחיר 22-25 דולר לחבית שמעדיפה ממשלתו, לאור הדרישה הנמוכה לנפט וההתפתחויות מאז ה-11 בספטמבר.


