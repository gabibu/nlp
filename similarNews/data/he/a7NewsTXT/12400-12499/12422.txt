

כוחות ארצות הברית ממשיכים לתקוף באפגניסטן, והבוקר שבו מטוסים אמריקניים והפציצו את קאבול. סוכנות הידיעות האפגנית טוענת כי שבעה אנשים נהרגו ו-15 נפצעו ביום שישי בבוקר בהפצצות האמריקניות על קנדהאר, מעוז הטליבאן באפגניסטן.

הסוכנות הודיעה כי ההפצצות האמריקניות פגעו בשכונה המסחרית מאדאד שוק, סמוך למשרדי המשטרה הדתית ולמשרד החקלאות בעיר. בהודעה נאמר גם כי בהפצצות נפגעו בתים הסמוכים למלון אינטרקונטיננטל. לדברי הטליבאן נהרגו מאז תחילת ההפצצות לפחות ארבע מאות אזרחים אפגנים.
