

יעקב אביטן, אביו של החייל החטוף עדי אביטן, מבקש משר החוץ שמעון פרס לדרוש במהלך פגישותיו בארה"ב לקבל את כל המידע מהם אותם פריטים שנמצאו במקום חטיפת חיילי צה"ל בגזרת הר דב.

יעקב אביטן, אביו של החייל עדי, אמר כי שר החוץ אמור לפגוש את מזכיר האו"ם קופי ענאן, ולדבריו לענאן יש את כל התשובות כיצד התבצעה החטיפה, מה מצבם של שלושת החיילים החטופים ובעיקר מהם אותם פריטים אשר נמצאו במקום בו בוצעה החטיפה.

לדבריו, יש בידי האו"ם קלטת נוספת ואביטן ידרוש שפרס יבקש את הקלטת בעת שהוא מקיים מגעים עם מזכיר האו"ם. "ענאן מקבל פרס נובל לשלום וחשוב שיידע כי הוא צריך לתמוך בשלום ולסייע לישראל לקבל את כל התשובות לגבי שלומם של הילדים שלנו הנמצאים בשבי בביירות", אמר יעקב אביטן.


