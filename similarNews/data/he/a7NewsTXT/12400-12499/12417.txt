

בכירי הממשל האמריקני התכנסו השבוע בלוס-אנג'לס יחד עם מנהלי אולפני הקולנוע והטלוויזיה, וביקשו מהם להצטרף למאמץ המלחמתי.

ממשל בוש ביקש מבכירי תעשיית הסרטים לפעול כדי לשפר את תדמית ארה"ב בעולם. הדיונים בנושא התקיימו בדלתיים סגורות. המשתתפים בפגישה דנו בצורך להעביר את מסר המאבק בטרור, ולגייס את המשאבים הקיימים, באזורים הקולטים שידורי לוויין, כדי ליצור "הבנה טובה לנושא יותר ברחבי העולם".

לדברי בכיר בבית הלבן, מדובר בשלב ראשון לקראת הקמת "קבוצת עבודה בתחומי האמנות והתיאטרון" בה ישתתפו נציגי הממשל ונציגי תעשיית הסרטים.
