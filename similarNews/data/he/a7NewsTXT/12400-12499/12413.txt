

אמש פתחו מחבלים באש לעבר שכונת גילה בירושלים. אין נפגעים, אך נגרם נזק לבתים אחדים בשכונה.

יריות נורו לעבר עמדת צה"ל בדיר שרף, סמוך לשכם. לא היו נפגעים, והחיילים השיבו באש לעבר מקורות הירי.

כתבנו משה פריאל מוסר כי נפל של פצצת מרגמה נמצא בקרבת יישוב במרכז רצועת עזה.
אתמול דיווחה דוברת גוש קטיף כי 3 פצמ"רים נורו לעבר אותו יישוב.

בקבוק תבערה הושלך הבוקר לעבר ג'יפ משטרתי בצומת א'רם בצפון ירושלים. הבקבוק התלקח, אך לא היו נפגעים.

שני חיילי צה"ל נפצעו אמש בפיגוע התאבדות ליד קיבוץ בארי, בתוך שטח מדינת ישראל. כתבנו חגי הוברמן מוסר כי בסריקות שנערכו אתמול ליד חורשת בארי התברר שהמחבל המתאבד היה לבוש מדי צה"ל, ונשא תיק גב. מעריכים שהוא היה בדרכו לפיגוע התאבדות המוני בשטח ישראל, כך מסר כתבנו חגי הוברמן.
