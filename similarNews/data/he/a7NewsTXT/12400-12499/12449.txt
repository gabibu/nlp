

צה"ל המשיך בשבת לפעול בערי הרש"פ ביש"ע. כוחותינו כיתרו את רמאללה, ג'נין, קלקיליה, בית לחם, טול כרם ושכם ועצרו אנשים רבים החשודים בפעילות חבלנית.

העיר הפלשתינית היחידה שלא כותרה היא יריחו. הערבים מדווחים כי נהרגו מעל 15 מאנשיהם במהלך חילופי אש עם חיילי צה"ל.

שלושה חיילי צה"ל נפצעו, האחד באורח קשה ושניים באורח קל. החייל שנפצע באורח קשה נורה ע"י צלף ערבי ליד קבר רחל. הוא פונה לבית החולים הדסה עין כרם בירושלים.

פעולות הכיתור החלו כבר ביום רביעי בלילה ברמאללה, שכם וג'נין. ביום חמישי בלילה הרחיב צה"ל את שליטתו באזור בית לחם וסביב לקבר רחל ובמשך יום שישי ושבת פעל הצבא עמוק בשטחי הרש"פ בקלקיליה ובטול-כרם.

