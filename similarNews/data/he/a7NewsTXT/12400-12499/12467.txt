

כוחות צה"ל בבית לחם חיסלו הבוקר מחבל חמוש, שפתח לעברם באש . כך מדווח כתבנו קובי פינקלר.

חילופי אש בין כוחותינו לבין המחבלים הפלשתינים היו בלילה במרבית הנקודות בהן נמצא צה"ל. לא היו נפגעים בצידנו.

כתבנו חגי הוברמן מציין כי הלילה לא היו התקפות ירי בכבישי יהודה ושומרון.

חבל עזה ירו הפלשתינים אל מוצבי צה"ל ליד נווה דקלים ואל כוחות צה"ל בגזרת רפיח.

ליד הכפר חיזמה , מצפון לירושלים, נזרק הלילה בקבוק תבעירה על מכונית ישראלית . בדרך נס איש לא נפגע.
