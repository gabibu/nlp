

העיתונאי אורי אורבך אמר אתמול בשיחה ביומן הצהרים של ערוץ 7 כי הוא סבור שבסיקור רצח רחבעם זאבי וההלוויה שנערכה לו קיבלה התקשורת "ציון 'עובר' 'בגדול!'", כלשונו.

לדבריו את הסיבה לכך הוא תולה מעל לכל בעובדה שזאבי לא נפטר כאחד האדם, אלא נרצח כשר בתקופת שירותו. אך נוסף על כך, אמר אורבך, אישיותו של זאבי וההיסטוריה שלו כשייך ל"מיינסטרים" (הזרם המרכזי) של ישראל, גם הם תרמו לאופיו זה של הסיקור. אורבך הוסיף כי לגנדי היו ידידים רבים מכל שכבות האוכלוסייה ומכל גווניה.

עם זאת, אורבך הצביע על נימות של אי שביעות רצון שהשמיעו שדרנים שונים, ולדעתו זה רק ילך ויגבר. אבל ביום קבורתו הסתפקו אלה עדיין רק ברמיזות.
