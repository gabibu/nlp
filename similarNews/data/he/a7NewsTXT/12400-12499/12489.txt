

חללית סויוז שוגרה ביום ראשון ממרכז החלל בקזחסטן כשבתא המגורים שלה אסטרונאוטית צרפתיה ושני קוסמונאוטים רוסים. השלושה אמורים להגיע ביום שלישי לתחנת החלל הבינלאומית ISS, וישהו בה כעשרה ימים.

הרוסים ויקטור אפאנאסייב וקונסטנטין קוזייב והצרפתיה קלודי הייגנר יביאו עימם לתחנה אספקה וציוד מדעי.

הייגנר תהיה האישה האירופית הראשונה המבקרת בתחנה הבינלאומית.

חללית הסויוז תוצמד לדופן תחנת החלל ותשאר במקום כרכב חילוץ לשעות חירום. המבקרים ישובו לכדור הארץ בחללית ישנה.
