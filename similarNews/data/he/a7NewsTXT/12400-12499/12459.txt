

עובד דואר מוושינגטון אושפז בבית חולים בווירג'יניה לאחר שהתעורר חשד שנדבק באנתרקס, הודיע בשבת ראש עיריית וושינגטון אנתוני ויליאמס.

"גבר מטופל כעת בבית החולים פיירפקס (בווירג'יניה). אנשי 'המרכז לבקרת מגפות' נמצאים שם עכשיו. הם בודקים את המצב ונערכות בדיקות", אמר ויליאמס במסיבת עיתונאים.

"יש סיבה להאמין, משום שהאיש הוא ממשרד הדואר בברנטווד, שקיים חשש לאיום. למיטב הבנתי, כבר נערכות שם בדיקות", הוסיף.

לפני כן הודיעה משטרת הקפיטול כי בדוגמיות שנלקחו מחדר הדואר של בית הנבחרים נמצאו חיידקי אנתרקס.



