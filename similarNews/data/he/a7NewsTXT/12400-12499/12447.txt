

סליק של רימוני יד בריטים מימי ראשית המדינה התגלה במוצאי שבת באקראי בחצר בית בעיר נצרת.

כתב עתי"ם מוסר כי תושב המקום הזעיק את המשטרה, לאחר שהרים את אחת המרצפות בחצר ביתו הנמצא סמוך לשוק העיר כיוון שהיתה רופפת. כשהרים את המרצפת הבחין בשני רימוני יד והזעיק את המשטרה. חבלנים שהגיעו למקום מצאו שני רימונים נוספים, ובמשטרה נמסר כי מדובר ברימונים בריטיים. ארבעת הרימונים היו עטופים בנייר עיתון משנת 1950.

הרימונים הועברו להשמדה על ידי חבלנים של משטרת מרחב העמקים.
