

ראש עיריית תל-אביב-יפו רון חולדאי החליט להנציח את שמו של השר המנוח רחבעם זאבי הי"ד ע"י קריאת מוזיאון ארץ-ישראל ע"ש רחבעם זאבי (גנדי).

זאבי הי"ד שימש בתפקיד מנכ"ל המוזיאון, ויו"ר הנהלת המוזיאון, בין השנים 81'-91'. הוא פרש מתפקידו זה כאשר מונה לשר ללא תיק בממשלת שמיר. זאבי המשיך לשמש כחבר הנהלת המוזיאון בין השנים 91'-99'.

זאבי הביא לתנופת פיתוח של המוזיאון, ומיצב אותו כמוזיאון הראשון במעלה בארץ בתחומו. הוא הרחיב את הספרייה ההיסטורית על ארץ ישראל, והקים את בית הבד במוזיאון, ע"ש האלוף יקותיאל אדם ז"ל.

ההחלטה טעונה את אישור הוועדה להנצחת שמות וכן את אישורה של הנהלת הדירקטוריון של המוזיאון.

בחדשות ערוץ 7 דווחו כי הבוקר נחנך מאחז חדש על שמו של רחבעם זאבי- "מעלה רחבעם" כקילומטר ממזרח ליישוב נוקדים שביהודה. במקום הוצבו שישה קרוואנים. מאחז חדש בסביבה נושא את שמה של שרית עמרני, תושבת נוקדים שהיום מלאו שלושים להרצחה. תושבי תקוע ונוקדים קיימו הבוקר טכס לזכרה במקום בו נרצחה.
