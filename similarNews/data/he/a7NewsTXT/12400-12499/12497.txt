

הממשלה אישרה היום את מינויו של מנכ"ל משרד התשתיות יעקב אפרתי לתפקיד מנהל מינהל מקרקעי ישראל.

כתב עתי"ם מוסר, כי ההצעה הובאה לאישור הממשלה ע"י שר התשתיות אביגדור ליברמן, על דעת שר האוצר סילבן שלום.

אפרתי כיהן בעבר כמנכ"ל משרד הפנים, מנכ"ל עיריית ירושלים וגזבר העירייה ומאז 13.8 הוא משמש מנכ"ל בפועל של המינהל במקביל לתפקידו כמנכ"ל משרד התשתיות. עם מינויו הקבוע יסיים אפרתי את תפקידו כמנכ"ל משרד התשתיות.
