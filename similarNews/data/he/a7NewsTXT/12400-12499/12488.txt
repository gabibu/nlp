

סגן ראש הממשלה ושרת החוץ של לוכסמבורג הגב' לידי פולפר מגיעה היום, 21.10, לביקור רשמי בישראל.

במסגרת ביקורה תיפגש השרה עם נשיא המדינה, ראש הממשלה, יו"ר הכנסת וחברי כנסת מסיעות שונות. כמו כן תבקר השרה ב"יד ושם" ובקבר רבין.

בשל האירועים האחרונים בישראל ושליחותו של ס/רה"מ ושה"ח שמעון פרס לארה"ב, מארחה של השרה יהיה ס/שר החוץ הרב מלכיאור.

ביקור זה מתקיים במסגרת סיור השרה באזור וזהו ביקורה הראשון בארץ.

לוכסמבורג היא מדינה בת כחצי מיליון תושבים והיא אחת מ-15 החברות באיחוד האירופי (מהמייסדות). בלוכסמבורג קהילה יהודית בת כאלף נפש.


