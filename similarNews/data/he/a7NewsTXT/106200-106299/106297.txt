

בשיחתו עם ראש הממשלה אריאל שרון הבהיר ראש ממשלת שוודיה כי ממשלתו אחראית לפתרון התעלומה סביב היעלמותו של ראול ולנברג. על מנת למצוא את פתרון התעלומה מתקיימים מגעים גם עם ממשלת רוסיה.

ראש הממשלה אריאל שרון נפגש היום בזה אחר זה עם מנהיגים מרחבי העולם שהגיעו לטקס הפתיחה של המוזיאון החדש ביד ושם. הבוקר הוא נפגש עם ראש הממשלת שוודיה גוראן פרשון.

שרון התייחס בשיחתו עם פרשון לסוגיית המגעים המדיניים מול הרשות הפלשתינית והבהיר כי ישראל לא תוותר על דרישותיה לפירוק תשתיות הטרור, מלחמה בו והפסקת ההסתה. פרשון אמר לשרון כי בעקבות שיחתו עם אבו מאזן הוא מתרשם שהמנהיג הפלשתיני מבין שללא חיסול הטרור לא תהיה התקדמות מדינית.

כתבנו בכנסת אריאל כהנא מדווח כי ראש הממשלה שרון העלה בפגישה גם את עניינו של ראול ולנברג בעקבות מפגש שהיה לו לאחרונה עם אחייניותיו. פרשון אמר כי האחריות לפתרון התעלומה מוטלת על שוודיה וכי היא ממשיכה במגעים עם רוסיה בנושא.
