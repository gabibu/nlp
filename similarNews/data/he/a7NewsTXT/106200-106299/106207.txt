

הלילה חלה התדרדרות במצבו של התינוק בן שמונת החודשים שאושפז בבית החולים סורוקה בבאר שבע לאחר שהותקף על ידי חיידק אלים, ובמהלך הבוקר הוא נפטר.

התינוק אושפז בבית החולים במצב קשה ודיווח על המקרה הועבר למשרד הבריאות.

אבי המשפחה סיפר לכתבנו משה פריאל: "לפנות בוקר הרגשנו שלילד היה חום גבוה ולאחר שבדקנו התברר כי החום עמד על 39 מעלות. רופא שבדק אותו בבוקר, קבע שהכל תקין".

בשתיים בצהריים הבחינו ההורים בפריחה על גופו של הפעוט והביאו אותו בדחיפות לחדר מיון בסורוקה. הרופאים קיימו סקירה ראשונית ומייד העבירו אותו למחלקה לטיפול נמרץ, שם אושפז במצב קשה. האב ציין כי אין שום קשר משפחתי עם הילד מחולון שאובחן גם אצלו החיידק.

ד"ר דוד גרינברג, מומחה ילדים למחלות זיהומיות, המטפל בפעוט, מסר לתקשורת "מצב הפעוט קשה, אנו מייצבים את מצבו הוא מונשם, הוא מטופל בתרופות רבות, כרגע מצבו יציב אולם נמצא בסכנה. הפעוט סובל מזיהום מאותו חיידק המדובר. בשעות האחרונות מצבו מאוד התדרדר.

התינוק חלה במחלת חום כפי שבד"כ האפיונים של מחלה זו, ואז הופיעה פריחה שההורים שמו לב אליה והעבירו את הילד לביה"ח. חיידק זה מופיע בד"כ לקראת סוף החורף בתחילת האביב, ורואים שינוי במגמה של מזג האוויר, שזה יכול להשפיע.

משרד הבריאות נמצא בתמונה ואוסף את כל הפרטים. לחיידק הזה יש כמה סוגים ולכן לוקח זמן עד שמבודדים אותו מהחולה ובודקים מאיזה סוג הוא. בעוד מספר ימים נדע את כל הפרטים".
