

סיעת העבודה מבקשת מיו"ר הקואליציה חבר הכנסת גדעון סער למנוע את ההצבעה על קיום משאל עם בשבוע הבא. זאת בתואנה שההסכם הקואליציוני שולל קיומו של משאל ללא תיאום עם כל מרכיבי הקואליציה ובהם מפלגת העבודה.

מפלגת מבקשת למנוע ההצבעה על חוק משאל עם המתוכננת לשבוע הבא בועדת החוקה.

כתבנו בכנסת אריאל כהנא מדווח כי יו"ר סיעת העבודה, חבר הכנסת איתן כבל, שיגר מכתב ליו"ר סיעת הליכוד, גדעון סער ובו הוא מצטט סעיף מההסכם הקואליציוני בין ולפיו ניתן לחוקק חוק יסוד אות לשנותם רק בהסכמה של כל מרכיבי הקואליציה.

"סיעת העבודה מתנגדת להצעת חוק יסוד: משאל עם", כותב כבל לסער ומוסיף: " הינך חתום על ההסכם מטעם סיעת הליכוד. אי לכך מצאתי לנכון לפנות אליך כדי שתמנע את קיום ההצבעה". סער, מעבר להיותו יו"ר הקואליציה הוא גם חבר בועדת החוקה ומתכוון להצביע בעצמו בעד החוק. עד כה לא נמסרה תגובתו לפניית כבל.

כתבנו מציין כי ההצבעה בועדת החוקה מתוכננת להיערך ביום שני בשבוע הבא. עד לשעה זו לא ברור האם הועדה תצביע רק על 'חוק יסוד: משאל עם' או שמא תתקיים הצבעה רק על חוק משאל עם ספציפי לנושא ההתנתקות. הנושא נמצא כרגע בליבון משפטי. בהצבעה על חוק היסוד צפוי הפסד לתומכי המשאל מאחר שנציג ש"ס, ניסים זאב, מחוייב לעמדת העקרונית של הרב עובדיה יוסף נגד משאלי-עם. לעומת זאת, בהצבעה על חוק משאל ספיציפי לנושא ההתנתקות צפוי רוב התומך במשאל משום שהרב יוסף מסכים שש"ס תסייע להעלאת חוק זה לדיון במליאה.
