

השר לענייני תפוצות נתן שרנסקי מתייחס הבוקר לאירוע הצתת בית כנסת בשווייץ. ההצתה מאיימת על מרקם החיים השקט במדינה שכמעט ולא נרשמו בה אירועים אנטישמיים, הוא אומר.

"האנטישמיות האלימה שבאה לידי ביטוי בהצתת בית כנסת וחנות של יהודים בלוגנו, מאיימת על השקט של שוויץ, מדינה שכמעט ולא נרשמו בה עד כה אירועים אנטישמיים", אומר השר לענייני תפוצות חברה וירושלים נתן שרנסקי בתגובה להודעת משטרת שוויץ אודות ההצתה.

בלשכתו של שרנסקי מציינים כי רק לפני שבוע נפגש השר עם נציגי הקהילה היהודית בג'נבה. בפגישה שמחו אנשי הקהילה לספר לו שבשוויץ אין גילויים של אנטישמיות אלימה. "אני מקווה ששלטונות שוויץ ישכילו לטפל באירוע במלוא החומרה, על מנת שיישאר ציון דרך חריג, ולא חלילה תקדים", דברי שרנסקי.
(ש)
