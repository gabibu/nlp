

אם אתם מסוג האנשים שמאבדים עטים בכל פינה ואתר, סביר להניח שתוותרו על רכישת העט החדש של חברת 'מון בלאן" שעלותו מיליון שקלים.

בדרך כלל העט בו חותם אזרח מהשורה שווה הרבה פחות מהמסמך החתום. לא כך במקרה של העט החדש של חברת 'מון בלאן'. העט, ששמו הוא "מייסטרשוק רואיל בלאק דיאמונד" הינו העט היקר ביותר של כל הזמנים. הוא מיוצר בהזמנה אישית במחיר של כ-1 מיליון. מומלץ שלא להוציא מהכספת...

העט הנובע הקלאסי של מון בלאן, ה-Meisterstuck (מייסטשטוק), יוצר לראשונה ב-1924 ומיד הפך לפריט הקאלט האולטימטיבי בקרב אספני העטים באלפיון העליון, בזכות עיצובו העל-זמני. במרוצת השנים מון בלאן המשיכו לעדכן ולחדש את סדרת מייסטשטוק, אשר התבססה כסדרת השעונים המובילה והמזוהה ביותר עם תחום עטי היוקרה.

העט החדש והמיוחד ביותר שיצא תחת סדרת מייסטשטוק הוא ה-"רויאל בלאק דיאמונד", אשר זכה להכרה בינלאומית ואף לבמה של כבוד בספר השיאים של גינס   כעט היקר ביותר של כל הזמנים של חברת מון בלאן. עלותו של העט עומדת על למעלה מ-170 אלף יורו (כ-1 מיליון ) והוא ניתן לרכישה אך ורק בהזמנה אישית.

ה"רויאל בלאק דיאמונד" מצופה זהב טהור ומשובץ ב-4,654 יהלומים שחורים מובחרים.

יהלומן מיומן עובד במשך חצי שנה על מנת לחתוך מתוך 56 גושי יהלום 4,654 אבני יהלום שחורות זהות ומושלמות בצורתן. לאחר מכן, על מרבד הזהב היהלומים משובצים בעבודת יד מדויקת, עדינה ומקצועית.

מאז השקת עטי "רואיל בלאק דיאמונד", בתחילת השנה, הוזמנו בעולם בין 5 ל-10 עטים, חלקם על ידי בני משפחת המלוכה הסעודית. לישראל הגיע עט אחד מתוך סדרת ה"רואיל בלאק דיאמונד" לשלושה ימים בלבד, במהלכם הוא הוצג באופן אישי לכמה מחברי מועדון האספנים של מון בלאן, וכבר נרשם מזמין אחד לעט.


(ש)
