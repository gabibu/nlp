


ועדת העבודה והרווחה אישרה היום לקריאה שניה ושלישית את הצעת חוק הקמת בית חולים בקריות של ח"כ נעמי בלומנטל , ח"כ אפריים סנה, ח"כ משה כחלון, וח"כ דוד אזולאי, וח"כ איוב קרא.

כתבנו בכנסת אריאל כהנא מדווח כי בעקבות כך לראשונה בתולדות ישראל יוקם בית חולים באמצעות חקיקה, בית החולים יוקם באזור הקריות.

זה כבר עשרות שנים שבצפון הארץ קיימת מצוקת אשפוז, ולכן לפני כעשור הוחלט במשרד הבריאות לתת העדפה להקמת בית חולים באזור הקריות. חרף החלטה זו, עד היום לא החלו בהקמת בית חולים בקריות.

לפיכך הצעת החוק קובעת כי המדינה תקים בית חולים באזור הקריות תוך 9 שנים. הקמת בית חולים בקריות תביא לידי ביטוי את מחויבותה של המדינה לבריאות תושביה.

בהתאם להערכת משרד האוצר ומשרד הבריאות, ביצוע הצעת חוק זו כרוך בעלות של 100 מליון  מתקציב המדינה.
