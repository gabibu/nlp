

יו"ר המפד"ל, ח"כ זבולון אורלב, גינה בחריפות את מבצעי "הפולסא דנורא" כנגד ראש הממשלה, ואמר כי "הפולסא דנורא ורצח רבין גרמו נזק בל ישוער לציבור הדתי ולמפעל ההתיישבות, ובמיוחד בימי המיצרים, אסור לחזור על פשע נורא שכזה".

לדבריו, "האיומים ברצח על רה"מ ושימוש בפולסא דנורא, מרחיקים ציבור גדול של חילונים ודתיים,
וגורמים נזק בל ישוער ובל יתוקן למאבק ההמוני, הלגיטימי, המוסרי והחוקי כנגד תוכנית ההתנתקות של רה"מ". ח"כ אורלב קרא לרבני הציונות הדתית לא להרתע ולהוקיע תופעות שכאלה.
