

אתמול הסתיימה הספירה לאחור באתר השיגור קנדי בארצות הברית והמריאה מעבורת החלל 'דיסקברי' למשימת בת 12 ימים. בצילומי השיגור ניתן היה להבחין בבירור בחלק שנפל מזנב המעבורת בזמן ההמראה.

בסוכנות החלל האמריקנית נאס"א עוקבים בדאגה אחרי מעבורת החלל דיסקברי אשר שוגרה אתמול אחר הצהרים (שעון ישראל) לחלל מאתר השיגור על שם קנדי בארצות הברית. בצילומי וידאו של ההמראה אשר נעשו באמצעות מתלמה שהתקנתה היתה אחד מלקחי התרסקות הקולומביה לפני כשנתיים וחצי נראה בבירור חלק מזנב המעבורת אשר נופל ממנה.

כתבנו מזכיר כי אחד מן הממצאים של התרסקות הקולומביה היה שאריחים קרמיים אשר נפלו מן המעבורת בזמן ההמראה אישפרו לסילון פלסמה לחדור לכנף המעבורת ולגרום להתרסקותה.

יש לציין כי משימתה של הדיסקברי כוללת התחברות לתחנת החלל תוך אפשרות להבחין בנזקים שנגרמו למעבורת בזמן ההמראה לחלל ואפשרות לביצוע תיקונים מסויימים.

החלקים שנפלו מן המעבורת כפי שנקלטו בצילומי הוידאו (תמונה מתוך אתר רוטר)

אבי בליזובסקי, עורך האתר 'הידען', סיפר ביומן הצהריים של ערוץ 7 על ההיערכויות האחרונות לשגור מעבורת הדיסקברי והבהיר כי אמנם עדיין לא מצאו את התקלה שמנעה את השיגור הקודם, אולם מכיוון שמדובר בתקלה במערכת גיבויית הוחלט בנאס"א שלא לבטל את השיגור. אם תופיע אותה תקלה השיגור יתבצע, אולם אם תקלה אחרת תתעורר השיגור ייעצר.

בליזובסקי הסביר את שהתקלה שנרשמה היא תקלה בחיישני הדלק שאמורים להודיע מתי הדלק במעבורת נגמר ודיווח לא מדוייק עלול להביא במקרים חמורים להתפוצצות המעבורת כבאירוע הצ'לנז'ר.

בליסובסקי מספר כי המסקנה העיקרית שתוקנה משיגור הקולומביה לשיגור הנוכחי הוא שהשיגור מתבצע בשעות היום בכך יש מגבלה שרק 10 דקות מאפשרות הגעה לתחנת החלל הבינלאומית במהירות המדוייקת שתאפשר התחברות. זאת לעומת זאת שבעבר היה אפשר לשגר בלילה ואז לא הייתה מיגבלה חמורה כל כך של זמן.

כמו כן הוחלט על צמצום משמעותי בהיקף שיגורי המעבורות כחלק מהלקחים שנלמדו בעקבות אסון הקולומביה.

להאזנה לראיון
