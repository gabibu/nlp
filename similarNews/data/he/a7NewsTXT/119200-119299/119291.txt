

עירית ירושלים השיקה אתמול אוטובוס קומותיים חדש, ראשון מסוגו בארץ, אשר יסובב בין אתריה הרבים של העיר.

כתבנו קובי פינקלר מוסר כי העיריה יחד עם חברות האוטובוסים אגד וסיטי תור יצרו מסלול מיוחד העובר באתרים חשובים ברחבי העיר, ביניהם שוק מחנה יהודה , גבעת התחמושת, הדסה הר הצופים, מצפה הר הצופים, פארק צורים, כיכר ספרא, גן החיות התנכ"י , משכן הכנסת ועוד. כתבנו אשר נסע אתמול בנסיעת הבכורה מדווח שבאוטובוס כ- 80 מקומות ישיבה והוא פועל כקו יומי המאפשר לנוסע לעלות ולרדת בכל אחת מהתחנות לאורך כל 27 האתרים בהם עובר מסלול האוטובוס. משך הסיור המלא ללא ירידות כשעתיים ומערכת שמע מאפשרת האזנה ב-8 שפות שונות על אתריה ונופיה של ירושלים.
