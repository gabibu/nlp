

מלון דן התל אביבי נכלל בסקר בינלאומי של המלונות העסקיים בטובים בעולם. כתבנו קובי פינקלר מדווח.

המגזין הכלכלי האמריקאי GLOBAL FINANCE, מפרסם בגיליונו האחרון סקר בו דירגו 14,000 מנהלים בכירים מכל העולם את מלונות העסקים הטובים ביותר, תוך התייחסות לשהות בפועל שהייתה להם ולעובדיהם במלונות. משתתפי הסקר בחרו במלון דן תל אביב כמלון העסקי הטוב ביותר בתל אביב. מלון דן תל אביב הוא המלון היחידי בישראל אשר זכה בקטגוריה יוקרתית זו.

רפי בארי, סמנכ"ל השיווק ברשת מלונות דן: "אנו גאים על ההישג המרשים של מלון דן תל אביב אשר מופיע ברשימה המכובדת לצד המלונות המובילים בעולם. נשקיע גם בעתיד בכדי להמשיך ולשאת בתואר המכובד תוך עמידה בתחרות מול המלונות המצוינים הנוספים הפועלים בארץ."

מלונות נוספים אשר זכו להיכלל ברשימה של GLOBAL FINANCE : ה"פלאזה" בניו יורק, מלון "ארבע העונות" בטורונטו, ה"סאבוויי" בלונדו, "ג'ורג' ה-5 " בפאריז וה"מנדרין" בהונג קונג.

מלון דן תל אביב היוקרתי, חבר ברשת המלונות העולמית The Leading hotels of the World, שוכן על חוף ימה של הטיילת ב תל אביב. לרשות אורחי המלון 286 חדרים הכוללים 84 חדרי Executive הפונים לים, 34 סוויטות מפוארות, סוויטה נשיאותית אחת וסוויטה מלכותית אחת. אורחיו העסקיים של המלון נהנים גם משירות טרקלין עסקים מפואר , המשקיף אל חופי תל אביב המרהיבים ומציע את כל השירותים העסקיים להם נזקק האורח העסקי.

במהלך השנים התארחו במלון בכירי המדינאים מכל העולם בהם מזכ"ל האו"ם קופי אנאן, מיכאיל גורבצ'וב, הנרי קיסינג'ר ונשיא ארצות הברית לשעבר, ביל קלינטון.

כמו כן אירח המלון שורה ארוכה של אנשי עסקים בכירים מכל העולם, בהם יושב ראש INVESTEC BANK העולמי   יו הרמן, מקימי ונשיאי אתר האינטרנט GOOGLE   סרגיי ברין ולארי פייג', רון לאודר ונשיאי מגזין העסקים FORBES  מיגל פורבס וסטיב פורבס.


