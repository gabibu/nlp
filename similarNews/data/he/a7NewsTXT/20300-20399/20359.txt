

למרות ההתקדמות שהושגה במשא ומתן בין הנכים למשרד ראש הממשלה, הנכים אינם מתכוונים להפסיק את שביתתם, הנמשכת מזה 68 יום. זאת, עד לחתימת ההסכם שהושג בין הנכים לבין מנכ"ל משרד ראש הממשלה אביגדור יצחקי.

דובר מטה מאבק הנכים יואב קריים אמר כי עדיין קיים החשש שההסכמה שהושגה לא תכובד, ולכן אין בכוונת הנכים לסיים את השביתה עד לחתימה על ההסכם באופן רשמי. עוד הוסיף קריים כי לא נאמר לנכים מהו מועד החתימה, ולכן, כאמור, עד אז בכוונתם להמשיך בשביתה.

ביום ד' הושגה פריצת-דרך במאבקם כאשר סוכם כי 100,000 נכים יקבלו תוספת מיידית של 300 ש"ח לקצבותיהם, וכי תוקם ועדה ציבורית שתדון ביתר תביעותיהם.
