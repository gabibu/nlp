

הערב לאחר שתיקה ממושכת נאם ראש הממשלה בפני האומה. השידור התקיים בלשכתו ועסק בהתחלת הפעלת תכנית ההפרדה הבטחונית עליה המליץ ראש השב"כ אבי דיכטר. שרון שב וציין כי ישראל תשא ותתן רק לאחר שהאש תפסק לחלוטין.

בנאומו הזכיר רה"מ גם את שיחתו מהבוקר עם נשיא מצרים מובארק הוא ציין כי היא היתה שיחה טובה וחשובה.

לעיתונאי יהושע מאירי נודע כי בשיחה זו הזמין רה"מ את מוברק לפגישה בישראל. פגישה שתהיה הקדמה לפסגה אפשרית בשארם, שבה ישתתף ערפאת.

לדברי המאירי הרעיון לפגישה המקדימה בישראל עלה לאחר שמוברק הציע לקיים פסגה בשארם והפציר בראש הממשלה להניח לערפאת לצאת מרמאללה לצורך כך. שרון השיב כי אינו פוסל את הרעיון אך לפגישה זו, לדבריו, דרושה פגישת הכנה בינו לבין נשיא מצרים. רה"מ הציע לנשיא מצרים לקיים פגישה בישראל וקיבל הסכמה עקרונית להצעה. השניים סיכמו כי בימים הקרובים יתאמו לשכותיהם את המהלכים לקראת פגישה אפשרית.

המאירי פנה הערב לגורם בכיר בלשכתו של נשיא מצרים מובארק. הדובר אישר את קיום השיחה וכן אישר כי נושא ביקורו של מוברק בישראל אכן עלה בה.
