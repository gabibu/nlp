

משטרת פקיסטן הודיעה אתמול כי בידה קלטת המתעדת את רצח העיתונאי דניאל פרל.
פרל, כתב ה"ול סטריט ג'ורנל", נחטף בפקיסטן בידי ארגון טרור שטען כי ריגל לטובת ה C.I.A. במהלך החטיפה טענו החוטפים כי פרל ריגל גם לטובת המוסד הישראלי.

הנשיא בוש פירסם הלילה הודעה בה נאמר כי העם האמריקאי עצוב וכועס על רצח העיתונאי וכי פעולה זו רק מחזקת את הנחישות לפעול נגד הטרור.

העיתון "ידיעות אחרונות" מגלה היום כי פרל היה בעל אזרחות ישראלית, וכי אביו פרופ' יהודה פרל הינו מומחה בינלאומי לבינה מלאכותית.
