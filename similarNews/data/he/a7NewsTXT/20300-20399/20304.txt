

בקרב כוחות הבטחון התקבלו בימים האחרונים התרעות על כוונה של מחבלים לפתות אזרחים ישראלים להגיע לקו התפר, בתואנה של החזרת רכוש או רכב גנוב, ואז לחטפם לשטחי הרשות הפלשתינית.

כתבנו קובי סלע מדווח כי על פי המידע שהגיע למחוז ש"י מתכוונים המחבלים להתקשר לאנשים שרכבם או רכוש אחר שלהם נגנב ולקבוע עימם נקודת מפגש על מנת להחזיר להם כביכול את רכושם במסגרת עיסקא ואז להרוג או לחטוף אותם . ממשטרת מחוז ש"י נמסר כי אין להתפתות בשום פנים להצעה מעין זו ועל כל אזרח שיקבל שיחה כזו לפנות מיד אל תחנת המשטרה הקרובה לאיזור מגוריו.

במשטרה הדגישו כי צו האלוף האוסר על כניסת ישראלים לשטחי הרש"פ (A) עדיין בתוקף.
