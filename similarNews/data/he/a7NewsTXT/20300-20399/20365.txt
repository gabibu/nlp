

מפקד מחוז ש"י, שחר איילון, משבח את התנהגות תושבי אפרתה הבוקר במהלך נסיון הפיגוע במרכול בגבעת התאנה. איילון הגיע ליישוב ואמר לתושבים כי הם "פעלו יפה ובקור רוח".

אחד התושבים שם חיסל את המחבל לאחר שזה ניסה לפוצץ חגורת נפץ שחבש. המחבל הועסק, בהיתר, כפועל בניין ביישוב. אחדים מתושבי המקום הניחו על גופתו חלקי גופת חזיר, כפי שנהגו הבריטים לעשות נגד מחבלים מתאבדים בהודו.

בעקבות הפיגועים באפרתה, בקרני שומרון, בחמרה ובאלי סיני נקראים מתיישבי יש"ע בידי קציני הביטחון של היישובים לשאת עימם נשק בכל מקום, בכל שעות היממה. כך מדווח כתבנו קובי סלע.
