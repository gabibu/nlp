

בראיון ליומון הצרפתי "לומניטה" אמר יאסר ערפאת כי הוא מקיים קשר "קבוע ואישי" עם נשיא ארה"ב ג'ורג' בוש. ערפאת נשאל על התייחסותו ללחצים האמריקנים, ועל העובדה שעד כה לא הוזמן לוושינגטון (מאז בחירתו של בוש בינואר 2001), וענה כי "אין הדבר חשוב כל כך, מכיוון שאני בקשר קבוע ואישי עם הנשיא בוש ועם קולין פאוול". בהמשך אמר ערפאת: "תבינו, הנשיא האמריקני חדש בעסק. הוא צריך ללמוד".

עוד אמר ערפאת כי הוא "מוכן לעריכת בחירות חדשות בתחומי הרשות", וזאת בהתאם להצעתה של צרפת, שהמליצה על בחירות ברשות.

מחשיפת עיתון "במחנה" השבוע עולה כי ערפאת שוכר ילדים פלשתיניים המקבלים 15  כשכר יומי בעבור יידוי אבנים. הילדים נשכרים כדי ליידות אבנים לעבר חיילי צה"ל השוהים סביב לשכתו של ערפאת ברמאללה. באזור משרתים עתה חיילי צנחנים, שסופגים אבנים מאותם "ילדים-עובדים" מידי יום.

"במחנה" מדווח גם כי על החיילים המוצבים סביב לשכתו של ערפאת הושתו הוראות פתיחה באש מחמירות, וזאת כדי למנוע פגיעה באנשים הרבים הבאים אל ערפאת כדי לעודדו. נוסף על כך, לפי ההוראות, חייבים החיילים להיות מצוידים באמצעי מיגון, בגלל החשש כי חייליו של ערפאת, הנמצאים באזור המוקעטה חמושים, יפתחו לעברם באש.
