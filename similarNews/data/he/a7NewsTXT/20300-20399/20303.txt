

למרות פריצת הדרך אתמול במשא ומתן בין נציגי הנכים לבין משרד ראש הממשלה, הנכים אינם מתכוונים להפסיק את שביתתם הנמשכת מזה 68 יום. זאת, עד לחתימת ההסכם שהושג בין הנכים לבין מנכ"ל משרד ראש הממשלה אביגדור יצחקי.

דובר מטה מאבק הנכים יואב קריים אמר כי עדיין קיים החשש שההסכמה שהושגה לא תכובד ולכן, הנכים ימשיכו בשביתתם עד לחתימת הסכם רישמי.

כתב עיתי"ם מציין כי אתמול סוכם ש-100,000 נכים יקבלו תוספת מיידית של 300 ש"ח לקיצבותיהם וכי תוקם ועדה ציבורית שתדון ביתר תביעותיהם של הנכים.
