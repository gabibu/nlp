

נשיא ארה"ב ג'ורג' וו. בוש ייפגש עם נשיא מצרים חוסני מובארק ב-5 במרס, כדי לדון במאבק למען השלום במזרח-התיכון ובמלחמה שמנהלת ארה"ב נגד הטרור, כך נמסר ביום שישי מהבית הלבן.

"הנשיא בוש והנשיא מובארק ייפגשו ב-5 במרס כדי לדון במצב במזרח התיכון, במלחמה נגד הטרור, ובנושאים בילטרליים ואיזוריים אחרים", נאמר בהודעה של הבית הלבן. מובארק אמור לשהות בוושינגטון מה-2 עד ה-6 במרס.

ביקור זה אמור בנוסף לסייע למאמציה של מצרים בקידום כלכלתה, על ידי שיחות רמות-דרג עם אנשי עסקים ורשויות הסחר של המימשל.
