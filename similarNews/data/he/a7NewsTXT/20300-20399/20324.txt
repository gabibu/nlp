

השר לביטחון פנים עוזי לנדאו הביע סיפוק רב מאימוץ תוכנית איזורי החיץ על ידי ראש הממשלה, אשר עקרונותיה מתבססים על עבודת מטה שהוכנה בהוראתו של לנדאו עם כניסתו לתפקיד.

לדבריו, התוכנית תסייע לנטרל את כניסתם של מפגעים מתוך איזורי יש"ע לתחומי ישראל. לנדאו הוסיף שזהו רכיב אחד בתוכנית לבידוד הטרור, שצריכה לפעול במשולב עם רכיב התקפי, שיכלול יוזמה מתמשכת ורצופה עד הכרעתה של תשתית הטרור הפלשתינית.
