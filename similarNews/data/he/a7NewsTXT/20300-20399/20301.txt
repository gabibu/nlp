

בתום ביקור תנחומים שערך אצל משפחת החייל המנוח רב-סרן מור אלרז, שנהרג מירי מחבל במחסום כיסופים, אמר נשיא המדינה משה קצב כי הוא מצפה מהרשות הפלשתינית להסגיר לידי ישראל את שלושת רוצחיו של השר רחבעם זאבי.

הנשיא אמר כי על הפלשתינים להסגיר את השלושה בהתאם להתחייבותם בהסכמי אוסלו, כדי שיוכלו לעמוד למשפט בישראל- "יש לי הרושם שיקבלו פה דין יותר צודק מהמשפט הפלשתיני המגוחך שהעמידו כמה אנשים שם".

גם השר צחי הנגבי קרא הבוקר לראש הממשלה לדרוש את הסגרתם של הרוצחים ושולחיהם לישראל.
