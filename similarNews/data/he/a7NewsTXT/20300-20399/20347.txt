

תושבי אפרת סיפרו הבוקר לכתבנו אלקנה פרל כי בשבוע האחרון היו התרעות ביישובים בסביבה על אפשרות של חדירת מחבלים, כדוגמת הפיגוע הרצחני בקרני שומרון. בעקבות זאת הגבירו כיתת הכוננות ביישוב את הערנות.

אורי שכטר, קצין הבטחון של הישוב אפרת, אמר לכתבת עיתי"ם כי אי-הצלחתו של המחבל לפוצץ עצמו היה נס גדול. לדבריו, כיתות הכוננות, שהחלו ביישומן בזמן האחרון, התגלו כדבר יעיל בזמן הנכון ותגובתו המהירה של אותו אדם המשתייך לכיתת הכוננות, הוכיחה עצמה.

המרכול פונה מעובדים וקונים. גופתו של המחבל נותרה שרועה וחבלני משטרה פועלים כעת לנטרול חגורת הנפץ שעל גופו.
