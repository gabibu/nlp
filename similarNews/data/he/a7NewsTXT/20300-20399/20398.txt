

בתגובה להחלטת ראש הממשלה אריאל שרון בדבר גדר החייץ אומר הערב יו"ר המפד"ל הרב יצחק לוי כי "הם בעצמם יודעים כי התוכנית הזאת היא לא הפיתרון האמיתי. פשוט אין להם מה להציע אז הם מציעים את התוכנית הזאת. אני חושב שרה"מ התנגד לתוכנית מהתחלה, אח"כ הוא ראה שאין לו מה להציע אז הוא הציע את ההצעה הזאת. רה"מ לא אמר בתוכניתו כלום".

הרב לוי אמר עוד כי הוא מתנגד לשחרורו של ערפאת מרמאללה - "בשבוע הדמים כאשר יש לנו עשרה הרוגים, מה שיש לממשלה לדון אם זה לשחרר את ערפאת מרמאללה. במקרה ויוחלט לשחררו נגיש הצעת אי אמון בממשלה".

הרב לוי הוסיף כי הוא ציפה בנאום רה"מ שרון להצעת מדיניות ואסטרטגיה לאור הטרור ההולך ומתגבר וגם לצעדים חברתיים כלכליים.
