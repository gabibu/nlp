

בתגובה לדבריו בשבת של היועץ המשפטי לממשלה אליקים רובינשטיין, בתוכנית "פגוש את העיתונות" בערוץ 2 אומר עורך הדין נפתלי ורצברגר כי מדובר בהופעה חסרת תקדים: "רובינשטיין שם עצמו כשופט בתוכנית טלוויזיה, במקום להשאיר את הטענות המשפטיות לבית המשפט, אם בכלל". רובינשטיין אמר בתוכנית כי איש חברון, ברוך מרזל המתמודד במקום השני ברשימת "חרות", הוא "כהניסט".

לדברי עו"ד ורצברגר, יש כאן התערבות בוטה של רובינשטיין בתחום הפוליטי. "הדרך בה הוא עושה זאת בתוכנית טלוויזיה בהכפשה אישית היא דרך מצערת ושערורייתית", אמר ורצברגר.
