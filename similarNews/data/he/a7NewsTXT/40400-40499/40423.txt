

יו"ר חרות, ח"כ מיכאל קליינר, קורא להדחתו של היועץ המשפטי לממשלה, בעקבות הדברים שאמר בשבת ולפיהם ברוך מרזל העומד במקום 2 ברשימת "חרות" הינו איש "כך" לכל דבר.

לדברי קליינר, הפרקליטות שבראשה עומד רובינשטיין כראש התביעה הכללית מנהלת מסע רדיפה דורסני ושיטתי נגד אנשי ימין, תוך דחיקתם אל השוליים וחסימת הדרך בפניהם לפעילות במסגרות לגיטימיות. עוד מסר קליינר כי היועץ המשפטי נמנע מלפסול חברי כנסת ערבים כמו טיבי ובשארה המנסים לקעקע את אופייה היהודי של המדינה, ובמקום זה נטפל לאנשי הימין.


