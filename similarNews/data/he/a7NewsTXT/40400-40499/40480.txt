

יושב ראש מפלגת העבודה עמרם מצנע , הודיע היום שסיעת העבודה בכנסת לא תתמוך בתקציב המדינה בקריאה שנייה ושלישית . הערב תתכנס הסיעה בתל אביב כדי לגבש את עמדתה בעניין התקציב .

חבר הכנסת אברהם בייגה שוחט העומד בראש הצוות הכלכלי-חברתי של העבודה, עשוי להציע לסיעתו להימנע בהצבעה על התקציב, כדי לאפשר לממשלה להעבירו .

מחישובים שנערכו בכנסת עולה כי לפי שעה, לממשלה אין רוב להעברת התקציב, וכי צפויים שינויים בכמה סעיפים בחוק ההסדרים. עד קיום ההצבעה ביום שלישי ינסה שר האוצר, סילבן שלום, לגבש רוב בעד התקציב.

