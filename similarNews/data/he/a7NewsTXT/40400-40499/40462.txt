

בפיגוע ירי אמש בין שילה לעופרה נפצע באורח קל יוסי רונד תושב עפרה. באותו מקום עצמו נרצח לפני כשמונה חודשים בנו של יוסי, ארז רונד הי"ד. בפיגוע נפצע באורח קל ישראלי נוסף. ראש המועצה פנחס וולרשטיין ניצל בנס לאחר ששני קליעים פגעו במכוניתו.



בפיגוע ירי אמש בין שילה לעופרה נפצע באורח קל יוסי רונד תושב עפרה. באותו מקום עצמו נרצח לפני כשמונה חודשים בנו של יוסי, ארז רונד הי"ד. בפיגוע נפצע באורח קל ישראלי נוסף. ראש המועצה פנחס וולרשטיין ניצל בנס לאחר ששני קליעים פגעו במכוניתו.

הפצועים פונו לבית החולים הדסה הר הצופים.

חיילי צה"ל שהוזעקו למקום הפיגוע פתחו בסריקות כדי לעלות על עקבות המחבלים אך המחבלים נמלטו.

במקום נסע באותה העת גם ראש המועצה האזורית בנימין, פנחס וולרשטיין. המחבלים ירו גם לעברו. שני קליעים פגעו וניפצו את השמשה הקדמית של הרכב, אחד מהם ממש בגובה ראשו של וולרשטיין.
בניגוד לפרסומים הבהירה המועצה האזורית בנימין, כי ראש המועצה איננו נוסע בשום רכב ממוגן מכל סוג שהוא.


מחבל חמאס יוסוף ערראף, שתכנן לבצע פיגוע התאבדות נעצר אתמול סמוך לשכם.
באוניברסיטת ביר-זית, נעצר מפקד התנזים של הפתח' האני סלאח ברגותי. יחד עימו נעצרו עוד עשרה "דרושי חקירה".

במהלך הלילה לכדו חיילינו עוד 5 מבוקשים מערביי יש"ע: אחד מהם בבית לחם, אחד בשכם ושלושה מבוקשים תושבי הכפר ג'בע, דרומית-מזרחית לג'נין.

בגבול ישראל מצרים נלכדו שני מחבלים שניסו להבריח תחמושת אל שטח ישראל. סיור של צה"ל הבחין בשני המחבלים,כשהם צועדים אל שטח ישראל מכיוון מצרים. הכוח פתח לעברם באש ופצע אותם. הם הועברו לחקירה.


מחבלים פתחו באש לעבר כוח צה"ל ליד גן אור בגוש קטיף. אין נפגעים ולא נגרם נזק לרכוש.

מחבל ערבי ניסה לתקוף הבוקר מוצב של צה"ל בצפון חבל עזה.

חיילינו יורו לעברו, ועתה מתבצעות סריקות כדי לאתרו. לכוחותינו שלום

ירי לעבר רכב ישראלי שנסע סמוך לצומת העוקפים מדרום לגוש עציון. אין נפגעים.
