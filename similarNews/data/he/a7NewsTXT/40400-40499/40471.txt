

"ירושלים היא בירת ישראל על שכונותיה היהודיות", כך קובעת טיוטת המצע החדש של "העבודה" לבחירות 2003. אנשי בן אליעזר אומרים כי מדובר במצע שמאלני מדי, והם יפעלו שהוא לא יאושר.

"ירושלים היא בירת ישראל על שכונותיה היהודיות", כך קובעת טיוטת המצע החדש של "העבודה" לבחירות 2003. אנשי בן אליעזר אומרים כי מדובר במצע שמאלני מדי, והם יפעלו שהוא לא יאושר.

טיוטת המצע שנכתבה בידי צוות פנימי במפלגה, בראשות יולי תמיר, אמורה להיות מוגשת היום לאישורו של יו"ר "העבודה" עמרם מצנע. טיוטת המצע איננה מתיחסת לירושלים השלמה והמאוחדת. ובעצם זו הפעם הראשונה שמצע "העבודה" אינו כולל סעיף האומר שירושלים תישאר מאוחדת בריבונות ישראל.

נקודה נוספת במצע היא התעלמות מסוגית הר הבית והמקומות הקדושים. מנסחי המצע הדגישו כי ההתעלמות מסוגיות אלו נועדו לאפשר מרחב תמרון למו"מ עם הפלשתינים.

גורמים במפלגת "העבודה" אומרים כי מדובר למעשה בנוסחת קמפ דיוויד (מתווה קלינטון) שקבעה כי מה שיהודי ילך ליהודים ומה שערבי לערבים.

עוד ציינו כי גם ראש הממשלה אריאל שרון בונה גדר הפרדה בין ירושלים המערבית למזרחית ומדובר בגדר שיום אחד יכולה להפוך להפרדה מדינית.

לדבריהם הוכח כבר שמצע איננו דבר העומד בפני משא ומתן מדיני, גם אם הוא נוגד את עקרונות המצע.
ב"עבודה" מציינים כי שרון מצהיר על תמיכה בכינון מדינה הפלשתינית, הצהרה הנוגדת את החלטת מרכז המפלגה.

המצע גם מתעלם במכוון מנושא המקומות הקדושים ובהם הר-הבית. "זה בשביל לאפשר מרחב תמרון למשא ומתן עם הפלשתינים", אומרים הגורמים שעסקו בניסוח המצע.

טיוטת המצע כוללת תמיכה ב"שתי מדינות לשני עמים ממערב לירדן פלשתין וישראל",אך שוללת באופן ברור והחלטי את מה שנהוג לכנות כ"זכות השיבה". תחת זאת מציעה טיוטת המצע נוסחה כללית על "פתרון בינלאומי מוסכם לבעיית הפליטים".

על פי המצע יש לנהל מו"מ עם הרש"פ "ללא התניות", אך אם יכשל המשא ומתן העתידי הזה קורא המצע להיפרדות חד צדדית.

בסוגיית הגולן מציעה "העבודה" נסיגה ישראלית תמורת שלום בלי לציין היכן יעבור קו הגבול אולם מציינת כי "עומק הנסיגה יהיה כעומק השלום".
