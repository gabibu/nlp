

"מעריב" מדווח כי תת-אלוף בצה"ל פנה בכתב לראש הממשלה אהוד ברק, בסתיו 99', והפציר בו להפסיק להעסיק "אדם מושחת וחסר ערכים", כלשון המכתב, "כמו גנוסר". מאוחר יותר הופגש התת-אלוף עם ברק ולדבריו זה אמר לו כי העסקת גנסור כמתווך היא תנאי של ערפאת וכי הוא לא מוכן לפגוש שום שליח ישראלי מלבד גנוסר. בסופו של דבר, נאלץ אותו תת-אלוף לפרוש מצה"ל.

עוד מדווח היום "מעריב" כי אחת הסיבות שבגללה הודח מנהל לשכת ראש ברק, חיים מנדל שקד, היתה סירובו לחתום על תצהיר לבג"ץ ולפיו אין לגנוסר קשרים עסקיים כלשהם עם הפלשתינים. לעומתו, האלוף במילואים דני יתום חתם על תצהיר כזה, וכך גם שלישו הצבאי של ברק, תת-אלוף גדי אייזנקוט.
