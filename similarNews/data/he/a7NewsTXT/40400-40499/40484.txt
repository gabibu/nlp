

חולית מחבלים מצור באחר שנתפסה לפני שלשה שבועות תכננה שורה של פיגועים קשים בירושלים ביניהם הפלת מסוק שבא לנחות במשכן הכנסת בעזרת טיל ,הטמנת מטען סמוך לבית ראש הממשלה בעיר, ופיגוע באזור הר הבית.

חולית מחבלים מצור באחר שנתפסה לפני שלשה שבועות תכננה שורה של פיגועים קשים בירושלים ביניהם הפלת מסוק שבא לנחות במשכן הכנסת בעזרת טיל ,הטמנת מטען סמוך לבית ראש הממשלה בעיר, ופיגוע באזור הר הבית.

דברים אלה עולים מכתב אישום שהוגש נגד חברי החוליה של ארגון הג'יהאד האיסלאמי ,לבית המשפט המחוזי בירושלים.

שלושת חברי החוליה הם עומר אטרש, חאדר אבו חאמד וזיאד אטרש. הפרקליטות תבקש מבית המשפט המחוזי להאריך את מעצרם עד תום ההליכים.מפקד החוליה הוא עומר אטרף, שגויס בידי מחבלי הג'יהאד האיסלאמי בבית-לחם.

על פי כתב האישום, חברי החוליה התכוונו לשגר טיל לעבר מסוק, שהיה אמור לנחות במנחת הכנסת באמצעות ירי טיל מכיוון רחוב אוסישקין. במסוקים הבאים למשכן הכנסת נמצאים בד"כ אנשים רמי דרג כמו ראש הממשלה, שר הבטחון, הרמטכ"ל וכדו'.

חברי החוליה תיכננו שורה נוספת של פיגועים, כולל פיצוץ מטען במרכז המסחרי ברמות אשכול, הנחת מטען בצפון ירושלים ופיגועים נוספים כולל באזור הר הבית.



עומאר אטרש, בן 22, חאדר אבו חאמד, בן 22 וזיאד אטרש, בן 25 - כל השלושה מצור באהר, מואשמים כי גוייסו על ידי ארגון הטרור הג'יהאד האיסלאמי הפלשתיני במטרה לבצע פיגועים בירושלים. עומאר אטרש עבד כנהג הסעות והמליץ לבצע פיגוע בתחנת אוטובוס בגבול השכונות פסגת זאב ונווה יעקב שבצפון ירושלים. הוא הבחין כי בשעות הבוקר עומדים במקום נוסעים רבים. הוא המליץ לג'יהאד האיסלאמי לבצע פיגוע וקיבל מטען חבלה במשקל של 40 ק"ג ושני מכשירי טלפון ניידים על מנת להפעיל את המטען.

ב-23 בנובמבר נסע אטרש עם הנאשם חאדר אבו חאמד במטרה להטמין בין מחסומי הפלסטיק שהיו במקום לצורך עבודות בנייה את מטען חבלה. הם קבעו לפוצץ את המטען בשעה 7:15 בבוקר, כאשר התחנה מלאה באנשים ואוטובוס מלא בנוסעים מגיע אליה. הם תכננו להפעיל טלפון המחובר למטען.

ב-25 בנובמבר עצרו כוחות הבטחון את עומאר אטרש והפיגוע סוכל.

חברי החולייה תכננו לבצע פיגועים גם בתחנות הדלק ביציאה מירושלים אך הנאשם עומאר אטרש לא קיבל את ההמלצה לבצע את הפיגוע בתחנות הדלק.

שלושת חברי החוליה דנו במספר הצעות שהעלה זיאד אטרש לבצע פיגוע בבית ראש הממשלה בירושלים. זיאד אטרש סיפר לעומאר אטרש כי הבחין בעבר שבכל בוקר מגיע רכב ובו מאבטחים לבית ראש הממשלה, הרכב עובר סמוך לפח גדול לאיסוף אשפה ברחוב. זיאד אטרש אמר כי בעבר שיכפל מפתחות של בית ברחוב קרן היסוד שממנו ניתן לראות את הפח. הנאשמים תכננו להניח בפח הזבל ולהפעילו באמצעות טלפון מרחוק.


הפרקליטות מאשימה את השלושה בעבירות של סיוע לאויב במלחמה, מסירת ידיעה לאויב, נסיון לגרום למותם של בני אדם שלא כדין, נשיאת נשק וחברות בארגון טרור.
