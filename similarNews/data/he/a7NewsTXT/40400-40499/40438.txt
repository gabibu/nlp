

לאור התחזקותו בסקרים של הליכוד החליטה מפלגת העבודה לנהל את הקמפיין שלה כנגד הליכוד בטענות כי מדובר במפלגה של עבריינים. קמפיין זה בנוי על בניית תדמיתו של מצנע כאיש נקי כפיים ועל פרסום סיסמאות כגון "בחרת שרון קיבלת אלפרון".

לאור התחזקותו בסקרים של הליכוד החליטה מפלגת העבודה לנהל את הקמפיין שלה כנגד הליכוד בטענות כי מדובר במפלגה של עבריינים. קמפיין זה בנוי על בניית תדמיתו של מצנע כאיש נקי כפיים ועל פרסום סיסמאות כגון "בחרת שרון קיבלת אלפרון".

מנגד החליטו ראשי מטה ההסברה של הליכוד כי הליכוד יצא לקמפיין בו יפורסמו פרשיות שחיתות לכאורה בהן מעורבים בכירי העבודה. בין השאר יצויינו קשריו של מצנע עם קבלנים ובעלי הון בצפון וכן את פרשת חשבון הדולרים למימון הפריימריס של מצנע.

בתכנית "פגוש את העתונות" בערוץ 2 אמר היועץ המשפטי לממשלה אליקים רובינשטיין כי הנחה את המשטרה לפתוח בחקירה פלילית בנוגע לאופן שבו התנהלו הפריימריז בליכוד.

רובינשטיין סיפר במהלך הראיון כי כבר כמה שבועות הוא נמצא "בדיאלוג" עם המשטרה והוא הנחה אותה לבדוק "מה קורה" בבחירות הפנימיות "ולראות אם יש עבירות שצריך לחקור אותן". "הדיאלוג האחרון היה בסוף השבוע הזה בעקבות הפירסומים. שוחחתי עם שרים ופוליטיקאים, יש להם תחושה שדברים לא ראויים נעשו", אמר רובינשטיין.

הוא הוסיף כי יש לו תחושה שהדמוקרטיה נמצאת בנסיגה."בתרבות הפוליטית שלנו, הרבה דברים שלאדם מן הישוב צריכים להיראות כעבירה, או כדבר לא כשר, או כדבר לא ראוי - הם לא כאלה. אני חייב להסכים בצער שמינויים פוליטיים היום, הם מקור לגאווה".

בראיון אמר רובינשטיין כי ברוך מרזל המשובץ כמספר שתיים ברשימת תנועת "חירות" הוא כהניסט.

בתגובה תקף עורך דינו של ברוך מרזל, נפתלי וירצברגר, את היועץ המשפטי לממשלה.
"רובינשטיין בהופעה חסרת תקדים שם עצמו כשופט בתוכנית טלוויזיה, במקום להשאיר את הטענות המשפטיות לבית המשפט, אם בכלל. יש פה התערבות בוטה של רובינשטיין בתחום הפוליטי. הדרך בה הוא עושה זאת בתוכנית טלוויזיה בהכפשה אישית היא דרך מצערת ושערורייתית", אמר וירצברגר.

ח"כ מיכאל קליינר העומד בראש תנועת "חרות", קרא להדחתו של היועץ המשפטי לממשלה בעקבות הדברים שאמר ולפיהם ברוך מרזל העומד במקום 2 ברשימת "חרות" הינו איש "כך" לכל דבר.

לדברי קליינר, "הפרקליטות שבראשה עומד רובינשטיין כראש התביעה הכללית מנהלת מסע רדיפה דורסני ושיטתי נגד אנשי ימין, תוך דחיקתם אל השוליים וחסימת הדרך בפניהם לפעילות במסגרות לגיטימיות". עוד מציין קליינר כי "היועץ המשפטי נמנע מלפסול חברי כנסת ערבים כמו טיבי ובשארה המנסים לקעקע את אופייה היהודי של המדינה, ובמקום זה נטפל לאנשי הימין".

היום פורסם כי רה"מ שרון פועל לשינוי השיטה בה נבחרים מועמדי הליכוד לכנסת. במסגרת פעילות זו הורה רה"מ לשר המשפטים מאיר שטרית לבחון דרכים לשינוי השיטה בה נבחרים מועמדי הליכוד לכנסת.

בין היתר מבקש רה"מ לבחון חקיקתו של חוק בכנסת הבאה שבמסגרתו יחוייבו כל המפלגות לערוך פריימריס פתוחים.

השר שטרית אמור להגיש את המלצותיו לרה"מ תוך 30 ימים.
