

שר החוץ לשעבר של ארה"ב הנרי קיסינג'ר התפטר ביום שישי מראשות ועדת החקירה לאירועי ה-11 בספטמבר. "המחלוקת עשויה לפגוע בחברת הייעוץ שהקמתי", כתב במכתב ששיגר לנשיא ג'ורג' בוש. "על כן הגעתי למסקנה שאינני יכול לקבל על עצמי את האחריות שהטלת עלי", הוסיף קיסינג'ר בן ה-79.

בחירתו של קיסינג'ר עוררה מחלוקת בוושינגטון, בין היתר בשל תפקידו כקובע המדיניות בתקופת מלחמת וייטנאם והפצצות בקמבודיה, ומשום שהוא משמש היום כיועץ פרטי בינלאומי הגובה סכומים משמעותיים. בסרט תיעודי שהופץ באחרונה, נטען כי קיסינג'ר הוא פושע מלחמה בינלאומי.
הנשיא בוש קיבל את התפטרותו של קיסינג'ר והביע את צערו.

(עתי"ם - רויטרס)
