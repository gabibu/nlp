

אתמול התקיימה בכיכר ציון בירושלים הפגנה שקראה לתמוך ברצף התיישבותי בין חברון לקרית ארבע ולהביע התנגדות למדינה פלשתינית. ההפגנה בארגונם של מועצת יש"ע ויהודי קרית ארבע וחברון היתה תחת הכותרת "לחסל את הטרור   עם ישראל יכול".

אתמול התקיימה בכיכר ציון בירושלים הפגנה שקראה לתמוך ברצף התיישבותי בין חברון לקרית ארבע ולהביע התנגדות למדינה פלשתינית. ההפגנה בארגונם של מועצת יש"ע ויהודי קרית ארבע וחברון היה תחת הכותרת "לחסל את הטרור   עם ישראל יכול".

דובר הישוב היהודי בחברון נועם ארנון אמר "באנו הנה מתוך אחריות לגורלה של המדינה. אנו מזהירים את ראש הממשלה שרון, שנבחר על מנת למגר את הטרור, כשנבחרת אמרת שישראל לא תהיה צ'כוסלובקיה, אתה הפכת את ישראל לצ'כוסלובקיה".

ארנון הוסיף "האמריקנים נלחמים בטרור עד חורמה, בלי מורא, בלי גבולות, ואילו לנו הם מטיפים מוסר", אמר ארנון, שקרא לרה"מ לא להיכנע לתכתיבי ארה"ב.

ראש מועצת קריית-ארבע, צבי קצובר אמר כי מדיניותה הרפה של ממשלת שרון גורמת למחבלים להבין, כי בדרך הטרור יוכלו להשיג את מבוקשם. הוא יצא בקריאה לראש הממשלה ליצור רצף של יישוב יהודי בין חברון לקריית-ארבע.

"התיישבות שווה בטחון, לא מספיק להרוס את בתי המחבלים, יש לבנות בתים חדשים ליהודים. הפלשתינים מבינים, כי ניתן לרצוח ולא לשלם מחיר, אסור לנו לתת לזה לקרות", אמר קצובר.

לקריאה זו הצטרף גם הרב דב ליאור, רבה של קריית-ארבע, אשר יצא גם נגד אירגוני השמאל הקיצוני ואירגונים פלשתיניים, המנצלים את בית המשפט העליון על מנת למנוע התיישבות.
"הציבור נחוש לקיים את הרצף בין קריית-ארבע לחברון. לא גדר בטחון אנו צריכים, אלא גדר חיה של יישובים יהודיים בגב ההר. על הממשלה לעבות יישובים כל רחבי יהודה ושומרון".

הרב משה לוינגר קרא שלא לתמוך בליכוד "כיצד יכול ראש הממשלה להביט במראה ולומר 'הבטחתי וקיימתי?' נבחרת על מנת לחסל את הטרור, בעבור זה קיבלה יותר מ-60% מהקולות? הבטחת ולא קיימת. מי שיצביע עבור שרון והליכוד, עליו לדעת כי הדבר אינו טוב", אמר לוינגר.
