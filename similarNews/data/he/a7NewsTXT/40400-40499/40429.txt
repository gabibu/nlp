

מועצת הביטחון של האו"ם אישרה ביום שישי הצעת החלטה המגנה את הפיגועים נגד מטרות ישראליות בקניה. רק סוריה התנגדה. ההחלטה גם גינתה מבלי לפרט פעולות טרור אחרות שהיו באחרונה במדינות שונות, והגדירה אותן "סכנה לשלום ולביטחון בעולם".

"ברור מעבר לכל ספק שמטרת הפיגועים היתה לפגוע באזרחים ישראלים, ו-13 חברות אחרות במועצה פעלו על פי הנחה זו", ציין נגרופונטה לאחר ההצבעה על הצעת ההחלטה שיזמה וושינגטון.

שגריר ישראל אהרון יעקב הודה לחברות המועצה על שגינו את הפיגועים שהביאו לרצח אזרחים קנייתים וישראלים. "אני מצטער על השגותיה של סוריה. היה ברור שהפיגועים כוונו נגד ישראלים וחברת תעופה ישראלית. על כן מועצת הביטחון הדגישה עובדה זו בהחלטה", הוסיף יעקב.

(עתי"ם - רויטרס)
