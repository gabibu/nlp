

ארה"ב התחילה בשבת במבצע חיסונים נגד אבעבועות כדי להגן על תושביה מפני התקפת טרור ביולוגית אפשרית.

עשרות רופאים במרכז הרפואי וולטר ריד של הצבא האמריקני בוושינגטון חוסנו בשבת. בקרוב יחוסנו כ-500,000 חיילים, המיועדים לצאת לעיראק ולדרום-מערב אסיה. בשלב שני, יחוסנו "גורמי התגובה הראשונה" במקרי חירום כגון אנשי משטרה, כוחות חילוץ, ועובדים בשירותי הרפואה. העיתון "וושינגטון פוסט" העריך שיותר מ-10 מיליון אנשים ייכללו במבצע חיסון זה.
