

לראשונה מאז הפלישה העיראקית לכווית ב-1990 חידשה סעודיה את קשרי הטלפון הישירים עם עיראק, וזאת במטרה להרחיב את הסחר בין שתי המדינות. כך מסר פקיד סעודי בכיר. ההחלטה שנכנסה לתוקף בשבת, היא סימן נוסף לשיפור הקשרים בין ריאד לבגדאד.

ההחלטה התקבלה בעקבות ביקורה של משלחת מסחרית סעודית בבגדאד באוקטובר, כשריאד השתתפה ביריד סחר עיראקי. אנשי עסקים סעודים סיפרו כי הממשלה מעודדת אותם לעשות עסקים עם עיראק, וכמה מהם סבורים שהדבר עשוי לסלול את הדרך לחידוש הקשרים הדיפלומטיים.
