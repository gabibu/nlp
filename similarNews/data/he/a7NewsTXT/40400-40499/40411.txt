

עבדול יוסוף אבו מוסא, מחבל בכיר בחמאס חוסל הבוקר בהתקלות עם חיילי צה"ל בחירב'ת אברהים בין בית לחם לאפרת. אבו מוסא תכנן לשלח מחבל לפיגוע תופת. שלשה מחבלים של הג'יהאד האיסלאמי נלכדו.

עבדול יוסוף אבו מוסא, מחבל בכיר בחמאס חוסל הבוקר בהתקלות עם חיילי צה"ל בחירב'ת אברהים בין בית לחם לאפרת. אבו מוסא תכנן לשלח מחבל לפיגוע תופת. שלשה מחבלים של הג'יהאד האיסלאמי נלכדו.

בסמוך למקום בו חוסל אבו מוסא נלכדו מוסא וחסן שוקא ואברהים עבאדי הנחשבים כבכירים בארגון הג'יהאד האיסלאמי באזור בית לחם.

כוחות רבים של צה"ל ממשיכים לפעול, מאז אתמול בערב בשכונות חברון, בעיקר באיזור ג'אבל ג'והר, במטרה ללכוד את המחבלים שרצחו את רב"ט יעקובי וסמל כלפון בעמדה ליד הישוב היהודי בחברון. כך דיווחו הבוקר מקורות ערביים בחברון

צה"ל הרס בלילה 3 בתים, בהם הסתתרו המחבלים שרצחו את החיילים.

מדובר בשלושה בתים נטושים, שהיו בסמוך למקום הפיגוע.

המקורות הערביים מסרו שכוחות צה"ל עוברים מבית לבית ועורכים חיפושים. צה"ל הטיל עוצר כללי על חברון ועל כל הכפרים מסביבה.

כמו כן נמסר כי בשעות הבוקר המוקדמות צה"ל הרס את ביתו של מוחמד עספרה, תושב הכפר בית קאחל באיזור חברון. המדובר במבוקש פלשתיני החשוד בפעילות עויינת. צה"ל טרם הגיב על הריסת בית זה.

בשעות הלילה דיווחו מקורות ערביים בעיר כי כוחות צה"ל הרסו 3 בתים, השייכים לבניו של עודה אל ראג'בי מחברון. הם סבורים שהריסת שלושת הבתים באו כתגובה לרצח החייל והחיילת אתמול.

9 מבוקשים ודרושים לחקירה, ביניהם מחבלי חמאס, נעצרו לפנות בוקר ביהודה ושומרון.

בשכם נעצר סאלח סייד, מבוקש מחבל חמאס, שהיה מעורב בתכנון בפיגוע באריאל ב-27 באוקטובר, בו נרצחו שלושה ישראלים, בפיגוע בעמנואל ב-17.7.02 בו נרצחו 9 ישראלים ובחדירה לאילון מורה ב-28.3.02, בה נרצחו 4 ישראלים.

עוד נמסר כי 2 מבוקשים נעצרו בתרקומיה, אחד מהם הוא מחבל חמאס. מבוקש אחר לכוחות הבטחון נעצר בקלקיליה. 3 מבוקשים, מחבלי ג'יהאד איסלאמי פלשתיני, נעצרו בחברון.

דרוש לחקירת כוחות הבטחון נעצרו בכפר ענטא, דרומית לרמאללה ודרוש לחקירה אחר נעצר בעתיל, צפונית לטול כרם.
