

הצבא והצי האמריקנים שוקלים להכין כ-27,000 אנשי מילואים או אנשי המשמר הלאומי לקראת קריאה לשירות, ככל הנראה באזור המפרץ הפרסי, כך מסרו מקורות בכירים בפנטגון.

הצבא והצי האמריקנים שוקלים להכין כ-27,000 אנשי מילואים או אנשי המשמר הלאומי לקראת קריאה לשירות, ככל הנראה באזור המפרץ הפרסי, כך מסרו מקורות בכירים בפנטגון.

לא ניתן לצאת לפעולה צבאית מבלי לגייס את אנשי המשמר הלאומי או אנשי מילואים, בעיקר במה שנוגע למקצועות מסוימים, כמו בתחום הרפואה.

אם תפתח ארה"ב במלחמה נגד עיראק, יהיה צורך ביותר מ-100,000 חיילים מהמשמר הלאומי ומכוחות המילואים, בנוסף ל-51,000 אלף שכבר משרתים.

דובר בפנטגון ציין, כי לא ידוע לו אם הוכרז על כוננות, אך הדגיש כי הפנטגון הבהיר לאנשי המילואים שעליהם להיות ערוכים להיענות לקריאה במידת הצורך

ציר הרשע הגרעיני
הממשל האמריקני לא מתמקד עוד בעיראק בלבד, ובנשק להשמדה המונית שיש לכאורה בידיה, הוא גם חושש ששתי המדינות הנוספות, הכלולות במה שקרוי "ציר הרשע" - צפון קוריאה ואיראן - יצטיידו בנשק הגרעיני.

פיונגיאנג הודיעה לא מכבר על חידוש תכניתה הגרעינית, ובו בזמן מדגישים דו"חות אמינים את המאמצים שננקטים על ידי איראן ועיראק להשגת חומר בקיע, כגון אורניום ופלוטוניום מעושר, ולהכנס בכך למועדון המעצמות הגרעיניות.

במקרה של איראן, נותנת וושינגטון אמון בטענות האופוזיציה, לפיהן טהראן בונה בסודיות הגמורה ביותר שני כורים גרעיניים, מרכז אחד למחקר וייצור בנתאנז, ויחידה לייצור מים כבדים באראק. השלטונות האיראנים הכחישו ביום שישי את ההאשמות הללו.

אמנם, האמריקנים מעריכים שבשל מחסור בחומר בקיע, אין עדיין ברשותה של איראן נשק גרעיני. ידיעות שמקורן במדינה זו. דובר משרד החוץ האמריקני, ריצ'רד באוצ'ר.אומר כי הידיעות הללו "מחזקות את החששות שאיראן נמצאת במירוץ להשגת הטכנולוגיה, שתאפשר לה לייצר את החומרים המשמשים לחימוש גרעיני".

לגבי עיראק, מודאגת ארה"ב מחיפושה של בגדד אחר חומר בקיע. הודעתה של עיראק, המשתרעת על גבי 12,000 עמודים, לא עונה על האשמות שירותי הביון האמריקנים ביחס לרכישות חדשות מצד בגדד של אורניום מאפריקה, ושל ציוד המשמש להעשרת אורניום ממדינות המערב.

באותה עת, הודיעו פקידים בכירים במשטר הצפון-קוריאני על חידוש פעילותם הקרוב של המתקנים הגרעיניים, שהוקפאה מ-1994, עת נחתם הסכם לשיתוף פעולה עם ארה"ב. פיונגיאנג מטילה את האחריות להחלטה זו על עמדתה של ארה"ב, ושל בנות בריתה מאירופה ויפן, שהחליטו להשהות את אספקת הנפט למדינה הקומוניסטית, המואשמת בקיום פעילות גרעינית חשאית.

צפון-קוריאה הצליחה כנראה לייצר פצצה אחת או שתיים מפלוטוניום לפני הפסקת תכניתה ב-1994. במקרה של חידוש התכנית, היא תוכל יחסית במהירות לייצר מספיק פלוטוניום לעוד פצצות.

"השאלה אם צפון קוריאה תקפיא מחדש את הפעילות במתקניה הגרעיניים, אם לאו, תלויה כולה בעמדתה של ארה"ב", ציינה סוכנות הידיעות הצפון-קוריאנית הרשמית.
