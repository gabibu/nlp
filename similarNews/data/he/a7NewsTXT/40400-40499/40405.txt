

כמיליון וחצי חפיסות איספלנית (פלסטרים) נמכרים בישראל בשנה, כך נמסר לעתי"ם מחברת 3M. בעקבות הסכם זיכיון שנחתם בין חברת דיסני לבין הקונצרן להדפסת דמויות דיסני על מגוון מוצרי החבישה והפלסטרים ישווקו בארץ ובעולם מוצרים עם דמותו הפופולארית של "פו הדוב".
לכתב עתי"ם נמסר כי הסכם הזיכיון שנחתם הוא לתקופה של שנתיים.

הפלסטרים הצבעוניים כוללים תמונות של פו ואיה, פו סיגר וחזרזיר, חזרזיר וצנצנת דבש ועוד.
כתב עתי"ם מציין כי לדברי טל וינגרטן מחברת M3 ישראל, בישראל נמכרים כמיליון וחצי חבילות פלסטר בשנה, וכי הולכת וגוברת המודעות ליתרונו של השימוש בפלסטרים הייחודים בקרב קהל הילדים.
בבדיקות שוק שערכה חברת M3 העולמית עלה כי דיסני הוא המותג המוכר ביותר בעולם, וכי פו הדוב הוא אחת הדמויות הנערצות בקרב ילדים.

פו הוא הדוב המפורסם ביותר בעולם. הוא החל את דרכו בסיפור ילדים שכתב א. א. מילן בשנת 1926, ומאז הפך לאחת הדמויות המצוירות האהובות והמפורסמות בעולם.

עוד גילתה החברה כי גם בשימוש בפלסטרים קיימת רתיעה מסוימת בקרב ילדים, וזאת בשל החשש מהכאב הנגרם בשעת הסרתם. פלסטרים הנושאים על גביהם ציורים אטרקטיביים ודמויות פו הדוב מועדפים גם בקרב הורים, שמעתה לא ייאלצו להתקשות בשכנוע הילד להדביק פלסטר על אזור פצוע.
