

חברת הכנסת גילה פינקלשטיין פותחת חזית נגד הכוונה הגוברת בסיעתה, המפד"ל, לשקול כניסה לממשלת שרון. פינקלשטיין מגדירה את הממשלה "ממשלת החורבן של עומרי ואריק" ובכניסה אליה "אאבק בכל כוחי", אמרה.



פינקלשטיין, אומרת כי תיאבק בכל כוחה במגמה החדשה במפלגתה. "האם נשוב ונמכור את עקרונותינו בעבור נזיד הכסאות?"

דבריה אלה של פינקלשטיין באו בעקבות דבריהם של חברי הכנסת אורלב ויהלום שלא שללו באופן גורף את האפשרות של כניסה עתידית לממשלה.

כזכור בראיון לערוץ 7 אמר חבר הכנסת יהלום אתמול כי במידה ויקבל ראש הממשלה את סדרת דרישותיה של המפד"ל הרי שיש לשקול את האפשרות לכניסה לקואליציה. יהלום הבהיר כי הדרישות הן: הסרת "הפחד הנורא", כהגדרתו, מפני נסיגות נוספות והורדת מאחזים, חידוש ההתיישבות והרחבת ישובים, הפסקת יישום דו"ח דברת וחידוש שירותי הדת.

יהלום הוסיף ואמחר כי ערכה של עשייה פוליטית מתוככי הקואליציה רבה לאין ערוך מזו שמספסלי הקואליציה. "נניח שהיום, אחרי הסבל הנורא, היינו יכולים לדאוג לכל המגורשים למקום קבע ולבעיות הנלוות לגירוש הנורא מתוך משרד השיכון, היינו יכולים לעשות פי מיליון יותר מאשר עושים כיום, ועושים", אמר יהלום והוסיף "הנושאים שאנו דואגים להם הם כל כך רבים שצריך להיות בקואליציה, הוא מדגיש, אנחנו לא בקואליציה ולרבנים עד היום לא משלמים משכורת כבר כמה חודשים בכל רחבי הארץ. כשהמפד"ל היתה בממשלה היו"ר זבולון אורלב, קיבל את ראשות ועדת השרים לעניני דתות ועמד לשקם את שירותי הדת. אם המפד"ל תקבל את דרישותיה החשובות למדינה יהודית לחינוך הממלכתי דתי, והשאלה אם להיות בקואליציה או לאפשר ללפיד להיות בקואליציה ולהכניס נישואים אזרחיים, בודאי שהמפד"ל צריכה להכנס".

דברים דומים אמר גם יו"ר המפלגה, חבר הכנסת אורלב שקבע כי המפד"ל דורשת להסדיר את כל בעיותיהם של מפוני הגוש ולהקים ועדת חקירה שתבדוק את הטיפול במפונים. כמו כן תדרוש המפד"ל מספר דרישות בתחום הכלכלי חברתי. התמורה הפוליטית שדורש אורלב היא מינויו לתפקיד שר החינוך וכן חקיקת חוק משאל עם בהכרעות מדיניות. "אם יהיה חוק משאל עם אפשר להצטרף לקואליציה כדי להשפיע על הנשמה של המדינה" אמר אורלב.

כאמור, מול שני בכירי מפלגתה אלה יוצאת חברת הכנסת פינקלשטיין ומבהירה כי היא פותחת במאבק נוקב בכוונה זו לראות באפשרות הכניסה לקואליציה כסבירה בסיטואציה כזו או אחרת.
(ש)

