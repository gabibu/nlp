

בג"ץ דחה עתירה של אסירה שהיתה מעורבת בהברחת אמצעי לחימה מסוריה לישראל לקצר את מאסרה.

בג"ץ דחה עתירה של אסירה שהיתה מעורבת בהברחת אמצעי לחימה מסוריה לישראל לקצר את מאסרה. מהחלטת בג"ץ עולה כי סירובה של ועדת השחרורים לקצר את מאסרה נובע בין היתר מהעובדה כי היא מחזיקה בדעה ש"רמת הגולן היא שטח כבוש בידי ישראל".

כתבתנו רותי אברהם מוסרת כי על אמאל מחמוד תושבת רמת הגולן, נגזרו חמש שנות מאסר בגין קיום קשר עם סוכן זר מסוריה, שהוביל להברחת אמצעי לחימה לישראל. בתום שני שליש מתקופת מאסרה פנתה בבקשה לשחררה לועדת השחרורים, אך סורבה. מחמוד ערערה לבית המשפט המחוזי בתל אביב אך נדחתה ולכן עתרה לבג"ץ באמצעות באת כוחה עו"ד לאה צמל.
עתירתה נדחתה על ידי השופט גרוניס שקבע כי לא נמצא פסול בהחלטתה של הועדה לשחרורים שלא לשחררה.

ועדת השחרורים נימקה את ההחלטה שלא לשחררה בהתנגדות השב"כ שהציג בפני דו"ח על מחמוד, כמו כן על דיווח כי היתה מעורבת במספר מקרים של הפרות סדר קולקטיביות בין כותלי בית הסוהר.
כמו כן קבעו חברי הועדה כי אין לשחררה משום שהיא מחזקה בדעות לפיהן "ישראל היא במעמד של כובש בשטחי רמת הגולן".
