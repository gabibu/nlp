

שחקנים דתיים וחילוניים מקצות הקשת החברתית בישראל חוברים להצגת מחשבה ייחודית לקראת יום הכיפורים.

"הרעיון של התיאטרון שלנו נולד מקריאת המדרשים שכתשובה לשאלה מסוימת פותחים במשל שכותרתו "למה הדבר דומה", בתיאטרון אנו מציגים שאלה והתשובה אליה מתקבלת כהצגה שמוצגת בידי שחקנים דתיים וחילוניים" כך תיאר הרב איתן הכהן מ"ראש יהודי", ומתיאטרון "למה הדבר דומה".

"רגע לפני שצמים או מפעילים את הדי. וי. די. הראשון, לפני שנועלים נעלי בד בדרך לבית הכנסת, או חובשים את הקסדה ועולים על האופניים, מקשיבים בדבקות לכל נדרי או משתוקקים בייסורים לסיגריה שאחרי", כך מתוארת הצגת "אפשר לקבל חשבון נפש" המיועדת ל"מי שצם מגיל בר מצווה, וגם לאלו שסופרים קלוריות כל השנה", ותיערך ביום שלישי ח' תשרי 11.10.05 במרכז למורשת ותרבות יהודית על שם ברודט בתל אביב.

"ההצגה נפתחת כשיעור לכל דבר ואז באים קטעי התיאטרון המבררים את התשובה לשאלה המועלית ונפתחת הצגה, אחד הנושאים שנעסוק בהם מחר בערב הוא מדוע יום הכיפורים הוא לאחר ראש השנה ולא לפניו, למה לאחר ראש השנה אנחנו לא פותחים דף חדש אלא ממשיכים ומחטטים בעבר, ומתוודים על מה שעשינו במהלך כל השנה" תיאר הרב הכהן.

בתשובה לשאלת כתבנו ידידיה הכהן איך התחיל בתיאטרון, השיב הרב הכהן שאת השחקנים פגש באקראי ברחובות תל אביב, "פגשתי את חלק מהשחקנים בדוכני הפצת יהדות ברחובות תל אביב, וחלק בצורה אקראית, וכך הקמנו ביחד את התיאטרון שאנו מעבירים בו מדי שבוע הצגה הקשורה פרשת השבוע ב"ראש יהודי", לאחרונה הצגנו בתיכון "אורט" באשקלון, ובהמשך מתוכננת הצגה בפסיטבל "הקהל" באפעל".



