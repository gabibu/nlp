

עו"ד ברוך בן יוסף אביו של יהודה בן יוסף שנהרג בשוגג בתקופת היות אל"מ חגי מרדכי מח"ט חברון, מתנגד למינויו מאתמול למח"ט צנחנים. לדבריו מתקיים הליך משפטי נגד מרדכי ואין לקדמו לאור חשד לעבירת רשלנות.

"אנו נמצאים במרכזו של הליך משפטי שמתנהל נגד אל"מ חגי מרדכי, וודאי שלא צריך לקדם אותו לשום תפקיד, לאחר עבירת הרשלנות שביצע", "אני מרגיש שבאופן שיטתי ככל שהקצין יותר רשלני נותנים לו את הבעיטה למעלה, להתקדם בתפקיד, ולא למטה - לסלקו, המערכת מעדיפה קצינים רשלניים ולא אחראים". כך אומר היום עו"ד ברוך בן יוסף אביו של יהודה בן יוסף שנהרג בשוגג מירי כוחותינו בתקרית בפני חבר לפני כשנתיים. אל"מ חגי מרדכי היה מח"ט חברון בזמן האירוע, ואתמול קודם למח"ט הצנחנים.

בראיון ליומן הצהרים של ערוץ 7 תיאר עו"ד בן יוסף את הפעולות שנקטו עד לאחרונה כנגד אל"מ מרדכי: "הגשנו השגות ליועץ המשפטי לממשלה ששכבו על שולחנו זמן רב, ורק כאשר איימנו לגשת לבג"ץ מונה שופט בית המשפט השלום לחקור את התקרית, המדינה מנסה למנוע מהשופט לדון בעניין, ואנו ממתינים להחלטה תקדימית של השופט האם לקבל את מסקנת הפצ"ר לא להעמידו לדין, או שיחליט להעמידו לדין".

"אנו רוצים למנוע את קידומו של אל"מ מרדכי בתפקיד", "אין לנו שום אמון בצבא בנושא הזה, אני מרגיש שבאופן שיטתי ככל שהקצין יותר רשלני נותנים לו את הבעיטה למעלה, להתקדם בתפקיד, ולא למטה - לסלקו, מעדיפים קצינים רשלניים ולא אחראים, כי זה טוב לקצינים במערכת, שהרי קצין רשלן לא יכול לבוא בטענות לקצין אחר על עבירות רשלנות, מה שלא יפריע לקידום של אותם קצינים" סיים עו"ד בן יוסף.


להאזנה לראיון


