

מחבל מתאבד פוצץ עצמו היום בבוקר בצומת התענכים. המחבל נהרג ואיש מלבדו לא נפגע.

המקרה אירע היום סמוך לשעה 7:15 בבוקר. אזרחים שחלפו במקום הבחינו באדם חשוד שעמד בתחנת אוטובוס בצומת התענכים, שעל כביש הסרגל לכיוון מושבי התנענכים, ודיווחו על כך למשטרה.

צוות של מג"ב, מתחום השיטור הכפרי, הגיע למקום והבחין במחבל החשוד. שוטרי מג"ב התקרבו אליו למרחק של כמה מטרים וביקשו ממנו להזדהות באמצעות תעודת זהות. המחבל התרחק מהם מספר מטרים ולפתע הפעיל את מטען החבלה שנשא עליו ובמקום אירע פיצוץ עז. למרבה המזל, איש מבין שוטרי מג"ב שהיו במקום לא נפגע.

צומת התענכים נסגר לתנועה לכל הכוונים.
