

הלילה הגיעו נציגי האיחוד האירופי להסכם בדבר קליטת 13 המחבלים שגורשו מישראל. נמסר כי לפי ההסכם שלושה מהמבוקשים יועברו לספרד, שלושה לאיטליה, שניים ליון, שניים לאירלנד, אחד לפורטוגל, אחד לפינלנד ואחד יישאר בקפריסין.

אתר "הארץ" מדווח כי ביום שישי התקיים דיון במדריד שבספרד, בשולי הפסגה של מדינות האיחוד האירופי ואמריקה הלטינית. דיפלומטים אירופאים מסרו כי משפטנים מנסחים כעת הצעה, לפיה המדינות שיקלטו את המבוקשים יעניקו להם "אישור מיוחד להישאר" ללא הזכות לנוע בחופשיות בין 15 מדינות האיחוד.

במעריב פורסם ידיעה ועל פיה שר החוץ של פינלנד אומר כי ערפאת התנה את עסקת ה-13 בכך שהאירופים לא יגבילו את חופש התנועה שלהם בשום צורה, והדבר מקשה על נציגי האירופים להגיע להחלטה. שר החוץ הפיני מתח ביקורת על חוויאר סולנה ואמר כי הוא הבטיח לערפאת הבטחות בעניין המגורשים מבלי שקיבל לכך קודם את הסכמתם של מדינות האיחוד.


