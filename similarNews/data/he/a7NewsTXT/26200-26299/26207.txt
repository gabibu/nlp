

עבדל עזים אל-מוחאז'ר, בכיר בארגון אל-קאעידה, אומר כי ארגונו אחראי לפיגוע בג'רבה שבדרום-טוניסיה, והבטיח פיגועים נוספים כואבים יותר. כך פורסם בשבת בעיתון הערבי "א-שארק אל-אאוסט". "אל-קאעידה הוא שביצע את הפיגוע נגד בית הכנסת בטוניסיה, ואני מאשר שהאחראי למעשה, הטוניסאי ניזאר סייף א-דין הוא נמנע עם לוחמי אל קאעידה", אמר מוחאז'ר לעיתון המציג אותו כאחראי לפעילות הגרילה בארגון.

"אל-קאעידה מתכנן התקפה נוספת נגד האמריקנים, כואבת יותר, בעתיד הלא-רחוק", הוסיף והדגיש כי הארגון "נוכח בעולם כולו". עוד אמר בכיר אל-קאעידה, שלטענת "א-שארק אל אואסט" בגבול שבין פקיסטן לאפגניסטן, הוסיף כי אוסאמה בן לאדן ומנהיג הטליבאן מולא עומר עדיין בחיים וחשים בטוב. "אנשי אל-קאעידה והטליבאן נערכים לשלב חדש במאבקם בכוחות האמריקנים באפגניסטן, בין היתר עם נשק נגד מטוסים", הוסיף מבלי לפרט.

ביום שישי הודיעה ארה"ב כי ממידע שהגיע לידיה עולה, שטרוריסטים מתכוונים לבצע פיגוע בטורקיה בימים הקרובים. "הממשל האמריקני קיבל מידע שלא אושר ואף חלקי, ממנו עולה כי טרוריסטים בלתי ידועים מתכוונים, ככל הנראה, לבצע פיגוע טרור בטורקיה", נאמר בהודעת משרד החוץ האמריקני.
"אפשר שהפיגוע יכוון נגד התעופה האזרחית", נאמר בהודעה, מבלי למסור פרטים על המקום, המועד או על סוג הפיגוע הצפוי.

תוקפה האזהרה האמריקנית עד ה-22 במאי, רמז לכך שפיגוע טרור עלול להתבצע עד אמצע השבוע הבא.
"ממשלת טורקיה נקטה בכל האמצעים הדרושים כדי להתמודד עם הסכנה", ציין עוד משרד החוץ האמריקני, שהוסיף כי אנקרה ווושינגטון משתפות פעולה בנושא.
פקידים אמריקנים אמרו קודם לכן בעילום שם, כי נמל התעופה של איסטנבול הוא מטרה אפשרית לפיגוע.
