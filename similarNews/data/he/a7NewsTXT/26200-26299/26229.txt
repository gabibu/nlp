

שר הבטחון בנימין בן-אליעזר אמר בישיבת הממשלה היום כי היקף הניסיונות לפיגועים נמצא בירידה ועומד על ממוצא של פחות מ-10 ניסיונות ליממה, אך עדיין נמשכים ניסיונות רבים לפיגועים.

בן-אליעזר התייחס למקרי הרג של אזרחים ישראלים מירי כוחות צה"ל והדגיש, כי בכל הארועים הללו מדובר בכניסה בלתי חוקית של אזרחים ישראלים לשטחי הרשות הפלשתינית ושנהיגתם עוררה חשד. צה"ל הביע צערו ונסיבות הארועים - נחקרות.

בן-אליעזר גם התייחס לדו"ח מחלקת המדינה שפורסם בארה"ב לפיו לערפאת אין מעורבות ישירה בטרור. בן-אליעזר אמר שהדו"ח חובר לפני מבצע "חומת מגן" והוא מקווה שהמסמכים שנתפסו במהלך המבצע, שמעידים חד-משמעית על מעורבותו של ערפאת בטרור, ישכנעו את הממשל האמריקני שערפאת אכן מעורב ישירות בטרור.


