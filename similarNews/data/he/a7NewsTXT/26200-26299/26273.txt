

החל ממחר מתכוונים החרשים להחריף את מאבקם, והם הודיעו כי בשעות הבוקר יחסמו את כל הכבישים המובילים לקרית הממשלה והכנסת. 15 יום עברו מאז החלו החרשים בשביתתם.

יו"ר אגודת החרשים בישראל אהרון עייני אמר לכתבת עתי"ם: "אם עד עתה חלפו מכוניות השרד של שרים וחברי כנסת, במהירות ליד אוהל המחאה, כדי לא לפגוש בנציגי אגודת החרשים בישראל, הרי שהחל מהימים הקרובים יהיה על השרים וחברי הכנסת ללכת ברגל מבלי שיוכלו למנוע את עצמם מלראות את החרשים".

במשך השבועיים שעברו מאז תחילת שביתתם מרגישים החרשים כי פניותיהם נתקלות בקיר אטום. נציגי החרשים אומרים, כי ממשלת ישראל היא "ממשלה חרשת".
