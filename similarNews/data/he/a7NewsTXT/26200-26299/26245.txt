

ביום ג' 21.5.02 יתקיים טקס ממלכתי במעמד שרים, חברי כנסת, שגרירים, ראשי רשויות ועוד, בו תוכרז עכו , בהתאם להחלטת אונסקו - ארגון החינוך של האו"ם. עכו היא העיר הראשונה בישראל שהוא שהוכרה כבעלת ערך היסטורי על ידי הקהילה הבינלאומית.

עכו העתיקה, עיר היסטורית מיושבת, בנויה על חצי אי ומוקפת חומה מכל צדדיה. אוכלוסייתה מורכבת ממוסלמים, נוצרים, יהודים ובהאים והיא משלבת ממצאים ארכיאולוגיים משתי תקופות היסטוריות: שרידים מהתקופה הצלבנית, מתחת לעיר עותמאנית מבוצרת, הכוללת מבנים אופםיינים כמו מסגדים, מבצר, חאן ומרחצאות.

בדו"ח שהגיש הוועד הישראלי לאונסקו שבוצע על ידי רשות העתיקה בסיוע החברה לפיתוח עכו נכתב, "עכו יכולה ללמד רבות על ההשפעות והאינטראקציות בין תרבויות המערב והמזרח, במישור התרבותי ובמישור האדריכלי. עכו העתיקה לא הושפעה מהעידן התעשייתי והשימוש ברוב המבנים בעיר כיום, תואם את השימוש המקורי שנעשה בהם".

משמעות הכרזת העיר היא הכרה עולמית בחשיבות העיר, גידול בתיירות ושיתוף פעולה עם גורמים מקצועייםו כלכליים בארץ ובחו"ל.

יום הכרזת עכו יפתח בסיורים, סדנאות והרצאות ויסתיים בטקס הכרזה ממלכתי, במעמד שרת החינוך, לימור לבנת.

