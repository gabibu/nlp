

שוטרי מרחב הדרום עצרו אתמול שני צעירים יהודים מצפון הארץ שבמכוניתם נתגלו 120 מוקשים צהליים. השניים שנסעו ברכב מסוג 'פיאט אונו' נעצרו בצומת קסטינה כשברשותם המוקשים. הכביש בין צומת קסטינה לצומת ראם נחסם כדי לאפשר לחבלנים לפרק את המוקשים.
המשטרה מעריכה כי הרקע למעשה פלילי, אם כי גם למשטרה לא ברור עדיין מה רצו השניים לעשות עם המוקשים. היום יובאו השניים להארכת מעצרם בבית המשפט בבאר שבע, במשטרה מעריכים כי יהיו מעצרים נוספים בפרשה.
