

טימור המזרחית הקטנה הכריזה על עצמאות. זמן קצר אחרי חצות (יום ראשון בשעה 15:00 שעון גריניץ'), נהייתה טימור המזרחית המדינה הצעירה ביותר בעולם. הדגל בצבעי שחור, אדום וזהב עם כוכב לבן הונף בדילי, לקול תשואותיהם של עשרות אלפי תושבים נרגשים.

טכס זה ציין את סיומם של 32 חודשי מנהל של האו"ם, במדינה שגודלה כמחצית בלגיה, מושבה פורטוגזית לשעבר שנכבשה ב-1975 על ידי אינדונזיה. מנהיג המורדים לשעבר, שנאנה גוזמאו, בן 56, ה"נלסון מנדלה" של אסיה, נבחר לנשיא ברוב סוחף בחודש שעבר.
