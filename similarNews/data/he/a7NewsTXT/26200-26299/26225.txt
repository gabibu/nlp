

מחלבת תנובה בת"א תסגר ב-30 ביוני, לאחר 50 שנה ליסודה. במקומה תוקם מחלבה חדשה באלון-תבור שבעמק יזרעאל.

גרשון גלמן - יו"ר ההסתדרות במרחב ת"א-יפו מסר כי עוד סמל בחיי העיר העברית הראשונה נמוג לנגד עינינו משיקולי נדל"ן. "התהליך העגום של נטישה בא כבר לידי ביטוי במפעלי התעשיה נחושתן, הארגז ואמקור, שלעובדיהם כבר דאגה ההסתדרות במרחב ת"א-יפו ל"רשת בטחון". בימים אלה אנו נמצאים בעיצומו של מו"מ עם הנהלת מפעל הנייר "שפיר" מקבוצת נייר חדרה, שעובדיו תובעים את התערבותנו, לבל יישארו חסרי פרנסה וזכויות, נוכח הכוונה להקים על שטחו מגדלי משרדם.

יש לציין כי הוסדר מעמדם של 180 העובדים הקבועים בתנובה וכן הוסדרו תנאי שכרם או פרישתם לאחר סגירת המחלבה הוותיקה.



