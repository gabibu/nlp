

משרד התחבורה יחל בחודשים הקרובים בהפעלת מוקד טלפוני חדש שיאפשר ביצוע פעולות רישוי רבות מהבית, כמו הנפקת רישיון נהיגה ורכב בתוך 12 שניות בלבד. משרד התחבורה פירסם היום מכרז לניהול והפעלה של מוקד טלפוני ארצי שיאפשר לבצע את רוב פעולות הרישוי מהבית וללא כל צורך להגיע למשרד הרישוי.

המוקד הטלפוני יספק גם מידע עדכני לציבור כמו למשל על שיטת הניקוד, תחנות להנפקת רשיונות נהיגה בינלאומיים, מקומות בהם ניתן להצטלם עבור הנפקת רישיון נהיגה ממוחשבת, וכן מידע כללי בנושאי רישוי של רכב ונהיגה. השירות ינתן בשלב הראשון בשלוש שפות: עברית ערבית ורוסית.

מנכ"ל משרד התחבורה, סלמן בן ציון אמר כי הפעלתו של המרכז הטלפוני הארצי תביא למהפכה בשירות לציבור, שתשפר באופן משמעותי את המענה של משרדי הרישוי ותפחית את עומס הפניות של הציבור למשרד התחבורה.
