

המלחין נחום (נחצ'ה) היימן הוא חתן פרס הכנסת לזמר עברי לשנת הפרס יוענק להיימן בטקס חגיגי שיתקיים ביום שלישי (21.5), יום הזמר העברי בכנסת, המאורגן על ידי משרד התרבות, אמנות לעם ורשת ג'.

נחצ'ה היימן הוא מלחינם של מאות שירים ישראליים, שרבים מהם מוכרים ומושרים בציבור והפכו לקלאסיקה של הזמר העברי בעשרות השנים האחרונות. הוא הלחין מוסיקה, לסרטים ישראליים וסדרות טלוויזיה מקוריות, הקים חברת תקליטים ומדריך ללא הפסקה מקהלות וחבורות זמר.

יום הזמר העברי בכנסת ייפתח ב-21.5 ב-9:00 בישיבה מיוחדת של ועדת החינוך והתרבות בראשות חה"כ זבולון אורלב שתדון במצב השימור של הזמר העברי. ב-13:00 יתקיים טקס חגיגי באודיטוריום של הכנסת, שבו תופיע חבורת זמר של חכ"ים בהדרכת סי היימן וחנן יובל.

אירועי יום הזמר העברי בכנסת ינעלו את אירועי חודש הזמר העברי שאורגנו על די משרד התרבות, אמנות לעם ורשת ג'. במהלך החודש התקיימו למעלה מ-100 אירועים בכל רחבי הארץ.
