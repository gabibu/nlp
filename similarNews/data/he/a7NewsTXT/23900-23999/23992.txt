

עובדי מלון "אדומית" באילת זכו הבוקר לביקור לא שיגרתי, בדמותו של תרנגול שנמצא משוטט בחוסר מעש בבריכת המלון.

מנהל האחזקה של המלון, שהיה באותה שעה בחדר אוכל והשקיף לעבר הבריכה, הבחין בתרנגול והזעיק למקום צוות עובדים. לאחר הנסיון הראשון ללכוד אותו, התפתח במקום מרדף אחר התרנגול, לקול צחוקם של האורחים. רק כעבור שלוש שעות מתישות ואינספור נסיונות, נלכד התרנגולות באמצעות קופסא כשהוא בריא ושלם.

כתבת עתי"ם מוסיפה, כי התרנגול הובל אחר כבוד למגדל החיות מאילת, חיים הרמתי, שהבטיח כי יטפל בו במסירות ולאחר תקופת התאוששות קלה יעביר אותו לפינת החי בבית הספר היסודי "עציון גבר".
