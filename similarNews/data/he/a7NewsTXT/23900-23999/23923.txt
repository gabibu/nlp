

בתגובה לצו הביניים שהוציא השופט ברק אומר ח"כ צבי הנדל מסיעת "האיחוד הלאומי" כי בג"ץ שוב מקבל החלטות תמוהות הפוגעות תדמיתית וביטחונית במדינת ישראל.

נזכיר כי השופט ברק הוציא צו האוסר על צה"ל לפנות גופות של פלשתינים מג'נין ומאיזורי לחימה נוספים, עד לדיון מחר בעתירה שהגיש בנושא ח"כ מוחמד בראכה.

"בזמן הלוחמה, תקפו את ישראל על כך שאינה מפנה את גופות המחבלים בג'נין. ועתה שצה"ל מבקש לעשות זאת כדי למנוע נזק תברואתי לתושבים, ונזק תדמיתי אדיר לישראל, משתף בג"ץ פעולה עם ח"כים ערבים ובכך מביא לנזק תדמיתי וביטחוני עצום לישראל".

"אני מציע לבג"ץ לשקול ולבחון היטב את ההשלכות , לפני שתתקבל החלטה סופית בנושא", אומר ח"כ הנדל.
