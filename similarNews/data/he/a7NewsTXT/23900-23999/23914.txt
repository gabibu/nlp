

בשבת בצהריים שבו ותקפו לוחמי החיזבאללה את מוצבי צה"ל בהר דב בגזרת החרמון בפצצות מרגמה וטילי נ.ט.

בתגובה השיבו כוחות צה"ל באש ארטילרית וטנקים לעבר מקורות הירי, סמוך לכפר שבעא שבדרום לבנון. בקרב כוחות צה"ל לא היו נפגעים ולא נגרם נזק.

כתבנו קובי פינקלר מוסיף, כי החיזבאללה תקף גם ביום שישי בהר דב ובחרמון. היה זה במהלך ביקורו של מזכיר המדינה האמריקני קולין פאוול בפיקוד צפון.

נציין כי מזה שבועיים תוקף החיזבאללה באש מרגמות, טילי נ.ט. וקטיושות את מוצבי צה"ל וישובים באצבע הגליל. בצה"ל רואים בסוריה ובלבנון אחראיות להסלמה באיזור.
