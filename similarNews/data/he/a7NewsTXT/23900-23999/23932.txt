

שלשום סיכלה משטרת ירדן ניסיון לחדור לשכונה שבה ממוקמת שגרירות ישראל בירדן, בעיר רבת עמון.

שירותי הביטחון הירדניים הודיעו כי נעצרו כמה אנשים שהתכוונו לעשות מעשים שהיו עלולים "לפגוע באזרחים ובאנשי ביטחון".

ברשות העצורים נמצאו כלי נשק אוטומטיים, רימונים, אקדחים, סכינים ואמצעי לחימה נוספים.

האבטחה סביב אזור השגרירויות תוגברה.

שלשום הייתה אמורה להתקיים הפגנה גדולה שאותה ארגנו האיגודים המקצועיים וכמה מפלגות. אולם שלטונות ירדן מנעו את קיומה של ההפגנה.
