

הקבינט המדיני התכנס היום לדון בהיערכות כוחות צה"ל ומשטרת ישראל לאורך קו התפר וסוכם על הקמת גדר וכן מכשולים אחרים במקומות שונים ועיבוי של כוחות צה"ל ומשטרה לאורכם.

על פי הנחיית ראש הממשלה אריאל שרון תתחיל הקמת גדר מיידית בשלושה איזורים: סביב ירושלים, איזור אום אל פאחם וטול כרם. בנוסף סוכם על תוספת של שתי פלוגות משמר הגבול שיתפרסו בקו התפר בירושלים.

ראש הממשלה הדגיש בדיון, כי "אין בכך סימון של גבול מדיני אלא היערכות בטחונית להקטין את הסיכונים להסתננות של מפגעים".
