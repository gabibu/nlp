

היום בצהריים יתכנס בית משפט העליון לדון בעתירה שהוגשה ביום שישי כנגד פינוי גופות הפלשתינים מרחובות ג'נין.

העתירה הוגשה על ידי חברי הכנסת אחמד טיבי, מוחמד בארכה וארגון עדאללה. מיד עם הגשת העתירה הוציא נשיא בית המשפט העליון אהרון ברק צו שהורה לצה"ל לעכב את פינוי הגופות .

היום יצטרפו למשיבים גם קבוצה של חיילי מילואים שיטענו שהצו שהוציא השופט ברק אינו חוקי ומסכן את המדינה .

אתמול נאספו במחנה הפליטים עשרים ושש גופות ובכוונת צה"ל לאסוף את כל הגופות שעדיים פזורות ברחבי המחנה ולהעבירן באופן מסודר למשפחות ההרוגים .

בצה"ל חוששים כי הפלשתינים יפזרו את הגופות ברחובות כדי לטעון שבוצע טבח באזרחים .

