

עימות קשה בין רה"מ לשר החוץ בישיבת הקבינט הבוקר:

בדיון שעסק בשאלת מרחב התפר, התייחס ראש הממשלה גם לסוגיית הסגרת רוצחיו של השר זאבי הי"ד, שקיבלו מקלט בלשכתו הנצורה של יו"ר הרשות הפלשתינית, יאסר ערפאת. שרון הבהיר כי יעמוד על כך שהרוצחים יישפטו בישראל, גם אם כוחות צה"ל ייאלצו להוציא אותם משם.

פרס אמר בתגובה שיש למצוא דרכים דיפלומטיות לפתור את המשבר, ודרש כי יתקיים דיון בקבינט הביטחוני לפני כל פעולה בעניין.

ראש הממשלה ציין כי התקבלה על כך החלטה בממשלה, אך פרס טען כי לא זכורה לו החלטה כזו. שרון בתגובה שב והדגיש שלא יהיה שום ויתור במקרה הזה, ודיווח כי אמר לפאואל שלא יוותר על דרישה זו גם במחיר של הליכה לבחירות.

