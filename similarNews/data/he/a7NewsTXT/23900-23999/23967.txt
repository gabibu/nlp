

החל מהשבוע יצאו אמנים ישראלים, בכלי רכב ממוגני ירי, להופעות בפני תושבים ביש"ע ובקו העימות בצפון.

מנכ"ל עמותת אמנות לעם, נתן איתן, שהודיע על כך, ציין כי על המבצע הוחלט בשל המציאות הביטחונית הקשה, הביקוש מצד רכזי התרבות ביישובים לשלוח אליהם דווקא עכשיו אמנים להופעות בפני קהל במקומות סגורים ולסייע בהפגת המתח לכל הגילים ובעיקר לילדים ולבני נוער. נתן ציין כי האמנים נענים ברצון להשתתף במבצע ואינם חוששים לצאת ולהופיע במוקדי העימות.

כל אמן יופיע 3-4 פעמים ביום ובסה"כ מתוכננים בחודש הקרוב כ-240 הופעות בכ-40 יישובים.



