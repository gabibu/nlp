

שר החוץ של ארצות הברית קולין פאואל ייפגש בעוד כשעה עם ערפאת בלשכתו ברמאללה. בפגישה ישתתפו גם 5 מבכירי הרש"פ, כך מסר סאיב עריקאת, חבר הקבינט הפלשתיני .

ההחלטה על הפגישה נתקבלה על ידי הממשל האמריקני לאחר שערפאת הסכים לגנות את הפיגוע שהיה ביום שישי בירושלים.

השר אפרים סנה אמר הבוקר כי יש לתת לפאואל להיפגש עם ערפאת וכי בלעדי הפגישה לא היה טעם לשליחותו של מזכיר המדינה האמריקני באזור .

בהמשך היום צפוי פאואל להיפגש עם ראש הממשלה אריאל שרון .


