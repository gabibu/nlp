

בשעה הקרובה צפוי מזכיר המדינה האמריקני קולין פאואל להגיע לבית הנשיא בירושלים לפגישה עם נשיא המדינה משה קצב. פאואל יעדכן את קצב על השיחות בינו לבין יאסר ערפאת.

סגנו של מזכיר המדינה האמריקני פאוול ריצ'ארד ארמיטג' אמר בצהריים לרשת סי.אן.אן כי מחר צפויה להתקיים פגישה ביטחונית בין הפלסטינים לישראלים בתיווך השליח האמריקני אנטוני זיני.

הערב צפוי פאואל להיפגש עם ראש הממשלה אריאל שרון וגורמים אמריקניים אומרים כי בעקבות פגישת פאואל עם ערפאת, פאוול יילחץ הערב על שרון להסיג את כוחות צה"ל משטחי הרשות הפלשתינית. כמו כן צפוי כי פאוול ידרוש משרון לאפשר לארגונים הומניטריים גישה חופשית לאזרחים הפלסטיניים. גורמים פלשתיניים אומרים כי ייתכן שפאוול ישוב וייפגש מחר עם ערפאת, לאחר פגישתו הערב עם שרון.
