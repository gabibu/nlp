

כוחות צה"ל בסדיר ובמילואים בשיתוף עם כוחות משמר הגבול ממשיכים לפעול במרחב הערים ג'נין, שכם, רמאללה ובית לחם תוך ביצוע מעצרים, חיפוש אחר אמל"ח ואחר תשתיות טרור.

הכוחות פועלים כעת במרחב הכפר ברוקין, דרומית מערבית לג'נין, בכפר עראבה, דרומית-מערבית לג'נין, בכפר ביר נבאללה, דרומית לרמאללה, בכפר עין בידן, צפונית מזרחית לשכם ובכפרים בית איבה ובית וואזן, מערבית לשכם.

עד כה נעצרו בכפרים אלה כ - 40 פלשתינים החשודים במעורבות בפעילות טרור.

במהלך סריקות שנערכו בסמינר למורות בדרום רמאללה נמצאו שני אקדחים, תת מקלע ואלף כדורים לרובה קלצ'ניקוב.

את הידיעה העביר דובר צה"ל.





