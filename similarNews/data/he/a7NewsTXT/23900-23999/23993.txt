

"נדמה לי שזוהי השעה שבה יש לקבל הכרעות קשות, שהן לא רק כלכליות, אלא גם פוליטיות: להפסיק את הזרמת הכספים לסקטורים שאינם יצרניים ולהפנות את כל המשאבים למי שמייצר ומקדם את הכלכלה", כך אמרה שרת התעשייה והמסחר דליה איציק בועידת ההיי-טק של קרנות הון סיכון.

השרה איציק ציינה, כי תעשיית ההי-טק תמשיך להיות הקטר המוביל את הכלכלה הישראלית ותזכה לסדר עדיפות גבוה ביותר בעבודת משרד התמ"ס.

שרת התמ"ס ציינה כי במהלך השבוע הקרוב תודיע על הרכב צוות החיפוש שימצא את המועמד לשמש בתפקיד המדען הראשי. השרה אמרה כי ההנחיות לצוות החיפוש הוא למצוא מועמד מתעשיית ההי-טק שיהיה בעל ידע ומעורבות בעבודת משרד התמ"ס.
