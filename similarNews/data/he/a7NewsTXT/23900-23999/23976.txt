

שר הבטחון בנימין בן-אליעזר אמר בישיבת הממשלה היום כי על פי בדיקת צה"ל, מספר ההרוגים בג'נין עומד על עשרות ולא מאות, ורובם המכריע - נושאי נשק שירו על כוחותינו.

בן-אליעזר אמר, כי רק ביום ו' מצאו 26 גופות, מתוכם 23 לובשי מדים ונושאי נשק. "לא קברנו אף גופה, בוודאי לא בקברי אחים", אמר השר והוסיף, כי ישראל הציעה שהקבורה תעשה על-ידי המשפחות בסיוע הצלב האדום, אך המשפחות סרבו וכרגע הנושא נדון בבג"צ.

שר הבטחון המליץ לקיים מאמץ הסברתי בנושא ג'נין להזמת השמועות.



