

חיים אברהם, אביו של החייל החטוף, בני אברהם, עשה דרכו היום בשעות הצהריים, לבית המשפט העליון, כדי לבקש מהשופטים, לא להתערב בעבודת צה"ל בג'נין.

חיים אברהם, בדרכו לבית המשפט העליון, אמר כי הוא ממהר לנסוע לבג"צ, כדי להשמיע את דבריו.

לטענתו, מאחר והחיזבאללה יצר זיקה בינו לבין הלוחמים בג'נין, מדובר בנושא צבאי, ויש להחזיק בגופות הפלשתינים המחבלים, כדי שישראל תוכל לשאת ולתת עם החיזבאללה בתמורה להחזרת החיילים החטופים הביתה. "עד היום כל הדרכים שננקטו על ידי ישראל, לא הביאו למשא ומתן רציני, ולהחזרתם של הבנים הביתה", אמר אברהם והוסיף, כי מאחר והחיזבאללה נקט עמדה ויצר זיקה לעניין בג'נין, מאותו רגע יש למשפחות החיילים החטופים עניין בנושא, והן מעוניינות שגופות הפלשתינים יילקחו וייקברו בשטחה של ישראל עד לשלב בו יחל משא ומתן עם החיזבאללה.

חיים אברהם אמר , שכפי שהוא מכיר את בית המשפט העליון, לא ודאי שירצו לשמוע את קולו, אך מדובר בקול מוסרי, שאם לא יישמע בתוך בית המשפט, יישמע בחוץ.
