

שר הבטחון בנימין בן-אליעזר דווח לשרים בישיבת הממשלה היום על כך שהגרעין הקשה של המחבלים בג'נין נכנע, ביניהם שניים מבכירי המבוקשים - צפורי ומרדאווי, והשלישי נורסי שכנראה נהרג. "בכך נפגעה קשה עיקר תשתית הג'יהאד האיסלאמי בג'נין שאחראית לסידרה של פיגועי תופת קטלניים", אמר.

בן-אליעזר הוסיף, כי בשיחות עם שר החוץ פאוול הבהירה לו ישראל את הצורך בהשלמת הלחימה נגד הטרור, כדי להקטין את הסיכון לפריצת גל טרור נוסף לאחר היציאה מהערים.

באשר למצב בצפון,אמר שר הבטחון כי ישראל נותנת סיכוי למאמצים הבינלאומיים, אולם הסורים טרם קלטו את המסר או שלא רוצים לקלוט אותו. "אם המאמצים הבינלאומיים לא יעילו, נאלץ לפעול בדרך צבאית", אמר בן-אליעזר.
