

שר התחבורה ד"ר אפרים סנה וראש עיריית ירושלים, אהוד אולמרט חנכו היום 14.4.2000 את כביש הרכבת מזרח המחבר את שכונת תלפיות מזרח עם דרך חברון בירושלים.

אורכו של הכביש שנחנך הוא 2 וחצי קילומטרים והוא כולל שני מסלולי נסיעה לכל כיוון.

עלות סלילת קטע הכביש יותר מ-100 מיליון ש"ח. משרד התחבורה מימן 70% מעלות הפרוייקט ואת 30% הנותרים מימנה עיריית ירושלים.

השר סנה מסר כי כביש הרכבת שנחנך הוא אחד מכבישי הרוחב החשובים ביותר במערך הכבישים העורקיים בירושלים ומהווה חלק מכביש הטבעת המזרחית של ירושלים. לדברי שר התחבורה, פתיחתו של הכביש החדש תקל באופן משמעותי על עומסי התנועה בדרך חברון ובכבישים הסמוכים אליו ותאפשר לתושבי שכונת תלפיות מזרח להגיע בנוחות ובמהירות לדרך חברון, שכונת גילה ולדרום מערב ירושלים.
