

מחר תתקיים על גבעת הקפיטול בוושינגטון הפגנה בעד ישראל תוך דרישה מן הממשל האמריקני להפסיק את הלחץ על ישראל.

ההפגנה מאורגנת במשותף על ידי ועידת הנשיאים של הארגונים היהודיים וארגון הקהילות היהודיות בסיוע הסוכנות היהודית. מארגני ההפגנה מצפים להגעתם של מאות אלפי מפגינים למקום.

במפגן שיערך למרגלות גבעת הקפיטול בוושינגטון ייטלו חלק נציגים מקהילות ומקבוצות שונות מארה"ב. בין הדוברים מישראל יהיו ראש ממשלה לשעבר בנימין נתניהו, שר השיכון נתן שרנסקי, סגן שר החוץ הרב מיכאל מלכיאור. עמם יופיעו גם נציגים מהממשל האמריקני, מהקונגרס, מארגוני זכויות האדם ואחרים.
