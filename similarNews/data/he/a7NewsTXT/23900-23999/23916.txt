

נמסרו לפרסום שמותיהם של שתי נרצחות בפיגוע בירושלים: הלנה קונרט, בת 43 מפסגת זאב ורבקה פינק בת 75 מירושלים. ממשטרת ירושלים עוד נמסר כי שני הרוגים נוספים הם עובדים זרים מסין.

כתבנו קובי פינקלר מוסר כי סמוך לשעה 16:20 פוצצה מחבלת את עצמה בתחנת אוטובוס ברחוב יפו, סמוך לשוק מחנה יהודה. בפיגוע נרצחו שישה אזרחים ולמעלה מ-80 נפגעו.

בבתי החולים בירושלים עדיין מאושפזים 20 מפצועי הפיגוע אתמול סמוך לשוק מחנה יהודה. מצבם של שישה פצועים מוגדר קשה, שישה במצב בינוני והיתר במצב קל.

מנהל ביה"ח הדסה עין כרם, הפרופ' שמואל שפירא, מסר כי רוב הפצועים סובלים מכוויות ופגיעות חודרות.
