

משטרת ישראל השלימה את ההכנות לקראת ההיערכות המוגברת ביום הזיכרון וביום העצמאות.
כתבת עיתי"ם מוסרת כי המשטרה תכנס להערכות גבוהה מאוד לקראת יום הזכרון ויום העצמאות, מחשש לשורת פיגועים ראוותניים ברחבי הארץ.

ביום העצמאות הקרוב יושם דגש מיוחד על פעילות הבטחון השוטף, לשם מניעתה של פעילות חבלנית עויינת. בידי המשטרה התרעות "לוהטות" על כוונת מחבלים לבצע פיגועים רחבי הארץ, בפרט בריכוזי קהל הצפויים ביום הזכרון לחללי מלחמות ישראל וביום העצמאות הבא אחריו.

אלפי שוטרים, שוטרי משמר הגבול, מתנדבי המשמר האזרחי, שוטרים מהמטה הארצי, שוטרים מבתי הספר המשטרתיים וחיילי צה"ל, יטלו חלק במבצע רחב היקף, של אבטחת טכסי הזכרון בבתי העלמין ביום הזכרון והבטחת החוגגים בערב יום העצמאות וציבור הנופשים ברחבי הארץ במהלכו. הכוחות יעסקו גם בשמירה על הסדר הציבורי.

מפכ"ל המשטרה רב ניצב שלמה אהרונישקי אישר את תוכניות המחוזות ויחידות המשטרה, להיערכות המוגברת לאבטחת כלל האירועים הצפויים בימים שלישי ורביעי, בהם יזכור עם ישראל את חלליו ומתיו ויציין את יום העצמאות ה-54.

המשטרה אף עיבתה את מערכי האבטחה השונים במרחב התפר, בתיאום ובשיתוף פעולה עם צה"ל, תוך הגברת הפעילות נגד שוהים בלתי חוקיים, מלינים, מעסיקים ומסייעים. פעילות הבטחון השוטף תקיף את הערים, בתי העלמין אתרי נופש וקייט, תחנות הסעה, תחבורה ציבורית ובאתרים המהווים מוקד לריכוזי קהל.

גם אגף התנועה ייערך, במקביל להיערכות הבטחונית, ויושם דגש על פיקוח בדרכים. ניידות אגף התנועה יתפרסו בכבישים הראשיים ברחבי הארץ ובאתרי הנופש ויפעלו להכוונת ולהסדרת התנועה ברחבי הארץ.

מפכ"ל המשטרה קורא לציבור לגלות עירנות מירבית, המסייעת רבות למשטרה, ולא להסס ולהזעיק את המשטרה באמצעות מוקדי 100.
