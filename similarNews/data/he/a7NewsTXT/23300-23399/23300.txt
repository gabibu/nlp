

צה"ל חשף שלשום במרכז התקשורת בבנייני האומה בירושלים מסמך שנתפס במשרדו של פואד שובאכי, האחראי על הרכש במנגנוני הטרור של הרשות הפלשתינית, בפשיטה על מתחם ה"מוקטעה" ברמאללה.

במסמך מפרטים אנשי הזרוע הצבאית של פתח "גדודי חללי אל-אקצה" את דרישותיהם מהרשות הפלשתינית לכיסוי הוצאות על מטענים, פיגועי התאבדות ועריכת טקסי זיכרון למחבלים המתאבדים.
"עלות אספקת חלקים אלקטרוניים וכימיים עבור מטענים ופצצות - זו היתה ההוצאה הגדולה ביותר שלנו. עלות הכנת פצצה היא לפחות 700 שקל. אנו זקוקים מדי שבוע ל-9-5 מטענים לחוליות באזורים השונים".

בהמשך המסמך נכתב: "3,000 כדורי קלאצ'ניקוב תמורת 7.5 שקל עבור כל כדור, ל 2 שקל לכדור. אנו זקוקים שתעבירו לנו ו-3,000 כדורי אם-16 במחיר באופן מיידי סכום כסף כדי לקנותם".
לצד המסמך נרשמו בכתב יד הערות וחישובים שבוצעו כנראה במשרדו של שובאכי, ככל הנראה ייתכן שלקראת העברת הכספים במשרדו של שובאכי נתפסו גם שטרות ישראליים מזויפים בערך של מאות אלפי שקלים. בצבא העריכו כי הכסף המזויף יועד בין היתר כדי לרכוש את אמצעי החבלה.


