

הערב, בעוד חיילי צה"ל נלחמים ביש"ע, ארגנו תנועות השמאל יחד עם ערבים אזרחי ישראל הפגנה מול משרד הבטחון בקריה בתל אביב בקריאה "להוציא את צה"ל מן השטחים ולהפסיק את שפיכות הדמים".

בתגובה אומר ח"כ צבי הנדל מהאיחוד הלאומי כי "אברהם בורג משתף פעולה עם גורמי המרדה של השמאל הקיצוני וערבים שונאי ישראל ולכן יש להדיחו מיד מתפקיד יו"ר הכנסת".

"לא ייתכן", מוסיף הנדל, "שיו"ר בית הנבחרים יפגין בזמן מלחמה ונגד הממשלה ונגד חיילי צה"ל, כשהוא משתף פעולה עם גורמי המרדה בשמאל הקיצוני ועם ערבים שונאי ישראל אסור שבורג ישאר עוד דקה אחת בתפקידו, ולכן אני וחברי בסיוע החכי"ם הלאומיים והשפויים בקואליציה נעשה הכל כדי להדיחו".
