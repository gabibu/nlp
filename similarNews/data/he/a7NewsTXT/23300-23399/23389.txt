

בתדרוך כתבים במרכז התקשורת בירושלים אמר ראש אגף התכנון במטכ"ל, האלוף גיורא איילנד כי לפני הצהריים הצליחו ארבעה כמרים להימלט מכנסיית המולד בבית לחם בסיוע כוחות צה"ל ולמסור פרטים על מה שמתחרש בפנים.

האלוף הישווה את ערפאת ל"מנהל גן חיות שהחליט לפתוח את כל התאים ולאפשר לאריות ולנחשים לצאת לחופשי".

האלוף איילנד הוסיף כי כמה עשרות מחבלי תנזים, מושל בית-לחם ואנשי ממשל נוספים השתלטו על הכמרים בכנסיה ומונעים מהם לצאת החוצה. לדבריו, בין מחבלי התנזים גם מבוקשים בכירים, כולל מי שאחראי למספר פיגועים שארעו לאחרונה בירושלים, לרבות פיגוע ההתאבדות במרכול בקריית-יובל.

האלוף איילנד הוסיף, כי כוחות צה"ל ימשיכו בכיתור הכנסיה ככל שיידרש, "נדרשת סבלנות עד שהתמימים יצאו בשלום ומי שאינו תמים יצא בשלום אבל ייעצר".
