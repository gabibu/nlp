

הקהילה היהודית בארה"ב סבורה כי תמיכתה המסורתית בישראל חיונית בימים אלה יותר מתמיד.
"תפקידנו הוא לגייס את דעת הקהל, לתקן את העיוותים המופיעים בתקשורת ולהודיע על כך לנבחרי הציבור", אמר מלקולם הונליין, סגן יו"ר "מועדון הנשיאים" והוסיף כי "קווי החזית שלנו הם כאן"
רבים מיהודי ארה"ב סבורים כי למרות שהסכנה המיידית קיימת במזרח התיכון, הסכנה לקהילות היהודיות ברחבי העולם קיימת לטווח הארוך.

"מתקיימת מתקפה כללית בניסיון לפגוע במורל של ישראל, וההתנגדות לישראל באה במקום האנטישמיות ברוב המדינות", כתב יו"ר "הליגה נגד השמצה" אברהם פוקסמן בשבועון היהודי הניו-יורקי "פורוורד".

"אני סבור כי זו סכנה גדולה יותר. אני סבור כי הסכנה מאיימת על הקהילה היהודית הבינלאומית גרועה יותר מאשר בשנות השלושים", הוסיף.

למרות שרוב היהודים האמריקאים תומכים ללא סייג בזכות ישראל להגיב על פיגועי הטרור, ולמרות שמנהיגיהם מדגישים את האחדות השוררת בקרב הקהילה היהודית, סבור ה"פורוורד" כי אחידות דעים זו תלויה בשאלת המעורבות האמריקנית בעימות.

"התערבות אמריקנית מפחידה את אגף הימני של הקהילה היהודית האמריקנית, משום שהיא סבורה כי התערבות כזו מהווה לחץ על ישראל לעשות ויתורים נוספים. לעומת זאת, האגף השמאלי תומך בהתערבות כזו", אמר אנדרו סילוב-קרול.


