

חייל רס"ל אופיר רוט יובא למנוחות היום בשעה 15:00 בבית העלמין הצבאי בנתניה
אופיר רוט, בן 22, תושב גן יואשיה שבעמק חפר נהרג מפגיעת צלף ערבי בהר חומה ביום שני.
אופיר, בן למשה ופסי ואח לאיילת (27) ומיכל (18) למד בתיכון "רופין".

חברו של אופיר, מיכה ריזנפלד, סיפר כי אופיר היה אדם פתוח, בעל יכולת לחשוף את ליבו ולדבר על כל דבר, אדם גלוי שידע מאוד לאהוב, חסר פוזה לחלוטין: "הוא היה אדם עם אופי ומאוד רגשי. בעיני הוא היה גבר", אמר מיכה והוסיף: "כשהכרנו לפני שלוש שנים, נוצר בינינו קליק מייד. השיחות איתו היו עמוקות וברמה גבוהה. הוא היה מסומן אצלי כחבר לחיים. אהבתי אותו והערכתי אותו מאוד. ביום א' הוא השאיר לי הודעה בטלפון שהוא גוייס בצו 8 ולא יכל לומר היכן הוא נמצא".

