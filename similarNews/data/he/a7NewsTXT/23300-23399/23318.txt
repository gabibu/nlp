

שר הביטחון בנימין בן-אליעזר אמר היום לפני פגישתו עם שליחי האיחוד האירופי בלשכתו בתל-אביב, כי "לא יעלה על דעתו של איש שישראל תמשיך לספוג את מה שהיא סופגת כל יום ותשב בשקט".

בן-אליעזר אמר עוד כי "יש מצב של קואליציית טרור בין החיזבאללה בצפון לבין המחבלים ביהודה, שומרון ועזה. אנחנו ניסינו ונמשיך לנסות להבהיר את עמדתנו". בן-אליעזר הוסיף, כי ישראל רואה בסוריה ובלבנון אחראיות בלעדיות למה שקורה בצפון.

לדברי בן-אליעזר, "החיזבאללה לא יכול לעשות שום דבר בלי הסכמה או הבנה של הסורים".
