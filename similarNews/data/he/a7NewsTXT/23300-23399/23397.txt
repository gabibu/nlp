

סמ"ר במיל' ניסן אברהם הי"ד בן 26 מלוד, נהרג בשבת במהלך סיכול נסיון חדירה של מחבלים לישוב רפיח ים.

הוא ייטמן ביום א' בשעה 15.30 בחלקה הצבאית שבבית העלמין הישן בלוד.

ניסן למד והצטיין בלימודי חשבונאות במיכללה למינהל בראשל"צ. בשל הצטיינותו ובעיקר במתמטיקה, הוא היה מוכר לרבים מקרב בני הנוער תלמידי תיכון רמלה-לוד, להם שימש מורה פרטי למתמטיקה.

סמ"ר ניסן אברהם הותיר אחריו אב, עמי, עובד בתעשייה האווירית, אם - חנה ספרית ואחות, אורטל, תלמידת כיתה יב' בבית הספר האיזורי רמלה-לוד.
