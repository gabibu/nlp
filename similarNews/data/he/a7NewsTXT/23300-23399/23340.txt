

סאיב עריקאת דחה הלילה את דבריו של נשיא ארה"ב ג'ורג' וו. בוש, שהאשים את ערפאת כי "בגד בתקוות עמו". "איננו יכולים להסכים עם דבריו של הנשיא בוש על הנשיא ערפאת, משום שערפאת הוא הנשיא שנבחר ע"י כל הפלשתינים", אמר עריקאת לעתונאים בעזה.

עריקאת הוסיף כי ערפאת "מוכן לקבל במהירות את פניו של קולין פאוול, כדי ליישם את החלטת 1402 של מועצת הביטחון של האו"ם ואת המלצות מיטשל ודו"ח טנט".

"אנחנו רוצים חזון אמריקני מדיני על הנסיגה הישראלית ועל יישום חזון זה", ציין עריקאת. "הכיבוש הישראלי הינו הדרגה הגבוהה ביותר של טרור".


