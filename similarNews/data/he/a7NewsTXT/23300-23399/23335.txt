

ראש הממשלה אריאל שרון התיר לשליח האמריקני גנרל אנתוני זיני, להיפגש עם ערפאת בלשכתו ברמאללה, כדי לסייע לו בכך במאמציו להגיע להפסקת אש.

כזכור, הקבינט המדיני-בטחוני החליט לאחר הטבח במלון "פארק" בליל הסדר בנתניה, על בידודו המוחלט של ערפאת, והפגישה עם זיני תהיה הפגישה הראשונה עם גורם זר כלשהו.

מלשכת ראש הממשלה נמסר ביום הערב כי שרון הבהיר לגנרל זיני בפגישתם הערב כי כדי להגיע לתהליך מדיני עם הפלשתינים, צריך להגיע להכרעה של הטרור הפלשתיני ומארגניו. לכן, מבצע "חומת מגן" ימשך, כדי להפיק את היעד שקבעה הממשלה.
