

ועדה מיוחדת של ועדת החוץ והבטחון של הכנסת התכנסה היום בכנסת ללבן את הנושאים הקשורים לגיוס במסגרת פעולות צה"ל ביש"ע.

הוועדה המיוחדת מורכבת מיו"ר ועדת החוץ והבטחון ח"כ דוד מגן, ומחה"כ נעמי חזן ואורי אריאל.

לישיבה היום זומנו ראש חטיבת המבצעים במטכ"ל תא"ל אלי יופה, קצין מילואים ראשי תא"ל אריאל הימן ואנשי אגף כוח אדם במטכ"ל.

הוועדה המיוחדת אמורה להציג את עבודת המטה שעשתה בנושא גיוס המילואים על היבטיו השונים בפני מליאת ועדת החוץ והבטחון של הכנסת בישיבה מיוחדת שתכונס ביום א' הקרוב. לישיבה הוזמן גם הרמטכ"ל שאול מופז, שיתייחס לנושא גיוס המילואים ולטיפול של צה"ל באנשי המילואים וכן לפעולת צה"ל בשטחים.

בוועדת החוץ והבטחון יש רוב בעד אישור הצווים המיוחדים שהוצאו לאנשי המילואים בשבוע שעבר.




