

תושבי אילת ינסו הבוקר להיכנס לספר השיאים של גינס עם הכנת המופלטה הגדולה ביותר בעולם. את המופלטה יכינו שפים מקומיים, לבושים בתלבושות מרוקאיות מסורתיות שברקע תתנגן מוסיקה מזרחית.

לצורך טיגון המופלטה הכינו עובדי עיריית אילת, מחבת ענקית בקוטר 2.5 מטר, לעומת מחבת רגיל בקוטר של 25 ס"מ. למרות הגודל המרשים של המופלטה, ידרשו לכך רק כ-10 ק"ג קמח, 7 ליטר שמן ומים, שאמורים להספיק להכנת 500 מופלטות קטנות או מופלטה אחת גדולה בקוטר של 2.5 מטר.
את האירוע מארגנים הפדרציה המרוקאית העולמית, קומפלקס מלון "הרודס" והרדיו האזורי באילת "קול הים האדום".


