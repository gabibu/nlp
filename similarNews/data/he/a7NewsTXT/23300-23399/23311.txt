

משפטו של מי שהיה סוכן השב"כ אבישי רביב, המכונה "שמפניה", ייפתח ביום ראשון הקרוב בבית משפט השלום בירושלים.

רביב מואשם בכך, שידע על כוונתו של יגאל עמיר לרצוח את ראש הממשלה יצחק רבין ולא פעל למנוע זאת.

המשפט נדחה כבר 7 פעמים וחלפו 3 שנים מאז הוגש כתב האישום.

פרקליטות המדינה ובבתי המשפט אמרו, כי המשפט נדחה מסיבות ענייניות, בשל רצונו של רביב לחשוף מסמכים, שהשב"כ מונע ממנו. רביב טען, כי המסמכים יכולים לסייע לו במשפטו ויוכיחו, בין השאר, כי השב"כ הפעיל סוכנים נוספים בימין.

המשפט ייפתח בשעה 2.30 בצהריים. הרכב השופטים: נשיא בית משפט השלום השופט אמנון כהן, השופטת אורית אפעל גבאי והשופט אריה רומנוב.


