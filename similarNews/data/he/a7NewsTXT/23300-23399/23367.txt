

צה"ל ממליץ לממשלה לגרש את ערפאת משטחי הרש"פ. אתמול אמר הרמטכ"ל רב אלוף שאול מופז כי הרש"פ היא רשות טרוריסטית, וכי עם ערפאת בראשה אין סיכוי להגיע להסכם מדיני. עם זאת הוסיף מופז כי ההחלטה על גירושו של ערפאת נתונה בידי הדרג המדיני.

במסיבת העיתונאים חשף מופז פרטים ומסמכים רבים הקושרים בין ערפאת לבין הפעלת מנגנוני הטרור. בין היתר נחשפו מסמכים בחתימת ידו של ערפאת, ובהם הוא מאשר מענקים בסך 600 דולר לראשי התנזים בטול כרם: ראאד כרמי, זיאד דעאס ועמר קעדאן, ומסמך נוסף, המאשר מענקים בסך 350 דולר לשניים עשר מחבלים זוטרים יותר, וזאת לבקשת ראאד כרמי, ובאמצעות מרואן ברגותי. את הדברים הביא כתבנו קובי פינקלר.

המצור על לשכתו של ערפאת ברמאללה נמשך. כמו כן נמסר כי ערפאת ואנשיו קיבלו מזון ומשקה.
