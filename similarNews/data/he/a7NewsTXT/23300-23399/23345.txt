

3 לוחמי צה"ל וקצין משמר הגבול נהרגו היום בקרבות בג'נין ובחברון. כן נפצעו בקרבות 10 חיילי צה"ל, אחד מהם באורח קשה.

בצהריים נהרג בחברון פקד פטריק פרג קצין המבצעים של יחידת המסתרעבים של משמר הגבול, בנסיון ללכוד מבוקש . היחידה של פרג כיתרה את הבית בחברון ובחילופי האש נהרג קצין מג"ב. הכוח הצליח ללכוד את אחיו של המבוקש, אך המבוקש עצמו הצליח ככל הניראה לחמוק במהלך קרב היריות.

חייל צה"ל רס"ל עינן שרעבי בן 32 מרחובות נהרג ביום ה' בבוקר בחילופי אש במחנה הפליטים ג'נין. עינן היה לוחם בגדוד חי"ר במילואים.

עוד 2 לוחמים של צה"ל נהרגו, אך שמם עדיין לא הותר לפירסום. מדובר בלוחם גולני מגדוד 51 ובלוחם מבסיס האימונים הפיקודי בלכיש.

חייל צה"ל נפצע קשה במהלך הקרבות בג'נין ועוד 7 לוחמים נפצעו קל בקרבות בעיר. עוד שני חיילים נפצעו קל בחילופי אש - בשכם ובקלקיליה.
