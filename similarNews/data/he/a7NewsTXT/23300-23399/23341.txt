

עורכו הראשי של העתון "אל אהלי" היוצא לאור בסכנין, סלים ג'ובראן, פירסם מאמר תחת הכותרת "הסרת המצור על ערפאת באמצעות הטלת המצור על הרוצח שרון".

במאמר נכתב בין היתר כי "שרון אינו משוגע אלא פושע נגד עמו, נגד העם הפלשתיני ופושע נגד השלום באיזור ובעולם".

עוד נכתב במאמר, כי "שרון היה צמא לדם פלשתיני במלחמת לבנון והיה צמא לדמו של ערפאת בביירות". שר החוץ שמעון פרס מתואר, כמי "שהפך לכלב צייד בשרות האדון שרון".

כתבת מקור ראשון חני לוז מסרה כי סלים ג'ובראן הוא חבר ועד המנהל של רשות השידור. לדבריה הוא מונה על ידי שרת התמ"ס דליה איציק.

גורמים במשרד החוץ, העוקבים אחר פירסומי התקשורת בישראל ובעולם, הביעו זעם על הדברים החמורים שנכתבו במאמר בעתון ערבי ישראלי נגד ראש הממשלה שרון.
