

הרב הראשי לישראל, ישראל מאיר לאו, קרא היום לאפיפיור ולראשי המדינות והדתות בעולם להקדים תרופת מנע למכת האנטישמיות המתגברת ולמנוע "מן הנחש הארסי המסוכן הזה הרמת ראש".

בהודעה שפירסם הרב לאו הוא ציין, כי ערב יום השואה והגבורה חובתנו לצלצל בכל פעמוני האזעקה ולהזכיר לעולם כולו את לקחי העבר הקרוב כאשר תופעות של הסתה, אלימות והצתת בתי עסק ובתי כנסת נתקלו בסלחנות ולא זכו להתייחסות הראוייה.

לדברי הרב לאו, התופעות האלה התחלפו עד מהרה משריפת בתים וספרים לשריפת בני אדם.

העולם הנאור, התריע הרב לאו, לא ייצא ידי חובתו בשתיקה ולא יכול עוד להסתפק רק בהצהרות מילוליות.


