

סיעת המפד"ל החליטה הערב פה אחד להצטרף לממשלת האחדות.

בישיבה שהתקיימה הערב בת"א הודיע יו"ר המפד"ל הרב יצחק לוי, כי הוא פורש מהנהגת המפלגה וממליץ למרכז המפלגה לבחור לתפקיד את תת אלוף (מיל) אפי איתם. ביום ראשון יתכנס מרכז המפלגה כדי להצביע על כך.

המפד"ל תקבל שני תפקידי שר ללא תיק וכן שני מקומות בקבינט המדיני-ביטחוני. פרטי כניסת המפד"ל לממשלה סוכמו כבר אמש בפגישה שהתקיימה בין שרון לרב לוי בחוות השקמים בנוכחות איתם, זבולון אורלב ואורי שני.
