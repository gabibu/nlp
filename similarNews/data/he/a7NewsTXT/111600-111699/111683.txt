

רק 1% מהישראלים נוהגים לאכול ארוחת בוקר, כך עולה ממחקר שערך ד"ר יורם לבנון, ויוצג בשבוע הקרוב בכנס מדעי הבקר שיתקיים בירושלים, ביזמת התאחדות מגדלי הבקר , מועצת החלב ומשרד החקלאות.

שקיעתה של ארוחת הבוקר בישראל גורמת לירידה של כ- 0.75% בצריכת החלב לנפש, תהליך הנמשך כ-9 שנים. לדברי לבנון, לארוחת הבוקר חשיבות גבוהה במיוחד בתהליך התפתחות שכלית תקינה בקרב ילדים ושמירת רמת ריכוז ועירנות גבוהה בקרב מבוגרים. אסטרטגיה לבלימת הירידה המתמשכת בצריכת החלב תוצג ע"י ד"ר יורם לבנון מחברת מ.ס.ר אסטרטגיה ומחקר שיווקי.

ד"ר לבנון אומר כי ארוחת הבוקר נועדה לשבור את צום הלילה . בזמן שנת הלילה, אומר לבנון, רמת הסוכר והאנרגיה בגוף יורדת וארוחת בוקר בריאה ומזינה מחזירה לגוף את האנרגיות הדרושות לתפקוד הגוף והמוח, לחילוף חומרים תקין, לפיתוח כושר זיכרון וריכוז "אם לא אכלנו ארוחת בוקר הרי שהוספנו 4-5 שעות לצום הלילה. כתוצאה מכך מתרוקנים מאגרי האנרגיה הזמינים בגוף". מחקרים גם הראו שה'דילוג' על ארוחת הבוקר אינו תורם לירידה במשקל אלא להיפך ומביא לתוצאה בלתי רצוייה-עלייה במשקל כמו גם לעלייה בסיכון למחלות לב.

לדברי מועצת החלב, מחקרים שונים מצביעים על כך שילדים המגיעים לבית הספר לפני שאכלו תחילה ארוחת בוקר, מתקשים יותר בריכוז ובקליטה. גם תוצאות הבחינות שהם עושים , ללא ארוחת בוקר קודם, נופלות ברמתן מתוצאות הבחינות שנעשו אחרי ארוחת בוקר.

ד"ר לבנון טוען כי ארוחת בוקר מזינה ועשירה הפכה להיות כייף של חופשים בבתי מלון בלבד לאור "הלחץ" המכתיב את חיי היומיום ושיקולים כלכליים. לצורך הבלימה של ירידה בצריכת החלב חשיבות חיונית לבריאות הציבור עקב החשיבות הגבוהה של הסידן, הוויטמינים והפרוטאין המצויים בחלב ומוצריו והתורמים רבות לבריאות בכלל ולהתפתחות התקינה של הגוף בפרט.

הבלמים לצריכת החלב ומוצריו כוללים מעבר ממוצרים עתירי חלב למוצרי פינוקים פחות עתירי חלב, המזון האלטרנטיבי למוצרי חלב, שינוי הרכב סל המשקאות, החלפת חלב בשומן צמחי, מיצוב משקה החלב כילדותי, הרגלים שהשתנו, הקושי בארוחת ערב חלבית,תחליפים, אי זמינות חלב במשך היום (בעבודה) וחלב עמיד.

ד"ר לבנון יציג בכנס מדעי הבקר אסטרטגיה לשיווק מוצרי חלב החל מערכות קורנפלקס עם חלב ופירות לתלמידים בבתי הספר, דרך מקומות עבודה ועד לשינוי הרגלי האכילה בבתי הצרכנים-"כפי שמקובל ומשוק בארצות הברית. לבנון מציע למזג פעולות שיווקיות של חברות מזון בארץ על מנת להגביר את צריכת החלב בקרב ילדים ומבוגרים בישראל.

התאחדות מגדלי הבקר ומועצת החלב, בונים בימים אלו תכנית "כוס חלב לכל ילד" המיועדת לקידום צריכת חלב, ואכילת ארוחת בוקר   שתתקיים במוסדות החינוך השונים. התכנית תוגש לממשלת ישראל .

