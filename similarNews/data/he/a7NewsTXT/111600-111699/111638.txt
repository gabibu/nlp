

אל"מ דוד מרציאנו, רמ"ח אמל"ח במז"י, אמר השבוע כי מפקדי צה"ל אינם רואים נצחון על הפלשתינים כאופציה. לקצונה הבכירה אין זמן, לדבריו, להערך לקראת איומים אפשריים מצד מדינות כמו אירן וסוריה.

אל"מ דוד מרציאנו רמ"ח אמל"ח במז"י אמר השבוע כי מפקדי צה"ל אינם רואים נצחון על הפלשתינים כאופציה. לקצונה הבכירה העסוקה במאבק נגד הפלשתינים אין זמן, לדבריו, להערך לקראת איומים אפשריים מצד מדינות כמו אירן וסוריה.

דברי מרציאנו המצוטטים על ידי אתר חדשות המזה"ת נאמרו בהרצאתו על ההשלכות ההדדיות בין הצבא והטכנולוגיה, אותה נשא במסגרת הכנס השנתי והתערוכה למערכות אלקטרוניות ליישומים צבאיים ו HLS שהתקיים ביום ב' במלון דוד אינטרקונטיננטל בתל אביב.

כתבתנו רותי אברהם מוסרת כי מרציאנו אמר עוד כי למרות שלצורך המאבק בפלשתינים מוקצים תקציבים חסרי תקדים בהיקפם, הנצחון במאבק עימם אינו מוגדר כיעד אצל המפקדים, ולאחר 4 שנות לחימה הם שואפים מקסימום להגיע להורדת רמת האלימות של ארגוני הטרור כמו : הפתח' החמאס והג'יהאד.

ביסוד הגדרת הלחימה נגד הפלשתינים: "לחימה בעצימות נמוכה", עומדת תפיסה לפיה ניתן להשיג הפוגה בלחימה אך לא נצחון.

עוד אמר כי בעקבות המלחמה נגד הפלשתינים, איומים אחרים אינם מקבלים התייחסות. הקצונה הבכירה בצה"ל נתונה רובה ככולה למאבק בפלשתינים ומקדישה זמן מועט להיערכות לקראת איומים איזוריים אפשריים מצד מדינות כמו אירן וסוריה.
