

בחלק ב' של פרוייקט יום העצמאות של ערוץ 7 נשאלו האישים מהו האירוע המשמעותי בתולדות המדינה. בראש הרשימה, עם מספר מוחץ של בוחרים עומד רגע הכרזת המדינה והקמתה, אבל היו גם תשובות נוספות.

מהו לדעתך האירוע המשמעותי ביותר ב-57 שנות קיומה של המדינה?


יו"ר הכנסת ראובן ריבלין:הקמתה של המדינה ושחרור ירושלים.

הרב יונה מצגר, הרב הראשי לישראל:שחרור הכותל המערבי. מהמרגשים באאירועים שבתולדות המדינה. עמי העולם ראו את האמונה הפנימית באלוקי צבאות, את הקשר הנפשי של העם היהודי לארצו ולמקום מקדשו, וכל זאת כשקולות השופר נשמעו יחד עם בכי החיילים. ימים של אחדות הלבבות.

הרב הראשי וחתן פרס ישראל, הרב ישראל מאיר לאו:שחרור ירושלים בשיאה של מלחמת ששת הימים.

יו"ר הכנסת לשעבר, דב שילנסקי:בין מלחמת ששת הימים למשפט אייכמן אני בוחר במשפט אייכמן. המשפט הבהיר להמוני העם בישראל מה היה גורלינו אילולא קיומה של המדינה וקיומו של הצבא. המשפט גם הוסיף למוטיבציה של החיילים במלחמת ששת הימים.

יו"ר הכנסת לשעבר פרופסור שבח וייס, יו"ר מועצת 'יד ושם':הקמת המדינה.

המשנה לראש הממשלה השר שמעון פרס:הכרזת המדינה

חברת הכנסת גילה פינקלשטיין:מלחמת העצמאות.

אלוף במיל. חבר הכנסת עמרם מצנע:מלחמת ששת הימים.

אלוף במיל. איתן בן אליהו:הכרזתה של המדינה.

חבר הכנסת איוב קרא:מלחמת ששת הימים, הניצחון והחזרת ארץ ישראל ליהודים.

עמנואל שילה. עורך 'בשבע':מבצע אנטבה ומבצע ההתנחלות בחברון בפסח תשכ"ח.

הרב שמואל אליהו, רבה של צפת:שחרור ירושלים

משה פייגלין:שחרור הר הבית, שהיה גם הפספוס הגדול ביותר.

ספי ריבלין:אירוע שהשפיע עלינו עד היום הוא פירוק האצ"ל והפלמ"ח. זה היה מהלך שהפך אותנו משכונה למדינה. את זה אני אומר למרות ההשלכות הקשות למתרחש כיום, כפי שאני כרוויזיוניסט רואה זאת.

פלמח זאבי:פירוק הפלמ"ח

העיתונאי אריה גולן, קול ישראל:הכרזת המדינה

אביהו מדינה:מלחמת יום כיפור

חבר הכנסת צבי הנדל:הכרזת המדינה ומלחמת ששת הימים.

ערן שטרנברג, דובר מועצת חוף עזה:מלחמת ששת הימים.

פנחס ולרשטיין:הקמתה של המדינה.

גאולה כהן, כלת פרס ישראל:הכרזת המדינה

חבר הכנסת מאיר פורוש:החזרה לקברי אבות ולכותל המערבי.

חבר הכנסת גלעד ארדן:מלחמת ששת הימים.

הרבנית שולמית מלמד. מנהלת ערוץ 7:מלחמת השחרור

אלוף במיל. יעקב עמידרור:הקמתה של המדינה.

אלוף במיל. יוסי פלד:הכרזת העצמאות

חברת הכנסת נעמי בלומנטל:מבצע אנטבה שבו באה לידי ביטוי העוצמה המצויינות והערבות הישראלית.

דוקטור אורי מילשטיין:פרשת דיר יאסין. ארגון ההגנה פיברק טבח שיצר דה לגיטימציה של הימין עד היום וייצב את השמאל בלגיטימי, טהור ונתן להגנה הילה בלתי מוצדקת שסייעה בהשתלטות אנשיה על צה"ל. כמו כן, גרמה הפרשה לתופעת הפליטים ולכינון "האומה הפלשתינית". על אף שהוכחתי את השקר מסרבים האינטלקטואלים, סוכני התקשורת והתרבות העיקריים, לקבל את העובדות ונצמדים למיתוס השקרי.

העיתונאי ישראל הראל:שחרור ירושלים

נועם ארנון, דובר הישוב היהודי בחברון:מלחמת ששת הימים.

פרופסור משה ארנס, שר החוץ והבטחון לשעבר:הקמת המדינה.

דוקטור רון בריימן יו"ר חוג הפרופסורים:הכרזתה של המדינה. השגת עצמאות אחרי 2000 שנות גלות.

חבר הכנסת זבולון אורלב, יו"ר המפד"ל:מלחמת ששת הימים.

העיתונאי אורי דן:ההתיישבות היהודית ברחבי הארץ לאחר 67'. המתיישבים הם החלוצים הגיבורים החשובים ביותר.

חבר הכנסת בני אלון, יו"ר 'מולדת':הכרזת המדינה.

פרופסור הלל וייס:מעמד הקהל בשנת תשמ"ח. הרבנים הראשיים, נשיא המדינה חיים הרצוג, נשיא ביהמ"ש העליון והרב גץ היו ממייסדי המעמד שמשמעותו חידוש הברית עם התורה באופן ממלכתי.

הרב אליעזר מלמד:יום הכרזת המדינה, הוא המהפך הגדול ביותר שהתחולל בעם היהודי. מתוך אותו יום התחוללה תנופת ההתיישבות והחזרת כבוד ישראל ורבש"ע בעולם.

ההרב דב ליאור, יו"ר ועד רבני יש"ע:הכרזת המדינה והניצחון במלחמת ששת הימים.

נעם פדרמן:מסירת מפתחות הר הבית לידי המופתי. ביום זה החלה הדרדרות עם ישראל מאיגרא רמא לבירא עמיקתא.

חבר הכנסת אריה אלדד:מלחמת ששת הימים. האירוע שהצליח לחבר את עם ישראל עם שורשיו ההסטוריים במהלך פוליטי, מדיני וצבאי, ופתח בפני עם ישראל את האופציה להיות עם עצמאי.

הרב חנן פורת:מלחמת ששת הימים. שובנו לירושלים והר הבית פריצת הדרך לכותל. זה העלה את מדינת ישראל קומה, עברנו לפאזה אחרת.

חבר הכנסת זאב בויים. סגן שר הבטחון:מלחמת יום הכיפורים. תולדות מדינת ישראל מחולקים עד המלחמה הזו, ולאחריה. המלחמה חוללה שינוי עמוק בחברה הישראלית בהרבה מובנים.

שלמה גרוניך:הקמת המדינה

פרופסור אליאב שוחטמן:מלחמת יום הכיפורים. לאחר העלייה הרוחנית הגדולה בעקבות ששת הימים, מלחמה זו גרמה לירידה גדולה ברוחו של העם, ובנחישות ההנהגה הישראלית על כל שכבותיה. כל ההכרה בזכויות הערבים למדינה בארץ ישראל, היא תולדה של מלחמה זו. רפיון הרוח שגרמה, ניכר עד היום.

מאיר עוזיאל:להוציא את הכרזת המדינה, האירוע המשמעותי לטובה הוא מלחמת ששת הימים, והמשמעותי לרעה ולטמטום הוא הסכם אוסלו, אירוע שהשפיע על המדינה ועדיין משפיע.

עורך הדין יורם שפטל:ששת הימים ושחרור ירושלים.

אמונה אלון:העליה ארצה לדורותיה כארוע מתמשך. זהו מימוש חזון קיבוץ הגלויות.

אלוף במיל. עוזי דיין:העליה האחרונה מרוסיה.

עורך הדין חיים משגב:חקיקת חוק יסוד: כבוד האדם, שהגדיר את מדינת ישראל כמדינה יהודית דמוקראטית ועיגן את מגילת העצמאות בחוק.

חבר הכנסת ניסן סלומיאנסקי:הכרזת המדינה.

חבר הכנסת אהוד יתום:מלחמת העצמאות, מעטים מול רבים הצליחו להניח עובדה חד משמעית שאנחנו כאן.


ומה האירוע שלכם ב-57 שנות המדינה? חוו דעתכם בתגובות לכתבה.

(בהכנת הכתבה השתתפו: עוזי ברוך, אלקנה פרל, איציק וולף, חגית רוטנברג ושמעון כהן)


