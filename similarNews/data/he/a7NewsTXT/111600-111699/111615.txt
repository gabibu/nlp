

נשיא המדינה קיבל את מפקדי צה"ל בביתו מדור תש"ח ועד היום, ראש הממשלה, אריאל שרון אמר כי גמר אומר לנסות להביא את מדינת ישראל למצב אחר. לדבריו, "הדבר קשה ומורכב, אבל ייעשה".

במהלך קבלת הפנים אמר ראש הממשלה, אריאל שרון, כי גמר אומר לנסות להביא את מדינת ישראל למצב אחר. לדבריו, "הדבר קשה ומורכב, אבל ייעשה". "אינני בטוח שבעיותיה של ישראל יסתיימו אם נגיע ליעד אליו אני חותר אך טוב שיעסקו בנושא הזה אנשים שראו את ישראל במצביה הגדולים", אמר שרון, כך דווח בקול ישראל.

הרמטכ"ל, רא"ל משה יעלון, אמר בטקס מצטייני הנשיא בבית הנשיא בירושלים כי "בשנה האחרונה חלו באזור ובסביבה שינוים רבים ומשמעותיים אשר השפיעו וישפיעו על מדינת ישראל ועל צה"ל. במחיר דמים כבד של אזרחים וחיילים הצליחה החברה הישראלית לעמוד איתן ולחזק את צה"ל במלחמה הקשה והנוקבת בטרור".

הרמטכ"ל הוסיף "ראיתי את המפקדים ואת הלוחמים בשעות הקשות של הלחימה ברחובות טול כרם ובסמטות חאן יונס, ראויים הם לכל הערכה ביום העצמאות ה-57 לישראל. הערכה על לחימה בלתי מתפשרת שהביאה אותנו לרגיעה הנוכחית. במערכה נגד הטרור הפלסטיני נפלו מפקדים ולוחמים שלא זכו לראות את הישגי לחימתם והקרבתם".

"אתגרים רבים עוד נכונו לנו. צה"ל נכון וערוך לקדם כל אתגר ואיום, מוכנות המושתתת בראש ובראשונה על יתרוננו האנושי והמוסרי, יתרון שלמצטיינים העומדים כאן היום תרומה ניכרת בהשגתו", אמר יעלון.
