

עשרות אישים נשאלו על ידי כתבינו מיהי לדעתם האישיות המייצגת את הישראליות. פרוייקט מיוחד ליום העצמאות.

בתמונה: חלק מן האישים הרבים שהשתתפו בפרוייקט יום העצמאות של ערוץ 7

יו"ר הכנסת ראובן ריבלין:את הישראליות מייצגת נקודת המעבר בין יום הזיכרון ליום העצמאות.

הרב יונה מצגר, הרב הראשי לישראל:הרב יצחק אייזיק הרצוג. הרב הראשי הראשון. הטביע חותמו לחקיקה יהודית ופעל רבות למען פליטי השואה.

הרב הראשי וחתן פרס ישראל, הרב ישראל מאיר לאו:יצחק רבין. כמפקד הפלמ"ח, כרמטכ"ל, כשר בטחון וכראש ממשלה ועל יחסו למסורת.

רבה של צפת, הרב שמואל אליהו:יונתן פולארד

המשנה לראש הממשלה השר שמעון פרס:דוד בן גוריון

האלוף במיל' ח"כ עמרם מצנע:יצחק רבין


חבר הכנסת אהוד יתום:מאיר הר ציון, לוחם, איש אדמה, פטריוט שתרם תרומה מכרעת בימים קשים וימשיך לתרום בהנחלת אמונתו.

חבר הכנסת ניסן סלומיאנסקי:אם אני מחפש את הישראלי המבטא ניגוד ליהודיות אז אהרון ברק, אבל אם אני מחפש את הישראליות כמשלימה ליהדות אז הרב צבי יהודה הכהן קוק זצ"ל

חברת הכנסת גילה פינקלשטיין:המתיישבים בגוש קטיף, הם החלוץ היחידי שנותר לנו בימים אלה.

עמנואל שילה. עורך 'בשבע':יונתן פולארד

אלוף במיל. איתן בן אליהו:החייל הממוצע שמשרת בחזיתות.

העיתונאי אורי דן:אריאל שרון

חבר הכנסת בני אלון, יו"ר 'מולדת':אל"מ דרור ויינברג

העיתונאי ישראל הראל:עיזר ויצמן (אריאל שרון, אהוד ברק, בנימין נתניהו)

חבר הכנסת איוב קרא:איוב קרא

יו"ר הכנסת לשעבר, דב שילנסקי:כמייצג את החייל הפשוט הלוחם בחזיתות השונות, המקריב את חייו ומכבה את השריפות הארצנו אני בוחר את בני יוסי ז"ל, לוחם גולני שנפל בהגנה על גבול הצפון במלחמת יום הכיפורים.

משה פייגלין:נריה אופן

אלוף במיל. עוזי דיין:משה דיין

ספי ריבלין:משה דיין או רפול. הם היו לוחמים ישראליים נטולי האימה הגלותית.

פלמח זאבי:עיזר ויצמן

אמונה אלון:חנן פורת. דמות הישראלי המשלב תורה והתיישבות. הוא הביטוי החי ביותר של שילוב עמ"י א"י ותורת ישראל באופן החי והבריא ביותר. הלוואי על כל עם ישראל.

אביהו מדינה:גנדי ושמעון פרס

חבר הכנסת צבי הנדל:זמביש ואורי אריאל. הם מייצגים את דמות הישראלי החלוצי העכשווי. הם אנשי התיישבות המבטאים את רוח הציונות האמיתית מול פוסט ציונות שרווחת כיום במדינה והורסת כל חלקה טובה.

שלמה גרוניך:אהוד מנור

ערן שטרנברג, דובר מועצת חוף עזה:יונתן פולארד

הרבנית שולמית מלמד. מנהלת ערוץ 7:הרב צבי יהודה קוק זצ"ל, ותלמידיו הרבים הפרושים בכל מרחבי ארץ ישראל.

סגן שר הבטחון זאב בויים:יגאל אלון ומשה דיין. מסמלים את הישראלים החדשים הצעירים, צברים שנולדו בארץ, ולכל אורך חייהם מרגע שנולדו ועד שהלכו לעולמם, מימשו באישיותם את המפעל הציוני.

הרב דב ליאור, יו"ר ועד רבני יש"ע:הרב נריה. תרם רבות לחינוך ולעיצוב הצינות הדתית האלומית ורישומו ניכר. במישור המדיני - בן גוריון על תעוזתו בהכרזת המדינה.

פנחס ולרשטיין:נתן שרנסקי, אדם המייצג סמל להגשמה ונתינה

הרב אליעזר מלמד:הרב צבי יהודה הכהן קוק זצ"ל. הוא ליבן את מושג הישראליות בצורה השלמה שמכוחה נוצרו ישובים, ישיבות, חיילים ועוד. דחיפה לגילוי הישראליות השלמה במציאות. אדם נוסף הוא החייל הפשוט שמוסר נפשו למען העם ללא קריירה וטובות הנאה.

גאולה כהן, כלת פרס ישראל:נעמי שמר

פרופסור אליאב שוחטמן:הרב צבי יהודה הכהן קוק והרב נריה. הרצי"ה הוא האחראי הבלעדי והמשפיע הגדול ביותר, שבזכותו קם כל מפעל ההתיישבות ביו"ש אחרי מלחמת ששת הימים. תרומתו עצומה בגידול דור שדחף את נושא ההתיישבות. אלמלא תרומתו זו, ספק אם היינו מגיעים למציאות ההתיישבותית שאנו חיים בה כיום, לאור יחסן הבלתי אוהד של ממשלות ישראל להתישבות. הרב נריה אחראי למהפכה הרוחנית שהתחוללה בארץ. העמיד דור צעיר שחולל מהפכה של ממש במקומו של הציבור הדתי בכל תחומי העשייה והרוח במדינה.

חבר הכנסת מאיר פורוש:אני לא יודע מה זה ישראליות, אני יודע מה זה יהודיות והיהודי האוטנטי מבחינתי הוא מי שזוכה לקיים תרי"ג מצוות.

פרופסור הלל וייס:בן גוריון. האדם שלקח את האחריות האישית על ייסוד המדינה בחלון ההזדמנויות שנוצר, ולכן מבחינה זו הוא ענק שבענקים.

חבר הכנסת גלעד ארדן:אפרים קישון. גם בעל חוש הומור, גם עולה חדש וגם אהב לבלות בחו"ל.

הרב חנן פורת:הרב צבי יהודה הכהן קוק זצ"ל ויגאל אלון. מו"ר הרצי"ה. נתן את הקו הרוחני הגדול של ערך המדינה. בזכותו התגלה הקודש שבמדינת ישראל. יגאל אלון מאפיין את דמות הצבר הישראלי היפה על יתרונותיו וחסרונותיו. מפקד הפלמ"ח, איש ערכים ואמונות שהיו בו גם חולשות.

אלוף במיל. יעקב עמידרור:לטעמי לא קיים אדם אחד שמייצג את הישראליות ואין אדם שמתיימר לייצג את הישראליות. הישראליות מורכבת מדי.

אלוף במיל. יוסי פלד:משה דיין

יו"ר הכנסת לשעבר פרופסור שבח וייס, יו"ר מועצת 'יד ושם:יצחק רבין. יליד הארץ, בוגר ביה"ס החקלאי כדורי, תרם מיטב שנותיו במלחמות ישראל, עשה מאמץ אדיר להגיע לשלום, ההבעה המבוישת בלי הפתוס המופרז, שימוש בעברית של החיים, ג'ינגי' יפה הבלורית והתואר, כל המיזוג הזה בעיניי הוא תמצית הישראליות.

חברת הכנסת נעמי בלומנטל:עפרה חזה. ביטאה את השילוב בין העדות, היא יצאה מהמקור שלה והפכה אותו לחלק אינטגראלי מהחברה הישראלית. בנוסף היא פרצה לעולם הגדול תוך שמירה על הישראליות.

עורך הדין חיים משגב:פיני גרשון מאמן מכבי ת"א. מיד לאחר הזכיה בגביע הוא קרא 'מושון', אף אחד לא ידע למי הוא מתכוון, בסוף התברר שהוא התכוון לנשיא קצב. מה יותר ישראלי מהסיטואציה הזו? זה לא יכול היה לקרות בשום מקום אחר בעולם, וטוב שכך.

דוקטור אורי מילשטיין:בן גוריון. גיבש את תפיסת הציונות הסוציאליסטית על כל היבטיה. היא זו שיצרה את המדינה ועיצבה את מערכת הערכים שלה עד היום, כשאנשי הליכוד הפכו לבן גוריוניסטים. יש לי ביקורת על התפיסה אך איני יכול להתעלם ממנה.

נעם פדרמן:הרב כהנא מסמל בעיניי את היהודיות. לצערי הרב המושג ישראלי הפך את המושג המקורי למשהו אחר לחלוטין. היום ישראלי יכול להיות אחמד טיבי או עבד אל מלכ דהאמשה.

חבר הכנסת אריה אלדד:רחבעם זאבי גנדי הי"ד. מייצג את הציונות שבנתה את המדינה, נלחמה על הקמתה, לא הפכה את עורה ולא הסתאבה. נשארה נאמנה לא"י ועם ישראל ברוח תורת ישראל.

נועם ארנון, דובר הישוב היהודי בחברון:אברי רן. שעבר מסלול ארוך מהתיישבות הציונות הכללית להתיישבות בארץ ישראל ותורת ישראל. נרדף כיום על שאיפתו ליישב את א" בגאון ולהבטיח את ישיבתנו בה.

חבר הכנסת זבולון אורלב, יו"ר המפד"ל:זבולון המר ז"ל

דוקטור רון בריימן יו"ר חוג הפרופסורים:בן גוריון

מאיר עוזיאל:משה שמיר. גדול סופרי ישראל, מוביל במחשבה, ובאישיות שלו עבר הכל- מהפלמ"ח עד הקרבה הגדולה שלו למתיישבים החדשים בא"י. אישיות מוסרית ענקית.

עורך הדין יורם שפטל:במידה מסויימת נשיא המדינה משה קצב. יש בו שילוב של אדם המושרש בארץ למרות שלא נולד בה, הוא מסורתי כמעט דתי והליכותיו כשל חילוני, הוא נץ ויונה, תקיף ותבוסתן, גם פטפטן ומדי פעם גם מדבר דברי חוכמה. בהעדר ישראלי מצוי הוא המכיל מה שיותר משבטי ישראל.

פרופסור משה ארנס, שר החוץ והבטחון לשעבר:כל אחד משבעת מיליוני האזרחים במדינה. כולם ביחד וכל אחד לחוד.

עוה"ד נפתלי ורצברגר: הרב אריה לוין זצ"ל יצא לעם והיה בקשר עם כל חלקי העם.

ומיהי האישיות שלכם? הוסיפו את דעתכם בתגובות לכתבה.

חלקו השני של פרוייקט יום העצמאות, ובו הבחירה של המרואינים באירוע החשוב ביותר בתולדות המדינה, יפורסם במהלך היום. רוב מכריע בחר באירוע אחד ומסויים. מהו? חכו לתשובות בהמשך.


(בהכנת הכתבה השתתפו: עוזי ברוך, אלקנה פרל, איציק וולף, חגית רוטנברג ושמעון כהן)
