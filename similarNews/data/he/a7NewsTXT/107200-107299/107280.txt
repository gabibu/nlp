

בתל אביב אושפז אתמול (ה') ילד בן 5 עם חום וכאבי ראש והוא סובל מדלקת קרום המוח חיידקית. לשכת הבריאות המחוזית נתנה טיפול מונע לילדי הגן שלו כצעד זהירות אם יתברר כי הילד נדבק בחיידק האלים.


לשכת הבריאות המחוזית בת"א קבלה דווח על ילד בן 5 שאושפז בבית חולים 'דנה' עם חום וכאבי ראש. הילד אובחן כסובל מדלקת קרום המוח, שנגרמה ע"י חיידק, למרות שלא ניתן לאשר כי מדובר בחיידק האלים, כצעד של משנה זהירות החלה לשכת הבריאות המחוזית בחקירה אפידמיולוגית לאיתור המגעים הקרובים של הילד. לשכת הבריאות המחוזית החלה בחלוקת טיפול מונע למשפחה ולילדי הגן.

בביה"ח אושפז ילד נוסף בן 13 בחשד שנדבק בחיידק האלים. גם במקרה הזה אותרו המגעים הקרובים מבין המשפחה וניתן טיפול מונע, כך נמסר ממשרד הבריאות לכתבנו עוזי ברוך.
