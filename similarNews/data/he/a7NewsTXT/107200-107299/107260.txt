

הערב יחוגו בארץ את ליל חג הפורים.

עם סיום צום תענית אסתר, תחל קריאת המגילה בבתי הכנסת. לאחר מכן נוהגים במקומות רבים לערוך מסיבות פורים, עם שירה וריקודים ותזמורת ושתיית יין כמיטב המסורת הפורימית.

מחר תיערך קריאת מגילה נוספת בתפילת שחרית, ולאחריה יקויימו המצוות של משלוח מנות איש לרעהו" ו"מתנות לאביונים", צדקה שנותנים לעניים ביום הפורים.

חג הפורים מסמל את הנס שבתוך הטבע, ואת השגחת בורא עולם בתוך המציאות הטבעית של העולם הזה, הכל היה כל כך טבעי ורגיל, ומעבר לכל האירועים כיוונה יד ה הנסתרת את הכל כדי שינצל עם ישראל מגזירת השמד של המן. בפורים זכו ישראל לאחר הנס לקבל את התורה מחדש ומאהבה, וזכו "ליהודים הייתה אורה ושמחה וששון ויקר" כן תהיה לנו.
