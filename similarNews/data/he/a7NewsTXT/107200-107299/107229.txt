

21 העצורים שחסמו את מחלף פולג ביום שלישי נשארים במעצר, חלקם שוחררו, אך חלקם ממשיכים בהארכת מעצר ליום אחד או 6 ימים.

עו"ד סיניה מוזס חריזי, המייצגת את העצורים מטעם עמותת 'חננו' אמרה ביומן ערוץ 7 כי הוגשו בקשות מעצר גם נגד יושבי אוטובוסים ונהגיהם שנראו כמו תושבי יש"ע, בחשד שיחסמו צומת.

"הם שוחררו, גם בית המשפט הבין שזה מוגזם. העצורים שמעצרם הוארך לשישה ימים, נאמר כי המעצר הוארך לצורך החקירה. זה דרסטי. הארכה כזו ניתנת רק בחקירה מורכבת, פה זה לא מורכב- הארוע היה פומבי השוטרים הגיעו למקום ראו את האנשים ועצרו אותם, לכן תמוה פה המעצר לצורך חקירה. אין לזה תקדים, זה סוג תיקים שהחקירה בהם מסתימת מיד. יש הרבה לחץ באויר, אולי זה משפיע על ההחלטות".

על פי בקשת המשטרה, יובאו העצורים לדון בבקשה להארכת מעצרם עד תום ההליכים. מדובר בקטינות בנות 15, מעצר עד תום ההליכים הוא צעד דרסטי שמיועד למי שמסוכן שיסתובב בחוץ, ככל שהאוירה מתחממת, הצעדים מחריפים, גם בית המשפט שמאריך מעצר בכמה ימים, לא נהג כך בעבר. בזמן האחרון נעצרים גם אנשים שהפגינו בצורה חוקית בצדי הכביש או על המדרכה, אלו אנשים חסרי עבר פלילי. כל העברות הללו הן על רקע כאב קשה של לקרוע אנשים מהבית. המפגינים מרגישים שאין גיבוי מהעם למהלך ומבקשים למחות על כך".
