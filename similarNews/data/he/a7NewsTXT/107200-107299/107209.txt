

ח"כ אהוד יתום סיפר ביומן ערוץ 7 על הפגישה אמש בין נאמני הליכוד לרה"מ, "שאלנו את שרון אם הוא מעדיף שהעבודה תפיל אותו על התקציב או שאנחנו נפיל אותו? כנראה שהוא מעדיף שאנחנו נפיל אותו".

ח"כ אהוד יתום סיפר ביומן ערוץ 7 על הפגישה אמש בין נאמני הליכוד לרה"מ. לדבריו הפגישה היתה באוירה טובה, אך לא נשאה פירות.

"הצענו תמיכה בתקציב תמורת 40 אצבעות של הליכוד בכנסת במשאל עם. רה"מ סירב למשאל עם בלא רבתי, ובזה זה הסתכם. היוזמה לפגישה היתה של רה"מ, ההידברות חשובה אך לא נשאה פרי. אין דרך לשכנע את רה"מ, הוא נחוש להצביע נגד משאל עם".

רה"מ אמר שתקציב אינו אידיאולוגיה ולכן אין להשוותו למשאל עם, לעומתו, גורס יתום, כי התקציב הוא ההתנתקות ואם אפשר דרכו למנוע את התכנית צריך לעשות זאת.

"לקחנו סיכון גדול גם בבקשה שלנו לתמיכה במשאל מול תמיכה בתקציב, הרי גם עם 40 אצבעות של הליכוד בעד המשאל, יתכן שהצעת החוק תיפול בגלל סיעות אחרות שיתנגדו ואז עדיין נהיה חייבים לתמוך בתקציב. זה לא קרה. גם בועדת הכספים: התקציב היה עובר גם בלעדינו, ואם לא- היתה נמצאת דרך להעבירו למליאה. אנחנו הצלחנו על ידי ועדת הכספים להשיג אישור המשאל בועדת חוקה".

יתום סיפר כי שאל את רה"מ אם הוא מעדיף שהעבודה תפיל אותו על התקציב או שאנחנו נפיל אותו? "כנראה שהוא מעדיף שאנחנו נפיל אותו. הוא לא יכול להעיף אותנו אבל צריך לזכור שיום אחרי התקציב נצטרך ליישר כוחות בליכוד, לא יהיו לנו כלים פרלמנטריים יותר להיאבק בהם נגד התכנית. לא אלף לסרבנות, לעימות עם חיילים ולא אעבור לגוש קטיף. אין לי רעיונות לכלים פרלמנטריים נוספים".
