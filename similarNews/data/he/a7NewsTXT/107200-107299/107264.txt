

עשרות אנשים קיימו אתמול אחר הצהריים משמרת מחאה ליד כלא מעשיהו במחאה על מעצרם של 21 פעילי הימין שנעצרו לפני יומיים כשניסו לחסום צירי תנועה ברחבי הארץ.

למעלה מ-50 אנשים השתתפו בתפילת מנחה וזעקה בתענית אסתר מול שערי כלא מעשיהו כדי לחזק את עשרות העצורים הכלואים בו. במקום נשאו דברים רבניהם של חלק מהעצורים. למקום הגיעו כוחות משטרה ויחידות של השב"ס כדי לפקח על המשמרת המחאה.

דוד, אביו של אחד העצורים, אומר כי "זו לא הייתה הפגנה נגד אך אחד אלא תפילה וזעקה כדי לחזק את הבחורים וכדי לעורר את הציבור בארץ". לדבריו, במקום התפללו מנחה ונשאו רבנים דברי תורה.

עוד סיפר כי על אף שבנו רק צילם מהצד את המפגינים שחסמו את הכביש ולא היה מעורב כלל, בכוונת המשטרה להאשימו בהפרעה לסדר הציבורי.
