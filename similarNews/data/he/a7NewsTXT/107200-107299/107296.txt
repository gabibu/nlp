

התאחדות מגדלי הבקר בישראל , הודיעה כי היא מברכת על החלטת ועדת הכלכלה לביטול סעיף 60 לחוק ההסדרים, הגבלים עסקיים לחקלאות, אשר אושר בקריאה ראשונה והוסר מסדר היום.

מאיר בראון, מנכ"ל התאחדות מגדלי הבקר בישראל אומר כי במידה והיה מתקבל החוק , הוא היה ממוטט את ענף החלב בישראל. המשמעות הינה חיזוקה של מועצת החלב והמשך ניהול ותאום של זרועות שיווק החלב "זו הצלחה גדולה לענף החקלאות בישראל, והעובדה כי מכל הקשת הפוליטית תמכו בהסרת החוק מוכיחה את חשיבותו של ענף החקלאות" אומר בראון.

במסמכים שהוגשו ע"י התאחדות מגדלי הבקר ומועצת החלב לוועדת הכלכלה נדונו מספר נושאים .

כחלק מהרפורמה בענף החלב שודרגו ואוחדו רפתות רבות בישראל, בהשקעה של מיליוני שקלים בשנה. המסמכים התייחסו לכך כי דווקא כאשר הרפת הישראלית מתייעלת ומשדרגת רפתות קטנות לגדולות, עלול, לטענת ההתאחדות, משרד האוצר לפגוע בחקלאים ובעיקר בענף החלב .
לדברי התאחדות מגדלי הבקר, לאחר תהליך הרפורמה , זקוק ענף החלב לפחות לחמש שנים של התייצבות ושקט , ההחלטה אם תתקבל, תגרום שואה לענף הרפת והחלב. יו" ההתאחדות מאיר בראון האשים כי "פקידי האוצר אינם מבינים איזה מאמץ עצום נעשה ברפת הישראלית להתייעלות ושידרוג, אך האוצר מנסה בכל דרך לפגוע בענף החלב, שהינו מהמצליחים בחקלאות וזוכה לשיאים בינלאומיים . האוצר מנסה לאורך זמן לבטל את הפטור לחקלאים מההגבלים העסקיים, דבר שיחסל את החקלאות" אמר בראון.

עוד אומר בראון כי בכל שנה בשש השנים האחרונות, עולה הצעה דומה אך נדחת על ידי ועדת הכספים וכי סעיף 3(4) לחוק ההגבלים נוצר על מנת לאפשר לחקלאים התארגנות שיתופית שמטרתה ייעול הליכי הבאת התוצרת החקלאית מהחקלאי הבודד לצרכן הסופי, זאת לצורך שמירה על מחירי מינימום של תוצרת- בקטע השיווק של התארגנות חקלאים לשם שמירה על מחירי המינימום של התוצרת לצרכן. לכן יש להימנע מצמום הפטור מהסדר כובל לגבי המשווקים ולכן יש להימנע מצמצום הפטור מהסדר כובל לגבי המשווקים.

עוד נטען במסמכי התאחדות מגדלי הבקר כי טענת האוצר כי צמצום הפטור יביא להורדת מחירי תוצרת חקלאית לצרכן איננה מעוגנת במציאות, מחירי התוצרת החקלאית נמצאים בשפל חסר תקדים בשנתיים האחרונות (2003-2004 ) ואינם מכסים את עלויות הייצור.

לטענת ההתאחדות, הסיבות לפטור מהסדר כובל לגבי ייצור ושיווק תוצרת חקלאית , הן אלו המניעות את ממשלות המערב לתמוך בייצור החקלאי. התאחדות מגדלי הבקר האשימה כי בישראל נחותה ההגנה והתמיכה הממשלתית בחקלאים , בצורה משמעותית.

עוד טענה ההתאחדות כי בענף החלב צמצום הפטור מהסדר כובל לגבי המשווקים יגרום לאי יכולת לשתף את המחלבות (המשווקים את החלב) בדיוני מועצת החלב , ולכן חוסר אפשרות לווסת את עודפי תוצרת החלב, דבר שיוביל לקריסת מחירי החלב . בנוסף - בענף החלב קיים משטר תכנון, זאת עקב העונתיות המאפיינת את ייצור החלב שאינה תואמת את כמות הצריכה על פי העונה (עודף חלב בחורף וחוסר חלב בקיץ), וכמו כן יש צורך בהיפטרות מעודפי חלב עקב שינויים בצריכה או בתנאי הייצור ולשם כל אלה ישנו צורך חיוני של שת"פ בין החקלאים למחלבות.

