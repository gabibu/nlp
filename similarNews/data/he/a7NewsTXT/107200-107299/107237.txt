

הבוקר הותר לפרסום כי כוחות הביטחון עצרו את אשרף קייסי, תושב באקה אל-גרבייה, שהודה במעורבות בתכנון הפיגוע במועדון הסטייג' בת"א והובלת המחבל המתאבד.

ערבי ישראלי נעצר, בחשד שהסיע את המחבל המתאבד לפיגוע במועדון הסטייג' בתל אביב לפני חודש, פיגוע שבו נהרגו חמישה ישראלים, החשוד, אשרף קייסי, בן 26 מבקעה אל גרבייה, נעצר יום לאחר הפיגוע.

קייסי הודה בחקירתו כי הסיע את המחבל עבדאללה בדראן, שהתפוצץ והביא להרצחם של 5 אזרחים ישראלים.

קייסי הודה שתקופה ארוכה היה בקשר עם מחבלי הג'יהאד האיסלאמי שניצלו את תעודת הזהות הכחולה שברשותו.

מחבלי הג'יהאד האיסלמי אמרו לקייסי כי בכוונתם להכניס מתאבד לאזור המרכז ותפקידו יהיה לסיעו למקום המתוכנן.

קייסי יעץ למחבלים את מקום הפיגוע וסיפר כי הוא מכיר היטב את אזור הטיילת בתל-אביב.

מחקירת השב"כ עלה עוד כי בדרכם לביצוע הפיגוע זיהה קייסי מחסום משטרה וביקש ממחבל התופת "להירגע,להישען אחורה בכסא, ולעשות את עצמו ישן" וכך עברו את המחסום ללא הפרעה.

הבוקר מוגש לבית המשפט המחוזי בתל-אביב כתב אישום נגדו, ובקשה למעצר עד תום ההליכים.
