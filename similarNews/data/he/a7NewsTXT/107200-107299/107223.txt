

אהרון זבידה מנהל המחוז במשרד החינוך, נעתר לבקשתו של ראש עיריית חיפה,שלא לסגור בשנה"ל הקרובה בתי ספר בעיר.

זו השנה השנייה בה פועל יהב למנוע סגירתם של בתי ספר בעיר למרות מדיניות משרד החינוך לאחד בתי ספר קטנים. בחיפה נמצאו שלושה בתי ספר בסכנת סגירה והם: מעלה כרמל, קישון וחופית.

ראש העיר הנחה את אגף החינוך לבחון את אזורי הרישום הקיימים ולהציע שינויים שיאפשרו להגדיל את מספר התלמידים הלומדים בבתי ספר אלה במטרה למנוע את אפשרות סגירתם בעתיד.

במקביל ממשיכה העירייה לפעול ליישום המלצות ועדת דוברת בהתאם לסיכום שהתקבל בין שרת החינוך לימור לבנת לבין ראש העיר יונה יהב על פיו יישום הדו"ח יבוצע בחיפה בשיתוף פעולה, והסכמת ארגוני המורים.

במסגרת זו מסייע מנהל הפיתוח במשרד החינוך במציאת פתרונות ליישום מסקנות הדוח בחיפה ולפתרון הבעיות המורכבות העולות ממעבר לשבוע לימודים מקוצר וליום לימודים ארוך

