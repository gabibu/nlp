

לוחמים הרגו אחר הצהריים בטול כרם את המחבל שהסיע את המתאבד לפיגוע בנתניה שאירע לפני מספר שבועות. כך מדווח כתבנו קובי פינקלר.

כוח מיוחד של מג"ב הרג אחר הצהריים בטול כרם מחבל בג'יהאד האיסלמי שהסיע על פי החשד, את המחבל המתאבד לנתניה לפני כשלושה שבועות.

כתבנו קובי פינקלר מוסר כי הלוחמים הגיעו לבית בעקבות מידע מודיעיני. הם כיתרו את הבית בו הסתתר המבוקש. הכוח קרא לו לצאת, אולם אביו טען שאין איש בבית. הכוח נכנס לבית ובחילופי האש שהתפתחו נהרג המבוקש.

לא היו נפגעים בקרב כוחות מג"ב.
