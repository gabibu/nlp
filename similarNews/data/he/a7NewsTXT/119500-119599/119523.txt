

אל"מ פרץ אומר כי התרחישים הקיצוניים עליהם מתאמנים החיילים המפנים לא נועדו ליצור דה-לגיטימציה של המתיישבים. גם לכלובים בהם הם מתכננים להשתמש יש שם יפה יותר: סלי פינוי.

אל"מ פרץ, שמשמש כסגן מפקד המרכז לאימוני יבשה בצאלים, סיפר ביומן ערוץ 7 כי היום, בשבוע האימונים השני לקראת ביצוע גירוש היהודים מחבל קטיף נמצאים במתקן האימונים בצאלים כ-5,000 חיילים ושוטרים ומתאמנים בכל מה שקשור לעניינים התיאורטיים כמו תרגולים מנטאליים ולאחר מכן תרגולים מקצועיים.

בתשובה לשאלה האם התרחישים הקיצוניים המוצגים בפני הכוחות שאמורים לעסוק בגירוש עצמו לא נועדו ליצור דה לגיטימציה של המתיישבים אמר אל"מ פרץ כי גם למפקדים וגם לחיילים ברור שמי שיעמוד מולם איננו אויב אלא בשר מבשרנו. "אני באופן אישי מאוד אוהב אותם", אמר, "אבל אנחנו צריכים להיערך לכל התרחישים ואני מניח שכמו שיש אצלנו קיצוניים כך יש אצלם קיצוניים אך ככלל אני לא חושב שהמתיישבים ינהגו כך".

יש לציין כי ביחס לאמצעים בהם אמורים החיילים לפנות את המתיישבים מבתיהם אמר אל"מ פרץ כי "אנחנו לא קוראים להם כלובים, מפני שמדובר בבני אדם, אלא סלי פינוי".

לדיווח מיומן הצהרים

