

האו''ם מנהל חקירה נגד ישראל בחשד להפרת איסור על מסחר בנשק עם מערב אפריקה. במשרד החוץ אישרו כי חברי משלחת של האו"ם נפגשו עם בכירים במשרד הביטחון.

משלחת של האו''ם בודקת אם חברות מישראל הפרו החלטת אמברגו של מועצת הבטחון על משלוחי נשק לחוף השנהב. הם בודקים אם חברות הפרו את האיסור למסחר בנשק עם מדינות מערב אפריקה, ומכרו להם אמצעי לחימה.

במשרד החוץ אישרו כי חברי המשלחת נפגשו עם בכירים במשרד הביטחון, והוסיפו שישראל משתת פעולה באופן מלא בחקירה. עם זאת, הם הדגישו כי "לישראל לא יכולה להיות שליטה על כל איש עסקים ישראלי שמסתובב בעולם ומוכר נשק שאינו ישראלי ואינו מעודפי צה"ל".

זו הפעם הראשונה שישראל מוכנה לאפשר ביקור של משלחת כזו ולשתף עמה פעולה. בעבר, בגלל מדיניות משרד הבטחון סירבה ישראל לשתף פעולה עם משלחות בדיקה וועדות חקירה של האו"ם.

