

ישראל מתגברת את היערכותה הבטחונית לקראת הנסיגה באמצעות הקמת גדר מערכת מעובה, כך מדווחת התקשורת העולמית.

המערכת המעובה תכלול גדרות וחומה שבה יותקנו מגדלי שמירה. בהמשך יופעלו גם מזל"טים כחלק ממערך המיגון של הגדר.

כתבתנו רותי אברהם מוסרת כי המשנה לרה"מ שמעון פרס פנה לקהיליה הבינלאומית במהלך סיור שערך במעבר ארז, וביקש ממדינות העולם לתרום כ 120 מיליוני דולרים לצורך שדרוג המעברים מישראל לעזה. השדרוג חיוני לדבריו לשיקום כלכלת הפלשתינים בעזה לאחר ההתנתקות. הכסף ישמש להתקנת אמצעים טכנולוגיים משוכללים שיקלו על תנועת פועלים פלשתינים לישראל וממנה ועל מעבר סחורות. צה"ל מסר כי כ 10 אלפים פועלים פלשתינים נכנסים מידי יום לישראל. צפוי כי לאחר ההתנתקות יעברו כ 20 עד 30 אלף פועלים ליום.

פרס אמר כי לישראל אין ענין לצאת מעזה ו'לסגור אותה', וכי 'איכות חייהם של הפלשתינים היא אינטרס ישראלי כיון ששכנות טובה מותנית בכך שלשכנים טוב'. הוא ציין כי גם ישראל תתרום את חלקה במימון שדרוג המעברים.

ע"פ הדיווח הישראלים והפלשתינים מנהלים בימים אלה מגעים על דרכים נוספות להוצאתה של עזה מהבידוד ובין היתר שוקלים את פתיחתו המחודשת של נמל התעופה בעזה ובניית נמל ימי. הצעה נוספת היא בניית מסילת רכבת שתקשר בין עזה ליהודה ושומרון. משך הפרוייקט כ 3 שנים ועלותו 400 מיליון דולרים.

בערוץ 7 - סרטונים, שירי מחאה, מאמרים ועוד
