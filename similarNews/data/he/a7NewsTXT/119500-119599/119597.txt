

ראש הממשלה, אריאל שרון נפגש אתמול עם הקהילה היהודית וקרא לה לעלות לישראל. שרון אמר להם כי במהלך פגישותיו המדיניות עם הנשיא שיראק, עם ראש הממשלה הצרפתי ועם שר החוץ הצרפתי, הרגיש את הידידות וההבנה הנרקמים בין שני העמים. "צרפת וישראל רואות עין בעין שורה של נושאים בעלי משמעות אסטרטגית שעומדים על סדר היום".

"בשבועות האחרונים אנו עדים לגל של מתקפות טרור אכזריות ברחבי העולם. היום ברור כי הטרור אינו בעיה של מדינת ישראל בלבד. עם הטרור אסור להתפשר. העולם הנאור חייב לשלב ידיים במאבק משותף בטרור האסלאמי הקיצוני", הוסיף שרון.
"ואני רוצה לומר לכם: לעולם לא נהיה עוד קורבנות חסרי-ישע. לעולם לא יהיו היהודים נתונים עוד לחסדיו של עולם עוין. ישראל היא מדינה קטנה, קטנה מאוד. אבל מדינה עם הרבה מאוד כשרונות. ועם אמיץ. וצריך לזכור שישראל זה המקום היחידי בעולם ששם יש ליהודים את הזכות ואת הכוח להגן על עצמם בכוחות עצמם", אלו דברי שרון.
