

הרב זלמן מלמד, ראש ישיבת בית אל ומראשי הרבנים ביש"ע, לא יוכל להיכנס השבת לגוש קטיף, אחרי שהדבר כבר אושר בתחילת השבוע על ידי מרכז ההיתרים של צה"ל. חברי כנסת מנסים לטפל בשעה זו בעניין, אך בינתיים ללא הצלחה.

במנהלת ההיתרים סרבו אתמול לתת אישור כניסה לגוש קטיף ליו"ר ועד רבני יש"ע, ורבה של קרית ארבע, הרב דב ליאור, וזאת למרות שהוזמן על ידי התושבים לשאת דברי חיזוק ושיעור תורה.
במנהלת אמרו כי רק אם הרב יחתום שהוא מקבל על עצמו להפסיק להסית ולהשמיע את דעותיו נגד תכנית ההתנתקות ובעד סירוב פקודה, ינתן לו להיכנס. ואולם הרב ליאור התנגד, ואמר כי לא יסכים למהלך של סתימת פיות לרבנים ומנהיגים רוחניים בתקופה האחרונה.
