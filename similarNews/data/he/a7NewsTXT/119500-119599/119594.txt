

במהלך החודשים האחרונים קיימה הנהלת המרכז הרפואי 'סורוקה' בבאר-שבע, דיונים רבים עם הגורמים המעורבים בגירוש כמו הצבא, המשטרה,משרד הבריאות, מנהלת הגירוש, גורמי הרווחה בעירייה, מד"א והנהלת שרותי בריאות כללית ונערכה לכל התרחישים האפשריים. מטרת ההערכות הינה לאפשר למרכז הרפואי לתת מענה מקצועי יעיל ומהיר לנפגעי הגירוש, תוך כדי המשך הפעילות השגרתית של המרכז הרפואי.
בהתאם לתרחישים השונים, מעריכים ב'סורוקה' כי צפויים להגיע לקבלת טיפול רפואי בסורוקה פצועים מידי יום, העלולים לסבול בעיקר מפגיעות אורטופדיות, כירורגיות ונפשיות.

המרכז הרפואי נערך הן במישור כוח האדם והן בנושאים הקשורים להכנת תשתיות, כמו הקפאת חופשות של צוותי ביה"ח במהלך הגירוש, הערכות חדר המיון לקליטת נפגעים והכנת אשפוז יום כירורגי כמיון נפגעים קלים/נפגעי חרדה, הוכנו אתרי אשפוז נוספים, תדרוך מקדים של הצוותים המטפלים, הפעלת קבוצות תמיכה למטפלים בסוף כל משמרת והכנת "פנקס כיס אישי" להתמודדות עם מצבים שונים.

צוותי הפסיכולוגיים, עובדים סוציאליים ופסיכיאטריים הוכשרו על ידי מומחים מהמרכז הישראלי לטראומה בנושא קליטה והערכות מיידית של נפגעי דחק.
כמו"כ הוכן הקמת מערך מחשוב לעדכון שוטף של תנועת נפגעים, מרכז מידע טלפוני לציבור הרחב, מאויש ע"י עובדים סוציאליים ומקצועות פארארפואיים אחרים, תוך הכשרת צוותים ותגבורם.

"אנו מקווים שהצוותים הרבים יהיו חסרי עבודה והתשתיות שהוכנו תעמודנה ריקות, אולם כפי שהוכחנו פעמים רבות בעבר, אנו מוכנים ומצוידים במקצועיות רפואית ואישית לכל תרחיש ומשימה" אמר מנהל ביה"ח ד"ר איתן חי עם במפגש עם עיתונאים.



