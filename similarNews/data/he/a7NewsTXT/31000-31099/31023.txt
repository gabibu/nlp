

מחקר חדש שערכה חברת תגלית, המארגנת מסעות חינוכיים של סטודנטים יהודים מהתפוצות בישראל, מגלה כי הביקור בארץ מסייע במאבק נגד התפשטות ההתבוללות. המחקר נערך ע"י צוות חוקרים מאוניברסיטת ברנדייס בארה"ב.

פרוייקט תגלית הוקם לפני כשנתיים וחצי במטרה לאפשר לכל צעיר וצעירה יהודיים (בני 18 עד 26) לבקר בישראל במסגרת המאבק בהתבוללות בתפוצות. מתחילת הפרוייקט ביקרו כ-30,000 סטודנטים מ-25 מדינות ומכ-150 קמפוסים.

החוקרים ריאיינו כ-1500 מבוגרי תגלית, כשנה אחרי שביקרו בארץ. 64% אמרו שבעקבות המסע לארץ הם מרגישים קשורים מאוד ליהדות וליהודים (לעומת 38% שהרגישו כך לפני בואם), 40% החלו לראשונה לחקור את תולדות משפחותיהם וזהותם (לעומת 22% לפני כן), 70% אמרו שחשוב להם כעת, יותר מבעבר, להינשא ליהודים ו-73% אמרו שיחזרו לבקר בישראל בשנתיים הקרובות (8% דיווחו שכבר חזרו לכאן).


