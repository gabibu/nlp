

שר החוץ האמריקני קולין פאוול השלים אתמול ביקור בין יומיים בהודו ובפקיסטן, מבלי שעלה בידו להשיג פריצת דרך שתפיג את המתיחות השוררת בין שתי המדינות בנוגע לסוגיית חבל קשמיר.

בביקורו קרא פאוול למנהיגי הודו ופקיסטן "לנקוט בצעדים שיפיגו את המתיחות ביניהם וייצרו את התנאים לפתיחה בדו-שיח" ואולם מנהיגי המדינות סירבו להענות לבקשתו.

באיסלאמאבד, בירת פקיסטאן נועד שר החוץ האמריקני פאוול, עם הנשיא הפקיסטאני פארווז מושארף ועם שר החוץ עינמול חאק, זאת לאחר שנועד בשבת בניו דלהי עם ראש ממשלת הודו אטאל בהרי ואג'פאי ועם סגן ראש הממשלה לאל קרישנה אדווני ושר החוץ ההודי יאשבאט צ'ינה.

כאמור קרא פאוול במהלך פגישותיו אלה לנקוט בצעדים להפגת המתיחות אולם ללא הצלחה. מנהיגי המדינות הבהירו כי אינן מוכנים לעשות פשרות נוספות. בין בקשותיו השונות ביקש פאוול מהודו לשחרר אסירים פוליטיים ולהסכים למשקיפים בינלאומיים בבחירות המקומיות הצפויות באוקטובר בחבל קשמיר, אך נתקל בסירוב.

באיסלאמאבד הדגיש פאוול כי גם אם ההסתננויות של בדלנים מפקיסטן לחלק ההודי של קשמיר הצטמצמו בחודשים האחרונים, הרי שחדירות אלה לא פסקו. בשלב זה, אמר מזכיר המדינה האמריקאי כי אין באפשרותה של ארה"ב להעריך אם פסקו החדירות מפקיסטאן לקשמיר ההודית, "אך ארה"ב תמשיך לעקוב מקרוב אחר הנעשה באיזור זה".

בפגישת מושארף-פאוול הודיע גם מושארף כי לא יוכל להעתר לבקשה האמריקאית לבצע פשרות נוספות, לאחר שהתחייבה בחודש יוני לשים סוף לחדירות משטחה לחלק ההודי של קשמיר. "איני יכול לעשות דבר יותר ממה שכבר עשינו. עמדתה של פקיסטן ברורה מאוד. עלינו לפתוח בדו שיח בעניין קשמיר ובסוגיות נוספות", דברי פארווז מושארף.

גם בהודו שמע פאוול מסר דומה: "הודו מוכנה לפתוח בדו שיח, איננו סבורים כי גובשו התנאים המתאימים לפתיחת דיאלוג", אמר שר החוץ ההודי.

הודו גם דחתה את ההצעה האמריקנית לפרוס משקיפים בינלאומיים לקראת הבחירות המקומיות בקשמיר.פאוול יצא ביום ראשון בערב (לפי שעון ישראל) את פקיסטן, הוא ימשיך במסעו לתחנתו הבאה - תאילנד - ומשם ייצא למלזיה, סינגפור, ברוניי, אינדונזיה והפיליפינים.
