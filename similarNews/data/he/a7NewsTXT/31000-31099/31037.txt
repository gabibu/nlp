

הרמטכ"ל רב אלוף משה בוגי יעלון אמר היום כי מי שנגוע בטרור איננו יכול להיות שותף בהנהגה הפלשתינית. הרמטכ"ל אמר את הדברים בפגישה עם הרבנים הראשיים לישראל, הרב ישראל מאיר לאו והראשון לציון הרב אליהו בקשי דורון, שהזמינו אותו ללשכתם ברבנות הראשית בירושלים, כדי לתת לרמטכ"ל את ברכת הדרך.

כתב עתי"ם מוסיף, כי בשיחה דנו הרבנים הראשיים בביטחון האישי של אזרחי ישראל ובצורך לחזק את הישובים, והרמטכ"ל דיווח על המירדף שמתנהל אחר מבצעי הפיגועים בדרום הר חברון.

כתב עתי"ם מוסיף, כי הרב לאו והרב בקשי דורון העניקו לרמטכ"ל סידור תפילה עם הקדשות. "יש לנו רמטכ"ל עם לב יהודי חם, אנו בוטחים בכושר הכרעתו ובמנהיגותו", אמר הרב לאו.
