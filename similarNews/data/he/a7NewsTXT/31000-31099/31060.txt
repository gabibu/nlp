

רופאים ישראלים גילו שיטה חדשה ומחרידה ללקות בדלקת הכבד ובדלקות וירליות אחרות, המועברות דרך הדם כגון מחלת האיידס: על ידי רסיסי עצמות של המתאבד, המועפות במהלך פיגוע התאבדות, כך מגלה הבטאון הבריטי "ניו סיינטיסט".

רופאים מהמרכז הרפואי הלל יפה בחדרה דיווחו על התגלית בגליון יולי של בטאון איגוד הרפואה הישראלית.

הצוות, שקיבל במחלקת המיון 32 ניצולים מפיגוע התאבדות, וטיפל ב-22 פצועים וביניהם 4 קשה, חיפש בגופם של הפצועים חלקי מתכת בעזרת בדיקות סי.טי. (טומוגרפיה ממוחשת). הבדיקה גילתה
אמנם רסיסים בצואר, בחזה ובמפשעת של אחת הפצועות, אשה בת 31 שהיה צריך לנתחה, אבל אלה לא היו רסיסי מתכת, אלא רסיסי עצמות של המתאבד.

ד"ר יצחק ברוורמן, שעמד בראש המחקר, יחד עם עמיתיו מהמיון, החליט לשלוח אחד מהרסיסים האלה לבדיקות מעבדה, במכון לרפואה משפטית באבו כביר.

תוצאות הבדיקות היו שליליות לגבי נגיף האיידס, אבל "חיוביות לגבי דלקת הכבד B". לדברי ברוורמן, מדובר ב"מקרה ראשון" מסוג זה, בו ההדבקה נעשתה דרך פצע הקשור לפיצוץ, עליו דווח. בעקבות זאת, הורה משרד הבריאות לכל הניצולים בפיגועים לקבל חיסון נגד דלקת הכבד B, ציין ברוורמן בכתב העת.

כמו כן המליץ הצוות שבדיקות לגילוי מחלות, שרסיסי עצמות יוכלו להעביר לפצועים, יבוצעו "באופן שגרתי".

בין הדלקות שאפשר באופן תאורטי להעביר דרך רסיסי עצמות בפיגועים כאלה, אפשר למנות דלקות כבד וירליות (A,B,C, וכול'), עגבת, מלריה ואיידס.
