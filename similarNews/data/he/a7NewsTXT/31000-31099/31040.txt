

כוחות צה"ל הפועלים באזור ג'נין כיתרו היום בית באזור הכפר ברוקין על סמך מידע מוקדם כי בבית מסתתרים שלשה מחבלים מבוקשים. לאחר מצור שנמשך מספר שעות החל דחפור להרוס חלק מן הבניין. בשלב זה הסגירו את עצמם לידי החיילים שלשת המחבלים בהם בכיר בג'יהאד האיסלאמי - מוחמד אבו סביח.

בנוסף בפעילות יזומה עצרו כוחותינו מחבל מתאבד וכן מחבלת אשר היו בדרכם לבצע פיגוע גדול בתחומי ישראל הקטנה. המבל נעצר בפעילות של כח גולני אשר נכנס לכפר ברוקין ועצר את עלי ימין סבמוד אשר הודה כי הוא חבר בג'יהאד האיסלאמי וכי תכנן לבצע פיגוע התאבדות. באירוע נוסף הסגירה עצמה מחבלת לידי חיילי צה"ל המוצבים במחסום סאלם אשר בצפון השומרון. שני המחבלים הועברו לחיקרת השב"כ.

עוד מוסר כתבנו קובי פינקלר כי בשכם ובג'נין ממשיכים ערבים להפר את העוצר המוטל ואף להתעמת עם חיילי צה"ל היום התעמתו צעירים ערבים עם כוחותנו בשכם ואף פרצו מחסומים שהוחו בעיר על ידי צה"ל. בג'נין יצאו עשרות צעירים ערבים לרחובות תוך שהם מיידים אבנים בכוחותנו המוצבים בעיר, כוחותנו השתמשו באמצעים לפיזור הפגנות על מנת להחזיר את הערבים לבתיהם.

