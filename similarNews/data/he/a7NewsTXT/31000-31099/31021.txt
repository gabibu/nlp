

83 בני אדם נהרגו, בהם לפחות 19 ילדים, ו-116 נפצעו בהתרסקות מטוס הקרב מסוג "סוחוי-27", אל תוך קהל צופים בסלון אווירי שהתקיים בשבת, כך עולה מאומדן מעודכן שמסרו שרותי ההצלה.

בתוך כך הודיע שר ההגנה האוקראיני ולדימיר צ'קידצ'נקו כי הגיש היום את התפטרותו לנשיא אוקראינה ליאוניד קוצ'מה, בעקבות האסון בסלון האווירי בלביב, שבמערב אוקראינה.

יצויין כי שר ההגנה צ'קידצ'נקו מונה לתפקידו בחודש אוקטובר האחרון לאחר שקודמו אולכסנדר קוזמוק התפטר בעקבות שיגורו של הטיל שפגע במטוס שהמריא מתל-אביב והתרסק מעל הים השחור מול חופי סוצ'י.

מטוס הקרב התרסק בשבת בעת שביצעו תרגילי אקרובטיקה במהלך מיפגן אווירי. שני טייסי המטוס חילצו את עצמם לפני שהמטוס פגע בקרקע. הם מאושפזים בבית החולים, ולא נשקפת סכנה לחייהם.

יצויין כי 116 בני אדם נפצעו בהתרסקות המטוס, בהם 66 עדיין מאושפזים היום. בין המאושפזים 23 פצועים באורח קשה, בהם 7 ילדים.


