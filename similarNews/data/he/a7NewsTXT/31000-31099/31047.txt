

ערב הצדעה של תושבי גוש קטיף לחיילי צה"ל נערך הערב באגם קטיף. בערב משתתפים אלוף פיקוד דרום דורון אלמוג והאוגדונר תא"ל ישראל זיו. בערב מופיעים האומנים אריאל זילבר, אהרון רזאל ולהקת הרבנות הצבאית.

תא"ל ישראל זיו אמר לתושבי הגוש כי "יחסי העבודה בין המתיישבים לחיילים הם סוד עוצמתנו האמיתית. בלעדי כח זה, לא היינו מבינים את הכח והעוצמה בגוש קטיף. לדוגמא, החיילים הם חלק מהמשפחה כאן".

האלוף דורון אלמוג אמר כי "חיילי צה"ל יחרפו את נפשם כדי לתת בטחון לתושבי החבל. חשוב שיהיה כאן אורח חיים תקין ככל האפשר, כאילו אין מלחמה. יש לנו את היכולת הזו, כיוון שיש לנו חיילים ומפקדים המוכנים לחרף על נפשם". האלוף הודה לכל הכוחות הפועלים בדרום ובמיוחד לחטיבת גבעתי ששיכלה 16 חיילים מאז תחילת העימות. "אתם תהיו הסמל של הבית, המשפחה, החום ואהבה. אנו אוהבים אתכם", סיכם אלמוג.
