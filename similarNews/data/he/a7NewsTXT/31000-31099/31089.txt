

400 צעירות וצעירים הגיעו מרוסיה ומחבר המדינות בשבוע שעבר לסיור היכרות עם ישראל במסגרת הפרוייקט "תגלית". הם ישהו בארץ כשבוע נוסף.

את נסיעתם מממן איש העסקים לב לבייב, המכהן גם כנשיא איגוד הקהילות היהודיות בחבר המדינות.

בארוע שהתקיים אתמול במלון קראון פלזה בירושלים , אמר לבייב לצעירים: " הגעתם לארץ שבה למרות כל הקשיים   כל האפשרויות פתוחות. צריך רק לשאוף ולהתמיד!"

עוד הוסיף לבייב, כי כשהגיע לישראל מטשקנט לא היה למשפחתו דבר. "הכל השארנו שם, וכדי לסייע בפרנסת המשפחה הייתי יוצא כל יום אחרי הלימודים בישיבה לעבודה ב...קטיף תפוזים. רק אחרי השחרור מהצבא החלטתי לעשות הסבה מקצועית, פתחתי בית מלאכה קטן לליטוש יהלומים וברוך השם, הפרנסה מאז, קצת יותר טובה מבפרדס."

כשסיים לבייב לדבר בפני הצעירים, כבה לפתע האור באולם האירועים ולבייב הופתע במצעד לפידים עם עוגה ענקית שהכינו הצעירים לכבוד יום הולדתו ה- 46 שחל היום.





