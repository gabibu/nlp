

סוריה הודיעה לגרמניה באופן רשמי על מעצרו של מוחמד חיידר זאמר, אזרח גרמני מוצא סורי, החשוד שקיים קשרים עם ארגון "אל קעאידה" והיה מעורב בפיגועי ה-11 בספטמבר, כך דיווח העיתון הגרמני "דר שפיגל". משרד התובע הכללי הפדראלי של גרמניה לא פרסם תגובה כלשהי.

"דר שפיגל" דיווח עוד כי התביעה הכללית בגרמניה החליטה למשוך כתבי אישום נגד שני סורים בנימוק שהעמדתם לדין "תפגע בעניין הציבורי הנוגע למאבק בטרור הבינלאומי", בלא שפירט. (עתי"ם-רויטרס)
