

משטרת יהודה ושומרון עצרה ארבעה ישראלים ובהם שני בני נוער, בחשד כי תקפו את כוחות הביטחון והתפרעו במהלך מסע ההלוויה של אלעזר לייבוביץ'. נציין כי מיידי האבנים והברזלים שסיכנו את מלווי ההלוויה לא נעצרו.

בעקבות מעצרם של הארבעה הוגשה בקשת שיחרור והדיון בעניינם יתקיים עוד הלילה בבית המשפט השלום בירושלים. כתבת עתי"ם מוסרת, כי טרם הוגשו תלונות במשטרה, אולם המשטרה פתחה בחקירה במישורים רבים והיא אוספת ראיות וממצאים הנוגעים להשתלשלות האירועים בחברון, בזמן הלווייתו של קורבן הפיגוע הקדוש אלעזר ליבוביץ מיום שישי ואחריה.
