

היום בשעה 15:15 יצעדו צעירי מולדת לכיוון קבר רחל. את הצעדה יוביל יו"ר מולדת   ח"כ בני אלון.

צעדה זו היא חלק מהמאבק לכלול את קבר רחל בתוכנית "עוטף ירושלים".

הצעדה תצא מצומת גילה לכיוון המחסום שם יעלו הצועדים על אוטובוסים ממוגנים וייסעו לקבר רחל.

יו"ר מולדת , ח"כ בני אלון אומר כי "קבר רחל נמצא פחות מ- 500 מטר משטחה המוניציפלי של עיריית ירושלים. כל תוכנית שתשאיר את מתחם הקבר מחוץ לשליטה המוחלטת והבלעדית של מדינת ישראל, מסכנת את המשך אחיזתנו באתר קדוש זה. לא נאבד את קבר רחל כפי שאיבדנו את קבר יוסף בשכם."

יש להזכיר כי לפני כשבועיים החתים ח"כ בני אלון עשרות חכי"ם על עצומת שרים וחכי"ם למען קבר רחל, והוגשה הצעת החלטה לממשלה.




