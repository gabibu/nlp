

ראש הממשלה אריאל שרון מינה היום את שר החוץ שמעון פרס לשר אחראי לתאום פעילויות כל גורמי הסיוע לאוכלוסיה האזרחית בתחומי הרשות הפלשתינית. שר החוץ יסתייע בצוות מקצועי.

בהודעת משרד רה"מ נאמר עוד כי "ראש הממשלה הורה על העברה מיידית של מקצת כספי מיסים של הרשות הפלשתינית שעוכבו בישראל, הכספים יועברו לפיקוחו האישי של שר האוצר הפלשתיני שהתחייב לעשות בהם שימוש אך ורק לתועלת האוכלוסיה הפלשתינית שאינה נגועה בטרור".
