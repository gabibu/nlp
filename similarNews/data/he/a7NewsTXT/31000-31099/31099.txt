

רשות השידור בגירעון עצום העלול להגיע לשמונים מליון ש"ח עד סוף השנה. כך דווח בוועדת הכספים של רשות השידור.

הרשות מתכוונת לפטר החודש כמאתיים עובדים, מחצית מהם עיתונאים והשאר טכנאים ואנשי מינהל. לשאלת הכתבת לענייני תקשורת , חני לוז, נמסר מרשות השידור כי מדובר בעובדים חדשים, שלפי הסכמי העבודה ניתן לפטרם בלי להגיע להסכם עם וועדי העובדים.

בנושא אחר נודע לעיתונאית חני לוז , כי וועדת הביקורת של רשות השידור החליטה לחייב את עובדי המרכזיה ברשות השידור להפנות מאזינים הרוצים להתלונן בזמן שידור, למשרדו של נציב תלונות הציבור ברשות השידור, עמוס גורן. זאת, לאחר שהגיעו תלונות לחברי הוועדה על כי צרכני תקשורת נתקלים בחוסר מענה במרכזיית הרשות בבואם להתלונן על תכני שידור פוגעים. יצויין כי תלונות המגיעות למשדר נציב תלונות הציבור זוכות לתיעוד, תיוק וטיפול, ואילו תלונות לגורמים אחרים לא תמיד מטופלות.

