

תשעת הכורים שהיו לכודים במשך שלושה ימים במכרה פחם שהתמוטט והוצף במים, חולצו בשלום היום לפנות בוקר, כך נמסר בהודעת שרותי ההצלה בפנסילבניה.

הכורים שנלכדו בכיס אוויר בעומק 73 מטרים ובאורך 4 מטרים, חולצו בשלום לאחר שהובא למקום ציוד מיוחד שבאמצעותו קדחו בור באזור המשוער שבו היו הכורים והחדירו אליו תא מיוחד של הצי האמריקני.

התא מסוגל להכיל רק אדם אחד ובשל כך הוכנס התא הלוך וחזור עד אשר הוצא אחרון הלכודים .
