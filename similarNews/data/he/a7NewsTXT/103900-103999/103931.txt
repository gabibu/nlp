

ארה"ב דוחה את טענת ראש הממשלה אריאל שרון, כאילו בתמורה לנסיגה מעזה תומך עכשיו הממשל האמריקני בסיפוחן העתידי של גושי ההתיישבות הגדולים ביו"ש לתחומי מדינת ישראל.

לאחר שראש הממשלה שב והשמיע השבוע טענה זו במפגש עם כתבים זרים, פנה העיתונאי דוד בדין לדובר שגרירות ארה"ב בישראל, פאול פטין, ושאל אותו האם הממשל אכן נתן את הסכמתו לשרון שגושי ההתיישבות יוכלו להישאר על כנם תמיד. פטין השיב בכתב במלה אחת - "לא".

דחלאן מאיים: נמשיך בפיגועים אם לא נקבל גם את ציר פילדלפי

דחלאן, שבעצמו היה מעורב בפיגוע אוטובוס הילדים בכפר דרום, הבטיח בראיון ש"אם ישראל תפנה את הציר, הרשות הפלשתינאית תתחייב למנוע הברחות נשק ולפעול נגד הטרור באזור"

"אם ישראל לא תיסוג גם מציר פילדלפי שבגבול מצרים יימשכו הפיגועים במקום". כך הזהיר אתמול מוחמד דחלאן, מקורבו של אבו-מאזן, בראיון ל"קול ישראל". לדברי דחלאן, הציר עלול להפוך להיות "כמו חוות שבעא בדרום לבנון".

דחלאן, שבעצמו היה מעורב בפיגוע אוטבוס הילדים בכפר דרום, הבטיח בראיון ש"אם ישראל תפנה את הציר, הרשות הפלשתינאית תתחייב למנוע הברחות נשק ולפעול נגד הטרור באזור". הוא גם המשיך והבטיח כי אבו מאזן, וראש ממשלתו אבו עלא, "נחושים להבטיח שנסיגת ישראל מהרצועה תתנהל בשקט ולא תחת אש".


