

אירגון החיזבאללה מנצל את נתיב ההברחות הפלילי מסיני דרך הנגב, להברחת אמצעי לחימה ליהודה ושומרון כדי לשמר את המשך פעילות הטרור ביו"ש. הדבר מעורר דאגה רבה בצבא

כתבנו חגי הוברמן מוסר כי מדובר בנתיב ההברחות העיקרי דרך סיני, אחרי שהחיזבאללה ניסו להבריח אמצעי לחימה בנתיבים אחרים ולא הצליחו. בדרך כלל משמש נתיב זה להברחות חשיש, טבק, הירואין, וגם נשים ועובדים זרים. הצירים הללו משמשים כאמור להברחת אמצעי לחימה ממצרים לשטח ישראל, ומשם ליו"ש.

גורמי צבא בכירים אומרים כי הדברים נעשים בידיעה מלאה של שלטונות מצרים, שאינם עושים דבר לעצור את המהלך.

כתבנו מזכיר כי חיזבאללה מפעיל כיום מנגנון ייעודי, שתכליתו ביצוע הברחות האמל"ח ליש"ע. בנוסף לנשק מבריחים אנשי חיזבאללה גם כספים למימון הטרור, באמצעות בלדרים.
עוד אומרים גורמי מודיעין, כי כפי שישראל עשתה שימוש במשך זמן רב במתיחות בגבול עם לבנון על מנת לנסות טכנולוגיות וטקטיקות חדשות.

חיזבאללה עושה אותו דבר כזרוע מתקדמת של מעבדות המחקר והמפעלים של איראן. בתחילת שנות ה-90 חומשו כוחות חיזבאללה רק ברובי סער AK-47 וטילי נ"ט כתף RPG-7 מתוצרת רוסיה וכמה מרגמות קלות.

כעת הם עושים שימוש בנשק הרבה יותר מתוחכם כמו טילי נ"ט AT-3 Sagger הנושאים ראשי קרב מסוג טנדם ותוכננו על ידי מהנדסים איראנים. מנתחים המסתמכים על כמה מקורות כולל צילומי וידאו ששוחררו על ידי חיזבאללה, מסכמים שרוב הנשק המתקדם של חזבאללה נבנה באיראן.

כתבנו מזכיר כי מל"ט שנבנה על ידי איראן "מוהג'ר" גרם לחשש כאשר הוא טס במשך כמה דקות בתחילת חודש נובמבר האחרון, אבל הקבוצה מפעילה עוד כמה אמצעי נשק מתוצרת אירן.
