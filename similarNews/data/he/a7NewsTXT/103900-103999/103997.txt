

הרב גדליהו אקסלרוד, לשעבר אב בית הדין בחיפה, מפרסם גילוי דעת בעניין תוכנית ההנתקות של ראש הממשלה 'חובה ללחום בתוכנית זו בכל האמצעים החוקיים שבידנו היא מגדר ההלכה המחייבת לשמוע בקול הנביא'.

הרב גדליהו אקסלרוד, לשעבר אב בית הדין בחיפה, מפרסם גילוי דעת בעניין תוכנית ההנתקות של ראש הממשלה אריאל שרון וכך כותב הרב:

"חובה ללחום בתוכנית זו בכל האמצעים החוקיים שבידנו היא מגדר ההלכה המחייבת לשמוע בקול הנביא!!! בחומש דברים (י"ח י"ח) נביא אקים להם מקרב אחיהם כמוך וגו' והיה האיש אשר לא ישמע אל דברי אשר ידבר בשמי אנכי אדרוש מעמו. הרמב"ם הלכות יסוד התורה פרק ט' הלכה ב' פוסק בעניין הנביא וזה לשונו "מצווה לשמוע לו והעובר על דבריו חייב מיתה בידי שמים".

הרבי מלובאוויטש בשנת התשנ"א ז' אלול הכריז כדלהלן:

" צריכים לדעת להלכה שישנה הוראה שצריכים לפרסם "לכל אנשי הדור" שזכינו שהקב"ה בחר ומינה בעל בחירה שמצד עצמו הרי הוא שלא בערך "נעלה מאנשי הדורו" שיהיה "השופטייך" "ויועצייך" ונביא הדור שיורה הוראות ויתן עצות בנוגע לעבודת כל בני ישראל וכל האנשים של דור זה בכל עניני תורה ומצוות "ובנוגע לחיי היום יום הכללים" עד הנבואה העיקרית ש"לאלתר לגאולה" ותכף ומיד ממש "הנה זה משיח בא." ומוסיף הרבי שחזרת הנבואה הזו לישראל היא על פי האמור ברמב"ם באגרת תימן פרק ג' "שלפני התגלות מלך המשיח תחזור הנבואה אליו"

ההבנה הפשוטה בהכרזת הרבי שהוא התכוון לומר לכל העולם שהוא "נביא הדור" וחייבים לשמוע בקולו מחמת ציווי ההלכה. כמאתיים וחמישים רבנים אדמו"רים וראשי ישיבות פסקו הלכה למעשה שלרבי יש סימני נביא ועל פי ההלכה הוא נביא וחייבים לשמוע בקולו לאחר הכרזה מרעישה זו דבר הרבי עם נשיא המדינה מר משה קצב בתאריך י' שבט תשנ"ב ואמר לו כדלהלן:

עניינים אלו הם בגדר האיסור המפורש של "לא תחנום" שאסור למסור שום חלק מארץ ישראל לאומות העולם  וממילא נמצא כשמדברים אודות זה הרי זה כפירה בה' ובתורתו ובארץ ישראל ובקדושת ארץ ישראל.

ידועה דעתו של הרבי שמסירת כל שטח שהוא יש בו משום סכנת פיקוח נפש ואסור "להחזיר אף שעל"
הרבי כאמור מסר לנו הוראה "מלמעלה" שהוא התמנה על ידי הקדוש ברוך הוא למסור נבואות ולתת עצות לכל האנשים שבדור ולכן מי שעובר על דבריו הוא עובר על דברי הנביא מהוראה זו אף אחד אין לו אפשרות להתחמק ולהשתמט מגדולי הרבנים והפוסקים שבדור ועד לפשוטי העם על כן פניה זו מכוונת לכל יהודי מכל מפלגה שהיא שהרי כל יהודי קשור בתוך תוכו לנקודה היהודית שבו וכמאמר הבעל שם טוב שכל יהודי אינו רוצה ואינו יכול להיות נפרד מאלוקות ובתוכם גם השרים וחברי הכנסת והקריאה היא "בואו חשבון" ונזכה בקרוב ממש להתגלות הרבי מלך המשיח יבוא ויגאלנו ויוליך את כל ישראל קוממיות לארצנו. עד כאן לשון ההודעה.
