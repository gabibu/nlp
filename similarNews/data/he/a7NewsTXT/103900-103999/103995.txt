

באמצע החורף, כגשמים יורדים בכמויות נכבדות בצפון ומרכז הארץ ואפילו מים זורמים מנהר הירמוך אל ים המלח, אתרי התיירות בים השלו הזה מלאו עכשיו חיים.

זה הזמן לקחת את המשפחה, לרדת לים המלח ולמצוא מעט נחת ושלוה במקום הנמוך ביותר בעולם. אז , אחרי שבשבוע שעבר סיירנו בצפון נוה המדבר הזה אנו פונים השבוע דרומה.

לא הרחק ממעיינות המים החמים של עין גדי מצויה הנקודה הנמוכה ביותר בעולם. זו בהחלט נקודה ששווה לבקר בה, בטרם יגבו עבור הכניסה למקום כסף. נקודת השיא הזו , מצויה כעת ברום של -416 מטר מתחת לפני הים ובהתחשב במיעוט המים הזורמים את ים המלח יש לצפות שהנקודה הזו עוד תלך ותרד. אנשי שמורות הטבע באזור מספרים כי לפני מאה שנה כאשר החלו לערוך מדידות מסודרות באזור עמד מפלס ים המלח על 385- מתחת לפני הים. קרוב לשלושים מטרים ירד המפלס והעובדה מדאיגה. אז עוד בטרם ירד המפלס למי שמחפש גם מפלט לגוף ולנפש וכל זאת לאור ההלכה, שפע של הצעות ברחבי האזור הנפלא הזה. האויר צלול ובריא( ריכוז הברום באויר רק מוסיף טוב לקנה הנשימה ) 330 ימי שמש הפוקדים את השטח רחב הידיים מוסיפים צבע וחמימות בימים החורף הקרים. חופשה ישראלית באווירה חמימה. שפע מים בנחלי המדבר, מרבד ירוק המכסה את צהוב המדבר וקבלת פנים מאירת עיניים ולב של תושבי המושבים בסביבה. קחו את הילדים , היכנסו לרכב נצלו את הכבישים הריקים והמבצעים ובואו לחורף ישראלי חמים ומיוחד.

ועל מה אנו ממליצים?

מתי פעם אחרונה טיילתם ברחבי נחל אמציה? רכיבה על חמורים רתומים לכרכרות, ( טל. 052-4891000) תוביל אתכם עמוק לתוך מרחבי הנחל והמדבר המתעורר לחיים. ג'ואני , בחורה שגדלה בסיני פיתחה יחד עם בעלה סוג אחר של בילוי . לא תצטערו. התה המדברי שימתין לכם בסיום המסלול רק עושה טוב לגוף ולנשמה. סטודיו לקרמיקה במושב נאות הכיכר בו המשתתפים יוכלו להחשף לטכניקות יצירה מעניינות שבסיומן לוקחים את התוצרת הביתה (אסתי ברק052-8991147 ), וגם אוכל כשר , בית כנסת ומקוה טהרה תוכלו למצוא בנאות הכיכר.( הבלן הוא שלום שושנה 0528-310910 ) במסעדה העונה לשם פאטה מורגננה ( כל כך מתאים לאוירת האזור) מציעה בעלת המקום מגוון של ארוחות חלביות כשרות מן הטבע. נפלא.052-3445646. ולמי שחפץ גם ללון, בשורה נעימה.

שפע התיירים המגיעים לישראל בשנה האחרונה הביא גם לשיפור בתי המלון ואתרי הנופש וכך זכתה השבוע התיירות הישראלית בעליית מדרגה רצינית כאשר מלון מרידאן בדרום ים המלח( באזור הטיול שלנו) זכה להיכלל בין 500 מקומות הנופש הטובים בעולם.

המגזין היוקרתי "טרוואל אנד לז'ר, המדרג אחת לשנה אתרי נופש , ברחבי העולם בחר במלון שבו 580 חדרים, אתרי ספא מתקדמים ( כולל שעות נפרדות לרחצה של גברים ונשים) , 2 מסעדות ( יש גם אפשרות לגלאט), גם בשל מיקומו הסמוך למרחצאות עין גדי וגם מהנוף המרהיב הנשקף מהמלון.

מכאן הדרך לעוד אפשרויות באזור גדולה.

(קובי פינקלר)
