

למרות הפריון הנמוך ושיעור התמותה הגבוה במדינות המתפתחות, הגיע מספרה של אוכלוסיית העולם ל 6.5 מיליארד, כמיליארד יותר מאשר בשנת 93. כך מפרסם האו"ם בדו"ח חדש.

כתבתנו רותי אברהם מוסרת כי עפ"י הדו"ח צפויה אוכלוסית העולם להגיע ל 7 מיליארד בשנת 2012 ול 9 מיליארד בשנת 2050 .

השיפור בהיגיינה, באיכות המזון ובשירותי הרפואה, תרם לירידה בשיעור התמותה העולמי, אך באפריקה ממשיכים למות בשיעור גבוה כתוצאה ממחלת האיידס.

באוכלוסייתן של שש מדינות: הודו, סין, פקיסטן, ניגריה, אמריקה ובנגלה דש, חל גידול של כ 77 מיליון בני אדם כל שנה, מאז שנת 2000.

מתברר כי אוכלוסית העולם מעדיפה להתגורר בעיר. בשנת 2007 יגורו כ 5 מיליארד בני אדם בעיר, כמחצית מאוכלוסית כדור הארץ. כיום מונה האוכלוסיה העירונית בעולם כ 3.2 מילארד בני אדם.
בגושים אורבניים כמו: טוקיו , מקסיקו סיטי, ניו יורק, מומבאי וסן פאולו, מתגוררים כיום למעלה מ 15 מיליון בני אדם.
כ 175 מיליון בני אדם אינם מתגוררים בארצות הולדתם, ו 60% מהם מצאו מולדת חדשה בארצות מפותחות יותר.

"כשבוחנים את מגוון האפשרויות והאתגרים המאפיינים את המאה הנוכחית, עולה תמונה דינאמית של שינויים המשקפת את הדפוסים החדשים בילודה, תמותה, הגירה, עיור וזיקנה", קובע הדו"ח.

הדו"ח מתפרסם לקראת כינוסה בעוד חודשיים של ועידת האו"ם לנושאי פיתוח אוכלוסין.

