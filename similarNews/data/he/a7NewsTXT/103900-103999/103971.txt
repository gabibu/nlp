

4 מטעני חבלה במשקל כולל של יותר מ-200 קילוגרמים התגלו בדרום רצועת עזה. בפיקוד דרום מעריכים כי ארגוני הטרור ממשיכים למלכד צירים במטרה לפגוע בכוחותינו.

ארבעה מטעני חבלה במשקל כולל של יותר מ-200 ק"ג נחשפו במהלך השבת בדרום רצועת עזה ובצפונה.

באזור גדר המערכת סמוך לעלומים, התגלו ופוצצו 2 מטענים: מטען כלימגור ומטען קלע נוסף במשקל כ- 70 ק"ג. בגבול ישראל מצרים, סמוך לרפיח, התגלו ופוצצו 2 מטענים.

בפיקוד דרום מעריכים כי ארגוני הטרור ממשיכים להיערך להבערת השטח. מתברר כי בשבועות האחרונים נחשף כל יום בממוצע מטען אחד בצירים בהם פועלים החיילים. המחבלים אמנם הפחיתו את שיגור פצצות המרגמה והקסאמים, אך ממשיכים להניח מטענים במטרה לפגוע בכוחות צה"ל כשירצו.

אירועי האש בגוש קטיף נמשכו גם בשבת. ערבים ירו לעבר בסיס צה"ל הסמוך לנווה דקלים, ולעבר מוצב צה"ל בגבול ישראל מצרים, סמוך לרפיח.
