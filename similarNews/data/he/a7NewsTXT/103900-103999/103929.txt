

"תנובה" ניצחה בבג"ץ את משרד המסחר והתעשיה, ותמשיך לייבא אבקת חלב מארה"ב ללא מכס. הפרקליטות: "תנובה היא היצרנית היחידה לאבקת חלב בארץ, וגם נהנית מהמכסה הגדולה ביותר לייבוא ללא מכס, זה פוגע בתחרות"


המדינה חזרה בה מכוונתה שלא להעניק לתנובה רישיון ייבוא לאבקת חלב מארה"ב. זאת, בעקבות בתגובה לעתירה שהגישה תנובה לבג"ץ, לאחר שמשרד התעשיה והמסחר נמנע מלהעניק לה רישיון לייבוא אבקת חלב מארה"ב. המדינה הודיעה, כי תעניק לתנובה רישיון לייבא אבקת חלב ללא מכס או במכס מופחת.

תנובה, באמצעות עוה"ד יוסי לוי ועמוס חריף טענה בעתירה, כי עד עתה העניק לה המשרד רישיונות
שכאלו,ואילו עתה נמנע המשרד מלהעניק לה רישיון לשנת 2005.

המדינה טענה, באמצעות עו"ד אבי ליכט מפרקליטות המדינה, כי בחודש תשרי תשס"ד (ספטמבר 2003) קיבלה הממשלה החלטה לצמצם את המונופול בענף החלב, ובמסגרת זו החליטה על רפורמה בענף. בין השאר נאמר בהחלטה כי מונופול בחלב ומוצריו לא יפעל בדרך של ייבוא אבקת חלב.

המדינה אומרת, כי תנובה היא היצרנית היחידה של אבקת חלב בארץ, והיא מוכרת את האבקה למתחרותיה במחיר מפוקח. במקביל היא היבואנית הגדולה ביותר של אבקת חלב מארה"ב ללא מכס. כיום, רק ייבוא אבקת חלב ללא מכס הופכת את הייבוא לכדאית מבחינה כלכלית. מאחר שהעותרת היא יצרן מוצרי החלב הגדול בארץ, היא קיבלה את המכסה הגבוהה ביותר לייבוא אבקת חלב ללא מכס. בעקבות כך נוצר מצב שבו העותרת היא היצרנית היחידה של אבקת חלב בארץ, וגם נהנית מהמכסה הגדולה ביותר לייבוא אבקת חלב ללא מכס. עניין זה, נטען, פוגע בתחרות.

לכן המליצה המדינה למנוע מתנובה את היתרון של ייבוא ברכב מופחת או ללא מכס כלל, על מנת לאפשר ליבואנים ויצרנים אחרים לרכוש אבקת חלב ולהגביר את התחרות מול תנובה ובמקביל להקטין את התלות של המתחרות שלה ברכישת אבקת חלב ממנה.

לאחר דיון בבג"ץ שהתייחס לנושא בתיק אחר הוקמה ועדת שימוע, ועל-פי המלצות ועדת השימוע לא
תשונה המדיניות העקרונית של הממשלה בכל הנוגע לייבוא אבקת חלב. עם זאת, בשל עיתוי קבלת ההחלטה בשנת 2005 החליטה המדינה לחלק את המכסות הפטורות ממכס בהתאם לעקרונות שהיו נהוגים בעניין זה.


