

המשנה לרה"מ, ח"כ שמעון פרס, נפגש היום בת"א עם איש העסקים מדובאי, מחמוד אלאבר ודנו על יוזמת אלאבר לפתח את עזה ולהשקיע בבניית שכונות לפלסטינים ברצועה ובשיקום התשתיות לאחר עקירת היהודים.

המשנה לרה"מ, ח"כ שמעון פרס, נפגש היום בת"א עם איש העסקים מדובאי, מחמוד אלאבר.

השניים דנו על יוזמת אלאבר לפתח את עזה ולהשקיע בבניית שכונות לפלסטינים ברצועה ובשיקום התשתיות לאחר עקירת היהודים.

בפגישה שבה השתתף גם ח"כ אפרים סנה שקישר בין אלאבר לפרס.

אלאבר אמר כי דרושות תוכניות עם תוצאות מיידיות, "הציבור הפלסטיני רוצה לראות פירות בשטח, לאחר נסיגת צה"ל, ולא הצהרות".

שמעון פרס אמר כי ישראל רוצה לשמור על התשתיות בשלמותן ולמצוא פתרון גם לבתים בהתנחלויות "אנחנו רוצים לעזור לפלסטינים בעזה באופן מיידי ובדרך היעילה ביותר. שיפור המצב הכלכלי הוא גורם מכריע ליצוב המצב הביטחוני" אמר פרס שהוסיף כי יש לבצע פרוייקטים מיידים בתחומי הבנייה, התיירות והחקלאות שיתנו עשרות אלפי מקומות עבודה לפלסטינים.

השניים סיכמו על הקמת צוותים מקצועיים של חברת הבנייה והיזמות של אלאבר ומשרד המשנה לרה"מ שיכינו תוכנית עבודה בהקדם.

(עוזי ברוך)
