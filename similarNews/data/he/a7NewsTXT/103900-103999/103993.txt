

ירי פגזי מרגמה בשבוע שעבר לעבר מורג, בוצע בידי איש מנגנון הביטחון כוח 17 השייך לרשות הפלשתינית. ככל הידוע, יורה המרגמה עדיין מסתובב חופשי, הפלשתינים לא ניסו לעצור אותו.


ככל הידוע, יורה המרגמה עדיין מסתובב חופשי, ועדיין קיימת אצלו האפשרות לירות מרגמות מכיוון שהפלשתינים לא ניסו לעצור אותו.

בכירים בצבא אומרים כי כוחות הביטחון הפלשתינים לא עשו עד כה איזשהו צעד לעצור את ייצור רקטות הקסאם.

בצה"ל אומרים כי הדבר מעיד על חוסר ההצלחה של אבו-מאזן להשתלט אפילו על המנגנונים הנתונים למרותו. בנושא זה מציינים בצה"ל את פיגועי הטרור האחרונים בקרני ובארז, שבוצעו באמצעות
שיתוף פעולה בין אירגוני הטרור ומנגנוני הביטחון הפלשתינים. גורם צבאי בכיר אמר לכתבנו כי איזור התעשיה קרני עדיין מאויים טרור, למרות חידוש התיאום הביטחוני.

שמות המחבלים שביצעו את הפיגועים הועברו לרשות הפלשתינית, אולם הפלשתינים לא עשו דבר לעוצרם, למרות שהללו ביצעו פיגועים באתרים שנועדו לרווחת האוכלוסיה הפלשתינית.

כתבנו מוסיף כי בקצונה הבכירה בצבא טוענים כי הפעולות שנוקט אבו-מאזן להשתלט על השטח ולהפסיק את הטרור איטיים מדי. "כל עוד לא נראה את אבו-מאזן פועל לפרק את מנגנוני הטרור באמת, בעימות אמיתי גם מול יורי המרגמות, הכל עוד עלול לקרות", אומר גורם ביטחוני בכיר. בצה"ל אומרים כי החמאס מנצל את ה"תהדיה" (רגיעה) לשקם את תשתית הטרור ביו"ש.

יחד עם זאת בפיקוד הדרום כי קיים שינוי משמעותי במידת שיתוף הפעולה בין צה"ל ומנגנוני הביטחון הפלשתיניים בדרום הרצועה. לדבריהם, ישראל העבירה מידע על מנהרות ברפיח, והפלשתינים
סתמו אותם. בצה"ל מדברים על 7 מנהרות שנחסמו בבטון על בסיס מידע שצה"ל העביר להם, כולל מידע על מיקום המנהרה. בפיקוד הדרום מדברים גם על שיתוף פעולה חלקי בנוגע לתחקירים, בעיקר
לגבי הריגת הילדות בדיר אל-בלאח וברפיח. בשני המקרים הללו העבירו הפלשתינים ממצאים שהועברו לבדיקת זיהוי פלילי.
