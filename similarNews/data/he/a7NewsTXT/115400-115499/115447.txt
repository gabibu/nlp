

בית משפט השלום בבאר שבע קיבל את עמדת התביעה והורה לרב משה לוינגר מחברון שלא לצאת מאזור מגוריו עד תום ההליכים נגדו.

כן הורה השופט לרב לוינגר להפקיד סכום ערבות של 10 אלף שקל במזומן, לחתום על ערבות בסך 100 אלף שקל שלא יפר את החלטת ביהמ"ש והתחייבות שלא להשתתף מהתקהלות אסורה.

כתבנו מזכיר כי הרב לוינגר נעצר לפני יותר מחודש במהלך "ניסוי כלים" כשהשתתף במבצע חסימות הכבישים באזור הדרום. הרב שוחרר אך התביעה התחרטה וביקשה להאריך את מעצרו או לשקול חלופת מעצר מתאימה לאור "מסוכנותו".

הרב לוינגר שוקל את צעדיו לאור ההחלטה וייתכן שיגיש ערעור.

