

מנהלת קל"ע מאשימה את רכזי המודיעין של משטרת מרחב שמשון ואת אנשי המחלקה היהודית של השב"כ בהחדרת פרובוקטורים למלון "מעוז הים" בגוש קטיף. בתיה יצחקי ונדיה מטר ממפעילות המלון מסרו כי קיימו חקירה פנימית ובירור לגבי מופע האימים של "השאהידים המתאבדים", וכי מסתבר שמדובר באנשי שב"כ ומשטרה שיצרו את הפרובוקציה הזאת.
לטענתם, אחד מהם שהתחזה לצלם סוכנות עיתונות זרה הפעיל ילדים וקטינים לשלהוב יצרים. "האירוע בויים בידי השב"כ ולצערנו אנשי התקשורת שימשו כלי בידי הפרובוקטורים להפצת דיבות על אנשי המלון", נמסר בהודעתם.
