

תנועת הליכוד העולמית הציגה את מועמד'ה לראשות הסוכנות היהודית העולמית- נתן שרנסקי. זאת בניגוד למועמד אותו מבקש שרון להריץ - ראש עיריית רעננה, זאב ביילסקי.

ח"כ מיכאל רצון מהליכוד הוא מיוזמי מהלך הרצתו של שרנסקי. רצון אומר ביומן ערוץ 7 כי תנועת הליכוד הצטיינה בדמוקרטיה, ויש לה מוסדות בוחרים. "ביילסקי הוא מועמד טוב וראוי אך לא יתכן שרה"מ יעשה בלכיוד כאילו זו חוותו הפרטית. הכל צריך להיות על פי הדרך הראויה, ומועמד הליכוד צריך להיבחר על פי החלטת המוסדות. אני מאמין כי שרון לא יעצור באדום וימשיך לתמוך במועמדותו של ביילסקי, בניגוד לעמדת הלכוד. אך אני מקווה שבסוף שרנסקי ייבחר, כיוון שהוא נבחר בהליך דמוקרטי, והוא גם סמל של העם היהודי, שראוי לתפקיד הזה".

ח"כ רצון התייחס גם להצעת החוק החדשה שהגיש עם חבריו בלכיוד המציעה לעכב את ביצוע ההתנתקות: "החוק הונח בועדת הכנסת והוא צריך לעבור 45 יום של חובת הנחה, אני מקווה שתקופה זו תקוצר. אנו חושבים שהממשלה לא מוכנה עדיין לביצוע הפינוי. גם אם ממשלה מבצעת תהליך כזה, אי אפשר להתייחס לאנשים כאילו הם בהמות- צריך לדאוג להם לבית, עסוקה וכל התנאים הדרושים. אני מקווה שהשכל יגבר בעניין זה. שרים רבים בממשלה מטפלים בביצוע ההתנתקות אך הממשלה עדיין אינה ערוכה. נכון שלממשלה יש זכות לבצע תכנית שהתקבלה בכנסת ובממשלה, אך אין סיבה לבצע אותה בטרם הסתיימה ההיערכות לכך. אני מעריך שיש עדיין סיכוי לעכב את ביצוע ההתנתקות- ולכן אנו מגישים את הצעת החוק הזו".

