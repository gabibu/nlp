

נמצאה חנה רוגן, בת 90, אשר נעדרה מאז הפיגוע במלון פארק בנתניה בליל הסדר. רוגן נמצאה כשהיא פצועה במצב קשה בבית החולים רמב"ם בחיפה.

רוגן התארחה במלון פארק, יחד עם המטפלת שלה, מניה זבורובסקי, בת 65, אשר נפצעה באורח קשה, וחברה נוספת, יוליה תלמי, שנהרגה.

מאז הפיגוע נעלמו עקבותיה, ומשפחתה טילפנה לבתי החולים השונים, ואף הגיעה למכון לרפואה משפטית באבו כביר, בו נמצאו מספר גופות שטרם זוהו, אך לא מצאה אותה.

היום כאמור, נמצאה רוגן, בבית החולים רמב"ם.


