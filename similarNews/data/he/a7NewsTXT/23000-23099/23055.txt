

פיגועי הטרור הרצחניים גרמו לירידות שערים חדות בבורסה בתל אביב, ובמסחר באופציות הדולריות נרשמה עלייה של 2.5 אחוזים.

ירידות שערים חדות סגרו את יום המסחר בבורסת תל אביב. מדד המעוף נסגר בירידה של 5.5 אחוזים ל-396 נקודות. מדד ת"א 100 צנח ב-5.3 אחוזים לרמה של 379 נקודות. מדד התל-טק ירד ב-3.9 אחוזים ל-223 נקודות, ומחזור המסחר הסתכם ב-321 מיליון שקל.

בשוק המט"ח התנהל יום המסחר במקביל לזינוק הדולר ב-2.5 אחוזים, ולהגעתו לרמה של 4.78 שקלים. עקב חג הפסח בארץ והפסחא בחו"ל, לא ייקבעו שערים יציגים חדשים לדולר עד יום שלישי, ועד אז יעמוד השער היציג של הדולר על 4.668 שקל.
