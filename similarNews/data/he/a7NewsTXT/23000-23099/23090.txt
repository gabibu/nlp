

החל מיום שלישי ועד לשבת מתכננות קבוצות גרילה מאואיסטיות שביתה כללית בנפאל. הקבוצות הודיעו כי אף שהן מקדמות בברכה תיירים ומזמינות אותם לבקר אפילו בשטחים שבשליטתן, הרי שבימי השביתה אין זה מומלץ לבקר במקומות השנויים במחלוקת, ואפשר שכדאי להימנע באופן כללי מביקור בממלכה בימים האמורים.

מזה עשר שנים ניטשת בנפאל מלחמה בין השלטון לקבוצות הגרילה. האחרונות מבקשות לבצע הפיכה ולהחליף את השלטון המלוכני בשלטון על פי תורתו של מאו טסה טונג.

ההערכה היא כי בקרבות עם המחתרת נהרגו עד כה 2500 בני אדם.

התיירות היא אחד הענפים החזקים בנפאל, וקבוצות הגרילה מבקשות לפגוע דווקא בה מכיוון שלטענתן, רוב ההכנסות ממנה מגיעות למספר מצומצם של אנשים, מקורבי בית המלוכה, וחלק גדול מן ההון אף יוצא אל מחוץ לתחומי הממלכה.

