

ראש הממשלה אריאל שרון אמר הערב בנאום לאומה כי ערפאת הוא האשם היחיד. "את הטרור הזה מפעיל רק איש אחד - יו"ר הרשות הפלשתינית, יאסר ערפאת. ראש הרשות הפלשתינית הוא אויבה של ישראל ואויב העולם החופשי בכלל. מדינת ישראל היא מדינה שוחרת שלום. מדינת ישראל נמצאת ברגע מכריע בתולדותיה, המצב אינו קל, אולם ידענו כבר מצבים קשים מאלה ועל כולם התגברנו. גם הפעם, כמו כל פעם בעבר, ידינו תהיה על העליונה".

ראש הממשלה הדגיש כי ישראל תכה את תשתית הטרור מן היסוד ורק אחר כך תפנה להפסקת אש ולהסכם.
