

ראש אגף התכנון בצה"ל, האלוף גיורא איילנד, סיפר אמש כי הפלשתינים מנסים להבריח עשרות מבוקשים חמושים המסתתרים במתחם היו"ר ערפאת .

לדברי איילנד, גם במתחם הביטחון המסכל של ג'יבריל רג'וב בעירה ביתוניה שמדרום מערב לרמאללה מסתתרים חמושים ומבוקשים. איילנד הודיע כי צה"ל לא יאפשר להם לצאת מהמתחם.

עוד סיפר האלוף כי אתמול הפלשתינים ביקשו להכניס למתחם המוקטעה אמבולנס על מנת לפנות שני פצועים, אולם כאשר יצא האמבולנס ונבדק ע"י צה"ל התגלו בו מלבד הפצועים גם 14 אנשים בריאים לחלוטין, שניסו להימלט באמצעותו מן המתחם.

