

כ-6000 מתפללים בלבד הגיעו מאז שעות הבוקר לרחבת הכותל המערבי כדי לקיים את תפילת ברכת כהנים. בעבר היו מגיעים לרחבה כ-100 אלף איש.

המתפללים הגיעו תחת אבטחה של יותר מ-1,500 שוטרים שהקיפו את הכותל וחסמו את כל הכניסות והיציאות, לרבות הכניסות מהעיר העתיקה לכותל המערבי ולשער האשפות.

הרב לאו אמר, כי ברבנות הראשית פעלו על מנת לגרום לבואם של מתפללים רבים לכותל, כדי לקיים את התפילה. אך כ-6,000 מתפללים בלבד הגיעו למרות כל המאמצים. הרב הוסיף, כי הוא מבין את אלה שלא הגיעו וגם את אלה שהגיעו.

הרב הראשי הראשון לציון, הרב אליהו בקשי דורון אמר כי מיעוט המתפללים מהווה מעין צעקה לעולם כדי שיבין משמעות הדבר שמתפללים יהודים אינם מגיעים לתפילה ברכת כהנים בכותל. לדבריו, על העולם להבין את משמעות דבריו של יאסר ערפאת שהכריז על הפסקת האש יום לפני שהוא מודיע על אלפי שאהידים והוא ביניהם למען ירושלים.



