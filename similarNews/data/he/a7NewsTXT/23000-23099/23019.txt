

מקורות ישראלים אישרו כי כוחות צה"ל פרצו פירצה בקיר של חדר בלשכת ערפאת במטרה לאסוף חומר מודיעיני. המקורות ציינו כי מדובר בחדר מרוחק מהמשרד בו נמצא ערפאת, וכי אין כוונה לפגוע בו. עם זאת ציינו המקורות כי כאשר פתחו המחבלים באש על חיילי צה"ל, החיילים השיבו אש.

דובר צה"ל, רון כתרי, אמר היום ב"קול ישראל" כי "יש הגדרה ברורה שמנחה אותנו להימנע מפגיעה בערפאת..." . כתרי אמר עוד כי הפלשתינים הם שמסכנים את מנהיגם "כל מקום שמשחקים בו באש, אם לא זהירים מספיק, ניתן לסבול מכוויות... הוא לא יושב במנזר. הוא יושב כשסביבו חמושים מזויינים, הן שומרי ראשו, הן לפי המידע מבוקשים כבדים... זה כמובן מצב מסובך", אמר כתרי.


