

מחבל מתאבד פוצץ עצמו בתוך מסעדת "מצא", הנמצאת בתחנת דלק ליד הגרנד קניון בחיפה.

המסעדה היתה מלאה באנשים בזמן הפיצוץ. כתבנו קובי פינקלר מדווח כי 15 בני אדם נרצחו וכעשרים וארבעה נפצעו.

כתבנו מציין כי כוחות הביטחון היו ערוכים מאז שעות הבוקר בכוננות שיא בעקבות החשש מפיגועים.

אמבולנסים של מד"א, כיבוי אש וכוחות משטרה גדולים נמצאים במקום הפיגוע. כמו כן, נמצאים במקום אנשי חסד של אמת. למסעדה נגרם נזק רב ביותר כתוצאה מהפיצוץ.

הפצועים פונו על ידי אמבולנסים לבתי החולים רמב"ם, בני ציון וכרמל.
