

ארבעה בני אדם נהרגו וכ-90 נפצעו בתאונת רכבות שארעה במוצאי שבת בצפון-מזרח ספרד.

מקורות מסרו, כי מצבם של עשרה מן הפצועים, קשה. רכבת נוסעים מהירה, שעשתה דרכה מברסלונה לוולנסיה, התנגשה ברכבת נוסעים בתחנה בעיר טראגונה, מדרום לברסלונה.

בניגוד למה שנמסר תחילה, הרכבות לא התנגשו חזיתית. התאונה ארעה בעת שהרכבת השניה יצאה מהתחנה.

סיבת ההתנגשות טרם הובררה.

כן נמסר כי ההתנגשות הייתה כה עזה עד שמספר קרונות ירדו מהפרסים והידרדרו אל תוך אתר קמפינג סמוך.

בעת התאונה הובילו שתי הרכבות בסך הכל כ-650 נוסעים.

