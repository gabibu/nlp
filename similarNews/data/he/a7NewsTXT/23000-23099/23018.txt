

השר דני נוה לערוץ 7 המטרה העיקרית היא הכרעה צבאית של תשתיות הטרור בערים ובכפרים של הרש"פ. לדבריו יש לחזק את רה"מ המוביל את הממשלה להכרעה יסודית של תשתיות הטרור.

הנשק הלא חוקי שנלכד ברמאללה, אומר נוה, היה נשק שהוחזק על ידי גורמי רשפ מרכזיים ולא ארגוני טרור. לדבריו הממשלה לא תתייחס יותר להבטחות הפלשתינים אלא לנעשה בשטח.

המבצע הצבאי יימשך שבועות רבים, לדברי נוה. ורק אחרי שתושגנה מטרות המבצע תחליט הממשלה על הצעדים הבאים ו"לפי אמות מידה של המחנה הלאומי", דברי השר נוה.

ח"כ צבי הנדל מסיעת האיחוד הלאומי ישראל ביתנו אמר כי כל עוד לא תחליט הממשלה למוטט את הרש"פ לא תושג המטרה. לדבריו אין טעם לשוב אל הממשלה כל עוד לא התקבלה החלטה זו וכל עוד הממשלה מתנהגת לדבריו כאילו יש רק "תקלה" בתהליך אוסלו, ולכן אינם פוגעים בערפאת, במחבליו וברש"פ המקיימת את כל הטרור.
