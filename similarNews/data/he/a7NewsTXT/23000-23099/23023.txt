

מנהיג ארגון המחבלים הג'יהאד האיסלאמי עבדאללה רמאדן סלאח, קרא היום בדמשק לערפאת "למות מות קדושים, משום שדמו יחיה את מאבק העם הפלשתיני".

העיתון הבריטי אינדפנדנט דיווח היום כי נשיא מצרים חוסני מובארק הציע להטיס את ערפאת במסוקו הפרטי לקהיר, אך הוא סירב.

ד"ר חוסאם שארקאווי, ראש הצוות הרפואי שבדק אתמול את ערפאת סיפר : "סברתי כי נמצא את ערפאת עייף ומותש, אך הוא שולט לגמרי במצב. הוא דיבר על כך שלעולם לא יובס".

שישה אמבולנסים נכנסו באישור ישראל למתחם הממשל ברמאללה כדי לספק מזון ותרופות ללשכת ערפאת.

בראיון לרשת הטלוויזיה האמריקאית "פוקס" אמר ערפאת כי הוא לא ייכנע לעולם לישראלים, וכי "יש לי רק אפשרות אחת: להפוך לאחד מהשהידים הפלשתיניים".
