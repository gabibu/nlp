

בשבועות האחרונים אין התקדמות במגעים לשחרורו של אלחנן טננבאום ,שהיום ימלאו שנתיים לשבייתו בידי החיזבאללה.

בראשית החודש הקודם קיבלו גורמים ישראלים מסר מגורם דיפלומטי בלבנון כי ישראל תוכל להתקדם במגעיה עם החיזבאללה בעניין חילופי שבויים. אותו גורם העריך כי מוטב שישראל תמהר ותגיש לחיזבאללה הצעה שתקדם את הנושא.

אך בשבועות האחרונים אין התקדמות במגעים עם החיזבאללה, המתקיימים באמצעות גורם גרמני. נודע כי קיימת מחלוקת, שאינה קשורה בישראל, אלא ביחסים בין גרמניה לחיזבאללה.

גרמניה תומכת בדעת ארה"ב ובריטניה שיש להוסיף את החיזבאללה לרשימת ארגוני הטרור של האיחוד האירופי.
