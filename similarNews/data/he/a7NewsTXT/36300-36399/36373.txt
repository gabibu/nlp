

שלמה בוחבוט, יו"ר פורום ישובי קו העימות בצפון וראש עיריית מעלות תרשיחא אמר היום בכינוס של ראשי יישובי קו העימות, כי אסור לממשלה 'לאבד את הצפון'. "תושבי הצפון לא ברחו מהקטיושות ולא הפחידו אותם חדירות המחבלים אך למרחק ממרכז הארץ יש מחיר. על הממשלה לעזור לתושבים לשלם את המחיר הזה. זאת בכדי לתרום לאינטרס הלאומי של עידוד מתיישבים בישובי קו העימות הסמוך לגבול לבנון. אסור לתחום את המדינה בגבולות גדרה וחדרה."

ראשי ישובים בצפון הודיעו כי הם פותחים במאבק נגד הכוונה לבטל את הסיוע לישובי קו העימות.
המאבק יכלול השבתת הרשויות והפעלת לחץ פוליטי על מקבלי ההחלטות בממשלה.


