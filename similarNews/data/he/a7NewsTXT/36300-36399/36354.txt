

העם היהודי מאבד בכל יום 150 בניו   כתוצאה מהתבוללות ומתמותה   ובכל שנה 50,000 נפש. כך מסר היום יושב-ראש הסוכנות, סליי מרידור, בישיבת ועדת העלייה והקליטה של הכנסת, שדנה בנושא הגיור.

מרידור אמר כי הגורמים לאסון הדמוגרפי הזה הם נישואין בגיל גבוה בתפוצות, ילודה נמוכה והתבוללות. לדבריו רק עלייה מוגברת ומאמץ חינוכי ברוח יהודית ציונית יקטינו את ממדי התופעה.

יושב-ראש ועדת הקליטה, צבי הנדל, אמר באותו נושא כי יש לזרז מאוד את היקף הגיור בארץ. הוא מסר כי מדי שנה עוברים כאן הליך גיור רק אלף איש, כאשר היקף המועמדים לגיור הוא 300 אלף.

את הידיעה מסר כתבנו בכנסת חגי סרי.
