

שר העבודה והרווחה, שלמה בניזרי, נחקר תחת אזהרה במשך תשע שעות, במשרדי היחידה הארצית לחקירות הונאה בבת ים.

כתב עתי"ם מוסר, כי בניזרי נחשד שקיבל שוחד מהקבלן משה סלע ומאשתו עדנה. על פי החשד, בניזרי העביר לסלע מידע פנימי ממשרד העבודה והרווחה, ובכך איפשר לו להביא עובדים זרים שאותם העביר סלע לחברות בניה תמורת עמלה. גם בכניסתו וגם בצאתו ממשרדי היחידה הארצית לחקירות הונאה סירב בניזרי להתייחס לחשדות נגדו, והוברח מהמקום בחסות השוטרים.
