

הראשון לציון הרב אליהו בקשי דורון תומך למעשה בהחלטתם של מתפללי בית הכנסת בגבעת שמואל שלא להתפלל במחיצת פרקליטו של ברגותי שמאי ליבוביץ.

בחוות דעת הלכתית שפרסם קובע הרב בקשי דורון כי אין לסלק את ליבוביץ מבית הכנסת רק מפני שהוא מייצג את ברגותי, אך מציין שכעסם של המתפללים לא יצא על עובדה זו אלא על כך שליבוביץ פגע בקודשי ישראל כאשר השווה את ברגותי למשה רבנו, חס וחלילה.

"זכות הרבים", קובע הראשון לציון, היא "להוקיע את מי שפוגע בקודשי ישראל, ולבקש ממנו שלא להתפלל במחיצתם". הוא קורא לליבוביץ' לחזור בתשובה.

