

במלאות שנתיים לחטיפה, נפגש נשיא המדינה משה קצב בלשכתו עם בני המשפחה - הרעיה אסתר טננבאום, הילדים - אורי וקרן והאחות אסתר לימוני.

קצב אמר היום כי על פי המידע המצוי בידי ישראל, האזרח אלחנן טננבאום, שנחטף ללבנון - חי.

הנשיא קצב קרא לממשלות סוריה, לבנון ולחיזבאללה, לאפשר מסירת מידע כלשהו על טננבאום, משום שלא מדובר כאן בשאלה פוליטית, אלא בסוגייה הומניטרית. הוא הביע צער על כך שהאו"ם והצלב האדום לא הצליחו עד היום להפעיל את מלוא השפעתם, ולא פעלו בנחרצות יותר, תוך ניצול מעמדם הבינלאומי, כדי שהמשפחות יוכלו לקבל מידע על אביהם החטוף.

הנשיא קצב הביע את מחוייבות מדינת ישראל לפעול ללא לאות לשיחרורו של אלחנן טננבאום מהשבי.


