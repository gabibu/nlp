

ממשלת קנדה הפיצה ביום שלישי רשימה של 7 ארגוני טרור שנכסיהם צפויים להחרמה.
הרשימה כוללת את רשת אל קאעידה וכן שבעה ארגונים חשודים בקשר עם ארגונו של אוסמה בן לאדן.

"ההחלטה שנתקבלה היום היא רק שלב אחד במסע ארוך", אמר שר הפנים לורנס מקולי.
"היו בטוחים שנוסיף שמות נוספים לרשימה" הוסיף.

פקידים שהתלוו לשר נתנו להבין שהרשימה עשויה להכיל בסופו של דבר יותר מ-200 שמות, והיא תהיה דומה לזו שהרכיב האו"ם.

התקנה החדשה, שנכנסה לתוקף ביום שלישי, מאפשרת לממשלת קנדה להחרים את הנכסים של כל אדם הקשור לאחד הארגונים שברשימה. עד כה יכלה הממשלה רק להקפיא את הנכסים.
שבעת הארגונים שברשימה הקנדית הם:

אל קאעידה, הקבוצה האיסלמית החמושה (GIA), קבוצה סונית קיצונית הפועלת באלג'יריה.
הקבוצה הסלפית להטפה ולמאבק, קבוצה סונית קיצונית המבקשת להקים ממשלה איסלמית באלג'יריה. הג'יהאד האיסלמי המצרי, שפנה לטרור בניסיון להפיל את המשטר ולהחליפו במשטר איסלמי. כוח החלוץ של הכיבוש, אגף קיצוני של הג'יהאד האיסלמי המצרי, ג'מעה איסלמיה, אחד מארגוני הטרור הקיצונים ביותר במצרים, - אל איתיחאד אל איסל





