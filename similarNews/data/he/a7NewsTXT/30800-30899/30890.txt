

רה"מ החליט לפתור את המחסור בידיים העובדות בענף הבניה באמצעות מתן אישורים לערבים מהרש"פ לעבוד בתוך ישראל, וזאת על אף התנגדותם של ראשי הקבלנים והבונים. הללו מעונינים להגדיל את מכסת העובדים הזרים.

שרון אמר עפ"י דיווח גלי צה"ל כי מדובר בפועלים ערבים שהועסקו בעבר בישראל ומוכרים למעסיקים.

שרון גם התחייב עפ"י הדיווח כי ישראל לא תטיל בעתיד סגר על שטחי הרש"פ בעקבות פיגועי טרור.

השבוע הורה שרון להתחיל לאלתר בגירוש 50 אלף עובדים זרים מתוך כ 150 אלף השוהים בישראל שלא כחוק.

שרון העביר הנחיות בדבר תוכנית הגירוש למפכ"ל המשטרה, רב ניצב שלמה אהרונישקי. ראש הממשלה התחייב כי המשטרה תקבל את כל המשאבים הדרושים, בלא הגבלה, כדי לבצע את התוכנית.



