

השר לנדאו התייחס להתרעות מפני פיגועים בעקבות חיסולו של סלאח שחאדה ואמר:"היו התרעות לפני הריגתו של שחאדה ואחרי הריגתו ויש להוסיף ולפגוע בכל אחד כזה".

השר לנדאו הוסיף, כי טעות לחשוב שישנה לכאורה איזושהי נימה של התנצלות על הריגתו ואסור שהדבר יחליש אותנו. לדבריו, כוחות הבטחון צריכים לפעול הרבה יותר חזק והרבה יותר בחריפות.

השר לבטחון פנים עוזי לנדאו, אמר את הדברים בתשובה לשאלת כתבים במהלך סיור שערך בכלא הנשים, נווה תרצה, שברמלה.

