

בג"צ ידון היום בעתירות שהוגשו נגד המדינה בדרישה ליישום חוק נפגעי הגזזת שיזם ח"כ עמיר פרץ יו"ר ההסתדרות החדשה.

לדברי ח"כ עמיר, "פרשיית ההקרנות נגד מחלת הגזזת היא אחת הפרשיות המזעזעות והמצמררות בתולדות המדינה, הפרשיה מלווה אלפי אנשים עוד מתקופת קום המדינה.

ילדים רבים שעלו ארצה, רובם מעדות המזרח, עברו "טיפול מונע" נגד מחלת הגזזת שהייתה נפוצה בישראל. הטיפול כלל תלישה אכזרית של כל שערות הגוף באמצעות שעווה רותחת ואף הקרנות כדוגמת אלה שעוברים חולי סרטן".

ברבות השנים התברר כי לטיפולים אלו היו השלכות הרות אסון על בריאותם של המטופלים. הוכח שמחלות רבות החל מהתקרחות וכלה בסרטן ממאיר נגרמו כתוצאה ישירה של הטפול.

במשך שנים רבות סירבה המדינה לקחת אחריות על הפרשה עד שלפני מס' שנים הצליח ח"כ עמיר פרץ יו"ר ההסתדרות להעביר חוק המקנה פיצוי לנפגעי ההקרנות. על פי החוק כל מי שחלה בעקבות ההקרנות, יזכה לקצבה מהמדינה כאשר ועדה רפואית מיוחדת תקבע מי זכאי לקצבה ומי לא. עוד נקבע בחוק כי יוקם מכון מחקר מיוחד שיחקור את תוצאות ההקרנות וימליץ על דרכי טיפול.

