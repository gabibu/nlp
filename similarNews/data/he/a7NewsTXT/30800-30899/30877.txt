

כפרי רש"פ שלמים התחברו באופן פיראטי לצינורות הולכת המים של חברת "מקורות".

מקורות בטחוניים מסרו כי כפרים שלמים ברש"פ גונבים באין מפריע את מי חברת "מקורות". הדבר נעשה באמצעות רשת סבוכה של צינורות, חלקם טמונים בקרקע ועוברים תחת כבישים, המחוברים לצינורות המים של "מקורות", כך נמסר.
היקף גניבת מי "מקורות" למשקי הרש"פ מגיעה לכדי שני מיליון קוב בשנה. עד כה נגנבו ממדינת ישראל בסך הכל כעשרה מיליון קוב מים.

הבעיה סבוכה לא רק מפני שאין לנציבות המים די כוח אדם לנתק את החיבורים ולמנוע את חיבורם מחדש, אלא גם משום שחלק מהחיבורים הפיראטיים הללו נמצאים בתוך שטחי A שבשליטת הרש"פ, שבהם אין לישראל שליטה מפקחת ומשטרתית, והגישה אליהם קשה בשל תנאי השטח שלהם.

מנציבות המים נמסר כי רב הקושי באיתור החיבורים הפלשתיניים לרשת המים הישראלית, גם מפני שהם חבויים ונסתרים מהעין. לדברי אנשי נציבות, התופעה רווחת בכל שטחי יו"ש, וגנבי המים יודעים היטב את מלאכתם.



