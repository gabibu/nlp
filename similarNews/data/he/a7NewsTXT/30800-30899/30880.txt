

משרד החוץ העביר באמצעות שגרירות ישראל בלונדון מחאה חריפה להנהלת ה-BBC .

המחאה מתייחסת לשאלה שהופנתה לאופיר גנדלמן ממחלקת העיתונות של משרד החוץ. הוא רואיין על ידי תחנת הBBC בערבית בעקבות חיסולו של רב המחבלים שחאדה בהפצצת חיל האויר בעזה.

המראיין עלי אל רפאעי, מצרי במוצאו שאל את גנדלמן במהלך הראיון: "האם אתה סבור כי בעקבות חיסולו של שחאדה יש כעת לפלשתינים זכות להתנקש בחייו של ראש הממשלה שרון?" .

גנדלמן לא השיב לשאלה ורק ציין כי שחאדה אחראי לרציחתם של מאות אזרחים ישראליים.

בעקבות כך הגיש משרד החוץ מחאה רשמית להנהלת ה-BBC . משרד החוץ הגדיר את שאלת המראיין "שערורייתית, חסרת כל הצדקה עיתונאית שמבטאת את דעתו האישית של המראיין".
