

שר החוץ שמעון פרס נועד היום בתל-אביב עם צוותי כוח המשימה הבינלאומי שהוקמו על ידי ה"קוורטט" כדי לסייע לרשות הפלשתינית בביצוע הרפורמות האזרחיות.

צוותי כוח המשימה הבינלאומי , דיווחו על עבודתם עד כה מול הרשות הפלשתינית ודרשו מישראל להקל על התנועה באזורי הרשות הפלשתינית והתריעו על המצוקה הכלכלית וההומניטרית הקשה השוררת שם.

שר החוץ שמעון פרס פירט בפני הצוות הבינלאומי את ההחלטות שהתקבלו אתמול כדי להקל על הפלשתינים לרבות שיחרור 200 מיליון שקל מכספי המסים המוקפאים, הרחבת אזורי הדיג מול רצועת עזה, והקלות במעבר של נציגי האירגונים ההומניטריים.


