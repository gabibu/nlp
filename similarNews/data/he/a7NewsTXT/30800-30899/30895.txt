

חברת התעופה "אל על" נעתרה לבקשת עמותת "קו לחיים" והטיסה 450 ילדים חולי סרטן ומלוויהם מאילת למרכז הארץ, במטוס ג'מבו 747 של החברה. עלות המבצע נאמדת ב-115 אלף שקלים, במימון מלא של חברת "אל על" ורשות שדות התעופה.

כתבת עתי"ם באילת מוסרת, כי מדובר בילדים הסובלים ממחלות קשות, מתוכם כ-80 מרותקים לכיסאות גלגלים, שהגיעו לאילת במסגרת מחנה קיץ של עמותת "קו לחיים" ולמרביתם זו הטיסה הראשונה בחייהם.

מנהל שדות התעופה אילת ועובדה, זאב שריג, נענה לבקשת מנהלי העמותה ובמבצע חד פעמים אייש את שדה התעופה עובדה בצוות מלא. "שמחנו לתת יד לילדי ואנשי עמותת קו לחיים ולהביא מעט אור לחייהם של הילדים", אמר שריג.
