

ילדי הגולן יפריחו מחר בלונים לעבר הגבול הסורי ועליהם כתובות לשיחרור השבויים, הנעדרים והחטופים מלבנון. האירוע יתקיים בהשתתפות משפחות החטופים והנעדרים.

מחר, בשעות הצהרים יתקיים טקס הפרחת מאות בלונים לעבר גבול סוריה. הבלונים יופרחו על ידי ילדים מכל ישובי הגולן מבוסתן סמוך לקיבוץ עין זיון. הילדים יפריחו גם בלון ענק ועליו כתובת בערבית שתקרא לשיחרור השבויים, הנעדרים והחטופים מקרב סולטן יעקוב ואירוע חטיפת חיילים בהר דב.

באירוע ישתתפו גם משפחות אביטן, אברהם וטננבאום. משפחת נעדרי הקרב מסולטן יעקוב ייעדרו מהאירוע עקב מפגש היכרות עם הרמטכ"ל החדש רב אלוף משה יעלון.

