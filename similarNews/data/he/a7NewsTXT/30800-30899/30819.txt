

במשרד החוץ בוחנים את האפשרות שישראל תחזיר את שגרירה לווינה. בפברואר שנת 2000 החליטה ישראל להוריד את דרג היחסים שלה עם אוסטריה ביום שבו צורפה מפלגת הימין הקיצוני "מפלגת החופש" בראשותו של יורג היידר לממשלה האוסטרית.

השבוע, בראיון לרשת טלוויזיה גרמנית אמר ראש הממשלה אריאל שרון כי פתרון המשבר אינו בדרך של חרם אלא "בשיחות וגיוס העמים המאמינים בדמוקרטיה". דבריו של שרון הופצו בתקשורת האירופית וניתן היה להבין מהם שהוא תומך בחידוש היחסים המלאים בין שתי המדינות.

כתב עתי"ם מוסיף כי במשרד החוץ ציינו כי למעשה לא חל שינוי בנסיבות שיצדיק את העלאת דרג היחסים מכיוון שהיידר ומפלגתו עדיין שותפים בקואליציה האוסטרית.
