

כך אמר היום ח"כ שוחט אשר תקף במילים חריפות את מינויו של ח"כ ויצמן שירי לתפקיד סגן שר הבטחון. שירי מונה היום לתפקיד סגן שר הבטחון על ידי שר הבטחון בנימין בן אליעזר וזאת לאחר שח"כ דליה רבין התפטרה מהתפקיד מטעמים מצפוניים.

"לשירי ויצמן אין גרם אחד של ניסיון צבאי, ניסיון מדיני או ניסיון ציבורי. הוא חדש ומעולם לא עסק בדברים האלה. הוא מקבל את זה כי הוא נאמן לפואד". כך אמר היום שר האוצר לשעבר ח"כ אברהם בייגה שוחט על מינויו של ח"כ ויצמן שירי לתפקיד סגן שר הבטחון. בייגה אף תקף את יו"ר מפלגתו בן אליעזר ואמר כי זוהי טעות חמורה למנות כעת שרים וסגני שרים בו בזמן שכל כך הרבה חברים נוטשים את המפלגה.

ח"כ ויצמן שירי הגיב לדברים באומרו: " בייגה ירד לרמה שאני לא מוכן להגיע אליה. ישנם אנשים שעדיין לא המציאו את הכדור שיוציא אותם מהתיסכול", סיכם שירי.

שירי הודיע היום כי יסכים להתמנות לתפקיד סגן שר הבטחון וזאת בעיקבות התפטרותה של ח"כ דליה רבין מן התפקיד.

