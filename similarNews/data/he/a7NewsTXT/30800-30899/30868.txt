

קרוב ל-160 שריפות יער פוקדות בימים אלה את אזור מוסקווה, מסר ביום חמישי המשרד למצבי חירום של רוסיה, אותו ציטטה סוכנות הידיעות איטאר-טאס.

בידיעה נאמר כי מאז תחילת הקיץ נשרפו באזור 3,860 דונמים של יערות.

"מספר דליקות מתקרבות לישובים, אך לפי שעה לא נשקפת סכנה לאזורי מגורים", הטעים המשרד.

גל החום והיובש הפוקדים בימים אלה את רוסיה הם בין הגורמים לשורה של דליקות רחבות היקף ברחבי המדינה. השלטונות מסרו כי יותר מ-5,000 בני אדם גויסו כדי להלחם בלהבות.
