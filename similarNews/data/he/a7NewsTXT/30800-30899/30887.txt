

טטיאנה סופונובה שנפצעה קשות בעת שניסתה להסיר שלט בעל אופי אנטישמי ממולכד שהוצב על כביש מוסקווה קייב, קיבלה היום את אות הכבוד והגבורה של רוסיה במעמד הרב הראשי לרוסיה הרב ברל לזר.
טטיאנה סופונובה סיפרה לנשיא רוסיה על הטיפול הרפואי לו זכתה בישראל.

מיד לאחר שנפצעה קשות היא הוטסה לטיפול רפואי בבית חולים שיבא תל השומר בסיועה של הסכונות היהודית, הרב לזר ונשיא איגוד הקהילות היהודית, לב לבייב. הטיפול בארץ הציל את מאור עיניה.

בעת המפגש ציין נשיא רוסיה כי במדינה בה יש כל כך הרבה לאומים יש לעשות הכל נגד פעולות אנטישמיות.

הרב הראשי לרוסיה העלה על נס את העובדה שגם לאחר שדבר פציעתה של טטיאנה התפרסם ברבים המשיכו אזרחים רוסים להסיר בעצמם שלטים אנטישמים נוספים שנתלו ברחבי רוסיה "זוהי ההוכחה כי הרוב המכריע של אזרחי העם הרוסי הוא עם נאור אך יחד עם זאת, התרבות המקרים מחייבת נקיטת צעדים נחרצים למיגור תופעות אנטישמיות ברוסיה" אמר לזר.
