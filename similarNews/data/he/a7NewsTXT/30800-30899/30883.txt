

שר הבטחון בנימין בן-אליעזר אמר היום במרכז העבודה בבית ברל כי סלאח שחאדה, מפקד הזרוע הצבאית של החמאס עמד לפוצץ משאית ועליה טון חומר נפץ כדי לגרום למותם של מאות ישראלים.

בן-אליעזר סיפר, כי 8 פעמים נדחה המבצע, כיוון שלא היה ברור שאכן רב-המחבלים נמצא לבדו ואין עימו בני משפחה או ילדים. לדבריו ביום שני התקבל אישור ששחאדה נמצא לבד עם שני מרצחים נוספים ולכן אושר המבצע.

השר הוסיף כי מדובר באחד מגדולי המרצחים המחבלים וכי הוא תכנן מגה-פיגוע: פיגוע התופת הגדול ביותר שהיה בישראל שעלול היה בתוצאותיו לגרום לזעזוע נורא ולטבח רב.

משרותי הבטחון נמסר כי שחאדה זמם גם לפוצץ את גשר גוש קטיף ולבצע פיגוע המוני במרכז באר-שבע.
