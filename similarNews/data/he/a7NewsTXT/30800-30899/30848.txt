

מכללת עמק יזרעאל החליטה להעמיד תנאי קבלה מיוחדים ליוצאי יחידות מובחרות. המכללה תעניק יתרון בתנאי הקבלה ליוצאי יחידות אלה. הם יתקבלו גם אם הציון הממוצע המשוקלל שלהם יהיה נמוך בעשרה אחוזים מהציון הדרוש לכל חוג.

החיילים המשוחררים הרגילים, אם הם בעלי ציון ממוצע של 80 עד 90 בתעודת הבגרות יתקבלו ללא בחינה פסיכומטרית, ואילו יוצאי יחידות מובחרות בעלי נתוני בגרות נמוכים יתקבלו ללימודים על פי הציון הקובע שישיגו בבחינה הפסיכומטרית בלבד.

הפרופסור עליזה שנהר, נשיאת המכללה, אמרה: "מכללת עמק יזרעאל מבקשת להצדיע ללוחמים, היא תחבק אותם בחום ותקבל אותם לשורותיה, וזה המעט שיכולה המכללה לעשות כדי להביע את הערכתה אליהם".

במכללה זו לומדים כ-3000 סטודנטים בשמונה תורנויות לימוד, ובימים אלה מסתיימת גם בניית שלב א' של מעונות הסטודנטים בקמפוס.


