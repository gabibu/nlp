

בשבוע הבא יתייצבו פעילי ימין מהצפון מול תחנות המשטרה השונות באזור בהפגנות שקטות.

הפעילים מתכוונים להגיש למפקדי התחנות עצומה הקוראת להם "להימנע ממעשי האלימות הנוראים שכופה עליהם ממשלת ישראל".

במנשר שיקבלו המפקדים נאמר: "פריצה לביתו של אדם זו אלימות. ניתוק תינוקות מאימותיהם זו אלימות. קשירת ידיו של אזרח ישר באזיקים זו אלימות. גירוש אדם מביתו זו אלימות. החרבת ביתו של אדם זו אלימות.

מטה צפון המארגן את פעילות המחאה, מוסר כי הגשת העצומה תתבצע בו זמנית במספר רב של תחנות משטרה בצפון, תוך הפגנה קצרה ושקטה בכניסה לתחנה.
במטה קראו לתושבי הצפון להצטרף אליהם ולהביע את דעתם בדרך שקטה ותרבותית מול הכתובת הנכונה, מול מטה המשטרה הקרוב למקום מגוריך.
