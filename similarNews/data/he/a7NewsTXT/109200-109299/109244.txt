

צעירה בת 24 אושפזה לפני יומיים במצב קשה מאוד בבית החולים סורוקה בבאר שבע בעקבות זיהום בחיידק האלים מסוג "מנינגוקוקוס".

בבדיקות שנערכו לצעירה התברר כי נדבקה בחיידק ה"מנינגוקוקוס". אנשי משרד הבריאות העניקו טיפול אנטיביוטי מונע לכל מי שבא עמה במגע.

כתבנו משה פריאל מציין כי הצעירה נמצאת כל ימות השנה בהוסטל של אוכלוסיה הסובלת מחריגות
בבאר שבע, לכתבנו מסר ד"ר יניב אלמוג, מנהל היחידה לטיפול נמרץ פנימית בבי"ח סורוקה, כי ביום שלישי חשה הצעירה בתופעות מוזרות, כאבים בגרון, כאבי שרירים וחום גבוה. במחלקה הוחלט לאשפזה באחת הפנימיות של בית החולים ואולם ביום רביעי בבוקר חלה התדרדרות במצבה, מערכות הגוף קרסו והיא אושפזה בטיפול נמרץ פנימית ב'. ד"ר אלמוג מנהל היחידה מסר לתקשורת כי הצוות הרפואי נאבק על חייה. "הטיפול הרפואי שהיא מקבלת כולל אנטיביוטיקה וטיפול תומך", הסביר.

עוד ציין ד"ר אלמוג כי החיידק הוא מאותה משפחת חיידקים ממנה סבל הפעוט זוהר ז"ל שנפטר ממחלה זו. יחד עם זה הדגיש כי הפעם ההתדרדרות במצב החולה היתה מהירה מאוד.
