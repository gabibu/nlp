

ועד רבני יש"ע קורא לכל אזרחי ישראל להגיע לאזור גוש קטיף וצפון השומרון בזמן חג הפסח ולהישאר שם על פי הנחיות המטה המשותף של ארגוני הימין.

"אנו שבים ומזכירים שתוכנית הגירוש וההרס, היא בלתי מוסרית בעליל, ולמרות שהתקבלה בכנסת אין לה תוקף, ואין לסייע בכל דרך בביצועה", נמסר בהודעת וועד רבני יש"ע.

יו"ר ועד הרבנים, הרב דב ליאור מקריית ארבע, אמר לפני כשבוע בכינוס של מתנגדי ההתנתקות כי "מנסים להעביר אותנו על הדת ועל התורה וחיוב מהתורה לסרב לפקודה של עקירת יהודים מארצם".
