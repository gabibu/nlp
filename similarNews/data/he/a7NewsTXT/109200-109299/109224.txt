

הסתדרות המעו"ף אישרה את השבתת כל המערכת הבנקאית החל מיום א' ללא הגבלת זמן.
השביתה תכלול את כל סניפי הבנקים, בנק ישראל ואת חדרי העסקאות בבנקים.

בנוסף, העובדים לא ימלאו מזומנים במכשירי הבנק האוטומטיים.

באשר לבורסה ההסתדרות תפרסם הודעה בהמשך.

מזכ"ל הסתדרות המעו"ף לאון מורוזובסקי אמר כי "הגורם היחיד לשביתה הוא שר האוצר אשר מעדיף לפעול בכוח ולא במוח. לא יתכן כי רפורמה כל כך מקיפה שיש לה השלכות נרחבות על ציבור העובדים תעבור בחקיקה כוחנית וחד צדדית ללא הידברות עם העובדים וללא חתימת הסכמים שישמרו על זכויותיהם בעתיד. אני קורא לשר האוצר, להתעשת, ולפעול בדרכי הידברות ולא בדרכי בריונות.".

