

הסתיים המשפט נגד מיקרוסופט. שופטת פדרלית אישרה ביום שישי את רוב סעיפי הצעת הפשרה המקורית של משרד המשפטים האמריקאי במשפטה הארוך של מיקרוסופט.

בדיון אחרון זה ביקשו 9 מדינות ומחוז קולומביה, שלא קיבלו את ההצעה המקורית, להכביד את הסנקציות על מיקרוסופט. השופטת המחוזית קבעה כי הסנקציות נגד חברת התוכנה יימשכו במשך 5 שנים.

עם זאת ערכה השופטת שינויים, ביניהם דרישה ממיקרוסופט לחשוף את פרוטוקולי התקשורת של Windows שישה חודשים לפני המועד שצויין בהצעת הפשרה.

בין הנושאים שדחתה השופטת: דרישה לכפות על מיקרוסופט להתאים את Office להפעלה על מערכות הפעלה מתחרות ולהפיכת הדפדפן Internet Explorer למוצר קוד-פתוח.

המאבק המשפטי נגד מיקרוסופט נמשך מאז אוקטובר 1998, ויש הטוענים שסיומו הנוכחי איננו מקדם את המצב, אלא שב ומקל מדיי על מיקרוסופט.


