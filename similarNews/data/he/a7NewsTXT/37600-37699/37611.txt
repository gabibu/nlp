

רשויות התקינה בארה"ב אישרו ביום חמישי למכור בחנויות טבליות מניקוטין שיסייעו לאנשים להיגמל מעישון.

טבליות אלה, שיימכרו מעבר לדלפק, יספקו למעשנים מקור ניקוטין, שיסייע להם להימנע
מעישון סיגריות, ויחסוך מהם את הסימפטומים המלווים גמילה מעישון, מסר יצרן ה "GSK.L", גלקסוסמית'קליין.

הטבליות יימכרו בשתי רמות ריכוז. הוראות השימוש יסייעו למעשנים לבחור במינון המתאים, בהסתמך על מידת רצונם לעשן סיגריה עם קומם בבוקר, דבר המהווה מדד למידת תלותם בניקוטין, נמסר מהחברה.

השימוש בריכוז הנכון אמור להגביר את סיכויי הגמילה.

הטבליות הן בטעם מנטה קל, והן נמסות בהדרגה, ומשחררות באיטיות את הניקוטין למחזור הדם, אמר שאול שיפמן, פרופ' לפסיכולוגיה מאוניברסיטת פיטסבורג.

"גלקסוסמית'קליין" שמרכזה בלונדון, ענק התרופות שכבר הוציא בעבר לשוק מוצרים לגמילה
מעישון, מסר שאפשר יהיה להשיג את הטבליות בחנויות לקראת סוף חודש נובמבר.
