

באתר החרמון החלה היערכות לקראת החורף הקרוב. באתר מקווים, כי יתגשמו התחזיות על פיהן צפוי חורף מושלג במיוחד.

במהלך הימים האחרונים החל צוות עובדי אתר החרמון בראשותו של המנכ"ל זאבק גרינפלד ואנשי מושב נווה אטי"ב בעבודות להכנתו של האתר לחורף ולקראת פתיחת עונת הסקי הקרובה.

רכבלים נבדקו וכך גם הכלים ההנדסיים הכבדים המשמשים לפתיחת צירי התנועה והכנת תשתיות מסלולי הסקי. באתר החרמון מקווים, כי השנה תהיה עונת סקי ארוכה, כפי שמנבאות התחזיות על חורף קר ומושלג.


