

ח"כ צבי הנדל מהאיחוד הלאומי, פנה ליועץ המשפטי לממשלה בדרישה לפתוח בחקירה נגד יו"ר סיעת מר"צ ח"כ זהבה גלאון בחשד להסתה.

ח"כ הנדל מבסס את תלונתו על דברים שאמרה חברת הכנסת גלאון אמרה בראיון בסוף השבוע לפיהם "ממשלה שבה יכהנו מופז וליברמן היא ממשלה של פשיסטים."

ח"כ צבי הנדל מדגיש בפנייתו לרובינשטיין כי "ביטוי חריף זה , בעת הזו, מהווה הסתה גסה כנגד אישים פוליטיים בימין ולכן הוא מחויב להורות על פתיחת חקירה נגד חברת הכנסת גלאון".

במילון העברי 'ספיר' מופיעה הגדרת הפאשיזם כך: "השקפה לאומנית, גזענית, קיצונית, הדוגלת במשטר רודני"

(מקור המילה פאשיזם נעוץ בתנועה הפאשיסטית שהקים הרודן האיטלקי בניטו מוסוליני בין שתי מלחמות העולם. מוסוליני כרת ברית עם היטלר במלחמת העולם השניה).

בראיון לעיתון הערבי היוצא לאור בנצרת אמר שגריר בלגיה בישראל ולפרד גינס על השר איתם כי מי שמאמץ מדיניות של טרנספר הוא פאשיסט.

השגריר גינס מתח גם ביקורת קשה על מדיניות ישראל בשטחי יש"ע ואמר כי מדובר ב"מחנה המעצר הגדול בעולם".

לדבריו, חתמה לאחרונה ממשלת בלגיה על הסכם עם הרש"פ לפיו בלגיה היא זו שתממן את הדפסת ספרי הלימוד עבור מערכת החינוך ברש"פ.

השגריר הבלגי, הצטדק ואמר כי הוא לא האדם הראשון שקרא לשר איתם בתואר "פאשיסט". לדבריו ניתן למצוא את הכינויים הללו המאמרים בעיתון הישראלי, "הארץ".

גינס נימק את התבטאותו בטענה כי השר איתם תומך ברעיון הטרנספר ולטענתו לו מישהו באירופה היה מעלה את רעיון הטרנספר היו קוראים לו פאשיסט ומכנים את מדיניותו ככזו.

שר התשתיות אמר כי מעולם לא הביע תמיכה ברעיון הטרנספר ואף חזר על כך בראיונות רבים לאמצעי התקשורת.

בראיון לרשת ב' של קול ישראל אמר השר איתם כי כעת הוא מצפה מכל אותם "האבירים" כהגדרתו שתקפו אותו בשל מילים פחות חריפות כלפי שר הבטחון. "אני מצפה מהם שיקומו עכשיו ויגנו על כבודו של שר בישראל" אמר.

השגריר מתח ביקורת גם על הרש"פ ואמר כי היא "אימצה מדיניות של אלימות"

ולפרד גינס אמר כי על ישראל לשחרר את הכספים המוחרמים של הרש"פ.

השגריר ציין כי "בלגיה רוצה לתמוך במדינת ישראל שתהיה בתוך גבולות הקו הירוק בלבד, ואיננה מוכנה לתמוך במדינה אשר איננה מיישמת את החלטות האו"מ ומועצת הבטחון"

יחד עם זאת הדגיש כי "היחסים בין בלגיה לישראל טובים".
