

סמנכ"ל אגף אירופה ויקטור הראל זימן אחר הצהריים בדחיפות אל משרד החוץ את שגריר בלגיה בישראל וילפרד גינס בעקבות דבריו של השגריר לעיתון "כל אלערב".

הראל הדגיש בפני השגריר כי התבטאויותיו כלפי שר בממשלת ישראל הינם בגדר התערבות בענייני הפנים של ישראל. בתגובה הבהיר השגריר כי דבריו לא הובנו כהלכה והוא לא התכוון למתוח ביקורת אישית כלפי השר איתם או כלפי מדיניות הממשלה. השגריר גינס ציין כי בכוונתו לשגר עוד היום מכתב הבהרה לשר אפי איתם.
