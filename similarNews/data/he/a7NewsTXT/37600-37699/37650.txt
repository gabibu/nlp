

שוק הלחם בישראל נאמד בכמיליארד וחצי שקלים בשנה. למרות המיתון, נרשמת עלייה בביקוש ללחמים מיוחדים, בהם לחמי בריאות, הלחם הפך בסיס לארוחה ולא תוספת בלבד. פרטים אלה נמסרו לקראת שבוע המזון ישראפוד, שיתקיים בגני התערוכה בתל אביב בימים 25-27 בנובמבר 2002.

עם כל זאת, עדיין 50% מהאוכלוסייה צורכים לחם שחור אחיד שמחירו נמצא בפיקוח ממשלתי. המוצרים שבפיקוח מהווים יותר מ- 50% מסל הלחם. מחירם של הלחמים המיוחדים והבריאותיים מגיע לעיתים לכעשרה שקלים לכיכר.

שבוע המזון ישראפוד, משלב מספר תערוכות המייצגות את תעשיית המזון על כל מרכיביה, לרבות ציוד אירוח, קייטרינג, מלונאות, יינות וכל סוגי המזון המשווקים בישראל. בתערוכה משתתפות מאות חברות מהארץ ומחו"ל. התערוכה מושכת אליה אנשי מקצוע רבים, קניינים, שפים ומנהלים מהשוק המוסדי, רשתות בתי מלון, מסעדות ועוד.
