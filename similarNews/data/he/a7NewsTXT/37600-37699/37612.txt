

תושבים כועסים מחו ביום שישי בברלין נגד כוונה להחזיר לרחוב את שמו מהתקופה הקדם-נאצית, 'רחוב היהודים', וכמה מהם השמיעו קריאות "סבלנו מספיק מהיהודים".
ההפגנה החלה עם כ 40 מפגינים שמחו כנגד שינוי שם הרחוב מ'קינקל שטראסה' ל'יודן שטראסה', החלטה שאושרה על ידי מועצת העיר ברלין.

תושבי הרחוב ובעיקר סוחרים טענו שלא יודעו על שינוי שם הרחוב, והתלוננו כי הדבר יגרום להם לאי נוחות ולטירחה בשל הצורך לעדכן כרטיסי ביקור ומודעות.

אך עד מהרה הפכה המחאה להפגנה מכוערת עם בואם של נציגי הקהילה היהודית של ברלין שהגיעו לטקס הפורמלי לשינוי שם הרחוב. אז, נשמעו סיסמאות, כגון "אתם היהודים דיברתם מספיק", ו"סבלנו מספיק מהיהודים".

ראש הקהילה היהודית, אלכסנדר ברנר, ניסה לענות על הטיעונים כאשר צוותי הטלוויזיה
התחילו לתעד את האירוע. אבל כאשר הרוחות החלו להתחמם, הוא ענה: "אתם מצדדים בנאצים
עם ההערות שלכם", ועזב את המקום.

מאוחר יותר טענו מספר בעלי עסקים כי הניאו-נאצים "תפסו טרמפ" על האירוע.

"שמעתי מישהו אומר לו (לברנר) דברים איומים", אמר אחד מבעלי העסקים לרשת הטלוויזיה
SFB. "שמעתי אחד אומר, 'אתם היהודים אשמים בתבוסתה של גרמניה', וזה נורא לשמוע דבר
כזה. הייתי מזועזע לגמרי".

אחד מאנשי העסקים ברחוב טען כי התנגד לשינוי השם בשל הטירחה שגורם הדבר "לא אכפת לי על איזה שם חדש החליטה מועצת העיר, אני פשוט רוצה שהשם ישאר כמו שהיה עד כה".

'יודן שטרסה' היה שמו של הרחוב בשנות ה-30, עד ששינוי אותו הנאצים לשם ארי. היוזמה להחזיר לרחוב את שמו ההסטורי באה אחרי שהסוציאל-דמוקרטים נבחרו למועצת העיר ברלין בשנה שעברה.
