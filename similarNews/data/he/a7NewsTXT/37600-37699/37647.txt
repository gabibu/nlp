

בשעה זו הותר לפרסום כי השב"כ השלים את מעצרם וחקירתם של עשרה ערבים מאזור שכם , החשודים כי השתתפו בפיגועי ירי רבים כנגד ישראלים. בפיגועים המדוברים נרצחו 4 ישראלים ושניים נוספים נפצעו .

כתבנו קובי פינקלר מוסר, כי מעצרם של העשרה התבצע במהלך החודש, והאחרון שבמחבלים נעצר אמש .

כתבנו מוסיף כי החקירה נפתחה בעקבות מעצרו של ערבי מהכפר בורקין , אשר סיפר כי הוא וחבריו היו נוהגים לרדת לכביש 60 המחבר בין שכם לבית אל , וכאשר היו רואים מכונית שנוסעת לבדה , היו מודיעים לחולייה נוספת שהיתה אורבת בהמשך הכביש ויורה על היושבים ברכב .

העשרה הודו בחקירה בביצוע הפיגועים המיוחסים להם .

