

הממונה על ההסברה ברשות הפלשתינית יאסר עבד רבו אמר אמש כי ראש הממשלה שרון מקים ממשלת ימין צרה, שאיננה אלא "התארגנות הימין בישראל להמשיך במעשי הטבח בפלשתינים ובפשעים נגדם".

עבד ראבו אמר את הדברים בעת שנחת בשדה התעופה של ביירות, לשם הגיע כדי להשתתף באחד הכינוסים ולקיים, ככל הנראה, מפגשים עם ההנהגה הלבנונית.

עבד רבו הוסיף ואמר כי "הימין בישראל מתארגן עתה להמשך מעשיו נגד הפלשתינים, דבר שעלול להתפתח ולהתפשט על פני האזור כולו", אמר.

לדבריו, "הימין הקיצוני בישראל מתכנן את הקרב האחרון נגד העם הפלשתיני" אך ההנהגה הפלשתינית ממשיכה במגעיה עם גופים שוחרי השלום בישראל, אם כי אינה צופה לעתיד טוב.
