

בתום ספירת 97% מקולות הבוחרים בטורקיה עולה כי מפלגת "הצדק והפיתוח" (AKP) זכתה ברוב מוחץ של 34%. במקום השני נמצאת המפלגה הרפובליקנית עם 19.2 אחוזים.

מפלגת הצדק והפיתוח, הנחשבת כבעלת נטייה פרו-איסלמית, תוכל להקים ממשלה ללא קואליציה.

כיוון שאחוז החסימה היה גבוה, (% 10) 12 מתוך 16 מפלגות שהתמודדו לא יכנסו לפרלמנט.

תוצאות הבחירות מהוות שינוי משמעותי בפוליטיקה התורכית. הנפגע העיקרי יהיה בולט אצ'וויט, מנהיג המפלגה הדמוקרטית השמאלנית.

למרות שורשיה האיסלמיים של מפלגת הצדק, התאמצו בכיריה להתרחק מהתווית האיסלמית, והציגו אותה כמפלגה פרו-מערבית המצדדת בהצטרפות לאיחוד האירופי, ותומכת בחוקה החילונית של תורכיה.

