

ראש הממשלה צפוי להפגש היום אחר הצהריים עם בנימין נתניהו. השניים ישוחחו על אפשרות צירופו של נתניהו לממשלה כשר החוץ. ראש הממשלה אמר: "כישוריו של נתניהו והירתמותו למערכה בה אנו עומדים, יכולה להוות תוספת כוח חשובה לממשלה לנוכח האתגרים והמשימות שלפנינו".

בהתייחסו להחלטתו לצרף את מופז, אמר ראש הממשלה: "אני משוכנע כי מופז שהקדיש עשרות שנים בצה"ל למען בטחון ישראל והיה רמטכ"ל מצויין, ימלא את תפקידו בהצלחה. בכוונתי להביא את מינויו לאישור הכנסת מחר".

בישיבת הממשלה הוחלט להחזיר סמכויות שניתנו בידי השר מלכיאור ממשרד החוץ חזרה למשרד ראש הממשלה. בין הסמכויות: ישראל בתפוצות, חטיבת החברה, השבת רכוש יהודי ומאבק באנטישמיות. "יהדות לכל" תועבר למשרד הקליטה.


