

כ-20 מראשי מדינות אפריקה התכנסו היום באבוג'ה בירת ניגריה לוועידת פסגה בת יממה, כדי לדון ביישום תוכנית חירום לכלכלה האפריקנית.

היוזמה שקידמו ניגריה, אלג'יריה, סנגל ודרום-אפריקה תהיה ככל הנראה התוכנית הכלכלית המבטיחה ביותר שהיתה אי-פעם ליבשת השחורה. היא הוגדרה כ"תוכנית מרשל לאפריקה" ומקווים כי המדינות המתועשות במערב יסייעו ביישום התוכנית בפתיחת השווקים שלהן ובהזרמת סיוע פיננסי בסך של 64 מיליארד דולר.

בתמורה, מבטיחים השותפים האפריקנים רפורמות כלכליות, יציבות ומנהיגות דמוקרטית.

