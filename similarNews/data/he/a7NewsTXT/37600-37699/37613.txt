

יו"ר אגודת העתונאים של ברש"פ ברצועת עזה, תאופיק אבו חוסה, אמר כי חברי האגודה החליטו להחרים את פעילויות ארגון המחבלים החמאס לאחר שאנשיו תקפו עיתונאים מטעם האגודה שניסו לכסות את הפיצוץ שהיה ביום חמישי בבית בעזה, ממנו נהרגו שלושה מחבלי חמאס ונפצע אחד נוסף. כך מסר היומון אשארק אל-אווסת, שיצא לאור בשבת בלונדון.

אבו חוסה הוסיף ש"החרמה זו תימשך עד שתנועת החמאס תודיע על אחריותה למעשה, ותגיש התנצלות רשמית על האירוע לאגודה". הוא ציין כי הוא רואה בהודעה שפורסמה על ידי החמאס בעקבות התקרית ובה היא גינתה את מה שקרה "בלתי מספקת". יש צורך בפרסום התנצלות רשמית, הדגיש.

ארגון החמאס פרסם ביום חמישי הודעה בעקבות התקרית בה נאמר כי "במהלך סיקור האירוע
המצער, בו נהרגו שלושה שאהידים מגדודי עזאדין אל-קסאם ונפצעו אחרים בשכונת זייתון בעיר עזה, על ידי אחינו העתונאים, הותקפו כמה מהם על ידי אנשים מסויימים שהיו במקום, ונגרם נזק לציודם".

דיווח זה שקרי אומר יו"ר אגודת העתונאים ומאשים את חמאס באחריות לתקיפה.

בעקבות הפיצוץ בו מדובר, חשו 13 עתונאים וצלמים, הפועלים למען סוכנויות החדשות ורשתות הטלוויזיה הבינלאומיות, למקום כדי לסקר את האירוע, שקרה לדברי החמאס כתוצאה מ"כשל טכני".

אבו חוסה אומר שמחבלים מארגון החמאס "תקפו את העתונאים, הפליאו בהם את מכותיהם, ושברו את מצלמותיהם. בין אלה שהותקפו שמס עוודה, העובד למען סוכנות רויטרס. לעוודה נגרמו שלושה שברים בגופו, בנוסף לשבירת מצלמותיו".

יו"ר אגודת העתונאים הוסיף והאשים את אחד משומרי ראשו של מחמוד אל-זהאר, ממנהיגיה
הבולטים של תנועת החמאס ברצועה, באיום על שני עתונאים ושליפת נשקו בנוכחותם, כדי לאלצם באיום נשק למסירת סרטי הוידאו המתעדים את האירוע.

ביום חמישי פרסמה אגודת העתונאים הודעה, בה נאמר: "אנו קוראים לכל חברינו להחרים את הארועים ואת הפעילויות הקשורות לחמאס, וקוראים להם להימנע מלכסות את כל מה שקשור לתנועה עד להודעה חדשה.
