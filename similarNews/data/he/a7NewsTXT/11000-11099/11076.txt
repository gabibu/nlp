

תיירות מצרים ספגה מכה לאחר שהתיירים מהמערב כולל אלו מאירופה, בריטניה וארה"ב ביטלו בעקבות הפיגוע בארה"ב את סיוריהם.

מארגני סיורים ומנהלי בתי מלון אמרו שקבוצות אמריקניות ובריטיות ביטלו כמעט את כל ההזמנות לאתרים פופולרים, המציעים הכל החל מהפירמידות של גיזה ומקדשי הפרעונים, עד לסיורי ג'יפים במדבר ומסעי צלילה. ביטולים נרשמו גם אצל התיירים האיטלקים, הצרפתים והגרמנים.

ירידה חדה זו פרושה איבוד מקור חשוב מאוד של מטבע זר למצרים, 7 שבועות בלבד אחרי הפיחות במטבע המצרי בשיעור של 6% . האמריקנים היוו קצת למעלה מ-4% של המבקרים במצרים, אבל ירידה חדה במספר התיירים האירופים, המהווים 75-85% מהמבקרים, תפגע קשות בענף זה.



