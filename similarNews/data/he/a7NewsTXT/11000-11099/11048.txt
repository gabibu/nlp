

ראש הממשלה אריאל שרון חזר בו מן ההחלטה שלא לפגוש את שר החוץ הבריטי, ג'ק סטרו.

תחילה נמסר מלשכת שרון כי הוא לא יפגוש את סטרו משום שזה השמיע בימים האחרונים התבטאויות אנטי ישראליות קשות. בין היתר הוא אמר לפני שבוע שישראל מנהלת מדיניות שטנית. אתמול אמר סטרו בטהרן כי יש הצדקה לטרור הפלשתיני כלפי ישראל.

חרף הדברים האלה , ובעקבות שיחת טלפון עם ראש ממשלת בריטניה טוני בלייר, שינה שרון את החלטתו הראשונית ולשכתו הודיעה כי הוא יקיים את הפגישה עם סטרו.
