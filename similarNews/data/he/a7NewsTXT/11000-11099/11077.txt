

העיתונאי יואב יצחק דיווח באתר NFC כי שרון הורה לפרס לדון רק בנושא הפסקת האש ובהקלות על האוכלוסיה הפלשתינית.
משום כך אמר היום פרס למקורביו, מתוכננות פגישות נוספות כדי להתניע תהליך ולבנות דעת קהל שכנגדם גם שרון לא יוכל לעמוד.

לפי יצחק, שרון אמר כי הפגישה תתקיים בתנאי שלא יהיו פיגועים בהם יפגעו אזרחים ישראליים. אם תהיה פגיעה שכזו, הפגישה תבוטל גם בהתראה קצרה.

יצחק אף חשף כי במאמצם לגרום לפגישת פרס ערפאת הפעילו האמריקאים לחץ על בנו של שרון עומרי באמצעות סדרת שיחות טלפוניות שבהן ביקשו ממנו ללחוץ על אביו.

כמו כן פנו האמריקאים לאסאד וביקשוהו לבטל את פגישתו עם ערפאת כדי שהפגישה עם פרס תתקיים עוד לפני יום הכיפורים ולא תידחה עד אחרי סוכות.
