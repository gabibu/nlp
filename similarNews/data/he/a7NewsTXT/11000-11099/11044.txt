

בעקבות התקרית בין אנשי הבטחון הישראלים המלווים את שר החוץ הצרפתי הובר ורדין לבין אנשי הבטחון הצרפתים שאסרו על כניסתם של הישראלים לפגישה שקיים ורדין עם מנהיגים פלשתינים במלון "אמריקן קולני" בירושלים, נמסר ממשרד החוץ בירושלים כי בישראל מתייחסים לאירוע באופן מינורי, אירוע שאינו משקף את טיבו וטבעו של הביקור. "מדובר בחיכוך שמבוסס על מידה מסויימת של אי הבנה".

בשני הצדדים ואין לייחס לו משמעות מעבר לכך", מסר אחד מדוברי משרד החוץ .

גורם מדיני האשים שהאירוע הוא חלק ממדיניות שאותה מבטא הקונסול הכללי של צרפת בירושלים ושמטרתה לקעקע את הלגיטימיות של אחיזת ישראל בירושלים.

לפני חמש שנים בעת ביקורו של נשיא צרפת ז'אק שיראק בעיר העתיקה בירושלים, התפתח עימות דומה בין המאבטחים הישראלים שהתעקשו ללוות את הנשיא הצרפתי לכל אורך הביקור לבין הצרפתים אשר דחקו את המאבטחים הישראלים בטענה שמדובר בביקור פרטי.
