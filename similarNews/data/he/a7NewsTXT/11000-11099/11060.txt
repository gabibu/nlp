

"פגישת פרס-ערפאת תהווה טרגדיה לעם ישראל". כך אמר היום השר לביטחון פנים, עוזי לנדאו, במהלך סיור שערך בשכונות קו התפר בירושלים.

השר לנדאו אמר כי הוא עדיין מקווה שפגישת פרס-ערפאת לא תתקיים. פגישה כזו, אמר לנדאו, תפגע קשה בביטחונה של ישראל ובמעמדה. לדברי לנדאו, כל הדיבורים על כך שערפאת מתחיל להילחם בטרור "הם דיבורים לא-רציניים". השר לנדאו ציין שמטרתו של ערפאת היא להמשיך בטרור תוך כדי שהוא שולט על גובה הלהבות, בדיוק כמו בן לאדן", אמר לנדאו.

לנדאו הוסיף, שעם ערפאת צריך להילחם ולא להיפגש.
