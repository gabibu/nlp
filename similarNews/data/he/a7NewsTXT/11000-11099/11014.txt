

היעדר תיאום ושיתוף פעולה בין ה-F.B.I. ל-C.I.A., מחסור בסוכנים דוברי ערבית, במתרגמים ובסוכנים מנוסים ובעלי מיומנויות ויכולות ניתוח והערכות מצב, שימוש בציוד טכנולוגי מיושן, וחוסר יכולת לעיבוד כמויות המידע העצומות, הם בין הכשלים החמורים בעבודת ה- F.B.I. כך חשף אתמול היומון "וושינגטון פוסט". בעיתון התפרסם המידע כי החששות נעורו זמן רב לפני 11 בספטמבר.

בשנתיים האחרונות העבירו סוכני ה-C.I.A. ל- F.B.I. את שמותיהם של כמאה אנשים החשודים בהיותם מקורבים לאוסאמה בין לאדן או לאחד מארגוניו, ואשר חיו בארה"ב. במברק מ 23 באוגוסט (18 יום לפני הפיגוע) הוזכרו שמותיהם של שניים מהחשודים, חאליד אל מידהאר ונאווק אל חאזמי (שהשתתפו בחטיפות המטוסים). סוכני ה- F.B.I.חיפשו אחר השניים, אך לא הצליחו לאתרם לפני שעלו למטוס שהתרסק במתחם הפנטגון.

