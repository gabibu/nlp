

"דעי שדמך הצטרף היום לדמים הרבים שהרוו את אדמת העמק. ואומר לך בדמייך חיי ואומר לך בדמייך חיי. סלעית שלי, סלעית של עם ישראל ושל ארץ ישראל". במילים אלו נפרד ברק שטרית, מאשתו, סלעית הי"ד, שנרצחה אתמול בבוקר בצפון בקעת הירדן. היא נטמנה אחר הצהריים בקיבוץ שדה אליהו. סלעית, ילידת שדמות מחולה, הייתה עובדת סוציאלית בבית שאן.

כתבנו אפי מאיר שהה אתמול באזור הבקעה, ואמר כי לדברי אנשי הבקעה הפלשתינים חצו מבחינתם קו אדום כאשר הם ביצעו את הפיגוע בצפון הבקעה במרחק 15 ק"מ מבית שאן. לדבריו, תושבי הבקעה אמרו שפיגוע זה מגביר אצלם את תחושת המצור שהם חשים.

באתר N.F.C דווח כי עד ראייה שעבר במקום זמן קצר לפני הפיגוע ראה ערבים עורכים תצפית במקום.

