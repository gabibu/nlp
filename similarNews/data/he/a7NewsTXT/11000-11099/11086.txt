

חוג הפרופסורים לחוסן מדיני וכלכלי תובע מראש הממשלה להבהיר שבדבריו על מדינה פלשתינית התכוון למדינה פלשתינית בעבר-הירדן המזרחי.

"מכל מקום, בארץ ישראל המערבית יש מקום לריבונות אחת ולמדינה אחת בלבד, מדינת היהודים", נאמר בהודעת החוג.

יו"ר החוג ד"ר רון בריימן אמר כי "החוג מצפה מראש הממשלה לפטר את שר החוץ ובכך להפסיק אחת ולתמיד את החיזור המבזה אחרי חתן פרס נובל לטרור. אפילו אסאד מסרב להיפגש עם ערפאת. אם ערפאת הוא בן-לאדן שלנו, אולי גם בן-לאדן ראוי לפרס נובל..."

החוג קורא לשרי המחנה הלאומי, מהליכוד ומהמפלגות האחרות, להישאר בממשלה ולהביא לסילוקו של שמעון פרס ממנה, "במקום ליצור מצב שבו ראש הממשלה יהיה תלוי עוד יותר בשיגיונותיו של אדריכל מלחמת אוסלו".

ערב יום השנה למחדל מלחמת יום הכיפורים, החוג קורא לממשלה לשים לב להערכות המודיעין לגבי תוכניות המלחמה של ערפאת, במקום להיות שבויה בקונספציה המסוכנת של פרס.
