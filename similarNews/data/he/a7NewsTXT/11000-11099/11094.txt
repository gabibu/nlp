

שמה של המערכה החדשה נגד הטרור, עליה הכריזה ארה"ב, יהיה "חופש נצחי", כך הודיע ביום אתמול שר ההגנה האמריקני דונלד ראמספלד.

הכינוי הקודם, "צדק אינסופי", עורר את רגישותם של המוסלמים ברחבי העולם, כי רק אללה (אלוהים) יכול להגיע לצדק אינסופי, כך לפי השקפתם של אנשי דת מוסלמים בכירים.

ראמספלד מסר על השם החדש בתדרוך לכתבים בפנטגון. הוא הדגיש שזהו השם שניתן לבניית הכוחות העכשווית בלבד, ולא להתקפה הכוללת האמריקנית נגד הטרור הבינלאומי, הכוללת אמצעים כלכליים, מדיניים ודיפלומטים.
