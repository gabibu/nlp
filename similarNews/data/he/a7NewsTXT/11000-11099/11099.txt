

אחרי לילה של תקריות אש נועדים כעת שמעון פרס ויאסר ערפאת בנמל התעופה של דהניה, ליד רפיח.

קודם לפגישה נועד פרס בחוות השקמים עם ראש הממשלה אריאל שרון. בלשכת שרון נמסר אחר כך כי פרס ידון עם ערפאת אך ורק בנושא הפסקת האש, אך כל הכתבים המסקרים את הפגישה אומרים שבמהותה היא תהיה פגישה מדינית.

פרס עצמו אמר אמש כי בשבוע הבא וכן בעוד שבועיים צפויות פגישות נוספות בינו לבין ערפאת, והן יתקיימו בלי שום קשר להתרחשויות הבטחוניות עד אז.


