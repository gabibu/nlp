

שגרירות ישראל באתונה הגדירה כ"מבישים" וכתעמולה אנטישמית את ההדים שניתנו בתקשורת היוונית לפרסומים על חלקו של השירות החשאי הישראלי בפיגועי ה-11 בספטמבר בניו-יורק, ואשר אליהם התייחס בעיקר אחד מצירי הפרלמנט היווני, איש הימין הקיצוני.

בהודעה שפורסמה ביום שלישי מציין דובר השגרירות כי "מספר אישים יוונים, גם בחוגים הפוליטיים, התייחסו למאמרים שפורסמו בעיתוני פקיסטן וכוויית, ואשר לפיהם המוסד, שאנשיו ידעו על הפיגועים (בניו יורק) מראש, הזהיר כ-4,000 יהודים שעבדו במגדלי התאומים ורמז להם שלא להגיע למשרדיהם באותו יום. "סיפורים" אלה, עליהם דווח גם ביומונים הישראלים, הועלו על ידי ציר הימין הקיצוני ביוון, ג'ורג' קאראטסאפריס בשאילתה שהוגשה לפרלמנט, ואשר בסיומה דרש לבחון מה היה תפקיד המוסד בטרגדיה.

לחבר הפרלמנט, המוכר בשל גישתו האנטישמית, ואשר סולק במאי 2000 ממפלגת האופוזיציה השמרנית, קהל מאזינים קבוע בערוץ טלוויזיה השייך לו וקהל קוראים של כמחצית תריסר היומונים הימניים היוצאים לאור ביוון.

היומונים המוזכרים הזדרזו לדווח על הפרשה, ואליהם הצטרף יומון כלכלי בעל מוניטין שפירסם פרשנות מעורפלת בנושא.


