

בתום פגישת פרס וערפאת בדהניה הם אמורים להכריז על שורה של צעדים ליישום הפסקת האש.

במגעים המוקדמים לקראת הפגישה שבהם השתתפו פרס, מנכ"ל משרדו אבי גיל וראש אגף התכנון בצה"ל האלוף גיורא איילנד וכן אבו עלא וסעיב עריקת, סוכם על הפעולות המוטלות על הפלשתינים כדי להשליט את הפסקת האש ובמקביל על צעדים שישראל צריכה לבצע להקלת החיים של תושבי שטחי הרשות כמו הסרת כתרים וסגרים.

כל זאת במטרה להגיע לרגיעה מוחלטת שתימשך 7 ימים בסיומם ייפגשו פרס וערפאת בשנית ויכריזו על תחילת יישום דו"ח מיטשל. כזכור החלק הראשון בדו"ח הוא תקופת צינון שתימשך 6 שבועות.

גם בשעה זו מתקיימים מגעים בין שני הצדדים בנושא ההצהרה המשותפת אותה ימסרו פרס וערפאת לתקשורת .

כל האירוע אמור להסתיים בשעות הצהרים מאחר שמדובר בערב יום הכיפורים.
