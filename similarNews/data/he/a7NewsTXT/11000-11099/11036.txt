

נשיא המדינה משה קצב ביטל גם הוא את הפגישה המתוכננת עם שר החוץ הבריטי ג'ק סטרו, שהגיע אתמול אחר הצהריים לביקור קצר בישראל.

הפגישה בוטלה גם בשל בעיות לוח זמנים, אך גם בשל דבריו הבוטים של סטרו בתקשורת הבריטית כלפי ראש הממשלה שרון וכן בעניין הטרור.

מלשכת נשיא המדינה נמסר כי אתמול התעוררה בעייה טכנית הנוגעת לשעת קיום הפגישה שתוכננה להיום, יום ג', בשעה 17.00. אולם, בעקבות פניית לשכת ראש הממשלה אל לשכת הנשיא, נעתר הנשיא לפנייה ולא יפגוש את שר החוץ הבריטי בעת ביקורו בישראל.

גם ראש הממשלה אריאל שרון ביטל את הפגישה שתוכננה לו עם סטרו, ולפיכך, שר החוץ הבריטי ייפגש בישראל רק עם שר החוץ שמעון פרס.
