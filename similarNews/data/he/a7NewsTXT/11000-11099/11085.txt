

לפגישה הצפויה הבוקר בין שר החוץ שמעון פרס ויאסר ערפאת יצטרף, על פי הסיכום בין ראש הממשלה שרון ושר החוץ פרס, ראש אגף התכנון במטה הכללי האלוף גיורא איילנד.

איילנד אמור להשגיח כי פרס ישא ויתן עם ערפאת אך ורק על הפסקת אש. כנציגו של שאול מופז, אמור איילנד לייצג את צה"ל ואת הערכותיו הפסימיות של אגף המודיעין במטכ"ל באשר לערפאת, הערכות שהתגשמו בעקביות מאז תחילת הלחימה ביש"ע, ושהעלו את חמתו של פרס על ראש אמ"ן ועל ראש חטיבת ההערכה באגף המודיעין.

שרים בליכוד המתנגדים לפגישה טוענים כי מדובר בטעות מדינית. "פגישת פרס-ערפאת תהיה טרגדיה לעם ישראל", אמר אתמול השר לבטחון פנים עוזי לנדאו בעת סיור בשכונות קו התפר בירושלים. לנדאו הוסיף כי ערפאת הוא טרוריסט, וכי לכן יש להילחם בו ולא להיפגש עמו.
