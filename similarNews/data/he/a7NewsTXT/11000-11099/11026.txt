

יותר מ- 7000 בני נוער יהודים הגיעו בקיץ החולף לסיורים ולביקורים חינוכיים בישראל, במסגרת תכניות "החוויה הישראלית" של הסוכנות היהודית - למרות מצב הביטחון בשנה האחרונה.

במסגרת "החוויה הישראלית" מסיירים הצעירים בישראל, לומדים עברית, מטיילים ונחשפים לפניה המגוונים של החברה הישראלית. רוב תכניות "החוויה הישראלית" נמשכות כחודש ימים, ולרוב הצעירים היתה זו נסיעתם הראשונה לישראל.

מארה"ב הגיע מספר הצעירים הגדול ביותר; אחריה ממדינות אמריקה הלטינית, חבר המדינות העצמאיות ומערב אירופה. כן הגיעו צעירים מאנגליה, אוסטרליה ודרום אפריקה. צעירים רבים הגיעו במסגרת המסלול התורני. עד לסוף שנת 2001 צפויים להגיע כ1500- צעירים נוספים.

במהלך הקיץ נחתו בישראל כ600- מורים ומחנכים יהודים מרחבי העולם, לסיורים חינוכיים ולהפגנת הזדהות עם המדינה והחברה. המחנכים השתתפו בתכנית מיוחדת שהכינה המחלקה לחינוך של הסוכנות היהודית, שנועדה לסייע בהבנת המצב במזה"ת לאשורו. המחנכים נפגשו עם אישי בטחון, חינוך וחברה ממגזרים שונים בישראל ולמדו את מאפייני הסכסוך הישראלי-פלשתיני ומאפייני החברה הישראלית. הסיורים ארכו כ10- ימים ובסיומם שבו המחנכים לקהילותיהם, שם הם משמשים גם כמסבירים. המחנכים הגיעו מארה"ב, קנדה, דרום אמריקה, צרפת, בריטניה, הונגריה, פולין, אוסטרליה וניו-זילנד. עד לסוף 2001 צפויים להגיע כ200- מורים נוספים.

את הידיעה העבירה אלינו הסוכנות היהודית.

