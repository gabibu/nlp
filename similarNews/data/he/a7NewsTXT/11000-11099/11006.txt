

בתגובה להכרזתו של שרון אמש בכינוס של הסתדרות המורים כי מדינת ישראל מוכנה לתת לערביי יש"ע מדינה, פנה היום משה פייגלין, יו"ר התנועה למנהיגות יהודית, ומי שמתכוון להתמודד על הנהגת הליכוד, לבית הדין של התנועה, בתביעה להרחיק את אריאל שרון מתנועת הליכוד, וזאת בשל הכרזתו. הצהרת שרון מנוגדת לחוקת הליכוד, ועל פיה מי שאינו מזדהה עם מטרותיה אינו יכול להיות חבר בה. שרון בוגד בליכוד באופן בוטה, וחותר נגד השגת מטרותיו של הליכוד, כך נאמר בהודעה.

הוחלט גם על החתמת חברי המרכז כדי להורות לממונה על המרכז השר צחי הנגבי לכנס את מרכז הליכוד. בכינוס זה מבקשים המארגנים לגרום לכך שמרכז הליכוד ייאלץ את ראש הממשלה לחזור בו מהצהרתו.

