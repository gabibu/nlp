

מלשכת שר החוץ פרס נמסר הלילה כי הרב עובדיה בירך את שר החוץ לקראת פגישתו עם ערפאת.
בהודעה נאמר גם כי פרס עדכן הלילה את מנהיג ש"ס הרב עובדיה יוסף ואת יו"ר ש"ס השר אלי ישי במגעים ובהסכמות שהושגו עם הפלשתינים לקראת פגישתו של פרס ביום רביעי עם ערפאת.

ראש הממשלה לשעבר בנימין נתניהו שב ותקף בחריפות את שר החוץ שמעון פרס על כך שהוא עומד להיפגש עם ערפאת דווקא בערב יום הכיפורים, שנה לאחר שערפאת חידש את מעשי הטרור שלו כלפי הישראלים.

"מה שמרגיז ומצער הוא שפרס עושה זאת בערב יום הכיפורים, בזמן שהיה צריך לעשות חשבון נפש על מחדליו החמורים בעשור האחרון וביחוד על האסון הנורא שהביא על עמנו על ידי הסכם אוסלו האומלל", אמר נתניהו.
