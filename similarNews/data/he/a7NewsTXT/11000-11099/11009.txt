

בירושלים התקיים אתמול ''מצעד החיים", מצעדם של בני משפחות נפגעי הטרור, שרצו להביע באמצעות מצעדם ממסעדת סברו לכותל, כי הם אינם נשברים, והם משיבים מלחמה.

יעל זר, אמו של גלעד זר הי"ד, שנרצח לפני חודשים אחדים בשומרון, אמרה כי מטרת הצעדה היא לזעוק כלפי שמים, ולהסב את תשומת לבו של הציבור, שהפך לאדיש כלפי הפיגועים, למספרם הרב של היתומים.

בכותל נערך מעמד של אמירת קדיש על ידי היתומים. "אנו הרבה אנשים, ובמצעד החיים אנו זועקים, אבל גם מכריזים שאיננו שפופים או שבורים", אמרה זר.

