

להלן הודעת דובר צה"ל:

החל ממחר, ערב יום הכיפורים, ט' בתשרי התשס"ב, 26.9.01, יוטל כבכל שנה, סגר כללי על אזור יהודה, שומרון וחבל עזה.

הסגר יימשך עד יום ו', י"א בתשרי התשס"ב, 28.9.01, בשעה 02.00. במשך הסגר תאסר כליל יציאת פועלים וכניסת סוחרים ובעלי עסקים לישראל.

מעברי הגבול הבינלאומיים בגשר אלנבי וברפיח ייסגרו.

במהלך הסגר יתאפשר מעבר אנשים במקרים הומניטריים.

דובר צה"ל שב ומדגיש כי כניסת ישראלים לשטחי הרשות הפלשתינית אסורה ומסוכנת.
