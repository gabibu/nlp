

רשות התעופה הפדרלית האזרחית של ארה"ב פירסמה באינטרנט מודעה, בה היא מזמינה שוטרים חמושים לבושי אזרחית להתגייס כדי לשמור על הביטחון במטוסים בקווים הסדירים, במסגרת הצעדים נגד הטרור.

באתר האינטרנט של הרשות הופיעה המודעה, המגדירה את תפקידם של השוטרים האלה (מרשלים פדרליים באוויר): "להגיב על כל פעולה פלילית העלולה להתבצע במטוסים הטסים בטיסות סדירות ולפעול במקרי חרום הקורים באוויר. הם יהיו רשאים לשאת נשק, לבצע מעצרים ולהבטיח את בטחון המטוסים ושלומם של אנשי הצוות והנוסעים".

בהודעה גם נאמר כי המועמדים צריכים להיות אזרחים אמריקניים וכי הם יקבלו משכורת שנתית של 35,000-80.000 דולר.

לאחר הפיגועים בניו יורק ובוושינגטון הודיעה רשות התעופה הפדרלית כי היא תציב שוטרים במטוסים של חברות אמריקניות.

חברת לופנטהאנזה החליטה להציב במטוסיה, הטסים למקומות רגישים, שוטרים חמושים לבושי אזרחית כפי שעושה חברת אל על.
