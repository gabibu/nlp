

ערב הסעודית הודיעה היום רשמית על ניתוק יחסיה הדיפלומטים עם מיליציית הטליבאן השלטת באפגניסטן, זאת עקב תמיכת המיליציה בטרור.

הסיבה לניתוק היחסים על פי הסבר ריאד, היה סרוב טליבאן להענות ל"מגעים ויוזמות של ריאד בניסיון לשכנע את אפגניסטן שלא לתת מקלט לטרוריסטים, ולא לאמנם ולהכשירם",

ערב הסעודית הביעה צער על כך שמיליציית טליבאן "הפכה את אדמתה למחסה, ללשכת גיוס ולמחנות אימונים למספר רב של נמלטים ונוודים בני אומות שונות, בעיקר סעודים, כדי שיבצעו בהמשך פעולות פליליות המנוגדות לכל הדתות", וכן עקב "סרוב (הטליבאן) להסגיר את הפושעים ולהעמידם למשפט".

הצעד שנקטה ערב הסעודית מהווה המשך להודעה שפורסמה במוצאי שבת על ידי איחוד האמירויות, שגם הוא הודיע על ניתוק היחסים עם קאבול. נכון להיום, פקיסטן היא המדינה היחידה בעולם שלה יחסים דיפלומטים עם הטליבאן.

שתי המדינות (ערב הסעודית ופקיסטאן) כוננו יחסים בין הטליבאן במאי 1997.

בהודעה הסעודית נאמר כי "למרות כל ההתפתחויות, ממשלת טליבאן ממשיכה לנצל את אדמתה כדי להסתיר, לחמש ולאמן פושעים כדי שייצאו למבצעים פליליים נגד חפים מפשע, דבר הפוגע באיסלם, ומזיק לתדמיתם של המוסלמים בעולם".



