

פגישת ערפאת אסאד שנועדה ליום אתמול בדמשק, אחר שנות נתק ממושכות בין ערפאת לסוריה, בוטלה ברגע האחרון. הרקע לביטול הפגישה הוא חילוקי דעות קשים בין שני הצדדים. הפלשתינים נפגעו מביטול הביקור, והם זועמים מאוד בגללו.

אומר המזרחן יוסי אולמרט: "הקשרים בין סוריה לערפאת הם בעייתיים. הסורים אינם מכירים בהסכמי אוסלו. הם רואים את היחסים בין ערפאת לישראל כחלק מהמערכת הכללית של העולם הערבי נגד ישראל, וכועסים על כך שערפאת נוקט יוזמות צבאיות מבלי לתאם אותן אתם.

גם בשנת 1983 גירשו הסורים את ערפאת בבושת פנים מדמשק. מאז הוא ביקר שם פעמים אחדות בלבד. הביטול הפתאומי של הביקור השבוע נעשה, לדעתי, במטרה להשפיל את ערפאת".
