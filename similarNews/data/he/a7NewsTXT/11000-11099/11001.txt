

שרי האוצר מקבוצת שבע המדינות המתועשות (הג'י-7) ייוועדו ביום שלישי וידונו בצעדים שיינקטו במאבק נגד הטרור, הודיע ביום שני בכיר במשרד האוצר הקנדי.

הבכיר ציין כי הפגישה זומנה ע"י ארה"ב שלפני כן הודיעה כי פגישת שרי האוצר וראשי הבנקים המרכזיים של הג'י-7, שהיתה אמורה להתקיים בסוף החודש, תיערך בתאריך אחר.

"שרי האוצר של הג'י-7 יוועדו היום בבוקר וידונו בפעולות שינקטו נגד הטרור בתחום הפיננסי, מה הם עשו עד עתה ומה יקרה עכשיו", אמר הבכיר, שסירב לומר על איזה צעדים ידונו השרים ולא מסר פרטים נוספים.


