

בישיבת סיעת העבודה הערב אמר שר הבטחון בנימין בן אליעזר כי ערפאת לא שינה מאום באסטרטגיה שלו, וכי הירידה בהיקף האלימות נובעת מלחץ בינלאומי שמופעל עליו. בן אליעזר הביע את ספקותיו לשינוי שיחול כתוצאה מפגישת פרס וערפאת אבל הוסיף כי "אם שמעון יביא לשינוי המצב אצדיע לו", הוסיף בן אליעזר.

שר החוץ פרס, הביע במהלך הישיבה דאגה מהמצב הכלכלי הקשה בשטחי הרשות, ואמר: "לערפאת לא אכפת, הוא לנינסט. ככל שרע יותר לאנשיו ככה טוב לו יותר, אבל האצבע המאשימה תופנה אלינו".


