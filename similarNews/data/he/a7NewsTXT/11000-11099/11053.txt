

הטליבאן שבשלטון באפגניסטן יגיבו נגד כל מי שיתקוף אותם, ונקטו את הצעדים הדרושים כדי להדוף כל מתקפה. כך אמר סגן שר ההגנה של הטליבאן מולא נור עלי, בראיון לרשת הטלוויזיה של לוויינים בקטאר "אל-ג'אזירה". "כל מי שיתקוף אותנו או יסייע בכך הוא אויבנו, ונתקוף אותו", ציין.

"אם האמריקנים יתקפו אותנו היום, מחר הם יתקפו מוסלמים אחרים", הזהיר מולא נור עלי, שקרא לכל המוסלמים להבין את חומרת המלחמה הזו.

"העם האפגני המוסלמי מחויב להתנגד למתקפה האמריקנית בכל הדרכים, וכוחותינו יתפרסו בכל העמדות החשובות כדי להדוף את ההתקפה", אמר.

"האמריקנים משמיעים תירוצים מוטעים, כפי שעושים בקשמיר ובפלשתין, שם הורגים ההודים והישראלים את המוסלמים, וכך גם בצ'צ'ניה, בה הרוסים רוצחים מוסלמים חפים מפשע", ציין.
