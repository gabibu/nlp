

מועצת יש"ע החליטה לפתוח במערכה ציבורית נגד המשך מדיניות ההבלגה של ראש הממשלה וכוונתו להציע לפלשתינים הקמת מדינה.

כתבנו קובי סלע מדווח כי בדיונים שהיו בימים האחרונים בהנהלת המועצה הסתמנה כמעט הסכמה כללית שיש להסיר את הכפפות, לתקוף את שרון ולתבוע ממנו לסלק את ערפאת.

לאחר חג הסוכות תארגן המועצה הפגנה ברוח זו בכיכר ציון.

לכתבנו קובי סלע נודע כי ראש הממשלה עצמו אמר אתמול בחוג סגור כי התבטאותו בעניין הקמת מדינה פלשתינית חסרת משמעות ממשית מפני שערפאת אף פעם לא יפסיק את האש, וכי היא נועדה בעיקר להפקת רווחים מדיניים ביחיסונ עם ארצות הברית. שרון שב והצמיד לערפאת את הכינוי "כלב".
