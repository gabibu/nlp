

הבוקר נפצעו שלושה חיילים במוצב טרמית בגבול ישראל מצרים. הדבר אירע כאשר ערבים הפעילו מטען חבלה גדול מאוד במנהרה תת-קרקעית שחפרו מתחת לאחת הקירות של המוצב.

פיצוץ המטען גרם לקריסת קיר המוצב ולפציעת החיילים. אחד החיילים נפצע באורח קשה, אחד נפצע פצעים בינוניים והאחרים נפצעו קל. הם הועברו למחסום "כרם שלום" ומשם פונו באמבולנסים ובמסוק לבית החולים סורוקה בבאר שבע.

כתב "קול ישראל" יוני בן מנחם הגדיר את ההיתר שנתן רה"מ שרון לקיום פגישת פרס-ערפאת "שיחות תחת אש", דבר ששרון הבטיח שלא יתרחש.

כזכור, התנה רה"מ שרון את קיום הפגישה ב-48 שעות של שקט ועצירת מחבל הפתח' עבד א-בייעת שרצח את שרית עמרני הי"ד ליד תקוע בשבוע שעבר. למרות ששני התנאים האלו לא התמלאו, וחרף הפיגוע בחיילי צה"ל הבוקר, רה"מ שרון מאפשר את קיום הפגישה.
