

ממשלת ארה"ב ושלטונות התעופה בוחנים את האפשרות להשתמש במערכות לזיהוי פנים, כדי לסרוק את אולמות נמלי התעופה בחפשם אחר אנשים החשודים בפעילות טרור, כך דיווח היום העיתון "וושינגטון פוסט". הממציא של מערכת לזיהוי תווי-פנים טען כי אפשר להתקין את הציוד ולהתחיל להשתמש בו בתוך שבועות אחדים. יו"ר החברה שפיתחה את הסורק אמר לחברי הוועדה, כי אפשר לחבר את המערכת למצלמות בנקודות לבדיקה ביטחונית, ולהעביר מידע על אנשים החשודים בפעילות טרור לגורמים רשמיים באמצעות האינטרנט, תוך יצירת מה שהגדיר כ"מגן" שיתפרס על כפני המדינה כולה.

המערכת FaceIt יוצרת מפה דיגיטלית של פניו של אדם, הופכת את הקווים לנוסחאות מתמטיות ולפי טענות החברה הן ייחודיות כמעט כמו טביעת אצבעות. בהמשך משווה המערכת את "תדפיס הפנים" עם בסיס נתונים של תמונות.

