

יחידת החילוץ אילת-אילות, כוחות משטרה וגששי צה"ל בשיתוף עם אנשי רשות שמורות הטבע ממשיכים בחיפושים אחר שלומי דהן, בן 26, שנעדר מאז אתמול בבוקר. דהן, שיצא לטיול ג'יפים עם חברים בערבה הדרומית, עזב את הקבוצה ויצא לטייל לבדו.

סמוך לשעה 14:00 בצהרים - משבושש לחזור, ולאחר שכל הנסיונות לאתרו באמצעות הטלפון הנייד שלו עלו בתוהו, פנו חבריו למשטרה.

לצוות המחפשים הצטרפו גם כלבי המשטרה מיחידת הכלבנים של מחוז הדרום. הכלבים הובילו את המחלצים למצוק, אך בסריקות לא התגלה דבר.

