

רה"מ שרון נפגש היום עם שר הביטחון, עם ראשי מערכת הביטחון ועם שר האוצר לדיון דחוף בתקציב הביטחון.

שרון אמר שברצונו להוסיף לתקציב 2 מיליארד שקלים. משרד הביטחון, לעומת זאת, דרש להוסיף לתקציבו 3 מיליארד שקלים, להמשך מימון הלחימה בטרור.

רה"מ העלה אפשרות של העלאת מסים חדשים וקיצוץ בהוצאות הממשלה. שר הביטחון בן אליעזר הציע לבטל את חוקי הנגב המעניקים הטבות מס לתושביו.

שר האוצר שלום אמר כי המדינה תסבול ממחסור של מיליארדי שקלים עקב הירידה המשמעותית בהכנסות המסים, ולכן יש לבדוק הפעלת מהלך כלכלי מקיף.
