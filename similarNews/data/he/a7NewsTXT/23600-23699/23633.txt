

ארגונים ערביים וארגוני שמאל כאגודה לזכויות האזרח, אירגון עדאלה ואירגון פלשתיני בשם "קאנון" עתרו היום לבג"צ נגד מפקד כוחות צה"ל ביו"ש האלוף יצחק איתן ונגד הרמטכ"ל שאול מופז, נגד "הפגזות יעדים אזרחיים" בג'נין.

העותרים דורשים להורות לצבא "להפסיק להפגיז מטרות אזרחיות" במחנה הפליטים ג'נין ולקבוע כי "כל פגיעה של צה"ל במטרות אזרחיות הינה בלתי חוקית בעליל".

העותרים מבקשים מבג"צ לקיים דיון דחוף בעתירה בשל "הסכנה הממשית לחיי פלשתינים רבים".

עורך הדין עזמי עודה מארגון עדאלה טען בעתירה, כי פעילות צה"ל במהלך מבצע "חומת מגן" היא "פעילות קשה עד כדי טבח של ממש". לטענת העותרים פעולת צה"ל "מנוגדת למשפט הבינלאומי ומהווה הפרה חמורה של אמנת ז'נווה".

יצויין כי מאז החל המבצע דחו שופטי בג"צ כמה עתירות נגד לחימה צה"ל ביש"ע.

