

האפוטורופוס הכללי במשרד המשפטים, עו"ד שלמה שחר, מסר כי צוות מיוחד הוקם על מנת לאתר יורשים של אנשים שניספו בשואה ושניתן להשיב להם רכוש. מדובר בכסף, מגרשים או מיבנים.

עוד מסר שחר כי מתוך כ-15 אלף תיקי נעדרים שנבדקו, יש כ-2600 ששייכים ככל הנראה ליהודים שניספו בשואה.

לדבריו, עד כה הושב רכוש לכמה מיורשי הניספים ובמשרד המשפטים מבטיחים לפעול במישנה מרץ בתקופה הקרובה, כדי להשיב רכוש נוסף ליורשים של ניספים בשואה.


