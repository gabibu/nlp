

"באתי לארץ ושתלתי שתיל, השתיל צמח ופרח כל כך יפה, כל כך מתוק ולשתיל קראו שמואל ובאו גנבים ורוצחים ועקרו את השתיל", כך ספד בקול בוכים הרב אריה וייס לבנו סמ"ל שמואל וייס הי"ד שנהרג ביום ב' בקרבות בג'נין.

מאות ליוו למנוחת עולמים את סמ"ל וייס מקרית ארבע שנטמן היוםבחלקה הצבאית בבית הקברות בהר הרצל בירושלים.

סמל וייס למד בישיבה לצעירים של מרכז הרב בירושלים. הוא שירת כלוחם בחטיבת "גולני" ויצא לקורס חובשים. מפקדיו נפצעו בקרב על ג'נין לפני חודש. ראש הישיבה התיכונית לצעירים הרב יחיאל וייס אמר כי שמואל הוא הרוג מלכות שנהרג על קידוש השם. הוא הוסיף כי שמואל היה אידאליסט אמיתי וישר דרך עם עצמו.

אביו של שמואל בהמשך הספדו אמר: "אז התברר לי שלא שתיל שתלתי, מתנה קיבלתי מריבונו של עולם, מתנה כך כל מתוקה ומיוחדת. עכשיו אני משיב את הפקדון. השם נתן - השם לקח. יהיה שם השם מבורך".

האם, ציפורה שהיא בת למשפחה שחלקה ניספה בשואה, אמרה כי ששת הבנים שילדה הם תשובתה לששת המיליונים שניספו בשואה.


