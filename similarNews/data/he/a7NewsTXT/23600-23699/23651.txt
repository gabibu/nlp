

"הקרב הקשה בג'נין נובע בכך שבמחנה הפליטים ג'נין ישנה תשתית המתאבדים של החמאס, הפתח' והג'יהאד. לצערי, אותם מחבלים אינם מתחשבים באוכלוסיה ומשתמשים בהם כב'מחסות חיים'.
זוהי תשתית מתאבדים האחראית על פיגועי טרור רבים בישראל שגבו עשרות הרוגים ומאות פצועים.

לצערי, אותם מחבלים אינם מתחשבים גם לא באוכלוסיה האזרחית שלהם מתשמשים בהם כ"מחסות חיים" כדי להלחם בנו", דברי אלוף פיקוד המרכז יצחק איתן בתדרוך לכתבים במחסום סאלם שבגזרת ג'נין, תדרוך שנערך לאחר הקרב הקשה בו נהרגו חיילי צה"ל.

איתן הוסיף כי "בצה"ל הוחלט לא להשתמש בהפצצות מן האויר, ובפצצות כבדות במחנה הפליטים ג'נין משום שהאיזור כולו מעורבב באוכלוסיה אזרחית פאסיבית של נשים, ילדים וזקנים ופעולה מן האויר היתה גובה מחיר כבד מאוד מאנשים שאינם משתתפים בלחימה".

על הנסיבות שבהן נהרגו 13 חיילי צה"ל ונפצעו 9 נוספים אמר אלוף פיקוד המרכז כי "כח שהיה בתנועה בתוך מחנה הפליטים נתקל בכמה מטענים ואחד המתאבדים כנראה התפוצץ אל הכוח ובמקביל נפתחה אליו אש, ממנה נהרגו ונפגעו החיילים".

לדבריו "קבוצת מתאבדים זו סירבה ומסרבת גם עכשיו לכל פניותינו להכנע. בתים רבים בתוך מחנה הפליטים מולכדו במטעני תופת ובסריקות החיילים נמצאו מעבדות נפץ רבות".

"כמות מטעני הנפץ גם בבתים מאלצת אותנו להלחם מבית לבית באיטיות כדי להקטין את סכנת ההפגעות של כוחותינו. במחנה הפליטים הזה נלחמים כתף אל כתף חיילים ומפקדים, בסדיר ובמילואים, ברציפות מזה מספר ימים - 24 שעות ביממה. בדבקות ובנחישות", אמר איתן.

לדבריו לנגד עיני החיילים ניצבת הידיעה שהכמות הגדולה של חומרי הנפץ, המטענים והמתאבדים בתוך המחנה נועדה לפגוע באזרחי המדינה "ובזכות הלחימה של החיילים והמפקדים יכולת פגיעה באזרחים שלנו נמנעת".

"כולנו מעריכים וגאים במוטיבציה ובנחישות הרבה של אותם לוחמים ומפקדים. אנחנו נמשיך להלחם ככל שנידרש למרות האובדן. הלוחמים במוטיבציה גבוהה. החיילי והמפקדים ממשיכים וימשיכו עד שנכריע את המחנה הזה", דברי האלוף איתן.
