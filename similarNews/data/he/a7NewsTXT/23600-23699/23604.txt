

חלק מרכיבי המזון שאוכלים הילדים גורם כנראה לקוצר ראייה יותר מאשר ספרים או פעילות מול מחשב, כך טענו השבוע מדענים מאוניברסיטת קולורדו.

מחקרם פורסם בגיליון החדש של כתב העת New Scientist. לדבריהם, תפריט המורכב מעמילנים כדוגמת אלו המצויים בלחם ובדגני הקורנפלקס גורמים הפרשת רמות גבוהות של ההורמון אינסולין. קצב עיכול העמילן מהיר יותר במוצרים מעובדים כמו לחם ודגני בוקר, מסבירים החוקרים. בתגובה לעיכול מהיר זה, מפריש הלבלב כמות גדולה יותר של אינסולין, וזה גורם ירידה ברמות של חלבון דמוי אינסולין הקרוי "פרוטאין 3". תופעה זו גורמת התארכות בגלגל העין וליקוי בגדילת העדשה, שני אלה מחלישים את כוח הראייה.

תיאוריה זו עשויה להסביר את העלייה הניכרת בממדי קוצר הראייה בארצות מפותחות במהלך 200 השנים האחרונות. קוצר הראייה שכיח בכ 30 אחוזים מאוכלוסיית אירופה.

