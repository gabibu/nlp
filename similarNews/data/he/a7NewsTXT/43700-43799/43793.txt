

להלן הודעת דוברת הלשכה המרכזית לסטטיסטיקה

האינדקטורים החודשיים על ההתפתחות הכלכלית, שסוכמו בסוף ינואר 2003, מצביעים הן על עלייה והן על האטה בקצב הירידה בביקושים. ביצוא הסחורות, למעט יהלומים נרשמה עלייה של 10% - 11% בחודשים נובמבר-דצמבר 2002 בשיעור שנתי בהמשך לעלייה של 8% באוקטובר ושל 4% בספטמבר. זאת, לעומת יציבות באוגוסט וירידות של 2% - 3% מאי-יולי 2002.

כמו כן, ביבוא מוצרי השקעה למפעלים (מכונות וציוד וכלי רכב) בחודשים נובמבר-דצמבר נרשמה עלייה של 9% - 10% לחודש בשיעור שנתי, בהמשך לעלייה של 4% - 6% לחודש במאי-אוקטובר ושל 2% באפריל 2002. זאת, לעומת ירידות רצופות מנובמבר 2001 עד מרס 2002 בשיעור שנתי של 4% - 20% לחודש.

אינדיקטורים אחרים מצביעים על האטה בקצב הירידה:
נתוני המגמה של מדד הייצור התעשייתי לחודשים אוקטובר-נובמבר מצביעים על ירידה של 1% - 2% בשיעור שנתי, לאחר ירידה של 2% - 3% לחודש ביוני-ספטמבר ולעומת יציבות במרס - מאי 2002.

אינדיקטור אחר על הפעילות בענפי המשק, יבוא התשומות לענפי המשק, מצביע על ירידה של אחוז אחד בשיעור שנתי לחודש דצמבר לעומת ירידה של 4% בנובמבר ושל 5% לחודש ספטמבר-אוקטובר ושל 3% באוגוסט 2002.

במכירות המסחר הקמעוני נרשמה ירידה של 5% לחודש בחודשים אוקטובר-נובמבר, לאחר ירידה של 7% לחודש באוגוסט-ספטמבר 2002.

קצב הגידול במדד המחירים לצרכן ובמדד המחירים לצרכן ללא דיור לפני נתוני המגמה נותר בחודש דצמבר בשיעור שנתי של 3.4% בדומה לחודש נובמבר. מדד המחירים לצרכן לאל דיור ירקות ופירות הואט בחודש דצמבר לשיעור של 2.3% לעומת 4.6% לחודש בספטמבר-נובמבר 2002.

מספר לינות של תיירים מחו"ל עלה לפי נתוני המגמה בחודש דצמבר בשיעור חודשי של 4% (60% בשיעור שנתי) בהמשך לעליות בחודשים מאי-נובמבר 2002. זאת, לעומת יציבות באפריל וירידות רצופות מאז אוקטובר 2000 ועד מרס 2002. יש לציין כי מספר לינות התיירים מחו"ל (לפני נתוני המגמה) באוקטובר 2002 נמוך ב-74% מרמת השיא בספטמבר 2000, 262 אלף לינות בספטמבר 2002 לעומת כמיליון בספטמבר 2000.

יבוא הסחורות, למעט דלק, יהלומים, אוניות ומטוסים עלה בדצמבר בשיעור שנתי של 4%, בהמשך לעלייה של אחוז אחד בנובמבר. זאת לעומת ירידות של 1%-2% לחודש ביולי-אוקטובר 2002.

הגירעון המסחרי (למעט יהלומים, דלק, אוניות ומטוסים) ירד לפי נתוני המגמה והסתכם בחודש דצמבר השנה ב-257.8 מיליון דולר (שהם 3.1 מיליארד דולר במונחים שנתיים).

על פי נתוני המגמה לחודש נובמבר עלה אחוז הבלתי מועסקים והגיע ל-10.5% מכוח העבודה. זאת, לאחר שנשאר ללא שינוי (10.4%) בחודשים יוני-אוקטובר 2002.

צריכה פרטית

נתוני המגמה על הפדיון במסחר הקמעוני, במחירים קבועים (לפי נתוני מע"מ), לחודשים אוקטובר-נובמבר מצביעים על ירידה של 5% בשיעור שנתי, בהמשך לירידה של 7% לחודש אוגוסט-ספטמבר ובהמשך לירידות מתמשכות של 3% - 6% לחודש פברואר-יולי 2002. זאת, לעומת יציבות בינואר 2002 ועליות בנובמבר-דצמבר 2001.

במכירות ברשתות השיווק (רבע ממכירות המסחר הקמעוני), נרשמה עלייה של 2% בשיעור שנתי בנובמבר-דצמבר. זאת, לעומת ירידה של אחוז אחד באוקטובר 3% בספטמבר וירידות מתמשכות בשיעור שנתי של 6% - 10% לחודש פברואר-אוגוסט 2002.

יצוא יבוא

יצוא הסחורות (למעט יהלומים ויצוא ליו"ש ועזה) עלה בחודשים נובמבר-דצמבר בשיעור שנתי של 10% בהמשך לעלייה של 8% באוקטובר, 4% בספטמבר ויציבות באוגוסט 2002.
זאת, לעומת ירידות של 3% - 2% לחודש בשיעור שנתי במאי-יולי 2002.
פירוט היצוא התעשייתי לפי העוצמה הטכנולוגית לחודש דצמבר מצביע על עלייה של 25% בשיעור שנתי ביצוא מתעשיות טכנולוגיה עלית (אלקטרוניקה, כלי טיס ותרופות). זאת, לעומת ירידה של 11% בשיעור שנתי ביצוא מתעשיות טכנולוגיה מעורבת מסורתית (כרייה וחציבה, מינרלים אל מתכתיים, גומי ופלסטיקה, מתכת בסיסית, מוצרי מתכת) ו-6% ביצואמתעשיות טכנולוגיה מעורבת עלית (כימיה, מכונות, ציוד חשמלי וכלי הובלה ללא כלי טיס).
ביצוא תעשיות טכנולוגיה מסורתית (מזון, משקאות, טקסטיל, הלבשה, מוצרי עור, נייר, דפוס, עץ ומוצריו) נרשמה יציבות.

להלן פירוט הממצאים:

ענפי המשק

נתוני המגמה של מדד הייצור התעשייתי לחודשים אוקטובר-נובמבר מצביעים על האטה בירידה 1%- 2% בשיעור שנתי, בהמשך לירידה של 2% - 3% באוגוסט וליציבות במאי-ספטמבר 2002. נתוני המגמה על התפתחות הייצור התעשייתי המפורטים לפי עוצמה טכנולוגית לחודש אוקטובר 2002, מצביעים על עלייה של 11% בייצור תעשיות טכנולוגיה עלית ושל 2% בייצור תעשיות טכנולוגיה מעורבת מסורתית. זאת, לעומת ירידה של 4% בייצור תעשיות טכנולוגיה מסורתית ושל 2% בייצור תעשיות טכנולוגיה מעורבת עלית.

במדד הפדיון בענפי המסחר והשירותים (לפי נתוני מע"מ), נרשמה לפני נתוני המגמה ירידה בחודשים אוקטובר-נובמבר של 4% בשיעור שנתי בהמשך לירידות של 6% בשיעור שנתי באוגוסט-ספטמבר ושל 2% - 4% לחודש בינואר-יולי 2002.
הירידה באוקטובר-נובמבר השנה משקפת ירידה בפדיון בענפי המסחר, בריאות, סעד בשירותי מחשוב ובשרותים עסקיים ובנדל"ן, אירוח ואוכל ושרותים אחרים.
לעומת זאת, נרשמה יציבות בשירותי חינוך ועלייה בפדיון מוסדות פיננסים ושרותי ביטוח.

אינדיקטור אחר על הפעילות בענפי המשק, יבוא התשומות לענפי המשק, מצביע על ירידה של אחוז אחד בשיעור שנתי לחודש דצמבר בהמשך לירידה של 4% בנובמבר ושל 5% באוקטובר-ספטמבר ושל 3% באוגוסט 2002.

ביבוא מוצרי השקעה למפעלים (מכונות וציוד וכלי רכב) בחודשים נובמבר-דצמבר נרשמה עלייה של 9% - 10% לחודש בשיעור שנתי, בהמשך לעלייה של 4% - 6% לחודש במאי-אוקטובר ושל 2% באפריל 2002. זאת, לעומת ירידות רצופות מנובמבר 2001 עד מרס 2002 בשיעור שנתי של 4% - 20% לחודש.

יבוא מכונות וציוד עלה בחודש דצמבר ב-7% בדומה לחודשים ספטמבר-נובמבר, לאחר עלייה של 9%- 12% לחודש בחודשים מאי-אוגוסט 2002.

על פי נתוני המגמה לחודש נובמבר עלה אחוז הבלתי מועסקים והגיע ל-10.5% מכוח העבודה. זאת, לאחר שנשאר ללא שינוי (10.4%) בחודשים יוני-אוקטובר 2002.

קצב הגידול במדד המחירים לצרכן ובמדד המחירים לצרכן ללא דיור לפי נתוני המגמה נותר בחודש דצמבר בשיעור שנתי של 3.4% בדומה לחודש נובמבר. מדד המחירים לצרכן ללא דיור ירקות ופירות הואט בחודש דצמבר לשיעור של 2.3% לעומת 4.6% לחודש בספטמבר- נובמבר 2002.

סדרות הסטטיסטיקה הכלכלית בארץ מתאפיינת באי-סדירות גבוהה, ובין השאר כתוצאה מאירועים ביטחוניים. הדבר מתבטא בתנודות חריפות מחודש לחודש ובשונות גבוהה בפעילות בין ענפים ובין מפעלים. מצב זה מקשה על ניתוח המגמה בסדרות העתיות השונות ובמיוחד על איתור נקודות מפנה בפעילות.
סקירת הממצאים מבוססת, בעיקר, על בחינת המגמה בעזרת חישוב ממוצעים נעים.
חישוב המגמה נערך בשלושה שלבים:
1. ניכוי השפעת ימי הפעילות והחגים
2. ניכוי השפעות עונתיות
3. ניכוי גורמים בלתי סדירים מנתונים מנוכה עונתיות בשיטה משופרת.
נתוני המגמה לשלושה החודשים האחרונים יעודכנו לאחר קבלת נתונים לחודשים נוספים. בתיאור הממצאים מוצגים השינויים מתקופה לתקופה בשיעורים שנתיים.
