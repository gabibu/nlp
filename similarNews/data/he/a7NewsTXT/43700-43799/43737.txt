

הנשיא, משה קצב, יתחיל בשבוע הבא, עוד לפני הפרסום הרשמי של תוצאות הבחירות, את ההתייעצויות עם סיעות הכנסת הנבחרת.

הנשיא יזמן ללשכתו את נציגי הסיעות על-פי גודלן. כל סיעה תתבקש להמליץ על חבר הכנסת שלדעתה יוכל להרכיב ממשלה.

החוק קובע כי בתוך שבוע מאז הפרסום הרשמי של תוצאות הבחירות יודיע הנשיא על מי הוא מטיל את משימת הרכבת הממשלה.

הכנסת החדשה אמורה להתכנס לישיבה ראשונה ביום שני בעוד שבועיים וחצי.
