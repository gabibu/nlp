

בעוד עם ישראל עסוק בתוצאות הבחירות ובהערכות לקראת הממשלה החדשה נמשכת הלחימה ברחבי יש"ע.

אמש בשעת לילה נפתחה על גבול ישראל-מצרים אש לעבר מוצב צה"ל ולעבר כוח של חיילינו שסייר באזור הושלך רימון. בשתי התקריות הללו לא היו נפגעים בקרב כוחותינו.

במהלך הלילה ביצעו חיילינו פשיטות לאיתור ולכידת מחבלים מבוקשים. בידי הלוחמים עלה ללכוד חמישה עשר מחבלים שהועברו לחקירה. המחבלים נלכדו במחנה הפליטים בלטה, ברמאללה, בטובאס, בפרעאה, בבית סחור ובחברון.

במחנה הפליטים בלטה לוותה לכידת ארבעה מחבלים בחילופי אש בהם לא הייתה פגיעה בכוחותינו. כמו כן אש נפתחה לעבר חיילינו בטול כרם, גם באירוע זה לא היו נפגעים בקרב חיילינו.
