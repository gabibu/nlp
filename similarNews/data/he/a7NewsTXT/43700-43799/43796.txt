

מועצת המנהלים של בנק המזרחי החליטה למנות את האלוף במילואים אביהו בן-נון, שהיה בעבר מפקד חיל האוויר כממלא מקום זמני של יו"ר מועצת המנהלים של הבנק, עידן עופר. על פי הוראות בנק ישראל נדרש עידן עופר לעזוב את תפקידו בסוף החודש הנוכחי ולפי שעה טרם נמצא לו מחליף מוסכם.

בן-נון, המכהן כיום כדירקטור בבנק המזרחי ומנהל כללי של חברת יו.אם.איי, ישמש בתפקיד עד לישיבת הדירקטוריון הקרובה ב-24 בפברואר שבה יוחלט ככל הנראה על מינוי יו"ר קבוע.

אחד המועמדים ששמו הוזכר לאחרונה הוא יעקב פרי, לשעבר מנכ"ל סלקום וראש השב"כ.
