

החל מהחודש הבא חברות התעופה האמריקניות ישקלו נוסעים. מטרת השקילה היא כדי לבדוק אם יש במשקלם של הנוסעים סכנה בטיחותית למטוסים קטנים.

מנהל התעופה הפדראלי חושש שמא עומס יתר הוא זה שגרם בתחילת החודש להתרסקותו של המטוס הדו מנועי של חברת "יו.אס. איירוייז אקספרס" בשארלוט, צפון קרוליינה. בהתרסקות זו נספו 21 בני אדם.

המנהל יבדוק את ההנחה כי בקיץ שוקלים הנוסעים 82 קילוגרם בממוצע, לעומת החורף, שבו הם שוקלים 84 קילוגרם בממוצע, כולל כעשרה קילוגרם מטען יד.

העיתון וושינגטון פוסט מדווח כי בסקר, שיתבצע בשליש מנתיבי האוויר בין הערים בארה"ב, עשויות חברות התעופה לשקול את כל הנוסעים או לבקש מהם לומר מה משקלם ולאחר מכן להוסיף למשקל שיאמר 4.5 קילוגרמים.

ארה"ב הכריזה על עודף שומן כבעיה בריאותית קשה, ואחדות מחברות התעופה אף איימו
לדרוש תוספת מחיר מנוסעים כבדי משקל שישבו בשני מושבים.
