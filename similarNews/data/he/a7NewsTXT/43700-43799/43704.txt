

בכירים בארגוני החמאס והג'יהאד האיסלאמי אמרו הערב לאחר שנודעו תוצאות המדגמים, כי תוצאת נצחונו של אריאל שרון תהיה המשך הדיכוי הישראלי והמשך ההתנגדות הפלשתינית.

המנהיג הרוחני של החמאס, השיח' אחמד יאסין, אמר בעזה כי "הישראלים מחפשים אחר מנהיג אלים שמסוגל להרוג ולהשמיד את העם הפלסטיני, אך הם יפסידו", אמר יאסין. והוא איים כי ארגונו ימשיך את הפיגועים בישראל. וכן עבדל עזיז אל ראנטיסי, אחד ממנהיגי החמאס ברצועת עזה, אמר כי "המשך האלימות הישראלית נגד הפלשתינים תיתקל בהמשך ההתנגדות הפלשתינית".

עבדאללה אל שאמי מהג'יהאד האיסלאמי אמר מצידו, כי ארגונו יגיב על "פשעיו של שרון כפי שעשינו בשנתיים האחרונות".

כמו כן הרשות הפלשתינית קראה הערב לאחר פרסום תוצאות המידגם הראשוניות ונצחונו של הליכוד בממשלת ישראל אשר תורכב בעתיד בראשותו של ראש הממשלה הנוכחי אריאל שרון להמשיך את המו"מ על הסדר הקבע מהנקודה שבה הסתיימו השיחות בטאבה, כך אמר חבר הקבינט הפלשתיני עריקאת לאחרפרסום המדגם לסוכנות עתי"ם.

עריקאת הוסיף כי הוא קיווה שהמציאות ומעגל הדמים בין הפלשתינים לבין ישראל תיפסק על אף שהפלשתינים רואים שהסימנים לכך בשטח אינם מעודדים עד כה.

לדברי עריקאת, על הקהילה הבינלאומית לפעול כדי לחלץ את תהליך השלום מהקפאון מנוע את ההסלמה המתמשכת בשטח, לדבריו.

בתשובה לשאלה כיצד הוא רואה את בחירת אזרחי ישראלי בימין, אמר עריקאת כי אם ממשלת ישראל לא תבחר את תהליך השלום' הישראלים יבינו מהר מאוד כי הם הענישו את עצמם על כך שהם בחרו בימין הישראלי לקדנציה נוספת.
