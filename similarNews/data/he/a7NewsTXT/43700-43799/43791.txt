

משרד התיירות בשיתוף אל-על וגורמים נוספים מענף התיירות לוקחים חלק ביריד התיירות "פיטור" המתקיים בימים אלה במדריד.

היריד נפתח אמש (ה-29.1.2003) וימשך עד ה-2.2.03.

יריד "פיטור:" הינו יריד התיירות הגדול והחשוב ביותר לקהילת דוברי הספרדית בעולם. ביריד לוקחות חלק 170 מדינות, מס' המבקרים ביריד מגיע ל-185,000 מתוכם 75,000 אנשי ענף התיירות.

חשיבותו של היריד בכך שהוא פונה אל קהילת דוברי הספרדית והפורטוגזית העומדת כיום על קרוב למיליארד איש. בארה"ב בלבד המיעוט ההיספאני, הינו המיעוט הגדול ביותר ומגיע כיום ל-40 מיליון נפש, מצבו הסוציו אקונומי של המיעוט במגמת שיפור מתמדת ובהתאם לכך הרגלי הצריכה והנופש שלו.

לאור חשיבות היריד וקהלי היעד אליהם הוא פונה החליטו ראשי מנהל השיווק במשרד התיירות לקחת חלק ביריד. מתכונת ההשתתפות ביריד נתקבלה במשותף עם גורמי הענף והיא תואמת את צרכי הענף ומצב השוק.

צבי לוטן נציג משרד התיירות באיטליה והאחראי על לשכת מדריד אומר "אני שמח ומברך על ההחלטה לקחת חלק ביריד. "פיטור" הנו היריד השני בחשיבותו בעולם התיירותי לפיכך לא יעלה על הדעת שגם במצב הנוכחי הקשה של תעשיית התיירות בארץ לא תהייה נוכחות של מדינת ישראל ביריד, ותעיד על כך תנועת המבקרים הערה החל מיומו הראשון של היריד".

