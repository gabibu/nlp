

תוצאות של מחקר, מוכיחות את הסכנות התמונות בפטפוט בטלפון סלולארי בשעת נהיגה ומדגישות כי נהגים עלולים לסבול מ"ראיית מנהרה" כשהם משוחחים.

מתוצאות המחקר, שנערך ע"י אוניברסיטת יוטה, עולה כי נהגים המדברים בטלפון סלולארי, גם עם דיבורית, מאבדים את הראייה המרחבית שלהם וזמן התגובה שלהם מואט.

החוקרים בדקו את תגובותיהם של 20 מתנדבים, שהשתמשו במדמה נהיגה כדי לחוות את כל הסוגים של הסחות הדעת, ממכוניות שסטו באופן פתאומי ועד לשינויים ברמזורים. פרופסור דייויד סטרייר אמר, כי בקרב הנהגים שדיברו בטלפונים סלולאריים הופיעה תופעה המכונה "עיוורון של חוסר תשומת לב", ואמר כי היא מאיטה את תגובותיהם של הנהגים ב-20 אחוז.

התברר כי אחדים מהנהגים המדברים החמיצו את הרמזורים האדומים שהופיעו לפניהם בפתאומיות בהדמיות. לעומת זאת, נהגים שלא שוחחו, זכרו שראו מספר שלטים הגדול ב-50% מהנהגים ששוחחו.

"גילינו שכאשר אנשים מדברים בטלפון, כמות המידע שהם קולטים מופחתת בצורה משמעותית", אמר סטרייר. "אנשים מפספסים דברים, כמו מכוניות שסוטות לפניהם או שינויים פתאומיים בנתיבים. היו לנו לפחות שלושה מקרים שבהם מכוניות התנגשו במכוניות שלפניהם.
