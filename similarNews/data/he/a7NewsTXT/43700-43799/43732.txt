

ארכיאולוגים מצאו במרכז מקסיקו סיטי את שרידיו של מקדש אצטקי ששירת יחידת לוחמי עילית בשם "לוחמי העיט", כך הודיע העיתון "לה חורנאדה" ("היום").

המומחים, המבצעים מחקר ב"תוכנית ארכיאולוגיה עירונית", חשפו בשבוע שעבר את חומתו הדרומית-מערבית של המקדש ולידו חרסים ועצמות, נאמר בידיעה.

המטה הכללי של "לוחמי העיט" היה סמוך למקדש הראשי, שנמצא גם הוא בלב מקסיקו סיטי.

המדענים ביססו את רוב חקירתם בעיר האצטקית טנוצ'טיטלאן, שעליה נבנתה מקסיקו סיטי, על כתביו של הכומר הספרדי פריי ברנרדינו דה סאהאגון, שציין כי לאצטקים היו באיזור 78 בניינים כאשר הגיעו הספרדים. "עד עתה הצלחנו לאתר 40 מהבניינים האלה", אמר הארכיאולוג חוזה אלווארו באררה.

הארכיאולוגית מריה טרזה חימנז אמרה, כי המומחים זקוקים לחודש, כדי להעריך את חשיבות התגלית האחרונה.

לפני הגיעם למקדש העיטים, מצאו הארכיאולוגים את שרידיו של ילד ב-11, שהוקרב ככל הנראה לטקסקאטליפוקה, אחד מאלי האצטקים.
