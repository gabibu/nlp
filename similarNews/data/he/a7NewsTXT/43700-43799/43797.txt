

לפני מס' שעות דווח כי עשרות בתים הוצפו היום בצהרים בשכונה המזרחית בכפר מזרעה, שליד נהריה, עקב הגשמים העזים שירדו במקום זה כמה שעות ואשר בעטים עלה נחל בית העמק על גדותיו. גם מרכז נהריה הוצף מים.
ההצפות הגיעו גם לאזור גוש דן - תוצאה עקיפה: התושבים מתבקשים להרתיח את המים עד להודעה חדשה.

מיפלס נחל הגעתון הזורם ברחובה הראשי של נהריה ירד אחר הצהריים ובעקבות כך קטנה סכנת ההצפה במקום. הנחל עלה על גדותיו בחלקו המערבי סמוך לשפך לים ובעקבות זאת הוצפו חצרות בתים וכן נוצרו שלוליות מים גדולות בצירי התנועה במקום.

החלה הפוגה בגשמים באזור הגליל המערבי. בכפר מזרעה הוצפו 45 בתים בשל עליית מי נחל בית העמק על גדותיו.

גם שכונות אשכול ונהריה הירוקה בצידה המזרחי של העיר הוצפו, אולם למזלם של התושבים ,הבתים במקום ניבנו על עמודים ולפיכך, המים לא חדרו לבתי מגורים.

התנועה לכיוון נהריה מכיוון עכו מתנהלת בעצלתיים וכן הופסקה תנועת הרכבות לנהריה בשל הצפות באזור שבי ציון.

לפני מס' שעות דווח כי עשרות בתים הוצפו היום בצהרים בשכונה המזרחית בכפר מזרעה, שליד נהריה, עקב הגשמים העזים שירדו במקום זה כמה שעות ואשר בעטים עלה נחל בית העמק על גדותיו. גם מרכז נהריה הוצף מים.

ראש המועצה המקומית, קאסם עווד, ראש המועצה המקומית מסר כי לפנות ערב הוא החל לסייר פעם נוספת בשכונה המזרחית כדי להכין רשימת משפחות שאינן יכולות להתגורר בבתיהן ואשר יהיה צורך לפנותן לבתי מלון באזור נהריה. קאסם מסר כי המדובר בכ-40 בתים בהם גובה המים הגיע עד מטר או 1.5 מ'. מדובר בכמות גשם אדירה. השכונה שממזרח לכפר הוצפה. עובדי המועצה והדיירים השתדלו, לפי יכולתם, להשתלט על המצב אך המצב נראה כמדאיג ביותר. ציוד כבד שמיועד לשעת חירום גוייס והוצאו כל הטרקטורים והשופלים כדי לעזור לאנשים. כאמור, גובה המים הגיע בשכונה בין 1.20 מ' ל-1.50 מ'. גויסו עובדים וגם אנשי רשות הניקוז בכפר.

בשעות הצהריים עלה נחל הגעתון בנהריה על גדותיו סמוך לשפך לים וכתוצאה מכך הוצפו מספר רחובות צמודים לו. כמו כן חולצו ילדי שני גני ילדים באיזור בשל חשש להצפת גני הילדים. גם מרכז העיר נהריה מוצף ושוטרים, כבאים ואנשי עיריית נהריה, פועלים לחילוץ נהגים והולכי רגל שנתקעו במקום.

כתוצאה מכך, סגרה המשטרה לתנועה, זה זמן מה, את קטע הכביש שבין צומת כברי לצומת כפר יאסיף, בשל הצפות במקום וכבאים פועלים לחלוץ נהגים שנתקעו בדרכם בשלוליות הרבות.

ארבעה כבאים משירותי הכיבוי של הגליל המערבי נפגעו קל בעת שכבאית בה נסעו לכיבוי שרפה במושב שזור התהפכה. ארבעת הכבאים פונו לקבלת טיפול רפואי לבית החולים בנהריה.

בנוסף, בשכונת אשכול בנהריה, בגליל המערבי, הוצפו שני גני ילדים. כמה עשרות ילדים חולצו בשלום על ידי כבאים ושוטרים והועברו לתחנת המשטרה, שם הם קיבלו משקה חם והוריהם הוזמנו לאסוף את הילדים מתחנת המשטרה.

רבוי הגשמים גרם לנזקים נוספים, הפעם באזר גוש דן: בעקבות תקלה בצינור המאסף הראשי של אזור גוש דן הוצפו הרחובות עזה מרחוב נס לגויים ועד רחוב בן צבי ביפו. בעקבות ההצפה נמסר אמש, על סגירת החופים באיזור תל אביב-יפו והרצליה לרחצת חורף, גלישה ודייג.

בנוסף לכך משרד הבריאות מודיע כי תושבי הרחובות עזה מרחוב נס לגויים ועד לרחוב בן צבי ביפו מתבקשים להרתיח את המים עד להודעה חדשה.
