

"זה מרגש מאוד", כך תאר אתמול הוריג סורוזיאן, ראש המשלחת המצרית-אירופית, את תגליתם.

בחפירות שמתבצעות במצרים חשפו ארכיאולוגים אירופים ומצרים פסל ענק של מלכה קדמונית. החפירות התקיימו סמוך לעיר לוקסור בדרום מצרים.

המומחים מסרו כי פסל בגובה 2.65 מטרים של המלכה טיי, אשתו של פרעה אמנחוטפ השלישי (1379-1340 לפנה"ס) ואמו של המלך אחאנאתון, התגלה כמעט ללא פגע.

המלכה המוצגת בו עמדה לצדו של פרעה, שישב על כיסאו.

משקלם המשותף של שני הפסלים הגיע בזמנו ל-380 טונות, אך אחד מחברי הצוות אמר כי פסלו של המלך מתפורר.
