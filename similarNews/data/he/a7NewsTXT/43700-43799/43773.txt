

היועץ המשפטי לממשלה, אלייקים רובינשטיין, הורה הבוקר לקדם את הטיפול בתיקי חקירות נגד פוליטיקאים, שהוקפאו בתקופת הבחירות, כך דווח בגל"צ.

עוד נמסר שם כי בדיון שערך הבוקר בלשכתו עם פרקליטת המדינה וראש אגף החקירות במשטרה, סקר רובינשטיין את התיקים שנמצאים בטיפול המשטרה והפרקליטות, ביניהם חקירות ההלוואה שהעניק סיריל קרן לראש הממשלה שרון, עמותות מפלגת העבודה, והחקירה נגד שלמה בניזרי מש"ס. בתקופת הבחירות הוקפאו החקירות מחשש שייעשה בהן שימוש לצורכי תעמולה.



