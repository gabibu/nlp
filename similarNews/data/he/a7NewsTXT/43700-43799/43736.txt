

ראש הממשלה אריאל שרון, יפתח במו"מ כדי להרכיב את הממשלה הבאה.

להערכתו של רה"מ קלושים הסיכויים שיצליח להקים ממשלת אחדות עם מפלגת העבודה, וברור לו שייאלץ להקים ממשלת ימין רחבה. כך אומר מקורב לראש הממשלה לכתבנו חגי הוברמן. יחד עם זאת, בשלב ראשון, ינסה שרון בכל זאת לצרף את העבודה לממשלה באמצעות תיקים רבים בממשלה ובאמצעות וויתורים מדיניים מפליגים.

שרון גם אינו מתכוון להעדיף את מפלגת שינוי על פני המפלגות הדתיות. "האפשרות להעדיף את שינוי איננה עומדת על הפרק" אומר אותו מקורב לשרון. לדבריו ראש הממשלה גם מרוצה מכך שלממשלת הימין יהיו 70 מנדטים וכך לא ייווצר מצב שבו תוכל מפלגה ימנית אחת להפיל את הממשלה.
