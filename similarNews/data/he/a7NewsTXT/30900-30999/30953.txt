

ועד רבני יש"ע פרסם הלילה הודעה ובה קריאה לממשלת ישראל ולגורמי הבטחון לקבל החלטה לאפשר כניסה מסודרת למתפללים לקבר יוסף.

עוד מוסיף הועד כי "קבר יוסף הצדיק קדוש לכל עם ישראל לנצח, וכולנו מייחלים ליום בו נחזור ונתפלל במקום קדוש זה. כבודו של יוסף הצדיק הוא שהכניסה לציון תהא בראש מורם, ולא בסתר כגנבים בלילה".

הועד מציין כי "כניסה לאתר תוך כדי עבירה על "ונשמרתם מאד לנפשותיכם" או כל מעשה של הפרעה לכוחות הבטחון מלבצע תפקידם, לא תסייע בחזרתנו לרבונות על קבר יוסף. רק מתוך אמונה גדולה וסבלנות נחזור לשלוט ביד רמה".
