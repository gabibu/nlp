

בשעה זו הותר לפרסום כי אחד מהנרצחים בערב שבת בדרום הר חברון הוא אליעזר לייבוביץ' הי"ד בן ה-21 מהישוב היהודי בחברון.

מחבלים ארבו על אם הדרך ליד צומת הזיף וכשהגיע ליבוביץ תושב הישוב היהודי בחברון, שנהג ברכבו הם ירו ורצחו אותו. ברכב נסעו עימו במושב האחורי נריה ושרה בן יצחק.

כשנפגע ליבוביץ מיהר נריה בן יצחק לתפוס את ההגה. הוא נהג ברכב תחת אש וכך המשיך בנסיעה עד הגיעם לצומת בני חבר, שם חברו אליהם כוחות הצלה שהעבירו את לייבוביץ' לבית החולים, שם מת מפצעיו.

ליבוביץ ייטמן מחר ב12:00 בבית העלמין היהודי העתיק בחברון סמוך לחלקת קדושי תרפ"ט, ביום הזכרון לחללי הטבח. כך מוסר ועד חברון.
