

ח"כ עמיר פרץ, יו"ר ההסתדרות החדשה, תוקף בחריפות את הגזירות החדשות עליהם הודיע משרד האוצר:

לדברי פרץ: "האוצר איבד מזמן את הרגישות, עכשיו הוא איבד גם את הבושה. גישת האוצר גובלת באלימות חברתית. הממשלה משתמשת במצב הביטחוני ככלי לדרוס כל נשמה חברתית שנותרה בכלכלה הישראלית".

עוד מוסיף יו"ר ההסתדרות החדשה כי "הממשלה עורכת ציד מכשפות נגד המובטלים כדי לשחרר את עצמה מחובתה ליצור מקומות עבודה חדשים. אין בגזירות האוצר כל בשורה של הקמת מקומות עבודה אלא רק קיצוצים נוספים שימשיכו את המיתון ויעמיקו את הקיפאון במשק".

"משרד האוצר מנסה להפיל את כל תחלואי המשק על המובטלים ועל החלשים שאינם אלא תוצר של מדיניות כלכלית כושלת של מדינת ישראל. האוצר מנסה ליצור נורמות קשות הקורעות את הרקמות החברתיות העדינות של החברה בישראל". דברי ח"כ עמיר פרץ.

