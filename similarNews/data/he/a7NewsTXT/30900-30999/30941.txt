

עדיין לא יבש דמם של תשעת קדושי הפיגוע האחרון בעמנואל, וכבר עטו על בני משפחותיהם של הנרצחים והפצועים אנשי המיסיון. כך נחשף בעיתון החרדי "משפחה".

אחת מפצועי הפיגוע סיפרה כי אנשי המסיון גלויי ראש ומסבירי פנים נכנסו למחלקה בבית החולים "בילינסון" בפתח תקווה והעניקו כספים ומתנות גדולות לה. הם הזדהו בשם "אוהבי ישראל".

בעיתון החרדי "משפחה" נכתב כי הפצועה מעמנואל התקשרה מיידית לאנשי "יד לאחים" המטפלים במאבק במסיון. אנשי הארגון הורו לה מפי רב הארגון שלא לקחת את הכסף ואת המתנות. הרב שלום דב ליפשיץ התקשר לארגוני נפגעי טרור כדי שיעבירו לבני המשפחה תמיכה פיננסית וכן קיים מגבית מיוחדת בערוצים החרדיים לטובת נפגעי הפיגוע.
