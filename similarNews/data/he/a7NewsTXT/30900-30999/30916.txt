

אתמול מת מפצעיו פצוע נוסף מן הפיגוע שארע בליל ט' באב ברחוב נווה שאנן בתל-אביב. האיש הוא דימיטרי פונדקוב, תושב בת-ים בן 33. פונדקוב מת מפצעיו בבית החולים "איכילוב" בתל-אביב ובכך מגיע מניין הפצועים מן הפיגוע לחמישה . משפחתו החליטה לתרום את אבריו.

פונדיקוב הוא תושב בת ים, נשוי ללנה ואב לדניס בן 10. המשפחה עלתה לארץ לפני 3 שנים מרוסיה. בנו השוהה בקייטנה עדיין לא קיבל את הבשורה על מות אביו.

חברת המשפחה רוזנה אמרה לכתבת עתי"ם כי "דימיטרי היה אדם עם לב זהב, ואהוב מאוד על משפחתו וחבריו".

"הוא עסק בהתקנת מזגנים והיה אדם ספורטיבי וחזק מאוד". "אשתו קיבלה את זה קשה מאד" מספרת רוזנה. "זה המקרה הראשון שקורה במשפחה. לא ידענו שיש אפשרות לעזור לאנשים. דימיטרי היה אדם בריא מאד וחזק ובפיגוע הוא נפגע בראשו. שאר האברים נותרו שלמים. הרופאים ראו שניתן לעזור והציעו למשפחה לתרום את אבריו למשפחות אחרות. ".

הרב אלימלך שפירא,אב לשמונה ילדים, ששימש כראש מכינה הצבאית ביישוב פדואל ונרצח אתמול בשומרון מירי מחבלים הובא אתמול בערב למנוחות בבית העלמין ירקון. מאות מבני משפחתו, תושבים מהאזור ובוגרים רבים של המכינה ליוו אותו למנוחות.

מתחקור ראשוני של צה"ל עולה כי המחבלים שהגיעו ככל הנראה מאיזור שכם, ידעו על מסלול נסיעתו של הרב שפירא בשעות הבוקר המוקדמות וטמנו לרכב מארב באחד המבתרים שמעל לכביש עוקף ברוקין, כביש שנחנך לפני כשנתיים, אחרי פרוץ מלחמת אוסלו.




