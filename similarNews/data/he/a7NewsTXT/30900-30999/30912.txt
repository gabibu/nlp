

תא"ל במילואים אהרון לב-רן ששימש בעבר כקציר בכיר באמ"ן אמר לערוץ 7 כי עניין החיסול של שחאדה עצמו ברור לחלוטין ואין צורך להתעסק עמו, אולם כמה דברים צורמים בשיח הציבורי תקשורתי בעקבות המבצע.

צורם לי במיוחד, אומר לב-רן, עצם העמדת הריגת האזרחים סביב ביתו של בשחאדה כהריגת חפים מפשע וכן מציינים זאת כקוטונציה של פשע. "ואני שואל: אשתו וילדיו חפים מפשע? שכניו הקרובים שלא הסגירו אותו הם חפים מפשע?", אומר לב-רן ומציין כי אם 90 אחוז מהפלשתינאים כולל הורים וילדים תומכים בטרור הם לא חפים מפשע. "אני מכיל בזה גם את הילדים, צר לומר את זה אבל שכורתים עצים גם שבבים ניתזים. אין מנוס מהדבר הזה".

עוד אמר כי כשהאמריקנים פועלים בפעולות "מגושמות" כפי שהם כינו את המבצע לחיסולו של רב המרצחים, ובאפגניסטן הם הורגים מאות אזרחים, "מישהו מקונן על זה יום ולילה?".
"אני לא בא ואומר שצריך לעשות זאת בכוונה תחילה וחזקה על כולנו שהמפקדים והמתכננים של המבצע לא התכוונו לרגע שזה יקרה", הבהיר.

הצליל השני הצורם, לדבריו, הוא האמירה המטופשת: אילו ידעו שהיו אנשים בסביבה היו נמנעים מלבצע את הפעולה. "הרי היה ברור שרוצח כמו שחאדה מתחבא בין אזרחים ובתוך אזורים צפופי אוכלוסיה. זה גם אמירה פסולה בכך שאנחנו מודים בפשע ונותנים צידוק להמשך מעשה ברבריות שלהם. דינם של רבי המחבלים הם בני מוות ואין מנוס מזה. האופציה היחידה זה להכריע אותם, אחרת לא יהיה לנו עתיד"

לטענת הסכם ה"הפסקת האש" אמר לב-רן כי הטענות גרועות מבדיחה. "זה חסר שחר. אחרי שנתיים של עימות דמים משהו מתאים לחיות האדם האלה?".

בישיבת מרכז העבודה בבית ברל התייחס אתמול שר הביטחון בנימין בן-אליעזר לחיסולו של ראש מחבלי הזרוע הצבאית של החמאס, סלאח שחאדה, וציין כי שחאדה תכנן לפוצץ משאית עם טונה חומר נפץ כדי לגרום למאות הרוגים בישראל. בן-אליעזר הדגיש כי הוא אינו מקל ראש בפגיעה בילדים, אולם "כשאתה נמצא במלחמה כל כך מורכבת יכולה להיות טעות, ונלמד אותה".

בן-אליעזר סיפר כי נאלץ לדחות את ביצוע ההתנקשות שמונה פעמים בחודשים האחרונים, כולל ביום שישי האחרון. "המטוס כבר היה באוויר, עד שנודע לנו שבתו איתו והפעולה נדחתה שוב. לפני יומיים נודע לנו ששחאדה נמצא לבד, ויחד עמו רק שני מרצחים, ולכן אושר המבצע".

השר הטעים, כי מדובר באחד מגדולי המרצחים המחבלים וכי הוא תכנן "מגה-פיגוע": פיגוע התופת הגדול ביותר שהיה בישראל ש"יגרום לזעזוע נורא ולטבח רב", כדבריו.


