

משטרת מחוז ירושלים תחל ביום א' הקרוב במבצע גיוס שוטרים חדשים למשטרת המחוז. כתבת עתי"ם טל ימין מוסרת, כי מדובר במבצע השני המתנהל בשנה האחרונה בשל מחסור בכוח אדם ובשל המצב הבטחוני המצריך תיגבור למשטרה.

המבצע הנוכחי יתנהל באמצעות רדיו ירושלים, ובמסגרתו יפנו נציגי היחידות השונות במחוז בקריאה לציבור להצטרף למשטרה. בסיום המבצע ייערך כנס גיוס מרכזי לכלל המתבקשים להתגייס למשטרת ירושלים.
