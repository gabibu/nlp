

סדאם חוסיין ממשיך להעביר כספים לבני משפחותיהם של מחבלי תופת. עשרות משפחות של מחבלים קיבלו השבוע בעזה המחאות על סך עשרים וחמישה אלף דולאר. בין מקבלי ההמחאות גם משפחת אחיינו של סלאח שחאדה, שחוסל השבוע בידי צה"ל. החמאס פירסם השבוע תצלום של שחאדה, הנפרד מאחינו לפני יציאתו למשימת התופת שבה מצא את מותו, לפני כחמישה חודשים. כך מדווח כתבנו חגי הוברמן.

רשת החדשות פוקס שידרה הבוקר כתבה נרחבת על הטקס שבו חולקו ההמחאות העירקיות לבני משפחות המחבלים המתאבדים. הללו שיבחו באוזני כתבת פוקס את סדאם חוסיין ואמרו כי גורל אחד מאחד את הפלשתינים ואת סאדאם.
