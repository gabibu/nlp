

רבה הראשי של צפת, הרב לוי ביסטריצקי , בן 52 , נפטר אמש . הרב אושפז בבית החולים לפני מספר ימים לאחר שלקה בליבו. הלילה חלה החמרה במצבו, והוא נפטר.

הוא יובא למנוחות היום אחר הצהריים בשעה 17:00 בבית העלמין בצפת.

יש להזכיר כי לפני 3 שנים היה נסיון לחסל את הרב ע"י מאיר ברנס, כיוון שהרב היה חב"דניק אך לא 'משיחיסט'.

יו"ר המועצה הדתית בצפת, ר' שלמה חדד, מסר לכתבתנו תמר יהל, כי הרב ביסטריצקי היה מקובל מאוד על האוכלוסיה בצפת, והשתתף בכל אירוע בעיר , שמח או עצוב.
עוד סיפר, כי הרב זצ"ל הוציא לאור ספרי הלכה רבים, ותכנן להתמודד על משרת הרבנות הראשית לישראל.

הרב לוי ביסטריצקי עלה לישראל לפני 36 שנים, בשליחות הרבי מלובביץ'. הוא היה מראשי עמותת הרבנים 'פקוח נפש' שפעלה נמרצות נגד הסכמי אוסלו , ווואי , ונגד תוכנית קמפ-דיוויד.

