

אנשי המודיעין הכללי של הרש"פ עצרו בסוף השבוע כמה "חשודים" ערבים בעיר עזה, בנסיון לשים ידם על מי שסייע לישראל ומסר מידע על מקום הימצאו של סאלח שחאדה, מפקד הזרוע הצבאית של החמאס. יצוין כי ע"פ הסכמי אוסלו הרשות הפלשתינית היתה מחויבת לעצור מחבלים כמו סאלח שחאדה, ולשם כך נמסר להם נשק.

החשודים נעצרו בשכונת מגוריו של שחאדה, שבה הופצץ ביתו. הוא ציין עם זאת, כי לא נעצר אדם החשוד כי הוא זה שמסר את המידע.

בתוך כך הודיע עבד אל עזיז רנטיסי, אחד ממנהיגי החמאס ברצועת עזה, כי מונה מפקד חדש לזרוע הצבאית של החמאס, עז א-דין אל-קסאם, במקום סלאח שחאדה.

רנטיסי אמר את הדברים ביום שישי אחה"צ בעת כינוס מרכזי של החמאס, במקום בו פעל חיל האוויר.
רנטיסי אמר לנאספים כי משימתו הראשונה של המפקד החדש תהיה לנקום את מותו של שחאדה.
מקורות ערבים סוברים כי מפקדה החדש של הזרוע הצבאית של חמאס הוא אחד מהשניים, מוחמד דף, ידידו של מוחמד דחלאן, או אדנאן אל-רול.
