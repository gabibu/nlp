

גם בשעה זו ממשיך צה"ל במצוד נרחב אחר מבצעי פיגוע הירי הכפול אמש בדרום הר חברון. ברכב הראשון נרצח אדם אחד וברכב השני נרצחו זוג הורם וילדם. שני ילדים מאותה המשפחה נפצעו.

במסגרת הסריקות הטיל צה"ל עוצר על העיירה יטא.

מהחקירה עולה כי המחבלים שארבו למכוניות הישראליות הגיעו ככל הנראה מהעיירה יטה.
הם פתחו באש לעבר הרכב הראשון שבו נרצח אדם אחד ולאחר מכן ירו גם לעבר רכב נוסף. ברכב הנוסף נרצחו הורים ובנם ונפצעו שני אחים נוספים בני אותה משפחה, ילד בן 12 שנפצע באורח קל עד בינוני ופעוט בן שנתיים שנפצע קל מאוד ושוחרר מטיפולו.

הפצועים פונו לבית החולים "הדסה עין כרם" בירושלים.

גדודי חללי אל אקצה של הפתח' ארגונו של ערפאת נטלו אחריות לפיגוע.
