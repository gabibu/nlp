

13 מבין 29 המדינות בחצי היבשת ההודית נפגעו מעצירת גשמים חריגה, הגרועה ביותר בהיסטוריה של הודו, כך נמסר אתמול ממקור רישמי.

ממשלת צ'אטיסגארח הכריזה על מצב חירום במדינה שבצפון-מערב הודו, ש"נפגעה מעצירת הגשמים", ודרשה סיוע בסכום השווה ל-350 מיליון דולר מהמימשל הפדרלי. ראש ממשלת המדינה (האיזורית) ציין שסיוע זה דרוש לרכישת מיליון טונות אורז, וכ-100,000 טונות מזון לבהמות.

ביום שישי, דרשה מדינת רג'אסטאן שבמערב הודו סיוע השווה ל-1.26 מיליארד דולר, לרכישת מזון לאוכלוסיה. לפחות שתי מדינות נוספות בצפון הודו, כולל מדינת ניו-דלהי, עומדות להכריז על אסון טבע.

היובש, שפוגע בעיקר בצפון-מערב ובמרכז הודו, נגרם מהעדרות כמעט מוחלטת של גשמי המונסון באיזורים האלה, זאת בזמן ששטפונות קשים פגעו במדינות רבות בצפון-מזרח ובמערב המדינה.

שר החקלאות ההודי, אג'יט סינג, הודיע ביום שישי שעל המדינה עובר היובש החמור ביותר בתולדותיה, אבל הדגיש כי איש לא ימות מרעב. 70 מאגרי המים הגדולים במדינה ריקים למחצה, וזה אומר מצב משבר, הודה השר.

באותה עת, יורדים גשמי המונסון העזים ביותר בארבע השנים האחרונות בעיקר בצפון-מזרח ובמערב הודו. כ-6 מיליון אנשים נאלצו לפנות את בתיהם, שניזוקו או נהרסו מגשמי זלעפות בצפון-מזרח המדינה.




