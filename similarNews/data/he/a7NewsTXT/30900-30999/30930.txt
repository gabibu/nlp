

ספר תורה חדש הוכנס אתמול לבית הכנסת בישוב דולב בחבל בנימין. את ספר התורה תרמו אנשי קהילת פורט לי שבניו ג'רזי.

טקס הכנסת ספר התורה וחנוכת בית הכנסת התקיים בשכונה החדשה של הישוב "כרמי דולב", שאיכלוסה החלה לפני כשנה. השבוע הצטרפו אליה כמה משפחות חדשות שאחדות מהן הן דור שני בישוב.

בטקס השתתפו השר דני נווה, יו"ר המועצה האזורית בנימין פנחס ולרשטיין וכן משלחת של קהילת "ישראל הצעיר" מפורט לי ניו ג'רסי בראשות הרב וינקלר.

בעז אנטין, תושב דולב, סיפר כי לקהילת פורט לי ישנו קשר קבוע מזה כמה שנים עם הישוב דולב והם למעשה "אימצו" את הישוב דולב, שאותו הם רואים כשליח שלהם בארץ ישראל.

בישוב דולב שעלה על הקרקע בשנת 83' מתגוררות 150 משפחות. לאחרונה זכתה אולפנת דולב לנערות בעלות רקע משפחתי קשה בפרס משרד העבודה כאולפנא הטובה ביותר בארץ בתחומה.
