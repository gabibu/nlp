

ביום שני יצא לדוכנים גליונו השבועי של של השבועון הגרמני "דר שפיגל". בגליון זה תוקף שר החוץ שמעון פרס את ראש הממשלה שרון.

בין היתר מביע פרס ספיקות באשר ל"מחויבותו" של רה"מ שרון ל"שלום" באזור. עוד מצוטט פרס באומרו כי אינו בטוח שניתן לראות עוד את שרון כשותף לשלום. בהתייחסו לחיסולו של רב המרצחים שחאדה אמר פרס כי מותם של האזרחים ששהו עם שחאדה מהווה "טעות במאת האחוזים".

"אני מביע צער על מה שקרה. מנהיג החמאס שחאדה הרג יותר מ-200 אזרחים והיה צורך לעוצרו. יחד עם זאת, אני מצטער על הרג אזרחים, בתוכם ילדים. זוהי טרגדיה", אמר.

פרס הוסיף ואמר כי "ברור שהשתמשנו בסוג נשק לא נכון ובדיעבד גרמה ההפצצה ליותר נזק מתועלת".


