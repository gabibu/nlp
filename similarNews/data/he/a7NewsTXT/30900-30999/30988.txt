

כ-284,000 ילדים עובדים בתנאים מסוכנים בחוות לגידול קקאו במערב אפריקה, ויותר מ-2,500 מהם הובאו כנראה לעבודה הזאת במסגרת "סחר בבני אדם", כך מסרו פקידים רישמיים ביום שישי בוושינגטון.

מספרים אלה עולים מאחד המחקרים המקיפים ביותר על עבודת ילדים בחוות לגידול הקקאו בחוף השנהב, ניגריה, קאמרון וגאנה. מחקר זה הינו אחד הצעדים, עליהם הוסכם בשנה שעבר על-ידי אירגונים לזכויות העובדים, יצרני מזון ואירגוני צרכנים, כדי לשים-קץ לניצול עבודת הילדים עד שנת 2005 לכל היותר.

הקקאו הוא חומר היסוד בייצור שוקולד. שני שלישים מכל מוצרי הקקאו נצרכים באירופה ובצפון-אמריקה. 40% מייצור הקאקאו העולמי מתרכז בחוף השנהב, וגאנה השכנה תופסת את המקום השני, עם 15% מהתוצרת.

עוד יש לציין כי , יותר מ-4,1 מיליון ילדים עובדים בטנזניה, כך גילה ביום ששי שר העבודה, ג'ומה קאפויה, בדאר-א-סלאם.

לדברי קאפויה, ילדים בגילאי 5 עד 15 מועסקים במטעים, במכרות ובמשקי בית, על חשבון זכותם לקבלת חינוך.


