

ארה"ב מתכוננת למבצע חשאי רחב היקף בתימן נגד אנשי אל קעידה, כך דיווח ערוץ הטלוויזיה A.B.Cעל פי הדיווח, מבצעי הפעולה יסתייעו בכוחות האמריקנים הנמצאים בג'יבוטי. לדברי מקורות מודיעיניים שצוטטו בשידור, יותר מ 800 חיילים אמריקנים ו 10 מסוקים של הכוחות המיוחדים נמצאים בג'יבוטי. כן נמסר כי יחידה של כוח "דלתא", שאנשיה מתמחים בפעולות קומנדו, מהווה חלק מהפריסה האמריקנית.

עוד דיווח הערוץ כי הC.I.A. עומד בראש המבצע, וכי סוכנים מיוחדים של הסוכנות הפדרלית ישתתפו בו. כלי השייט האמפיבי של הצי האמריקני "בלוויו ווד", שעליו מנחת מסוקים, משייט לאורך חופי תימן, וכאשר יתחיל המבצע הוא ישמש תשתית צפה לכוחות המרוכזים בג'יבוטי, כך נאמר בשידור.

מהפנטגון לא נמסרה כל תגובה לדיווחים.

