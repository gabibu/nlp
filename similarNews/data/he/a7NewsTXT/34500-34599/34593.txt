

היום - י"ג בתשרי ימלאו 16 שנים לנפילתו בשבי של הנווט רון ארד.

בראיון לגלי צה"ל חושף אל"מ יעקב עובדיה כי הוא היה הנווט שהיה מיועד לטיסה זו שממנה ארד לא שב.

לדבריו הוא דרש להחליפו בטיסה זו משום שביקש להשתתף באזכרה של חבר. לאחר האזכרה סיפר עובדיה כי בניגוד למנהגו ללכת לביקור בסוכת הוריו של חברו, הוא פנה לשוב אל הטייסת וכך גילה ש"הנווט החסר בתוך רביעיית המטוסים היה רון ארד, שאותו הביאו מהטכניון כי אני התעקשתי והלכתי לאזכרה".

ארד עפ"י דבריו הוזעק לטיסה מלימודיו בטכניון, פחות משלוש שעות לפני ההמראה.

