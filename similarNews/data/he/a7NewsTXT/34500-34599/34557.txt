

ראש הממשלה אריאל שרון סבור כי במערכת החינוך אין מלמדים מספיק את שיריו של אורי צבי גרינברג (אצ"ג). "כוחנו במורשתנו ויש חשיבות רבה להעמקת הידע והלימוד של האיש הענק הזה, כי אצ"ג היה ענק", אמר שרון בטקס שבו קיבל לידיו את קטלוג האיורים של שירי אצ"ג.

כתב עתי"ם מוסר, כי את הקטלוג הגישה לראש הממשלה ח"כ לשעבר גאולה כהן. בטקס שהתקיים בלשכת ראש הממשלה בירושלים השתתפו גם אלמנת המשורר עליזה גרינברג טור-מלכא, הבן דוד גרינברג ושרי ממשלה מהליכוד וממפלגת העבודה כאחד.
