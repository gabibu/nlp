

ממשלת ליטא אישרה היום תכנית לשחזור הרובע היהודי העתיק של וילנה, שהיה אחד ממרכזי התרבות היהודית באירופה טרם מלחמת העולם השנייה.

בהודעה שפרסמה לשכת המידע של הממשלה נאמר כי שחזורו של הראשון מתוך שלושה גושי בתים ברובע יתחיל השנה ואפשר שיושלם כבר ב- 2003. ככל הנראה, התכניות יכללו שחזורו של בית הכנסת הגדול, שניזוק במלחמת העולם השנייה, ושהסובייטים הרסו עד היסוד ב- 1954 כדי להקים במקום בית ספר.

(עתי"ם - איי.אף.פי.)
