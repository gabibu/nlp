

בשיחתם בכינוס האומות המאוחדות בירך שר החוץ שמעון פרס את מזכיר המדינה האמריקאי קולין פאוול על החלטתם של האמריקאים לאמן ביריחו את כוחות הביטחון הפלשתינים מתוך מגמה שאלה יאבקו בטרור הפלשתיני.

הקורס אמור להיפתח מחר וינוהל בשיתוף מדריכי לחימה מצריים וירדניים.

כזכור ההחלטה על אימונם של חוליות אנשי הרש"פ ביריחו ע"י הC.I.A. התקבלה לפני כשבועיים ועוררה תגובות מנוגדות בממשלת ישראל.

היום התפרסם עוד כי ישראל לא אישרה ליותר ממחצית אנשי המודיעין הכללי של הרש"פ המשרתים ברצועת עזה להגיע ליריחו, להשתתף בקורס הביטחון האמריקאי.

בכיר ברש"פ קבל באוזני כתב עתי"ם על כך שישראל טוענת, כי אותם אנשים מעורבים בפיגועים נגד ישראל. הבכיר הוסיף, שלעומת זאת אישרה ישראל לכל אנשי הביטחון המסכל הפלשתיני מיהודה ושומרון להגיע להשתתפות בקורס ביריחו.
