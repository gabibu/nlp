

במבצע חסר תקדים בהיקפו עצרו שוטרי משטרת תל אביב כמאתיים בעלי קזינו ומהמרים ברחבי העיר.

מבצע מעצרם של המהמרים החל אמש בשעות הערב והתקיים במשך הלילה כולו עד לשעות הבוקר המוקדים.

כתבת עתי"ם מוסרת, כי במהלך המבצע פשטו אנשי מחלק המוסר ביחידה המרכזית של משטרת מחוז תל-אביב על 5 בתי קזינו שפעלו באזור תל-אביב, חולון ובת-ים. בעת המעצר נתפס בין השאר גם ציוד רב המשמש להימורים וכן כסף מזומן רב.

עוד נמסר שבלשי המחוז פשטו על ארבעה בתי עסק ברחובות הירקון ואלנבי שבמרכז תל-אביב. במקומות אלה נתפסו כשישים מכונות מזל בלתי חוקיות וארבעת מפעיליהם של בתי עסק אלו נעצרו ונחקרו.
