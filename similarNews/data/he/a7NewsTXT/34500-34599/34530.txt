

אגד נערך להפעיל בחול המועד סוכות מערך היסעים מיוחד לכותל המערבי לנוחות תושבי העיר ואחרים שיגיעו לירושלים מכל רחבי הארץ. מערך ההיסעים כולל נסיעות מהשכונות לכותל המערבי. לראשונה, יופעלו בימי חול המועד סוכות נסיעות ישירות לבני-ברק מהשכונות החרדיות בירושלים.

יוסי צ'צ'קס, מנהל אגד בירושלים מסר, כי מערך ההיסעים מהשכונות לכותל שיופעל בחוה"מ, מבטא את היענות אגד לצרכי ציבור הנוסעים. תכנון הקווים המיוחדים, מסלולם ולוחות הזמנים עובדו בהמלצת המועצה המייעצת של אגד לתחבורה במגזר החרדי.


