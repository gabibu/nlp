

האופוזיציה יזמה ישיבה מיוחד, בפגרת הקיץ של הכנסת, לקיים דיון על מה שהיא מכנה "פוליטיזציה" ברשות השידור.

דוברי מר"ץ וחברי קואליציה מהעבודה העלו טענות נגד רה"מ המחזיק בתיק רשות השידור מאז פרישתו של השר מטעם העבודה, ד"ר רענן כהן, באמצע אוגוסט. ח"כ אופיר פינס טען כי הדבר נוגד את ההסכם הקואליציוני. ח"כ ענת מאור השתלחה ברה"מ ואמרה שהוא רק רוצה "לכבוש, להרוס ולהשתלט", וטענה שכעת השידור הציבורי היא "תקשורת שחוקה מתרפסת ומתקרנפת".
גם ח"כ אחמד טיבי דיבר וקבל נגד החרמת חברי הכנסת בשידורי הרשות.

השר דני נווה ענה בשם הממשלה, ואמר " כי דברי מפלגת העבודה הם צביעות והתחסדות , אחרי כל השנים שהחזיקה בתיק. רשות השידור צריכה להיות מאוזנת".

בתיקו של 13 קולות נדחתה ההצעה להעלות את העניין לדיון במליאת הכנסת.

דיונים בעניין הרשות ממשיכים להתקיים בוועדת המשנה לענייני רשות השידור של וועדת הכספים של הכנסת. בדיון משתתף המנכ"ל יוסף בראל ואנשי כספים מהרשות.

את הידיעה העבירה הכתבת לענייני תקשורת , חני לוז.


