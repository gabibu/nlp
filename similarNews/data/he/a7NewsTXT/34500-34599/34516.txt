

במבצע "יד חזקה" של משטרת לכיש שהתמקד בערים אשקלון קרית גת ושדרות, עלה בידי אנשי המשטרה לעצור תשעה עשר חשודים בסחר בסמים.

נמסר כי המשטרה מצפה לארבעה מעצרים נוספים.

במבצע שבוצע תחת פיקודו של תת ניצב עמיחי שי, מפקד מרחב לכיש, הופעל סוכן משטרתי במשך מספר חודשים, במהלכם ביצע עסקות סמים ורכש הרואין מעשרים ושלושה סוחרים שהופללו על ידו.

כתב עתי"ם מציין, שהסוכן המשטרתי גויס לפני כ-6 שנים למשטרת מרחב השפלה על ידי רפ"ק ישראל סילברה ז"ל, קצין אמ"ן לכיש, שנדרס למוות על ידי סוחרי סמים בדואים בנגב לפני כ-9 חודשים.

רפ"ק סילברה ז"ל איתר וסימן את השוטר למשימה וכאמור, בחודשים האחרונים הופעל האיש כסוכן משטרתי ע"י אגף המודיעין של מרחב לכיש.
