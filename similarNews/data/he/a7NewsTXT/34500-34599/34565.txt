

בוועדת המשנה לענייני רשות השידור של וועדת הכספים של הכנסת התקיים היום דיון בנושאי שידור לעולים וספורט. כתבתנו לענייני תקשורת חני לוז מסרה כי את הדיון יזם יו"ר הוועדה ח"כ נחום לנגנגטל.

בעניין השידורים לעולים ברדיו רק"ע דרשו חברי הכנסת, נציגי העולים אביגדור ליברמן, יורי שטרן, מיכאל נודלמן, גנדי ריגר, ומרינה סולודקין להאריך את שידורי רק"ע משעה 19:00 לשעה 22:00 , להוסיף שידורים מהשטח, ולשפר את הקליטה של הערוץ ברחבי הארץ. כתבתנו מוסרת כי הוחלט להקים וועדה בין משרדית בשיתוף משרד התקשורת ומשרד האוצר, לדון בשידרוג המשדרים המשמשים לכל רשתות הרדיו והטלויזיה של רשות השידור. כמו כן, יתקיים דיון מיוחד בנושא המשדרים
בוועדת המשנה. בעניין שידורי הספורט ביקשו ח"כ לנגנטל וח"כ נחמה רונן, החברים בוועדה לקידום מעמד האישה, לשדר את משחקי הליגה של קבוצות הנשים בכדורגל ובכדורסל.
