

שני עתונאים וסטודנט, שלושתם אזרחי איטליה נחטפו השבוע על ידי אנשי הביטחון של הרש"פ. בתום משא ומתן עם ראשי הרש"פ שוחררו השלושה.

חטיפת האיטלקים בוצעה במהלך הלילה שבין יום שני לשלישי במחסום תופאח שמדרום לדיר אל בלח.

החוטפים הם כאמור, אנשי מנגנוני הביטחון של הרש"פ וביניהם גם טלעאת שאער, פעיל המודיעין הצבאי שם. הם אמרו כי סיבת החטיפה היא פיטוריו של טלעאת מהמודיעין הצבאי ואי תשלום משכורותיהם של יתר החוטפים.

ממערכת הביטחון מתייחסים לאירוע כמקרה של אנרכיה של בודדים בתוך שטחי הרש"פ שבו לקחו פלשתינים את החוק לידיהם, ופעלו כרצונם על מנת להשיג לעצמם מטרות אישיות.

כתב עתי"ם מציין כי האירוע נמשך מספר שעות ורק לאחר מאמצי שתדלנות ממושכים של נציג המועצה המחוקקת ד"ר גואד טיבי מול החוטפים, שוחררו האזרחים האיטלקים והקצין הפלשתיני. בסיום הפרשה נפגשו החוטפים והחטופים בבניין המועצה המחוקקת.

