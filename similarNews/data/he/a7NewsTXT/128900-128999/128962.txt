

במסגרת תהליכי קליטת העקורים במועצה האזורית אשכול, יפתח מחר מחדש בית הספר "נעם נצרים" בקיבוץ חולית. בית הספר, שבו לומדים כ-150 תלמידי כיתות א'-ח', יפעל באורח זמני מ-15 בתי מגורים שהותאמו למטרה זו.

במסגרת תהליכי קליטת מפוני גוש קטיף במועצה האזורית אשכול, יפתח מחר (ב) מחדש בית הספר "נעם נצרים" בקיבוץ חולית. בית הספר, שבו לומדים כ-150 תלמידי כיתות א'-ח', יפעל באורח זמני מ-15 בתי מגורים שהותאמו למטרה זו.

מהמועצה אזורית אשכול נמסר כי בעקבות הפינוי מגוש קטיף נאלץ בית הספר "נעם נצרים" לבצע ארבעה דילוגים: בחודשיים האחרונים פעל בית הספר באריאל, החל ממחר הוא יפעל בקיבוץ חולית.

בתוך מספר חודשים צפוי בית הספר לעבור למושב יבול, שבו מתגוררים רוב תושבי נצרים לשעבר. עם המעבר לישוב הקבע של מפוני נצרים, "חלוצית 1" (שם זמני) בעוד כשנתיים יעבור גם בית הספר נעם נצרים למשכנו הקבוע.

מנהל מחלקת החינוך במועצה האזורית אשכול, משה מורג, מסר שהמועצה רואה בחידוש פעילות מערכת החינוך צעד חשוב בהתבססות של המפונים באשכול. הוא אמר שהכוונה היא בעתיד לשלב בבית הספר גם את ילדי עצמונה, אך אין עדיין שום סיכום בנושא זה.

בתחילת חודש דצמבר תפתח מחדש במושב יתד בחבל שלום המכינה הקדם צבאית, שפעלה בישוב עצמונה בגוש קטיף. עם תחילת פעילות המכינה יגיע מספר תושבי גוש קטיף לשעבר המתגוררים באשכול, כולל התלמידים, לקרוב ל-1,000 איש.
