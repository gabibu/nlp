

היחידה החדשה לאקו-לב ולמחלות מסתמי לב נחנכה בבית החולים בילינסון. ביחידה, המהווה חלק מהמערך הקרדיולוגי, מתבצעות כ- 10,000 בדיקות אקו לב ובה מטופלים למעלה מ- 2,000 חולי מסתמי לב בשנה.

היחידה החדשה לאקו-לב ולמחלות מסתמי לב נחנכה בבית החולים בילינסון. ביחידה, המהווה חלק מהמערך הקרדיולוגי, מתבצעות כ- 10,000 בדיקות אקו לב ובה מטופלים למעלה מ- 2,000 חולי מסתמי לב בשנה.

פרופ' אלכסנדר שגיא, מנהל יחידת אקו לב בבי"ח בילינסון אומר על התכנון הייחודי של היחידה "על מנת לענות על הביקוש ההולך וגובר, יחידת האקו לב הורחבה ונבנתה מחדש תוך מתן דגש על חללים מרווחים ומעוצבים המספקים אווירת רוגע, חמימות ונועם. במסגרת התפיסה הכוללת של בית החולים, אשר מציבה את החולה במרכז, נבנו, בין השאר, חדרי המתנה המיועדים לחולים בכיסא גלגלים ולחולים המובאים במיטות".

פרופ' שגיא הוסיף כי "בצמוד למכון הוקמה גינה המוצלת בפרגולה, כך שביום שמש נעים יוכלו החולים להמתין לתורם באווירה נינוחה. ככלל, הקו המנחה בשיפוץ והרחבת היחידה היה להנעים את שהות החולה ככל הניתן, ובמקביל לספק את השירות הטוב ביותר, תוך שימוש בציוד המתקדם ביותר".

ביחידת האקו פועלת גם מרפאה המתמחה בטיפול בחולים עם מחלות מסתמי הלב. מרפאה ייחודית זו, המבצעת מעקב קליני ואקוקרדיוגרפי למעל ל- 2,000 חולים, היא הגדולה מסוגה בארץ.

המרפאה מתמחה באבחון מחלות מסתמי לב, קביעת הטיפול המתאים ביותר, ובמידת הצורך והמועד הראוי ביותר לניתוח.

היחידה עובדת בשיתוף פעולה הדוק עם מחלקת ניתוחי חזה בבילינסון, בה מבוצעים המספר הגדול ביותר של ניתוחי מסתמים בארץ.
