

יו"ר מרכז השלטון המקומי, עדי אלדר, קורא במכתב שהפנה לראשי הרשויות המקומיות, שלא לשתף פעולה עם אנשי היחידה לחיוב אישי של משרד הפנים. לדברי אלדר, אנשי היחידה מנהלים "ציד מכשפות".

יו"ר מרכז השלטון המקומי, עדי אלדר, קורא במכתב שהפנה לראשי הרשויות המקומיות, שלא לשתף פעולה עם אנשי היחידה לחיוב אישי של משרד הפנים. לדברי אלדר, אנשי היחידה מנהלים "ציד מכשפות" כנגד ראשי הרשויות המקומיות ופועלים שלא בהתאם לתפקידים ולסמכויות הקבועות להם. במכתבו טוען אלדר כי הפעילות האינטנסיבית שמנהלת היחידה מנוגדת להתחייבות שר הפנים כי תפעל במשורה, בכובד ראש ותוך הפעלת שיקול דעת.

כדוגמא לאווירת "ציד המכשפות" השוררת במשרד הפנים, מביא אלדר את מכתבו של מנכ"ל משרד הפנים אל מנהלי המחוזות במשרד, לפיו עליהם לזמן לבירור ולהפעיל חיוב אישי באופן שרירותי, כלפי כל ראש רשות מקומית שסיים את שנת 2004 עם גירעון הגבוה מ-100 אלף ש"ח. אלדר מסביר כי ברובם המכריע של המקרים, גירעון הרשות המקומית נוצר כתוצאה מקיצוצי הממשלה בתקציבי משרדי הפנים, החינוך והרווחה, או כתוצאה מכך שגם התקציבים המקוצצים מועברים ע"י חלק ממשרדי הממשלה באיחור גדול. "ההנחיה הזו היא תמוהה ומקוממת נוכח העובדה שהממשלה גורמת לגירעון בתקציב וראש הרשות נדרש לשלם בשל כך".

אלדר הזכיר כי מרכז השלטון המקומי הכין טיוטת הצעת חוק לחיוב אישי של שרים, סגני שרים, מנכ"לי משרדי ממשלה וחברי כנסת, והביע את בטחונו שנוכח פעילותו של שר הפנים, הוא יהיה ראשון הדוחפים לאישור הצעת החוק בכנסת.

לכתבה קודמת: ראש רשות לשעבר יחזיר 496 אלף שקלים


