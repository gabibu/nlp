

במשרד הפנים מתגבשת החלטה למנות ועדות קרואות לניהול ענייניהן של 12 רשויות מקומיות, רובן המכריע מועצות ערביות, שלא שילמו בתקופה האחרונה את משכורות עובדיהן.

במשרד הפנים מתגבשת החלטה למנות ועדות קרואות לניהול ענייניהן של 12 רשויות מקומיות, רובן המכריע מועצות ערביות, שלא שילמו בתקופה האחרונה את משכורות עובדיהן.

כתבנו חגי הוברמן מוסר כי משרד הפנים שוקל את מינוי הוועדות הקרואות לאחר שכל המאמצים לשפר את מצבן של הרשויות הללו, שאמורות היו לבצע תוכניות הבראה מפורטות בליווי צמוד של המשרד, נכשלו.

התברר מעל ומעבר לכל ספק, הסבירו המקורות במשרד, כי תוכניות ההבראה לא היו אמצעי טוב דיו כדי להחזיר את הרשויות למסלול של ניהול תקין, שיאפשר אספקת שירותים נאותים לתושבים מצד אחד ותשלום משכורות לעובדים מצד אחר. "התברר שהרשויות הללו מנוהלות בצורה קטסטרופלית", אמרו המקורות.

בין הרשויות המועדות להיכפף לוועדה קרואה: אעבלין, ביר אל-מכסור, ג'וליס, ג'סר אל-זרקא, ינוח-גת, טמרה, ירכא, ערערה, מע'אר, זמר וטובא-זנגריא.

היום החליט משרד הפנים שלא להדיח בינתיים את ראש המועצה המקומית בכפר בית ג'אן, יוסף קבלאן, חרף המצב הכלכלי והניהולי הקשה של הרשות.

פקידי המשרד מינו ועדה שתיצמד אל קבלאן ותבדוק את תפקודו מקרוב. למעשה מדובר במתן ארכה בלבד לראש המועצה, לפני קבלת ההחלטה הסופית לפטרו.

לפני כמה חודשים קבע בג"ץ כי אסור לפטר את קבלאן אף שלא הצליח לאשר את התקציב השנתי של הרשות המקומית, וזאת בשל התנגדות האופוזיציה, המהווה את רוב חברי המועצה.
