

בספטמבר 2005 פנו ללשכות שירות התעסוקה ולפרויקט מהל"ב (תכנית ויסקונסין) יחד, 230.2 אלף דורשי עבודה, בהשוואה ל-229.5 אלף בחודש אוגוסט עליה בשיעור של 0.3% במספרם הכללי של דורשי העבודה.

בספטמבר 2005 פנו ללשכות שירות התעסוקה ולפרויקט מהל"ב (תכנית ויסקונסין) יחד, 230.2 אלף דורשי עבודה, בהשוואה ל-229.5 אלף בחודש אוגוסט ( נתונים מנוכי עונתיות) עליה בשיעור של 0.3% במספרם הכללי של דורשי העבודה. כך מוסרת היום אסתר דומיניסיני, מנכ"ל שירות התעסוקה.

בנתוני המגמה נרשמה עליה בשיעור של 0.3% במספרם הכולל של המובטלים ומספרם הסתכם בספטמבר ב-212.4 אלף לעומת 211.9 אלף באוגוסט.

בנתונים המקוריים הסתכם מספרם של דורשי העבודה בספטמבר ב- 235.9 אלף לעומת 236.3 אלף בחודש אוגוסט.

מבין דורשי העבודה 73.3 אלף, צברו מעל 270 ימי אבטלה והם המהווים את הגרעין הקשה של המובטלים.

בספטמבר חלה ירידה במספרם של המצטרפים החדשים והוא הסתכם ב- 21.3 אלף לעומת 21.5אלף באוגוסט ( נתוני מגמה).

הנתונים מלמדים שבשנת 2005 קיימת יציבות במספרם של דורשי העבודה .

בספטמבר 2005 התקבלו בשירות התעסוקה 23.5 אלף דרישות לעובדים בהשוואה 25.7 אלף בחודש אוגוסט,ירידה של 8.4% ועליה בשיעור של 48.5% בהשוואה לחודש המקביל אשתקד ( נתונים מקוריים). מספר ההשמות בעבודה היה בספטמבר 12.2 אלף, לעומת 9,2 אלף בחודש המקביל אשתקד (ספטמבר 2004), עליה בשיעור של33.7%.
