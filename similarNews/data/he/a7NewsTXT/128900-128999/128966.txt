

בתום ישיבת ועדת החקירה הפרלמנטרית לגילויי השחיתות בממשל בישראל, בהשתתפות מבקר המדינה, השופט מיכה לינדנשטראוס, מסתמן כי הועדה תבדוק את תפקוד הגורמים המופקדים על המאבק בשחיתות.

בתום ישיבת ועדת החקירה הפרלמנטרית לגילויי השחיתות בממשל בישראל, בהשתתפות מבקר המדינה, השופט מיכה לינדנשטראוס, מסתמן כי הועדה תבדוק את תפקוד הגורמים המופקדים על המאבק בשחיתות   מבקר המדינה ומערכת אכיפת החוק (פרקליטות, משטרה, הרשות להגבלים עסקיים, הרשות לניירות ערך, הנהלת בתי המשפט ועוד).

הועדה תעבוד מול מבקר המדינה ומול זרועות מערכת אכיפת החוק ותקבל מהם דיווחים על ההתמודדות שלהם עם המלחמה בשחיתות בממשל בישראל ועל הקשיים העומדים בפנים. בנוסף סוכם כי הועדה תגיש בעוד שבועיים הצעת חוק להרחבת סמכויותיה (זימון עדים וקבלת מסמכים).

יו"ר הועדה, ח"כ מיכאל איתן אמר כי "הועדה לא יכולה לטפל בפניות פרטניות לחקירת גילויי השחיתות. למטרה זו יש משטרה, פרקליטות, מבקר המדינה ורשויות שונות בהן עובדים אלפי אנשים. לעומת זאת, היתרון היחסי של הועדה מתבטא ביכולתה לבדוק את פעילותם של הגופים הללו וכל שיפור שהיא תשיג בתיפקודם, באמצעות המלצות וחקיקה, יגרום לצמצום תופעת השחיתות בממשל בישראל".

השופט בדימוס מיכה לינדנשטראוס תמך בהחלטת הועדה לבדוק את הגורמים המופקדים על המאבק בשחיתות ולא לפתוח אותה לבירור תלונות הציבור. "אני לא מאמין שועדת חקירה פרלמנטרית תוכל להגיע לתוצאות שמצפים ממנה במה שקשור לחקירת מעשי השחיתות. אנחנו מתקשים לעשות זאת עם מאות עובדים.." אמר לינדנשטראוס.
