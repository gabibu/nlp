

בשבוע שעבר שללה עיריית הרצליה את רישיון הפעלת הגן מגאולה עמיר, אמו של רוצח ראש הממשלה יצחק רבין, בגלל מיעוט ההורים שרשמו את ילדיהם לגן.

בביקורת שנערכה בשבוע שעבר בגן על ידי המפקחת האזורית של משרד החינוך, נמצא שמספר הילדים בגן קטן מעשרה, ולכן הוא אינו עומד בדרישות הפיקוח של משרד החינוך ובתקנים הנדרשים להפעלתו. בעקבות ממצאי הביקורת, שללה עיריית הרצליה מעמיר את רישיון הפעלת הגן ברחוב בורוכוב &#8237;.58&#8236;

הגן של גאולה עמיר, שעבדה כגננת כמעט 40 שנה, שוכן בחצר בית המשפחה בשכונת נווה-עמל בהרצליה

גורמים בכירים בתחום החינוך הביעו סיפוק מסגירת הגן: "עד היום אי אפשר היה להורות על סגירת עסק פרטי, אולם עכשיו שונו הנהלים. הגן הפרטי לא עומד בתקנים, ולכן ניתן לסגור אותו&#8237;."&#8236; על פי גורמי החינוך, פועל כעת הגן ללא פיקוח של משרד החינוך, וגאולה עמיר נחשבת מטפלת בלבד. "ההורים שרושמים את ילדיהם עושים זאת על אחריותם, ומרצונם בלבד&#8237;."&#8236;

בעיריית הרצליה אישרו אתמול כי הגן שניהלה אימו של יגאל עמיר אכן נסגר, בשל מספר ילדים קטן. "בכדי לקבל רישיון להפעלת גן יש צורך ברישום של לפחות עשרה ילדים. השנה הורים פשוט לא רצו להכניס את ילדיהם לגן הזה&#8237;,"&#8236; נמסר.
