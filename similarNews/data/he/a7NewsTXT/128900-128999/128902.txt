

כ-1,000 כלי רכב נשרפו בסוף השבוע. חברות הביטוח בצרפת אומדות את נזקי האירועים עד כה ב-7 מליון אירו.

היום העשירי ברציפות למהומות המהגרים בצרפת, למעלה מ-250 מהגרים נעצרו, ויותר מ-300 בני אדם נפגעו. במהלך סוף השבוע התפשטו המהומות לשכונות עוני במרסיי, ניס, שטרסבורג, כן, טולוז, ליל וערים נוספות.

כ-1,000 כלי רכב נשרפו בסוף השבוע. חברות הביטוח בצרפת אומדות את נזקי האירועים עד כה ב-7 מליון אירו.

דיווחים על הצתות הגיעו גם מנורמנדי שבמערב צרפת ועד לערי הריביירה של חוף הים התיכון.

הסיבה הרשמית למהומות היא מותם של 2 מהגרים צעירים ופציעתו של שלישי במהלך מרדף משטרתי אחריהם השלושה טיפסו על חומה של תחנת חשמל ושניים התחשמלו למוות.

שר הפנים ניקולא סרקוזי, שכינה את המתפרעים "חלאות" וגרם לתסיסה באזור, אמר כי "אלימות אינה הפיתרון, יש לתת כוח למשטרה...אחרי שהמשבר יחלוף, כולם יצטרכו להבין שיש אי צדק במספר שכונות".
