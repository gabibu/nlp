

כ-100 מפעלים בעיקר בתחומי הכימיה, הפטרוכימיה, הפרמצבטיקה, הפלסטיקה, הטקסטיל, המתכת והחשמל   מוכנים לעבור מסולר, מזוט, גפ"מ (גז פחמימני מעובה) לשימוש בגז טבעי, תוך 3 שנים. כך נמסר מהתאחדות התעשיינים.

כ-100 מפעלים בעיקר בתחומי הכימיה, הפטרוכימיה, הפרמצבטיקה, הפלסטיקה, הטקסטיל, המתכת והחשמל   מוכנים לעבור מסולר, מזוט, גפ"מ (גז פחמימני מעובה) לשימוש בגז טבעי, תוך 3 שנים. כך מסר משה כהן, יו"ר ועדת אנרגיה בהתאחדות התעשיינים ומנכ"ל יהודה רשתות, על סמך בדיקה שערכו כלכלני התאחדות התעשיינים.

כהן מציין, כי כתוצאה מכך יחסכו המפעלים כ- 100 - 120 מליוני שקלים בשנה, בשנים הקרובות. כן יסייע הדבר לשיפור כושר התחרות של מפעלים אלו מול יצרנים במדינות אחרות.

הוא קורא לממשלה לפעול לזרוז הגעת הגז הטבעי לאזורי תעשייה רבים ככל האפשר, הן בדרום (ביניהם: אזור ים המלח, מישור רותם, ערד, רמת חובב, דימונה, ירוחם ובאר-שבע), הן בצפון (אזור מפרץ חיפה, ציפורית ועוד) והן באזורים אחרים. דבר, שכאמור, יסייע להפחתת עלויות ולשיפור כושר התחרות של המפעלים.

יו"ר ועדת האנרגיה בהתאחדות התעשיינים טוען,כי זמינות הגז תעודד ותאפשר את קידומם של פרוייקטים להקמת תחנות כח פרטיות ומתקני ייצור חשמל בקוגנרציה המופעלים בגז.

כהן מעריך, כי צריכת הגז הטבעי בטווח הזמן המיידי להגעתו לאזורי התעשייה הגדולים בדרום הארץ, ובמפרץ חיפה תהיה כ-1 מיליארדי מטר מעוקב בשנה ותגדל לכ-3   3.5 מיליארד מטר מעוקב בשנה, בתוך כ- 10 שנים .

הוא הדגיש, כי הצורך בהגעת הגז הטבעי למפעלי התעשייה גובר, על רקע העלייה התלולה במחירי הדלקים בעולם במהלך השנה האחרונה.

יו"ר ועדת האנרגיה בהתאחדות התעשיינים הדגיש את , כי החשיבות הרבה להגעת הגז הטבעי גם לאזורי התעשייה בפריפריה הרחוקה, דבר שיסייע לפיתוחם ולחיזוק הצמיחה והתעסוקה באזורים אלו.

כן התריע, כי אחד המחסומים והגורמים המעכבים את התפתחותו של משק הגז הטבעי בארץ הינו חוסר הוודאות למשקיעים ולמפעלים, באשר למועד זמינותו של הגז באזורי התעשייה השונים וכן מחירו של הגז.

יו"ר ועדת האנרגיה בהתאחדות התעשיינים טוען, כי יש לפעול לשקיפות ולהגדלת הוודאות , זאת באמצעות פרסום הפרמטרים השונים במשק הגז הטבעי, וביניהם תעריף ההולכה.

התאחדות התעשיינים טוענת, כי יש לקבוע תעריף הולכה זהה לכל הצרכנים ברחבי הארץ ללא קשר למיקומם הגיאוגרפי, זאת על מנת לעודד את המפעלים באזורי התעשייה המרוחקים לעבור לשימוש בגז הטבעי.

כמו כן, טוען כהן , כי העדר הוודאות באשר לאופן ההתאגדות המוכרת ע"י רשות הגז של חברות חלוקה ותעריפי החלוקה המוכרים על ידה מונעים הקמת מערכות חלוקה , אשר בלעדיהן לא תוכל מרבית התעשייה להנות מגז טבעי בפועל.
