

מהנדס בכיר בנאס"א הזהיר יומיים לפני הנחיתה הצפויה כי לא ניתן יהיה להחזיר את המעבורת בשלום. כך מדווחת רשת NBC. לפי הדיווח, המהנדס שם לב לנזק שנגרם למעבורת החלל בשעת ההמראה והתריע בפני מומחים. (ראה דו"ח מיוחד בפנים)


מהנדס בכיר בנאס"א הזהיר יומיים לפני הנחיתה הצפויה של מעבורת החלל כי לא ניתן יהיה להחזיר את המעבורת בשלום. כך מדווחת רשת NBC. לפי אותו דיווח, המהנדס שם לב לנזק שנגרם למעבורת החלל בשעת ההמראה והתריע בפני מומחים.

היום חלה התקדמות בחקירת התרסקות מעבורת קולומביה, כעת מעריכים בנאס"א כי בעיית חום בכנף השמאלית הביאה לפיצוץ המעבורת, בערוץ הראשון שודרה תמונה מתוך שיחת אל"מ רמון ז"ל עם רה"מ שרון, בה הופנתה במעט זווית הצילום ואז נראה הסדק בכנף שגרם להתרסקות.

כזכור אחת ההשערות המשמעותיות ביותר באשר לסיבת ההתרסקות היא חולשה בכנף השמאלית של המעבורת. חולשה זו היא זו שהביאה לקריסת מערכות במעבורת בעת הלחץ הגדול שהופעל עליה עם כניסתה לאטמוספירה.

התמונה שנראתה בערוץ הראשון נלקחה מתוך שידור השיחה בין אל"מ אילן רמון ז"ל לבין ראש הממשלה אריאל שרון. בעת השיחה הופנתה במעט זווית הצילום ואז נראה הסדק בבירור.

לעומת טענות שנשמעות ביממה באחרונה טוענים בנאס"א כי לא הסתירו כל מידע מהציבור. כמו כן טוענים שם כי תקלה זו הייתה ידועה לנאס"א מיד לאחר השיגור. ככל הנראה במהלכו ניתקה הלבנה מהכנף והסדק נגרם. עם זאת לא דווח פרט זה כיוון שאיש לא העריך שהתקלה משמעותית כל כך. ההערכות נוספות נשמעות בהן נטען כי נאס"א לא הזהירה כיוון שלא ניתן היה לעשות כלום בשלב זה שלאחר השיגור.

אמש שידרו תחנות הטלוויזיה מספר תמונות של שיגורי מעברות חלל מהעבר, בהם ניתן לראות כי אירועים שכאלה התרחשו לא אחת בעבר ללא השלכות חמורות כבמקרה "קולומביה".

יומיים לאחר התרסקות מעבורת החלל קולומביה, טוענים מומחים שונים כי תחזוקה לקויה של צי המעבורות של נאס"א בכלל ושל קולומביה בפרט - יכולה להוות את הגורם לתקלה.

אתמול צוטט ב"וושינגטון פוסט" ריצ'ארד בלומברג, שהיה בעבר אחד מבכירי נאס"א, כאומר כי קיצוצי התקציב מנעו תחזוקה הולמת של המעבורת. מבקרים אחדים השמיעו טענות על כך שקולומביה נשארה בשימוש למרות גילה המתקדם, יותר מ-20 שנה, ולמרות מצב תחזוקתה הבעייתי. ראשי נאס"א דחו טענות אלה ואמרו כי המעבורת היתה במצב מצוין וכי עברה שיפוץ מקיף ב-1999.

חמישה מתוך צוות יועצי בטיחות בחלל בנאס"א, צוות שמנה תשעה מומחים ואשר התריע אשתקד על בעיות בטיחות שעשויות להתעורר בצי המעבורות בעקבות הקיצוץ בתקציב סוכנות החלל - פוטרו מתפקידם. כך מפרסם היום ה"ניו יורק טיימס". העיתון הוסיף כי במחאה על הפיטורים התפטר בכיר בצוות, האדמירל ברנרד מ. קודרר. דובר נאס"א בוושינגטון, סונג'ה אלכסנדר, אמר בתגובה כי הסיבה לפיטורים אינה קשורה להתרעות אלא לכך שהתעורר צורך להחליפם באנשים צעירים ומיומנים יותר.

לצוות היה ניסיון ממושך והיכרות עמוקה עם המעבורות והמערכות המפעילות אותן, ועם הבעיות בהן. אתמול אמרו חלק מהם כי בנאס"א פיתחו "קוצר ראיה ארגוני" בהתייחסות להתרעות של צוות המומחים ולביקורת שלו.

הדו"ח האחרון שחיבר צוות המומחים, במרץ שעבר, כלל הערכה של שישה מאלה שפוטרו או התפטרו מהסוכנות, לפיה "עבודות הבטיחות לטווח רחוק במעבורות החלל הידרדרו. הקיצוץ בתקציב מאלץ לשים את הדגש על תכנון קצר טווח, ומעכב את יישום השיפורים המתוכננים במעבורות", נכתב בדו"ח, שקרא לביצוע שינויים גורפים בסדרי העדיפויות בעבודות על המעבורות.

חברי קונגרס ששמעו עדות יועצי הבטיחות מנאס"א באביב האחרון אמרו אתמול כי יבדקו מחדש אם הגבלות תקציביות פגעו בבטיחות. מממשל בוש נמסר, כי יציעו לנאס"א תוספת הוצאות של 470 מיליון דולר והוסיפו כי גובה התוספת נקבע לפני התרסקות קולומביה.
