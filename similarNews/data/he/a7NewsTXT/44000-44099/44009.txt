

משטרת מרחב שומרון חשפה רשת שהנפיקה לערבים מיש"ע היתרי כניסה ואישורי עבודה מזויפים לישראל.

חשוד ראשון בפרשה, ערבי בעל אזרחות ישראלית, תושב מזרח ירושלים, נעצר בסוף השבוע כשברשותו צילומי תעודות זהות, אישורי עבודה, והיתרי כניסה שיועדו לערביי יש"ע , וכן סכום כסף גדול במזומן.

מהחקירה עולה שהחשוד הנפיק את האישורים עבור ערביי יש"ע בתמורה לאלפי שקלים עבור כל מסמך. החשוד הודה בעבירות המיוחסות לו ומעצרו הוארך אמש בשלושה ימים.

המשטרה הודיעה כי צפויים מעצרים נוספים.


