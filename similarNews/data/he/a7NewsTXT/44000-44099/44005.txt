

בשל הפיצוץ שאירע בצינור הביוב הראשי של גוש דן מוזרמים מזה כמה ימים השפכים של גוש דן אל חוף הים.

הזרמת השפכים לים נעשית כדי למנוע את הצפת ערי אזור המרכז במי ביוב גולמיים שלא עברו טיהור. לפי שעה עד שלא תתוקן הבעיה חל איסור מוחלט לרחוץ בים בכל החופים באזור המרכז כולל הרצליה.

הפיצוץ בצינור אירע ביפו וגרם להצפה של מספר דירות אך בדיקות שנעשו גילו כי בצינור נפער סדק שאורכו מספר קילומטרים.

מאיגוד ערים דן לביוב נמסר כי אין להם לפי שעה מושג מה גרם להיווצרותו של הסדק הארוך בצינור הביוב.

מצב זה גורם לכך שאין כרגע ידיעה באיזו דרך לטפל בצינור וכמה זמן יקח לטפל בו. החשש הוא שיהיה צורך להחליף את כל הצנרת ותיקון מסוג זה עלול לקחת זמן רב- כחודשיים.

החלפת הצנרת עלולה לדחות את פתיחתה של עונת הרחצה בחופים.

השלכה נוספת של פיצוץ הצינור היא הפסקת ההשקייה של שדות בדרום שנעשית באמצעות מי שפכים מטוהרים.
