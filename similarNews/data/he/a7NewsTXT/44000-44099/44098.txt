

מנכ"ל התאחדות התעשיינים, עודד טירה, מאשים את מצרים בהטלת מגבלות גדולות והולכות על קשרי הסחר בינה לבין ישראל.

טירה גילה היום כי ממשלת מצרים מגבילה זה יותר משנה את יבוא המלח מישראל עד כדי כמויות מזעריות בלבד. היא גם מערימה קשיים על יבוא הזכוכית הישראלית לשם. זאת בשעה שבה ישראל מייבאת הנה כמויות גדולות של זכוכית ומלח ממצרים.

טירה דורש ממשרד החוץ ומשרד התמ"ס לפעול ליתר הדדיות בסחר בין שתי המדינות.
