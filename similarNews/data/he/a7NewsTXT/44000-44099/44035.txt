

רה"מ שרון אמר היום כי הוא משוכנע שימשך שיתוף הפעולה בין ארה"ב ובין ישראל בתחום החלל ויום יבוא וישוגרו עוד אסטרונאוטים ישראלים לחלל. השגריר דן קרצר אמר בישיבה כי העם האמרקני והישראלי אחים.

ראש הממשלה אריאל שרון אמר כי הוא משוכנע שימשך שיתוף הפעולה בין ארה"ב ובין ישראל בתחום החלל ויום יבוא וישוגרו עוד אסטרונאטים ישראלים לחלל.

שרון אמר את הדברים בפתח ישיבת הממשלה היום שבה התיחד השרים עם זכרם של 7 האסטורנאוטים של מעבורת החלל קולומביה. לטקס הקצר הוזמנו שגריר ארה"ב בישראל דן קרצר, מפקד חיל האויר דן חלוץ ומנהל סוכנות החלל הישראלית אבי הר אבן.

ראש הממשלה סיפר על שיחות הטלפון שקיים עם רונה רעייתו של האסטרונאט אילן רמון
ועם אביו אליעזר וולפרמן.

ראש הממשלה אמר, כי הוא לא זכה להכיר את אילן אישית אך ידע על עברו כטיס אוירי מצויין וכמפקד מצטיין "בשיחותי עם אילן למדתי להכיר אדם ערכי, אדם עם אהבה עצומה לעם הזה ולארץ הזאת. אדם שאין ראוי ממנו לקחת בצרור אחד את התקוות, החלומות, ההסטוריה והעתיד של כולנו למקום גבוה הרבה מעבר למה שאי פעם שיערנו".

שרון אמר, כי שבעת האסטרונאטים שנספו הם חלק מהמחיר הכבד שמשלם המין האנושי לכמיהתו לידע ומסעו לחקר עולמות אחרים "מותם לא היה לשווא. מסע האדם אל החלל ימשך. שיתוף הפעולה עם ארה"ב וישראל בתחום זה ימשך גם הוא. יום יבוא וישוגרו עוד אסטרונאוטים ישראלים לחלל".

ראש הממשלה הביע את תנחומי העם בישראל למשפחות האסטרונאוטים האמריקניים וציין כי שעה זו מחבקת את תחושת שותפות הגורל, זהות הערכים והחזון המשותף של כולנו שהתגשמו במסעו של אלוף משנה רמון אל החלל.

שגריר ארה"ב בישראל דן קרצר אמר בטקס כי ישראלים ואמריקניים חלקו את תקוותיהם וחלומותיהם באשר ליתרונות שהיו גלומים במשימה של המעבורת קולומביה והיום שוב נפגשים אמריקנים וישראלים כדי לזכות את מותם של שבעת האסטרונאוטים. "אנו אחים על פני כדור הארץ ובחלל", אמר השגריר קרצר. הוא הוסיף, כי כפי שארה"ב וישראל חולקות במשותף נצחונות, הן חולקות כעת גם ביש מזל.

השגריר קרצר סיים בדבריו של נשיא ארה"ב בוש שאמר בנאומו במוצ"ש כי בעקבות האסון כי המסע אל החלל - ימשך.
