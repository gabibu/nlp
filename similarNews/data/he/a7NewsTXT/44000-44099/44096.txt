

הסתיימה פגישת נציגי הליכוד עם נשיא המדינה. נציגי סיעת הליכוד המליצו, כצפוי, לנשיא המדינה משה קצב להטיל את מלאכת הקמת הממשלה על ראש הממשלה אריאל שרון.

יש לציין כי הנשיא יתייעץ עם כל הסיעות שיהיו בכנסת הבאה, וסדר הדיונים נקבע לפי סדר גודל הסיעות. לצידו של הנשיא השתתפו בהתייעצות מנכ"ל בית הנשיא משה גורל, היועצת המשפטית של בית הנשיא, עו"ד ורדה אומנסקי, וכן קצרניות וצוות שמקליט את השיחה.

בשעה זו מתחילה פגישת הנשיא קצב עם נציגי מפלגת העבודה: מזכ"ל המפלגה אופיר פינס, חברי הכנסת אורית נוקד, איתן כבל וחברת הכנסת המיועד העו"ד יצחק הרצוג.

בהמשך היום יבואו לבית הנשיא נציגי שינוי, ש"ס, האיחוד הלאומי ומר"צ.

