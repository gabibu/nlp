

חמישה בניינים נהרסו בפיצוץ שאירע בעיר לגוס שבניגריה ולפחות עשרים בני אדם נהרגו ויותר משלושים נפצעו קשה. בפיצוץ שאירע במרכז העיר נהרסה קומת הקרקע של מרכז קניות וקומות המגורים שהיו מעליה. כמו כן נפגעו קשה שני בנקים סמוכים.

עובדי ההצלה, שניסו לחלץ את הפצועים והמתים מתחת לשברי ההריסות, נאלצו להיאבק בבוזזים שרצו לשדוד כסף וציוד מחשבים, מסרו עדי ראיה. עד לשעת מסירת הידיעה לא ברור מה גרם לפיצוץ.

(עתי"ם-ד.פ.א)
