

תנאי אובך שהתפתחו בשעות אחר הצהריים שיבשו את הטיסות הפנים ארציות והטיסות בין הצפון למרכז בוטלו. כתבת עתי"ם מוסרת כי הקשר עם אילת נמשך כסדרו.

על פי הודעות החזאי נראה כי תנאי האובך לא ישתנו במרכז הארץ עד יום שני בערב, אז צפוי להתחיל גשם, אך בצפון ישנה אפשרות להתפזרותו כבר בשעות הלילה המאוחרות. האובך, ענני אבק המרעים את תנאי הראות, נגרמו בשל שקע עמוק מעל הים התיכון ורוחות חזות המסיעות את האבק לאזור מלוב וממצרים.
