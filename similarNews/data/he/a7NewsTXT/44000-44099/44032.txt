

ועד רבני יש"ע הוציא מכתב לכל סיעות הימין הקורא להם להתנות כניסה לקואליציה בפתיחת הר הבית ליהודים. "הר הבית סגור ומסוגר בפני יהודים. מצב זה, בו מותרת הכניסה להר הבית רק למוסלמים הינו חילול השם שאין כמותו, שהרי בזה משדרים לכל העולם שזיקת הערבים להר בית קדשנו עדיפה מזיקתנו אנו ח"ו", כך נכתב במכתב שנשלח הבוקר.

במכתב קוראים הרב דב ליאור והרב דניאל שילה לראשי סיעות הימין: "אל נא תיכנס לשום משא ומתן קואליציוני ואל תמליץ על מועמד להרכבת הממשלה, טרם ייפתח הר הבית בפועל ליהודים".

