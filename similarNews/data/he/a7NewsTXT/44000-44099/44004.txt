

מעבורת החלל "קולומביה" היתה המעבורת הישנה ביותר בצי המעבורות של ארה"ב, והראשונה שהקיפה את כדור הארץ ב-1981.

המשימה האחרונה של קולומביה היתה משימתה ה-28. היא הועברה לראשונה למרכז החלל "קנדי" ב-1979, ולדברי נאס"א היתה הראשונה שהוכיחה את הרעיון של רכב חלל בעל כנפיים. במהלך השנים, היא עברה תיקוני תחזוקה רבים.

אחת המשימות הידועות ביותר שלה בוצעה ב-1991, כשהעלתה לחלל את מעבורת החלל המאוישת הראשונה "סקיילאב", למשימה שהוקדשה כולה למחקר רפואי אנושי.

"קולומביה" נקראה על שמה של ספינה קטנה שחקרה ב-1792 את שפך הנהר קולומביה, שנקרא לאחר מכן על שם הספינה. בתקופה מאוחרת יותר, נקראה בשם "קולומביה" גם ספינת הצי האמריקני הראשונה שהקיפה את כדור הארץ.


