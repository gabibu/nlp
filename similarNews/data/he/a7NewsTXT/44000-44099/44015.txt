

הסנאט הבלגי אישר הבוקר תיקון לחוק, שיאפשר את העמדתו לדין של ראש הממשלה, אריאל שרון, באשמת פשעי מלחמה . לפי התיקון, ה"חוק האוניברסלי" יורחב, כך שניתן יהיה להחיל אותו על כל אדם שחשוד בפשעי מלחמה, ללא קשר למקום הימצאו של החשוד .

התיקון בא לאחר שבחודש יוני פסק בית המשפט לערעורים בבלגיה כי לא ניתן להעמיד לדין את אריאל שרון- משום שהוא אינו שוהה בתחום בלגיה. זאת בהסתמך על תקדים, ניסיון העמדתו לדין של שר חוץ מאפריקה .

התביעה נגד אריק שרון היא של בני משפחה של פלשתינים שנטבחו במחנות סברה ושתילה במהלך מלחמת לבנון ב-1982. נושא אחריותו של שר הביטחון דאז, אריאל שרון, לא הועמדה מעולם במבחן משפט בינלאומי. עתה ניתן יהיה לקיים את המשפט בנוכחות שרון או בלעדיה.

יצויין כי שאול מופז עזב את בריטניה בבהילות בעקבות ייעוץ משפטי שנתקבל מירושלים על רקע תביעה שהוגשה נגדו בהקשר לאינתיפאדה. רשיות החוק בישראל מודאגות מאוד מן המגמה ההולכת ומקבלת מימדים נרחבים של הגשת תביעות לבית הדין הבינלאומי בהאג וכן לבתי משפט שונים ברחבי העולם, לרבות בארצות הברית .

