

מזכ"ל הליגה הערבית עמרו מוסא אישר היום כי באמצע פברואר תתקיים בקהיר פגישת חירום של שרי החוץ הערביים כדי לדון במצב בעירק. "אנחנו מגבירים את מאמצינו כדי למנוע את הסכנות העלולות לפגוע בכל האיזור", הוסיף מוסא לאחר פגישתו עם נשיא לבנון אמיל לאחוד.

"הגענו לשלב מסוכן העלול להסתיים במלחמה. בכל הנוגע לעירק אנו אומרים, כי הנושא העירקי הוא קודם כל נושא ערבי. חייבת להיות לנו זכות דיבור, מאחר שהאיזור הערבי עלול לסבול מהרס או מהשלכות מסוכנות העלולות להיגרם מכל פעולה צבאית או מדינית", הוסיף.

(עתי"ם-רויטרס וד.פ.א)
