

אישה שילדה תינוקת בבית החולים "קפלן" ברחובות, נטשה אותה ונעלמה, לאחר שביקשה למסרה לאימוץ.

כתבת עתי"ם מוסרת, כי ביום ה' הגיעה אישה הרה לבית החולים וילדה תינוקת. האישה ביקשה למסור את התינוקת לאימוץ, אולם נמסר לה על-ידי הצוות הרפואי, כי תהליך האימוץ הינו מורכב ואינו מיידי. תחילה, סרבה האישה בתחילה למסור את פרטיה האישיים וסיפרה כי היא תיירת בארץ. לאחר זמן מה שוכנעה למסור את פרטיה האישיים.

האישה ניצלה דקות מספר בהן נשארה לבדה בחדרה ועזבה את בית החולים.

נציג בית החולים הגיש תלונה למשטרה. התינוקת נשארה בהשגחת בית החולים כשהיא
בריאה ושלמה.
