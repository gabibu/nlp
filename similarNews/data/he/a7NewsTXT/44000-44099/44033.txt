

כוחות הבטחון המשיכו במעצר מבוקשים ברחבי יהודה ושומרון ובשעות הבוקר המוקדמות עצרו עוד 7 פלשתינים החשודים בפעילות עוינת נגד ישראל.

פעולת צה"ל בעיר חברון, נמשכת, והפלשתינים דיווחו על מספר מעצרים בעיקר באזור אל חאוז'. הפלשתינים טענו, כי כוחות צה"ל עברו מבית לבית בחיפוש אחר מבוקשים ואמצעי לחימה. העוצר נמשך על העיר חברון. רוב המשרדים השייכים לרשות הפלשתינית נסגרו על ידי כוחות צה"ל מאז תחילת הפעולה.

על פי דיווחי הפלשתינים, גם בתי הספר בעיר הושבתו מאז תחילת פעולת צה"ל בעיר.

צה"ל הידק הבוקר את הכתור סביב לערים הפלשתיניות בצפון יהודה ושומרון ותגבר את כוחותיו לעבר קו התפר באזור טול כרם.

הפלשתינים מסרו, כי מורגשת בשטח נוכחות מסיבית של כוחות צה"ל לאחר הקמת עשרות מחסומי פתע החוצצים בין הכפרים לבין הערים המרכזיות בצפון יו"ש.

העוצר על העיר שכם - נמשך.

מצה"ל נמסר, כי מדובר בצעדים שננקטו בשל עקב התרעות על כוונת מחבלים לבצע פגועים בישראל.

צה"ל הטיל הבוקר עוצר על העיר בית לחם.

כוח צה"ל שהיה בפעילות מבצעית בגבול ישראל-מצרים, סמוךלרפיח, חשף הבוקר מנהרה בגבול ישראל-מצרים, סמוך לרפיח, ששימשה, ככל הנראה, להברחת אמצעי לחימה ממצרים לערים פלשתינים ברצועת עזה.

חבלני צה"ל פוצץ את המנהרה באופן מבוקר.
