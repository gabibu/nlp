

מגעים מתקדמים מתנהלים בין המפד"ל האיחוד הלאומי וישראל בעלייה, על יצירת חזית שתציג לראש הממשלה דרישה מפורשת , שלא לכלול בקווי היסוד של הממשלה את תוכניתו להקמת מדינה פלשתינית , או לחילופין , את מתווה בוש ו"מפת הדרכים", כבסיס לתוכנית המקובלת על הממשלה .

אם יהיה סיכום חיובי בין המפלגות הללו, תקבע ההסכמה שאף אחת מהן לא תצטרף לקואליציה בראשות שרון, אם בקווי היסוד של הממשלה יוזכרו עניינים אלה .

השר יצחק לוי מהמפד"ל אמר שלשום, כי מבחינת מפלגתו מדובר ב'קו אדום'. גם יו"ר האיחוד הלאומי התבטא ברוח דומה.

המפלגות החרדיות, שמפלגות הימין ביקשו לעניין גם אותן ביצירת חזית זו, מסרבות בינתיים להצטרף אליה.

בה בעת פועלים בימין, גם בקרב שרים וח"כים בליכוד, להרחיב את החזית נגד מדינה פלשתינית .

