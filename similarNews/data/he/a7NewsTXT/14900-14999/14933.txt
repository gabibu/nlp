

שתי משפחות, אחת מנווה דקלים ואחת מכפר דרום, הקימו אתמול בערב מאחז במקום שבו נרצחה אתמול בפיגוע ירי אתי פחימה הי"ד מהיישוב נצר חזני.

דוברת יישובי גוש קטיף דבורה רוזן אמרה לכתבנו אלקנה פרל כי בכוונת המתיישבים להקים יישוב קבע במקום.

היום בצהרים יעלו תושבי חבל קטיף להפגין בירושלים מול משרד רה"מ. "תושבי החבל יקראו לרה"מ היוצא לחו"ל להעניק לעם ישראל ביטחון מתוצרת הבית", אמרה רוזן.

לדברי הדוברת, בעת ההפגנה בירושלים יפגינו אזרחים בצמתים שונים בארץ בקריאת הזדהות עם כל נפגעי הטרור.
