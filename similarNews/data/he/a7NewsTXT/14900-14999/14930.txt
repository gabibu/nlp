

לפני יומיים נפתחו שיחות רשמיות בבון שבגרמניה בין הפלגים השונים באפגניסטן המתנגדים לטליבאן, שמטרתם לפעול לכינון ממשלה חדשה.

"אפשר שלא נגיע בכינוס זה להסכם מלא בכל הנושאים", הודיע פרנצ'סק וונדרל, סגנו של הנציג המיוחד של האו"ם לאפגניסטן לאח'דר איברהימי, במהלך מסיבת עיתונאים.

סגן הנציג המיוחד לאפגניסטן שיבח בכל זאת את "האווירה המצויינת" השוררת בדיונים. "יש תאריך יעד, זהו הכינוס של קבוצת המדינות התורמות ב-5 בדצמבר בברלין", הדגיש. "היינו רוצים לסיים עד אז, ובצורה חיובית".
