

נציג התעשייה האווירית בתאילנד חתם אתמול על חוזה עם חברה ישראלית על חוזה בסכום של 21.7 מיליון דולר לשיפוץ 19 מסוקים אמריקנים מסוג HU-1H "יואי".

"חיל האוויר משתמש במסוקים אלה כבר יותר מ-30 שנה", אמר מפקד החיל התאילנדי מרשל קונגקסאק ואנטאנה בטקס החתימה, והוסיף כי " מסיבות של הגבלות בתקציב מעוניין חיל האוויר בשיפוץ ובשיקום כולל של המטוקים במקום בקניית חדשים". לדבריו,"המסוקים החדשים יקרים ביותר, ועולים כ-9 מיליון דולר ליחידה.

תשע חברות השתתפו במכרז, וביניהן "בל" מארה"ב, "אקרו איירוספייס" ו"הליפרו אינטרנשונל" מצרפת, "פרצ'יילד דורנייה" מגרמניה, "בריסטו הליקופטר" מבריטניה, ו"סינגפור טכנולוג'יס" מסינגפור. "בחרנו בחברה הישראלית מכיוון שעבודתה תואמת את תקני חיל האוויר התאילנדי", אמר קונגקסאק.

נוסף על כך אמר מפקד החיל התאילנדי כי הישראלים "המתיקו" את הצדדים המכבידים בעסקה בכך שהציעו לקבל את מחצית המחיר בעסקת חליפין, ויקבלו בתמורה סחורות מתאילנד. לא נמסר מה בדיוק ייצאו התאילנדים.
