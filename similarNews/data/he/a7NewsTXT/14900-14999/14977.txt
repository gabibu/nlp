

מתיישבים רבים מגוש קטיף ומירושלים מפגינים כעת מול משרד ראש הממשלה בירושלים. זאת בדרישה למגר את הטרור ולא להקים מדינה פלשתינית.

דוברת גוש קטיף דבורה רוזן דווחה לכתבנו כי כ-1000 איש משתתפים בהפגנה. מועצת חבל עזה הוציאה מעל ל-12 אוטובוסים לירושלים. כמו כן, אזרחים נוספים מירושלים הגיעו להזדהות עם תושבי הגוש.

בהפגנה משתתפים הרבנים אברהם שפירא ומרדכי אליהו. ח"כ צבי הנדל וראש מועצת קטיף אהר'לה צור נאמו בהפגנה.
