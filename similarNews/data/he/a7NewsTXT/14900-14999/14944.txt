

בישיבה מיוחדת של הנהלת מועצת יש"ע, שהתקיימה אתמול, נבחר עדי מינץ לתפקיד מנכ"ל המועצה. עדי מינץ הוא בן 48, תושב דולב, מהנדס ומנהל פרויקטים בשיווק בתחום האלקטרוניקה.

המנכ"ל הקודם, שלמה פילבר, מכהן כיום כעוזרו של רה"מ לשעבר בנימין נתניהו. את פילבר החליף בזמנו אורי אריאל, שכיהן גם כיו"ר המועצה המקומית בית אל. לאחרונה נכנס אריאל לכהן כח"כ במקום השר רחבעם זאבי הי"ד.

"הנהלת מועצת יש"ע מברכת את עדי, ומאחלת לו הצלחה רבה בתפקידו למען ביסוסה של ההתיישבות, ולמען חיזוק אחיזתנו בכל מרחבי הארץ", נמסר בהודעת מועצת יש"ע.
