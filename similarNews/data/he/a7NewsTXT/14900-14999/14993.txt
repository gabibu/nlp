

בישיבת מזכירות מפלגת התקומה הוחלט להביא בפני סיעת האיחוד הלאומי ישראל ביתנו ע"י החכ"ים צבי הנדל ואורי אריאל את הצעות ההחלטה הבאות:

א. בעקבות האירועים הבטחוניים הסיעה תובעת לבצע את החלטת הקבינט שהתקבלה בעקבות רצח השר זאבי הי"ד ולפיה אם לא יוסגרו רוצחי השר ושולחיהם, תכריז הממשלה על הרש"פ כיישות תומכת טרור. כמו כן יש לתת הנחיות לצה"ל לפעול בהתאם.
אם לא תמומש החלטה זו בתוך שבועיים תפרוש הסיעה מהממשלה.

ב. בעקבות הודעת רה"מ על נכונותו לויתורים כואבים ובכללם הקמת מדינה פלשתינית, הסיעה מבקשת להזכיר לו את התחייבותו כי לא ישא וייתן עם אף גורם מדיני על מדינה פלשתינית, לפני שיידון הנושא בממשלה.
אם יקיים רה"מ דיון בנושא זה בעת שהותו בארה"ב תפרוש הסיעה מהממשלה לאלתר.
