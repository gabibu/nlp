

בדיון של ועדת השרים למפעלים במצוקה שהתקיימה הערב הוחלט על מענק בסך 21 מיליון ש"ח למפעלי הפלדה, סיוע למתפרה בחורפיש והלוואה תקציבית בסך 6 מיליון ש"ח למפעל פולגת.

בנוסף החליטה הועדה על מתן הלוואה בסך 21 מיליון ש"ח למפעל תעשיות אלקטרוכימיות בעכו. עם סיום הדיון הצהיר ראש הממשלה כי "הממשלה בראשותי תעשה הכל על מנת לעצור את נחשול האבטלה".

בדיון השתתפו בנוסף לראש הממשלה, שר האוצר, מר סילבן שלום, שרת התמ"ס, דליה איציק והשר לתיאום חברתי שמואל אביטל. עם תחילת הדיון שיבחה שרת התמ"ס את ראש הממשלה עד שהחליט לעמוד בראש ועדת השרים, בתקופה קשה זו.
