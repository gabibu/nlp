

מניין הקורבנות בפיגועי הטרור שהיו ב-11 בספטמבר בארה"ב, פחת, ועומד עתה על 3711 הרוגים ונעדרים. בניו יורק עצמה גרמו הפיגועים ל-3,478 הרוגים ונעדרים.

לדברי תומס אנטנן, בכיר במשטרת ניו יורק, "אנשים מתחילים לחזור לבתיהם בבאטרי פארק. מדובר בהתפתחות הדרגתית, ואנו מוצאים היום אנשים שלא ידעו כלל ששמותיהם הופיעו ברשימת הנעדרים", אמר.

בפנטגון שבוושינגטון נמנו 189 הרוגים ונעדרים לאחר התרסקות המטוס על אחד מאגפי הבנין. 44 הרוגים נוספים נמנו בפנסילבניה, כולם נוסעי המטוס הרביעי שהתרסק בשטח פתוח.
