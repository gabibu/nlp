

תושבי הכפר רג'ר בגבול לבנון הודיעו כי לא יאפשרו הקמת גדר מערכת מסביב לכפרם. בכפר רג'ר ישנה מתיחות רבה בעקבות הפרסומים על כך שמערכת הביטחון מתכוונת להתחיל ביום שני הקרוב בבניית גדר המערכת בין ישראל לבין לבנון גדר שתעבור מסביב לכפר.

ראשי הכפר שהתכנסו בבית המועצה, קיבלו החלטה שלא לאפשר את בניית הגדר מחשש שבניית גדר כזאת פירושה, לדברי התושבים שהכפר יעבור לריבונות לבנונית.

במערכת הביטחון הביעו חשש מעימות קשה בין תושבי הכפר לבין העובדים שאמורים להתחיל את עבודות בניית הגדר.
