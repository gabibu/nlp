

"אנו מרגישים שעל כל קאסם כתוב "משרון באהבה", הצבא מפקיר את החיים שלנו, לא מטפל ביורי הקאסמים כדי שנפחד ונברח מפה", מספר בנו של יגאל קירשנזפט, פצוע המרגמה מנווה דקלים לערוץ 7.

"אנו מרגישים שעל כל קאסם כתוב "משרון באהבה", הצבא מפקיר את החיים שלנו, לא מטפל ביורי הקאסמים כדי שנפחד ונברח מפה, לאחר שאבי נפצע התקשרתי ללשכת אלוף פיקוד הדרום וביקשתי להשאיר לו פתק שכתוב בו, 'לאיזה סכום של נפגעים אתה מצפה עד שצה"ל יגיב' ", כך אומר היום דוד קירשינזפט בנו של יגאל קירשינזפט שנפצע אתמול מפצצת מרגמה בנווה דקלים.

בראיון ליומן הצהרים של ערוץ 7 אמר קירשנזפט למראיין יגאל שוק כי יש שיפור במצבו של אביו שנפגע בחלקו השמאלי מרסיסים של פצצת מרגמה, "אבי שהיה ראשון התושבים בנווה דקלים וממפוני ימית חש כל הזמן שבניגוד למה שקרה בימית התחושה היא שהפעם הדבר לא יקרה".

קירשינזפט סיפר גם כי אביו הוא חבר קרוב של מפכ"ל המשטרה רב ניצב משה קראדי עוד משירותו הצבאי, "אבי חושב שבעיתוי הנוכחי זה דווקא טוב שהוא המפכ"ל, כאשר מורה לשוטרים לבוא לעימותים בלי אלות, וכדומה, ובכך מפחית את מימדי החיכוך".


