

היועהמ"ש מזוז מאיים כי ישקול לפתוח את 'התיק' של הרבנים שפירא ואליהו בחשד להתבטאויות בנושא הסרבנות. מזוז אמר כי מעולם לא הוציא להם 'כתב חסינות' ואם הוחלט שלא לפתוח תיק, זה לא אומר שהוא סגור.

היועץ המשפטי לממשלה, מני מזוז, מאיים כי ישקול לפתוח את 'התיק' נגד הרבנים אליהו ושפירא, בגין התבטאויות בנושא הסרבנות.

בגלי צה"ל דווח כי מזוז אמר שמעולם לא הוציא כתב חסינות לא לרב שפירא ולא לרב אליהו "אם אנחנו מחליטים מחר לא לפתוח תיק, זה לא אומר שהתיק סגור", אמר.

היום דווח גם על סירוב ראשון של שתי חיילות. מדובר בבנות מהישוב קדומים שסירבו להגיע היום לאזור הדרום כדי להשתתף בחסימת הצעדה נגד הגירוש. השתיים, המשרתות כמש"קיות הוראה ומסייעות לחיילים בהשלמת בגרויות אמרו כי התגייסו כדי לסייע לחיילים, ולא כדי למנוע מאזרחים להביע מחאה. הן דרשו להישפט בפני בית דין צבאי.
