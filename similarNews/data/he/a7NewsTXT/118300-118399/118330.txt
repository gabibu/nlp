

המכללה האקדמית יהודה ושומרון תקיים יום פתוח למועמדים ללימודים ביום שישי, 19 באוגוסט. מהמכללה נמסר כי המשתתפים ביום הפתוח יהיו זכאים למלגת שכר לימוד בסך 400 .

המכללה האקדמית יהודה ושומרון תקיים יום פתוח נוסף ב-19 באוגוסט בקמפוס המכללה. במסגרת היום הפתוח, יוצגו הפקולטות ומחלקות הלימוד לתואר ראשון, ביה"ס להנדסאים והמכינה הקדם אקדמית.

בין היתר יוצגו בפני המגיעים ליום הפתוח מחלקות לימוד חדשות וייחודיות בארץ, ביניהן: מדעי התזונה, הנדסת מכונות - מכטרוניקה, פיזיקה יישומית, ביולוגיה מולקולרית, כימיה ביולוגית, ישראל במזרח התיכון, ניהול פיננסי, תקשורת אינטראקטיבית- אינטרנט ומולטימדיה, מערכות קולנוע וטלוויזיה, כימיה תרופתית ומסלולי הנדסאי ואקדמאי המאפשרים ללומדים בהם ללמוד לקראת תואר הנדסאי המשולב בתואר ראשון אקדמי.

במהלך היום הפתוח יתקיימו הרצאות במגוון תחומי דעת ועניין כגון : "מהנדסה צבאית להנדסה אזרחית", "מעבדות הוראה מתקדמות כהכנה לתעשיות ההיי-טק", "המדע   על איך להיות בריאים" "להתמחשב או לא להיות", "ליבת הבעיה הפלשתינית", "תמיכה בסטודנט בעידן של אי וודאות" ועוד.

יצויין כי המכללה האקדמית יהודה ושומרון היא המכללה הציבורית הגדולה ביותר בישראל, הוקמה בשנת 1982, וכיום לומדים במכללה למעלה מ- 8,500 סטודנטים, מתוכם למעלה מ-7,500 הלומדים לתואר ראשון ב- 19 מחלקות לימוד ובמכינה הקדם אקדמית. קמפוס המכללה משתרע על שטח של כ - 480 דונם.

