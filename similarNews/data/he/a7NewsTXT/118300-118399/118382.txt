

התקפה חריפה של ח"כים בליכוד על ראש הממשלה בעקבות בלימת האוטבוסים המובילים לצעדת ההתחברות בנקודות המוצא שלהם.

ח"כ עוזי לנדאו אמר כי "שרון נוהג כפרובוקטור. הוא מעוניין בעימות עם המתנחלים ומבצע פעולות הסתה נגדם. באירופה היו נוקטים סנקציות נגד מדינות שהיו נוהגות כך, שהיו חוסמות את זכות המחאה הלגיטימית. שרון מלהיט את הרוחות בכוונת מכוון. הוא מנסה להשתמש בתמונות כדי ליצור אווירה שתקל עליו להפעיל כוח. זהו שרון וזו שיטתו: מה שלא הולך בכוח יילך בעוד יותר כוח. הוא סובל משכון כוח".

ח"כ מיכי רצון טען כי שרון מוביל למלחמת אחים. "לפני חודשיים דיבר שרון בארה"ב בצורה חסרת אחריות על סכנה של מלחמת אזרחים. אז זה לא היה נכון עכשיו ברור על מה דיבר. הוא מעוניין בכך". ח"כ איוב בקרא צעק כי שרון נוהג כדיקטטור.

השר לביטחון הפנים גדעון עזרא טען מנגד כי הדרג הפוליטי לה היה מעורב בקבלת ההחלטה על עצירת האוטובוסים. "ראש הממשלה לא דיבר איתי בעניין הזה ואני לא דיברתי עם המפכ"ל", אמר עזרא.

