

ארגון אונסק"ו הכריז אתמול על שמונה אתרים בישראל כאתרי מורשת עולמית. האתרים הם דרך הבשמים, חצור, באר שבע, מגידו, חלוצה, שבטה, עבדת וממשית.

את ההחלטה להוסיף את האתרים לרשימת אתרי המורשת העולמית קיבל הארגון במסגרת דיון של ועידת המורשת העולמית ה-29 של הארגון.

החלטת הארגון מורה לארגוני השמירה על אתרים וגנים לשמר את האתרים האמורים ולשם כך מוקצים תקציבים גבוהים וסיוע מערכתי לארגוני השימור.

במגידו נקבעו התילים המקראיים כאתר מורשת כמייצגי עדויות הנוף לתקופת התנ"ך. במקום חפירות החושפות מבנים מהתקופה ומעידים על החיים בימים אלה. כך גם בבאר שבע וחצור. בדרך הבשמים כולה ובערים עתיקות שלאורכה, ממשית, שבטה, עבדת וחלוצה נמצאו מתקנים ומבנים מהמאה השלישית לספירה, אז החלה העברת הסחורה בדרך הבשמים מתימן לארצות אירופה של אותה תקופה.

יצויין כי אתרים אלה שנבחרו על ידי אונסק"ו נוספים על מצדה, עכו העתיקה, עיר הבאהוס התל אביבית שהוכרזו גם הם כאתרי מורשת עולמית במהלך השנתיים האחרונות.

בעקבות פניית כתב ערוץ 7 הוחלט ברשות הטבע והגנים לקיים סיורים מודרכים בחינם בימי שישי לציבור שומר השבת במידה ותתאספנה קבוצות שידרשו זאת. דובר הרשות, אמנון נחמיאס, אומר כי ניתן יהיה ליצור קשר טלפוני עם אנשי הרשות ולבקש את הסיור בימי שישי בטלפון מס' 3639*
(ש)
