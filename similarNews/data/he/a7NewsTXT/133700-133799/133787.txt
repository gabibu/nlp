

ועדת הפנים ואיכות הסביבה של הכנסת האריכה את תוקף הוראת השעה האוסרת צייד חגלות וארנבות, כך שגם השנה לא יותר צייד חיות בר אלו.

אנשי רשות הטבע והגנים מספרים כי ניהלו מערכה עיקשת כנגד חלק מחברי ועד הפנים ואיכות הסביבה שהצהירו בגלוי כי הם תומכים במתן אפשרות לצייד בעלי חיים אלו , וזאת למרות חוות דעת מדעיות מפורטות שהציגו מומחי רשות הטבע והגנים, אשר הראו על מידת הנזק הנגרם לטבע עקב צייד זה.

מנכ'ל רשות הטבע והגנים אלי אמיתי הביע קורת רוח מהחלטת חברי הועדה, וציין כי עתה מוטלת חובה על רשות הטבע והגנים לשנות את החקיקה כך שמינים אלו לא ייחשבו עוד כצייד, אלא כחיות בר מוגנות, דבר שיסיר את האיום החוזר ונשנה מדי עונת צייד.

(ש)
