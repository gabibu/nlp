

ביום חמישי הקרוב (כ"א כסלו) בבית הספר צייטלין בתל אביב, תנועת בני עקיבא חוגגת שנתיים להקמתו של גרעין יונתן על שמו של סא"ל יוני נתניהו.

גרעין יונתן של בני עקיבא, הנקרא על שמו של יוני נתניהו, הוא קבוצה של בני נוער בכיתות ט'-י', הפועל בשכונות, בעיקר בדרום תל אביב.

מהנהגת בני עקיבא נמסר כי "הגרעין שואף לפתח מנהיגות צעירה מתוך השכונות עצמן וליצור תחושת אחריות אצל כל אחד מחברי הגרעין. הגרעין מפעיל מועדוניות, קייטנות ומוציא את הנוער להתנדבויות. חברי הגרעין נפגשים לשיחות ופעילויות ופוגשים דמויות לחיקוי שצמחו מתוך השכונות".

בערב הצדעה זה לחברי הגרעין, ישאו דברי ברכה: נציג משרד החינוך, רכז מחוז דן של בני עקיבא ורכז הגרעין. כמו כן תוצג ההצגה "מבחן בגרות" של תיאטרון תאיר ותהיה גם הופעה של חניכי הגרעין.
(ש)
