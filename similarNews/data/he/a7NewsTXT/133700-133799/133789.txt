

בית משפט השלום בתל אביב הרשיע היום את חברת החשמל בגרימת מותו של הילד יוחאי גבאי ז"ל שהתחשמל לפני כ-8 שנים למוות לאחר שטיפס על עמוד חשמל מתח גבוה הסמוך לביתו בהרצליה.
השופטת מירי דיסקין הרשיעה את חברת החשמל בגרימת מותו ברשלנות של גבאי, ביצירת סכנה לילדים ובעבירה של חבלה ברשלנות.

השופטת קבעה כי חברת החשמל פעלה ברשלנות וכי בכל מהלך המשפט ניסתה לטאטא מחדליה מתחת לשטיח. השופטת הוסיפה כי יכולה היתה החברה לצפות את האסון "ולא עשתה דבר למיגור הסכנה".

