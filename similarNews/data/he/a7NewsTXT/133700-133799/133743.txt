

שופטי ביהמ"ש העליון נזפו בעיריית לוד בעקבות מה שהגדיר כ"סחבת בלתי נסבלת" של העירייה בבנייה והכנת כיתות הלימוד, היבילים, בבי"ס הערבי היסודי אל-ראשדייה שבעיר ודרשו טיפול בתוך שבוע.

השופטים רבלין, נאור ורובינשטיין דנו היום בבקשה של מרכז מוסאוא, למתן צו בזיון בית המשפט נגד עיריית לוד בתיק בית הספר אל-ראשדיה בלוד, הורו לעירייה לסיים את עבודת התשתיות והצבת הכיתות החסרות תוך שבוע ימים.

השופט רובינשטיין ביקר את התנהלות העירייה לאחר שהאחרונה הטילה את האחריות על הקבלנים שמבצעים עבודת השיפוץ וההרכבה, ואמר "במידה והקבלנים לא מקיימים את מחויבותם לבניית הכיתות, האחריות שלכם לגרום להם לכבד אותם."

השופט ריבלין הדגיש בדבריו "בסה"כ מדובר ב 3 קרוואנים! ההתנהלות הזאת אינה מקובלת עלינו ויש להפסיקה באופן מידי"

כמו כן נזפו השופטים בנציגי העירייה שאינם משתפים את נציגי ועד ההורים בהכנת תוכנית הבנייה של האגף החדש בביה"ס.
(ש)
