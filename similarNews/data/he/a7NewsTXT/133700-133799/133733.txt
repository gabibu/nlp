

זאב ולק
(מתוך העלון "שבת בשבתו")


המסע נערך למען הכיר את הארץ המובטחת, בה תכנן הרצל להקים את"מדינת היהודים", וכדי להיפגש לצורך זה עם הקיסר הגרמני רב ההשפעה וילהלם השני, שכבר הודיע כי הוא "מסכים בהחלט כי היהודים יהגרו לפלשתינה."

ב-י' במרחשוון תרנ"ט (26 באוקטוב' 1898), עם בוקר, נחת הרצל בנמליפו. מלוויו זרזו אותו ללכת למלון, כי בואו נשמר תחילה בסוד, מאימת השלטון התורכי, שחשש מהפגנות הזדהות ותסיסה לאומית. ואולם הרצל התעכב כחצי שעה ברציף כדי לעזור לאישה גלמודה... ובינתיים החלו להתגודד סביבו יהודים נרגשים, שזיהו מרחוק את דמותו התמירה.

מנדל קרמר, שעבד אצל התורכים כסוכן חשאי, קיבל הוראה לעקוב בסתר אחרי כל צעדיו של הרצל בארץ. מפקד המשטרה אף מסר לידיוצו מעצר, למקרה הצורך. ואולם קרמר, שהיה בעצמו ציוני, מסר להרצל, לפני צאתו את הארץ, את פקודת המעצר כמתנת זיכרון...

בצהריים כבר נסע הרצל בחום כבד לבית-הספר החקלאימקווה-ישראל. על שער הכניסה
התנוססו דגלונים וקישוטים לכבוד... הקיסר הגרמני, העומד לעבור כאן מחרתיים בדרכו לירושלים. הרצל התרשם מאד מן הגנים והמטעים המטופחים, מהחניכים החסונים והשזופים ומהתחזקות השפה העברית.

מנהל המוסד, נייגו, הודה להרצל על שהודות למאמציו נאות הקיסר להעצר למספר רגעים מול מקווה-ישראל, אך גם הזהיר אותו באומרו:
"המיפגן שאנו עושים... אין לראותו בשום פנים ואופן כמיפגן ציוני. זהו פשוט מיפגן עות'ומאני, ואנו עושים אותו כדי למצוא חן בעיני השלטונות של הארץ. מובן מאליו שלא אוכל למנוע ממך לדבר אל הקיסר, אם הוא יפנה אליך."

בערב נסע הרצל למושבהראשון -לציון. השמועה על בואו התפשטה במהירות הבזק וכולם, מנער ועד זקן, נדחקו לראותו. וכך מתאר דוד יודילוביץ, מנהל בית-הספר, את הפגישה:
"ניגלה לפני...אדם גבוה, יפה, בעל זקן שחור, ושתי עיניים לו גדולות, שחורות, נוצצות, מביטות נכחן. נבהלתי...זה הרצל, הרצל בארץ-ישראל! זה שאני משתעשע ושמח בתקוותיו..."

הרצל ביקר ביקב ושיבח את הנדיב על תרומתו לפיתוח המושבות. אך ציין כי הציונות אינה מקיפה רק כמה אלפים, אלא מטרתה למצוא פתרון לכל העם היהודי בארץ-ישראל.

למחרת נסע לנס-ציונהוגם כאן התקבל בהתלהבות. התושבים הציגו לפניו בגאווה את הפרדסים המלבלבים ומילאו את מרכבתו בתפוזים ואתרוגים. אחרי הצהרים המשיך לרחובותושם קידמו אותו כ-25 פרשים, בחורים, בני המושבה, שדהרו לעבר מרכבתו "במצהלות של שירים עבריים". הרצל התרגש עד דמעות בראותו את הדור העברי הצעיר, השרירי וזקוף-הקומה.

הסופר החלוץ משה סמילנסקי מספר על הויכוח במושבה כיצד להקביל את פני האורח הנערץ:
"זה אומר: 'רק לחם ומלח', וזה אומר: 'גם ספר תורה', ור' יעקבצעק: 'את כל ספרי התורה!' הוא לבש קפוטא חגיגית, אבנט משי במותניו ושטריימל של שבת לראשו. הבוקר, בתפילת שחרית, לא אמר 'תחנון', 'חג לנו היום, הכריז, יום-טוב.' וכשהגיע הרצל ניגש אליו ר' יעקב בתלבושתו החגיגית, הושיט לו את ידו הקטנה והרזה, הרים כפיו וברך בקול רם בשם ובמלכות: 'שהחיינו וקיימנו והגיענו לזמן הזה.'... ומנגד מתלחשים כמה ישמעאלים ביראה: 'מלך אל יהוד!' "

למחרת בבוקר התמלא הכביש הסמוך למקווה-ישראל בהמוני אדם, ובהם גם ערבים, שבאו לחזות בקיסר הגרמני. חניכי המוסד עמדו מסודרים ליד המכונות החקלאיות. וכך כותבהרצלביומנו האישי על הפגישה:
"...והנה הקיסר עצמו... הוא הבחין בי עוד ממרחק...הוביל את סוסו לעברי ועצר מולי...הושיט לי את ידו ושאל: 'מה שלומך?' עניתי לו: 'תודה, הוד מלכותו, אני תר את הארץ. איך עברה עליך נסיעתך?... 'חם מאד, השיב ממרום סוסו, אבל לארץ יש עתיד... מים היא צריכה, הרבה מים.' 'כן...הגבתי, צריך להתקין תעלות השקייה בהקף נרחב'... אחר-כך התכופף, הושיט שוב את ידו אלי ושעט ירושלימה, שם אקווה להיפגש עמו לשיחה יותר ארוכה..."

(על-פימטחוהארכיון הציוני המרכזי, "מסע בעקבות הרצל בארץ-ישראל")

