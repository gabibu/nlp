

מליאת הכנסת דחתה היום את הצעת החוק של ח"כ מיכאל קליינר מחירות להוציא את תנועת "כך" מרשימת ארגוני הטרור. במהלך הדיון, שהתקיים במליאת הכנסת, החל ויכוח סוער שכלל חילופי דברים קשים בין ח"כים מימין לבין ח"כים ערבים.

ח"כ מוחמד ברכה התלונן בפני יו"ר הכנסת התורן, שמואל הלפרט, על שהוא משתיק את חברי הכנסת הערבים, ועל שאינו משליט סדר חרף קריאות הביניים של ח"כ צבי הנדל. בתגובה ענה לו הלפרט: "אל תלמד אותי כיצד לנהל ישיבות". בגלי צה"ל דווח כי ברכה פלט קללה לעברו של הלפרט ויצא מהאולם.
