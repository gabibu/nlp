

כתבנו אפי מאיר דיווח אתמול כי רשם העמותות עמירם בוגט החליט לסגור את עמותת "דור שלם דורש שלום". לטענתו עמותה זו הייתה מעורבת באופן פסול בבחירות המוניציפאליות שנערכו ב   98'.
החוק מתיר רק למפלגות לעמוד מאחורי מועמדים, ואילו "דור שלם", שתמכה במועמדים השונים, אינה מפלגה.

על כוונת הסגירה נודע לעמותה דרך העיתונות. אנשי העמותה טוענים כי לא מימנו איש מהמועמדים, אלא רק סיפקו להם ערבויות. דוברת העמותה גל נקדימון אמרה כי לדעתה מדובר באקט פוליטי מגמתי. למסקנה זאת היא מגיעה משום שהתנועה כלל לא קיבלה הודעה על האקט הקיצוני שננקט נגדה, ואיש לא בא אתה בדברים כדי לברר את הנושא וכדי ללמוד את הפרטים.

העמותה הוקמה לפני כחמש שנים, לאחר רצח רבין, והיא עוסקת בעיקר בפעילות חברתית בשכונות, פעילות כגון הפעלת מרכזי למידה, מעונות וקייטנות בעבור אוכלוסייה חלשה. כמו כן מפעילה העמותה מוקדי הכנה לצה"ל בשכונות.
