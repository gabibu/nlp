

ראש הממשלה אריאל שרון מוסר בשעה זו את הודעתו המיוחדת במשרד ראש הממשלה בירושלים.
בהודעתו הוא אומר כי לא יזוז מקווי היסוד של הממשלה והממשלה תתמוך בכל נושא ההתישבות ביש"ע אבל יישובים חדשים לא ייבנו.

"אני קורא לשכנינו הפלשתינים, שלום נשיג רק אם נדבר. הפסיקו את האלימות ותמצאו בנו שותף רציני ואחראי להשגת שלום. באמצעות אלימות לא תשיגו דבר", אמר שרון בפתח דבריו. הוא הצהיר כי "מדינה ריבונית לא יכולה להרשות לעצמה שאזרחיה ייפגעו ברחובות העיר". "אני מציע לשכנינו לפעול ביחד להפסקת אש מיידית ומקווה שפניה זו תיענה על ידי הפלשתינים בחיוב. כך נוכל להתחיל ביישום המתווה של ועדת מיטשל", אמר ראש הממשלה ופירט את עיקרי המתווה שהציעה הוועדה: הפסקה בלתי מותנית של הטרור והאלימות; תקופת צינון משמעותית; שורת צעדים בוני אמון של שני הצדדים; וחידוש המו"מ המדיני.

רה"מ אמר כי רואה בדו"ח מיטשל מסמך היכול לגשר בין הצדדים ונוסחה משותפת להפסקת הטרור והלוחמה נגדנו.
