

ניצב מיקי לוי מפקד מחוז ירושלים אמר כי צריך להיערך לקראת ירי מרגמות וצלפים לעבר גילה. הוא הביע ביקורת כלפי תושבי השכונה על כי אינם נענים להוראות המשטרה לתפוס מחסה בזמן ירי.
מהירי המסיבי שהיה לעבר גילה ביום שני בלילה נפצע חיים גלרנטר. בנו אביב סיפר ביומן ערוץ 7 כי כשישב אביו מול מקלט הטלוויזיה חדר כדור לביתם, ופגע בעינו של אביו. לדבריו הכדור עבר מהעין ללסת, והמצב הצריך ניתוח מורכב ומסובך, שבמהלכו הוצאה עינו של אביו.
