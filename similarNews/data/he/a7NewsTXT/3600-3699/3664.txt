

שר התיירות, רחבעם זאבי, אמר בישיבת הממשלה שהסתיימה לפני כשעה, כי על ראש הממשלה לתת לפלשתינים ארכה של עד שלושה ימים כדי להפסיק את האש, ואם יתברר שהם ממשיכים לירות, עליו להורות לצה"ל לחזור לפעילות יזומה.

זאבי אמר כי הוא תומך במהלכו של שרון וכי מבחינה בינלאומית אולי הדבר יוביל לתמיכה נרחבת יותר בממשלת ישראל: "עכשיו יודעים בעולם שישראל נתנה פקודה לעצור אש, ואילו הערפד מעזה יורה", אמר.

זאבי הוסיף כי יש לדאוג ששר החוץ פרס לא ייזום יוזמות שלום בתקופה הזאת, "יש לשמור על שר החוץ הישראלי, יש לו רקורד. כמו שהוא דחף לרבין את אוסלו הוא עלול לעשות דבר דומה לשרון", אמר זאבי.
