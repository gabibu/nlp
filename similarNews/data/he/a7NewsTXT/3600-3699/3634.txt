

אתמול הופעל מטען צד על רכב צבאי ליד היישוב חומש שבשומרון. לא היו נפגעים ולא נגרם נזק.

הפלשתינים ירו אתמול בצהריים לעבר פסגות. לא היו נפגעים.

הפלשתינים ירו אל רכב צבאי ליד מחנה חורון. אין נפגעים.

בצומת א-ראם בצפון ירושלים יודו אבנים אל אזרחית ישראלית. היא נפצעה, ופונתה לקבלת טיפול בבית חולים.

אמש ירו הפלשתינים לעבר שכונת גילה מכיוון בית ג'אלה. אין נפגעים בנפש. חיילי צה"ל השיבו אש. תושבי השכונה מתכוונים להפגין מחר מול בית ראש הממשלה ולמחות בזאת על הירי לעבר שכונתם הנמשך כבר למעלה מחצי שנה. כמו כן יפגינו התושבים על כך שמעט מדי בתים מוגנו עד עתה ושלמעשה המיגון אינו אפקטיבי דיו. הם ידרשו מראש הממשלה לפעול להפסקת הירי.

מטען חבלה הופעל אתמול בצהריים ליד סיור של משמר הגבול בחברון. צה"ל השיב אש. הפלשתינים
דיווחו על שני תושבים שנפצעו פצעים בינוניים כתוצאה מירי צה"ל במקום. העוצר שהטיל צה"ל על שכונות שבשליטה בטחונית ישראלית בעיר חברון נמשך גם אתמול.

חבלנים של צה"ל נטרלו אתמול בצהריים מטען חבלה רב עוצמה. הוא הכיל שמונה מוקשים, והתגלה בחממות הישנות של היישוב מורג.

אמש ירו הפלשתינים אל היישוב נווה דקלים ואל מוצב צה"ל הסמוך לגני טל. לא היו נפגעים.
כמו כן היו יריות למוצב צה"ל שליד רפיח.

שלוש פצצות מרגמה התפוצצו אתמול לפנות בוקר ממזרח למחסום ארז. לא היו נפגעים. פצצה נוספת נחתה ליד היישוב רפיח ים.

הפלשתינים ירו אל מוצב צה"ל ליד היישוב גני טל בחבל קטיף. אין נפגעים.

כוח צה"ל חדר לשטח A ברצועת עזה באזור מחסום קרני. הכוח נכנס לאורך כ 50 מטרים בשטחי הרשות, והפעולה נועדה להגדיל את שטח הראייה של כוחות צה"ל, ובכך לסכל הנחת מטענים לאורך הציר.
