

בשידור מיוחד אמש בטלוויזיה קרא שרון למנהיגים הפלשתינים לקבל את דוח מיטשל, ולהפסיק את האש באופן מוחלט ומיידי, והבטיח כי ברגע שתיפסק האש מצדם גם ישראל תפסיק את האש.
שרון אמר כי מדינת ישראל מקבלת את דוח מיטשל כבסיס וכמתווה לקראת משא ומתן מדיני. בתגובה על שאלות עיתונאים באשר לדרישת הדוח להקפיא את ההתנחלויות אמר שרון כי ממשלת ישראל כמדינה דמוקרטית מחויבת לקוי היסוד של הממשלה, שבהם מופיעה המחויבות לתת מענה לגידול הטבעי של היישובים.
