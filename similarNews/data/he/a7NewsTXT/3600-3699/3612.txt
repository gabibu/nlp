

כמה פעילי שמאל ובהם גם 3 חברי כנסת מהשמאל הפגינו היום בבוקר בכביש יקיר באזור השומרון, במחאה על הקמת מאחז "טללי חרס", במקום הפיגוע בו נרצח לפני ימים אחדים יאיר נבנצאל.

כתבת עתי"ם מוסרת, כי במאחז "טללי חרס" הונחו לאחרונה מספר קרוואנים בו מתגוררים מתיישבים.

חברי הכנסת יעל דיין, מוסי רז וענת מאור הגיעו למקום מלווים במספר פעילים נוספים ושוטרים שהיו במקום מנעו כניסתם למאחז כדי למנוע עימות עם המתיישבים. המפגינים סרבו לבקשת צה"ל והמשטרה להתפנות מהמקום והשטח הוכרז שטח צבאי סגור.

כתבת עתי"ם מציינת, כי שוטרי מחוז יהודה ושומרון עיכבו לחקירה 3 מהמפגינים ששוחררו זמן קצר לאחר מכן. במהלך פיזור המפגינים החלו עימות בין פעיל שמאל לבין תושב יקיר. השוטרים במקום חצצו בין השניים והם נלקחו לחקירה במשטרה אריאל.
