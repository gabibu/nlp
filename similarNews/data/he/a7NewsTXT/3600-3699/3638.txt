

נשיא המדינה משה קצב החליט, מטעמי חיסכון, שלא לטוס במטוס חיל האוויר מס' 1 בנסיעתו הממלכתית בשבוע הבא לארה"ב. הנשיא הוזמן לביקור רשמי ע"י נשיא ארה"ב בוש.

מבדיקות שנערכו בבית הנשיא הסתבר כי עלויותיה של הטסת הנשיא ופמלייתו במטוס חיל האוויר מסתכמות ב-1.3 מיליון , ולפיכך הורה הנשיא קצב לבחון אפשרות חלופית, והיא לטוס בטיסות מסחריות רגילות. הבדיקות העלו, כי עלות הטסת הנשיא, לרבות פמלייתו ואנשי ביטחון בטיסות רגילות, תסתכם בעלויות נמוכות במידה ניכרת. לפיכך, ולמרות אי-הנוחות הכרוכה בכך, הורה נשיא המדינה להיערך לטיסות בחברות תעופה אזרחיות. הנשיא ופמלייתו יטוסו לארה"ב ובחזרה בטיסת "אל על", ובארה"ב הם יטוסו בטיסות פנימיות של חברות תעופה אמריקניות.
