

ועדת החוקה של הכנסת, שהצביעה היום על חוק ביילין, כהכנה לקריאה שניה ושלישית, דחתה את הוראות המעבר שיזם שר המשפטים מאיר שטרית, שאומרות שגם אסירים שמרצים כעת את מאסרם יוכלו להינות מהחוק.

משמעותן של הוראות שר המשפטים היא שיו"ר ש"ס לשעבר, אריה דרעי, יוכל להנות מקיצור עונשו לחצי.

נגד הוראות המעבר הצביעו שמונה חברי כנסת, בעדה שבעה. בהמלצתו של שטרית תמכו חברי הכנסת מהליכוד, מש"ס והאיחוד הלאומי. התנגדו לה נציגי מרצ, שינוי, המפד"ל, המרכז ורוב חברי סיעת העבודה. לבקשת אנשי ש"ס תיערך הצבעה חוזרת לחוק.
