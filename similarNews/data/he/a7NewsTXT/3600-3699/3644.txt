

שר החקלאות דורש משר האוצר לממן את ההפרש בין הכנסות מגדלי החיטה בשנה רגילה להכנסותיהם בשנת שמיטה.

"החרמת החיטה הישראלית על ידי בד"צ בשל שנת השמיטה תגרום למגדלי החיטה נזק בהיקף של 30 מיליון שקל". אומר נציג מגדלי החיטה מר שמחון. לדבריו, מחשש לאיבוד הכשר בד"צ מסרבות מרבית טחנות הקמח בישראל לקלוט השנה את החיטה מתוצרת מקומית, וכתוצאה מכך נאלצים המגדלים להפנות למספוא לבעלי חיים 90% מהיבול השנתי של החיטה, הנאמד ב-160 אלף טון, וכך נגרם להם הפסד של למעלה מ-40 דולר לכל טון חיטה. את צריכת החיטה של מדינת ישראל בשנות שמיטה משלים יבוא מארצות הברית.

שמחון פנה לשר האוצר בדרישה שהממשלה תשלים למגדלי החיטה את פערי המחיר בין החיטה למאכל אדם לבין מחיר החיטה למספוא.
