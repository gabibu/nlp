

סוכנות "קול רינה" מדווחת על ירי מאסיבי לעבר שכונת גילה בירושלים.

לא ידוע על נפגעים, אך זוהו פגיעות דירות אחדות ברחוב השיש. צה"ל משיב אש באופן נקודתי.

תושבי שכונת גילה מתכוונים להפגין ביום חמישי הקרוב מול בית ראש הממשלה במחאה על הירי הנמשך זה חודשים ארוכים לעבר השכונה.

בישיבת ועד מנהלת שכונת גילה, שהתקיימה הערב, החליטו התושבים לדרוש מראש הממשלה לפעול להפסיק את הירי. לדבריהם, לא זו בלבד שאמצעי המיגון אינם אפקטיביים, אלא שעד כה הותקנו אמצעי המיגון רק בחלק קטן מהדירות.
