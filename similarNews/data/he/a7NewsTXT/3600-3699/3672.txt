

בכיר בשב"כ אמר היום כי לשירות הביטחון היה מידע על כוונתו של המחבל המתאבד, מחמוד אחמד אל מרמש, לבצע פיגוע התאבדות בישראל, אך הם לא הצליחו לעצור אותו.

הבכיר אמר עוד כי בשירות הביטחון ידעו על המחבל כפי שיודעים על מפגעים אחרים.

בעקבות המידע החדש הזה החלו להישמע דברי ביקורת נגד שירות הביטחון הכללי, כמו גם נגד משטרת נתניה שלא הצליחה לסכל את הפיגוע הקטלני חרף דיווחים שהתקבלו אצלה דקות ארוכות לפני הפיצוץ על "איש חשוד המחביא משהו כבד מתחת לבגדיו".
