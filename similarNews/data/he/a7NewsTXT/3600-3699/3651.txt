

יו"ר מפלגת חרות ח"כ מיכאל קליינר פנה היום ליו"ר הכנסת לקיים דיון דחוף בנוגע למדיניות השלטונות, הטאליבן, באפגניסטן, השוללת זכויות אדם בסיסיות מהאוכלוסייה הלא מוסלמית. לדברי קליינר, החלטת השלטונות לחייב את האוכלוסייה ההינדית לענוד טלאי צהוב מזכירה את גזירות הנאצים בשנות ה 30, והיא מחייבת את כנסת ישראל להשמיע קול מחאה באזני העולם, ולהנהיג מהלכים באו"ם שיחזירו את השפיות לעולם המוסלמי. "מי שחושב שהלקסיקון הנאצי הוא נחלת המוסלמים הקיצונים באפגניסטן בלבד, אינו ער להתבטאויות הקיצוניות ברשות הפלשתינית, במצרים, בירדן ובסוריה, שבהן מתנהל מסע תעמולה שיטתי בסגנון גבלס נגד העם היהודי, אומר קליינר. לפיכך סבלם של ההינדים באפגניסטן הוא עניין לכל יהודי ולכל אזרחי העולם".
