

בשעות הצהרים פתחו הפלשתינים באש מן המארב, לכיוון העיר אריאל שבשומרון.


מת מפצעיו הישראלי שנפצע באורח אנוש אחר הצהריים בפיגוע הירי ליד אריאל. הוא עבר מספר ניתוחים בניסיון להצילו אך ללא הועיל. הישראלי השני שנפצע באורח קל מאושפז בבית החולים בלינסון.

מדובר בשני ישראלים ששהו באתר סלילת כביש מאריאל לרחלים ועלי, כ-500 מטרים מזרחית לאריאל, לא הרחק מכביש חוצה שומרון. המחבלים נמלטו אל הכפר סלפית הסמוך לאריאל.

כוח צה"ל שבא לפנות את שני הפצועים נתקל גם הוא בירי מאסיבי של פלשתינים. הפעם השיב הכוח באש.

עוד בצהרים: אש נפתחה לעבר אזור התעשייה בנוה דקלים ומוקדם יותר בקבוק תבערה הושלך אל כוח צה"ל בגבול ישראל מצרים ליד רפיח. בשני האירועים הללו לא היו נפגעים. וצה"ל לא השיב באש עקב ההחלטה על הפסקת האש.
