

מפקד המשטרה הפלשתינית בעזה, רזי ג'יבאלי, עומד בראש תעשיית פגזי המרגמה של הפלשתינים, כך עולה מחקירתו של אחד מראשי התעשייה בעזה, סאיד עאשי, בעל מפעל ליציקת ברזל, שנלכד לפני שלושה ימים בידי השב"כ.

עאשי סיפר בחקירתו כי הוא וג'באלי ייצרו כעשרת אלפים פגזי מרגמה ורימוני יד, במטרה להשליכם על
ישראל וכי תהליך יצירת הפצצות נעשה במחרטות של הרשות הפלשתינית ובמטה המשטרה הפלשתינית.

מדובר בסוג חדש של פצצות משוכללות, עשויות אלומיניום, בעלות טווח רחוק יותר ויכולת משופרת. עאשי סיפר עוד כי למד את אומנות עבודת המתכת בעת שעבד במפעל ישראלי במחסום ארז.
