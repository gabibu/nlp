

שר הביטחון בנימין בן אליעזר הורה לצה"ל להפסיק את האש היזומה ולפעול אך ורק על פי ההוראות לפתיחה באש, המופעלות בעת סכנת חיים בלבד.

"עקב הכרזה על הפסקת אש יש להפסיק בכל סוג של פעילות יזומה, למעט במצב של סכנת חיים או כתגובה לירי על כוחות צה"ל או במקרה של חילוץ פצועים. כל כניסה לשטח A דורשת אישור מדיני", נאמר בהודעה לכל זרועות הביטחון.

זאת, כדי להוכיח כי ישראל מפסיקה מצידה את האש ומצפה כי גם מחבלי הרש"פ יפסיקו את התקפותיהם נגד ישראל.

בשעת פרסום ידיעה זו, מחבלי הרש"פ יורים לעבר שכונת גילה בירושלים. ודווח כי דירות אחדות ניזוקו ברחוב השיש.


