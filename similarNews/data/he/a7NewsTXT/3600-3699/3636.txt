

שלושה ילדים בני 11.5 עד 12 מאחד הכפרים בגליל המערבי הודו שהשליכו בשבת אבנים לעבר מכוניות חולפות בקטע הכביש שבין צומת טלאל לבין כפר יאסיף שבגליל המערבי. עקב כך נפגעו 3 כלי רכב.

מפקד תחנת עכו סגן ניצב רוני עטיה מסר כי בשל העובדה שמדובר בילדים מתחת לגיל האחריות הפלילית זומנו הוריהם למשטרה, והם התחייבו לשמור על ילדיהם, ולהשגיח שמקרים כאלה לא יישנו.
הילדים תרצו את מעשיהם כמשחק וסנ"צ עטיה מניח כי מעשים אלה של הנערים הם תולדה של השפעת האירועים שהיו בסוף השבוע ביש"ע.
