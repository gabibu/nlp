

מפקד מחוז ירושלים ניצב מיקי לוי אמר היום כי צריך להיערך לאפשרות של ירי צלפים ומרגמות לעבר שכונת גילה בירושלים.

ניצב לוי אמר את הדברים בעקבות חילופי האש הכבדים שהתנהלו אתמול בין צה"ל לפלשתינים, בהם נפגעו 5 מתושבי גילה.

מפקד מחוז י-ם מתח ביקורת כלפי תושבי השכונה, המסרבים, לדבריו, להישמע להוראות המשטרה ולהישאר בזמן הירי מאחורי מחסה.

פקחים של עירית ירושלים הרסו היום עוד שני מבנים פלשתיניים בלתי חוקיים במזרח העיר, בשכונת אל זעים. כך מדווח כתבנו בני טוקר.
