

חברת התעופה הלאומית אל על קיבלה על עצמה לכבד את כל כרטיסי הטיסה של חברת 'בריטיש איירוויס', שהפסיקה את טיסותיה באופן זמני לישראל בעקבות הודעת משרד החוץ הבריטי.

חברת 'אל על' ממשיכה לשמור על רציפות טיסותיה מהארץ וממנה, ועל לוח טיסות יציב.

לפי ההסכם בין חברות התעופה, כל נוסע המחזיק כרטיס טיסה שהונפק ע"י 'בריטיש איירוייס', יוכל לממשו ולטוס בטיסות 'אל על'.

דובר 'אל על' הבהיר ש'בריטיש איירווייס', היא הראשונה מבין חברות התעופה הזרות אשר הגיעה להסדר עם חברת התעופה הלאומית 'אל על', המבטיח כי נוסעיה יוכלו לצאת ולחזור את ישראל.

נוסע המחזיק כרטיס של 'בריטיש איירווייס', צריך ליצור קשר עם 'בריטיש איירוייס' ולשנות דרכה את הכרטיס לחברת 'אל על'.

הסדר זה נועד לאפשר לנוסעי 'בריטיש איירוייס' השוהים בחו"ל לחזור לארץ במהירות, ולאלה המבקשים לצאת מישראל לעשות זאת כבר עתה.
