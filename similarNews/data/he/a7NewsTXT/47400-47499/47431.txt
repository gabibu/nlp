

לפחות 13 שגרירויות וקונסוליה אחת של ארה"ב נסגרו בעקבות המתקפה על עיראק. כך מסרו בכירים במשרד החוץ בוושינגטון. מדובר בשגרירויות באלמטי, עמאן, בואנוס איירס, קהיר, קאראקס, דמשק, קאבול, אוסלו, פרטוריה, ניירובי, ריאד וסקופיה והקונסוליה ביוהנסבורג.

גם השגרירות האמריקנית בבוקרשט הודיעה כי היא סגרה את שעריה עד להודעה חדשה. השגרירויות בקהיר ובדמשק נסגרו לאחר שמפגינים יצאו לרחובות במחאה על ההתקפה האמריקנית, ודרשו לגרש את השגרירים. השגרירות בג'דה נשארה פתוחה, אך קראה לאזרחים האמריקנים בערב הסעודית לנהוג בעירנות מירבית.

(עתי"ם-ד.פ.א.)
