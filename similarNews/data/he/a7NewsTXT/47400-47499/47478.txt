

מאז שהחלה מתקפת כוחות הקואליציה בעיראק עלתה באופן חד התמיכה במדיניותו של טוני בלייר. מתוצאות הסקר שערך המכון לסקרי דעת קהל ICM עבור העיתון "ניוז אוף דה וורלד" עולה כי 56% תומכים בראש הממשלה בלייר.

לשאלת הסוקרים "כיצד לדעתך מנהל ראש הממשלה בלייר את המשבר בעיראק", השיבו 56% מהנשאלים "בסדר", בעוד 26% העריכו כי בלייר נהג באופן "תקיף מדי" כשהחליט להשתתף בפתיחת המלחמה נגד סדאם חוסיין. 13% אמרו כי יש להפסיק את המלחמה נגד עיראק.

בסקר שנערך ב-17 במארס זכה בלייר ב-40% תמיכה בלבד. בסקר שפירסם העיתון "ניוז אוף דה וורלד" לפני שבועיים עמדו אחוזי התמיכה בבלייר על 29 בלבד.

(עתי"ם-רויטרס)
