

למרות כשלונן של מדינות הקואליציה לקבל את תמיכת מועצת הבטחון של האו"ם במלחמה בעירק, עם פרוץ המלחמה הודיעו יותר מעשרים מדינות כי הן תשלחנה סיוע לוגיסטי וסיוע צבאי. דנמרק הכריזה על מצב מלחמה עם המשטר העירקי.

משרד ההגנה הדני הודיע בשבת כי דנמרק נמצאת רשמית במלחמה עם המשטר העיראקי בהנהגת סדאם חוסיין. ההודעה פורסמה לאחר הצבעה בפרלמנט ביום שישי בערב שאפשרה לממשלה הדני לשלוח שתי אוניות מלחמה למפרץ הפרסי, כדי שיצטרפו למלחמה נגד עיראק.

מדובר על אוניות, צוללת וספינת קרב שלא יקחו חלק בלחימה, וכפי הנראה הסיבה לכך היא תוצאותיו של סקר שהראה כי 54% מהדנים המתנגדים להשתתפות המדינה במלחמה, לעומת 42% התומכים בה.

למרות כשלונן של ארה"ב, בריטניה וספרד להעביר הצעת החלטה במועצת הבטחון של האו"ם, שתתמוך ביציאה למלחמה, עם פרוץ המלחמה הודיעו יותר מעשרים מדינות כי הן מציעות לכוחות הקואליציה סיוע לוגיסטי וסיוע צבאי.

אלבניה שולחת לוחמים במסגרת "מחווה סמלית". אוסטרליה מציעה כוח בן 2,000 אנשי יחידת העילית SAS, מטוסי קרב ואוניות מלחמה.

בחריין איפשרה הקמת מטה הצי החמישי בתחומה.

בולגריה אישרה שימוש במרחב האווירי ובבסיסי הצבא לצרכי תדלוק מטוסים בדרך לעיראק. שיגור כוח לא לוחם של אנשי היחידה ללוחמה נגד השלכות שימוש בנשק כימי וביולוגי.
גם קרואטיה פתחה את המרחב האווירי ושדות התעופה למטוסים אזרחיים של מדינות הקואליציה וכך נהגה גם קפריסין, שעות אחדות לאחר פתיחת המתקפה. אתיופיה פתחה את המרחב האווירי שלה והיא מאפשרת למטוסי הצבא האמריקני המשתתפים בקרבות בעירק לנחות בתחומה.

צ'כיה שיגרה יחידת מומחים בלוחמה כימית.

צרפת למרות התנגדותה למלחמה שולחת לקטאר מומחים וציוד ללוחמה נגד נשק כימי, גרעיני ובקטריולוגי, על פי דרישות אמנת ההגנה עם האמירות. גם גרמניה המתנגדת למלחמה תשלח לכוויית מומחים לטיהור לאחר שימוש בנשק כימי (הכוח הנוכחי יתוגבר ב-250 עד 300 חיילים נוספים).

בבסיס צבאי בהונגריה מתאמנים גולים עיראקים המתכוננים לקראת ניהול אדמיניסטרטיבי (של עיראק) אחר המלחמה.

איטליה המחוייבת להסכמי נאט"ו הציעה סיוע לוגיסטי ושימוש בבסיסים ונמלים.

ירדן פתחה את המרחב האווירי למטוסי הקואליציה, אישרה פעולת חיילים אמריקנים המנהלים מבצעי חיפוש וחילוץ במערב-עיראק, וכוחותיה מאיישים מערך הגנה נגד טילים מסוג "פטריוט".

כוויית משמשת מקפצה ראשית לכוחות הקואליציה הפולשים לעיראק.

עומאן המשמשת אף היא בסיס למטוסי ארה"ב הפועלים באפגניסטן, הודיעה כי לא תמלא תפקיד במלחמה נגד עיראק.

פולין משגרת כ-200 חיילים שמוגדרים כח לא לוחם לאיזור המיפרץ. פורטוגל אישרה שימוש בבסיסי האוויר של נאט"ו ובבסיס חיל האוויר באיים האזוריים.

בקאטר הוקם מטה הפיקוד המרכזי של ארה"ב. קטאר אף איפשרה לוושינגטון להרחיב את שדה התעופה לצורך הפעלת מספר גדול יותר של מטוסי-קרב.

רומניה פתחה את המרחב האווירי והבסיסים בתחומה למטוסי הקרב האמריקנים, שיגרה לאיזור המיפרץ מומחים בלוחמה כימית, צוותים רפואיים, כוח הנדסה וכוח שיטור צבאי.

אוקראינה הסכימה לשלוח צוותי מומחים ללוחמה בנשק כימי וביולוגי.

מטוסי ארה"ב ובריטניה משתמשים בבסיס חיל האוויר על שם הנסיך סולטן שבערב הסעודית לאכיפת האיסור בטייס בדרום-עיראק.

סלובקיה שלחה חיילים לא-לוחמים המתמחים בלוחמה כימית, וספרד איפשרה שימוש בשני בסיסים צבאיים בצפון המדינה. תשלח אוניית בית-חולים מצויידת בחדרי טיפול לנפגעי נשק גרעיני, ביולוגי וכימי. כן הבטיחה שיגור פריגאטה ו-900 חיילים.

טורקיה פתחה את המרחב האווירי למטוסי חיל האוויר האמריקני ומאפשרת למטוסים להגיע דרך תחומה לפעולות בצפון-עיראק. עם זאת השיחות בין טורקיה לוושינגטון בדבר האפשרות של טורקיה לשלוח כוחות מזויינים לצפון עירק לפעול נגד הכורדיים, נמשכות.

איחוד האמירויות משמשת את כוחות הקואליציה כבסיס למטוסי התצפית והסיור של ארה"ב, בסיס תידלוק ובסיס לכ-3,000 חיילים מערביים.
