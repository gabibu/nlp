

רשת ABC מדווחת כי בד בבד עם הפצצת בגדד נמשכים מגעים חשאיים להגלייתו של סאדאם חוסיין. ערוץ אחד מתנהל ע"י הצרפתים ערוץ אחר מתנהל בתיווך עורכי דינו של קוסאי חוסיין בנו של סאדאם חוסיין, הנמצאים בירדן. אחת המדינות עליה מדובר כיעד היא מאוריטניה.

רשת ABC טוענת כי גם בשעה שעירק מותקפת ומופצצת ממשיכים להתנהל מגעים ליציאתו של סאדאם חוסיין מעירק. אחד מערוצי המגעים מתנהל באמצעות עורכי דינו של קוסאי חוסיין בנו של סאדאם חוסיין הנמצאים בירדן.

שר החוץ קולין פאוול אמר כי אכן מתנהלים מגעים ובכמה ערוצים, ליציאת השליט העירקי מעירק. ארה"ב לדבריו מודעת לערוצי מגעים אלו.

ערוץ נוסף הוא הערוץ הצרפתי שמתנהל מחודש דצמבר באמצעות שר החוץ הצרפתי. ההצעה הצרפתית כוללת את יציאתו של סאדאם חוסיין למאוריטניה שהיתה תחת שלטון צרפתי ועתה היא מדינה איסלמית המנהלת קשרים הדוקים עם עירק. מאוריטניה הכחישה את הפרסומים.

צ'רלס הורנר גנרל בדימוס ששירת כמפקד חיל האויר של צבא הקואליציה במלחמת המפרץ בשנת 91 ומשמש פרשן לרשת ABC אמר כי ההפצצה על בגדד פגעה במתחם הארמונות הישן של סאדאם חוסיין, בארמון אל זוהור, בארמון הנשיאותי הרשמי ובמתקני נפט בדרום בגדד, נועדו לאותת לצבא עירק ולעירקים כי מנהיגם פגיע.

המתקפה לדבריו נועדה לנטרל את מרכז העצבים של הפיקוד העירקי. בסך הכל הוסיף הורנר אנו מבקשים לשתק את המשטר העירקי, לבודד את הנשק להשמדה המונית ולהשיב את עירק לעירקים.
