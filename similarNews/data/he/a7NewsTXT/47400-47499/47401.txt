

ה C.I.A טוען כי סאדאם חוסיין נפגע ואולי אף נהרג בהתקפת הטילים הממוקדת אור ליום חמישי.

הc.i.a טוען כי סאדאם חוסיין נפגע ואולי אף נהרג בהתקפת הטילים הממוקדת אור ליום חמישי.
לטענתם גם אם לא נפגע הרי שנותק הקשר בינו לבין שרשרת הפיקוד שלו.

נשיא עיראק סדאם חוסיין, אחד מבניו או אפילו שניהם, היו בבונקר בבגדאד שהופצץ על-ידי פצצות וטילי שיוט בתחילת המתקפה האמריקנית, כך דיווחו העיתונים "וושינגטון פוסט" ו"לוס-אנג'לס טיימס", שציטטו מקורות בסי.איי.אי.

"היו לנו ראיות רבות שהוא היה שם כשהבניין התפוצץ", ציטט ה"וושינגטון פוסט" את אחד הבכירים, שהוסיף כי "הוא לא יצא משם לפני ההפצצה".

דיווחים אלה מוכיחים כי הביון האמריקני מקבל מידע מעודכן מאנשים המקורבים לסדאם חוסיין או לשירותי הבטחון שלו.

העיתון הוסיף, כי אחד הבכירים אמר שיש הוכחות שסדאם חוסיין נפצע והביא כהוכחה לכך את העובדה שהוזמנה בשבילו עזרה רפואית דחופה. בידיעה נאמר עוד, כי לא ידוע מצבם של עודאי וקוסאי, בניו של סדאם, ושל כל האחרים שהיו במתחם באותה שעה.

הבונקר התת-קרקעי, שנפגע בהפצצה שהחלה ב-05.00 (לפי שעון ישראל) ביום חמישי, היה חלק ממתחם שנשמא ע"י שירות הביטחון המיוחד שעליו מפקד קוסאי, בנו של סדאם חוסיין. בהפצצה הושמד חלק גדול מהמתחם.

דובר הצבא האוסטרלי, בריגאדיר מייק האנאן, אמר בקנברה, כי ספינות הצי האוסטרלי המשייטות במיפרץ מנסות לתפוס את סדאם חוסיין, בניו וכל מנהיג עיראקי שינסה להימלט בספינה קטנה.

לדבריו, מלחי הצי האוסטרלי עולים על ספינות סוחר בנתיבי המים הצרים של צפון המיפרץ וגם בודקים אם בספינות הקטנות הוטמנו חומרי-נפץ או מוקשים

מזכיר ההגנה האמריקני דונלד ראמספלד, אמר ביום חמישי כי ייתכן שהאדם שהופיע בשידור הטלוויזיה העיראקית לאחר הפצצת בגדאד בשעות הבוקר, לא היה סדאם חוסיין.

בהקשר זה יש לציין כי לסאדאם חוסיין ישנם בין עשרה לעשרים כפילים שמופיעים בהופעות פומביות. פרט זה נחשף עם עריקתו של אחד הכפילים הללו למערב לפני שנים ספורות.

עוד אמר ראמספלד, כי הצבא "מחזיק בראיות" לפיהן הורה המשטר העיראקי להצית שלוש או ארבע בארות נפט בדרום המדינה.

דבריו של ראמספלד בנושא שידור הטלוויזיה משמעותיים ביותר, כיוון שהופעת סדאם בטלוויזיה נועדה להוכיח שהמנהיג העיראקי שרד את ההפצצה על מתחם ההנהגה שלו.

כאשר נשאל ראמספלד בתדרוך לעיתונאים אם הדמות בטלוויזיה היתה אכן סדאם חוסיין, ענה כי, "יש דיון בנושא".
