

שני מחבלים חדרו הבוקר אל הישוב קציר באיזור נחל עירון. השניים ירו אל מכוניות חולפות ואף השליכו רימונים- איש לא נפגע.

שני מחבלים חדרו הבוקר אל הישוב קציר באיזור נחל עירון. השניים ירו אל מכוניות חולפות ואף השליכו רימונים- איש לא נפגע.


סמוך לשעה 6:30 בבוקר הגיעו ככל הנראה שני מחבלים אל הכביש הראשי המוליך אל הישוב קציר. השניים התמקמו בכיכר הכניסה הראשית לישוב והחלו יורים אל מכוניות חולפות במקום.


למקום הגיעו במהירות חיילים ואנשי משמר הגבול שירו לעברם. אחד המחבלים ככל הנראה נפצע. מיד לאחר הירי נמלטו שני המחבלים לאחד הכפרים באזור. בשעה זו מתנהל מרדף אחריהם.

תושבי הישוב נקראו להכנס לבתיהם.

הישוב קציר נמצא על קו התפר סמוך לג'נין והכפר ברטעה והוא מוקף בגדר.

יש לציין כי למרות מיקומו של הישוב זו הפעם הראשונה שמתבצע נסיון חדירה אל הישוב קציר.

