

גם מחר יתקיימו הלימודים בבתי הספר כסדרם. כך החליטו הערב רה"מ שרון, שר הבטחון שאול מופז ושרת החינוך לימור לבנת.

לבנת אמרה היום כי עפ"י החוק רק הממשלה רשאית להחליט על סגירת מוסדות החינוך והחלטה בנושא מתקבלת לאור נתונים המצויים בידי גורמי הבטחון ורה"מ.

לדבריה רק רה"מ שר הבטחון ושרת החינוך הם המוסמכים להחליט בענין קיום הלימודים.

ועד ההורים הביע את תקוותו כי עד יום ראשון תשלים מערכת החינוך את היערכותה למלחמה כך שההורים ירגישו בטחון בשולחם את ילדיהם לבתי הספר. יו"ר ועד ההורים הארצי אמר לגלי צה"ל כי הם ממליצים לכל הורה לבחון את רמת הבטחון שמספק בית הספר בו מבקר ילדו כדי להחליט אם לשלוח לבית הספר.

משרד החינוך מפעיל מרכז מידע 24 שעות ביממה ומספרו: 1212-222-666.
