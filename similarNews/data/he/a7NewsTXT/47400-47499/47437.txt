

מפקד החמאס בקלקיליה, ריאד חוטרי, שנלכד בלילה בידי כוח מיוחד של צה"ל ואנשי שב"כ הוא שגייס את המחבלים שביצעו את פיגועי התופת הקשים בדולפינריום ובנוה ימין. בפיגועים אלה נרצחו 24 בני אדם ונפצעו כמאה איש. כמו כן, היה חוטר מעורב בפיגוע התופת ליד גשר בר-אילן, שבו נרצחה אשה אחת ונפצעו 20 בני אדם. הוא נחקר כעת בידי השב"כ.

מלבדו נעצרו בלילה ברחבי יהודה והשומרון שלושה עשר מבוקשים: שבעה בשכם, אחד בבידו ושנים בטול כרם. מבוקש נוסף נלכד ע"י כוח מיוחד של חטיבת שריון בטובס ומחבל חמאס נלכד בחברון.
