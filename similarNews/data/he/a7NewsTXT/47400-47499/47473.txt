

שלושה חולקים השנה את פרס ישראל על תרומה מיוחדת לחברה ולמדינה: גאולה כהן, מאיר עמית ומוסד "יד ושם".

גאולה כהן חברת כנסת לשעבר, לוחמת לח"י, עתונאית וסופרת. ועדת הפרס מציינת בין היוזמות והמפעלים שהובילה גאולה כהן את מאבקה לפתיחת השערים ליהודי ברית המועצות וכן את התגייסותה לקליטת יהודי אתיופיה. מאיר עמית ראש המוסד לשעבר זוכה בפרס על עשיה חלוצית וציונית מגוונת בעיקר בתחום הבטחון, פיתוח הכלכלה והתעשיה.
