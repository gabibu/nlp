

חיילים אמריקניים החלו הערב בהפגזה ממושכת על עמדות עיראקיות בדרום עיראק, כך עפ"י דיווחי רשתות טלוויזיה אמריקניות ובריטיות. עיתונאים מסרו על "עוצמת אש אדירה" מתותחים שהובאו לאיזור מכוויית ביום רביעי.

כמו כן דווח על קרבות שפרצו הערב בין צבא עירק לבין חיילים כוויתים בגבול שבין כווית לעירק.
"אש נפתחה על יחידות שלנו בצפון מנשק קל וממרגמות, וחיילנו השיבו עליה", אמר גנראל עבדל רחמן מוחמד אל עותמן, קצין בכיר בצבא כווית, לעיתונאים.
