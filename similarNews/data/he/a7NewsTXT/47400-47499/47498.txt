

מקור במשרד ההגנה הבריטי אמר כי יתכן שהמתקפה היבשתית לכיבוש בגדאד תתחיל ביום שלישי, וציין כי אין תוכניות להקצות כוחות שישתהו להמשך הקרבות על כיבוש העיר השניה בגודלה בעיראק, בצרה.

מקור במשרד ההגנה הבריטי אמר כי יתכן שהמתקפה היבשתית לכיבוש בגדאד תתחיל ביום שלישי, וציין כי אין תוכניות להקצות כוחות שישתהו להמשך הקרבות על כיבוש העיר השניה בגודלה בעיראק, בצרה.

"אנו מתכוננים לפתיחת המתקפה היבשתית על בגדד ביום שני בלילה או היום שלישי", אמר המקור, שביקש להשאר בעילום שם.

לדברי המקור, "מה שחשוב הוא לא לכבוש את בצרה, אלא לחלוף על פניה בדרך צפונה. לא נבזבז זמן על קרבות בשטח בנוי בבצרה".

הכוחות האמריקנים המשיכו בהתקדמותם והם נמצאים כ-100 ק"מ מדרום לבגדאד, כך דווחו כתבים שצוותו לכוחות המתקדמים לעבר בירת עיראק.

היחידות הנמצאות בראש דיוויזית החי"ר השלישית הצליחו להתקדם והן נמצאות כעת במחצית הדרך בין העיר נג'אף ובין העיר כרבלה, דהיינו כ-100 ק"מ דרום לבגדאד.

קודם לכן במהלך היממה האחרונה דווח כי כוחות אמריקניים נתקלו בהתנגדות סמוך לעיר נג'אף ונעצרו. כתב סוכנות "רויטרס" הנלווה לכוחות האמריקנים דיווח כי באזור נג'אף התחוללו קרבות במשך כשעתיים. על פי הדיווח הפעילו האמריקנים בקרב זה טנקים ושיריוניות.

בדרום עיראק מקיפים כוחות בעלות הברית את העיר בצרה ואף כבשו את נמל התעופה בעיר. בכניסה לבצרה התנהלו קרבות עם הצבא העיראקי. לפי שעה לא פורצים הכוחות אל תוך בצרה.

בעיר אום קאסר שנכבשה לפני יומיים מתנהלים כעת קרבות בין כוחות אמריקניים לעיראקיים.

נאסרייה הסמוכה נכבשה אף היא והחיילים האמריקנים השתלטו על גשרי הפרת.

מקורות אמריקניים מדווחים כי שלש דיווזיות עיראקיות שהיו פרושות בדרום עיראק התפרקו ואינן מהוות עוד איום על הכוחות הפורצים לתוך עיראק.

במהלך הלילה הופגזה בגדד בשנית בטילי שיוט וכך גם העיר הצפונית מוסול. הבוקר חודשו ההפצצות על בגדד.כמו כן הופגזה לראשונה עיר הולדתו של סאדאם חוסיין תיכרית המשמשת גם מעוז לנאמניו ומקור כוחו.

מטוס בריטי שהיה בדרכו חזרה ממשימה התרסק סמוך לכווית. שני טייסים נהרגו. ככל הנראה הופל המטוס מפגיעה של טיל פטריוט אמריקני.

במערב עיראק השתלטו כוחות אמריקניים על שדות התעופה H2 וH3 שמהם בעיקר נורו במלחמת המפרץ הראשונה טילי הסקאד לעבר ישראל.

מקורות אמריקניים דיווחו כי לא נמצאו כל סימנים לטילי סקאד או לנשק להשמדה המונית.

