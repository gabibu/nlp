

טור משוריין של הצבא האמריקני התקדם במהירות בדרום-עיראק והגיע הבוקר לעומק של 150 קילומטר לפחות, ועיתונאים המסופחים אליו אמרו כי החיילים ממשיכים לדהור לכיוון בגדאד.

"אנחנו נמצאים כעת במרחק של כ-150 קילומטר בעומק עיראק. לא נתקלנו בהתנגדות ועד כמה שראיתי, לא תפסנו שבויים", הודיע כתב רויטרס בדרום-עיראק ב-8:15 לפי שעון ישראל.

"אנחנו מתקדמים ללא הרף. מסוקי תקיפה מסוג אפאצ'י טסים קילומטרים אחדים לפנינו ומחפים על ההתקדמות שלנו", הוסיף הכתב.

(עתי"ם-רויטרס)
