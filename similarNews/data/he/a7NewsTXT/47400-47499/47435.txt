

ראש החמאס בקלקיליה נעצר ע"י צה"ל וכמו כן נעצרו 13 מבוקשים ודרושים לחקירת כוחות הבטחון, לפנות בוקר ברחבי יהודה ושומרון.

ראש החמאס בקלקיליה נעצר ע"י צה"ל וכמו כן נעצרו 13 מבוקשים ודרושים לחקירת כוחות הבטחון, לפנות בוקר ברחבי יהודה ושומרון.

ראיד חוטרי, ראש החמאס בקלקיליה נעצר בעיר. עמו נעצר מבוקש נוסף. 7 דרושים לחקירה נעצרו בקסבה של שכם. 2 מבוקשים נעצרו במחנה הפליטים טול כרם. דרוש לחקירה נעצר בבידו, דרומית לרמאללה. מבוקש נעצר ע"י כוח מיוחד של חטיבת שריון בטובס. פעיל חמאס נעצר בחברון.

צה"ל הרס לפנות בוקר בדוחא, מערבית לבית לחם, את ביתו של המחבל, איש התנזים, מוחמד תאופיק מחמד דאר יאסין.

דאר יאסין ניסה לבצע פיגוע התאבדות באפרת ב-22.02.02. באירוע נפגעה אזרחית באורח קל והמחבל נורה ונהרג.

הריסת הבית, נמסר מדובר צה"ל, בוצעה כחלק מהלחימה המתמשכת בטרור ובתשתיותיו והנה מסר למחבלים המתאבדים ושותפיהם לפעילות הטרור, כי למעשיהם יש מחיר אותו ישלם כל מי ששותף בפעילות חבלנית עוינת.

פגז נ.ט. ואש נורו במהלך הלילה לעבר חיילי צה"ל במספר נקודות בדרום רצועת עזה.

אש נפתחה, מספר פעמים במהלך הלילה, לעבר מוצב צה"ל ולעבר כוח צה"ל בגבול ישראל מצרים, סמוך לרפיח. פגז נ.ט. נורה, ככל הנראה, לעבר עבודות הנדסיות בגבול ישראל-מצרים, סמוך לרפיח. אש נפתחה לעבר מוצב צה"ל סמוך לנווה דקלים בגוש קטיף, בדרום רצועת עזה. חיילי צה"ל השיבו אש לעבר מקורות הירי.

בכל המקרים לא היו נפגעים ולא נגרם נזק.
