

שר ההגנה הבריטי ג'ף הון מסר כי כ30 בארות נפט עיראקיות עולות באש. ה B.B.C דיווח בשם מקורות מודיעיניים כי כוחות קומנדו אמריקנים מיוחדים השתלטו כנראה על שדות הנפט של קירקוק, בצפון-עיראק.

שר ההגנה הבריטי ג'ף הון מסר כי כ30 בארות נפט עיראקיות עולות באש ואולם לדבריו, המצב איננו נורא מאחר שכוחות בעלות הברית ציפו למאות בארות נפט בוערים.

עוד אמר הון כי כוחות בעלות הברית מתקדמים מכווית צפונה בשתי חזיתות וכי המלחמה מתנהלת היטב אם כי במתכונת שונה ממה שתוכנן בתחילה.

בכיר כוויתי אמר לסוכנות הידיעות הרשמית של כווית כי חיילים עיראקים הציתו בארות נפט בדרום-עיראק,

מוחמד אל-סראווי, ראש הרשות לשמירה על איכות הסביבה בכוויית. אמר כי "העשן השחור המכסה את שמי כוויית נגרם בשל הדליקה שהוצתה על-ידי חיילים עיראקים בבארות הנפט בדרום-עיראק".

שדה הנפט ברומיילה הוא "סוס העבודה" של דרום עיראק, והוא מפיק מיליון חביות נפט גולמי ביום.

דובר הצבא הבריטי בקטאר הודיע כי חיילים בריטים נעים לכיוון בארות נפט אחדות, שהוצתו על ידי העיראקים.

הכוחות הבריטיים רוצים גם להשתלט על בצרה, הסמוכה לשדות הנפט הדרומיים של עיראק.


ה B.B.C דיווח בשם מקורות מודיעיניים כי כוחות קומנדו אמריקנים מיוחדים השתלטו כנראה על שדות הנפט של קירקוק, בצפון-עיראק.

"יתכן כי שדות הנפט של קירקוק כבר נתפסו על-ידי כוחות מיוחדים אמריקניים", אמר כתב הטלוויזיה של הבי.בי.סי מקו החזית בצפון-עיראק, אך ציין כי אין ביכולתו כרגע לאשר את הדו"ח המודיעיני על תפיסתם של שדרות נפט אלה.

"אנו שומעים מהכיוון הזה יריות כל הבוקר, ויתכן שזו ההוכחה לידיעה", הוסיף. "יתכן שנעשה ניסיון להשתלט עליהם. ברור שמתבצעת פעילות צבאית באיזור שדות הנפט של קירקוק".

בכיר אמריקני אמר בתחילת החודש, כי עיראק הטמינה חומרי נפץ בשדות הנפט של קירקוק, כדי למנוע את תפיסתם במקרה של פלישה אמריקנית.


מפקדים בצבא בריטניה אמרו, כי הפשיטה הימית שערכו חיילי קומנדו בריטיים בלילה שבין יום חמישי ליום שישי על חצי האי פאו הוכתרה בהצלחה, וכתוצאה מכך חיילי הקומנדו הבריטיים השתלטו על מתקני נפט עיקריים על החוף.

חיילי קומנדו של חיל הנחתים המלכותי פתחו את מתקפת הקרקע שלהם לפני עלות השחר, בהתקפה מהאוויר ומהים על האי פאו.

"ההתקפה הוכתרה בהצלחה מלאה, וכעת אנחנו מאבטחים את המטרות", אמר קולונל סטיב פוקס, מפקד כוחות הנחיתה. "כל המטרות שלנו נכבשו בהצלחה, וכעת הבעיה היא לבדוק את הבלגאן לאור היום, לוודא של המקומות מאובטחים ולהעריך את המצב בשטח".

