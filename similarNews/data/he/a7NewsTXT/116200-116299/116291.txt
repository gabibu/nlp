

לאחר שנה וחצי ללא מסדרי כנפיים יסיימו מחרתיים בוגרי קורס הטיס הראשון, במתכונת אקדמאית את סיומו של הקורס בבסיס חיל האוויר חצרים.

הקורס המסתיים הוא הראשון במתכונת האקדמית החדשה, שאורכה 3 שנים, ומטרתה להכשיר את בוגריו גם במסלול האקדמי. יש לציין שמתכונת זו הוטמעה גם בקורס החובלים היוקרתי, ומעתה גם בוגריו מוכשרים לתואר אקדמי.

כתבנו לענייני צבא קובי פינקלר מציין כי כמחצית ממסיימי הקורס הנוכחי הם עירוניים ואילו רק 10% מהם מתגוררים בקיבוץ. רוב הבוגרים מגיעים ממשפחות בנות 3 ילדים, ושליש מהם ממשפחות בנות 4 ילדים. רק 11% מתוכם בני זקונים, כשהיתר בכורים או בנים אמצעיים. למי שעדין זה שחשוב - שניים מהמסיימים חובשי כיפה - אחד מהם מתגורר בדרום הר-חברון.

ומי שמעוניין לדעת באיזה מגמה כדאי ללמוד בתיכון אז הנה התשובה: 90% מהבוגרים סיימו את לימודיהם במגמה ריאלית. לשניים מהבוגרים, אגב, אין תעודת בגרות. שלושה הגיעו לקורס לאחר שהשלימו תואר ראשון באוניברסיטה. שניים מהבוגרים נולדו בחו"ל: האחד בארצות הברית, והשני בליטא.
