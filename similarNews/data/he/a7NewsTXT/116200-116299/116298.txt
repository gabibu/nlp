

המשטרה מחזיקה במעצר שני ילדים, בני שלוש וחמש, תושבי אלון מורה שנעצרו עם אביהם אתמול בשעות הערב.

השניים הובלו למשטרת אריאל כשעילת המעצר היא צו הבאה נגד האב בשל השתתפות שתי בנותיו במבצע ניסוי הכלים. בעת המעצר שמר האב על שני הילדים בביתם.

כשבאה המשטרה לעוצרו הוא הסביר שאינו יכול לעזוב את הילדים ללא השגחה. השוטרים דחו את דבריו ועצרו אותו ואת הילדים. השלשה בילו את הלילה בתחנת המשטרה באריאל כשהילדים ישנים על ברכי אביהם. במהלך הערב נודע לאם, רות שריאל, על המעצר והיא דרשה מהשוטרים להחזיר את הילדים ואביהם לבית. השוטרים סרבו ואיימו על האם כי ימסרו את הילדים למשפחות קלט. הם אף דרגו שפקידת סעד תתקשר לאם ותאיים אליה כי הילדים יוצאו מרשותה.

גם בשעות הבוקר סרבה המשטרה להחזיר את הילדים לביתם והם הובלו עם האב לבית המשפט בראשון לציון.

שריאל אומרת לערוץ 7 שמעצר בעלה וילדיה נועד להפחיד אותה ואת המשפחות האחרות הלוקחות חלק במאבק נגד ההתנתקות. לדבריה "אני עדיין מקווה שאנחנו חיים במדינה נורמלית ולא טוטליטרית".

