

משרד התיירות עובר לשיווק ישראל בארה"ב על ידי האינטרנט: חברת Gate 1. קובי פינקלר מדווח.


בשיתוף ובעידוד משרד התיירות בניו יורק, השיקה בשבועות האחרונים חבילה תיירותית חדשה לישראל בעלות של 799$, שמשווקת באמצעות האינטרנט.

כתבנו קובי פינקלר מוסר שלאחר היעדרות של יותר מארבע שנים משוק התיירות הישראלי, יוצאת חברת

Gate 1 בשיתוף לישכת התיירות בניו-יורק בחבילה אטרקטיבית המיועדת לבודדים ומשפחות. החבילה כוללת: 6 לילות ו-8 ימים. חבילות התיור השונות שמציעה החברה משווקות באמצעות האינטרנט באתר התיירות TravelZoo וזוכות להצלחה מרובה. בשבועיים הראשונים לפרסום נמכרו למעלה מ-200 חבילות תיור.

מנכ"ל משרד התיירות, אלי כהן, אומר כי "רק שיתוף פעולה אינטרנטי המחבר שיווק ומכירה יכול להעלות בצורה ניכרת את מספר התיירים מצפון אמריקה".

קונסול התיירות של ישראל בניו יורק, חיים גוטין מציין כי "בעיית השמים הפתוחים, שבה עוסק משרד התיירות בחודשים האחרונים הינה בעיה קשה וכואבת שבעתיים בארה"ב, שכן מרכיב הטיסה הוא אלמנט כבד משקל בחבילת התיור והוא החסם העיקרי להגעת תיירים לישראל".

