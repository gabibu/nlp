

על חיילינו בגבול סוריה נורתה אמש אש מעברה הסורי של גדר הגבול. החיילים לא השיבו באש כדי למנוע התלקחות הגזרה. תלונה נמסרה לאו"ם. סוריה: לא מדובר באש אלא בזיקוקין.

חיילי צה"ל שביצעו פעילות לתיקון גדר הגבול בין ישראל לסוריה באזור קוניטרה (ליד קיבוץ עין זיון)הופתעו אמש מירי אש נק"ל לעברם. החיילים הסתתרו במקום עד הפוגה בירי הצרורות לעברם והעדיפו שלא להשיב אש מחשש שמא תגובה באש תצית את גזרת הצפון.

בעקבות הירי העבירה ישראל תלונה רשמית נגד כוחות הבטחון הסוריים לכוחות האו"ם.

לעומת הטענות הישראליות טוען צבא סוריה שלא נורתה כל אש לעבר החיילים וכי בסך הכל מדובר בזיקוקין שהופעלו על ידי נערים.
(ש)
