

תחת הכותרת 'עוצרים את העקירה בשא נור!!!' פנו ביממה האחרונה תושבי הישוב בבקשה מתומכי המאבק בהתנתקות להעביר לידיהם ציוד שיסייע למשפחות החדשות שהגיעו למקום לנהל את חייהן בו.

כזכור, 20 משפחות עלו בשבועות האחרונים לחזק את הישוב שא נור שבצפון השומרון, אחד מארבעת ישובי צפון השומרון שתושביו מיועדים לטרנספר על פי תכנית שרון.

בהעדר בתים מוסדרים למגורים מתגוררות המשפחות באוהלים ובציליות.

אנשי שא נור נערכים בימים אלה לקליטתן של משפחות נוספות המבקשות להגיע למקום ולחזק אותו ואת תושביו מול איום הגירוש העומד לפתחם.

"אנו נחושים ובטוחים בה', שההמונים הרבים שישהו בשא נור ובסביבתה בהרים ובגאיות, באוהלים ובציליות, יביעו נאמנות עיקשת לארץ ישראל, יאבקו במסירות ובנחישות בעקירה ובכך יעצרו את העקירה משא נור", אומרים בישוב.

מארגני עלית המשפחות פנו בימים אלה בקריאה לציבור תומכי המאבק בעקירת הישוב כשאר הישובים בצפון השומורן וברצועת עזה לסייע בידם ולשגר להם "בכל דבר אפשרי. בין השאר אנו צריכים: מקררים/מכונות כביסה וייבוש, מאוורים/מזגנים/מצננים, מיטות/מזרנים/שטיחים לאוהלים/מיטות תינוק ולולים/ארונות". כל זאת לבד מביקוש שקיים למזון יבש כ"פסטות, פתיתים, שמן, חלבה, קמח, קפה, שימורים מסוגים שונים, מים מינרלים ועוד".

כמו כן מבקשים המארגנים תמיכה כלכלית למימון אחזקת הציליות והאהלים בהם מתגוררים בני המשפחות שעלו למקום ועוד צפויות לעלות אליו.
(ש)
