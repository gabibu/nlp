

בכירים בקוריאה הצפונית כינו את נשיא ארה"ב ג'ורג' בוש "חוליגן" ואמרו שלא תהיה פשרה בנושא תוכנית הגרעין שלה בתקופת כהונתו.

ההודעה פורסמה על ידי דובר שר החוץ הצפון קוריאני בעקבות דברים שאמר בוש במסיבת עיתונאים ביום חמישי, בה כינה את נשיא קוריאה הצפונית, קים ז'ונג איל, "רודן" ו"אדם מסוכן".

ראש סוכנות המודיעין של משרד ההגנה האמריקני אמר היום כי קוריאה הצפונית מסוגלת לחמש טילים בליסטיים בראשי קרב גרעיניים. האדמירל לואל ג'אקובי אמר את הדברים בדיון בסנאט. עם זאת הבהירו גורמים במשרד ההגנה האמריקני כי אין כל מידע לגבי יכולתה של קוריאה הצפונית לפתח ראשי קרב גרעיניים.

גורמים דיפלומטיים בווינה מסרו כי ארצות הברית הזהירה את בנות בריתה מאפשרות שצפון קוריאה תהיה מוכנה לערוך ניסוי גרעיני תת קרקעי כבר בחודש יוני. על היכולת הגרעינית של קוריאה הצפונית נאסף ככל הנראה בחלקו מצילומי לויין.
