

מפגש עסקי בהשתתפות יותר מ-120 חברות טורקיות וחברות ישראליות יפתח היום אחה"צ. מדובר במשלחת הגדולה ביותר שהגיעה מתורכיה לאחר שבשנים האחרונות כמעט ולא הגיעו משלחות.

המשלחת כוללת ארבעה שרים כלכליים: שר התעשייה, שר החקלאות, שר האנרגיה ושר ההגנה. בנוסף ישתתפו בסמינר נציגי מפעלים, חברות וקונצרנים מהגדולים בתורכיה ונציגי הארגונים הכלכליים המובילים בטורקיה.

יצויין כי מדובר במשלחת הגדולה ביותר שהגיעה מתורכיה לאחר שבשנים האחרונות כמעט ולא הגיעו משלחות. השר יעלה עם ראש ממשלת תורכיה את השיפור הניכר בנתוני הסחר בין המדינות בשנה האחרונה שהגיע לכ- 2 מיליארד דולר.

אולמרט מדגיש כי ישראל רואה פוטנציאל גדול בהמשך הידוק היחסים הכלכליים עם טורקיה הן במישור הבילטראלי והן בשיתופי פעולה אפשריים עם חברות תורכיות במזרח התיכון.

בסיום הפגישה אמור להחתם הסכם מסגרת בתחום המו"פ התעשייתי בין ישראל ותורכיה. ההסכם כשיכנס לתוקפו יוסיף מימד נוסף ליחסים הכלכלים של שיתוף פעולה כבר בשלב המחקר והפיתוח.

נתוני סחר:

נתוני הסחר ההדדי בין ישראל ותורכיה ממשיכים לעלות. בשנת 2002 היקף הסחר עמד על 1.2$ מיליארד, בשנת 2003 עלה ל- 1.4$ מיליארד, ובשנת 2004 כבר הגיע לכ   2 $ מיליארד דולר   גידול של 35% לעומת אותה תקופה אשתקד.

ב- 2004 עלה היצוא הישראלי ב- 65% והגיע ל-770$ מיליון (תוספת של למעלה מ-300 מיליון דולר ) ואילו היבוא עלה בכ- 20% (גם כן תוספת של כ- 200 מיליון דולר).

מאז כניסתו לתוקף של הסכם הסחר החופשי עם תורכיה בשנת 1997 ועד סוף 2004 גדל
הסחר פי יותר מארבע: היבוא מתורכיה עלה מרמה של 252$ מיליון בשנת 1996 ל-1,190 מיליון דולר בשנת 2004, והיצוא לתורכיה עלה מ-197$ מיליון בשנת 1996 ל-770 מיליון דולר בשנת 2004. אנו צופים כי מגמת הגידול של הסחר עם טורקיה תימשך.

תחומי היצוא המובילים לתורכיה: מוצרים כימיים (51%), מכונות ומכשירים מיכניים (16%), מתכות 8%.
תחומי היבוא העיקרים   מתכות 27%, טכסטיל 15%, כלי רכב 14%, מכונות וכשירים מיכנים 9%.

במקביל יש גידול ניכר ביותר של מספר היצואנים ואנשי העסקים הישראלים הפעילים בתורכיה.
