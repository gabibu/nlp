

סוריה תחדש בקרוב את קשריה הדיפלומטים עם עיראק, לאחר יותר משני עשורים, כך הודיע אמש שר החוץ הסורי.

שר החוץ הסורי, פארוק א-שרע אמר את הדברים בפני שרי חוץ מהאזור בוועידה שנערכה בטורקיה. א-שרע אמר שצעדים לקידום המהלך יינקטו במהירות האפשרית.

שר החוץ של עיראק, חושייאר זבארי, אמר בתגובה להודעה הסורית שמדובר בהחלטה נכונה, אך הוסיף שהיא התקבלה מאוחר מדי.

ב-20 השנים האחרונות לא ניהלו המדינות יחסים דיפלומטים, לאחר שסוריה חברה לאיראן בזמן מלחמתה עם עיראק.
