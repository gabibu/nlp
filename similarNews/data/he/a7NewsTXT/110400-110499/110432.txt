

אתמול בערב הסתיים חג הפסח, עם סיומו של חג שביעי של פסח. במשך שבעה ימים נהגו קהילות ישראל לאכול מצות, ונזהרו מאכילת חמץ.

חג הפסח, מסמל את חג הגאולה הראשונה, יציאת עם ישראל ממצרים לחירות. והוא החג הראשון הפותח את חגי השנה בלוח העברי. חג הפסח, הוא הראשון לשלושת הרגלים, פסח, שבועות וסוכות.

במשך חג הפסח, פקד עם ישראל אתרים שונים ברחבי הארץ. רבבות מטיילים נראו ברחבי הגולן, הגליל והנגב וגוש קטיף. רבבות הגיעו לכותל המערבי לקיים את מצוות העליה לרגל, וכן להתפלל במקום הקדוש. גם במערת המכפלה, ביקרו רבבות שפקדו את קברי האבות ונשאו במקום תפילה.

אתמול בערב והיום מתקיימות חגיגות המימונה, אצל יוצאי קהילות מרוקו וצפון אפריקה. המימונה מסמלת את האמונה הנצחית שעם ישראל ייגאל, ובטוחים אנו בגאולתו, ולכן שמחים אנו כשיצא חג הפסח, המבטיח לנו גאולה עתידית.
