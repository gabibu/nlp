

נגיד בנק ישראל המיועד סטנלי פישר, צפוי להתחיל מחר (ראשון) במילוי תפקידו. ביום זה הוא יושבע לתפקידו בטקס חגיגי, בנוכחות הנשיא, ראש הממשלה ושר האוצר.

מחר יקבל נגיד בנק ישראל המיועד סטנלי פישר תעודת זהות כחולה בטקס חגיגי בלשכת שר הפנים אופיר פז-פינס. פישר יחזיק באזרחות כפולה של ארה"ב וישראל.
בשעה 16:00 יושבע פישר לתפקיד נגיד בנק ישראל בטקס חגיגי בהשתתפות הנשיא, ראש הממשלה ושר האוצר.

סטנלי פישר הוכיח את עצמו בתפקידי כלכלה בכירים בעולם. הוא שימש בעבר מראשי קרן המטבע הבינלאומית וקבוצת סיטיגרופ.
פישר צפוי לגבש תכנית כלכלית-חברתית להקטנת העוני, שתוצג בפני הממשלה בעוד כחודשיים.

לפני כשלושה חודשים אושר מינויו של פישר על ידי השופט בדימוס גבריאל בך, שהעלה אז תהיות באשר לנחיצותו של נגיד בנק ישראל מחו"ל ולא מקרב כלכלני ישראל.
