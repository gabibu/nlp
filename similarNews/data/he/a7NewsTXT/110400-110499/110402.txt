

במהלך החג הגיעו ליישובים בגוש קטיף, בצפון השומרון ובחברון למעלה מ - 200,000 איש שבאו לתמוך ולהזדהות עם התושבים היהודים במקומות אלו. כך נמסר ממועצת יש"ע ומדוברי גוש קטיף וצפון השומרון.

אתר קטיף.נט מדווח כי גם היום ממשיכה תנועת המבקרים בגוש קטיף, אומנם פחותה מאשר בשאר ימי חול המועד, אבל הנוכחות של האורחים מורגשת. ביום ראשון, המימונה, צפויים להגיע אורחים רבים מדרום הארץ ולערוך סעודות על המידשאות בגוש קטיף ובחופי הים המקסימים.


