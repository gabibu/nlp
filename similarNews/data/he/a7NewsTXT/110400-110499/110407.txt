

הרוסים מבקשים לתגבר את "כוחות הבטחון" הפלשתיניים ב 50 שריוניות ובשני מסוקים. לטענת בכיר פלשתיני עסקת המסוקים כבר "סגורה", וממתינים לאישור ישראלי לשריוניות. ישראל מתנגדת מחשש שיגיע לידי המחבלים.

אם העיסקה הרוסית פלשתינית תצא לפועל יתוגברו "כוחות הבטחון" הפלשתיניים ב 50 שריוניות ושני מסוקים, כך מדווח הוולסטריט ג'ורנל. השריוניות והמסוקים נועדו לסייע לפלשתינים "להשליט סדר" ברש"פ. כך מוסרת כתבתנו רותי אברהם.

סאאב עריקאת הממונה על המו"מ ברש"פ טען בראיון לעתון שהעיסקה לרכישת המסוקים כבר
"סגורה" ועתה ממתינים הפלשתינים לאישור הישראלי לעיסקת השריוניות. ישראל החוששת כי השריוניות יגיעו לידיהם של ארגוני המחבלים הביעה התנגדות לעסקה. שר החוץ הרוסי סרגיי לברוב אמר בתגובה לשאלה על יחסה של ישראל למכירת שריוניות ומסוקים לפלשתינים, כי מדובר ב"הצעה לפלשתינים ולא לישראל".

פוטין המבקר היום ברש"פ, מקיים פגישות עם אבו מאזן ועם אבו עלא. בבוקר פקד את קברו של ערפאת והניח פרחים.
