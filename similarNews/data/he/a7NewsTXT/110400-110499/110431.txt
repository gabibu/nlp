

משרד החינוך ישלח החל מהיום מכתבי פיטורים ל-4,500 מורים. המשרד מתכוון לפטר את המורים וזאת בשל הקיצוץ בסך של 700 מיליון  שבוצע בתקציב המשרד בשנת 05'.

הרשימות ובהן שמותיהם של 4,500 מורים כבר מוכנות, והיום (א') צפויים מנכ"לית משרד החינוך, רונית תירוש, וסמנכ"ל כוח האדם, מנחם כהן, לאשר את רשימת המפוטרים על פי הקריטריונים שנקבעו.

המשרד מתכוון לפטר את המורים וזאת בשל הקיצוץ בסך של 700 מיליון  שבוצע בתקציב המשרד בשנת 05'.

בשבועות האחרונים הנחה משרד החינוך את מנהלי המחוזות להגיש רשימות מורים המיועדים לפיטורין. בכוונת המשרד לשלוח את מכתבי הפיטורין עד ל- 31 במאי 05'.

במכתב ששלח סמנכ"ל ומנהל אגף כח אדם בהוראה במשרד החינוך, מנחם כהן, אל המנהלים נאמר כי "הרפורמה תביא לשיפור מהותי באיכות מערכת החינוך ובאיכות ההשכלה אותה רוכשים ילדי ישראל בבתי הספר, על ידי רענון כח ההוראה, מתן סיוע לתלמידים בהכנת שיעורי בית, הרחבת פעילויות ההעשרה, שילוב חוגים ולימודי אומנות וטיפול בבעיות אלימות". עוד נכתב, "לצד זה כוללת הרפורמה צעדים להעלאת מעמד המורה בחברה בישראל ושיפור משמעותי ברמת השכר, צעדים שיאפשרו משיכת מורים איכותיים לסגל ההוראה בבתי הספר. "

כהן כותב עוד כי, משמעות ההודעה כי האוצר לא יעביר לתקציב משרד החינוך בשנת 2005 תוספת תקציבית בסך 1.2 מיליארד  שהובטחה בגין יישום הדו"ח. סכום זה הובטח גם לכל אחת מחמש השנים הבאות, ובסה"כ 6 מיליארד . כמו כן, הובטחו 500 מלש"ח לצורך בינוי ושיפוץ בבתי הספר, בתשס"ו, ו-500 מלש"ח לפרישת מורים. לפיכך, לא נקבל בחמש השנים הבאות סך כולל של 5 מיליארד נוספים.

אם לא תיושם הרפורמה, כל תוספות התקציב הללו, בסך כולל של 11 מיליארד ב-5 שנים, לא יעמדו לצערנו לרשות מערכת החינוך, ועל פי הנחיות הממשלה, על משרד החינוך להיערך כבר עתה לפיטורי מורים בהתאם. מאידך, נאמר במכתב כי יישום הרפורמה לעומת זאת, יחייב מספר קטן יותר של פיטורי מורים, רובם בתהליכי פרישה מרצון, בהסכמה עם ארגוני המורים, ובמהלך חמש שנים.".

הקריטריונים שנקבעו לפיטורי המורים:
 מורים למקצועות לא נדרשים כגון: בתחומי אופנה, תזונה וכלכלת בית, ספרות, חקלאות, ימאות, נגרות.
 מורים "פרופסיונאלים" (שעבודתם אינה נדרשת למעשה).
 מורים שמשרתם קטנה משליש משרה.
 צמצום משרות עד להיקף מקסימלי של 100 אחוז משרה.
 מורים המצויים במצבת מעבר מעל שנתיים (שעבודתם אינה נדרשת למעשה ולא ניתן לשבצם).
 מורים שתרומתם לביה"ס הינה נמוכה ביחס למורים אחרים.
