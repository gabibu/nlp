

המשנה לראש הממשלה, השר שמעון פרס, נועד בתל אביב עם המתאם הכלכלי להתנתקות, שליח הקוורטט וארה"ב, ג'יימס וולפנזון.

המשנה לרה"מ, שמעון פרס, נועד במשך שעה בת"א לשיחה פרטית בארבע עיניים עם שליח נשיא ארה"ב והקוורטט לביצוע ההתנתקות, ג'יימס וולפנזון.

השניים הסכימו כי יש לטפל במקביל בנושאים לטווח הקצר ולטווח הארוך. הנושאים שנדונו הם: פיתוח כלכלה פלשתינית עצמאית כתוצאה ממעבר סחורות מהיר דרך מעברי הגבול. יצירת מקומות עבודה בהקדם האפשרי ע"י מציאת פתרון לאזור התעשייה בארז ובניית אזורי תעשייה חדשים נוספים.

ארגון מחודש של החקלאות הפלש' בעיקר בתחום הפרחים, גידולים נוספים וחממות ובניית מערכת רווחה שתטפל במצוקות החברתיות הקשות ברש"פ. צוות מקצועי של משרד המשנה לרה"מ בהשתתפות כל הגורמים הנוגעים בדבר יפגשו ביום שני לישיבת עבודה עם צוות בראשותו של וולפנזון.
