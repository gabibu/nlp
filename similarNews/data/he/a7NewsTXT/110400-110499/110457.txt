

מנכ"ל רשות השידור, יוסף בראל פנה הבוקר במכתב אל כל שרי הממשלה ובו הוא מבקש מהם לא לתת לפרסומים המגמתיים והזדוניים בעיתונות בסוף השבוע להשפיע על שיקול דעתם בהצבעה בממשלה מחר.

ביום שני הקרוב צפויה הממשלה להצביע אודות עתידו המקצועי של מנכ"ל רשות השידור יוסף בראל, ועתידה של הרשות כולה. לקראת האירוע חתמו מספר אישים בהם סופרים, אמנים ומשפטנים על עצומה להדחתו.

מנכ"ל רשות השידור, יוסף בראל פנה הבוקר במכתב אל כל שרי הממשלה ובו הוא מבקש מהם לא לתת לפרסומים המגמתיים והזדוניים בעיתונות בסוף השבוע להשפיע על שיקול דעתם בהצבעה בממשלה מחר.

במכתבו אומר מנכ"ל רשות השידור כי מדובר בהמשך מסע הכפשה נגדו המתנהל מזה תקופה ארוכה על-ידי עיתונאים מגוייסים שמאחוריהם עומדים בעלי אינטרסים המנסים לפגוע ברשות השידור ולחבל בהישגיה של תכנית ההתייעלות שהנהיג המנכ"ל ברשות.

עוד כותב בראל, כי הפרסומים המגמתיים מסלפים את האמת בנסיון לאלץ את הממשלה לקיים לו מחר "משפט שדה" תוך פגיעה חמורה בעקרונות הצדק הטבעי וסילוף העובדות.

בראל מציין כי הנחה את עורך דינו לשגר היום מכתבים לכמה מאמצעי התקשורת שבהם הוא מזהיר אותם כי הפרסומים החד צדדיים אודותיו הם בגדר הוצאת דיבה ולשון הרע וזאת מבלי שניתנה לו אפילו זכות התגובה.
