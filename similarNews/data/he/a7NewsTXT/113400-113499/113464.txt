

בית הדין הארצי לעבודה קבע כי פיטוריהם של 4500 מורים נעשו כדין,אך הורה להקפיאם למשך שבועיים. בשבועיים אלה קבע בית הדין, יקיימו ארגוני המורים ומשרד החינוך מו"מ.

מכתבי הפיטורים יוכנסו למעטפות סגורות ולתוך כספת משרד החינוך למשך שבועיים, ובתקופה זו יתנהל מו"מ בין משרד החינוך לארגוני המורים. כך קבע הערב בית הדין הארצי לעבודה, לאחר דיון ממושך בנושא פיטוריהם של המורים.

בית הדין קבע כי הפיטורים של 4500 מורים נעשו כדין ואף קיבל את נימוקיה של מנכ"לית משרד החינוך רונית תירוש כי מדובר בפיטורים הנובעים מ"קיצוצים בתקציב".

כאמור בית הדין הורה להקפיא את הפיטורים ולקיים מו"מ.

מזכ"ל הסתדרות המורים יוסי וסרמן הביע שביעות רצון חלקית מדחיית הפיטורים אך אמר כי היה מרוצה יותר אם לא היה נכפה על המורים מו"מ בשבועיים הקרובים.
