

הרב דוקטור אשר מאיר מ'המרכז לערכים בעסקים' שליד מכון לב, אומר לערוץ 7 כי הרצון לגלות את סודות המתחרה וצרכיו, הוא דבר ידוע וקיים עוד מתקופת המשנה, אולם יש קווים אדומים הלכתיים גם בתחום זה.


בית משפט השלום בתל אביב דחה היום את בקשת החשודים בפרשת הסוס הטוריאני להשתחרר בערבות, והם יישארו במעצר.

הרב ד"ר אשר מאיר מ'המרכז לערכים בעסקים' שליד מכון לב, אומר לערוץ 7 כי הרצון לגלות את סודות המתחרה וצרכיו, הוא דבר ידוע וקיים עוד מתקופת המשנה, אולם יש קווים אדומים לגבי האמצעים בהם ניתן לנקוט כדי להשיג את המידע.

"לפי ההאשמות המיוחסות בפרשה זו, הם עברו את הגבול". הרב מאיר אמר כי אם מדובר בעסק המצוי ברשות הרבים, וכל דרכי פעולתו גלויות לעין והוא אינו מנסה להסתירן, "בעל העסק יודע שיש סיכון בפומביות הזו, ועושה זאת על דעת כן. אך בפרשה זו מדובר בתוכנה שעצם הכנסתה היא רמאות, ובנוסף נגנב מידע סודי ביותר שאין אליו גישה. צד האיסור שבדבר הוא ברור. זהו חרם דרבנו גרשום- אסור לקרוא תקשורת פרטית של הזולת. ר' יעקב חאגיז אומר כי זהו לא רק חרם אלא גם איסור תורה, משום 'לא תלך רכיל בעמך'. אסור לגלות ידע פרטי של הזולת, וכל דבר שאדם טורח להסתירו. רש"י מפרש גם ש'רכיל' זה שורש 'ריגול'".

הרב מאיר אמר לגבי משרדי חקירות האוספים מידע, כי היתר לפעולת האיסוף תלוי בסוג המידע: "לעתים הם צוברים נדבכי מידע שהוא מידע ציבורי שיש לכל אחד גישה אליו באתרי אינטרנט וכדומה. כך הם מקבצים את המידע הדרוש להם". לגבי מהלך של פיתוי עובד מחברה מסוימת להעביר מידע לחברה אחרת תמורת טובות הנאה, אומר הרב מאיר כי מדובר באיסור 'לפני עוור לא תיתן מכשול'. "כל המידע נמסר לאותו עובד מהמעסיק בתנאי שישמור עליו בקפדנות. אם אסור לעובד למסור את המידע, אסור להסית אותו למסור מידע זה. הרבה פעמים זו עבירה על החוק. יש קוים אדומים, והדרכים מסוג זה, כמון בפרשה הנוכחית- עוברים את הקו".

