

לאחר שבמשך שנים היוו חופי נהריה דרומית לשפך הגעתון אתרי ההטלה מהחשובים ביותר לאוכלוסיית הצב החום ( Carreta carreta) והצב הירוק, עמדו חייהם של אלה בסכנה לנוכח הצבת כסאות חוף ומתקנים שונים.

על מנת למנוע את צרת הצבים נחלץ השר לאיכות הסביבה שלום שמחון וחתם על צו להסרת המפגעים האמורים על פי חוק החופים.

יצויין כי הצב הירוק והצב החום הם שני המינים האחרונים החיים כיום בים התיכון ואשר מוגנים מכוח הפרוטוקול לשימור המגוון הביולוגי ואזורים מוגנים במיוחד של הים התיכון, במסגרת אמנת ברצלונה. תקופת ההטלה של הצבים נמשכת מסוף חודש מאי ועד לסוף חודש אוגוסט משעת השקיעה עד שעת הזריחה. הצבת מתקני החוף היוו פגיעה ניכרת באזורי ההטלה המעטים שנשארו לצבי הים הנמצאים בסכנת הכחדה, ועל כן מהווים פגיעה בסביבה החופית כהגדרתו בחוק שמירת הסביבה החופית, התשס"ד-2004.

במשרד איכות הסביבה מקווים כי החתימה על צו הסרת המתקנים המסכנים את הצווים תהווה סנונית ראשונה לפעילות אכיפה מוגברת של המשרד לאיכות הסביבה לשמירה על הסביבה החופית.

יצויין כי אי ביצוע הצו מהווה עבירה פלילית שעונשה מאסר שנה או קנס בסך 202,000  ואם נעברה העבירה ע"י תאגיד, דינו כפל הקנס האמור. בנוסף קובע החוק אחריות אישית של נושא משרה בתאגיד, שהמפר אותה דינו קנס בסך 202,000 . במקרים של עבירה נמשכת, רשאי בית המשפט להטיל קנס נוסף בשיעור של חמישה אחוזים מסכום הקנס, לכל יום שבו נמשכת העבירה מעבר לתקופת הזמן שנקבעה לפינוי המיתקנים כאמור בצו זה.
(ש)
