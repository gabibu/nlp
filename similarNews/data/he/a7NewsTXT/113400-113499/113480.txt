

השחקנית חנה לסלאו, שזכתה בתואר השחקנית הטובה ביותר בפסטיבל קאן, קיבלה את הצעת משרד החוץ ותשמש שגרירת תרבות של מדינת ישראל.

לאחר בחירתה לשחקנית הטובה ביותר בפסטיבל קאן, על משחקה בסרטו של עמוס גיתאי, פנה משרד החוץ לשחקנית חנה לסלאו בבקשה שתאות להפוך שגרירת תרבות של מדינת ישראל.

בתגובה להצעה אמרה לסלאו כי ההצעה מרגשת אותה והיא תשמח לקבל על עצמה את המשימה. עם זאת הבהירה לסלאו כי קבלת התפקיד ויישומו תלויה ב"אם רק אמצא לכך זמן".

לסלאו אמרה כי היא משוכנעת שבהומור שהפכה אותו לחלק בלתי נפרד מאישיותה תוכל לייצג את ישראל ולהציג את פניה היפות של מדינת ישראל.

יצויין כי לסלאו היא דוברת חמש שפות. במסגרת התפקיד בו כיהנו ומכהנים בעבר והווה אמנים, שחקנים ואנשי תרבות ישראליים בכירים, תופיע לסלאו באירועי תרבות ופסטיבלים שונים ברחבי העולם כמייצגת את מדינת ישראל .
(ש)
