

מנהרת תופת ארוכה ובעומק של כעשרה מטרים נמתחה בין חאן יונס לישוב נצר חזני. ההערכה: המחבלים תכננו לפוצץ אותה תוך כדי יישום ההתנתקות או להחדיר דרכה מחבלים לתוככי הישוב.

(צילום ארכיון: דו"צ)

מנהרת תופת בעומק של כעשרה מטרים ובאורך של כחמישים מטרים נחשפה במהלך הלילה תוך שיתוף פעולה של אנשי הרש"פ וחיילי צה"ל.

ראשיתה של המנהרה בחאן יונס ויעדה נראה כישוב נצר חזני.

על פי הערכת גורמי הבטחון מגמת המחבלים, כורי המנהרה, הייתה להכין אותה לימי יישום עקירת הישוב ותוך כדי להבריח דרכה מחבלים אל תוככי הישוב או לפוצץ את המנהרה תוך כדי מהלכי העקירה.

במערכת הבטחון רואים את חשיפת המנהרה בדאגה שכן בכך מתגברת התחושה שהמחבלים נערכים לעימות חריף עם כוחות הבטחון במהלך ימי העקירה ולאחריהן.
(ש)
