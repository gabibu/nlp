

שר האוצר בנימין נתניהו החליט היום כי הישיבה הבאה של הקבינט החברתי-כלכלי שהוא עומד בראשו, תיערך בשלומי. השר קיבל את ההחלטה בעקבות נפילת הקטיושה בערב יום העצמאות בעיירה. השר נתניהו היה השר הראשון שהתקשר לחזק את ידיו של ראש המועצה, גבי נעמן. בשיחת הטלפון הבטיח לו נתניהו כי יגיע לביקור בשלומי על מנת לעמוד מקרוב אחר הבעיות והצרכים השונים של הישוב.

"החלטתי לא לבוא לבד, אני מזמין את כל חברי ועדת השרים לחברה וכלכלה להצטרף אלי ליוזמה זו ומצפה להענות מלאה של חבריי", אמר נתניהו.
