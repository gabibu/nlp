

בחירתו שוב של השר פרס לראשות מפלגת העבודה תהיה הנצחת העבר, בחירה שאין בה התחדשות ומאבק על העתיד. כך מאשים ותוקף השר מתן וילנאי את מועמדותו של פרס לראשות העבודה.

במהלך כנס ועידת מפלגת העבודה אתמול בגני התערוכה, בו אושר האיחוד בין מפלגת העבודה למפלגתו של עמיר פרץ עם אחד, תקף המועמד לראשות המפלגה השר מתן וילנאי את העומד בראשה השר שמעון פרס, המשנה לראש הממשלה.

וילנאי תקף בדבריו את עצם התמודדותות של פרס לתפקיד יו"ר המפלגה מול וילנאי עצמו, ברק, בן אליעזר ועמיר פרץ.

וילנאי הגדיר בחירה בפרס כהמשך מלחמות הירושה שהפכה למסורת במפלגת העבודה. וילנאי אמר עוד שבחירה בפר כמוה כ"בחירה ללא שוני וללא התחדשות... סימן למפלגה שמקדשת את העבר, ללא חלומות ומאבק על העתיד".

וילנאי פנה בדבריו לפרס ואמר כי הוא מציע לפרס מעמד תחת הנהגתו שלו. מדובר במעמד "לא כבבא סאלי או נשיא", רמז לעבר הצעתו של המועמד המתחרה בן אליעזר "ולא אעשה ממך צחוק ואתן לך מעמד של שר לפיתוח אזורי", רמז עקיצה לעבר המועמד האחר אהוד ברק, שתפר את תיק הפיתוח האזורי בעבור פרס. וילנאי אמר לפרס כי הוא מציע לו שותפות של אמת בה יתרום פרס לעתיד המפלגה ולהנהלתה כשבראש המפלגה עומד הוא עצמו.
(ש)
