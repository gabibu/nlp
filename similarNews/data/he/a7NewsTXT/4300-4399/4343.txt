

ראשי המערכת הבטחונית ייפגשו היום ברמאללה עם מפקדי הכוחות הפלשתינים בהשתתפות ראש הסי. איי. אי. ג'ורג' טנט. בפגישה ישתתפו ראש השב"כ, וראש המוסד וכן כמה אלופים מצה"ל. במערכת הבטחון הביעו פסימיות בקשר לתוצאות המפגש.

היום יפגש עם ערפאת גם השליח האמריקאי ויליאם ברנס בניסיון להביא לחידוש המו"מ.

מלשכת ראש הממשלה נמסר כי ראש הממשלה וראשי שירותי הביטחון נפגשו אתמול עם ראש
ה CIA ג'ורג' טנט. בהודעה נמסר כי ראש הממשלה העביר את דרישות ישראל להפסקת האלימות, הטרור וההסתה. אלה, כידוע, לא פסקו. עוד לפני שאירע פיגוע הירי בשומרון אמר שרון כי "גם אבן היא כלי נשק. הטרור לא נפסק".

