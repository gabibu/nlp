

"התנועה הרפורמית דורשת שיוויון מלא ביחס אליה בארץ, על אף שכמעט איננה קיימת בישראל, אבל ברגע של מבחן, כאשר ממשלת ישראל זקוקה יותר מכל לסולידריות יהודית, קמה התנועה ומחליטה לבטל ביקורים בישראל", אמר אולמרט.

ראש עיריית ירושלים, אהוד אולמרט, החליט להשעות את כל מגעיו עם התנועה הרפורמית האמריקנית, בתגובה להחלטת נשיא התנועה, אריק יפה, על ביטול הביקורים בישראל של בני הנוער של התנועה הרפורמית.

אולמרט הודיע, כי מעתה ואילך יסרב לכל פניה של תנועה זו, בכל עניין הקשור לירושלים ולפעולות התנועה המתקיימות בה.
