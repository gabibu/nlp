

העיתון" כול-אל-ערב" היוצא בנצרת, דיווח כי ישראל והחיזבאללה נמצאות בשלבים הסופיים של משא ומתן בעניין חילופי שבויים וכי במסגרת העיסקה ישוחררו עשרות אסירים בטחוניים ערבים-ישראלים.

הידיעה דווחה בכול-אל-ערב בלבד, ואין לה כל אישור מגורם אחר.

79 קצינים במילואים שיגרו מכתב בשבוע שעבר לראש הממשלה שרון ולשר הביטחון בן אליעזר, שבו קראו "להגביר את המאמצים" לשחרר את שבויי ונעדרי צה"ל בלבנון.

הקצינים קוראים לראש הממשלה ולשר הביטחון "להסתער בכל החזיתות, להגביר מאמצים ולהביא לשחרור המיוחל". הם טוענים כי אי שחרור השבויים פוגע בחוסנה וביציבותה של החברה הישראלית.


