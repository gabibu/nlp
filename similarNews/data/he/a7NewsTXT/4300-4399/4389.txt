

בליל שבת ירו הפלשתינים לעבר כוח צה"ל ליד נווה דקלים ולעבר מוצב כלנית הסמוך ליישוב גדיד. שניהם בגוש קטיף. לא היו נפגעים וצה"ל השיב אש. קודם לכן ירו הפלשתינים אל מוצב כלנית רימון נגד טנקים.

באותה שעה נורו יריות לעבר מחסום כיסופים בדרום רצועת עזה. הושבה אש אל מקורות הירי.
הפלשתינים ירו רימוני רסס לעבר כוח צה"ל בגבול ישראל מצרים ליד רפיח. איש לא נפגע. כוח צה"ל השיב אש.

חבלני צה"ל פוצצו בליל שבת מטען שהניחו פלשתינים על הציר המוליך לבסיס האימונים של הצנחנים, חמאם אלמליח שבצפון בקעת הירדן. איש לא נפגע.


