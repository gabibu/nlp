

גורמי בטחון פלשתינים אומרים ,כי המפגש הבטחוני בראשותו של מנהל הסי.אי. אי.- טנט, יתקיים ככל הנראה מחר בקהיר.

מהצד הפלשתיני ישתתפו ראשי מנגנוני הבטחון הפלשתיני: רגו'ב, דחלאן, ואל הינדי, ומהצד הישראלי , ראש השב"כ אבי דיכטר, וקצינים בכירים מצה"ל. כמו כן ישתתף בפגישה , הממונה על שרותי הבטחון של מצרים: עומר סולמן.

ע"פ אותם מקורות אמור טנט לסכם היום את הפרטים הסופיים למפגש הבטחוני עם שרון וערפאת.

לדברי גורמים פלשתינים בכירים , הגיעו אריאל שרון וערפאת להסכמה, כי הרשות הפלשתינית תפעל להשגת שקט מיידי בשלושה אזורים: אזור בית ג'לא- גילה, אזור נצרים ואזור רפיח.

צוות מארופה החל לבדוק את ביצוע הבנות אלה בשטח: היום סייר הצוות ברפיח, ואמש באזור בית ג'לא.

גורמים בכירים בלשכת רה"מ אמרו ,כי ישראל לא תסכים לשום פיקוח ארופי על ביצוע הפסקת האש.
