

בחיפה התקיים כינוס של מפלגת העבודה, שנערך בבניין ההסתדרות בקריית חיים. כינוס זה פותח למעשה את מערכת ההתמודדות הפנימית במפלגת העבודה על רשות המפלגה, בין השר בן אליעזר ליו"ר הכנסת אברהם בורג.

מחוץ לאולם הוצבו דוכנים ופעילי המחנות חילקו סטיקרים לבאים וכן הניפו כרזות. גם באולם פנימה הונפו כרזות תמיכה שונות בעד המתמודדים.

בכינוס נכחו גם השר מתן וילנאי, חברי הכנסת יוסי כץ ויוסי ביילין, השרה לשעבר יולי תמיר, וכן סגן השר אבי יחזקאל. ח"כ חיים רמון, שאמור היה להשתתף אף הוא, נעדר מהכינוס כמו כן לא השתתפו בו השרים דליה איציק וסאלח טריף.
