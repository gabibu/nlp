

החלה פעילותה של "המפקדה האזורית מרחבית קו התפר" החדשה.
כתבנו חגי הוברמן מדווח כי החל מאתמול קיבלה עליה המפקדה החדשה את האחריות על מרחב קו התפר. האחריות כוללת סיורים לאורך הקו משני צידיו.

על המפקדה החדשה שתהיה במעמד של חטיבה מרחבית מפקד קצין בדרגת אלוף משנה מחיל התותחנים. החטיבה הוקמה מאגד ארטילרי שהיה מוצב בבקעת הירדן. המפקדה הוקמה רשמית שלשום והתמקמה בבסיס צופים במערב השומרון סמוך לאלפי מנשה. למפקדה החדשה כפופים גם כוחות משמר הגבול. אמש נראו כלי הרכב של החטיבה ג'יפים מסוג האמר כשהם מסיירים במערב השומרון ובמערב בנימין.

