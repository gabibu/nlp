

שוד מזויין היה בישוב עפרה לפנות בוקר. שלושה פלשתינים, רעולי פנים, הגיעו למטעים של הישוב עפרה, כפתו את השומר, כשהם מאיימים אליו בנשק ונמלטו מן המקום עם שני טרקטורים.

השומר הצליח להשתחרר והודיע מיד למשטרת בנימין. כוחות משטרה, שהגיעו למקום ערכו סריקות וחיפושים בעזרת גשש, אחר עקבות השודדים, שנמלטו לאחד מהכפרים הפלשתינים שבאיזור.

ממשטרת יהודה ושומרון נמסר, כי השומר הועבר לטיפול רפואי וכי משטרת ש"י פתחה בחקירה.
