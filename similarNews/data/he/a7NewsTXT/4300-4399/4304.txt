

העוצר שהוטל על שני הכפרים לובאן אל שארקיה ואל סאוויה נמשך זה היום השלישי. העוצר הוטל בעקבות פציעתו של התינוק הישראלי בן חצי השנה סמוך לצומת שילה שבנפת שכם.

הפלשתינים דיווחו היום בכלי התקשורת שלהם, שצה"ל ממשיך לכתר את שני הכפרים בעוד שהמתנחלים שתפסו את הבית בחיפוי של צה"ל, נותרו עדיין באותו בית בכפר לובון אל שארקיה. הפלשתינים טענו היום, כי קבוצת מתישבים סגרה את הכביש המוביל לעיירה באניזד בנפת רמאללה. כמו כן הציתו מספר מטעים פלשתינים סמוך ליישוב חלמיש שבנפת רמאללה.

ממשטרת מחוז יהודה ושומרון נמסר, כי בהמשך לדיווחים על הפרות סדר של מתישבים באיזור חלמיש, כוח של משטרת בנימין הגיע למקום ומצא שמספר עצים בשטח הפלשתיני הוצתו על-ידי מתנחלים ישראלים שהיו במקום ועזבו, טרם הגעת המשטרה.

בהודעת דובר מחוז ש"י נמסר, כי במקום לא נראו סימני דליקה, אך החקירה בעניין נמשכת. לא נעצר איש. כמו-כן נמסר ממחוז ש"י כי בצל האירועים הללו תגביר המשטרה את הסיורים והנוכחות שלה בכביש על מנת למנוע פגיעות ברכוש הפלשתיני.
