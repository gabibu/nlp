

הרפובליקה המרכז אפריקנית ביקשה אתמול סיוע לכ-80 אלף בני אדם, שנעקרו מבתיהם בשבוע הקרבות שהתחוללו לאחר נסיון ההפיכה הכושל.

ראש הממשלה מרטין זיגואלה אמר כי נחוצים שמיכות, מזון, תרופות ואספקת מים נקיים עבור אלה שנמלטו מאזור הקרבות שפרצו ב-28 במאי.

"ממשלת הרפובליקה המרכז אפריקנית החלה לנקוט צעדים, שמטרתם להגביל את השפעת הארועים האלה על קבוצות פגיעות, ולהחיש את שובם לבתיהם" אמר.

הקרבות חדלו באמצע השבוע שעבר לאחר שאנשי הנשיא פאטאס, בעזרת חיילים מלוב ומורדים מקונגו, הדפו את החיילים המורדים, שביצעו שלוש הפיכות בשנות ה-90. בכירים בבאנגי מסרו, כי למורדים היה קשר עם שכירי חרב.

משרד המשפטים של הרפובליקה הודיע בשבת כי הוקמה ועדת חקירה, הכוללת קציני צבא ואישים מהמגזר המשפטי, כדי לחקור את נסיון ההפיכה ואת מרחץ הדמים שהתחולל אחריו. (עתי"ם-רויטרס)


