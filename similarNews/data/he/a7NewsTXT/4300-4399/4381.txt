

הקהילה היהודית בשוודיה התקוממה נגד סעיף חדש בחוק השוודי האוסרת על יהודים לקיים מצוות מילה. מגישי החוק הסבירו כי האיסור הוא מסיבות היגייניות ו"הומאניטריות". כך דווחה ביום שישי דוברת הקהילה היהודית בשטוקהולם.

בהתאם לחוק, שייכנס לתוקף ב-1 באוקטובר, המילה חייבת להתבצע בתינוקות לפני הגיל חודשיים, תחת הרדמה מקומית, והיא חייבת להתבצע ע"י רופא או אחות מוסמכת.

חברי קהילות יהודיות באירופה, בישראל ובארה"ב גינו בישיבה שנערכה בשבוע שעבר במדריד את מה שכינו איסור חופש הדת, אמרה לנה פוזנר-קורוזי, נשיאת הקהילה היהודית השוודית.

כ-3000 ילדים יהודים ומוסלמים נימולים מדי שנה בשוודיה.

בהתאם לחוק, שהובא לפרלמנט על ידי הממשלה, בחירת המוהל תיעשה במועצת הבריאות השוודית, והיא תתקיים בתנאי שתתבצע הרדמה מקומית. אך חברי הפרלמנט הרחיקו לכת ופסקו כי רק רופא או אחות מוסמכת יהיו רשאים לבצע את ההרדמה המקומית, תנאי שהוא יחיד במינו בעולם, אמרה פוזנר-קורוזי.

