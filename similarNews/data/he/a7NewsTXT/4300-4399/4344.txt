

בית משפט השלום בירושלים, חייב את עיתון "הארץ" ואת הכתבת עמירה הס, לשלם לתושבי בית הדסה שבחברון, רבע מליון שקלים , ובכך קיבל בית המשפט את תביעת התושבים נגד העיתון.

מדובר בידיעה שפרסמה הכתבת עמירה הס, ולפיה תושבי חברון ירקו ובעטו בגופתו של פלשתיני תושב העיר שנהרג בעת מרדף אחריו. עוד טענה הס בכתבתה, כי המתנחלים דרכו על הגופה, השמיעו קולות שמחה, ואף חילקו ממתקים לסובבים.

תושבי בית הדסה בחברון טענו בתביעה שהכל שקר וכזב, וכל מה שנאמר עליהם לא היה ולא נברא. עיתון "הארץ", והכתבת עמירה הס סירבו להתנצל על הפרסום. הם אף נמנעו מלהגיש לבית המשפט כתב הגנה, ובעקבות זאת קיבל אתמול בית המשפט את עמדת התביעה

