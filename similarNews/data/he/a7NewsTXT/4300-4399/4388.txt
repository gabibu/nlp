

אזרח זר המועסק כפועל, נפצע בשבת בבוקר באורח קל מאד, מפצצת מרגמה שנפלה בשטח חקלאי ביישוב עצמונה שבגוש קטיף. הפועל קיבל טיפול רפואי במקום.

שבע פצצות מרגמה נורו אתמול על ידי כוחות הרש"פ לעבר יישובים ישראלים בגוש קטיף:
חמש פצצות מרגמה נורו לעבר היישוב עצמונה, מאחת מהן נפצע פועל זר ופצצת מרגמה נוספת פגעה במבנה ביישוב. כמו כן, שתי פצצות מרגמה נפלו בשטח חקלאי של היישוב שליו.

המחבלים ירו במהלך יום שישי אש לעבר מספר מוקדים:
לעבר איזור התעשייה בנווה דקלים, לעבר מוצב צה"ל סמוך ליישוב גדיד ולעבר מוצב צה"ל וכח צה"ל על גבול ישראל-מצרים.

חיילי צה"ל השיבו אש רק במקרים בהם זוהו מקורות הירי. בכל האירועים לא היו נפגעים.
