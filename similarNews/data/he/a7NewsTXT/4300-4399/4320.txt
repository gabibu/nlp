

הבוקר ציירו אלמונים כתובות אנטישמיות על הכניסה לבית הכנסת "ישראל הצעיר", ברחוב קדיש לוז בפתח תקוה. אנשים הגיעו למקום כדי להתפלל הבוקר, ולתדהמתם הם ראו שאלמונים ציירו את המילים "היטלר צדק" על דלתו של בית הכנסת. הם צילמו את כתובת ופנו מיד לתחנת המשטרה הקרובה. כך סיפר מנחם פריינטה, תושב פ"ת, לערוץ 7.

מן המשטרה נמסר כי לאחרונה ארעו הרבה מקרים כאלו באזור, ולכן מונה חוקר מיוחד לטפל בחקירת האירועים.

פריינטה עוד סיפר לכתבנו כי העיתון המקומי לצבור הדתי "השבוע" דווח על התקפות נוספות כגון השחתת קיר זכרון שהוקם בסניף בני עקיבא בכפר גנים לזכרו של נפתלי לנצקרו הי"ד. לנצקרו נרצח בפיגוע תופת במחסום קלקליה אחרי יום העצמאות.
