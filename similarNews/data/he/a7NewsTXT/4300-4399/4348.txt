

צה"ל הקים בדחיפות חטיבה מרחבית חדשה, שתפקידה לאבטח את מרחב התפר שבין שטחי יש"ע לישראל הקטנה. זאת לאור החלטת הממשלה לאחר הפיגוע בדולפינריום שיש לאבטח את האזור הזה ביתר קפדנות, כדי למנוע חדירת מפגעים.

כתבנו חגי הוברמן דיווח כי החל מאתמול קיבלה עליה המפקדה החדשה את האחריות על מרחב קו התפר. האחריות כוללת סיורים לאורך הקו משני צדיו. על המפקדה החדשה, שתהיה במעמד של חטיבה מרחבית, מפקד קצין בדרגת אלוף משנה מחיל התותחנים. המפקדה הוקמה רשמית שלשום, והתמקמה בבסיס צופים במערב השומרון סמוך לאלפי מנשה.

"יש בהקמת החטיבה החדשה שינוי תפיסתי באורח הפעולה של צה"ל, שכן עד עתה נמנע הצבא מלאבטח את קו התפר, והאחריות על הקו נפלה על כוחות מג"ב בצדו הישראלי של הקו הירוק", אמרו גורמים בפיקוד מרכז. "מעכשיו אבטחת קו התפר תתבצע מתוך שטחי יש"ע, במתכונת של מעין רצועת ביטחון".

למפקדה החדשה כפופים גם כוחות משמר הגבול. אמש נראו כלי הרכב של החטיבה, ג'יפים מסוג ''האמר', מסיירים במערב השומרון ובמערב בנימין

