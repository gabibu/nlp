

נשיא מצרים חוסני מובארק קרא לנשיא ג'ורג' בוש ,להגביר את מעורבותו על מנת למנוע הידרדרות במצב במזרח התיכון, באיגרת שהעביר לעמיתו האמריקני כך דיווחו היום עיתוני מצרים.

העיתון הממשלתי "אל אחבאר" ציטט את שגריר מצרים בוושינגטון נביל פאהמי שאמר את הדברים, אם כי לא ציין מתי הועברה האיגרת. "האיגרת הועברה במסגרת המגעים האינטנסיביים שמנהל הנשיא מובארק עם הצדדים השונים באיזור ובזירה הבינלאומית בנוגע למצב באיזור", הוסיף פאהמי.

"אל אחבאר" ציין כי האיגרת דנה בהתפתחויות האחרונות במצב במזרח התיכון ובדרכים להחלץ מהמשבר.

"המימשל האמריקני, וכן צדדים אחרים באיזור, יגבירו את מאמציהם לבלימת המשבר, ומתכוונים לפעול על פי המלצות דו"ח מיטשל והיוזמה המצרית-ירדנית", דיווח מצידו העיתון הממשלתי "אל אהראם".
