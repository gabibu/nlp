

ביום ראשון מתחיל שבוע הזדהות עם ישראל של אלפי סטודנטים יהודים מהתפוצות שהגיעו בימים אלה לארץ, למרות המצב המתוח, במסגרת פרוייקט "תגלית".

הסטודנטים, המבקרים לראשונה בחייהם בישראל, באים במסגרת המאבק בהתבוללות. הם מסיירים באתרים מרכזיים בתולדות העם והמדינה ונפגשים עם בני גילם הישראלים (סטודנטים, חיילים ועולים חדשים). החודש יבקרו בארץ במסגרת "תגלית, כ-3500 סטודנטים ובסך הכל יגיעו השנה כ-13,500 סטודנטים מ-15 מדינות הלומדים בכ-100 אוניברסיטאות וקולג'ים.

ביום שלישי יתקיים "יום תגלית" בכנסת שבו יתקיימו דיונים בין הסטודנטים לבין הח"כים ובשעה 20:30 תתקיים עצרת ממלכתית בבנייני האומה.

ביום רביעי בשעה 09:00 בבוקר יתקיים בבית ספר "שבח" בתל אביב טקס זכרון לתלמידים מחבר העמים שנפלו בדולפינריום בהשתתפות סטודנטים של "תגלית" שהגיעו למסע חינוכי בישראל מבריה"מ לשעבר.
