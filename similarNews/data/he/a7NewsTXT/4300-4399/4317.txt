

הסתיימה פגישתם של ראש הממשלה אריאל שרון עם ראש ה-CIA האמריקני, ג'ורג' טנט.
מלישכת ראש-הממשלה נמסר ששרון העביר את דרישות ישראל להפסקת האלימות הטרור וההסתה, ואמר לטנט כי עד כה עראפת לא דאג להפסקתם. בשעה הקרובה ייפגש טנט ברמאללה עם עראפת.

"אם עראפת ירצה, מחר בבוקר תהיה דממה אלחוטית", אומר שר הביטחון, בנימין בן-אליעזר, עראפת הוא שאחראי להפרות הפסקת האש מאז הוכרזה לפני כמה ימים.

שר הביטחון, בנימין בן אליעזר, אמר כי נמסרו לערפאת לפני מספר ימים רשימות של מבוקשים אולם ערפאת לא עצר אותם.

"נעצרו שני אנשים שיש להם קשר לפיגוע בדולפינריום, מעבר לזה שום דבר. אנחנו ממשיכים לקבל התראות רבות שיכולות להסתיים בפיגוע קשה. אין הפסקת אש, אלא אש עם הפסקות. ערפאת סיים את תפקידו הההיסטורי כמנהיג של שלום", דברי בן אליעזר.
