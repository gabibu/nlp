

במאחז ליד יקיר יש כעת הקפאת מצב לאחר שכוחות צבא ומשטרה באו למקום כדי לסלק ממנו שני קרוואנים.

הקרוואנים הובאו אמש למקום בידי המתישבים, ואלוף פיקוד המרכז ציווה לפנותם לאלתר. למקום חשו מתיישבים מיישובי הסביבה והתפתח עימות בין שני הצדדים.

ראשי המתיישבים טוענים כי יש בידיהם אישור להבאת הקרוואנים, אך אלוף פיקוד המרכז גורס אחרת. בעה זו אמורה להתקיים פגישה בין האלוף לבין ראש מועצת שומרון, בנצי ליברמן.

כתבנו חגי הוברמן מוסר כי החיילים סגרו את השער המוביל למאחז והם בנסיון למנוע ממתיישבים נוספים להגיע למקום. עוד מוסר כתבנו כי המקום הוכרז כשטח צבאי סגור, אך מפקד המשטרה במקום קבע שהצו אינו חוקי מפני שלא נחתם בידי הסמכות המתאימה.
