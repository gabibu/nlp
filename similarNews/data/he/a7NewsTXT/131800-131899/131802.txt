

מאז הבריחה מרצועת עזה נרשמו מאות אירועי ירי ונסיונות פיגוע של מחבלים נגד מטרות ישראליות. כך עולה מסקריתו של מפקד אוגדת עזה תא"ל אביב כוכבי לשר הבטחון שאול מופז.

"מי שבורח מעזה, עזה רודפת אחריו", כך אומרים היום במועצת יש"ע בעקבות מנתונים שהוצגו אתמול על ידי מפקד אוגדת עזה, תא"ל אביב כוכבי, לשר הבטחון עו לה כי מאז הבריחה מרצועת עזה נרשמו 75 ארועי ירי מנשק קל וירי תלול מסלול. נורו 130 רקטות קסאם ופצצות מרגמה וארעו 8 היתקלויות עם חוליות מחבלים על גדר המערכת. בנוסף, התגלו 18 מטענים שהקטן שבהם במשקל 40 ק"ג.

במועצת יש"ע מזכירים את הזהרות גורמי הביטחון לפני הנסיגה בדבר התגברות הטרור בעזה, ומוחים נגד ההפקרה הנמשכת של ישובי עזה, הנגב המערבי וכלל אזרחי ישראל.

בתוך כך נמסר כי אחת משתי רקטות הקאסם ששוגרו הלילה לעבר צפון הרצועה אותרה היום (ה'). כתבנו קובי פינקלר מוסר שבמהלך סריקות שנערכו באזור קיבוץ נחל-עוז אותר נפל רקטת קאסם שנפלה במהלך הלילה. הנפל נמצא בטיפול חבלן משטרתי.


