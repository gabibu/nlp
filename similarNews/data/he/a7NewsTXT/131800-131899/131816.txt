

סגן שר הרווחה הרב אברהם רביץ הבטיח היום את המשך הצגת התערוכה "דיאלוג בחשיכה" ליד מוזיאון הילדים בחולון, בהוסיפו 100 אלף  מתקציבי משרד הרווחה. הרב רביץ ביקר היום בתערוכה והגדיר אותה כחווית חיים. "עכשיו אני רואה באור אחר את המוגבלות של האדם העיוור שעימה הוא צריך להתמודד 24 שעות ביממה. חשוב שכל אזרח בישראל יגיע ויתרשם מהתערוכה המאלפת" אמר הרב רביץ.

בתערוכה "דיאלוג בחשיכה" המוצגת בארץ זו השנה השניה ביקרו עד היום 100,000 איש. 30 אנשים עיוורים וכבדי ראיה מועסקים בה בתפקידים שונים, בעיקר בהדרכת הסיור המאורגן. הסכום שהובטח הוא בנוסף לסכום של 900 אלף  שהובטח בעבר ויועבר למוזיאון בימים הקרובים.
