

בראש ועדת הבדיקה לאירועי פרשת האחים פריניאן יעמוד השופט בדימוס ורדי זיילר. כך החליטו היום שרת המשפטים, ציפי לבני, והשר לביטחון פנים, גדעון עזרא.

נשיא בית המשפט המחוזי בירושלים בדימוס, השופט ורדי זיילר, יעמוד בראש ועדת הבדיקה לאירועי פרשת האחים פריניאן. כך החליטו היום שרת המשפטים, ציפי לבני, והשר לביטחון פנים, גדעון עזרא, שחתמו בצהריים על כתב המינוי של הוועדה ביחד עם השופט בדימוס זיילר. כחברים נוספים בועדה
ישמשו גב' נורית שמיט פרקליטת מחוז מרכז לשעבר וניצב בדימוס עוזי ברגר, ראש אגף החקירות במשטרה לשעבר.

לוועדה ניתנו סמכויות של ועדת חקירה ממלכתית והיא תהיה מוסמכת לזמן עדים, לגבות ראיות ואף לנקוט בסנקציות נגד המסרבים להעיד. תאריך היעד לסיום עבודת הוועדה נקבע לסוף יוני 2006.

כתב המינוי מסמיך את חברי הוועדה לבדוק את התנהלות גורמי המשטרה בטיפול בחקירות הנוגעות לאחים פריניאן החל מרצח פנחס בובחבוט בבית החולים תל השומר ב-1999 ועד לרצח השוטר צחי בן אור במקסיקו ב-2004. כמו כן, תבדוק הוועדה וכן לבדוק את התנהלות הפרקליטות בנוגע למגעים עם הסכם עד מדינה עם צחי בן אור במהלך אותן שנים.
