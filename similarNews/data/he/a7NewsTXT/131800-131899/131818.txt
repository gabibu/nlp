

בית המשפט פסק היום כי 5 שוטרי מג"ב ישלמו פיצויים בסך כ   20,000  ל - שלושה מתיישבים מחברון אותם תקפו בפסח שעבר בפרשת בית שהרבתי.

בני המשפחה טענו בתביעתם כי השוטרים שברו דוד שמש והכו את בני משפחת שרבף שאת מרפסת ביתם הם תפסו ללא רשות. פסק הדין ניתן בהעדר הגנה.

באותה תקופה השתמשו חיילים ושוטרים בגגות של התושבים כדי לאבטח את הבנייה של הערבים שפלשו לשכונה היהודית. אנשי היישוב היהודי בחברון מציינים כי בית שרהבתי היה חלק מהרובע היהודי העתיק, שנחרב ונשדד ע"י הערבים אחרי טבח הקהילה היהודית בפרעות תרפ"ט (1929), ועל פי עדויות ניצולים, בני שרבתי בעצמם היו מעורבים בפרעות. המשפחה הורחקה בעבר מהבית בעקבות גל פיגועי חדירה באזור חברון ובשל חשש בטחוני ממשי.

הערבים התחילו לשפץ אז גם את בית שהרבתי באבטחת הכוחות. אירוע התקיפה מצד השוטרים היה ביום כו' אדר ב' בשעה 6.30 בבוקר, כאשר הגיעו השוטרים וחיילים נוספים, לבנין ופרצו בכוח לגג ביתם של משפחת שרבץ, שהוא רכושם הפרטי ומשותף לכל דיירי הבניין בו מתגוררים התובעים. לפי כתב התביעה, הם מחו בפני השוטרים ודרשו לראות צו תפיסה, אך לא היה צו כזה. התובעים דרשו מהם להתפנות, אך הם סרבו. יצויין כי גג זה משמש את בני המשפחה באופן שוטף, כחלק בלתי נפרד מביתם, כמרפסת לישיבה ולתלית כביסה.

הם ציינו כי בתאריכים שבין 6/4/05 ועד 27/4/05 פנה בעל הבית כמה פעמים לשוטרי המג"ב על מנת שיאפשרו לו ולבני משפחתו להשתמש ברכושם הפרטי, אך בכל פעם שפנה אליהם, הנתבעים בתגובה דחפו אותו. במקרה אחר היכו אותו השוטרים בצורה קשה וללא רחמים.

גם אשתו הותקפה וספגה דחיפות כאשר ביקשה להיכנס למרפסת ביתה. הם טענו כי אחד השוטרים אף עיקם את אצבעה ולאחר שנשאל כיצד הוא לא מתבייש לפגוע באישה מבוגרת, ענה תשובה המזלזלת בה.

בשבוע שלפני פסח, ביום י' ניסן (19.4.05) פנה בן המשפחה עם חברו, נער כבן שש עשרה, למרפסת ביתו על מנת לתלות כביסה, אך כמה שוטרים אסרו עליו להיכנס למרפסת. השוטרים לא הסתפקו בכך ודחפו אותו תוך שעיקמו לו את המשקפיים וקרעו לו את הסנדל. את חברו הם דחפו על הקולט של אחד מדודי השמש אשר על המרפסת וכך גרמו לשבירת הזכוכיות שעל גבי הקולט.

כאמור, שוטרי המג"ב חוייבו ע"י בית המשפט לשלם סך של 17,800 ש"ח וכן אלף ש"ח הוצאות משפט.
