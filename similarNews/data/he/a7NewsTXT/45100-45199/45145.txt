

שופטת שלום בבאר שבע גזרה היום עונש מאסר על תושב רהט, שהורשע בהחזקת אקדח ותחמושת לאקדח ולרובה ללא רישיון, ומאסר על תנאי על חברו, שברשותו נתפסה מחסנית לאקדח.

כתב האישום הוגש נגד זוהיר מחמד אלנימר בן 26 מרהט, לאחר שהמשטרה ערכה לפני כשנה חיפוש בביתו ומצאה אקדח "סטאר" בקוטר 9 מילימטרים שהחזיק ללא רישיון, מחסנית לאקדח, 83 כדורים לאקדח ומחסנית של רובה M-16 עם 27 כדורים. בעקבות הסדר טיעון עם התביעה הודה הנאשם והורשע בביצוע עבירות בנזק.

השופטת, דרורה בית אור, ציינה שהעונש הקבוע בחוק לעבירות מסוג זה הוא 7 שנות מאסר. אולם, בשל הודאתו והעובדה שאין לו עבר פלילי, גזרה עליו השופטת 6 חודשי מאסר בפועל בלבד, 5 חודשי מאסר על תנאי ותשלום קנס בסך 500 ש"ח.

באותו יום דנה השופטת בית אור גם את עטווה ג'ימעה אלקראוי (30) מרבט, שהודה בהחזקה שלא כדין של מחסנית לאקדח. השופטת אישרה הסדר טיעון עם התביעה וגזרה עליו 3 חודשי מאסר על תנאי וקנס בסך 500 ש"ח.
