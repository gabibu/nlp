

נשיא מצרים חוסני מובארק הגיע ביום שלישי לברלין, לשיחות עם קנצלר גרמניה גרהרד שרדר על המלחמה הצפויה בעיראק ועל העימות הישראלי-פלשתיני.

מובארק אמור לפגוש ביום רביעי את שרדר, את שר החוץ יושקה פישר ואת השרה לענייני פיתוח היידי מארי ויטצ'רק-זיול.

בראיון שנתן למהדורת האינטרנט של העיתון "דר שפיגל", מובארק קרא להגדלת מספר פקחי הנשק של האו"ם בעיראק. "אני חושב כי יש מספיק דרכי שלום למנוע מלחמה", הוסיף.

המנהיג המצרי גם קרא לארה"ב להגביר את מאמציה בניסיון ליישב את הסכסוך הישראלי-פלשתיני. "כל עוד אין פיתרון לבעיה הפלשתינית, לא ישרור שקט באזור", הדגיש.
