

פיקוד העורף יתחיל לחלק היום ערכות מגן לעובדים זרים, חוקיים ובלתי-חוקיים, בתל-אביב, בעקבות פניה של מסיל"ה מרכז הסיוע לקהילת העובדים הזרים של עירית תל-אביב.

מסיל"ה ביקשה להקדים ולחלק את הערכות, לפני שיוכרז מצב חרום, כדי לא ליצור עומס בתחנות החלוקה.

אלוף-משנה עוזי בוכבינדר, ראש מחלקת התגוננות אוכלוסיה בפיקוד העורף, התחייב הבוקר כי משטרת ההגירה לא תעצור פועלים בלתי חוקיים שיבואו לקבל מסיכה.

העובדים יידרשו לשלם פיקדון בסך מאתיים שקלים תמורת המסכה.

