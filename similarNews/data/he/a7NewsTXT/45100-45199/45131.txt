

חב' "סטארקיסט" שהינה החב' הגדולה בישראל לייצור ושיווק שמורי טונה ודגים זכתה בימים אלו במכרז של משרד הביטחון להספקת כ 800 אלף שימורי טונה ודגים למשך שלושת החודשים הקרובים לצה"ל.

שווי העסקה מוערך בכ-3 מיליון .

בעקבות המצב הביטחוני והמלחמה הצפויה בעיראק, חל בשבועיים האחרונים גידול של למעלה מ-100% בצריכת שימורי דגים ובמיוחד שימורי טונה בעקבות כך הגדיל מפעל "סטארקיסט" את כושר הייצור של המפעל ומידי יום מייצר המפעל בין 200,000 ל-220,000 אריזות שימורי טונה.

מר עודד גרוס, מנכ"ל משותף בחברת "סטארקיסט" מציין, שהחברה נערכה בימים אלה לכושר ייצור חסר תקדים של למעלה מ-250,000 אריזות ליום ובמידת הצורך יתוגבר כוח האדם במפעל כדי לעמוד בביקוש הרב.
