

בהצבעה שקיימה סיעת הליכוד נבחר שר התקשורת לשעבר ראובן ריבלין למועמד הליכוד לתפקיד יו"ר הכנסת במקום אברהם בורג שכהונתו בתפקיד זה הסתיימה אתמול.

"אני נפעם מגודל התפקיד, אני יודע מה עומד לפני וההתרגשות שלי היא עם מידה לא מעטה של דאגה", אמר ריבלין דקות ספורות לאחר שפורסמו תוצאות ההצבעה.

מול ריבלין התמודד חבר הכנסת מיכאל איתן. ריבלין זכה ב עשרים ותשעה קולות מול אחד עשר אותם קיבל איתן.

במהלך הדיונים שקדמו להצבעה וארכו יחד כשעתיים, הסיר חבר הכנסת איתן את תביעתו שלא לקיים את ההצבעה עד לאחר הקמת הממשלה.

סיעת הליכוד בחרה בחבר הכנסת יובל שטייניץ ליו"ר זמני של ועדת החוץ והביטחון ובח"כ ישראל כץ ליו"ר זמני של ועדת הכספים.
