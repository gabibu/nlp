

בוטלו כל מכתבי הפיטורים שנשלחו אתמול למאות מעובדי קופת החולים הכללית, כך הודיע הבוקר בית הדין הארצי לעבודה.

קודם לכן פנתה הנהלת שירותי בריאות כללית בבקשה להוציא צווי מניעה נגד עובדי המנהל והמשק בבתי החולים והמרפאות שרצו לפתוח היום בעיצומים. זאת במחאה על הכוונה לפטר מאות עובדים זמניים שחוזה העסקתם מסתיים בחודשים הקרובים.

בית הדין לעבודה קבע כי הצדדים ינהלו משא ומתן לגבי היקף הפיטורים. בעקבות קביעת בית הדין בוטלו עיצומי העובדים שהיו צפויים להיערך היום בסניפי הקופה.




