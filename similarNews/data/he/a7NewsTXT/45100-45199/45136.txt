

שר החוץ בנימין נתניהו נאם אחר הצהריים בפני ועידת נשיאי הארגונים היהודים בארצות הברית שמתכנסת השבוע בירושלים. נתניהו הקדיש את נאומו בעיקר לדיון על המתקפה בעירק תוך התייחסות לשאיפתו של הממשל האמריקני להחליף את המשטר העירקי במשטר דמוקרטי.

"לדעתי, מה שיקרה בעירק צריך להשפיע על מה שיקרה כאן. אותו הדין לגבי עירק צריך להיות הדין לגבי ערפאת והרשות הפלשתינית", אמר נתניהו להם.

כתב עתי"ם מוסיף כי נתניהו זכה לשבחים רבים ממתכנסי הוועידה על עמדתו נגד החלטת בית המשפט הבלגי לאפשר העמדה לדין של ראש הממשלה שרון על חלקו כביכול בטבח "סברה ושתילה" בתקופת מלחמת לבנון.
