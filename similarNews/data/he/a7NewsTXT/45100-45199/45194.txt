

כוחות של חטיבת גבעתי, מתוגברים בטנקים, נגמ"שים ומסוקים נכנסו במהלך הלילה לפעילות מקפת בשכונת סג'עייה בצפון העיר עזה.

כוחות של חטיבת גבעתי, מתוגברים בטנקים, נגמ"שים ומסוקים נכנסו במהלך הלילה לפעילות מקפת בשכונת סג'עייה בצפון העיר עזה.

במהלך פעילותם נתקלו חיילינו במחבלים שפתחו לעברם באש. המחבלים ניסו גם לירות טילים נגד טנקים, לא היו נפגעים בקרב כוחותינו.

חיילינו חשפו ופוצצו בתי מלאכה לייצור אמצעי לחימה וטילי קאסם. מח"ט גבעתי אל"מ עיעמאד פארס ציין כי בטרם פוצצו המבנים דאגו חיילי החטיבה לפנות את האזרחים שבקרבת מקום מהאזור, למניעת פגיעתם.

במהלך הפעילות הרגו חיילינו אחד עשר מהמחבלים שהשתתפו בלחימה.

מלשכת דוברת צה"ל נמסר כי כניסת הכוחות לעיר מתבצעת במסגרת מדיניות צה"ל להגביר את הפעילות בכל רחבי הרצועה נגד החמאס ולבצע התנקשויות בראשי האירגון ברצועה. זאת, בעקבות פיצוץ הטנק בשבת, בו נהרגו ארבעה לוחמי צה"ל מדרום-מזרח לדוגית שבצפון הרצועה.

לעבר מוצב צה"ל סמוך ליישוב נווה דקלים שבגוש קטיף ירו מחבלים אש פעמיים במהלך הלילה. אין נפגעים בקרב כוחותינו, חיילינו השיבו אש.
