

כוחות חי"ר, שריון והנדסה של צה"ל, בסיוע מסוקי קרב, פעלו הלילה במרחב סג'עיה שבצפון העיר עזה. כוחות צה"ל פוצצו ארבעה בתי מלאכה ליצור אמצעי לחימה.בבתי המלאכה נהרסו 32 מחרטות, המשמשות ליצור פצצות מרגמה וטילי קסאם.

במהלך הפעילות הופעלו כשמונה מטענים לעבר הכוחות, נורו טילי נ"ט, הושלכו רימונים ונפתחה אש לעבר הכוחות ממספר מבנים אזרחיים. חיילינו השיבו אש לעבר מקורות הירי וזיהו מספר פגיעות.

במהלך הפעילות לא היו נפגעים ולא נגרם נזק לכוחות צה"ל ועם סיומה יצאו הכוחות ממרחב סג'עיה.


