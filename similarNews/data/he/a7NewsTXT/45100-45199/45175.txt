

ברוב של 104 קולות נבחר מועמד הליכוד ראובן ריבלין לתפקיד יושב-ראש הכנסת. תשעה חברי כנסת נמנעו ללא מתנגדים.



חה"כ דליה איציק ניצחה את חבר הכנסת איתן כבל בסיומו של המירוץ לתפקיד יו"ר סיעת העבודה בכנסת.

19 חברי הסיעה הצביעו בבחירות חשאיות בכנסת, 12 מהם תמכו באיציק. תוצאות ההצבעה תאמו את ההערכות הראשוניות שלא הותירו סיכויים רבים לכבל.

באיציק תמכו פומבית בנימין בן אליעזר, אפרים סנה, שמעון פרס, קולט אביטל, דני יתום, אלי בן מנחם ואברום בורג.

לעומת זאת באיתן כבל תמכו יו"ר "העבודה" עמרם מצנע, מתן וילנאי, יולי תמיר, אופיר פינס ואברהם בייגה שוחט.

ההערכה היא כי אם תצטרף המפלגה לממשלת שרון תתמודד איציק על תיק בממשלה מטעם המפלגה. אם תזכה בו היא תוותר ככל הנראה על תפקיד היו"ר.
