

תמונות מזעזעות המעידות על הריסתו המוחלטת של ציון יוסף הצדיק הגיעו לידי ישיבת "עוד יוסף חי".
בצילומים נראה כי הפורעים הערבים הותירו גל אבנים ועפר, פסולת ואשפה במקום בו עמד ציונו של יוסף הצדיק.

תמונות מזעזעות המעידות על הריסתו המוחלטת של ציון יוסף הצדיק הגיעו לידי ישיבת "עוד יוסף חי". התמנות צולמו ע"י חסידי ברסלב שנכנסו לקבר יוסף לפני כשבוע.
בצילומים נראה כי הפורעים הערבים הותירו גל אבנים ועפר, פסולת ואשפה במקום בו עמד ציונו של יוסף הצדיק.

יהודה ליבמן מראשי הישיבה "עוד יוסף חי" מסר לכתב ערוץ 7 כי הדבר נעשה למרות שכוחות צה"ל שולטים ופועלים בעיר שכם באופן מלא מאז מבצע "חומת מגן". עוד אמר כי אנשי הישיבה ונציגי ציבור פנו בעבר למפקדי הצבא בגזרת שכם בבקשה להורות על הצבת שמירה הדוקה באזור המקום הקדוש.

בשבועות האחרונים יזמה "ישיבת עוד יוסף חי" בשיתוף מועצה אזורית שומרון פניה כתובה של עשרות אלפי אזרחים אל ראש הממשלה ואל שר הבטחון בדרישה תקיפה "למחוק את החרפה ולחזור לקבר יוסף".

"הננו תקווה כי הנקודה היהודית בלבותיהם של ממשלת ישראל הנכנסת והיוצאת כאחד יחד עם מפקדי וקציני צה"ל תתעורר למראה החרפה והשפלות הנוראה הבאה לידי ביטוי במראה ציונו של יוסף הצדיק", הוסיף ליבמן.
