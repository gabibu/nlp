

שר הבטחון שאול מופז אומר שישראל תעשה הכל כדי לסייע לאוכלוסיה הפלשתינית שאינה מעורבת במעגל הטרור. הוא דיבר במהלך ביקור במסוף ביתוניה שליד רמאללה, שם הדגימו בפניו אנשי המינהל האזרחי העברת סחורה מתחומי האוטונומיה לתחומי מדינת ישראל.

מופז הכחיש שם את הידיעות כאילו הושג כבר סיכום על נסיגה בשיחות המתחדשות בין ישראל לפלשתינים.

עוד אמר, כי הרשות הפלשתינית היא גוף מושחת המנצל את הכספים שברשותו לצורך מימון פעולות טירור או מעשי שחיתות.
