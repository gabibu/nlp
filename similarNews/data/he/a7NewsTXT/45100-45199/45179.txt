

הנהלת המועצה הציונית בישראל אישרה אתמול בבוקר את מינויו של האלוף (במיל.) עוזי דיין לנשיא הקונגרס הציוני הישראלי.

האלוף (במיל.) עוזי דיין כיהן עד כה כראש המועצה לביטחון לאומי, והיה סגן הרמטכ"ל וראש אג"ם.
הקונגרס הישראלי עוסק בהעמקת אופייה היהודי-ציוני של ישראל ובגיבוש הסכמה ציבורית רחבה בקרב קברניטי המדינה ומובילי דעת הקהל.

מליאת הקונגרס תתכנס בבנייני האומה בירושלים בראשית חודש נובמבר בהשתתפותם של למעלה מ- 1,500 מראשי המשק והחברה.

הקונגרס ידון בנושא: "יעדים ארוכי טווח לישראל כמדינה יהודית ציונית", ומטרתו לגבש המלצות מדיניות בנושא: דמוגרפיה, חוסן לאומי, חינוך ענייני חברה והעם היהודי ועוד.
