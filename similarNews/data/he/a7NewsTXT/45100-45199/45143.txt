

לפני שבועות אחדים נחשף באקראי ליד מנהרות הכותל חדר ענק מתקופת החשמונאים, ובתחתיתו מקווה. החדר נדיר ביופיו, והוא נתגלה במהלך עבודות להקמת מבנה במקום.

לפני שבועות אחדים נחשף באקראי ליד מנהרות הכותל חדר ענק מתקופת החשמונאים, ובתחתיתו מקווה. החדר נדיר ביופיו, והוא נתגלה במהלך עבודות להקמת מבנה במקום.

כתב עתי"ם מוסר, כי מדובר בחדר שמידותיו יוצאות דופן: גובהו 20 מטר, אורכו ורוחבו 10 מטר. במקווה מדרגות וטיח מקוריים. לאורך הקיר המערבי נחשפה גם תעלת מים חשמונאית המתחברת עם הכותל המערבי ועם הפירים של וורן.

בחדר נמצאו ממצאים מתקופות נוספות: ריצוף רומי, ומעליו רצפת פסיפס וקירות צלבניים, ותקרה היא מהתקופה הממלוכית.

רב המקומות הקדושים והכותל המערבי, הרב שמואל רבינוביץ', אמר שמדובר בתגלית ארכיאולוגית יוצאת דופן, ובשבועות הקרובים ייפתח המקום גם לציבור.
