

במהלך סיור במינהל האזרחי באזור רמאללה אמר שר הביטחון, שאול מופז, כי הורה להסיר אתמול את הסגר המלא שהוטל על ערי יש"ע, סגר שהוטל, בעקבות התרעות חמורות על פיגועים.

במהלך סיור במינהל האזרחי באזור רמאללה אמר שר הביטחון, שאול מופז, כי הורה להסיר אתמול את הסגר המלא שהוטל על ערי יש"ע, סגר שהוטל, בעקבות התרעות חמורות על פיגועים. מאז ההחלטה מותרת כניסת כ-20 אלף פלסטינים - פועלים ואנשי עסקים בעלי רשיונות מיוחדים. שר הבטחון אמר את הדברים .

למרות שהסרת הסגר נעשתה כבר אמש, לא פורסמה הודעה בעניין מטעם משרד הביטחון או דובר צה"ל, ולכן לא התפרסם על כך עד עתה דבר בתקשורת הישראלית.

צה"ל פשט הלילה על העיירה יאטה שמדרום לחברון והרג את מחבל החמאס מוחמד מור, שנחשד במעורבות בפיגועי ירי באזור חברון וברצח ישראלים. כוח צה"ל כיתר את הבית שבו שהה מור ופתח לעברו באש. מור, שסרב להסגיר את עצמו, נהרג מהירי.

כוחות צה"ל ויחידת המסתערבים של משמר הגבול פשטו הלילה על יעדים בעיר רפיח ועצרו 15 מחבלים השייכים לג'יהאד האיסלאמי. הארבעה נתפסו בבית שבו נמצאה מעבדה לייצור אמצעי חבלה ובה 250 ק"ג חומר נפץ. בבית נמצאו מטענים, רובים, רימוני רסס ואמצעי לחימה נוספים. צה"ל הרס את הבית ועזב הבוקר את העיר רפיח.
כוחות הביטחון עצרו בשעות הבוקר המוקדמות שבעה פלשתינים תושבי איזור בית לחם, השבעה נעצרו בכפר אל חאדר, בית סחור ובית ג'אללה. הם חשודים בפעילות עוינת נגד ישראל. בחמאס מאיימים לנקום בישראל, בעקבות חיסולם של שבעה מבכירי הארגון בעזה ביומיים האחרונים. בידי מערכת הביטחון 46 התרעות על כוונות ארגוני המחבלים לבצע פיגועים.

מנהיג החמאס, השייח אחמד יאסין, פירסם אתמול פסק הלכה, הקורא לאזרחי עיראק לבצע פיגועי תופת נגד ארצות הברית במקרה של פעולה צבאית בעיראק. בראיון שיפורסם הבוקר ברשת הטלוויזיה "פוקס" ליגלג יאסין על שיחות קהיר בין הפלגים הפלסטיניים, ואמר שלא יצא מהן כלום.
