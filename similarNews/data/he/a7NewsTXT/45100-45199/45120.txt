

מניין ההרוגים והנעדרים בדליקה ברכבת התחתית שבדרום קוריאה עלה בשעה האחרונה ל-250 . כ- 140 נפצעו.

פעולות החילוץ וההצלה נמשכות גם בשעה זו. משטרת קוריאה עצרה גבר כבן 40 שנראה משליך חומר דליק לתוך הרכבת.

כשבע שעות לאחר התלקחות הדליקה, ממשיכים כוחות ההצלה והכיבוי בחיפושים אחר גופות וניצולים במנהרה ובתחנת הרכבת התחתית בטאגו, שבדרום מזרח המדינה.

ברכבת היו כ-600 נוסעים כאשר פרצה השריפה בשעה שלוש לפנות בוקר לפי שעון ישראל. סוכנות רויטרס מדווחת שהחשוד בהצתה מעורער בנפשו.
