

ראש הסיי.איי.איי, ג'ורג' טנט, הודיע אחר הצהריים כי שליחותו נכשלה וכי האחריות מוטלת על הפלשתינים.

לפי מקורות שונים הפלשתינים חזרו על התנגדותם לסעיף המחייב אותם לעצור עשרות פעילי חמאס וג'יהאד.

ישראל הודיעה היום כי היא מקבלת את תוכניתו הביטחונית של טנט להפסקת הלוחמה בין ישראל לרש"פ. ההודעה התקבלה בסיום ישיבה בה השתתפו ראש הממשלה, אריאל שרון, שר הביטחון, בנימין בן אליעזר וראשי מערכת הביטחון.

בצהריים אמר ראש הממשלה, אריאל שרון, שהוא לוקח את האחריות על כך שעדיין לא הצליח להחזיר את הביטחון לעם ישראל. "אני לא אוהב להטיל אחריות על מישהו אחר", אמר שרון. לדבריו, צריך להבין, כי ישראל חייבת לנקוט מדיניות זהירה: "אנחנו לא נמצאים לבד. אנחנו ננהל את זה בצורה שנוחה לנו לעשות את מה שאנחנו צריכים ובלי לעשות טעויות". שרון דיבר בבכנס השנתי של איגוד לשכות המסחר.

