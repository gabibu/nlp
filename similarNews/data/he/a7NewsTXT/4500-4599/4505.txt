

ראש המועצה האזורית רמת הגולן, יהודה וולמן, הורה למהנדס המועצה לערוך חקירה מקיפה של נפילת תקרת אולם הספורט בישוב בני יהודה, אתמול בבוקר, דקות ספורות אחרי שתלמידים יצאו מהאולם.

חלקים גדולים של תקרת אולם הספורט, מרכז פיס קהילתי בבני יהודה, העשויה פח ובטון, נפלו בקול רעש מיד לאחר שמדריכת הספורט לחצה על כפתור נעילת האולם.

מפקד משטרת רמת הגולן רפ"ק זימן לחקירה את הקבלן ומהנדס הבנין. מבנה אולם הספורט נבנה לפני זמן לא רב.


