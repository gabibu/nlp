

סוכנות "קול רינה" מדווחת כי אדם כבן 40 נרצח בפיגוע ירי בכביש גבעה צרפתית-מעלה אדומים ליד מחסום אל עיזם מזרחית למעלה אדומים.

ככל הנראה מדובר בנזיר יווני שגר בוואדי קלט.

ניידת טיפול נמרץ הגיעה למקום והעניקה טיפול ראשוני לפצוע, שנפגע מקליע בחזהו, אך מאמצי הצוות עלו בתוהו והוא מת מפצעיו.

ככל הידוע בשלב זה, הנזיר נסע לבדו כאשר נפתחה אש לעברו מרכב חולף.

כוחות הבטחון עורכים תחקיר וסריקות אחר היורים.

