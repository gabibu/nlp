

פלשתינים חבלו בקו שמספק מים לעשרות יישובים יהודים על ציר חוצה שומרון.

לדברי אנשי "מקורות" שגילו את החבלה, נראה כי היא נעשתה על ידי טרקטור פלשתיני מאיזור הכפר מרדה הסמוך למקום הפיגוע.

קו המים בגודל של 8 צול שמקורו בעיקר מהמוביל הארצי ומקדוחי תפוח מספק מי-שתיה ליישובים תפוח, אריאל, אלון מורה, עלי שילה, מעלה לבונה וכן לכפרים ערביים בסמוך.

שמואל זסלבסקי מ"מקורות" מסר כי תוך מספר שעות יתחילו ביישובים להרגיש בחוסר מים.

שמעון טל נציב המים פנה לתושבים לחסוך במים עד שתתוקן החבלה, אחרת הפגיעה תהיה גדולה יותר.

צוותי "מקורות" יצאו לתקן את החבלה ומקווים לתקנה עד סוף היום. לדבריהם, בגלל ירידת הלחץ והתרוקנות הבריכות יורגש מחסור במים גם מחר.
