

הנציגים האמריקנים, וביניהם ראש הסי. אי. איי. ג'ורג' טנט, יעשו מאמץ אחרון היום למנוע התלקחות כללית מחודשת בין ישראל לפלשתינים. זאת לאחר שאמש הסתיים בלא כלום מפגש נוסף בין שני הצדדים בתיווכו של ראש הסי.איי.אי, ג'ורג' טנט.

רשת הסי.אנ.אנ. מדווחת כי טנט מאיים לעזוב את האזור עד הצהרים, אם עד אז לא תחול התקרבות משמעותית בעמדת שני הצדדים, בכל הנוגע לתנאי הפסקת האש.

לשכת ראש הממשלה כבר הודיעה הבוקר כי היא מוכנה להתפשר במספר נושאים, אך הפלשתינים ממשיכים לתבוע הקפאה מיידית של ההתנחלויות כתנאי להפסקת אש.

ג'יבריל ראג'וב שב והדגיש הבוקר ברדיו קול פלשתין, כי לרשות הפלשתינית אין כל כוונה לעצור מחבלי חמאס.

