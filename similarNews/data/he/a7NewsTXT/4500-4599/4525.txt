

השר לענייני ערבים סלח טריף יקיים ביום שני הבא כינוס מיוחד, שיעסוק בנושא חופש הביטוי והשיח הציבורי בקרב ערביי ישראל. זאת, בעקבות דבריו של ח"כ עזמי בשארה (בל"ד) ביום א' בסוריה, דברים שגררו ביקורות נוקבות וקשות על דבריו.

כמו כן ייערך הכינוס בשל ביקורות על דברי חברי כנסת ערבים אחרים, ונכבדים ערבים. בכינוס ישתתפו בין היתר היועץ המשפטי לממשלה אליקים רובינשטיין, חברי כנסת ערבים, אנשי אקדמיה מהמגזר הערבי, עורכי עיתונים בשפה הערבית, וכן אנשי רוח.


