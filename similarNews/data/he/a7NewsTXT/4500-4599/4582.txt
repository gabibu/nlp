

אתמול דנה ועדת האתיקה של הכנסת בעניינו של חבר הכנסת עזמי בשארה, וזאת למרות בקשתו של בשארה לדחות את הדיון עד לשובו מדמשק.

שר הפנים אלי ישי פנה ליועה"מ בבקשה לשלול את אזרחותו של ח"כ בשארה, ולבטל את דרכונו. "ברור לכולם כי בשארה חצה מזמן את הקו האדום", אמר ישי בשיחה עם ערוץ 7. "מדובר בחבר כנסת שדיבר נגד מדינת ישראל. על פי החוק, יש לשר הפנים אפשרות לשלול אזרחות מכל אזרח שהפר אמונים למדינת ישראל. במקרה כזה יכול האזרח להישאר במעמד של תושב ארעי, שאיננו יכול להשתתף בבחירות לכנסת, ואף לא להיבחר לכהן בה".


