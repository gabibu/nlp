

ראש הסיי.איי.איי, ג'ורג' טנט, הודיע אחר הצהריים כי שליחותו נכשלה וכי האחריות מוטלת על הפלשתינים.

לפי מקורות שונים הפלשתינים חזרו על התנגדותם לסעיף המחייב אותם לעצור עשרות פעילי חמאס וג'יהאד.

ישראל הודיעה היום כי היא מקבלת את תוכניתו הביטחונית של טנט. ההודעה התקבלה בסיום ישיבה בה השתתפו ראש הממשלה, אריאל שרון, שר הביטחון, בנימין בן אליעזר וראשי מערכת הביטחון.

בצהריים אמר ראש הממשלה, אריאל שרון, שהוא לוקח את האחריות על כך שעדיין לא הצליח להחזיר את הביטחון לעם ישראל. "אני לא אוהב להטיל אחריות על מישהו אחר", אמר שרון. לדבריו, צריך להבין, כי ישראל חייבת לנקוט מדיניות זהירה: "אנחנו לא נמצאים לבד. אנחנו ננהל את זה בצורה שנוחה לנו לעשות את מה שאנחנו צריכים ובלי לעשות טעויות". שרון דיבר בבכנס השנתי של איגוד לשכות המסחר.

יו"ר סיעת המפד"ל, שאול יהלום, קורא לרה"מ להפנים סוף סוף את העובדה שכל הנסיונות המדיניים להפסקת האש הם כרוניקה של כשלון ידוע מראש ועליו לנקוט מדיניות שונה לחלוטין - צבאית".

יהלום מוסיף ואומר "כי ישראל חייבת למגר את הלוחמה הפלשתינית".

"כשערפאת חש שעבר זמן רב מהפיגוע האחרון והלחץ הבינלאומי פוחת, הוא חוזר להתנהגותו הקודמת מה שלא משיג במו"מ הוא מנסה להשיג דרך אש", אומר השר סילבן שלום הערב.


