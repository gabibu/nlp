

הבוקר ירו הפלשתינים שלוש פצצות מרגמה ברצועת עזה. אחת נפלה ליד היישוב נווה דקלים והשנייה נחתה ליד מפקדת התיאום והקישור שבאזור.

רימון נגד טנקים נורה אל מפקדת התיאום והקישור הדרומית. כמו כן ירו הפלשתינים אל המוצב הסמוך לנווה דקלים. בכל התקריות לא היו נפגעים.

בחבל עזה פתחו אמש הפלשתינים באש תשע פעמים.
רימון נגד טנקים נורה לעבר מוצב ליד נווה דקלים, ארבעה רימונים לעבר כוח צה"ל בגבול ישראל מצרים ליד רפיח ויריות נורו לעבר כוח צה"ל בכביש קרני נצרים. בכל המקרים לא היו נפגעים, וחיילי צה"ל השיבו אש לעבר מקורות הירי.
באזור מורג נפלו אתמול שלוש פצצות מרגמה. תושבי מורג נקראו להיכנס למרחבים מוגנים. מיכל אונטרמן ממורג אמרה ביומן ערוץ 7: "כבר הפסקנו לספור את הפצצות הנופלות עלינו, ואנו מחכים לנפילות הבאות. צה"ל איננו יכול להגיב. זה לא נחמד כל כך".

קודם לכן פתחו הפלשתינים באש אל אזור התעשייה ליד נווה דקלים. לא היו נפגעים.


