

עובדי הרווחה במועצה אזורית מרום גליל יקבלו קהל במושבים עצמם ,ולא במשרדים האזוריים בצומת מושב מירון.

מדובר בהחלטה ראשונה מסוגה שקיבל מנהל שרותי הרווחה אבי אבו. "במקום שהנכים והחולים יאלצו לנדוד עד למועצה, אנחנו נגיע אחת לשבוע לכל ישוב וישוב ונטפל אישית בבעיות", אמר אבי אבו.

לדבריו, לא כל המושבים יזכו לשרות הזה, אלא רק מושבים גדולים בהם קיימות בעיות רבות. "זאת לא החלטה פשוטה, אבל היא תקל מאוד על התושבים ותביא לטיפול מהיר בבעיות", אמר.

שר העבודה והרווחה הרב שלמה בניזרי שקיבל דווח על הרעיון המקורי במרום הגליל אמר כי לדעתו עובדי הרווחה לא אמורים לשבת במשרדים כל השבוע וכל עובד שירד לשטח ויגיע אישית לקבל קהל בישובים קטנים, יעשה שרות חיוני למען האוכלוסיה הנזקקת.




