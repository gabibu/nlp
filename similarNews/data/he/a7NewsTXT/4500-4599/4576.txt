

ראש הממשלה אריאל שרון הודיע לראש הCIA ג'ורג' טנט כי ישראל מקבלת במלואה את תוכנית הפסקת האש שהגיש. יועץ התקשורת של ראש הממשלה הד"ר רענן גיסין הודיע כי ישראל מאמצת את תוכנית טנט כפי שהיא, למרות ההסתייגויות שיש לה, ומקווה כי האמריקנים יתחשבו בהן. בכך נסוגה ישראל למעשה מן הדרישה כי הפלשתינים יימנעו מהתקפות בשטחי יש"ע שאינם נתונים לשליטתם הבלעדית ומן הדרישה כי יאספו את הנשק הבלתי חוקי ברשות.

הלילה קיבל גם ערפאת את ההסכם להפסקת האש לאחר לחץ כבד מצד אירופה, מצרים וירדן. קודם לכן איים ראש הCIA לעזוב את האזור אם הפלשתינים לא יקבלו את הצעתו. מאוחר יותר אמנם קיבלו הפלשתינים את ההצעה, למעט הסעיף העוסק באזורי החיץ .טנט קיבל את בקשתו של ערפאת שלא לפרסם הודעה מדינית על קבלת ההסכם להפסקת האש.
