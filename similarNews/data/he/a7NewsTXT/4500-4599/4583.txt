

מהומה פרצה אתמול לפני הצהריים בוועדת הכנסת. לאחר חילופי צעקות בין חברי כנסת מהימין לחברי כנסת ערביים נאלץ יו"ר הוועדה יוסי כץ לקטוע את הישיבה.

הצעקות התעוררו על רקע החלטתו של כץ לצרף את טאלב אסאנע לוועדת הכנסת למעקב אחרי ביצוע חוק השב"כ. בסופו של דבר לא נבחר ח"כ אסאנע לתפקיד, לאחר שהודיע כי איננו מעוניין בו.

באותו דיון גם תקפו חברי כנסת יהודים מימין ומשמאל את חברי הכנסת הערבים, על רקע דברי ח"כ בשארה בסוריה. חברי הכנסת הערבים טענו כי בשארה מתנגד למדיניות הכיבוש, ולא למדינה, וח"כ מוחמד באראקה הכריז: "כל התבטאות נגד הכיבוש היא לגיטימית".

סערה נוספת התעוררה לשמע דבריו של ח"כ קליינר בדבר גזר דין מוות לבוגדים.


