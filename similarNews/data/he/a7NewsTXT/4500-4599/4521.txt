

עימאד אבו-דיאב, מחבל הג'יהאד האיסלמי שעמד מאחורי פיצוץ הרכב ליד בית הספר אורט בנתניה, נפצע אתמול אחר הצהריים פצעים קשים מאוד מפיצוץ במכונית שבה נסע, בטול כרם .

הפיצוץ היה עז, והדיו נשמעו למרחוק. בפיצוץ נפצע עובר אורח פצעים בינוניים. שניהם הועברו לקבלת טיפול בבית החולים בטול כרם. מדיווח ראשוני של הפלשתינים עולה כי עימאד אבו דיאב היה מבוקש על ידי כוחות הביטחון הישראלים, ועדיין לא ברור אם מדובר בחיסול או בתאונת עבודה.

בצה"ל מכחישים כל קשר לאירוע.


