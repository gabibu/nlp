

בתגובה על הדחייה הנוספת בפתיחת משפטו של אבישי רביב אמר ח"כ הרב בני אלון כי מאחורי הדחיות החוזרות ונשנות עומד ניסיון להסתיר דבר מה. "הייתי הראשון שחשף את רביב כסוכן שב"כ", אמר אלון בשיחה עם ערוץ 7. "אחר כך, חשף העיתונאי אמנון אברמוביץ את שמו המחתרתי של רביב - 'שמפניה'. בעקבות זאת, הוגשה נגד אברמוביץ תביעה משפטית על ידי עורך הדין איתן פלג, בטענה שחשף סודות מדינה. עו"ד פלג היה במשך שנים איש שב"כ, והוא אשר מונה עתה לשמש פרקליטו של אבישי רביב".

"יש כאן המשך שיתוף הפעולה בין הפרקליטות לבין השב"כ", מתלונן ח"כ אלון. "הכל מכוסה שקר. אני מעוניין שאבישי 'יפתח את הפה'. עורך הדין הקודם דרש לפתוח תיקים, והשופטת הורתה לעשות כן. ואולם השב"כ נתמלא אימה מפתיחת התיקים, ולכן,כנראה, הוא הפעיל את הפרקליטות. הפרקליטות הגישה ערעור, והחלטת שופטת השלום הוקפאה. לדעתי, יש בכך משום שערוריה".

אלון מזכיר כי מרגלית הר שפי יושבת בבית סוהר, בעוד אבישי רביב, מי שהיה החבר המקורב ביותר ליגאל עמיר, עדיין מסתובב חופשי.


