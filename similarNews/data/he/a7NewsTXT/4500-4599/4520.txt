

אמש בחצות הסתיימה בלא כלום פגישה בין נציגים ישראלים לבין נציגי הרש"פ בהשתתפות ג'ורג' טנט, ראש הסי.איי.אי. דרישת טנט להפקיע נשק ולעצור מבוקשים בצד הפלשתיני, נענתה בסירוב.

הפלשתינים דרשו מישראל להפעיל אותם אמצעים נגד המתנחלים. כמו כן דרשו הפלשתינים להסיר את הכתר ואת הסגר מעל עריהם ולהקפיא את הבנייה ביישובים יהודים.

קצין בכיר באגף המודיעין אומנם אמר אתמול לחברי ועדת החוץ והביטחון של הכנסת כי ערפאת מנע בימים האחרונים כמה פיגועים קשים בתוך תחומי מדינת ישראל, אך ציין כי פעילות ערפאת בנושא זה שטחית בלבד.

שר הביטחון בנימין בן אליעזר הביע הבוקר תקווה שמאמצי התיווך האמריקנים ישאו פרי, אך הוסיף כי "על ישראל להתכונן גם לאפשרויות אחרות".


