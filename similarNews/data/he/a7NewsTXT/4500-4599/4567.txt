

ראש עיריית ירושלים העתיק משרדו למשרד מינהלת המיגון בשכונת גילה בירושלים.

בתחילה שקל ראש עיריית ירושלים לשכור דירה ברחוב האנפה, בו נפגעו דירות רבות מירי, אך השב"כ סירב לבקשה מסיבות בטחוניות.

לפני כשלושה שבועות הודיע ראש עיריית ירושלים אהוד אולמרט על כוונתו להעתיק את לשכתו לשכונת גילה בירושלים לקבלת קהל עקב המצב הקשה של השכונה שסבלה לאורך כל תקופת הלוחמה מירי חוזר ונשנה על בתי השכונה.

לפני כחודש נפצעו במטחי האש לעבר השכונה כמה אזרחים באורח קל עד קשה.

ראש העיר יקבל קהל שלוש פעמים בשבוע למספר שעות ואף יארח את אורחיו במשרדו בשכונת גילה.

לאחר שמונה חודשים מסתיים שלב א' של תוכנית מיגון בתי השכונה הכולל מיגון חלון אחד בדירה. מדובר ב-532 דירות שמוגנו.
