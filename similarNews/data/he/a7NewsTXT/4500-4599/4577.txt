

יזמת טנט המתוקנת הוצגה לצדדים ביום שני בלילה במלון המלך דוד בירושלים. במלון היוקרתי, המארח בדרך כלל מנהיגים ושועי עולם, נפגשו בכירי מערכת הביטחון הישראלי עם מנהיגי המלחמה נגד ישראל: טאופיק טיראווי, מי שהורה על ביצוע הפיגועים בבקעת הירדן, ומוחמד דחלאן, מי שאחראי על שורת מעשי רצח ופיגועים קשים בחבל עזה, כולל הפיגוע נגד אוטובוס הילדים מכפר דרום שבו נהרגו שניים ושלושה ילדי משפחת כהן נותרו קטועי גפים. כתבנו אריאל כהנא מציין כי רק לפני כחצי שנה, בעת שהיה באופוזיציה, תבע אריאל שרון לחסל את דחלאן. ביום שלישי הובא דחלאן לירושלים ויצא ממנה כאורח מכובד של ישראל, תחת שלטונו של שרון כראש ממשלה.
