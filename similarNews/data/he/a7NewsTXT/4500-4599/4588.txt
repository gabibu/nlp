

בירושלים שוב ממתינים לראות האם יש ממש בהצהרות הפלסטינים כי הם מוכנים להפסקת אש. מזכיר הממשלה גדעון סער הודיע כי במשך היום תתקיים פגישה משולשת בין נציגים של ישראל , הפלסטינים, והאמריקנים, שבה יידונו הדרכים המעשיות ליישום הפסקת האש. מזכיר הממשלה אומר כי ישראל תבחן את מעשיו של עראפת ולא את הצהרותיו.

הפלסטינים מצהירים כי הם מקבלים את תוכנית טנט אך בד בבד אומרים דובריהם הבכירים כי לא יבצעו שני סעיפים מרכזיים בתוכנית והם : מעצר מחבלי הג'יהאד האיסלמי והחמאס ויצירת אזורי חיץ בין כוחותיהם.

