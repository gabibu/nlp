

בית משפט השלום ברחובות התיר לפרסם כי המשטרה עצרה שלושה ערבים החשודים בכוונה לבצע פיגועים .

על פי המידע שבידי המשטרה הם נתפסו בשבוע שעבר, ליד יבנה, בדרכם לבצע פיגוע. המשטרה עצרה אותם בכביש מספר ארבע, בתוך מכונית חשודה. אחד הערבים מחזיק באזרחות הישראלית והשניים האחרים הם תושבי האוטונומיה.

בעקבות מידע שהגיעה לכוחות הביטחון בשבוע שעבר, נסגרו כל הכניסות והיציאות של העיר יבנה. תושבי העיר שביקשו להגיע לבתיהם לא יכלו לעשות כן.

בכניסה ליבנה הקימה המשטרה מחסום ועצרה את התנועה. פקקים באורך של כמה קילומטרים נוצרו כתוצאה מהמחסום בעורק הראשי של אזור השפלה. לבסוף המכונית נתפסה ובה שלושת החשודים. השלושה הועברו לידי השב"כ.
