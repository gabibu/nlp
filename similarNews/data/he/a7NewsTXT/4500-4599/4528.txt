

בתכנית הבוקר בערוץ 7 התנהל דיון על קרב סולטן יעקב, 19 שנים לאחר קיומו.
במהלכו של הקרב נהרגו 20 מחיילי צה"ל, ועדיין נעדרים בגינו 3 חיילים.

במהלך התכנית אמר ההיסטוריון אריה יצחקי כי מפקדי הגייס, שהיו צריכים להלחם בקרב, ולכבוש את הכביש לדמשק, הכשילו את הקרב בזדון.

לדבריו, ב-9 ביוני 82' קיבלו יאנוש בן גל, וברק, מפקדי הקרב, פקודה לפתוח בקרב, ולבצע תקיפה לעבר כביש ביירות דמשק, אולם במשך 48 שעות הם עשו הכל כדי לא לבצע את הפקודה. "מבחינת תנאיו ההתחלתיים של הקרב", אמר יצחקי, "היה צריך הקרב הזה להסתיים בניצחון סוחף. ההתקפה הייתה אמורה להביא את ישראל לכביש ביירות דמשק, אך זו הוכשלה בזדון על ידי מפקדת הגייס". הדבר נבע, לדעתו, מאי רצונם לנצח בקרב, ולהתקדם, וזאת בשל חילוקי הדעות שהיו אז על המלחמה באופן כללי.


