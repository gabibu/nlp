

ראש מועצת מטה בנימין פנחס ולרשטיין אמר אתמול כי המתיישבים ביש"ע לא יעברו לסדר היום על רצח התינוק משילה. ולרשטיין, שדיבר בפגישת ראשי יש"ע עם סיעת הליכוד בכנסת, אמר שם כי אריאל שרון אינו עושה את המינימום ההכרחי להגנה על המתיישבים.

עם זאת הדגיש כי בשלב זה לא תנהל מועצת יש"ע מסע להפלת הממשלה.

חבר הכנסת מיכאל איתן אמר באותו דיון כי על חברי הכנסת של הליכוד ללחוץ יותר על ראש הממשלה, כדי להביא לשיפור מצבם הבטחוני, הבלתי נסבל כעת, של מתיישבי יש"ע. את הידיעה מסר כתבנו בכנסת חגי סרי.


