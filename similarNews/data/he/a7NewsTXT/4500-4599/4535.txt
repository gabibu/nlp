

ראש הממשלה אריאל שרון הודיע הבוקר לראש הCIA ג'ורג' טנט כי ישראל מקבלת במלואה את תוכנית הפסקת האש שהגיש.

יועץ התקשורת של ראש הממשלה ,הד"ר רענן גיסין, הודיע כי ישראל מאמצת את תוכנית מיטשל כפי שהיא. בשלב זה ישראל מוותרת למעשה על ההסתייגויות עליהן עמדה עד הבוקר ובין היתר נסוגה בה ישראל מן הדרישה כי הפלשתינים ימנעו מעשי אלימות בשטחי יהודה ושומרון שאינם נתונים לשליטתם הבלעדית.

ישראל אומרת כי תשובת הפלשתינים תהווה מבחן סופי לעראפת - מבחן שיקבע האם הוא מנהיג של בני עמו או מנהיג של כנופיית טרוריסטים .

בצהריים צפויה פגישה נוספת של טנט עם נציגים של ישראל והפלשתינים, ובה יתבקשו הפלשתינים למסור את תשובותם לתוכנית טנט.
