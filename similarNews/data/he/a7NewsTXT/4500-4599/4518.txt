

יהודה שוהם הי"ד, בן חמישה חודשים, הובא אמש למנוחת עולמים בבית העלמין בשילה. מסע הלווייתו יצא בשעה שבע בערב מקריית הממשלה בירושלים.

יהודה נפטר אתמול בבית החולים הדסה עין כרם, לאחר ששכב מחוסר הכרה כתוצאה מפציעתו הקשה לפני שישה ימים. הוא נפגע בראשו מאבן שיידה פורע פלשתיני במכונית שבה נסעו הוריו, לא הרחק משילה. מאז נאבקו הרופאים על חייו, אך ללא הועיל.

לערוץ 7 נודע כי יהודה נולד ראשון להוריו, לאחר ארבע שנות ציפייה.


