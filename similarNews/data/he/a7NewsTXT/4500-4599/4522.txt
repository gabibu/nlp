

פקידים במשרד הבריאות של הרש"פ התלוננו על גניבת ציוד רפואי ותרופות בהיקף נרחב, ציוד שהגיע מרחבי העולם כתרומות לפלשתינים.

הדברים הגיעו לשיא לאחר ששמונה אמבולנסים שהגיעו באחרונה כתרומה ממצריים ומערב הסעודית "נעלמו", ומאוחר יותר אותרו במגרש מכוניות באזור ביר נבאללה, מצפון לרמאללה, שם הוצגו למכירה.

התברר כי את הציוד מכרו, כנראה, גורמים בכירים בתוך המשרד. אלה שלשלו את הכספים לכיסם, והציוד הועבר למוסדות פרטיים. לדברי מקורות פלשתיניים, תלונה על כך הועברה לרש"פ, אך עד כה לא נעשה דבר.


