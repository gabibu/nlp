

החל משעות הבוקר, בימים שלישי ורביעי, יתקיים תרגיל פיקוד העורף במרחב העיר תל-אביב-יפו.

במהלך התרגיל יפעלו כוחות פיקוד העורף בשיתוף עם משטרת ישראל, מגן דוד אדום, מכבי אש ועיריית ת"א-יפו.

ברחבי העיר תורגש בימי התרגיל תנועה ערה של רכבי כוחות הבטחון וכן תנועת חיילים חבושים מסכות מגן.

כמו כן ישמעו אזעקות ויופעלו רימוני עשן.

הציבור מתבקש להישמע להוראות כוחות הבטחון. אנו מתנצלים מראש על חוסר הנעימות שתגרם בימים אלה, ומודים על שיתוף הפעולה.
