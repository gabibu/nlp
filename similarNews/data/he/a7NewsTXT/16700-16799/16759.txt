

הרב הראשי לישראל ישראל לאו נפגש אחה"צ עם הנכים השובתים מול הכנסת, הביע את תמיכתו במאבקם והבטיח להם, כי יעשה מאמץ להיפגש עם שר האוצר ואנשי משרד האוצר על מנת להגיע לפתרון מצוקתם.

בפגישה , שהתקיימה ברחבה מול שער הכנסת, פירטו נציגי הנכים בפני הרב לאו את דרישותיהם.
בהמשך עבר הרב לאו בין המפגינים, לחץ את ידיהם והבטיח להם, שהמצוקה הקשה בה הם שרויים, לא יורדת מסדר יומו.

מפגינים רבים זכרו את ביקורו של הרב לאו בהפגנה הקודמת שהיתה לפני שלוש שנים ובתמיכה הרבה שהפגין כלפיהם, הן בהשגת אוכל ממקורות שונים למפגינים, וכן בהבאת מתקנים ועזרים שעזרו להם לשהות במקום ההפגנה לאורך זמן.

בין המפגינים מכרים שהכיר עוד מההפגנה הקודמת וזכר אותם על פי שמם.

בסיום הודו לו המפגינים על תמיכתו ואמרו לו, שהם רואים בביקורו את הצד היפה של מדינת ישראל.
