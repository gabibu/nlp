

בקלטת וידאו חדשה, שחלקים ממנה שודרו הערב בתחנת הטלוויזיה אל ג'זירה הקאטארית, מאשים אוסאמה בן לאדן את המערב בשנאת האסלאם .

הרשת מסרה, כי בן לאדן השמיע האשמות רבות נגד ההפצצות האמריקניות על אפגניסטן במהלך חודש הראמאדאן. כן אמר כי התקפות ההתאבדות בארה"ב נועדו להפסיק את תמיכת ארה"ב בישראל.

לדברי הרשת, הקלטת צולמה לפני כשבועיים, כשלושה חודשים אחרי הפיגועים של ה-11 בספטמבר. בהודעה לא נמסר כיצד הגיעה הקלטת לאל ג'זירה.

