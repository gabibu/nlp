

ממשלת ירדן אישרה את פרוייקט הקמת קו צינור נפט שיעביר נפט עיראקי לתחומה, דיווחה ביום חמישי סוכנות הידיעות "פטרה".

ההחלטה התקבלה בעת ישיבת ממשלת ירדן שדנה בנושא אתמול.

שר הנפט העיראקי עמאר מוחמד ראשיד, אמר ב-23 בדצמבר כי יש צורך לזרז את בניית קו צינור הנפט לירדן. לדבריו, עיראק תבטיח בשנת 2002 את כלל צריכת הדלקים של ירדן, המוערך בכ-5 מיליון טונות.

קו צינור הנפט שאורכו כ-750 ק"מ ועלות בנייתו מוערכת ב-350 מיליון דולר, אמור להעביר נפט מחאדיתא שבעיראק לבתי הזיקוק בזרקא שליד עמאן. כיום מועבר הנפט במכליות, ביבשה.

מכרז בינלאומי להקמת הצינור פורסם בדצמבר, ועל ההצעות להגיע עד לאמצע אפריל 2002, מסר מקור בעמאן.

ירדן מייבאת נפט גולמי מעיראק, חלקו בחינם ורובו בתעריף מועדף, זאת על פי הסכם התואם לעיצומיל האו"ם על עיראק, שהוטלו לאחר פלישתה לכוויית ב-1991. (עתי"ם-איי.אף.פי.)

