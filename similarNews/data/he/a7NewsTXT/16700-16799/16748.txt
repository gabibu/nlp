

בראיון לעיתון "א-שרק אל-אווסט" היוצא בלונדון, טען ערפאת כי הגבלת תנועתו, כמו תנועת כל הפלשתינים, היא "הפרה בוטה של הסכמי אוסלו".

ערפאת אמר בראיון, כי הוא נבחר ב"בחירות דמוקרטיות" והוסיף כי הכרזתו כ"לא רלוונטי" מהווה הפרה של הסכם אוסלו. "ההסכמים האלו ואמנת ההכרה המשותפת עליה חתמתי עם שותפי למשא ומתן, ראש הממשלה המנוח יצחק רבין, קובעים כי יש הכרה הדדית בין מדינת ישראל לבין אש"ף. לכן, מה שאומר שרון זה הפרה של ההסכמים החתומים ושל החוק הבינלאומי".

עוד טוען ערפאת כי שרון הוא ש"פיקח", כלשונו, על הטבח אותו ביצעו הפאלנגות הנוצריות בפלשתינים בסאברה ושאתילה.



