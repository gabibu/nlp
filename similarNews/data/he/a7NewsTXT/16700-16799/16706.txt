

צעיר (26) נהרג וחברו (28) נפצע באורח אנוש, כשמכונית שטח בה נסעו היום נפלה לתוך בור ליד היישוב הבדואי חורה, בכביש באר שבע - ערד.

שני הצעירים מהשבט הבדואי אל-אטראש נסעו במכונית שטח מסוג "באגי" באזור החממות של הישוב חורה. סמוך לשעה 19:15 נפלה המכונית לתוך בור גדול. מעוצמת חבטת הנפילה נפצעו השניים באורח אנוש ופונו באמבולנס למרכז הרפואי "סורוקה" בבאר שבע. אחד הפצועים מת מפצעיו וחברו אושפז במצב אנוש. לשכת התנועה של משטרת מרחב הנגב פתחה בחקירת נסיבות התאונה הקטלנית.
