

באוסטרליה מתקשים הכבאים להשתלט על שריפות הענק הבוערות כבר מספר ימים.

בשעות האחרונות כוסתה העיר סידני בעשן סמיך בשעה שכמאה שריפות יער המשיכו לבעור בסביבות חופה הדרום-מזרחי של אוסטרליה. בפרבריה הדרומיים של סידני התבקשו רוב התושבים לנטוש את הבתים.

מנכ"ל השירות למאבק בשריפות, ג'ון וינטר אמר בטלוויזיה האוסטרלית כי כל פרברי סידני מאויימים, ובכוונת אנשיו לפעול להגנת הרכוש" .

הוא הגדיר את השריפות כ"סערות אש בגובה של 30 עד 60 מטרים", שטרם הגיעו לשיאן, ולא ניתן יהיה להשתלט על האש לפני שיחלפו כעשרה ימים.

בירת אוסטרליה, קנברה, ניצלה ככל הנראה ממכת הדלקות, ורק שלוש שריפות משתוללות באזורה.
