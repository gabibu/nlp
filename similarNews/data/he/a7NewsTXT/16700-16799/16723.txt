

מינויו של אהוד יתום לראש המטה למלחמה בטרור נשלל היום על ידי שופטי בג"ץ.
רה"מ שרון מינה אותו לתפקיד זה בתחילת כהונתו, אך עתה קבעו השופטים כי מעורבותו בפרשת קו 300 מונעת ממנו לשמש בתפקיד זה.

בתגובה אמר יתום כי פסילה זו פוגעת במערכת הבטחון כולה.

שר התשתיות אביגדור ליברמן תקף בחריפות את החלטת בית המשפט העליון שלא לאפשר לאהוד יתום לשמש כיועץ לעניני טרור.

לדבריו זו התערבות בוטה במערכת השלטונית שנועדה לפגוע ביכולתו של רה"מ לפעול עפ"י צו הציבור שבחר אותו. עוד הוסיף ליברמן ש"התנהגות בג"ץ מזכירה את שלטון האייטולות באירן".

על בית המשפט להבין כי במדינת ישראל חי ציבור רחב המאמין שאהוד יתום ראוי ויכול לשמש בתפקיד זה. "ציבור זה מסרב לקבל ויסרב גם בעתיד להתכופף אל מול הכפיה השמאלנית הקיצונית שמתווים גורמים במערכת המשפטית".
