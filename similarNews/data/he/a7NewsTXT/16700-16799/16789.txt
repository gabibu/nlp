

גופתו של ציון אוחנה הי"ד, תושב אדם, נמצאה הבוקר ליד הכפר ג'בה שבאזור בנימין, שניים מתושבי הכפר נעצרו והודו במעורבות ברצח, הם גם מסרו שמות של מעורבים נוספים באירוע.

אוחנה נעדר מזה עשרה ימים מביתו. לפני כמה ימים גילתה המשטרה כי ממכשיר הפלאפון שלו נערכו שיחות אל מספרי טלפון בכפר ג'בה. בסריקות שנערכו בסביבות הכפר נתגלתה גופתו במערה ליד הכפר.
הרוצחים היכו את אוחנה במכות אבן על ראשו, קברו אותו במערה, שחטו כבש על קברו והפכו אותה לדיר עיזים כדי לכסות על עקבותיהם.
הפלשתינים שנעצרו אומרים כי רצחו את אוחנה כדי לגנוב את מכוניתו.
