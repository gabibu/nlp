

העתון "וושינגטון פוסט" פרסם אתמול כי ברכבת התחתית בוושינגטון יותקן גלאי המזהה נוכחות כימיקלים רעילים. זאת בפעם הראשונה בעולם.

גלאים מעין אלו שזה עתה הסתיים תהליך פיתוחם, ימוקמו במקומות ציבוריים כשדות תעופה ונשקלת הצבתו גם בפסל החירות בניו יורק. החידוש בגלאי, שגודלו כגודל קופסת נעליים, הוא שהוא שואב אויר באופן תמידי ובוחן את הרכבו. אם הוא מגלה כימיקל הוא מפעיל אזעקה במרכז הבקרה.

עם זאת, לדברי המדענים אין ביכולת הגלאי לזהות איום ביולוגי כאנתרקס או אבעבועות שחורות.

כזכור ב-1995 נהרגו שבעה בני אדם, ואלפים חלו, בהתקפת גז ברכבת התחתית של טוקיו. התוקפים השתמשו אז בגז הסארין.



