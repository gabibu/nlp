

תמיכת ארה"ב בישראל "ההורגת את ילדינו", היא שגרמה לפיגועי הטרור נגד אזרחי ארה"ב. כך אמר בין לאדן בקלטת החדשה שקטעים ממנה שודרו ביום רביעי בתחנת הלווין "אל ג'זירה".

בין לאדן אמר כי הקלטת צולמה לציון שלושה חודשים מאז ההתקפות בניו יורק ובוושינגטון, וחודשיים לאחר שארה"ב החלה את "מסע הצלב שלה נגד האיסלאם".

הוא גם הוסיף כי לארה"ב אין כל הוכחות שהוא או ארגון "אל קאעידה" היו אחראים להתקפות נגדה.

בקלטת אמר בן לאדן כי התקפת ארה"ב על אפגניסטן היא הוכחה שהאמריקנים מקנאים בעולם האיסלאמי ושונאים מוסלמים.
הוא גם טען שהכוחות האמריקניים הרסו מסגד והרגו 150 בני אדם.
