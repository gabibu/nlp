

הודו הודיעה היום על סנקציות דיפלומטיות חדשות נגד פקיסטן, לרבות איסור על מטוסים פקיסטנים להשתמש במרחב האווירי ההודי, וצמצום למחצית של הצוותים הדיפלומטיים בשתי המדינות.

שר החוץ ההודי ג'סואנט סינג הודיע שצעדים אלה ננקטו כתגובה על נסיונותיה של פקיסטן "לרמות" את הקהיליה הבינלאומית ע"י "צעדים קוסמטים וצעדים מדומים" נגד קבוצות של קיצונים הפועלות משטחה.

בתשובה לשאלה על אפשרות של פריצת סכסוך מזויין בין שתי המדינות, סירב סינג להעלות השערות, והוא רק ענה: "אל דאגה, אנו מוכנים עד הסוף".

