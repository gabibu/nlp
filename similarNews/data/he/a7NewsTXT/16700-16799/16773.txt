

העורך הראשי של השבועון הירדני "אל-שאהד" נעצר אחרי שפירסם קריקטורה "לגלגנית" על שרי החוץ הערבים, כך מסר עוזרו אוסאמה אל-רמיני .

"חוסיין אל-עמוש נעצר אמש בפקודת בית הדין לביטחון המדינה על השמצת מדינות ערביות אחיות", הודיע העוזר, לסוכנות הידיעות הצרפתית.

הקריקטורה היא למעשה פוטו-מונטאז', המראה מספר שרים ומזכ"ל הליגה עמרו מוסה בתור ילדים, השרועים על הרצפה או המקובצים לאורך קיר.

ממשלת ירדן קיבלה בחודש אוקטובר האחרון תיקון לחוק העונשין, המאפשר סגירה "זמנית או לצמיתות" של כל הוצאה לאור המפרסמת מידע "משפיל, כוזב, הפוגע באחדות הלאומית ובשמה הטוב של המדינה".
