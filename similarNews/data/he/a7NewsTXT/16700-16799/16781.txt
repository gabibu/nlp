

ארה"ב חוששת שעקב המתיחות בין הודו לפקיסטן, יזנח הצבא הפקיסטני את המרדף אחר אנשי הטליבאן ואל-קאעידה, הנמלטים מהקרבות, לאורך הגבול האפגני, כך הודיע ביום חמישי שר ההגנה האמריקני דונלד רמספלד.

הידרדרות נוספת במצב בין הודו ופקיסטאן יכולה להוביל להשלכות שליליות בכל הקשור לטיסה מעל האזור של מטוסי הקואליציה מסר דונלד רמספלד. הוא ציין גם שאלפי אמריקנים, אנשי צבא ואזרחים, נמצאים בפקיסטן, ושהחמרה במצב תוביל לשינוי "מצב ביטחונם האישי".

"כמובן שהמצב קשה ומתוח בין הודו ופקיסטן", אמר רמספלד והדגיש שהמימשל האמריקני ממשיך במאמציו כדי לשים קץ למשבר.

