

רה"מ שרון מתחייב בפומבי שלא להסכים להקמת מדינה פלשתינית , כל עוד לא יתקיים על כך דיון בממשלה.

בשיחה עם חברי ליכוד במצודת זאב בתל אביב אמר שרון כי הטרור אמנם פחת בשבועיים האחרונים, אך היה זה בעיקר הודות לפעולות צה"ל, ולא בשל מפנה במדיניות הרשות הפלשתינית.

שרון שב והדגיש כי לא יהיו מגעים מדיניים עם הפלשתינים כל עוד נמשכים הפיגועים, אלא רק מגעים להפסקת אש.

בנוגע להסכם שרקח פרס עם אבו עלא אמר שרון כי יש בו בעיות רבות. עוד אמר כי אם וכאשר תושג הפסקת אש הוא ינהל בעצמו את המשא-ומתן המדיני.

אבו עלא, אמר בצהריים, כי פגישותיו עם שר החוץ שמעון פרס לא הניבו עד כה כל הסכם .
