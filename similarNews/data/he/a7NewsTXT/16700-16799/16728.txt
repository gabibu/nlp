

בנאום במליאת הכנסת על הצעה לסדר בעניין המגעים שמנהל פרס עם אבו עלא אמר אתמול ח"כ מיכאל קליינר מסיעת "חרות": "יש קלות בלתי נסבלת באופן שבו פורקים שרי הימין את זעמם על שמעון פרס נוכח כל מגע מדיני שהוא מקיים עם הפלשתינים. אין לי טענות לפרס. פרס פועל על פי טבעו. הוא צריך להמשיך לעשות אבו עלי עם אבו עלא כדי להתקיים מבחינה פוליטית, אבל הוא פועל בסמכות וברשות, ועל פי קווי היסוד של ממשלת ישראל".

לדברי קליינר, ממשיכים חברי "האיחוד הלאומי ישראל ביתנו" לעשות קולות של אופוזיציה בתוך הקואליציה. לדבר במקום לעשות, ולאיים במקום לממש את האיומים.

"במקום להתנחל בלבבות הם ממשיכים להתנחל בכיסאות. במקום לפרוש לאלתר מהממשלה הם ממשיכים לתמרן כדי להמשיך ולשבת בה", אומר קליינר.
