

אתמול קיים אלוף פיקוד הדרום דורון אלמוג פגישה עם עבד אל ראזק אל מג'אידה, מכוחותיו המזוינים של ערפאת.

בפגישה ביקש מג'אידה כי מטוסים ישראליים יחדלו לטוס מעל הרצועה. לדבריו, אנשי מנגנוני הביטחון אינם מסוגלים להילחם בטרור משום שהם חוששים לחזור למתקנים הביטחוניים.

האלוף אלמוג אמר כי אם ישראל תראה לחימה אמיתית בטרור יבטיח צה"ל כי לא יהיו תקיפות נוספות על מתקני הרש"פ.

מג'אידה ביקש אף לפתוח את מעבר רפיח למשך שעות ארוכות יותר. אלוף פיקוד הדרום הבטיח לבדוק את העניין מתוך גישה חיובית.

מקורות פלשתינים דיווחו כי הובטח להם שהמקום ייפתח עוד אמש.

יצוין כי אתמול התנהלו ברפיח חילופי אש בין המחבלים לבין חיילינו. איש לא נפגע.

