

שעות מספר לאחר שהוכרז בן אליעזר ליו"ר המפלגה החל "מחנה השלום" שבמפלגה לתקוף אותו.

יוסי ביילין אמר כי בן אליעזר אינו לגיטימי וכינה אותו "עוקף שרון מימין ונלחם בשמאל". ביילין הביע תקווה שהעבודה תבחר מנהיג מ"מחנה השלום" בפריימריס הבאים.

ח"כ חיים רמון אמר כי על מפלגת העבודה לפרוש בקרוב מהממשלה כדי שתוכל להציע דרך אלטרנטיבית מדינית.

עוד נודע כי בדעת בן אליעזר לערוך שינויים במפלגה. אחד השינויים המתוכננים הם ביחס להמשך כהונתו של פרס כשר מייצג. בן אליעזר רמז כי הוא מצפה משר החוץ להתחשב בתוצאות הבחירות.

נוסף על כך בעבודה העריכו כי בן אליעזר מתכוון לבקש מהמזכ"ל השר רענן כהן לסיים את תפקידו ובמקומו הוזכר ח"כ אופיר פינס כמועמדו האפשרי של בן אליעזר לתפקיד.


