

נגד ח"כ עזמי בשארה הוגשו שני כתבי אישום בהמלצת היועץ המשפטי לממשלה. בכתב האישום הראשון, שהוגש לבית המשפט השלום בנצרת, נאשם בשארה בכך שסייע לכניסת אזרחים ישראלים לסוריה בניגוד לחוק. בכתב האישום השני, אשר הוגש לבית משפט השלום בירושלים הואשם בשארה בנשיאת שני נאומים אשר תמכו, על פי החשד, בארגון החיזבאללה.

ח"כ בשארה ביקש מנשיא בית המשפט העליון להפעיל את סמכותו כך שהמשפט המתנהל בירושלים, יועבר לבית המשפט בנצרת. לדבריו, יהיה זה נוח לו יותר להתגונן בשני כתבי האישום, בנצרת עיר מגוריו.

פרקליטות המדינה התנגדה להעברת המשפט בטענה שבשארה ח"כ בירושלים והוא בעל זיקה לעיר.
