

אנשי הרש"פ, המבקשת להראות לעולם כי היא פועלת נגד אירגוני החמאס והג'יהאד האיסלאמי, ערכו היום סריקות אחר פעילי האירגונים הללו ואחר סליקי נשק שלהם, לאור זרקורי המצלמות של התקשורת הזרה . בשידורים ניראו חיפושים בשני מחסנים בהם הסתתרו, לכאורה, פעילי חמאס וג'יהאד. כן ניראו אנשי הרש"פ בחיפושיהם אחר מחבואי נשק ובמציאתם והצגתם למצלמות.

הרש"פ מקפידה להזמין את התקשורת הערבית והזרה לסקר פעולות אלה, כדי להראות לעולם כי היא מקיימת את התחייבויותיה לעצור את פעילי החמאס והג'יהאד האיסלאמי ולהפסיק את הפיגועים נגד ישראל.
