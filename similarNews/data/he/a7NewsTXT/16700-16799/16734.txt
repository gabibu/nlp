

רוב גדול בציבור האמריקני מחזיק בדעה שלילית על מדינות ערב. כך עולה מסקר שערכה חברת "זוגבי אינטרנשיונל".

מממצאי הסקר עולה כי יחסם של 58 אחוזים מן האמריקנים כלפי מצרים וסעודיה הוא יחס שלילי. 72 אחוזים רואים בשלילה את הרש"פ, ורק עשרה אחוזים אוהדים אותה.

לעומת זאת היחס כלפי ישראל הפוך: יחסם של 59 אחוזים כלפי ישראל הוא חיובי.

יחס דומה עולה בתקשורת האמריקנית. בסדנא לעובדי אגף ההסברה שמקיים משרד החוץ אמרה ליליאן ווילדר, אישיות מרכזית בתקשורת האמריקנית, כי שני הדוברים הפלשתיניים המרכזיים: חנאן עשראווי וסאיב עריקאת, מעוררים סלידה אצל צופי הטלוויזיה, וכי הם אינם מצליחים להעביר את המסר שלהם.
