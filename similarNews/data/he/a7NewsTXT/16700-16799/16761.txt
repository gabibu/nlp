

עיריית ירושלים הסכימה היום , באמצעות בא כוחה עו"ד חביליו, להשיב לתושבי ירושלים את 2.5% , תוספת הארנונה שגבתה מהם שלא כדין.

העתירה הוגשה לבית המשפט המחוזי בירושלים ע"י קבוצה של למעלה מ-400 עותרים. הם תבעו את עיריית ירושלים בשל העלאת מיסי הארנונה ללא הליך חקיקה שיסדיר זאת.

הליכי החקיקה בבקשת העירייה להעלות את גובה הארנונה יידונו במרס 2002 בכנסת. עד אז לא תגבה העירייה את התוספת. כמו כן הסכימה העירייה להשיב לאזרחים שכבר שילמו את התוספת את כספם.

