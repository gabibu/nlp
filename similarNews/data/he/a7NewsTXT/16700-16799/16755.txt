

מלשכת רה"מ נמסר היום כי האיסור שהטילה ישראל על יציאתו של ערפאת למיסה בבית לחם חל גם על זו של הכנסיה האורתודוקסית שתתקיים ב- 6 בינואר בבית לחם.

דוברו של ראש הממשלה, רענן גיסין, מסר כי ישראל לא תאפשר לערפאת להגיע לבית לחם גם הפעם, אלא אם יעצור את רוצחי השר רחבעם זאבי. גיסין אמר כי אחרי ההתנקשות בשר זאבי התחייב ערפאת ללכוד את הרוצחים ולהביא אותם למשפט, אולם במקום לעשות כך, נתן להם מחסה ברש"פ.

גיסין הוסיף כי אם ההשתתפות בטקס חשובה לערפאת עליו לקבל אחריות, ולפעול כמנהיג. גיסין הוסיף כי אם ערפאת ינהג כך, ישראל לא תטיל כל מגבלה על תנועותיו.

ארה"ב הביעה אמש צער על החלטת ישראל לאסור על ערפאת להגיע לתפילה בבית לחם.
