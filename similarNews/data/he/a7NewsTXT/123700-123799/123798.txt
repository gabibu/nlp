

משרד האוצר העביר היום את משכורת חודש אוגוסט ל- 1200 גימלאי תע"ש, באיחור של כשבוע מהמועד הרגיל של התשלום. התשלומים הועברו לאחר ששר האוצר, אהוד אולמרט, הבטיח אישית בתחילת השבוע ליו"ר ההסתדרות, ח"כ עמיר פרץ, בשיחה טלפונית, לפתור מיד את הבעיה.

ההתחייבות ניתנה בעקבות ישיבת החירום שהתקיימה בתחילת השבוע בלשכתו של פרץ בהשתתפות יו"ר האגף לאיגוד מקצועי בהסתדרות, עופר עיני, ונציגי עובדי תע"ש. פרץ הבהיר בישיבה כי מבחינתו אי-תשלום לגימלאים היא חציית קוים אדומים שההסתדרות לא תשלים איתה ואף תפעיל את כל האמצעים העומדים ברשותה להילחם בתופעה. פרץ אמר היום: "אנו שמחים ששר האוצר הבין שמבחינת ההסתדרות הפרת זכויות הגמלאים היא קו אדום. אני שמח ששר האוצר הבין שלא נאפשר לפגוע בהם ואף נפעל בכל האמצעים העומדים לרשותנו".

