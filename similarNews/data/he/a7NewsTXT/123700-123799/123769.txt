

במאמר שהתפרסם ב- DAILY MAILפורסמו המלצות להורים לתינוקות על מנת למנוע מקרים של מוות בעריסה. המלצה מרכזית היא שלא להעביר מזרן מתינוק לתינוק.

ההשערה המרכזית היא שהגורם המרכזי למקרים של מוות בעריסה הוא חיידק הסטפילוקוקוס, המוצא במזרני פוליאורתן מצע גידול נוח, ומאוחר יותר תוקף תינוקות עד גיל שישה חודשים. לנוכח השערה זו פרסם העיתון הבריטי סדרת המלצות להתמודדות עם התופעה שזהות מניעיה טרם ברורה לחלוטין.

ההמלצות המתפרסמות במאמר נועדו להערכת מומחים לצמצם את הסיכון ללקות בתופעה, אולם אין בהם כדי להבטיח מניעה מוחלטת, שכן, כאמור, עד כה אין וודאות מוחלטת לגבי הגורמים לתופעה.

ההמלצות הבסיסיות שיופיעו במגזין הרפואי Journal of Applied Microbiology, הן השכבת התינוק לשינה על הגב בגילאים הרגישים בהם עלול התינוק ללקות בתופעה (עד שישה חודשים), הנקה, מרחק מעשן סיגריות, טמפרטורה סבירה ולא גבוהה מדי בחדר בו מצוי התינוק. בנוסף מומלץ לזהות קשיי נשימה ולפנות לבדיקות רפואיות במקרים שכאלה.

עם זאת מודגש במחקר שעיקריו הובאו ב-DAILY MAIL כי על מנת לצמצם את האפשרות לפגיעת התינוקות על ידי החיידק רצוי למנוע שימוש במזרן אחד לכמה תינוקות. "נאמנות" למזרן אחד תסייע במניעת העברת החיידק מתינוק לתינוק. מניעת ההעברה חשובה שכן כעשירית מהתינוקות נושאים את החיידק מבלי שתתפתח בהם התופעה, אולם הידבקות עלולה לגרור את החיידק לתינוק שהמערכת החיסונית שלו אינה די חזקה כדי לגונן עליו מפניו.
(ש)
