

בבית הרב ברח' הרב קוק 9 בירושלים תתקיים היום אחר הצהריים עצרת התעוררות לציון יום פטירתו של מייסד הישיבה הרב אברהם יצחק הכהן קוק זצ"ל. בעצרת יתמקדו הדוברים "בשעתה הגורלית של ארצנו הקדושה".

היום, יום רביעי, ג' באלול, הוא יום השנה השבעים לציון פטירתו של הרב אברהם יצחק הכהן קוק זצ"ל, רבה הראשי הראשון של ארץ ישראל, מיסדה של הרבנות הראשית.

בבית הרב תתקיים עצרת לזכרו בשעה 18:00. בעצרת יטלו חלק רבנים ומרביצי תורה כשבראשם ראש הישיבה הרב הגאון אברהם שפירא שליט"א.

מהישיבה נחסר כי הכינוס ייוחד ל"דברי חיזוק והתעוררות לשעתה הגורלית של ארצנו הקדושה ויושביה".

יצויין כי בשעות הבוקר עלו תלמידי הישיבה, רבניה, ומוקיריו של הרב קוק לקברו שבהר הזיתים.
(ש)
