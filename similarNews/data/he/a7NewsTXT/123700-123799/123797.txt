

ח"כ שמואל הלפרט, סגן שר התחבורה, יוזם דיון דחוף בכנסת בעקבות הפרשייה שנחשפה בעיתון המודיע ולפיה הועתק בית עלמין בנתיב השיירה לתוככי היישוב מכיוון שחולל ע"י ערבים.

הלפרט מציין כי מדובר בפינוי של כ-20 קברים אל מתחם קבורה אחר ביישוב. "בניסיון לברר את המניעים למעשה התברר כי כל המהלך נעשה בחשאיות, בהיחבא ובאופן שאינו עולה בקנה אחד עם כללי מנהל תקין ובניגוד להלכה", הדגיש הלפרט במכתבו לשרון.

עוד הבהיר כי "העברת קברים במדינת ישראל בהיחבא במחתרת, ללא היתר הרבנות הראשית, הינה שערוריה שאין כדוגמתה המסכנת עשרות אלפי בתי עלמין ברחבי העולם". הוא דרש משרון "לתת הוראה חד משמעית להפסיק את הפגיעה הנוראה בקברי ישראל".
