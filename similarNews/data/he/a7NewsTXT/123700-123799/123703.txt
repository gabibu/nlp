

עו"ד יעקב מנקין שלח מכתב ליועץ המשפטי לממשלה ולמנהל המחלקה לחקירות שוטרים בעקבות החלטתם לסגור את תיק מח"ש נגד תנ"צ ניסו שחם ולהסתפק במישור המשמעתי בלבד.

עו"ד מנקין מציין כי בהתבטאויותיו עבר תנ"צ שחם לכאורה, מספר עבירות חמורות וביניהן , בין היתר, העבירות הבאות: הסתה לאלימות, שימוש לרעה בכוח המשרה, נסיון לשידול לתקיפה הגורמת חבלה ממשית ונסיון לשידול לתקיפה שלא כדין. כזכור, צילומי וידאו של ערוץ 10 הראו שמפקד מרחב הנגב, תת-ניצב ניסו שחם, התבטא בגסות ובחריפות כלפי מתנגדי העקירה שהיו נצורים בכפר מימון.

הוא הסביר להם כי החלטתם שלא לפתוח בחקירה נגדו ולהעמידו לדין אינה עומדת בעליל במתחם הסבירות, שכן אין בעמדתו לדין משמעתי של שחם בכדי לגרוע מאחריותו הפלילית למעשיו ואין בה כדי למנוע את העמדתו לדין פלילי על מעשיו. ,לא יעלה על הדעת כי הדין המשמעתי יהפוך להיות ל"עיר מקלט" לכל לובש מדים ו/או נושא תפקיד ציבורי שעבר עבירה פלילית".

עו"ד מנקין מוסיף ומציין במכתבו כי אי "העמדתו של שחם לדין תפגע קשות באימון הציבור במערכת אכיפת החוק, ותחזק את התחושות הקשות הקיימות בציבור כי מערכת אכיפת החוק נוקטת אמת מידה של איפה ואיפה וחוסר שיוויון. שכן, התייחסותכם המקלה לעבירות האלימות של הנדון עומדת בסתירה חזיתית להתייחסותכם המחמירה לעבירות של אלימות מצד מפגינים נגד תכנית ההתנתקות".
