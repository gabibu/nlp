

המפקח על הביטוח, אייל בן-שלוש, והמפקח על הבנקים, יואב להמן, פרסמו היום הצהרת מדיניות לעניין מכירת ביטוח חיים וביטוח מבנה אגב הלוואה לדיור (משכנתא), על ידי הבנקים. מדיניות זו תעוגן בחקיקה   חוק הבנקאות (רישוי) ובהוראות של המפקחים, לעניין זה.

על פי מדיניות זו, בנק לא יורשה למכור ביטוח בעצמו, בסניפיו, אלא באמצעות סוכנות ביטוח, שבבעלותו. לצורך מכירת הביטוח הבנק יהיה רשאי להקים עמדה לא מאוישת בסניפיו, שתחובר לסוכנות הביטוח באמצעים טכנולוגים (כגון: מחשב, טלפונים, וידאוקונפרנס וכדומה) ותאפשר ללקוחות לבצע עסקה ישירות מול סוכן ביטוח שלא יהיה נוכח בסניף הבנק.
