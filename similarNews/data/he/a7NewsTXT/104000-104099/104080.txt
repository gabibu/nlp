

לאחרונה נסגרו מקואות ב-40 ישובים, וכן ניתנה הוראה שלא להאריך תקני בלניות שיצאו לגמלאות, ולא לתקצב תקינים במקוואות חדשים. התנועה להגינות שלטונית פנתה במכתב לראש הממשלה בדרישה כי התקנות יבוטלו לאלתר.

התנועה להגינות שלטונית בראשות מר מרדכי איזנברג, פנתה במכתב דחוף לראש הממשלה בדרישה כי התקנות יבוטלו לאלתר.

על פי הדיווח באתר חב"ד און ליין כותב איזנברג כי "סגירת מקווה יחידה בישוב מבודד אינה מאפשרת קיום אורח חיים דתי ושמירה על טהרת המשפחה", עו"ד נחמה ציבין פעילה בולטת בתנועה אמרה כי "הדבר מהווה פגיעה חמורה בזכויות בסיסיות של חופש דת וכבוד האדם". במכתב אשר שלחה התנועה לראש הממשלה היא מציינת כי מקוואות ב- 40 ישובים נסגרו או מופעלים חלקית בהתנדבות.

מרדכי איזנברג מוסיף כי, "גזירה זו היא איסור בלתי מידתי בעליל שכן בהקמת המקוואות הושקעו מיליוני שקלים והן נועדו לענות על צרכים חיוניים של האוכלוסיה, כאשר באופן יחסי עלות התשלום לבלניות זניחה לאין שיעור, לא יעלה על הדעת לגרום לסגירת מקווה בודדת בישוב בהעדר חלופה ראויה עקב אי תשלום שכרן הזעום של הבלניות".
