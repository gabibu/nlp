

רכבת שעשתה דרכה מבאר שבע לתל אביב נרגמה באבנים. דובר הרכבת מסר לכתבנו, משה פריאל, כי זאת לא הפעם הראשונה.

ביום שישי בצהריים יצאה רכבת מתחנת באר-שבע לכוון תל - אביב, זמן קצר לאחר מכן הושלכו לעברה אבנים, סטודנט באוניברסיטת בן גוריון אמר לכתבנו "ישבתי עם אשתי לפתע שמענו בום חזק, שברים
של זכוכית התפזרו ובמזל לא פגעו. לאחר שהרגעתי את אשתי דווחתי על האירוע למאבטח" .

הסטודנט סיפר כי נוסע נוסף שישב בקידמת הרכבת זיהה דמות שניצבת על תל עפר והיא שהשליכה את האבנים.

דובר רכבת ישראל, בני נאור, מסר בתגובה כי מעשים חמורים אלה חוזרים על עצמם בציר הנסיעות בדרום הארץ ובצפונה והם מדווחים למשטרה.

דוברת משטרת מרחב הנגב לא ידעה כלל על האירוע ומסרה כי עד כה לא הוגשה תלונה.

כתבנו מציין כי רגימות אבנים על ידי צעירים בדואים מהנגב נעשה דבר שבשיגרה בעת האחרונה.

