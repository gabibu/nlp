

חברת סונול יוצאת במבצע התרמה ליד שרה שכותרתו: "לחמם את הלב עם יד שרה". במסגרת מבצע ההתרמה, יוצע לנהגים המתדלקים בתחנות הדלק של סונול לרכוש כוס טרמית לשתיית קפה במכונית בסכום של 10 , שיועברו כתרומה ליד שרה.

כל ההכנסות יוקדשו לרכישת ציוד רפואי-שיקומי, המושאל ללא תמורה ביותר מ-100 סניפים בכל רחבי הארץ.

בשנת 2004 השאילו מתנדבי יד שרה כ- 190,000 פריטי ציוד רפואי חינם לכל פונה.

מנכ"ל סונול יוסי אנטורג אמר כי חברת סונול ועובדיה רואים חשיבות רבה בתרומה לקהילה בכלל ובתרומה לעמותת יד שרה בפרט. "התרומה לקהילה הנה ערך מרכזי בחזון החברה וערכיה ואנו שמחים לתת יד לעמותת יד שרה למען מטרה נעלה של רכישת ציוד רפואי שיקומי שיהיה לעזר לרבים".

המבצע יתקיים במהלך החודשים פברואר ומרץ בכ -200 תחנות סונול ברחבי הארץ.


