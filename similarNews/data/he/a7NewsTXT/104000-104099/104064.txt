

ביום חמישי האחרון אירעה תאונה קשה ליד שילה, לאחר שמכונית הנהוגה בידי ערבי מנעה מגיפ צבאי לחזור לנתיב, וכתוצאה מכך רכב שהיה במסלול הנגדי נאלץ לסטות לצידי הכביש והתהפך. בתאונה נפצעו בני זוג ותינוקת מהיישוב בית אל ב"ה פצעים קלים. הנהג הערבי נמלט מהמקום.
הנהג סיפר כי היה בדרכו לכיוון קרני שומרון וכשעבר ליד הכפר תורמוס איה ראה גיפ מתקרב אליו במהירות גבוהה. רכבו הספיק לקבל חבטה קטנה מהגיפ הממוגן לפני שכמעט התרסק כליל מהסלעים. נהג הגיפ טען כי מכונית ערבית שהייתה לפניו התאימה את מהירותה אליו וכך לא איפשרה לו לחזור לנתיב.

תושבת אחרת סיפרה על אירוע דומה שהיה לה גם לאחרונה: "מכונית ערבית הייתה לפני, פניתי לנתיב השמאלי כדי לעקוף אותה והיא גם פנתה שמאלה, לא איפשרה לי לעקוף ונסעה על שתי הנתיבים עד שהתייאשתי מלעקוף. בשלב מסויים האטה המכונית לפתע וכמעט התנגשתי בה. לאורך הדרך גרמה לסיכון שלי וגם לסיכון של מכוניות נוספות שהיו אחרי וכמובן למכוניות שהיו בנתיב הנגדי".

יצויין כי צה"ל מאפשר בהדרגה בחצי שנה האחרונה למכוניות ערביות מעבר בכבישי יהודה ושומרון. בתחילה ניתן אישור רק למוניות ואולם לאחרונה מאפשר צה"ל גם לרכבים פרטיים שמצויידים באישורים.
