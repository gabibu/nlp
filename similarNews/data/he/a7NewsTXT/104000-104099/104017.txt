

במהלך השבוע תציין מועצת החלב את שבוע 'שמחת החלב' לציון השבוע בו מגיעה תנובת החלב הישראלי לשיאה. במהלך השבוע יוצעו לציבור ביקורים וטיולים ברחבי הארץ שגולת כותרתם היא החלב.

בהתאחדות החקלאים אומרים כי "קיימות עדויות לכך שחג זה נחגג על ידי חקלאים בארץ ובעולם כבר בעולם העתיק. חגיגת "שמחת החלב" משחזרת את החגיגות החקלאיות העתיקות של שיא תנובת החלב".

מחלבות לא מעטות תפתחנה את שעריה לביקור ולסיור בהם.

מחלבת "המאירי" - צפת

במחלבה מייצרים גבינות מעל 160 שנה. סודות הייצור עוברים מדור לדור. בסיור במקום ניתן לשמוע על המחלבה, על סיפור המשפחה ועל אופן הכנת הגבינות. בסיום הסיור ניתן לטעום מהגבינות הבולגרית והצפתית אשר בהכנתן מתמחה המחלבה.
הסיורים יתקיימו עד יום חמישי בשעה 11:15.
לתיאומים: 6921431 -04, 3721609 -052 (לא בשבת).
עלות הסיור: 15  למבוגר. 10  לילד מעל גיל 3.
איך מגיעים: הנחייה טלפונית.


מחלבת "הנוקד"- מצפה גילון

סיור מודרך במחלבה ובמרתף הגבינות מלווה בהסברים על תהליכי הגיבון וצפייה בכלי גיבון עתיקים. ניתן לקיים במקום ארוחת גבינות ויין (בתיאום מראש בלבד). ניתן לרכוש במקום
גבינות, יין ושמן זית.
הפעילות תתקיים בשעות 9:00-17:00.
לתיאום: 04-9566062, 050-5705229.
איך מגיעים: על כביש עכו כרמיאל מס' 85 כ-8 ק"מ מזרחית לצומת אחיהוד, עולים על הר גילון הנמצא מדרום לכביש - בתחילת היישוב מימין.


מחלבת "ברקנית" - משק ברקין, כפר יחזקאל

משפחת ברקין מגדלת עדר עזים וכבשים ומייצרת גבינות צאן אל מול הרי גלבוע. במקום ניתן לקיים סיור ולקבל הסבר על חיי העדר, ניתן ללטף עזים, לצפות בהאכלת גדיים ולרכוש גבינות בחנות המחלבה.
בתיאום מראש בלבד.
הפעילות תתקיים עד יום רביעי בין השעות 16:00-10:00.
טלפונים לתיאום: 046531431-. 054-6492799. עלות הסיור: 10  לאדם.
איך מגיעים: נוסעים על כביש 71, בין עפולה לבית שאן. שילוט הכוונה מהכניסה ליישוב.


מחלבת "טבע עז" - במושב בן עמי

מחלבת טבע עז מגדלת עזים ומייצרת מחלבן גבינות עזים איכותיות. ניתן לסייר בדיר ובמחלבה, ולקבל הסבר על חיי העדר וייצור הגבינות השונות. ניתן להאכיל גדיים מבקבוק ולרכוש גבינות בחנות המחלבה.
זמני הפעילות בתיאום מראש בלבד.
טלפון לבירורים ותיאום מראש: 050-8228530.
איך מגיעים: נוסעים על כביש 89 בין נהרייה לצומת כברי, מהכניסה למושב בן עמי נמצא שילוט
מכוון.


"חוות הבופלו" ה-START-UP של תעשיית החלב - מושב ביצרון

בחווה המיוחדת, פרי יוזמה מקורית של עירית וחגי טרייסטר, רפת בקר ועדר בופאלו. עדר הבופאלו שהובא מאיטליה, התאקלם בארץ, מתרבה ומניב תוצרת: המחלבה מתמחה בייצור מוצרלה די באפלו, ריקוטה ויוגורטים.
בחגיגת שמחת החלב משפחת טרייסטר מציעה סיורים ברפת, הרצאות על הבאפלו, פינת האכלה של עגלים, פינת חי. המחלבה משיקה יוגורט חדש לחג, מחלב באפלו, 5% שומן, בטעם של פעם. במקום פועלים בית קפה וחנות מפעל המציעה את מגוון המוצרים.
שעות הפעילות: בין השעות 9:00-17:00. טלפון לבירורים ותיאום מראש 08-8574508.
איך מגיעים: בצומת כנות - חצר המלכה יש לנסוע לכיוון מושב ביצרון.


"ארץ זבת חלב", מחלבת מרקוביץ' - מושב נחלים

מחלבת בוטיק עם מעדנייה על טהרת גבינות הכבשים והיוגורטים המיוצרים על ידי משפחת מרקוביץ'.
הגבן אהרון מרקוביץ' החל בייצור גבינות לפני 20 שנה. ממשק כבשים קטן, עודף חלב ושפע של אומץ ורצון לעשייה, התמחה בעשיית גבינות מ-%100 חלב כבשים במגוון עשיר של טעמים, ניחוחות, צבעים ומרקמים. "ארץ זבת חלב" ממוקמת ליד מטע עצי אפרסמון וגפנים עמוסי פרי. במקום רחבת אירוח כפרית בה רועות כבשים.
לכבוד חגיגות 'שמחת החלב' יתקיימו במקום טעימות של הגבינות השונות בליווי הסברים. המחלבה תשיק שתי גבינות חדשות: גבינות פלג תאנים - גבינה מחלב כבשים עטופה בעלי תאנה ודבלים, וגבינת פלג יין - גבינה מחלב כבשים עטופה בעלי גפן עם נימי יין במרכזה. את שפע הגבינות והיוגורטים ניתן לקנות במעדנייה.
שעות הפעילות: א'-ה' 8:30-19:00, ו' 8:30-13:30.
טלפון: 03-9332797.
איך מגיעים: כביש מס' 40, מצומת סירקין נוסעים דרומה לכיוון צומת הטייסים. מושב נחלים נמצא
באמצע. יש שילוט למושב ולמחלבה. משק 59, בית 15 מצד ימין, ארץ זבת חלב.


מחלבת יעקבס - מושב כפר הרא"ה, עמק חפר

בשנת 1936 הגיעו יצחק ורות יעקבס לכפר הרא"ה שבוואדי חווארית (הוא עמק חפר). השממה השוררת בכל והביצות סביב לא הפילו את רוחם והחליטו לבנות את ביתם ולהגשים את חלומם - יישוב הארץ.
באותם ימים, במשק קטן עם פרות ועזים שגידלו וחלבו בחצר החלו לגבן גבינות לצורכי הבית. ברבות הימים, שלמה הבן הלך בדרכי הוריו והקים רפת לתפארת בה נחלבות הפרות שלוש פעמים ביום בציוד חדיש, הפרות אוכלות מזון הגדל בשדות המשק ללא ריסוסים ותוספים. בשנת 97' בני הדור השלישי החליטו לחדש מסורת אבות והקימו מחלבה, צמודה לרפת. ייצור הגבינות מתבצע בה בציוד חדיש, בשיטות מסורתיות כנהוג במחלבות קטנות באירופה, תוך הקפדה על תהליכי ייצור מבוקרים. במחלבה מעבדים חלב עזים כבשים ובקר ומייצרים כ-25 סוגי גבינות איכותיות וייחודיות. לכבוד חגיגות החלב יתקיימו במחלבה טעימות ממגוון הגבינות תוך כדי הסברים על הגבינות השונות. בחנות המפעל יימכרו הגבינות בהנחה של %10. לכבוד החגיגות משיקה המחלבה 3 מוצרים חדשים: אל משפחת היוגורטים המוכרים של המחלבה מצטרף יוגורט דיאט מחלב בקר %1 שומן בטעמים טבעי, פירות יער ואפרסק. את היוגורט ניתן להשיג גם בסניפי אר קפה השונים. גבינה כחולה: גבינה מחלב כבשים מלא בסגנון צרפתי בשילוב עובש פנציליום רוקפורטי בטעם חריף. הגבינה מתאימה בסלטים, לבישול, ולהגשה על פלטת גבינות. גבינת תום: גבינה קשה מחלב עזים, הגבינה מובחלת 3 חודשים בתהליך מבוקר. לגבינה טעם עדין בניחוח אגוז.
שעות הפעילות: א'-ה' 8:00-17:00, ו' 8:00-13:00.
טלפון: 04-6366111.
איך מגיעים: כביש מס. 4, הכביש הישן מתל אביב לחדרה, ימינה בצומת כפר הרוא"ה.


מחלבת "בית יצחק" - מושב בית יצחק

המחלבה קיימת 40 שנה. המשפחה מאחורי המחלבה היא ממוצא הולנדי וכך גם הידע שעומד מאחורי ייצור הגבינות. לצד המחלבה יש חנות מפעל המציעה מגוון רחב של גבינות, ביניהן יוגורט יוגורמה מחלב כבשים %5 שומן וגבינת הגאודה הישנה שמאופיינת בטעם דומיננטי חריף. לכבוד חגיגות שמחת החלב מציעה המחלבה ביקור בחצר הרפת וחגיגות של גבינות בחנות המפעל. במושב יש בית קפה וחנויות לריבות, עוגות, מתנות, וחפצי נוי מהודו וממרוקו.
שעות הפעילות: א'-ה' 7:00-15:30, ו' 7:00-13:00. טלפון: 09-8344385.
איך מגיעים: כביש 57 מנתניה לבית ליד, פנייה שמאלה לבית יצחק. בתוך המושב פנייה רביעית
שמאלה, ברחוב האילנות ליד בית הספר.


מחלבת פרילי - מושב עזריה

מחלבת פרילי ממוקמת במושב עזריה שנוסד בשנת 1949 על ידי יוצאי לוב וכורדיסטן. המושב ממוקם בכביש הישן לירושלים, בדרך הישנה ללטרון שבשפלה, אזור המתאפיין בשפע של גידולי שדה, כרמים, לולים ורפתות. המחלבה בבעלות משפחת לגאלי. כיום מפעילים אותה בני הדור השלישי. המחלבה מתמחה בייצור גבינה עיראקית וגבינה גרוזינית מחלב בקר. כמו כן, מייצרת המחלבה צפתיות, גבינת שמנת ויוגורטים.
בין התאריכים 18-28 לפברואר ניתן לבקר ברפת ובמחלבה, במקום פינת חי, יתקיימו טעימות של
הגבינות השונות אותן ניתן יהיה גם לרכוש במקום.
שעות הפעילות: ימי חול 19:00-8:00. יום ו': 13:30-8:00.
טלפון לבירורים ותיאום ביקורים: 052-8365787.


מחלבת גלעד - מושב שדמות מחולה

מחלבת גלעד הוקמה בשנת 2001 בבקעת בית שאן על ידי קבוצה של יזמים עם ניסיון עשיר בשוק החלב יחד עם קבוצה של קיבוצים שמנהלים את אחד הרפתות הגדולות בארץ. החלב הטרי מגיע מעמק יזרעאל ומעובד עוד באותו יום. המחלבה שמה דגש בפיתוח שוק מוצרי העזים כאשר מטרתה המוצהרת היא להביא סל של מוצרי איכות שיאפשר לציבור הרחב גישה תדירה למוצרים מחלב עזים. את חג שמחת החלב חוגגת המחלבה עם יציאה לשוק של יוגורט עזים לשתייה בתוספת סילאן (דבש תמרים). היוגורט יופץ בבתי הטבע עם מחיר מומלץ לצרכן של 9.95 .


מחלבת השומרון

בשנת 1926, עלה לארץ מתורכיה מרקו בכר עם אשתו ובנו הבכור והחלו לייצר גבינות כפי שנהגו בכל בית תורכי באותם ימים ומכרו אותם בתל-אביב הקטנה.
בשנת 1930, פתח מרקו יחד עם שני שותפים חנות לממכר גבינות ברחוב נחלת בנימין בתל-אביב (החנות קיימת עוד היום).
בשנת 1953 הקימו שלושת השותפים את "גבינות השומרון" במושבה בנימינה. מחלבה קטנה זו מכרה באותה בינה בולגרית וגבינת קשקבל מחלב צאן.תקופה רק כיום מנהל את "גבינות השומרון" דור שני למייסדים והמחלבה מייצרת כ-30 סוגי גבינה, המתפלגות לגבינות קשות, קשות למחצה, גבינות רכות ויוגורט. עוד היום מקפידה המחלבה, לייצר את גבינותיה בשיטות מסורתיות, המעניקות טעם ומרקם משובחים במיוחד.
מוצרים חדשים של המחלבה:
יוגורט של פעם מחלב בקר - היוגורט מיוצר בשיטות מסורתיות המקנות לו את טעמו המיוחד, מתאפיין בטעם ומרקם עשירים מאוד. גבינה בולגרית מחלב צאן - גבינה ארומתית בעלת מרקם נימוח. סמטנהגורט - מוצר המיועד ללקוחות יוצאי חבר העמים, המוצר מכיל גם שמנת וגם יוגורט ומאופיין בטעם ומרקם ייחודיים. אחוז שומן 9% בלבד. המוצר משווק בסניפי רשת טיב טעם.
לבירורים: 04-6388138 04-6389922

מחלבות בר הגליל - א.ת. דרומי, קריית שמונה

המחלבה מייצרת גבינות צהובות מחלב בקר בלבד. הגבינות מתאפיינות בטעם אנין ועשיר. המחלבה פותחת שעריה למבקרים, ניתן לצפות בתהליך הייצור, לטעום מהגבינות כמו כן תתקיים מכירת גבינות במחירי מבצע.
שעות פעילות: א'-ה' 15:00-7:00. יום ו' 13:00-7:00.
טלפון לבירורים: 050-7297647.


רפתות ומרכזי מבקרים:


מרכז מבקרים של מחלבות שטראוס

בין התאריכים 24-20 לפברואר בין השעות 13:00 עד 17:30 יתקיימו סיורים במקום. במסגרת הסיור:
צפייה בסרט תלת ממד, פעילות אינטראקטיבית - מחלבה וירטואלית לייצור מוצרי חלב. המבקרים ילבשו חלוקים וכובעים, יצטלמו ויצאו לסיור בפס הייצור של המפעל. בתום הסיור המבקרים יכנסו לחדר טעימות לטעום את מוצרי המחלבה הטריים והטעימים. לבסוף כל מבקר יקבל שי (הסיור במפעל מגיל 7 ומעלה. ילדים מתחת לגיל 7 יוכלו לקחת חלק בפעילויות השונות אך לא יוכלו לקחת חלק בסיור בפס הייצור.
הערה: חובה להגיע לבושים במכנסים ארוכים ובנעליים סגורות). הביקור ללא תשלום. מיקום: אזור התעשייה ברלב, על כביש 85, כ-5 ק"מ מזרחית מצומת אחיהוד.


רפת חפר - סיור מודרך ברפת רובוטית הגדולה בעולם

לכבוד שמחת החלב פותחת רפת חפר את שעריה בפני קהל המבקרים. הרפת היא בבעלות משותפת של הקיבוצים מעברות והעוגן. הפרות ברפת מנהלות את חייהן בעצמן באופן אוטונומי: הן אוכלות, נחות ונחלבות על פי לוח הזמנים שלהן ותפקידו של הרפתן הוא לשרת אותן. הסיור מתחיל ביונקיה בו צופים בהגמעת העגלות - ניתן ללטף אותן והסיור ממשיך דרך גידול העגלות ומערכת הרבייה, לומדים על דרך היווצרות החלב, איכות החלב, חיי היום יום של הפרה וצופים בתהליך החליבה הרובוטית.
משך הסיור כשעה - הסיור כרוך בתשלום.
טלפון לתיאום ובירורים: 052-3276083.
עלות: 20  למבקר, מתחת לגיל 5 ללא תשלום.
(ש)
