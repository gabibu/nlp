

במכרז שהסתיים בשבוע שעבר ובו התחרו חברות האשראי על העמלה אותה תשלם הממשלה תמורת סליקת התשלומים, זכתה חברת לאומי קארד שהציעה את העמלה הנמוכה ביותר.

במסגרת מדיניות החשב הכללי להגברת היעילות בעבודת הממשלה ולחיסכון כספי בהוצאות המגזר הציבורי, הוקמה ועדת מכרזים בראשות ממלא מקום החשב הכללי, אבי גבאי, למכרוז העמלה שתשלם המדינה תמורת סליקת התשלומים המבוצעים בכרטיסי אשראי למשרדי הממשלה.

במכרז שהסתיים בשבוע שעבר ובו התחרו חברות האשראי על העמלה אותה תשלם הממשלה תמורת סליקת התשלומים, זכתה חברת לאומי קארד שהציעה את העמלה הנמוכה ביותר.

על פי תוצאות המכרז, העמלה אותה תשלם הממשלה לחברות האשראי תרד בכ-18% המתבטאים בחיסכון כספי של כ-10 מיליון לתקופת ההתקשרות. בעקבות ירידת העמלה התקרה המותרת לתשלום למשרדי הממשלה באמצעות כרטיסי אשראי תעלה מסכום של 3,500  ל- 10,000  לתשלום בודד. בנוסף, יביא ההסכם החדש לייעול עבודת הגבייה של משרדי הממשלה ויקל על הציבור בביצוע תשלומים שונים למשרדים אלה באמצעות- דלפקי הבנקים, הטלפון ושרת התשלומים באינטרנט .

החשב הכללי, ד"ר ירון זליכה, ציין כי הצלחת המכרז מעידה על חשיבותם של הליכי תיחור בין מספר מתמודדים גם בשוק בו מספר השחקנים מוגבל והתחרות מצומצמת, זאת באמצעות מבנה מכרז ייחודי המאפשר לחברות האשראי הנוספות להתקשר עם המדינה בעמלה מופחתת מעמלת החברה הזוכה.

יודגש, כי בעקבות מדיניות החשב הכללי למכרז את כל התקשרויות הממשלה הושגו בשנה האחרונה הישגים חשובים בכל הקשור לצמצום הוצאות הממשלה תוך שמירה על איכות השירותים אותם היא מספקת לציבור ולחברות במשק. מדיניות זו באה לידי ביטוי גם במכרזים בתחום האשראי ובכלל זה האשראי למשכנתאות, לעסקים קטנים ובינוניים והעמדת הלוואות ליצואנים.

