

המדד המשולב החדש למצב עלה בינואר בשיעור של 0.3 אחוזים. במחלקת המחקר של בנק ישראל מציינים, כי השינויים במדד מצביעים על המשך מגמת העליה בפעילות. העליה החודש במדד המשולב הושפעה מהעליות שנרשמו ברכיבי הפדיון של המסחר והשירותיים, יבוא ויצוא הסחורות. עליות אלו קוזזו חלקית על ידי הירידה ברכיב הייצור התעשייתי.

אשר להתפתחות רכיבי המדד: מדד הפדיון של המסחר והשירותים עלה בדצמבר בשיעור של 3.3 אחוזים, לאחר ירידה של 3.6 אחוזים בנובמבר. מדד הייצור התעשייתי ירד בדצמבר בשיעור של 2.7 אחוזים, לאחר עליה של 1.3 אחוזים בנובמבר. במדד היצוא נרשמה עליה בינואר בשיעור של 1.6 אחוזים, בהמשך לעליה של 2.4 אחוזים בדצמבר. מדד היבוא עלה בינואר בשיעור של 2.5 אחוזים לאחר ירידה של 1.1 אחוזים בחודש דצמבר.
