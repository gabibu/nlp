

בראיון שהעניק ל'לוס אנג'לס טיימס' העיד הרברט סטיוארט שכיהן לאחר מלחמת העולם השניה כשומר בכלא נירנברג כי הוא היה זה שדרכו נמסר הציאניד שהביא להתאבדותו של בכיר הממשל הנאצי שנכלא, הרמן גרינג.

גרינג היה נחשב לשני בצמרת הממשל הנאצי ויועד להיות ממשיכו ויורשו של הפירר.

במהלך משפטי נירנברג נשפט גרינג למוות, אולם באופן שלא היה ברור עד כה התאבד בשנת 46' עוד בטרם ביצוע גזר הדין.

בראיון שפורסם ב'לוס אנג'לס טיימס' סיפר מי ששמר באותם ימים בבית הכלא הרברט סטיוארט כי בקבוק זעיר שנמסר לו על ידי צעירה הועבר על ידו לגרינג מבלי שבדק מה היה בו. הצעירה אמרה לו שמדובר בתרופה אותה חייב גרינג ליטול, אולם ככל הנראה בבקבוקון הוברח לגרינג הציאניד בו התאבד.

עד כה שמר סטיוארט, בן ה-78, על האירוע בסוד, אולם לבקשת ביתו החליט לחלוק אותו עם הציבור. בראיון אמר כי אחד משיקוליו היה חוק התיישנות שחל על מעשיו שנעשו לפני שישים שנה.

הראיון בו סיפר על האירוע פורסם בשבוע שעבר. כעת בוחנים הסטוריונים את מהימנות המידע שפרסם השומר לשעבר. במידה ואכן יש אמת בדבריו הרי שנמצא בכך פתרון לתעלומה שהעסיקה שנים את החוקרים.
היה מפקד טייסת שלימים מונה לשר הפנים במשטרו של אדולף היטלר והקים את הגסטאפו. לאחר מכן הוכתר כסגנו של היטלר והיה מהוגי התכנית שכונתה "הפתרון הסופי".
(ש)
