

סגן הרמטכ"ל, האלוף דן חלוץ יופיע ב"כנס ירושלים" השני בחסות העיתון "בשבע". הכנס יתקיים בימים י"ז-י"ט אדר ב' התשס"ה (28-30 במרץ 2005).

האלוף חלוץ, אחד המועמדים המובילים להיות הרמטכ"ל הבא, ידבר במסגרת הכנס הלאומי-כלכלי וייתן סקירת מצב על צה"ל ומלחמתו בטרור.

"כנס ירושלים" שיתקיים בתאריכים י"ז-י"ט אדר ב' התשס"ה (28-30 במרץ 2005) במלון ריג'נסי (לשעבר הייאט) בירושלים יעסוק בנושאים העומדים על סדר היום של מדינת ישראל והעם היהודי במישור הפוליטי, חברתי, כלכלי, מדיני ובטחוני.

לכנס מגיעים אנשי אקדמיה בכירים, אנשי עסקים, מנהיגים, רבנים, אנשי-רוח ואנשי ממשל מכל קצות הקשת הפוליטית מהארץ ומחו"ל. פרטים נוספים ניתן למצוא באתר הכנס:
www.JerusalemConference.com
(ש)
