

חבר הכנסת עוזי לנדאו, ראש מתנגדי ההתנתקות בליכוד, אומר לערוץ 7 כי בהתנהלותו האחרונה מבקש ראש הממשלה להכשיר את דעת הקהל למהלכים בסגנון ימי אלטלנה נגד המתנחלים.

בכנסת תחל אחר הצהריים ההצבעה על חוק פינוי-פיצוי. צפוי רוב משמעותי לממשלה, הנהנית מתמיכת השמאל הקיצוני, הערבים ויהדות התורה.

בעת ההצבעה צפוי להתקיים מחוץ לכנסת טקס קריעה של מסמך החוק בהשתתפות ראשי מועצת יש"ע ואישי ציבור מהימין. הללו אומרים כי מדובר בחוק אנטי מוסרי ואנטי דמוקרטי שאינו מחייב אותם.

ראש קבוצת מתנגדי ההינתקות בליכוד, חבר הכנסת עוזי לנדאו, הביע ביומן ערוץ 7 חשש כי ראש הממשלה מתכוון לנקוט צעדים כוחניים נגד ההינתקות. לדבריו על ההתבטאויות האחרונות של שרון ואנשיו נגד המתנחלים נועדו להצדיק הפעלת כוח נגד המתנחלים, בסגנון ימי אלטלנה.

לנדאו הזכיר בהקשר זה את האמירות "נשבור להם את העצמות" ו"המתנחלים גרועים ממחבלים", שיצאו מלשכתו של ראש הממשלה.
