

מועצת רשות הנמלים התכנסה היום לישיבתה האחרונה, ערב צאתה לדרך של הרפורמה בנמלים. במסגרת השינוי המבני, תפורק רשות הנמלים, שנוסדה בשנת 1961 , ובמקומה יחלו לפעול 4 חברות ממשלתיות חדשות   חברת נמלי ישראל-נכסים ופיתוח, חברות נמל חיפה, אשדוד ואילת וכן רשות הנמלים והספנות במשרד התחבורה.

דן תיכון, יו"ר מועצת הרשות , המשמש גם כיו"ר דירקטוריון החברה החדשה לניהול הנכסים והפיתוח אמר בישיבה כי הרפורמה בנמלי הים הצפויה לצאת הלילה לדרך היא מהשינויים המבניים החשובים והמורכבים שידע המשק . "מועצת הרשות והנהלתה תמכו וסייעו לקדם את ביצוע השינוי המבני בנמלים, מתוך רצון ליצירת תחרות בין הנמלים וחתירה למצוינות בשירות" אמר תיכון.

