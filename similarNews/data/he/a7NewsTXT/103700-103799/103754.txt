

לראשונה יתקיים השנה, שהוכרזה כשנת הרמב"ם, בטבריה הכינוס הבינלאומי לרפואה ואתיקה על פי הרמב"ם.

מארגני האירוע מוסרים כי הוא "ייערך לזכרו של רבי משה בן מימון, גדול הפוסקים בהלכה, פילוסוף, איש הגות, רופא ו"מורה נבוכים" לעם ישראל ולעולם הפילוסופיה כולו, במלאת 800 שנים למותו, ולרגל הכרזת שנת 2005 כשנת הרמב"ם על ידי ממשלת ישראל".

הכינוס הבינלאומי, הראשון, לרפואה ואתיקה על פי הרמב"ם יתקיים במלון שרתון מוריה בטבריה, עיר קבורתו של הרמב"ם, בתאריכים 24-20 במרץ ויתמקד בנושאים מתחום הרפואה והאתיקה הרפואית מנקודת מבטו ותפיסתו של הרמב"ם. בין הנושאים   רפואה מונעת, חולי ודרכי רפואה, אתיקה רפואית ורפואה והלכה.

כינוס יוצא דופן וחשוב זה, יאפשר לעוסקים בתחום הרפואה, האתיקה, המשפט, הפילוסופיה והתיאולגיה לעמוד מקרוב על מגוון נושאים בהן עסק הרמב"ם, כל אחד מנקודת מבט של עיסוקו. בין ההרצאות הרבות שייערכו בכינוס: היבטי הבריאות על פי מצוות התורה לפי פרשנות הרמב"ם, רפואה מונעת על פי הרמב"ם, הרמב"ם והנדסה גנטית, האתיקה ברפואה ועוד הרצאות רבות.

יצויין כי הכנס מאורגן ע"י ארטרא  ייזום, ארגון וניהול כנסים בינלאומים בעולם ובישראל המארגנת בכל שנה עשרות ארועים וכנסים מקצועים ונחשבת למובילה בתחומה.
(ש)
