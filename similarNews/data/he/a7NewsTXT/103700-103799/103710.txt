

מנכ"ל משרד רה"מ התחייב להעביר לעובדי המועצות הדתיות את כל חובות השכר בתוך שלושה שבועות.



אילן כהן, מנכ"ל משרד ראש הממשלה, מסר את התחייבותו בדיון שהתקיים בועדה לביקורת המדינה בכנסת בנושא אי-תשלום השכר במועצות הדתיות.

יצויין כי משרד ראש הממשלה הארחאי על המועצות הדתיות, עובדיהן ותיפקודן כחלק ממשרד הדתות אחראי על תשלום משכורותיהם של כ- 5000 עובדי המועצות הדתיות.

המשרד חייב תשלומי שכר ל-700 מתוך 5000 עובדי המועצות הדתיות ברחבי הארץ. מדובר בחוב המנוגד להוראת והכרעת בית-הדין הארצי לעבודה שקבע שקבלת שכר היא זכות יסוד שהמדינה חייבת לתת לעובדיה.

בהסתדרות מציינים כי בחלק מהמועצות לא שולם שכר במשך ארבעה חודשים. המדובר במועצות בבת-ים, בהרצליה, במעלה אדומים וקרני שומרון. במועצות אחרות לא שולם שכר במשך שלושה חודשים. המדובר במועצות אור-יהודה, גבעת עדה, אריאל (לנבחרים), בני שמעון, רחובות, יהוד ולוד.
ישנם מועצות בהן לא שולם שכר במשך חודשיים. המדובר במועצת חוף עזה, מטולה (מקדמות בלבד), מזכרת בתיה וקרית-גת.

עוד נמסר כי ישנם גם מקרים "קלים" בהם יש חובות שכר רק על חודש אחד. המדובר במועצות אור עקיבא, אריאל (עובדים לא נבחרים), בני-ברק, בית-שאן, זכרון יעקב, מבשרת ציון וקריית ארבע.
(ש)
