

בכנסת מתנהלת הצבעה על הסתייגויות לחוק פינוי פיצוי. כתבנו אריאל כהנא מוסר כי הממשלה מצליחה לדחות את כל ההסתייגויות שהגישו מתנגדי החוק.

הממשלה דוחה כל הסתייגויות מתנגדי החוק. הממשלה מצליחה לדחות את כל ההסתייגויות שהגישו מתנגדי חוק ההתנתקות. גם במקרים שבהם הועלו למליאה שתי נוסחים התקבלה עד כה עמדת הממשלה בלבד, כך מוסר כתבנו אריאל כהנא.

כתבנו מציין כי חמשת חברי הכנסת של יהדות התורה ואגודת ישראל נעדרים מההצבעה. חברי הכנסת גפני, רביץ, ליצמן ופרוש נעדרים. ח"כ ישראל אייכלר פורש מהיום מהכנסת על רקע הסכם רוטציה עם ח"כ שמואל הלפרט.

שר האוצר בנימין נתניהו מצביע לפי שעה עם הממשלה בעד סעיפי תכנית ההתנתקות. זאת בניגוד לידיעה שפרסם הבוקר הג'רוזלם-פוסט כי נתניהו יתנגד. מקורב לנתניהו אומר כי השר הבטיח לו הפתעות בהצבעה הערב. ייתכן כי אם נתניהו מתכנן הפתעה היא תתרחש רק בהצבעה הסופית על החוק כולו. (ר)
