

נשיא המדינה משה קצב נעתר לבקשתה של שרת המשפטים וארגון הצלב האדום וחתם על הקלה בעונשה של מחבלת אסירה שנכלאה בעוון איומים, החזקת סכין ושהות בלתי חוקית.

נשיא המדינה חתם על כתב הקלה בעונש למחבלת אסירה, נעימה נחלה - כבת 44, תושבת גפנה אשר הורשעה לפני כשמונה חדשים בהחזקת סכין, באיומים, כניסה ובשהייה בלתי חוקית מחוץ לחבלי יש"ע.

על המחבלת נגזר דין של 18 חודשי מאסר בפועל וכן מאסר על תנאי למשך שלוש שנים.

הבקשה לשחרורה המוקדם הוגשה על ידי ארגון הצלב האדום הבינלאומי. הארגון טען שמצבה הרפואי והמשפחתי מקשה עליה את השהות בכלא. על מנת להוכיח את טענותיו הציגו נציגי הארגון מסמכים רפואיים.

לבקשת הצלב האדום נוספה גם בקשתה של שרת המשפטים ציפי לבני שבמסגרת מחווה של רצון טוב מטעם ממשלת ישראל כלפי הרשות הפלסטינית יחון את המחבלת האסירה.

כאמור, הנשיא קצב נאות ואישר את ההקלה בעונשה של המחבלת.
(ש)

