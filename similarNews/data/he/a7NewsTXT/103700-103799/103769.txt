

מקורות ביטחוניים בכירים בישראל הכחישו כל קשר לתקיפת המטוס הבלתי מזוהה בסמוך למתקני גרעין במחוז בושהר באיראן. כך מדווח כתבנו קובי פינקלר.

איראן טרם אישרה את הדיווח על התקיפה האווירית, ועדיין לא ברור אם נגרם נזק.

איראן טוענת כי מטוס בלתי מזוהה הפציץ אחר הצהרים מטרות בעיר דאילם שבמחוז בושהר, סמוך למתקנים הגרעיניים. לא נמסר מה היתה מטרת ההפצצה ומה היו התוצאות. עדיין לא ברור אם בהפצצה היה מעורב מטוס אחד או מספר מטוסים. בכירים ביטחוניים בישראל מכחישים כל קשר לאירוע.

ההודעה על ההפצצה נמסרה בטלוויזיה האיראנית - ונסיבות התקרית כלל אינן ברורות, לפי שעה. חיל האוויר האיראני וכן מערך הנ"מ ירו לעבר המטוס, שחדר למרחב האווירי וירה טיל, במרחק של כ-20 ק"מ מהעיר, כך מסרו האיראנים.
