

"נקשור עצמנו בשלשלאות לגוש קטיף. מה זה? שרון הוא איזבלה מלכת ספרד שהוא מגרש יהודים?" שואל הזמר אריאל זילבר המחפש היום בית בחבל קטיף למגורים וקורא לכל בעל נפש יהודית לעשות כמותו.

הזמר אריאל זילבר מקיים היום סבב בין ישובי חבל קטיף שם הוא מחפש בית ובכך יוכל לממש את הצהרתו ולהתגורר במקום "עד ששרון יתפכח מהערפל", הוא אומר.

ניסנית או אלי סיני, זו ההתלבטות שבפניה ניצב האמן אריאל זילבר המבבקש להתגורר בחבל קטיף. עם זאת בכוונתו לסייר במהלך היום בכל ישובי החבל.

אני מתכוון להישאר כאן עד ששרון יתפכח מהרעיון הזה ותתבטל הבושה הזו של הכנסת, של עם ישראל ושל הממשלה הזו שהונתה את העם, הוא אומר. "מה זה? שרון הוא המלכה איזבלה הספרדית שהוא מגרש כאן יהודים?:

זילבר קורא לכל מי שנפש יהודי בקרבו להצטרף למהלך בו בחר. "כולם צריכים להגיע לכאן ולמנוע את המהלך. זה לא התנתקות זה גירוש שהוא עלבון לעם היהודי וצריך למנוע אותו".

"נקשור את עצמנו בשלשלאות לגוש קטיף", אומר זילבר ומסרב לעכל אפשרות של עקירת ישובים וגירוש יהודים.
(ש)
