

בשיחה עם תא הכתבים הזרים בירושלים הודה ראש הממשלה שלמרות הבטחתו החליט נשיא רוסיה ולדימיר פוטין לממש את עסקת הטילים עם סוריה.

ראש הממשלה שרון הודיע שאמנם בעבר הבטיח לו פוטין שלא יעביר את הטילים לסוריה, אולם כעת הוברר שהרוסים נחושים בדעתם לממש את הסיכום עם סוריה ולשם כך יבטלו את הבטחת פוטין לשרון.

ראש הממשלה הביע את אי שביעות רצונו מהכוונה הרוסית להתעלם מהבקשות הישראליות ומההבטחה הרוסית שהתקבלה כבר לפני שנתיים.

עם זאת הביע שרון תקווה שהרוסים יקיימו לפחות את הבטחתם שלא לאפשר העברת הטילים לידי מחבלי החיזבאללה על ידי הממשל הסורי.

על דבר החלטת פוטין נודע לראש הממשלה ממכתב רשמי שקיבל מפוטין עצמו.
(ש)
