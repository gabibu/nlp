

"שר הביטחון ששהחליט על ביטול עמדות ומחסומים רוצה היום להעביר לשליטת הרשות הפלשתינאית את בית לחם וקלקיליה יגרום לפיגוע תוך זמן קצר בירושלים", כך אומר היום אל"מ משה הגר, ראש המכינה הקדם צבאית ביתיר.

"שר הביטחון שביקר בחברון ביום רביעי והחליט על ביטול עמדות ומחסומים מה שגרם לפיגוע ביום שישי, והיום רוצה להעביר לשליטת הרשות הפלשתינאית את בית לחם וקלקיליה יגרום לפיגוע תוך זמן קצר בירושלים ודמי כל הישראלים הרבים שנהרגים בגלל המהלכים הללו בראשו" כך אומר היום אל"מ במיל' משה הגר, ששימש כסגן מפקד אוגדה במבצע חומת מגן.

בראיון ליומן הצהרים של ערוץ 7 תקף הגר את ההתנהלות האחרונה של צה"ל, "אנו נמצאים במצב שצה"ל והשב"כ נחים ואינם מתקיפים שלושה וחצי חודשים, מה שגורם להתארגנות מצד המחבלים של מערך של פיגועים".

בתשובה לשאלת כתבנו עוזי ברוך על המעצרים שבכל זאת נעשו לאחרונה השיב אל"מ הגר כי המעצרים הם מינוריים ואין חיכוך מספיק בין צה"ל לאוכלוסיה שגורם למחסור רב במודיעין, "מח"ט האזור מוטי ברוך אמר שלא היה שום מודיעין בקשר לפיגוע וזאת רק בגלל היכולת המודיעינית המוגבלת של צה"ל כיום, שמשימתו העיקרית היא ההינתקות ולא הגנה על תושבי מדינת ישראל".
