

בעקבות פתיחת כביש וורבורג לתנועה בשבת האחרונה, הודיעו שני חברי מועצת העיר מטעם המפד"ל, יפה פרץ ובנצי כץ, כי הם פורשים מהקואליציה בראשותו של יונה יהב. כך דווח ברדיו חיפה

השניים דורשים מראש העיר להדיח את יו"ר ועדת התחבורה העירונית ד"ר משה בקר. "לא יתכן שבניגוד לעמדת ראש העיר, שהיה נגד פתיחת הכביש בשבתות, פנה ד"ר בקר למשרד התחבורה ודרש את פתיחת הכביש. הוא גם לא הסתפק בכך ובא למקום בליל שישי להתסיס את הרוחות", אמרה חברת המפד"ל יפה פרץ.
