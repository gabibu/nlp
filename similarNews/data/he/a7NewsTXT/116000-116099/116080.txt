

"כל שבעת המוזמנים לחקירה ע"י המשטרה בדרכם לחקירה למרות שלא קיבלו עד עכשיו את הזימונים בצורה מסודרת", כך טען היום ברוך מרזל, תושב מלון מעוז הים שבגוש קטיף.

"כל שבעת המוזמנים לחקירה ע"י המשטרה בדרכם לחקירה למרות שלא קיבלו עד עכשיו את הזימונים בצורה מסודרת ולמרות שחמישה מהם אינם תושבי המלון, והאזרח שירה כבר בידי המשטרה, הופכים את תושבי המלון לחבורת פורעי חוק", כך אומר היום ברוך מרזל תושב מלון "מעוז הים".

בראיון ליומן הצהרים של ערוץ 7 אמר מרזל שהניסיון לחבר את הקטטה שאירעה בחוף הים לתושבי המלון הוא ספין של המשטרה והתקשורת, "המלון משמש למגורים והוקמו בו ישיבה וכולל על ידי תושבי גב ההר שרוצים להלחם על ארץ ישראל. יושבי המלון מורכבים מכל גווני הקשת הימנית ולא מונים רק אנשי כ"ך".

בתשובה לשאלת כתבנו עוזי ברוך מדוע ביצרו את המלון השיב מרזל כי מטרת המלון הוא לרכז את האנשים שמתנגדים לתכנית ההינתקות, "המלון ישמש אבן שואבת לאנשים שרוצים להפיץ את המסרים של ההתנגדות למזימות שרון".
