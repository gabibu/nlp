

נשיא המדינה, מר משה קצב, ורעייתו, הגב' גילה, ייצאו לביקור רשמי בספרד, בהזמנת מלך ספרד, חואן קרלוס, והמלכה, סופיה. במהלך הביקור יתארחו הנשיא ורעייתו על שולחנם של מלך ספרד והמלכה.
כן ייפגש הנשיא לפגישות עבודה עם ראש ממשלת ספרד, שר החוץ הספרדי, יו"ר הפרלמנט ויו"ר האופוזיציה. בנוסף לביקור במדריד, יבקרו הנשיא ורעייתו גם בטולדו ובקורדובה שם ייפגשו עם ראשי הממשל המקומי והקהילות היהודיות. הנשיא ורעייתו יניחו זר באנדרטה שהוקמה לזכר הרוגי הפיגוע במדריד.
