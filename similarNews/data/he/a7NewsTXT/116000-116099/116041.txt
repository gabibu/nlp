

ארבעה הרוגים ותשעה פצועים בתאונת דרכים קשה אירעה בקטע הכביש המחבר בין צומת שוקת לערד. כל הפצועים הם בדוואים. בתאונה אחרת בדרום נהרגה ילדה. אשה כבת 70 נהרגה בתאונה חזיתית בצפון.


בתאונה חזיתית שארעה סמוך לצומת שוקת בדרום בין טנדר מסחרי לרכב פרטי נהרגו שתי נשים וגבר כבני 45 ותינוקת שנפצעה אנוש ומתה מפצעיה במרכז הרפואי סורוקה בבאר שבע. כל ההרוגים הם מן העדה הבדוואית. פצוע קשה, פצוע בינוני ו-6 קל פונו גם הם לסורוקה לקבלת טיפול.

כתבנו בדרום משה פריאל מציין כי 2 ילדים נפצעו בתאונה במצב קשה ופונו למיון ילדים במרכז הרפואי סורוקה יחד עם 5 פצועים נוספים שהועברו במצב בינוני לחדר המיון הרגיל.

כתבנו מדווח כי עשרות בדוואים החלו להתפרע בשערי בית החולים סורוקה על רקע הנפגעים בתאונת הדרכים שהיו כולם מן העדה. המשטרה הגיעה בכוחות מתוגברים ומפזרת כרגע את המפגינים

בצהריים התנגשה משאית בחמישה כלי רכב כשני קילומטרים צפונית לאילת. במקום הרוגה אחת כבת 13, שנים קשה (כבני 50) אחד בינוני ו-12 פצועים קל. כל הפצועים פונו במסוק ובאמבולנסים לבתי החולים יוספטל באילת וסורוקה בבאר שבע.

אחר הצהרים נהרגה אשה כבת 70 בתאונה חזיתית שאירעה בכביש בין צומת המוביל לצומת גולני בצפון, סמוך לתורען. מספר אנשים נפצעו בתאונה בדרגות בינוני וקל.
