

רופאים במחלקה הפסיכיאטרית במרכז הרפואי "הדסה" ירושלים זיהו לראשונה גן הקשור לתסמונת פוסט טראומטית. מדובר בגן Dat האחראי על הולכת חומר הנקרא דופאמין בתוך המערכת העצבית.

כתב עתי"ם מוסר, כי את המחקר ניהלו מנהל המחלקה הפסיכיאטרית פרופ' אריה שלו וד"ר רונן סגמן רופא בכיר במחלקה. הם בדקו יותר מ-200 נפגעי טראומה מאזור ירושלים שחוו אירוע טראומטי בפיגועים, תאונות דרכים ותקיפות למיניהן. החוקרים גילו כי מוטציה בגן ה-DAT מופיעה בשכיחות גבוהה יותר אצל חולים הסובלים מתסמונת פוסט טראומטית.בכוונת החוקרים -להגדיל את המידגם של האנשים המשתתפים במחקר ובאמצעותם להמשיך לחפש גנים אחרים שקשורים לתסמונת.
