

ארבעת עצורי המחתרת היהודית מבת-עין, לא יורשו החל מיום ה' להיפגש עם ילדיהם פנים מול פנים.
הארבעה, עופר גמליאל, יוסי בן-ברוך, ירדן מורג ושלמה דביר, הודיעו בעקבות כך שהם מסרבים לקבל את משפחותיהם כצעד מחאתי, ובמקביל, הם מבקשים להגיש ערעור על ההחלטה.

עד היום הורשו הארבעה להיפגש עם ילדיהם ונשותיהם באופן אישי ללא הפרעה. הנהלת כלא איילון הודיעה הבוקר להם כי בהוראת השב"כ יורשו העצורים להיפגש עם עם משפחותיהם רק דרך מחיצות זכוכית.
