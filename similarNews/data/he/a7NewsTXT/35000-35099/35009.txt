

בלשי משטרת חברון חשפו הלילה בכפר יאטה שבאיזור חברון מעבדה לזיוף תעודות ומסמכים. כתבנו קובי פינקלר מוסר, כי אחד מהחשודים הוא שוטר ברש"פ, ולהערכת המשטרה, השניים זייפו מאות תעודות זיהוי ישראליות שסייעו, בין היתר, לגורמי פח"ע להחדרת ממחבלים מתאבדים לשטח ישראל.

בפשיטה שנערכה במעבדתם נתגלו שלוש מדפסות, עטיפות כחולות של תעודות זיהוי, ניילונים ועטים מיוחדים, חותמות וטפסים מסוגים שונים. השניים נחקרים גם בסיוע למחבלים להיכנס לתחומי ישראל.
מהמשטרה נמסר כי צפויים מעצרים נוספים וכי להערכת המשטרה, קיימות מעבדות נוספות מסוג זה בשטחי יש"ע.
