

נשיא מצרים, חוסני מובארק, אמר היום כי הודיע לעיראק לפעול כדי למנוע מיתקפה אמריקנית, והוסיף כי המליץ על התייחסות רצינית לחזרתם של פקחי הנשק של האו"ם, והימנעות מפירסום "הצהרות מתגרות".

"הבהרתי לסאברי שעלינו לטפל ברצינות באפשרות של מיתקפה על עיראק. אמרתי לו שאם אין לבגדאד מה להסתיר בהתייחסות לנשק להשמדה המונית, הרי שאפשר לתת סיכוי לפיקוח", אמר
מובארק, שדבריו צוטטו בהודעת סוכנות הידיעות המצרית. מובארק גם הזהיר שפלישה אמריקנית לעיראק תוכל לגרום לתוהו ובוהו באיזור.
