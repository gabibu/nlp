

בראיון המתפרסם בג'רוזלם פוסט אומר רה"מ שרון כי הוא אינו מעונין לשבת בשכם לנצח. איננו מעונינים להפגין נוכחות מתמדת בשכם בג'נין וברמאללה, מוסיף שרון.

אנו מעונינים לכונן הסכם עם הפלשתינים ואנו פועלים לשם כך ללא הרף, אומר שרון אך לפלשתינים צריך להיות ברור שיש לכבד הסכמים. בעבר הם לא קיימו את ההסכמים מציין שרון, אך לא נסכים לכך יותר.

שרון אומר כי במוקטעה מסתתרים בין הרוצחים הגדולים הקיימים היום בעולם אך פריצה למוקטעה כדי ללוכדם עלולה לסכן את חייו של ערפאת. בדעתי אומר שרון לקיים את הבטחתי לנשיא בוש שלא לפגוע פיזית בערפאת.

מלחמת אוסלו הוכיחה שתקוותם הגדולה של הפלשתינים לשבור את ישראל לא הועילה אלא ההיפך החברה הישראלית הראתה את איכותה ואת רוח ההתנדבות המופלאה שלה. לעומתה, החברה הערבית נמצאת בתהליך קריסה ובמלחמתה עם ישראל היא רק גרמה לעצמה נזק.

עוד חושף שרון במאמר כי הוא רואה במלחמת לבנון מלחמת הצלה ולא טראומה ובגלל הנסיונות להחליף את השלטון בעיצומה של המלחמה יעדים רבים לא הושגו.

אמריקה, חושף שרון חברה בזמן מלחמת לבנון אל הכוחות שמנעו מלבנון לחתום הסכם עם ישראל ובכך מנעה את אפשרות הקמתו של משולש דמוקרטי נוסח מערבי בלבנון ישראל ומצרים. בכך אמריקה שגתה, קובע שרון.
