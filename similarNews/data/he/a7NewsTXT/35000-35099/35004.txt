

איראן החלה בייצור המוני של טילי קרקע קרקע חדישים. על פי הדיווחים, שר ההגנה עלי שמחאני, חנך את קו היצור לטילי קרקע קרקע מסוג "פתח איי-110", (שנוסו בהצלחה בספטמבר) ושטווח שיגורם כ-200 ק"מ, וכן של טילים נגד ספינות ופגזים נגד מטוסים 35 מ"מ. "המדיניות האיראנית לייצור נשק להגנה נועדה לתת את מירב הביטחון לגבולות הרפובליקה האיסלמית". כך דיווחו עיתוני איראן.

נזכיר כי נשיא ארה"ב ג'ורג' וו. בוש צירף את איראן ל"ציר הרשע" וטען כי טהראן מנסה להשיג נשק להשמדה המונית. ארה"ב גם קראה למדינות רוסיה, סין וצפון קוריאה להפסיק את שיתוף הפעולה בנושא נשק עם הרפובליקה האיסלמית.

(עתי"ם - רויטרס)





