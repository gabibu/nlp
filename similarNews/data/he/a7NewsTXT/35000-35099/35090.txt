

למרות ההכחשות של גורמי החמאס, סבורים גורמים בכירים במערכת הבטחון כי "ישנה ודאות של
99% שמוחמד דיף חוסל" בהפצצת מסוקי הקרב בשכונת שייח' רדואן בצפון עזה. בכיר מחבלי החמאס, עבד אל עזיז אל רנטיסי, הכחיש את הדיווחים.

יצויין כי מוחמד דיף, בן 36, הנחשב למבוקש מספר 1 על-ידי ישראל היה תחילה סגנו של "המהנדס" יחיא עייש שחוסל ברצועת עזה. מוחמד דיף נחשב כיורשו של סלאח שחאדה, שחוסל על-ידי צה"ל בחודש יולי והוא תפס את מקומו כראש הזרוע הצבאית של החמאס - "גדודי עז א-דין אל קאסם".
