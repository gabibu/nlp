

שירות הביטחון הכללי בשיתוף עם יחידת המסתערבים במג"ב איו"ש, עצרו הערב את נדאל ענאיה, בן 32, ראש מחבלי "גדודי אל אקצה" בקלקיליה. נדאל ענאיה היה מעורב בגיוס חוליות טרור ובשילוח מפגעים לביצוע פיגועי מטען וירי כנגד כוחות צה"ל ואזרחים ישראלים בישובים סביב קלקיליה.

מצה"ל נמסר כי בחודש יולי השנה, היה נדאל ענאיה אחראי לגיוס ארבעה מחבלים מתאבדים לביצוע פיגוע התאבדות בישראל. הפיגוע סוכל ע"י מעצר החולייה במבצע משותף של שירות הביטחון הכללי וצה"ל.
