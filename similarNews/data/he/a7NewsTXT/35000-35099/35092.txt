

הראל מרמלשטיין בן ה-23, שנפל בהתקלות הבוקר עם מחבל ליד טול כרם, נולד וגדל בשכונת צמרת הבירה בירושלים וסיים בהצטיינות את הלימודים בחטיבת הביניים בביה"ס רנה קאסן. כאשר משפחתו עברה לגור במבשרת ציון הוא החל ללמוד בביה"ס התיכון "הראל" בישוב, והיה בוגר מחזור א' של בית הספר. גם את לימודיו התיכוניים סיים הראל בהצטיינות.

"הוא היה בן אדם משכמו ומעלה, בן אדם שלא ויתר כדי להשיג את מטרתו, צירוף של כשרון ועקשנות", סיפר אורי חברו לספסל הלימודים. כתב עתי"ם מוסיף ב-1997 התגייס הראל לצה"ל והחל בקורס טייס. הוא הודח מהקורס בשלב מתקדם מאוד ולמרות שהיה יכול להמשיך בתפקיד לא קרבי, החליט הראל הי"ד להתחיל את המסלול בשייטת 13 (הקומנדו הימי). הראל נשלח לקורס קצינים והשתתף בעשרות פעולות ומבצעים של היחידה.

הראל הניח אחריו הורים, ליאורה ויעקב מרמלשטיין, אחות לימור שהלכה בדרכו ומשרתת גם היא בשייטת ושתי אחיות צעירות, רוני בת 16 וגילי בת 11. עם מותו הועלה הראל מרמלשטיין לדרגת סרן. כאמור, הוא יובא למנוחות מחר ב-10 בבוקר בבית הקברות הצבאי בהר הרצל בירושלים.
