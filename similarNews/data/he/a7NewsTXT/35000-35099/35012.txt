

מזה ימים אחדים שובתות כמה משפחות מפליטי צד"ל ברחבת עיריית קרית-שמונה. השובתים מוחים על תנאי החיים הקשים אליהם נקלעו בעת האחרונה ועל העדר התייחסות של השלטונות אליהם.

השובתים הקימו אוהל מחאה ברחבת עיריית קרית שמונה. בני המשפחות שוהים במקום עם ילדיהם ובכוונתם לשבות "עד אשר ייפתר עניינם".

סלימאן נחלה, נציג משפחות צד"ל בצפון מסר כי הבעייה העיקרית התעוררה בעקבות החלטת המדינה לחלק את הטיפול בענייני משפחות צד"ל בין משרד הביטחון ובין משרד הקליטה. הוא הוסיף כי בכוונת משפחות צד"ל להפגין ביום ראשון הקרוב בכיכר רבין במחאה על תנאיהם.
