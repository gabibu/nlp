

בפיגוע ירי בצומת הכבשים סמוך לבית חגי שבהר חברון נפצעו שלושה ישראלים מהם שניים באורח קל ותינוקת באורח בינוני. ככל הנראה פתחו מחבלים באש אוטומטית מן המארב לעבר רכבם של בני המשפחה. כוחות הבטחון סורקים כעת את זירת האירוע בחיפוש אחר עקבות המחבלים. הפצועים פונו על ידי אמבולנסים מישובי האיזור לבית החולים הדסה עין כרם בירושלים.

פיגוע גדול נמנע אתמול בעת שנתגלתה מכונית תופת בצומת שבעה בין היישוב חרמש לבין בקעה אל שרקייה בשומרון.

כוחות צה"ל הבחינו במכונית חונה לצד הדרך, אשר עוררה את חשדם משום שלא נשאה לוחיות רישוי.
חבלנים של צה"ל הוזעקו למקום, ובבדיקת המכונית התברר כי היא מכילה עשרות קילוגרמים
של חומרי נפץ ובלוני גז, אשר חוברו לטלפון נייד. החבלנים סגרו את הכביש וביצעו פיצוץ מבוקר של מכונית התופת. לא היו נפגעים, ולא נגרם נזק.

אתמול הותר לפרסום כי ביום שלישי השבוע עצרו כוחות הביטחון מחבל בצומת א-רם בצפון לירושלים. המחבל תכנן לבצע פיגוע במרכז הארץ. ביום שני התקבלה במשטרת ירושלים התראה חמה על כוונת מחבל לחדור לתחומי ירושלים דרך מחסום א-רם. במשטרה הוכרזה כוננות שיא, ומאות שוטרים נפרשו ברחבי העיר. רוב הכוחות הופנו אל חלקה הצפוני של ירושלים, שם אף הוקם חדר פיקוד משטרתי, ובו ישב סגל הפיקוד הבכיר של המשטרה. למאות השוטרים חולקו תמונות של המחבל שהיה מיועד לבצע את הפיגוע.

ביום שלישי אכן נתפס המחבל, ובחקירתו הראשונית הודה כי תכנן לבצע פיגוע
