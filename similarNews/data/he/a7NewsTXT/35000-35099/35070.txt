

סגן הראל מרמלשטיין ממבשרת ציון, בן 21, קצין בשייטת 13, נהרג הבוקר בחילופי אש סמוך לטול כרם. לאחר מותו הועלה מרמלשטיין לדרגת סרן. הודעה נמסרה למשפחתו.

סרן מרמלשטיין, הוביל כח ללכידת מבוקשים באיזור טול כרם. כאשר ביצע הכח סריקות במערות באזור הכפר חירבת אבו חמש, מזרחית לטול כרם יצא מחבל מאחת המערות ופתח לעבר הכח באש.

הקצין נפגע באורח קשה מאוד, ופונה במסוק של חיל האוויר לבית חולים תל השומר שם מת מפצעיו.

הכח השיב אש לעבר המחבל והוא נהרג.
