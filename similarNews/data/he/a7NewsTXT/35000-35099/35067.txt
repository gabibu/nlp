

הבוקר דווח כי נסיון חדירה של מחבל לישוב אלי סיני בצפון רצועת עזה סוכל בשעה שכוח צה"ל איתר אותו וחיסלו. לכוחותינו לא היו נפגעים בהתקלות.

בתדרוך לכתבים ברצועה אמר סא"ל יוסי חדד, מפקד הגדוד האחראי על הגזרה, כי המחבל ביקש לבצע "פיגוע הקרבה" באלי סיני. תכליתו של פיגוע הקרבה הוא הרג אנשים עד לחיסול המחבל.

המחבל התגלה על ידי הכוח באזור בו הולכת ונבנית היום גדר מערכת שנועדה להגן על ישובי צפון הרצועה מפני חדירות מחבלים.

הכוח שגילה את המחבל פתח לעברו באש וחיסל אותו. על גופת המחבל ההרוג נמצא רובה קלצ'ניקוב, 6 מחסניות וכן רימונים.
