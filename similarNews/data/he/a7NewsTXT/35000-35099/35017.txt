

ראש הממשלה לשעבר בנימין נתניהו ניפגש היום עם בני משפחת ג'סנר מגלאזגו שבסקוטלנד שבנם יוני ז"ל נרצח בפיגוע בתל אביב בשבוע שעבר. כתב עתי"ם מוסר, כי נתניהו ביקש להיפגש עם בני המשפחה לאחר שנודע לו כי יוני נקרא על שם אחיו, יוני נתניהו.

בני משפחת ג'סנר שהגיעו מחו"ל לאחר שנודע על פציעתו האנושה של יוני, שוהים מאז פטירתו במלון בירושלים עד אחרי חג הסוכות. האב יוסף ג'סנר אמר לנתניהו כי ביקורו חיזק אותם. "זהו כבוד גדול לנו וליוני", אמר. נתניהו הציע לבני המשפחה להנציח את זכרו של בנם בספר והם גילו לו כי בין חפציו מצאו מחברת ובה אימרות שכתב יוני ג'סנר בשנים האחרונות על נושאים שונים.
