

העתון אל קודס היוצא לאור בלונדון מפרסם כי סביב ביתו של מחמוד אבס המכונה אבו מאזן, סגנו של ערפאת, תוגברה השמירה בשל איומים מצד גורמים פלשתיניים.

לטענת העתון אבו מאזן מאויים בשל מפגשים שהוא מקיים עם גורמי פתח' בנסיון למצוא הנהגה חלופית ברשות ובסופו של דבר למנות עצמו לכהונת ראש ממשלה.

גם נביל עמר חבר הקבינט לשעבר טוען כי הפתח' איים עליו וכי רעולי פנים ירו כ 40 כדורים לעבר ביתו שבשכונת עתירה ברמאללה.

אבו מאזן אמר בראיון לתחנה הלויינית אל ג'זירה כי כל המפגשים שהוא מקיים היו בתיאום עם ערפאת וכי נושא מינוי ראש ממשלה, לא נידון במפגשים שלו כלל.
