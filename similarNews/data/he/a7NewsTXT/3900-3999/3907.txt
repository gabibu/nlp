

ועדת ההיגוי להערכות בטיפול ברעידות אדמה, בראשותו של יו"ר ועדת השרים, מר אביגדור ליברמן ומר יעקב היכל, קיימה היום ישיבת חירום על מנת לדון בצעדים שיש לנקוט לזירוז תהליכים שונים, וזאת בעקבות אסון ורסאי.

ועדת ההיגוי רואה באסון ורסאי תזכורת מוקטנת אך מוחשית לאסון שעלול להגרם כתוצאה מרעידת אדמה חזקה במדינת ישראל. ועדת ההיגוי נוקטת פעולות אשר מטרתן הקטנת הנזקים הצפויים כתוצאה מרעידת אדמה.

ועדת ההיגוי, שהוקמה ע"י ממשלת ישראל לאחר רעידת האדמה בטורקיה, הגישה לממשלה דו"ח הכולל מספר תוכניות עבודה. הדו"ח ותכניות העבודה אושרו ע"י הממשלה בינואר 2001. כן אושר תקציב בסך 10 מיליון ש"ח לשנה במשך חמש שנים.

בישיבתה היום דנה ועדת ההיגוי במספר נושאים אשר ממילא טיפלה בהם ובדעתה לקדמם כעת במהירות. ביניהם, הכנת מערך השתלמויות למהנדסים, בניית מערך לאכיפת תכנון וביצוע של מבנים, סקר עמידות מבנים ברעידות אדמה, הערכות מערך הרווחה והסיעוד ועוד.

