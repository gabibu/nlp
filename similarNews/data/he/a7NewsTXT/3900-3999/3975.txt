

המנהיג הדרוזי וואליד ג'ומבלאט קרא לשלטונות הלבנונים לזרז את שירטוט הגבול הלבנוני-סורי, כדי להוכיח לעולם את שייכותם ללבנון של חוות שבעא, שנכבשו ב-1967 מסוריה ע"י ישראל. בהעדר הסכם גבולות בין לבנון וסוריה המאשר את הגבול, או של הכרה סורית רשמית בשייכותם של חוות שבעא ללבנון, רואה הקהיליה הבינלאומית את חוות שבעא כשייכות לסוריה, ומאשרת בכך שישראל סיימה את נסיגתה הסופית והמוחלטת משטחה של לבנון.

לדברי ג'ומבלאט בקביעת השייכות של חוות שבעא ללבנון תפתח הדרך הלגיטימית לפעול "כדי להחזיר את האדמות בכל האמצעים, כולל מאבק מזויין, שייראה לגיטימי בעיני העולם". דבריו התייחסו לתנועת החיזבאללה, המנהלת את ההתנגדות נגד ישראל באזור.


