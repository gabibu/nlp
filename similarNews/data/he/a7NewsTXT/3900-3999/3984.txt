

ראש הממשלה אריאל שרון דחה אתמול בערב את ההערכות כאילו הנשיא לשעבר עזר ויצמן התבקש על ידו לתווך בין ראש ממשלת ישראל לבין נשיא מצרים חוסני מובארק.

בסיום נאומו בפני מזכירות הליכוד נשאל שרון לפשר נסיעתו של ויצמן למצרים ואמר, כי נסיעתו של נשיא המדינה לשעבר למצרים היתה פרטית. "אני מקווה שהוא נהנה מביקורו", הוסיף ראש הממשלה, וציין כי ויצמן לא העביר בשמו בקשות כלשהן למובארק. "לא פניתי בשום בקשה לנשיא מובראק. לא ביקשתי שום דבר", אמר שרון.

ראש הממשלה אמר עוד: "הזמנתי את הנשיא מובארק לביקור בישראל. אמרתי שיתקבל בצורה היפה ביותר. מאוד נשמח לביקורו בישראל".
