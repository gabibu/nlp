

דב אייכנוולד, מנכ"ל הוצאת "ידיעות אחרונות": את הארי פוטר קוראים גם החרדים.
במוצאי שבת הקרוב ייפתח שבוע הספר העברי. בשיחה ביומן הצהריים של ערוץ 7 אמר מנכ"ל הוצאת הספרים "ידיעות אחרונות" דב אייכנוולד כי ניכרת עלייה בהיקף רכישת הספרים. לדעתו המצב הבטחוני הרעוע מיטיב עם הקריאה, שכן אנשים שוהים יותר בבתיהם, ולכן הם רוכשים יותר ספרים.
אייכנוולד ציין כי שבוע הספר העברי הוא במדינת ישראל מעין חג לאומי, וזה עניין ייחודי בעולם. לדבריו, הספרים הפופולריים ביותר שחוצים עמים, גבולות, דתות וגילאים הם ספרי הארי פוטר, והוסיף שאפילו הציבור החרדי בארץ קורא אותם.

