

עשרות ילדים פלשתינים ערכו ביום חמישי שביתת-שבת לפני בניין "קרן האו"ם למען הילד" (יוניצ"ף) בדמשק, ומחו על פעולות ישראל נגד הילדים הפלשתינים בשטחי יש"ע. המפגינים מסרו מכתב למנהל הכללי של הארגון בדמשק, ובו קראו לארגון לסייע לילדים בעזה ובגדה המערבית.
באמצעות נציג האו"ם בדמשק שלחו המפגינים מסר דומה למזכ"ל האו"ם קופי ענאן, וקראו לקהילייה הבינלאומית להגן על הילדים הפלשתינים. המפגינים נשאו שלטים, ובהם גינו את ממשלת ישראל. באחד השלטים נכתב "שרון - היטלר של המאה ה-21". בשלט אחר נכתב "שרון רוצח ילדים".

