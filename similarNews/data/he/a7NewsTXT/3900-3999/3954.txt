

צביקה שלף, תושב מבוא דותן בן 63, שנפצע קשה בפיגוע ירי בבאקה אל-שרקיה, מת מפצעיו. צוות מד"א חדרה שהגיע למקום הפיגוע ורופא קבעו את מותו.

היציאה ממבוא דותן מחייבת מעבר דרך אחד משני כפרים ערביים, יעבד או באקה אל-שרקיה, כדי להכנס לתחומי "ישראל הקטנה".

היום בשעה 18:00 תתקיים הלוויתו של שלף במבוא דותן שבשומרון.

שלף נרצח היום בעת שנסע ברכבו, ונורה למוות בידי מחבלים פלשתינים. הוא יטמן ליד בנו שנהרג בתאונה לפני חמש שנים.

צה"ל הטיל עוצר על הכפר בקה א שרקיה, וכפרים נוספים הסמוכים למקום הפיגוע.
