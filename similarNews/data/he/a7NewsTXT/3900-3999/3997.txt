

לשכת מולדת החליטה לאמץ את המלצת מנהיגה, רחבעם זאבי, ולעזוב את הממשלה. זאת נוכח המשך מדיניות ההבלגה של ממשלת שרון והסכמתו להקפיא את הבנייה ביישובי יש"ע.

ואולם, בהחלטת הלשכה, שפורסמה הבוקר, נאמר כי מולדת תעזוב את הממשלה רק בהסכמת שני שותפיה   תקומה וישראל ביתנו. כך מדווח כתבנו חגי סרי. החלטת לשכת מולדת לעזוב את הממשלה תובא לדיון בישיבת הסיעה המאוחדת האיחוד הלאומי ישראל ביתנו בתחילת השבוע הבא.
