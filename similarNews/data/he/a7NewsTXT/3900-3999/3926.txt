

הרב הראשי לישראל הרב ישראל מאיר לאו קרא לעם ישראל לא ליפול לתוך רגשות של ייאוש עקב האירועים הקשים הרודפים אותנו, ולהאמין כי העתיד צופן בחובו תקווה גדולה. הרב אמר את הדברים בצפת בטקס חנוכת "בית התבשיל" לישישים ולגלמודים. "העם שלנו, שהוא למוד צרות ורדיפות, צריך לזכור מה היה מצבו לפני 60 שנה במלחמת השחרור, וכן כיצד עמדנו מעטים מול רבים במלחמת ששת הימים. במקום לשאול "מה יהיה?" צריך לשאול "מה לעשות?", ואנחנו מברכים את ראש הממשלה שרון שה' יתברך ייתן לו עצה טובה בניהול המלחמה", אמר הרב הראשי.
