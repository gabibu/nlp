

לפני חודש ישבו פייסל חוסייני, יוסי ביילין ורון פונדק בלונדון, ותכננו במשך שלושה ימים את מה שהם כינו "פרויקט ירושלים" של ביילין, שעסק בהסדרת חלוקתה של ירושלים, בירתה של ישראל. בשבוע שעבר נפגשו פונדק וחוסייני באוריינט האוס, כדי "לסגור קצוות" בנושא. כך מדווח אתר YNET היום.

באפריל 92', ימי ועידת מדריד, החלו השלושה להיפגש, כדי להכשיר את הקרקע להסכם אוסלו, ומאז הם ציינו כי שמרו על קשרים הדוקים: "הכל לטובת תהליך השלום, ולטובת הדיאלוג". ביילין קונן היום על מותו של חוסייני, ואמר: "אינני יודע מי יבוא אחריו. זו שאלה קשה. מבחינתנו זה אובדן גמור. גמור לחלוטין".
