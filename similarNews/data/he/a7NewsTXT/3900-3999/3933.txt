

אודי קורן , צעיר חרדי מירושלים, שחגג ביום שלישי את נישואיו, הגיע שלשום בבוקר לתפילה בכותל. לדבריו, בכניסה לרחבה ראה את שר החוץ שמעון פרס, שליווה את נשיא ברית המועצות לשעבר מיכאל גורבצ'וב. זה היה זמן קצר אחרי שכלי התקשורת דיווחו על הירצחו של גלעד זר הי"ד, וכשראה קורן את פרס לא התאפק, וקרא לעברו: "למה נתת להם רובים? בגללך הפיגועים!". מיד הסתערו עליו שוטרים, ועצרו אותו. לא עזרו טענותיו שאין פסול בהשמעת קריאות כאלו, ולא הועילו הסבריו שהוא מתחתן בערב. הוא הובא לבית המעצר ב"קישלה", ושוחרר בערבות רק כעבור שעתים וחצי.
