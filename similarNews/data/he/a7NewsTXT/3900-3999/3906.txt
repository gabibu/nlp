

שר ההגנה של סוריה הגנרל מוסטפה טלאס קיים ביום רביעי שיחות עם מנהיגי הארגון המחבלים הפלשתיני החזית העממית לשחרור פלשתין, ודן עימם בדרכים לתמיכה בלוחמה הפלשתינית.

"השר הביע את תמיכתה המלאה של סוריה בתנועת המרי הלגיטימי של העם הפלשתיני ובהמשך הלוחמה, עד שכל השטחים הפלשתינים הכבושים ישוחררו", אמר מאהר אל טאהר, חבר הלשכה המדינית ודובר החזית העממית לשחרור פלשתין.

לפני כעשרה ימים קיים טלאס פגישה דומה עם נאיף חאוותמה, מנהיג החזית הדמוקרטית לשחרור פלשתין.

טאהר, שעמד בראש המשלחת של החזית העממית לשיחות, אמר כי הצוות הדגיש את נחישות העם הפלשתיני לכפות "הסלמת ההתנגדות לישראל בכל האמצעים האפשריים, כדי להשיב את זכויות הפלשתינים".



