

כוננות על של כוחות הבטחון בירושלים לקראת הלוויתו של פייסל חוסייני. מגבלות תנועה הוטלו על תושבים יהודים בעיר העתיקה ובתי החולים הועמדו במצב הכן. ארונו של חוסייני הובא לפני שעה קלה לרמאללה.

הוא ינוע לעין סיניא שמצפון לרמאללה ואחר-כך לאוריינט האוס בירושלים, ומשם דרך שער הפרחים להר הבית. ראש הממשלה, אריאל שרון, סירב להתיר את השתתפותו של ערפאת בהלוויה בירושלים. בעיתון "הארץ" מתפרסמות היום מודעות אבל על מות חוסייני בחתימת תנועות השמאל הקיצוניות גוש שלום ושלום עכשיו.
