

ראש המשרד המדיני של אש"ף פארוק קאדומי קרא למדינות ערב המייצאות נפט להפחית את הפקתם, כדי להשפיע על עמדת המערב התומך בישראל.

לדברי קאדומי לסוכנות הידיעות הצרפתית "צמצום הפקת הנפט היא אחד מאמצעי הלחץ שיש להפעיל על האירופים והאמריקנים, כי עיקר פעילותם (הכלכלית) נתמכת באספקת הנפט הגולמי". הוא גם הציע כי מכל חבית נפט שתימכר יופרשו 0,20 דולר לתמיכה באינתיפאדה.

קאדומי גם אמר ש"אין תועלת" בחידוש הקשרים הבטחוניים בין הרשות הפלשתינית לישראל, מאחר ש"האינתיפאדה תימשך עד לנסיגת ישראל ללא תנאים מהשטחים הכבושים, חידוש שיחות השלום מהנקודה בהם הופסקו, הסרת הסגר, ופתיחה מחדש של נקודות המעבר עם ישראל.
