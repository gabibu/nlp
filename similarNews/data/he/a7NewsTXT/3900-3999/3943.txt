

במועצה האזורית שומרון החליטו על הקמת אוהל מחאה מול משרד ראש הממשלה, וייתכן שאף מול ביתו של מר שרון.

נשקלת אפשרות להציב את הג'יפ שבו נהג גלעד זר ביום בו נרצח, באוהל המחאה. בנוסף, הוצב היום בבוקר אוהל מאחז במקום הרצחו של זר.

עוד נמסר, כי ציר עוקף שכם דרום שעליו נפגע זר, יקרא ציר גלעד, על שמו.

את תפקידו של זר כקב"ט המועצה האזורית שומרון יחליף אבנר מוצפי, תושב ברקן, בשנות ה-40 לחייו, ששימש בעבר מפקד צוות התערבות של השומרון וכן מפקד צוות החילוץ.

עד כה מילא מוצפי תפקיד של מנהל תחנת כיבוי אש בשומרון ושימש בתפקידים ללוחמה בטרור וכיבוי אש וחילוץ.

מוצפי היה בין הראשונים שהגיע לאולם ורסאי לחילוץ נפגעים באסון. (עתי"ם)
