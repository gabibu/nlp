

שמונה מאסרי עולם במצטבר ועוד 21 שנות מאסר בפועל, נגזרו בבית המשפט המחוזי בתל-אביב על אבו עלבה מעזה שהורשע על פי הודאתו ברצח של שבעה חיילים ואזרחית, בפציעתם של 21 אנשים ובפיגוע דריסה שביצע בצומת אזור ב-14 בפברואר השנה.

הרכב השופטים בראשות השופט נתן עמית, קבע כי לפי כל אמת מידה אנושית, אין שום סיבה לכך שהנאשם לא יימק בכלא עד סוף ימיו וכי מעשי הזוועה שעשה יירשם לדראון עולם בהיסטוריה האנושית. עוד קבעו השופטים, כי ברור לחלוטין שמעשיו של הנאשם הם פרי הסתה ושטיפת מוח שנעשו לו ולאחרים להרג יהודים.
