

ח"כ מיכאל איתן פנה אתמול במכתב ליו"ר הליכוד ויו"ר הקואליציה זאב בוים, ובו הוא מציע לקיים מפגש של חברי סיעת הליכוד בכנסת עם נציגי יש"ע. במכתב מפרט איתן כי מטרתו של המפגש היא להקשיב לדברים הקשים שמעלים אנשי יש"ע, שהם לדברי איתן "שותפים לרעיון ההתיישבות, שאליו הטפנו במשך שנים. ההבדל ביננו הוא שהם, המתיישבים, גם עשו להגשמתו". איתן הוסיף שמפגש כזה יבטא את ההתייצבות של הליכוד מאחורי מאבקם של המתיישבים להשגת ביטחון אישי וקיבוצי, וייצוק תוכן מחודש ל"קריאות הקרב", כלשונו, שהושמעו בעבר: "יש"ע זה כאן".

