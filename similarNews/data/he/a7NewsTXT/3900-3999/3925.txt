

אמש בשעה שמונה נטמנה שרה בלאושטיין הי"ד, שאף היא נרצחה בפיגוע, בכפר עציון. בני משפחתה של שרה ביקשו מהממשלה שלא לשלוח נציג להלוויה. הם טענו כי אינם חפצים בנציג הממשלה כל עוד מתקיימת מדיניות ההבלגה.

על שרה סיפר שכנה, תושב אפרתה, אלי אייזקס. לדבריו המשפחה החלה לעלות בשלבים מניו יורק. הם עזבו את ניו יורק בשיא חייהם כדי להיות חלק מרקמת הארץ, ולחיות כאן "בגן העדן שלנו", כלשונם. יעד נסיעתה האחרונה של בלאושטיין, היה קבר רחל, שם למדה באופן קבוע בכל יום ג'.
