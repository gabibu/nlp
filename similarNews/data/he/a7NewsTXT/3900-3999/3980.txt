

רכבה של תושבת יצהר, ובתוכה ארבעה ישראלים, הותקף, כשנסעה מתפוח ליצהר. הנהגת, ניצה בן אברהם, בת 19, סיפרה כי המון ערבי התפרע על הכביש, וחסם את המעבר, בתוך שהם רוגמים את רכבה באבנים. לדבריה, היא האטה, כדי לא לפגוע בהמון הערבי שהתקבץ שם, אך אז הם החלו להתפרע, ולעלות על גג הרכב, תוך כדי צעקות ורגימת אבנים. טרמפיסט שהיה עמה ברכב, סיפרה בן אברהם, הנחה אותה להמשיך לנסוע ישר, ואכן פעולה זו של נסיעה אל תוך ההמון היא שחילצה אותם מתוך המתפרעים. בן אברהם ציינה כי איש לא נפגע, אולם נגרם נזק קשה לרכב.

עובד ניקיון יהודי בן 35 נדקר בצהריים בדרך חברון בירושלים. מצבו קל עד בינוני. הוא מסר לשוטרים כי אלמוני התנפל עליו בחדר מדרגות.

ירי היה היום לעבר מוצב צהל בנווה דקלים. מקורות הירי לא זוהו, והחיילים לא השיבו אש.
פצצת מרגמה שנורתה מחאן יונס התפוצצה ליד היישוב רפיח ים. אין נפגעים.
