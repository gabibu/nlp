

פייסל חוסייני, שהיה אחראי לחתירה תחת הריבונות הישראלית בבירת ישראל, ירושלים, מת היום מהתקף לב. כך דווח מסוכנות הידיעות רויטרס. חוסייני שהה בכווית במסגרת ביקור שמטרתו היתה לשכך את הכעס הכוויתי על תמיכת אש"ף בעירק בכיבוש כווית במלחמת המפרץ לפני 11 שנה. חוסייני השתתף בוויעדה נגד נירמול היחסים עם ישראל.

על פי אחד הדיווחים, התרחשה סערה גדולה כאשר שלטונות כווית זיהו את שומר ראשו של חוסייני שהיה מבוקש על ידם בשל סיועו לעירק במלחמה. בסופו של דבר התירו הכוויתים למאבטח להיכנס.

חוסייני היה דור שני לראש הכנופיות הערביות, עבדל קאדר אל חוסייני, שתקפו שיירות של יהודים שניסו לספק מזון לירושלים הנצורה וגם נלחם נגד היהודים בקרב על הקסטל. דודו של פייסל חוסייני היה חאג' אמין אל חוסייני, המופתי של ירושלים בתקופת מלחמת העולם השנייה שנפגש עם אדולף היטלר ושהקים גדוד של מוסלמים נאצים בבוסניה.

חוסייני היה אחד ממארגני האינתיפאדה הראשונה ואף ישב בבתי כלא ישראליים בשנות השמונים.

בעבר דווח בערוץ 7 כי בנאום לפני קבוצה של עורכי דין ערבים בביירות, שיבח פייסל אל-חוסייני את פעולות חיזבאללה נגד מי שהוא כינה "האויב הישראלי".

"יש הבדל בין המטרה האסטרטגית של העם הפלשתיני, שאינו מוכן לוותר אפילו על גרגיר אחד של האדמה הפלשתיני, לבין המאמץ הפוליטי (טקטי) שקשור למאזן הכוחות העכשווי ולמצב הנוכחי בזירה הבינלאומית. האחרון, הינו מאמץ שונה מהראשון. יתכן שניכשל או נצליח [טקטי] אולם עינינו תמיד יהיו נשואות למטרה האסטרטגית, דהיינו, לפלשתין מהנהר עד לים. כל מה שנקבל עכשיו לא ישכיח את האמת העילאית הזאת"

"תנועת מרצ משתתפת בצער על מותו של פייסל חוסייני", כך אמר יו"ר מרצ יוסי שריד. "העם הפלסטיני איבד היום אחד מטובי בניו שייצג את עניינו בכבוד, באומץ ובאחריות", אומר שריד.

גם ח"כ אבשלום וילן ממרצ הביע צערו על פטירת חוסייני וקרא לו "ידידו".
