

נשיא מצרים חוסני מובארק יקבל הערב את הנשיא לשעבר עזר ויצמן. מקור דיפלומטי בקהיר מסר כי מדובר בביקור פרטי.

ויצמן יהיה אורחו של מובארק בארוחת ערב במעונו הפרטי בהליופוליס.
שר החוץ המצרי, אחמד מאהר, סירב להתייחס לידיעות על ביקורו של ויצמן בקהיר. "וויצמן אינו באחריותו של שר החוץ אומר מאהר ולכן השאלה אינה עולה", מאהר רמז בדברים אלה כי מאחר שלוויצמן אין כיום מעמד רשמי, ביקורו אינו מהווה הפרה של החלטת הליגה הערבית לנתק את כל הקשרים המדיניים עם ישראל.
