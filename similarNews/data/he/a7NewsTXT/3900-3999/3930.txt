

בפגישה עם כתבים צבאיים בבסיס ירי וקליעה של צה"ל אמר קצין צנחנים וחי"ר ראשי בצה"ל תת אלוף ישראל זיו כי על צה"ל להיות ערוך למלחמה כוללת. עכשיו איננו רחוקים ממצב כזה, אמר.

בעניין בעיית האבטחה של צירי התנועה אמר זיו כי זו דורשת פעילות ענפה יותר. "עלינו להגדיל את הפעילות שלנו על צירי התנועה כדי להקשות על המחבלים בפעולתם: שלא יצליחו גם לפגוע במכוניות וגם להימלט אחרי כן. בשלב השני ייתכן שנצטרך לשקול גם הטלת הגבלות תנועה על הפלשתינים", אמר. זיו הוסיף כי צה"ל מסכל פעילויות רבות של הפלשתינים, וזו הסיבה שהם פונים לירי בכבישים.
