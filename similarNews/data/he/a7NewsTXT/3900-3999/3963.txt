

במבוא דותן מובא בשעה זו למנוחות צבי שלף שנרצח הבוקר באיזור הכפר בקעה אל שרקייה.

צבי שלף מוותיקי הישוב מבוא דותן היה בן שישים ושלש במותו.

שלף יצא בבוקר מביתו לעבר מרכז הארץ, כאשר מרכב מחבלים נורו מספר רב של קליעים לעברו. הוא נפגע מ-5 קליעים, מהם שניים בראשו. צוות מד"א שהגיע למקום קבע את מותו. זאת, בטרם הגיע לשטח מסוק שאמור היה להטיסו לבית החולים רמב"ם בשל פגיעת הראש, ממנה נפגע.

בתידרוך לכתבים אמר מפקד חטיבת מנשה, אל"מ אפי כהן, כי "הירי הזה הוא חלק מגל טרור, שאנו עדים לו בימים האחרונים. הוא ירי מוכוון, להערכתי, ע"י הרשות, כדי לפורר את הפסקת האש והכוונה היא להמשיך ולפגע כאן באזרחים חפים מפשע מתוך מניעים מובנים של הרשות הפלשתינית".

בצה"ל מעריכים כי המחבלים שרצחו אותו ברחו לשטח הכפר בקה א שרקייה, שטח סבוך המאפשר בריחה אליו ואחר כך בריחה לשטחי A, הקרובים מאד לאיזור. צה"ל הטיל עוצר על מספר כפרים באיזור למרות הסיכוי הקלוש לעלות על עקבות הרוצחים.



