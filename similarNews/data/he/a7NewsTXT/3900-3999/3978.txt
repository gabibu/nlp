

אמש נפצע חייל צה"ל באורח בינוני מירי לעבר המכונית שבה נסע סמוך לכיכר אדם מדרום מזרח לרמאללה. חבריו של החייל המשיכו בנסיעה והבהילו אותו לבית החולים הדסה הר הצופים בירושלים.

מבית החולים נמסר, כי החייל נפצע מקליע בגבו, מצבו מוגדר בינוני ויציב והוא הועבר לחדר הניתוח.

קבוצת החיילים, המשרתים בבסיס סמוך, יצאה בדרכה לחופשת השבת ברכב אזרחי. כשהגיע הרכב סמוך לכיכר אדם נפתחה לעברו אש, ככל הנראה ממארב. הנהג נפצע באורח בינוני מהאש.




