

כל אתרי החדשות מדווחים כי מחר צפוייה להתקיים פגישה בין שר החוץ פרס ליאסר ערפאת למרות רציחתה של אישה יהודיה הבוקר והמשך הפיגועים בצהריים.

כזכור, רה"מ שרון הבטיח כי הוא לא יוותר על 48 שעות של שקט מוחלט.

בצהריים ירו מחבלים על רכב ישראלי בין פסגות לכוכב יעקב. בנס לא היו נפגעים. בחבל עזה ממשיכים המחבלים לזרוק רימונים על מוצב צה"ל בגבול ישראל-מצרים. לחימתם שם מתבצעת כדי להבריח נשק
מרפיח המצרית לשטחי הרש"פ.

ועד חברון מסר בתגובה כי "שרון מהמר על עתידו הפוליטי כשהוא מאפשר לפרס למשוך אותו באף ולהוביל את ישראל להיות משת"פית של ארגון טרור".

יצויין כי בסקר של האתר Ynet ישנו רוב מוחץ של 78%, המתנגדים לפגישתו של פרס עם ערפאת. גם בסקרים קודמים של ערוץ 2 והאתר MSN נראה כי רוב הציבור הישראלי אינו מעוניין בפגישה.

אחד ממחבלי הרש"פ אמר לכתב עיתי"ם כי המסר שהגיע מישראל דרך משרד החוץ הנורווגי, הוא שהפגישה בין ערפאת לבין פרס תתקיים בסופו של דבר אחרי יום כיפור, וזאת לאחר שיושרו ההדורים בין שר החוץ פרס לבין ראש הממשלה שרון.
