

ועדת ערר של רשות השידור פסלה לשידור תשדרי פרסומת של אמירת תהילים בכל יום וכן על ההתישבות ביש"ע, וזאת לאחר שתשדרים אלו משודרים כבר 3 שבועות.

את התלונה על התשדירים הגישו ח"כ פריצקי- נגד אמירת תהילים, ומוסי רז- (לשעבר מנכ"ל שלום עכשיו) נגד התשדירים על יש"ע.

העילה לפסילה כפי שהוצגה ע"י הועדה היא לגבי ענין אמירת תהילים כיוון שהתשדיר הוא מסיונרי ומטיף לפולחן ( להגיד פעם ביום תהילים), וכן הועדה החליטה שע"פ תפישות רציונליסטיות של ההלכה זה מנוגד להלכה, כיוון שיש כאן הבטחה לתמורה.

העילה לפסילת התשדירים על יש"ע- כי זה נוגע באופן מובהק בנושא הנוגע למחלקת פוליטית ציבורית, ויש בו עובדות לא נכונות. הפרסומת טוענת כי אוכלוסית יש"ע גדלה ב17,000 אנשים, אך לטענתם נתון זה אינו נכון.

המנכ"ל החדש של רשות השידור רן גלינקא, תמך בפסילת התשדירים, ולעומתו מנהל הרדיו, אמנון נדב, שאישר את התשדירים- התנגד לפסילתם.

את הידיעה העבירה אלינו העיתונאית חני לוז.
