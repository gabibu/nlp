

25 מבני משפחותיהם של הצעירים שנרצחו בפיגוע שאירע בדולפינריום ובתל אביב לפני כשלושה חודשים יתארחו בסוף חודש זה במלון "אסיינטה" במעלות.

סוכנות עיתי"ם מדווחת כי בעיריית מעלות הוחלט על מחווה זו בין היתר בשל האסון שפקד את מעלות בשנת 1974 כשמחבלים הסתננו מלבנון ורצחו תלמידים מתיכון בצפת שעשו את הלילה בבית הספר "נתיב מאיר" במעלות. בני משפחות הנרצחים יבקרו במהלך שהותם במעלות בחדר ההנצחה שהוקם בבית הספר, יסיירו בעיר ובסביבותיה ואף יסעדו עם פרנסי העיר ונבחריה.
