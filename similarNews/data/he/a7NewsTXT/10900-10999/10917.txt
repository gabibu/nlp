

ביקורת חריפה בליכוד ובמפלגות הימין על הצהרת אריאל שרון אמש לפיה הממשלה מציעה לפלשתינים להקים מדינה.

שרי הליכוד עוזי לנדאו, דני נווה, תוקפים את ההכרזה.

השר צחי הנגבי אומר כי הצעת שרון מנוגדת למצע הליכוד ולדעת הרוב המכריע של מצביעי הליכוד.

השר רחבעם זאבי מן האיחוד הלאומי מביע תדמה מהכרזת שרון. "הצעת שרון ", אומר זאבי, "נוגדת את קווי היסוד של הממשלה והנושא מעולם לא הועלה לדיון בממשלה".

שרון אמר בעצרת של ארגוני המורים כי הממשלה מוכנה לתת לפלשתינים מדינה   דבר שלא ניתן להם על ידי הבריטים והתורכים הירדנים והמצרים.

בתגובה להכרזתו זאת אומרת מועצת יש"ע כי רק מנהיג אטום ועיוור מעז להציע לפלשתינים מדינה לאחר שהם הפכו את שטחי האוטונומיה לחממת טרור.

ותגובה נוספת של משה פייגלין , המתכוון להתמודד על הנהגת הליכוד. פיגלין פנה לבית הדין של התנועה בתביעה להרחיק את אריאל שרון מתנועת הליכוד. פייגלין מצטט את מצע הליכוד הדוגל בשמירת זכותו של העם היהודי בכל ארץ ישראל.
