

סגן ראש ממשלת סרביה, נבואיסה צ'וביץ' אמר ביום ראשון כי הפדרציה היוגוסלבית מוכנה להצטרף לקואליציה העולמית נגד הטרור, דיווחה סוכנות הידיעות בטא. "שיטחה של יוגוסלביה הוא גן עדן לטרור ולפשע המאורגן", ציין צ'וביץ', בהתייחסו לקוסובו, והוסיף: "אולם ארצנו מצטרפת לקואליציה העולמית נגד הטרור".

"מהמידע המודיעיני שמגיע אלינו מהשטח עולה, כי יש קבוצות מאורגנות, המוכנות לבצע פיגועי טרור", הטעים והוסיף, כי שלטונות בלגרד יודעים היכן נמצאים מחנות האימונים של הקבוצות האלה בקוסובו.

"אנו מעבירים בקביעות את המידע שברשותנו לכוח האו"ם ולכוח הרב-לאומי של נאט"ו בקוסובו", אמר צ'וביץ'. לשאלת כתבים ביום חמישי, סרב צ'וביץ למסור פרטים נוספים בנוגע לקשר שיש, לדבריו, בין קבוצות הטרור בקוסובו לבין אוסאמה בן לאדן.

גם שר הפנים של סרביה, דושאן מיהאילוביץ, התייחס ביום חמישי לנושא, ואמר כי לבן לאדן שני בסיסים בקוסובו. עם זאת, אמר אחד מהדוברים של כוח נאט"ו באזור: "לדעתנו אנו שולטים במצב בקוסובו, ואין לנו כל ראיות לטענות אלה".


