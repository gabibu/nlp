

בכיר בלשכתו של יו"ר הרשות הפלשתינית, יאסר ערפאת, אמר היום בבוקר , כי שר החוץ שמעון פרס הרגיע את יו"ר הרשות הפלשתינית, והבטיח לו שהפגישה ביניהם תתקיים, מוקדם ככל האפשר.

הבכיר מסר, שפרס עדכן את ערפאת, שהסיכויים רבים שהפגישה תתקיים היום בערב באיזור שדה התעופה דהניה. הפלשתינים ממשיכים לתקוף את החלטתו של ראש הממשלה, אריאל שרון, על ביטול הפגישה בין פרס לבין ערפאת, וטוענים שמדובר בצעד נוסף שנעשה על ידי שרון ואנשיו הקיצוניים, כדי להמשיך בתוכנית הצבאית נגד הפלשתינים, שתוביל בסופו של דבר להדרדרות באיזור כולו ובמטרה לכבוש את השטחים הפלשתינים בחזרה.
