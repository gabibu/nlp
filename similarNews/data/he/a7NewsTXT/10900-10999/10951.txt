

שירותי המודיעין של המדינות החברות בנאט"ו החלו לספק לארה"ב את המידע הדרוש כדי לאתר את האחראים לפיגועים ב-11 בספטמבר הודיע מזכ"ל נאט"ו, ג'ורג' רוברטסון.

"יש לחסל את רשתות הטרור", כתב רוברטסון במאמר שפרסם ביום שני העיתון "פייננשל טיימס". "העבודה כבר החלה", הטעים.

"שירותי המודיעין משתפים פעולה על מנת לספק לארה"ב את המידע הדרוש לה כדי למצוא את האחראים", הוסיף.

"כמו כן צפויה הרחבת ההתייעצויות עם רוסיה", אמר עוד רוברטסון.

