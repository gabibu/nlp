

הטליבאן והאופוזיציה האפגאנית ביקשו ביום שני מאיראן לפתוח את גבולותיה לפליטים שימלטו ממתקפה אמריקנית נגד ארצם, דיווחה סוכנות הידיעות האיראנית אירנ"א.

"במקרה של מתקפה אמריקנית, ובהתחשב בשנות המלחמה והבצורת שידעה אפגניסטן, תהיה זו טרגדיה אנושית. אנו שבים ומבקשים מאיראן להשאיר את גבולה פתוח לפליטים", ציינה אינר"א, שציטטה בכירים מהטליבאן.

גם אחד מבכירי הברית הצפונית, טורייאלה קייאסי, שדיבר בעיר משהאד שבאיראן, ביקש משלטונות טהרן לפתוח את הגבולות.

"במקרה של מתקפה אמריקנית, אנא, פתחו את הגבול לאפגאנים", קרא קייאסי לשלטונות האיראנים במהלך טקס לזכרו של דודו, אחמד שאח מסעוד, מנהיג הברית הצפונית שנרצח באחרונה.

