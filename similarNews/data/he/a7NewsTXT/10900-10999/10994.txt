

כוחות צה"ל מצאו אחה"צ בגבול ישראל-סוריה בדרום רמת הגולן נשק מסוג קלצ'ניקוב ושק ובו אמצעי לחימה נוספים. ככל הנראה, חומרי הנפץ הללו שייכים למסתנן שחדר באתמול בערב דרך גדר המערכת בין ישראל לסוריה בדרום רמת הגולן.

כתב עתי"ם מוסר, כי כוחות צה"ל גילו פירצה בגדר והם פתחו בסריקות נרחבות שנמשכו כל שעות היום והלילה. המסתנן עצמו טרם נלכד ועד כה לא ברור אם הוא עדיין נמצא בשטח ישראל, או שבגלל החיפושים אחריו, הצליח להימלט בחזרה לשטח סוריה.

מכל מקום - כוננות גבוהה הוכרזה בישובי רמת הגולן, מחסומים הוצבו בישובי דרום הגולן ונערכים שם חיפושים וסריקות.
