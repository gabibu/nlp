

בית הכנסת הגדול של מוסקווה חולל, ופרנסי הקהילה היהודית בעיר קראו היום למשטרה הרוסית "לפעול באופן נחרץ נגד מעשים אלה".

צלבי קרס וסיסמאות אנטישמיות בחתימת "גלוחי ראש" צויירו על חזית הבניין במוצ"ש, אמר סגן נשיא הקהילה היהודית במוסקווה, פאבל פלדבלום.

כזכור, אנדרטה לזכר 3,000 יהודים שנטבחו ב-1942 בכפר הרוסי ויאזובנקי חוללה ביוני שעבר, ערב יום הזכרון ה-60 לפלישת הכוחות הנאצים לבריה"מ. כן חוללו באותו החודש 43 קברים יהודים בבית הקברות היהודי בעיירה ויליקי לוקי שבמחוז פסקוב שבצפון מערב רוסיה.
