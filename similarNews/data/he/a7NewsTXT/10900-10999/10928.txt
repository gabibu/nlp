

משרד התחבורה וחברת "דרך ארץ", זכיינית כביש "חוצה ישראל" חתמו על הסכם המעניק לחברת "דרך ארץ" הרשאה להשתמש במאגר הנתונים של משרד הרישוי לזיהוי נהגים המשתמשים ב"כביש האגרה" של חוצה ישראל. על פי ההסדר, נהגים המשתמשים בקביעות בכביש זה יוכלו לרכוש מנוי מיוחד לנסיעה בו. שבב אלקטרוני יוצמד לחלון הרכב של כל מנוי ובאמצעותו יוכל סורק מיוחד לזהות את המכונית עם כניסתה לכביש, ועל פי הנתונים שיתקבלו בו יישלח לבעל הרכב החיוב בעבור השימוש בכביש.

שר התחבורה אפרים סנה אומר כי השלב הראשון של כביש חוצה ישראל בקטע שבין נחשונים, מדרום לראש העין, ועד לקיבוץ אייל ייפתח לתנועה כבר בחודש מרס בשנת 2002.

