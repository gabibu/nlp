

"על ישראל להבין כי אם היא תגיש נגדי כתב אישום ותעמיד אותי למשפט באחד מבתי המשפט שלה לא רק האומה המוסלמית אלא העולם הערבי כולו יקום ויגן עליי", כך אמר השייח עקרמה סאברי, המופתי של ירושלים, בתגובה לפרסומים בכלי התקשורת הישראלים, ולפיהם משטרת מחוז ירושלים ממליצה להעמידו לדין בשל הסתה, יציאה למדינה עוינת ומגע עם סוכן זר.

המשטרה סיימה את החקירה בעניינו של השייח סאברי, והתיק הועבר לראש אגף החקירות במשטרה עם המלצה להעמיד את סאברי לדין.

