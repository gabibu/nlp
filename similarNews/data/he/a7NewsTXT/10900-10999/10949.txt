

ממשלת ארה"ב ושלטונות התעופה בוחנים את האפשרות להשתמש במערכות לזיהוי פנים, כדי לסרוק את אולמות נמלי התעופה בחפשם אחר אנשים החשודים בפעילות טרור, דיווח ביום שני העיתון "וושינגטון פוסט".

העיתון כתב, כי ועדה ממשלתית שמינה שר התחבורה נורמן מינטה כדי לשפר את הביטחון בנמלי התעופה, קיבלה ביום חמישי תדרוך מממציא של מערכת לזיהוי תווי-פנים, שטען כי ניתן להתקין את הציוד ולהתחיל להשתמש בו תוך שבועות אחדים.

יו"ר החברה שפיתחה את הסורק אמר לחברי הוועדה, כי ניתן לחבר את המערכת למצלמות בנקודות לבדיקה ביטחונית, ולהעביר מידע על אנשים החשודים בפעילות טרור לגורמים רשמיים באמצעות האינטרנט, תוך יצירת מה שהגדיר כ"מגן" שיתפרס על כפני המדינה כולה.

העיתון, שציטט פקיד בכיר, ציין כי בטיוטת דו"ח שתגיש ב-1 באוקטובר לשר מינטה, כללה הוועדה המלצה להתקין את המערכות החדשות.

פקידים שוקלים להתחיל בהתקנת המערכות לזיהוי פנים בנמל התעופה הבינלאומי של בוסטון ובנמל תעופה בינלאומי נוסף.

המערכת FaceIt יוצרת מפה דיגיטלית של פניו של אדם, הופך את הקווים לנוסחאות מתמטיות שלטענות החברה הן ייחודיות כמעט כמו טביעת אצבעות.
בהמשך, משווה המערכת את "תדפיס הפנים" עם בסיס נתונים של תמונות.

