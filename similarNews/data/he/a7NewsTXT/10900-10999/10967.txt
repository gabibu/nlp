

היועץ המשפטי לממשלה, אליקים רובינשטיין, יערוך בקרוב דיון בשאלה כיצד לאכוף את המלצות מבקר המדינה בכל הנוגע לשטף המינויים הפוליטים ברשויות המקומיות כפי שעלה מדו"ח מבקר המדינה.

בדיון זה יישקלו הצעדים המשפטים האפשריים על מנת להפסיק את התופעה. אליקים רובינשטיין הבהיר, כי לאחר הבחירות לרשויות המקומיות בשנת 1998 ביקש ממשרד הפנים להפנות את תשומת ליבם של ראשי הערים והרשויות שנבחרו לאיסורים החלים עליהם בעיקר בתחום המינויים הפוליטים.

בתוך כך, פנתה התנועה לאיכות השלטון למבקר המדינה בבקשה לחשוף את שמות האחראים למחדלים ולליקויים שנחשפו בדו"ח. לדברי התנועה, העדר פרסום שמות האחראים לליקויים פוגע ביכולת הציבור לשפוט ולהעריך את נושאי המשרות.
