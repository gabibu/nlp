

קזחסטן מוכנה לאפשר לארה"ב להשתמש במרחב האוויר שלה במקרה של פעולה צבאית נגד אפגניסטן, אמר ביום שני הנשיא נורסולטן נאזרבייב.

"אם תבקש ארה"ב אישור להשתמש במרחב האווירי שלנו, נענה בחיוב", ציין נאזרבייב במסיבת עיתונאים באסטאנה הבירה.

לפני ימים אחדים, אמר הנשיא כי קזחסטן, שאינה גובלת באפגניסטן, מוכנה לתמוך בכל האמצעים שברשותה בצעדים שתנקוט ארה"ב במאבק בטרור.

"טרם קיבלנו בקשה מצד ארה"ב, אך אם היא תגיע, נבחן אותה בחיוב", הטעים.

