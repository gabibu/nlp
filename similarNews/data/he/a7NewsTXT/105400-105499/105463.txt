

רשימת הוצאות חברי הכנסת בתקציב המיועד לחיזוק הקשר עם הבוחר פורסמה אתמול. בעוד ח"כים רכשו מחשבים, מכשירים סלולאריים וכיוצא באלה, העדיף ראש הממשלה שרון לרכוש בתקציב זה מנוי לעיתון 'הארץ'.

בראש מבזבזי הכנסת מצוי חבר הכנסת עיסאם מחול שהשקיע מכספי הקשר עם הבוחר כמאה ותשעה אלף שקלים שרובם יועדו לשיחות טלפון סלולאריות.

אחרי מחול מצוי ניצב במקום השני ב"מצעד המבזבזים" יו"ר מפלגת העבודה לשעבר חבר הכנסת עמרם מצנע עם הוצאה של 108 אלף שקלים. אחריו מבזבז במקום השלישי חבר הכנסת יוסי שריד.

בין ייעדי הבזבוז וההוצאה של הח"כים נמצאים מחשבי כף יד, כיבוד לישיבות, עיתונים, לשכות, מחשבים, מידפסות סקרים ואפילו דגלונים אותם רכש חבר הכנסת חיים רמון.

לעומת כל אלה עשה ראש הממשלה שרון בתקציב הקשר עם הבוחר שימוש אחד בלבד, והוא רכישת מנוי לעיתון 'הארץ'.
(ש)
