

אצבע מאשימה מפנה מנהל הרשות לבטיחות בדרכים לעבר השעה המאוחרת בה שבים צעירים מבילויים רוויי אלכוהול, כאחד הגורמים המרכזיים לתאונות הקטלניות בתקופה האחרונה.

סכנה גדולה היא כל הנהגים הצעירים שחוזרים מבילויים בשעות מאוחרות, והם עייפים ושתויים, ורובם נהגים צעירים עם חוסר מיומנות בכביש, אומר ליומן הלילה של ערוץ 7 'סוגרים יום' בערוץ 7 ולדימיר רובין, מנהל הרשות לבטיחות בדרכים.

"מי ששותה אלכוהול ומתיישב ליד ההגה, הופך לרוצח פוטנציאלי על הכביש", אומר רובין.

לבד מהאלכוהול אותו שותים צעירים התייחס רובין לאחריות האישית של הנהגים לרמת העייפות האישית של כל נהג. כמו כן, אומר רובין יש להתייחס לשינויים במזג האוויר. "ישנה סכנה של החלקה בכביש רטוב, כפי שקרה בתאונה בה נהרגו שלושה צעירים מנהרייה, בשבת האחרונה".

"המשטרה מפעילה כוחות בילוש רבים, וכאשר מגיע מידע על כוונה לקיים מסיבה בה יהיו גם סמים נוסף לאלכוהול, המשטרה תתייצב ולא תאפשר למסיבה להתקיים. אבל גם למשטרה יש סמכות מוגבלת, ולאור מגמת העלייה בצריכת האלכוהול, חלק מהאחריות מוטלת על ההורים, שצריכים לשוחח עם הילדים ולהזהיר אותם על נהיגה תחת השפעת סמים או אלכוהול", אומר רובין.

כאן המקום להזכיר כי לפני שבועות אחדים הקים השר לבטחון פנים אופיר וועדה לבחינת הסיכון הנובע מהשעות המאוחרות בהן מסתיימות מסיבות. בתום מסיבות אלה יוצאים נהגים צעירים חסרי ניסיון ולא אחת רוויי אלכוהול ואדרנלין לכבישי הארץ. הוועדה אמורה לבחון תקדימים בחו"ל ונתונים סטטיסטיים ומשטרתיים בארץ. באם יוכח קשר בין שעות סיום המסיבות לבין הקטל בכבישים, יורה שר הפנים להגביל את שעות המסיבות האמורות.
(ש)
