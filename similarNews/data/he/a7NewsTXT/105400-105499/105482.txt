

דרישה מהיועץ המשפטי לממשלה לחקור בחשד להסתה את מפרסמי קרקטורת המתנחלת המכוונת אקדח לרקת דמותו של הישראלי, קרקטורה שהתפרסמה מטעם תנועת 'יחד' לצד כותרת העיתון 'הארץ'.

ישראל מידד תושב שילה ומנהל חינוכי ב"מרכז בגין", פנה אל היועץ המשפטי לממשלה מזוז בבקשה להורות על פתיחת חקירה בחשד להסתה פלילית נגד מפלגת "יחד", נגד מאייר בעתון "הארץ" אורי זכי, ונגד עתון "הארץ".

כתבתנו רות אברהם מוסרת כי הפנייה באה בעקבות מודעה שהתפרסמה מטעם מפלגת "יחד" בעתון "הארץ" ב 23 בפברואר.

במכתב למזוז כותב מידד: "במודעה, הנושאת את המסר המרכזי 'לא נכנעים ליש"ע', רואים אישה המעוטרת בשביס כאשר על דש בגדה כפתור עם הכיתוב 'יש"ע'. מעל כתפה השמאלית עוזי מקוצר ובידה השמאלית אקדח דרוך. בידה הימנית שלט וכתוב בו 'רק העם יחליט' בעוד היא אומרת 'משאל עם' כפי שמופיע בבלון.

האקדח הוא דרוך ומכוון לרקתו של דמות 'שרוליק', אליבא דאפרים קישון, זאת אומרת, גבר-ילד החובש כובע-טמבל. דמות זו כפותה בחבלים מסביבו ומטפחת קשורה מעל פיו כדי לסתום אותו והוא מזיע מפחד. בטכסט המלווה את האיור אנו קוראים, בין היתר, 'לא ניתן לקיצונים למוטט עלינו את הבית'. 'קיצוני המתנחלים...הורסים את הבית של כולנו'. ועוד כותב: 'יחד, נגן על הדמוקרטיה. יחד נילחם על ישראל".

מידד מוסיף כי "מהמודעה עולה בצורה מתקבלת על הדעת ובפירוש ובמשתמע ברמה סבירה ביותר, הן בציור והן במלים, כי 'יחד' מבקשת מאנשים המזדהים עם האידיאולוגיה שלה לראות בצבור המתנחלים בפרט, ובציבור המתנגד למהלך ההינתקות בכלל, כבני אדם 'קיצוניים', ומעבר לכך, כאל 'אויב העם', כאל אנשים מסוכנים. ככזה, לפי תוכן המודעה, תומכי 'יחד' יהיו אולי רשאים לירות באותו צבור".

כאמור מידד מבקש מהיועהמ"ש להורות על פתיחת חקירה נגד מפלגת "יחד" "מפלגה המיוצגת בכנסת ישראל ובין חבריה יוסי שריד, יוסי ביילין, זהבה גלאון, אבשלום וילן ואחרים", נגד המאייר, ונגד עתון 'הארץ' "אשר פרסם את המודעה".

יצויין כי דרישתו זו של מידד מצטרפתלדרישה דומהשל חבר הכנסת אלדד, בה תבע גם הוא לפני כחודש מהיועץ המשפטי לממשלה לחקור את מפרסמי קרקטורת ההסתה נגד המתנחלים, כהגדרתו.
