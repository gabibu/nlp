

האם בימים אלה פותח אספן אירופי עלום, ממעריצי הצייר אדוארד מונק, אוסף תמונות גנובות של הצייר המפורסם? לא ברור, אולם 7 חודשים אחרי שוד 'הזעקה' ו'מדונה' 3 תמונות נוספות נגנבו.

משטרת נורבגיה פתחה בחקירה לאיתור גנביהן של שלוש מתמונותיו של הצייר אדוארד מונק שנגנבו ממוזיאון מונק שבבירה אוסלו.

המבוכה הנורבגית גדולה בעיקר לנוכח העובדה שהתמונות נגנבו לאור היום ובנוכחות מבקרים שהיו במוזיאון.

התמונות שנגנבו הן דיוקן עצמי של מונק, דיוקן של חברו והציור 'השמלה הכחולה'. שלושת הציורים מצויירים בצבעי מיים ונחשבים לזולים שבתמונותיו של מונק.

כתבנו מציין כי למרות הנסיונות המשטרתיים בנורבגיה טרם אותר קצה חוט למציאת 'המדונה' ו'הזעקה'. זאת כיוון ששודדי התמונות מודעים היטב לנסיונות המשטרה ללכוד אותם ולכן שומרים אותן בהיחבא. מצב זה יכול להימשך אף שנים אחדות בטרם תוצענה תמונות אלה ואלה שנגנבו השבוע למכירה.
(ש)
