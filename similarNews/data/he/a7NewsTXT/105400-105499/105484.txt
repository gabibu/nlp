

מבצע 'הסיכוי האחרון' של מרכז ויזנטל הניב חשדות נגד חמישה עשר אזרחי רומניה שביצעו פשעי מלחמה נאציים נגד העם היהודי במלחמת העולם השניה.



במסגרת מבצע 'הסיכוי האחרון' הציע מכון ויזנטל סכום של עשרת אלפים יורו לכל מי שימסור מידע שיוביל ללכידתו של פושע מלחמה בתקופת מלחמת העולם השניה. את המייזם הגה מנהל המרכז אפרים זורוף כסיכוי אחרון ללכידת פושעים נאציים בשל גילם המתקדם וצמצום מספרם ברחבי העולם.

בשבוע שעבר הודיע המרכז על מידע שהגיע מכמאה גורמים ואזרחים שהפנו אצבע מאשימה על חמישה עשר אנשים החשודים בפשעי מלחמה נאציים בתקופת המלחמה. מדובר במידע הנראה כבר בשלב ראשוני זה כמידע מוצק שיש בכוחו להפליל את החשודים.

בעקבות מסירת המידע צפוי משרד התובע הכללי ברומניה לחקור את הפשעים ואת השתתפותם של לפחות ארבעה מתוך החמישה עשר במעשים אלו. זורוף מציין כי מאז נפילת הקומוניזם ברומניה בשנת 89' לא הועמדו לדין פושעים נאציים שמצאו בה מקלט. זאת בעיקר לנוכח ההכחשה הקבועה של הממשלה הרומני על עצם קיומה של מעורבות רומנית בפשעים נאציים.

לעומת זאת בחודשים האחרונים, בעקבות ועדת חקירה שהקימה ממשלת רומניה, פרסם הממשלה הרומני הודעת אחריות והתנצלות על המעורבות הרומנית בפשעי הנאצים. מסקנות וועדה זו, שבעקבותיה נוטלת על עצמה ממשלת רומניה אחריות על הפשעים מפיחים תקווה שאכן יועמדו החשודים שנחשפו כעת לדין ויושת עליהם עונש חמור.

דו"ח ברומניה: למעלה מ-350 אלף יהודים נטבחו בשואה

(ש)
