

המגזין הכלכלי האמריקני "פורצ'ן" פרסם את רשימת 100 החברות האמריקניות שעובדיהן הגדירו אותן כאלה ש"הכי טוב לעבוד אצלן".

אחת החברות הכלולות ברשימה היא חברת המשלוחים הבינלאומית FedEx שנכנסה גם ל"היכל התהילה" של המגזין, ציון שזכו לו רק עוד 21 חברות אחרות שנכללו ברשימה זו מאז הקמתה.

פרדריק סמית' יו"ר, נשיא ומנכ"ל תאגיד FedEx: "אנו שמחים להיות מדורגים בעקביות בין 100 החברות שהכי טוב לעבוד אצלן באמריקה. זו ברית עם העובדים שלנו", הוסיף סמית , "בהתחשב בעובדה שחברת FedEx מעסיקה את מספר העובדים הגדול ביותר מבין החברות הכלולות ברשימה, מהם מעל 198,000 בארה"ב, הכרה זו מהווה אימות מבוסס של המחויבות שלנו ליצירת סביבות מקום עבודה המעניקות השראה לעובדים".

סקר העובדים החל לפני 24 שנה. כיום, שני שליש מהציון של החברה מבוסס על תגובות בעילום שם של העובדים. בנוסף לסקרים אלה, כתב העת פורצ'ן ו"מכון המקום המצוין לעבוד בו" מבססים את הבחירה שלהם על הערכה של מדיניות ותרבות החברה, ההרכב הדמוגראפי, התמורה וההטבות. החברות מקבלות ציונים לפי הקריטריונים הבאים: אמינות (הכוללת תקשורת עם העובדים); הבעת כבוד (הכוללת הזדמנויות והטבות); הגינות (הכוללת תמורה וגיוון); וגאווה/ אחווה (הכוללות נדבנות וחגיגות).
