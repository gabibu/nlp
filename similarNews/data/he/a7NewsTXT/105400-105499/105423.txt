

הרב הספרדי הראשי של בריטניה, הרב יוסף פנחס טולדנו, יעלה לארץ במוצאי שבת, במסגרת מבצע עלייה של הסוכנות. תקוות רבות שההחלטה תעודד רבים בקהילה לעלות לארץ.

הרב טולדנו, המשמש כרב הספרדי הראשי של בריטניה וכאב בתי הדין הרבניים הספרדיים במדינה, יעלה ארצה במסגרת מבצע שמארגנת הסוכנות היהודית, "עושים ציונות 2005", להעלאת אלפי יהודים ממדינות מערב אירופה כמענה להתגברות האנטישמיות במדינות הללו.

על פי הדיווח בחדשות HOT צפויה החלטת הרב טולדנו לעלות לארץ עם משפחתו לעורר עניין רב בחוגים יהודיים ולא יהודיים בבריטניה ובכירים בקהילה היהודית במדינה צופים, שההחלטה תעודד רבים בקהילה לשקול עליה לארץ.
