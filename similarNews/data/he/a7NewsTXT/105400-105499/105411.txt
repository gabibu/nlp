

ארבעים ושלוש משפחות מגוש קטיף יחד עם פורום המשפטי למען ארץ ישראל, בראשותו של עו"ד יצחק מירון, עתרו אתמול (א') לבג"ץ נגד חוק פינוי-פיצוי.

בעתירה המתפרשת על כ-200 עמודים טוענים המתיישבים כי החוק אינו עומד בסטנדרטים בסיסיים של חוקי ההפקעה הקיימים במדינת ישראל.

העותרים טוענים כי הפיצוי המוצע להם אין בו די כדי להקים עסק חליפי או משק חקלאי חליפי. עו"ד יצחק מירון אומר "בגוש קטיף ישנם בעלי עסקים שלא יקבלו כדי מחצית מערך הנכס הקיים היום, ישנם בגוש קטיף אנשים רבים שיהפכו למובטלים".

העותרים גם מבקשים מבית המשפט להורות לממשלה לתת לתושבים שלש שנים להתארגנות כפי שנהגו עם תושבי ימית, "אין די בחמשה חודשים כדי להתארגן לעבור למקום חליפי".
