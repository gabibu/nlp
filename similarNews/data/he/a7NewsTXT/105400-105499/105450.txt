

השר אופיר פינס פז מוכר כאדם מתון ושקול, אולם אמש, במסגרת הקריירה השניה שלו, כשחקן כדוריד פעיל איבד את קור רוחו וקרא לעבר שופט שהעניק לו כרטיס אדום "אתה אפס". כרטיס השחקן שלו הוחרם.

במהלך משחק קבוצתו בכדוריד, מכבי ראשון לציון ב', התפרץ השחקן, שר הפנים אופיר פינס ממקומו שבספסל לעבר השופט. השופט העניק לו כרטיס אדום בעקבות התפרצות זו. כמו כן דרש השופט את ירידת השר השחקן מהמגרש. בתגובה איבד פינס פז את קור רוחו המפורסם וקרא לעבר השופט "אתה אפס".

בעקבות ההתפרצות וההתבאטאות החריפה לעבר השופט הוחלט להחרים את כרטיס השחקן שלו.

לאחר המשחק התנצל השר השחקן ואמר כי אמנם איבד את שלוותו והתבטא שלא כשורה, אך כעת הוא מקבל את הכרעת השופט אם כי הוא חש שנעשה לו עוול במהלך המשחק.

קבוצתו של פינס פז משחקת בליגה הארצית. התפרצותו התרחשה במהלך המשחק נגד קבוצת מכבי רחובות.
(ש)
