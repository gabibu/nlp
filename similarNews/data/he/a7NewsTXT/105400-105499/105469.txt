

ח"כ אורי אריאל הצטרף לצוות המבצעי של מועצת יש"ע. תפקידו שיבוצע בהתנדבות, יתמקד בניהול המאבק ביישום תכנית ההתנתקות.

אל מועצת יש"ע הצטרף איש צוות "ישן חדש", ח"כ אורי אריאל. עפ"י הודעת מועצת יש"ע צורף אריאל "בשל נסיונו רב השנים, לצוות המטה המבצעי, לצורך חיזוקו".

אריאל יוסיף לכהן בתפקידו כחבר כנסת ולדבריו יסייע למועצת יש"ע בהתנדבות כ"משרה שניה".

תפקידו של אריאל יהיה לנהל את המאבק ביישום תכניתו המדינית של ראש הממשלה, תכנית ההתנתקות.

בלשכתו של אריאל מבהירים בשיחה עם כתבנו שמעון כהן כי מדובר במינוי שנועד ליצור עמוד שדרה בפעולותיה של מועצת יש"ע במאבקה נגד ישום תכנית ההתנתקות.
(ר)
