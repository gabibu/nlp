

שני אנשי כוחות הבטחון נפצעו באורח קשה ובינוני בפיגוע ירי ליד מערת המכפלה. סריקות נפתחו באזור הקאסבה. הפצועים הועברו ל'הדסה עין כרם'. (צילום: דוד וילדר)

דקות אחדות אחרי השעה 8:30 פתח מחבל בירי לעבר כוחות הבטחון המוצבים בכניסה למתחם מערת המכפלה. שניים נפצעו. אחד במצב קשה והשני בינוני.

שוטר מתושבי קריית ארבע שנכח במקום פתח בירי לעבר הירי והמחבל נמלט מהמקום. חובש מתושבי הקרייה שהמתין גם הוא בפתח הבידוק הבטחוני של מתחם המערה נחלץ מיידית להגיש עזרה ראשונה לשני הפצועים.

כוחות בטחון והצלה הוחשו למקום. שני הפצועים טופלו במקום על ידי אנשי מד"א, ולאחר מכן הועברו להמשך טיפול בבית החולים 'הדסה עין כרם' שבירושלים.

במקביל פתחו כוחות משטרה, משמר הגבול וצה"ל בסריקות מקיפות בנסיון ללכוד את היורה או היורים.

חבר הכנסת גורולובסקי מהליכוד אומר כי בהתנהגותה של ממשלת ישראל היא מפגינה רפיסות מול הטרור ובכך הזמינה בעצם את הפיגוע.

כתבנו בכנסת מדווח כי בתגובה לפיגוע בחברון אומר ח"כ ניסן סלומיאנסקי: "דם יהודי יישפך על מזבח מילוי רצונו האישי של שרון. צה"ל הוצא מחברון והביטחון הופקד בידי אבו מאזן. הירי הוא הוכחה לאן מוביל רה"מ את ביטחון המדינה".

אורית סטרוק, מראשי ועד יהודי חברון מזכירה את מכתב האזהרה ששלח הוועד לרמטכ"ל רב אלוף משה יעלון עם ההחלטה להסיג כוחות צה"ליים ממרכז העיר חברון במסגרת המחוות לממשל הפלשתיני החדש בראשותו של אבו מאזן. "הזהרנו מפני התוצאות. נענינו שהאחריות היא לא של הדרג הצבאי אלא של הדרג המדיני. אנחנו קוראים לממשלה להחזיר את הביטחון בידי צה"ל", אומרת סטרוק.


הפצועים מוחשים לבית החוליםלחץ כאן להגדלה  

חילוץ הנפגעיםלחץ כאן להגדלה  

יציאה לסריקותלחץ כאן להגדלה  

זמן קצר לאחר הפיגוע הגיע לביקור בישוב היהודי בחברון חבר הכנסת, איש מפלגת 'העבודה' אפרים סנה.

ביקור סנהלחץ כאן להגדלה  

לחץ כאן להגדלה  
(ש)

