

בעוד אירופה וארצות הברית מתחבטות בשאלת ההתייחסות לכור האיראני באיראן, מוכיחים תצלומי לוויין שהאיראנים, מנגד, אינם מאבדים זמן ומקימים כור נוסף.

על דבר תצלומי הלוויין נודע בישיבת נגידי הסוכנות הבינלאומית לאנרגיה אטומית.

הוועדה הציגה בסוף השבוע שעבר תצלומי לוויין המוכיחים כי הממשל האיראני יצק יסודות לכור גרעיני חדש. מדובר בכור שיופעל על בסיס מים כבדים ויהווה מוקד נוסף לנסיונות ליצירת חומרים בקיעים. חומרים אלה הינם גורם מרכזי בקיומו של נשק גרעיני.

נזכיר כי המידע אודות הכור החדש מתפרסם במקביל להודעת הממשל האיראני כי אם רק יעז המערב להעלות את סוגיית המירוץ האיראני להתחמשות גרעינית על סדר היום, תעשה הממשלה באיראן מאמצים לפגוע בכלכלת המערב.

למרות מידע זה מוסיפים האיראנים וטוענים בתוקף כי כל התקדמותה של איראן בסוגיית הגרעין לא נועדה אלא לצורכי מחקר ושלום בלבד.

גילויים אלה אודות הכור הגרעיני החדש עשויים להקשות על יישום היוזמה האירופית לתיאום וגישור בין איראן לסוכנות הבינלאומית לאנרגיה אטומית. על פי גישור זה תפסיק איראן את העשרת האורניום בתחומה ובמקביל יהדק האיחוד האירופי את הקשרים הכלכליים עם איראן ויוסיף הטבות שונות לחיזוק מעמדה הבינלאומי של איראן בקהילייה הבינלאומית.
(ש)
