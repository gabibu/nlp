

מפקד הביטחון הלאומי ברש"פ, חאג' איסמאעיל ג'אבר, אומר כי בשיחתו עם תא"ל גדי אייזנקוט הוסכם כי צה"ל יתחיל ביום שלישי לסגת מאיזור טול-כרם. "לאחר מכן נדון בנסיגה מערים נוספות", אמר.




את דבריו אמר ג'אבר לאחר פגישתו עם מפקד אוגדת איו"ש, תת-אלוף גדי אייזנקוט, שנערכה אתמול בערב.

מצה"ל נמסר שההחלטה לסגת מטול כרם טרם קיבלה אישור מהדרג המדיני ולכן אינה סופית. כמו כן, תולים בצה"ל את העברת טול כרם לידי הרש"פ במילוי דרישות ישראל.

פגישה זו, בין מפקד אוגדת יהודה ושומרון, תת-אלוף גדי אייזנקוט וחאג' איסמאעיל ג'אבר, שנערכה במפקדת האוגדה בבית-אל הינה הפגישה הראשונה בין קצינים ישראליים לקצינים מן הרש"פ מאז הפיגוע הטיילת בתל אביב בליל שבת שעברה. השניים דנו בהעברת האחריות על הערים הערביות ביו"ש לידי הרש"פ.

שני הקצינים הודיעו בתום הפגישה כי יפגשו שנית בהמשך השבוע.
