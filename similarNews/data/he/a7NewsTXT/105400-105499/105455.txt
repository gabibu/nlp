

כתב וצילם: קובי פינקלר

טיולי הפריחה והריחות המשכרים הנודפים מפרחי ארצנו מובילים אותנו השבוע אל ריחות אחרים.ריחות של אוכל המבוסס על גידולי הארץ, על נופי הארץ ועל יבול ארץ ישראל.

"ארץ חיטה ושעורה" הוא חלק מכינויה של ארץ ישראל . טיול בעקבות לחם שבעת המינים, כמו גם גבינות טבולות בשמן זית ישראלי, הטחינה המקורית לצידו של הארטישוק ולבבותיו וכלה בעוגות מאפה בית על טהרת הכשרות בינות לגבעות ירוקות טבולות באדום הכלניות ובסגול התורמוסים יכולים רק להעלות את מפלס ההנאה של כל אחד מאיתנו.

פסטיבל האוכל הגדול הזה, המתקיים אחת לשנה במרחב יואב- יהודה, מוסיף אולי מעט קלוריות אבל שילוב של הליכה בחיק הטבע, לצד טעימה בריאותית יוביל אותנו למחוזות אחרים. אנחנו ניסינו ונהננו.

נחל את הסיור בפסטיבל הטחינה הראשון בעולם. בכל ימי שישי בחודש הקרוב מתקיים במושב סתריה פסטיבל טחינת הזהב.גדי לוסטיג בעל המקום מסביר למבקרים כי הטחינה המופקת מטחינת גרעיני השומשמין היתה פעולת הטחינה הקדומה בעולם(עוד לפני יצירת שמן הזית ) וכי צמח השומשמין הינו אחד מצמחי הבר שהתברכה בהם ארץ ישראל.לוסטיג מטבח איכרים- 08-9370202.וצריך הרי משהו לנגב בו את הטחינה? אז גם למוצר הבסיסי, הלחם, יש מקום של כבוד. במאפיית נווה חנה בקרית גת ,בבית ילדים שהוצאו מבתיהם, הוקמה מאפייה איכותית לסוגי לחם ייחודיים ( לחם שבעת המינים) בשיתוף עם אמן לחם משוויץ. במאפיית "ילדודס" ( שמה של מאפיית הילדים) עושים הילדים את הכל. כל תהליך האפייה , האריזה והשווק נעשה על ידי 65 ילדי המקום.לניחוחות של לחם ועוגיות כאלו תוכלו לזכות בביקור במקום. חברת אל על וחברות ההייטק הגדולות בישראל מגישות את לחם ילדודס כמוצר איכותי בתפריט האוכל הקבוע אז מי אנחנו שנמנע מכם את ההנאה הזו? ( 08-6812869)

לא הרחק מקרית גת ממוקם מושב "שדה משה". בתוך המושב בחוות הרועים, מדגימים בעלי המקום את תהליך ייצור הגבינות הטבולות בשמן זית מקורי. זוהי חווה שהוקמה בסוף שנות ה-50 ע"י משפחת פריאטה שנענתה לקריאתו של בן גוריון ליישב את הנגב. במרכז המבקרים במקום ניתן ללמוד על חיי הצאן , לטעום ממחלבת גבינות מיוחדות ולהרגיש איך הטבע מתחבר לאנשים. ( חוות הרועים 08-68101711   המקום כשר למהדרין וסגור בשבתות).

ובלי עוגות לשבת אי אפשר לסיים את הסיור . במושב גבעת ישעיהו הקימה מימי טרבלוס יחד עם אחיה קונדיטורייה קטנה ביתית וכשרה עם איכויות מקצועיות להפליא. מגוון המוצרים משלב בתוכו את העוגות ההונגריות וריח המסורת עם עוגות מוס ופטיפורים יצירתיים. גולת הכותרת היא סדנאות להכנת סוגי עוגיות כולל כיבוד. גם מטיילים, גם לוגמים קפה ועוגה וגם לומדים איך להכין. הכל בחבילה אחת (קונדיטוריית מימיס (02-9998278 ) . טיול של ניחוחות וטעם. וכשמסביב מוריקות הגבעות ופריחה מכל עבר נוכל לשוב לכרך הסואן עם טעם של עוד.

