

במסגרת מאמציו לשכנע את מתנגדי תכניתו המדינית של ראש הממשלה מקרב חברי הליכוד, נאמני מצע התנועה, לתמוך בתקציב, הציע מופז לח"כים פיתוי: פגישה עם אבו מאזן.

כתבנו בכנסת אריאל כהנא מדווח כי בימים האחרונים הפך שר הבטחון שאול מופז לחוד החנית של המאמצים הקואליציוניים לאישור תקציב המדינה בהצבעה הצפויה בכנסת.

ההצבעה הצפויה ב-17.3 (יום שישי) מטרידה מאוד את מקורבי ראש הממשלה, שכן קריסת התקציב משמעותה הליכה לבחירות מוקדמות. לפי שעה מסתמן רוב למתנגדי התקציב.

במסגרת המאמצים לשכנוע חברי הכנסת מקרב הליכוד המתנגדים לתכנית ההתנתקות של ראש הממשלה, נפגש היום שר הבטחון שאול מופז עם חברי הכנסת גורולבסקי ואיוב קרא וניסה לשכנעם לתמוך בתקציב. מופז הציע לשניים להצטרף לפגישתו עם יו"ר הרש"פ אבו מאזן בשבוע הבא.

נזכיר כי לעומת מאמציו של מופז אומרים בלשכת ראש הממשלה שמאמציהם שלהם מתמקדים בין השאר גם בשכנוע חברי כנסת בודדים מסיעות קטנות כיוון שהם "לא סופרים את המורדים".

נזכיר כאן כי אמש פורסם אודות מפגשים בין אנשי שרון לבכירים במפלגת העבודה ובהם נבחנת האפשרות להקדמה מתואמת של הבחירות לעוד חודשיים, זאת בעקבות החשש ממפלת שרון בהצבעה על תקציב המדינה.
(ש)
