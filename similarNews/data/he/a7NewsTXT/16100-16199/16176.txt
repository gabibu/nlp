

עדיין אין הפנטגון יודע היכן מסתתר אוסאמה בין-לאדן, והלחימה בטורה-בורה נגד אל-קאעידה נמשכת, כך הודיע ביום שני דובר בפנטגון, ריצ'ארד מקגרו.

ארה"ב אינה מוציאה מכלל אפשרות שבין-לאדן ברח לפקיסטן, אמר הדובר, ודיווח: "הפעולה נמשכת, ואנו ממשיכים בהפצצות", כי "מצדנו הקרב רחוק מלהיות גמור".

אמנם ביום ראשון מסר שר החוץ של ארצות הברית כי ארגון "אל קאעידה" חוסל, אך ביום שני הכחיש שר ההגנה האמריקני דונלד רמספלד את הדבר.

רמספלד דיבר לעיתונאים במטוס שהביא אותו לבריסל לפגישה עם שרי ההגנה של הברית הצפון-אטלנטית. הוא הדגיש כי דרוש עוד זמן כדי להתגבר על כל הלוחמים הממשיכים את התנגדותם בהרים. "ישנם עדיין חברי אל-קאעידה חופשיים במדינה הזאת, ולכן אנו נמצאים שם, נלחמים בהם ומפציצים אותם. זו הסיבה שבגללה אנו משתמשים בכוחות אפגאנים: להוציא אותם מהמחילות", המשיך שר ההגנה.

