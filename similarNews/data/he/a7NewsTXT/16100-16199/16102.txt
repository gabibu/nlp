

בריטניה הודיעה ביום ראשון, כי לאחר התחייבותו של ערפאת, ישראל צריכה מצידה לעשות מחווה כלפיו ולהסיג את כוחותיה ולהפסיק את מדיניות החיסולים, כפי שדורש ממנה האיחוד האירופי.

"על הרשות הפלשתינית מוטלת האחריות לפעול נגד ארגוני הטרור ובעיקר לעצור טרוריסטים", אמר דוברו של ראש ממשלת בריטניה טוני בלייר. "נאומו של ערפאת מתקבל בברכה, ואנחנו מצפים כי הוא יכבד את התחייבויותיו".

"עם זאת קורא האיחוד האירופי גם לישראלים להסיג את כוחותיהם הצבאיים ולשים קץ לחיסולים הממוקדים", הוסיף הדובר.
