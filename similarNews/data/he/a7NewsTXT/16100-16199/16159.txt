

אנלפבת, שהצליח לפני שבוע בבחינת הכניסה לפקולטה למשפטים באוניברסיטה פרטית גדולה בריו דה ז'נרו, הצליח להתקבל לפקולטה לספרות באוניברסיטה גדולה אחרת, גם היא פרטית.

כתבה בתחנת הטלוויזיה TV גלובו ביום ראשון בערב הציגה את האופה סברינו דה סילבה בן ה-27, הלומד לקרוא במנזר בפרבר הצפוני של העיר, שעבר את בחינת הכניסה על ידי סימון התשובות A, B, C, D ו-E בשאלון "המבחן האמריקני".

תוצאה זו חזרה והציתה ביום שני את הוויכוח הער על תאוות הבצע של החינוך הפרטי בברזיל.

לפני שבוע, התקבל האופה באוניברסיטה הראשונה ב"מבחן אמריקני" גם כן, ואחוז התשובות הנכונות פטר אותו מבחינות בתחביר.

בכירים במשרד החינוך והתרבות ציינו לפני שבוע שהצלחתו של האופה דומה ל"מישהו שזכה בפיס, וזה לא אומר שום דבר".

אבל, עובדת הצלחתו בפעם השניה מוכיחה שהסיפור הוא כנראה אחר.

הרעיון להגיש את האנלפבת למבחני הכניסה הוא פרי יוזמתו של סטודנט במגמת עיתונות, במסגרת עבודה לתואר שני בנושא תאוות הבצע של החינוך הפרטי והשפעתו על תהליך בחירת הסטודנטים.
