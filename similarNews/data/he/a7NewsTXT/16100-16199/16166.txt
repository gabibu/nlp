

החמאס והג'יהאד האסלאמי פרסמו כרוזים הקוראים להמשיך בפיגועי ההתאבדות נגד ישראל.
בכך דחו את "קריאת" ערפאת בנאומו "לחדול" מפיגועי התאבדות. הארגונים התראיינו באמצעי התקשורת הערבים ב"אל ג'זירה", ובתחנת השידור של אבו דאבי, והודיעו שלא יקבלו את הצעדים שהודיע עליהם ערפאת בעניין הפסקת פיגועי ההתאבדות בתוך ישראל.

בדרשתו השבועית השמיע דרשן מסגד שיח עג'לין בעזה אברהים מאצ'י תשבחות למחבלים המתאבדים בשטחי ישראל: "אני מתפלל לאללה שנזכה לראות את הכנסת העושקת מתמוטטת על ראשי היהודים, ויש להכשיר את הקרקע לבואו של צבא אללה, שיבוא ויעלים את ישראל, את ארה"ב ואת בריטניה", קרא.

ולסיום אמר הדרשן: "יש לברך את כל מי שמניח את חגורת הנפץ על עצמו או על בניו ונכנס אל תוך מעמקי היהודים תוך כדי הקריאה אללה הוא אכבר, השבח לאללה, אין אלוהים בלעדי אללה".

