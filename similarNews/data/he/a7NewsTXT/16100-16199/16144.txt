

שר האנרגיה הגרעינית הרוסי אלכסנדר רומיאנצב הודיע היום כי בנייתה של תחנת הכוח הגרעינית האיראנית של בושהר על-ידי מומחים רוסים אמורה להסתיים בשנת 2005.

"בנייתה של תחנה זו תואמת את כל מחוייבויותינו הבינלאומיות" בכל הקשור לאי-הפצתו של הנשק הגרעיני, כך ציין רומיאנצב במהלך מסיבת עיתונאים.

תחנת הכוח של בושהר הוזמנה ברוסיה ב-1994, אחרי שהחברה הגרמנית "סימנס" נסוגה מהתוכנית עקב לחץ אמריקני. הכור הגרעיני הראשון בתחנה אמור להיכנס לפעולה בדצמבר 2003.

משרד החוץ האמריקני חזר והדגיש באמצע חודש נובמבר כי "איראן משתמשת בתחנת בושהר ככיסוי להשגת טכנולוגיות רגישות, כאשר מטרתה הסופית ייצור נשק גרעיני".
