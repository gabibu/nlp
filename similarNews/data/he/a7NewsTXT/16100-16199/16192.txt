

רובי הרלי, מנהל לשכת משרד התיירות בצרפת מסר כי משרד התיירות יצא בחודש ינואר 2002 בקמפיין פרסום לאילת ולנגב בתחנות המטרו ועל גבי האוטובוסים בפאריס.

רובי הרלי מוסר, כי במספר תחנות מרכזיות בפאריס תופיע הפרסומת באמצעות רצף של פוסטרים עם תמונות שונות מאילת והנגב, בתחנות אחרות יופיעו צמדים של פוסטרים, וכמו כן תופיע הפרסומת במשך שבוע על גבי האוטובוסים של פאריס.

הרלי ציין, כי בנוסף לכך תמשיך לשכת משרד התיירות בצרפת בפעילות משותפת עם הסיטונאים והסוכנים המקומיים כדי לעודד התיירות לאילת, ותקיים סיורי עתונאים לאזור על מנת לחשוף את אילת בתקשורת, כפי שנעשה בשנתיים וחצי האחרונות.

על פי נתונים שהתקבלו לאחרונה, עולה כי צרפת נמצאת במקום השני אחרי אנגליה בתנועת התיירות לאילת, וכי זו הוכפלה בשנה אחת והגיעה ל-15,700 תיירים בשנת 2001, למרות המשבר בתיירות לישראל.


