

עליה ניכרת במספר מקרי המוות של מחוסרי הבית מאילת. מתחילת השנה ועד לחודש דצמבר 2001 נתגלו באילת 8 גופות של מחוסרי בית, מרביתם נפטרו כתוצאה משתיית אלכוהול.

לפני יומיים נמצא מחוסר בית נוסף מוטל בין השיחים בקרבת מרכז מסחרי בעיר אילת. בסמוך לגופתו נמצאו מספר רב של בקבוקי שתייה שהכילו אלכוהול. גופתו של האיש הועברה למכון לרפואה משפטית באבו כביר לנתיחה שלאחר המוות.

מפקד משטרת אילת, ניצב משנה מנחם כהן מסר באילת, כי זהותו של האיש טרם ידועה למשטרה ובימים הקרובים מתכוונים במשטרת אילת לערוך סריקות ברחובות העיר בנסיון לאתר את כל מחוסרי הבית בעיר ובכך לזהותו.


