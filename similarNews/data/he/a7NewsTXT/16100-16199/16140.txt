

היועצת לבטחון לאומי של נשיא ארה"ב, ד"ר קונדליסה רייס, הזהירה היום שוב את הרשות הפלשתינית, לבנון וסוריה, התומכות ומארחות ארגוני טרור כחמאס והחיזבאללה.

בנאום שהועבר בלוויין מלשכתה בוושינגטון לבאי כנס הרצליה של המרכז הבינתחומי, כרכה רייס את שני ארגוני האיסלאם הקיצוני במלחמתה של ארה"ב בארגונו של אוסאמה בן לאדן באפגניסטן. "אי אפשר להילחם באל קעאידה ולאמץ את החיזבאללה או החמאס. גם מדינות שתומכות במלחמה של ארה"ב בטרור חייבות להבין שעליהן לבער את הטרור שבשיטחן", אמרה רייס וציינה כי נשיא ארה"ב ג'ורג' בוש קרא בבירור לערפאת לגנות את הטרור ולשרשו.

רייס הדגישה עוד שהמלחמה הבינלאומית בטרור לא תסתיים עד שתשתיות הטרור העולמיות לא יהרסו לחלוטין. לדברי רייס, אין לישראל ידידה טובה יותר מארה"ב.
