

אלוף פיקוד המרכז, יצחק איתן, העניק אתמול צלשי"ם ותעודות הערכה מיוחדות לחייילים שהפגינו אומץ לב במהלך הלחימה בשנה האחרונה.

בין מקבלי הצלשי"ם פלוגתו של מדחת יוסוף ז"ל שהגנה על קבר יוסף בשכם, מדחת יוסוף עצמו קיבל תעודת הערכה מיוחדת וכן שני קצינים מן היחידה.
צל"ש שני ניתן לסגן דוד חן כהן ז"ל מ"מ בחטיבת הנח"ל שנהרג בהיתקלות עם מחבלים במחנה הפליטים אל-חאדר.
צל"ש נוסף הוענק לגדוד הצנחנים מגלן שהצטיין בפעילות שטחי יש"ע.

תעודות הערכה מיוחדות הוענקו גם לחיילי הנח"ל החרדי שעצרו מכונית תופת במחסום בביקעה.
לסרן אייל סלע ז"ל שנהרג בקרב עם מחבלים ליד שכם ולשניים מחייליו.
לחיילי מילואים שלכדו שני מחבלים ואמצעי לחימה באיזור אריאל, ולחיילי חטיבת גולני מפלוגת החבלה ומיחידת אגוז שנתקלו במחבלים באיזור שכם וג'נין, והרגו אותם, לפני שאלה הספיקו לפגוע באזרחים ישראלים ובחיילי צה"ל.

