

עשרות נכים המשיכו גם הערב להפגין מול משרד האוצר בירושלים וחסמו את רחוב קפלן לתנועת מכוניות.

כתב עתי"ם מוסר, כי הנכים הבעירו מדורה במרכז הכביש ודובריהם ניהלו מו"מ עם השוטרים על מנת שניתן יהיה להמשיך את ההפגנה מבלי לשבש את התנועה בקרית הממשלה והכנסת.

ממשרד האוצר נמסר בתגובה כי חלה התקדמות במו"מ שהתקיים בשבועות האחרונים בין מנהיגי הנכים לבין משרד ראש הממשלה, המוסד לביטוח לאומי ומשרד האוצר. ממשרד האוצר נמסר עוד, כי הממשלה גילתה הבנה למצוקת הנכים וזאת למרות המצב הכלכלי הקשה.

משרד האוצר קרא למנהיגות הנכים להמשיך ולנהל מו"מ באופן ענייני ורצוף עד לפתרון המחלוקות.
