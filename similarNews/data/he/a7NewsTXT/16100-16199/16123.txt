

ועדת השרים למדע ולטכנולוגיה, בראשות שר המדע התרבות והספורט מתן וילנאי, החליטה היום על הקמת מועצה לאומית לביואתיקה אשר תדון בנושאים ובסוגיות בתחום הביואתיקה, למילוי תפקידיה והגשמת מטרתה, בין מיוזמתה, ובין על פי הפנית שרים ומנכ"לים של משרדי ממשלה, יו"ר ועדות הכנסת, פורום המדענים הראשיים של משרדי הממשלה, ועדות אתיקה וועדות העוסקים בנושאים ביואתיים, האקדמיה הלאומית למדעים והפורום הציבורי.

המועצה הלאומית תגבש עמדה עבור השרים וממשלת ישראל ביחס לנושאים שטרם הוסדרו בחקיקה, או שיש לבחון את ההסדר החקיקתי שנקבע לגביהם.

