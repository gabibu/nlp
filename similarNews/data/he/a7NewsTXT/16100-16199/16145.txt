

ראש הממשלה אריאל שרון השתתף הערב בטקס הענקת פרס בגין שהתקיים בבנייני האומה בירושלים.

כתבת עתי"ם טל ימין מוסרת, כי פרס בגין לשנת תשס"ב הוענק לתנועת אמנה, מרדכי בן פורת, פרופ' ירמיהו ברנובר והפסלת לוקה וקס.

פרס מנחם בגין בסך 40 אלף ש"ח הוענק לתנועת אמנה אשר הקימה למעלה מ-50 יישובים בגליל ובנגב, בשומרון, ביהודה ובחבל עזה, יישובים שעמדו מול קשיים בטחוניים בשנה האחרונה.

ראש הממשלה אריאל שרון ציין בטקס, כי התיישבות ביש"ע נמצאת במצוקה קשה ועומדת מזה שנה בגבורה תחת מיתקפת טרור שאינה יודעת גבולות ומכוונת לכל איש, אישה וילד בישראל. ראש הממשלה אמר כי כושר העמידה שמגלים תושבי יש"ע הינו מופת לאומי לכל אזרחי ישראל.
