

שרת החינוך לימור ליבנת משתתפת היום בבוקר בכנס לציון עשור למבצע שלמה וקליטת יוצאי אתיופיה בחינוך הפנימייתי. הכנס יפגיש בין אנשי מקצוע, מחנכים, בני נוער יוצאי אתיופיה בפנימייה ובקהילה בוגרי פנימיות ומחנכים מבני העדה כאחד. נושא הכינוס הוא חינוך ומצויינות של בני נוער יוצאי אתיופיה בפנימיות.

הישגיהם של הבוגרים יוצאי אתיופיה הולכים ונעשים טובים יותר זאת ניתן לראות על פי נתונים לגבי מסיימי כיתות י"ב מקרב הנוער יוצאי אתיופיה ההולכים וגדלים משנה לשנה. בנוסף לכך, בשני עשורים צמחה מתוך מוסדות החינוך של עליית הנוער, קבוצת בוגרים מעולי אתיופיה הרוצה לקחת את גורלה ואת גורל העדה כולה בידיה ולתרום לשינוי ולשיפור תנאיה ותדמיתה. הישגים אלו הם תוצאה של עבודה מאומצת של אגף עליית הנוער במשרד החינוך אשר עשה מאמצים לשלב את יוצאי אתיופיה בחברה הישראלית. מבחינת הקניית ערכים, הטיפולים הגופניים והנפשיים, מערכות הטיפוח וההעשרה והאמונה העיקשת.

משרד החינוך שקד בפיתוח תוכניות חינוכיות הייחודיות עבור אוכלוסיית התלמידים יוצאי אתיופיה ביניהם: קידום לימודי הכולל מתן שיעורי עזר לתיגבור במקצועות הלימודים השונים, הוראה מסייעת בקריאה, מעקב צמוד אחר חניכים ומתן פתרונות פרטניים לקידום לימודי. העלאת מודעות הצוות הבית ספרי והפנימייתי לקשיים ולבעיות ומתן סיוע לפתרונות כגון: הכנסת קצין ביקור סדיר פנימייתי. תוכניות המכוונות לפיתוח האישיות ולחיזוק הדימוי העצמי הכולל קורס מנהיגות לתלמידים יוצאי אתיופיה. תוכנית מורשת החושפת יוצאי אתיופיה למורשת היהודית והתרבותית. הכנה לצה"ל כגון: פרוייקט קצינים מאמצים והכנה למבחני מיון לצה"ל.

בנוסף לשרת החינוך ישתתפו סגן השרה, הרב משולם נהרי, מנהל המינהל לחינוך התיישבותי ועליית הנוער, דודיק טוקר, סמנכ"ל בכיר במשרד החינוך, ד"ר גד אבוקסיס, יו"ר הגג של עולי אתיופיה, אדיסו מסלה. הכנס יתקיים באוניברסיטת בר אילן באודיטוריום מינץ.


