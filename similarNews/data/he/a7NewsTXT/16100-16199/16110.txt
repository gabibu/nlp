

היועץ המשפטי לממשלה אליקים רובינשטיין החליט לסגור את התיק נגד אריה דרעי בפרשת בראון חברון  כמו כן החליטה וועדת השחרורים של בתי הסוהר לדחות את הדיון בשחרורו המוקדם לאחד בינואר שאז תתכנס על פי חוק שחרור אסירים על תנאי החדש וועדה אחרת.

ביחס לביטול כתב האישום אומר היועץ המשפטי כי, הוא אינו מוצא לנכון לנהל תיק נוסף בעניינו של דרעי לאחר שכבר ריצה את עונשו , וכשנגד אריה דרעי תלוי ועומד תיק ציבורי נוסף שמתנהל כעת בבית משפט השלום בירושלים. כמו כן ישנה כוונה שהתיק לא יהיה חלק משיקולי וועדת השחרורים.
