

שר האוצר סילבן שלום ממשיך במאמציו לגבש עיסקת חבילה במשק וייפגש היום לשם כך עם נגיד בנק ישראל דוד קליין, יו"ר ההסתדרות עמיר פרץ ויו"ר לשכת התיאום של הארגונים הכלכליים עודד טירה.

אתמול נפגש שלום עם ראש הממשלה ודן עמו בתוכנית הקיצוצים שמציע משרד האוצר, ביניהם קיצוץ בכל משרדי הממשלה בסך 2%, הקפאת קצבאות הביטוח הלאומי והשכר במשק, הטלת מס על הכנסה גבוהה, והקפאת חוק הנגב וחוק משפחות ברוכות ילדים.
