

שופט בית המשפט המחוזי בירושלים צבי סגל קיבל את תביעת הדיבה של השר נתן שרנסקי נגד יולי נודלמן, שבספרו "שרנסקי בלי מסכה" כתב ששרנסקי היה סוכן של הק.ג.ב. ושירותי ביון נוספים והוא ומפלגתו קשורים למאפיה הרוסית.

השופט צבי סגל קובע כי הדברים מהווים לשון הרע . עוד קבע השופט כי מאחר ומפלגת ישראל בעלייה מזוהה במידה רבה עם דמותו של שרנסקי, הרי שהדברים שכתב נודלמן פוגעים במישרין גם במפלגה.

השופט סיכם את פסק הדין וכתב כי מדובר בלשון הרע, ולגבי שאלת הפיצוי הכספי, היא תוכרע בדיון שיתקיים ב-27 במאי 2003.


