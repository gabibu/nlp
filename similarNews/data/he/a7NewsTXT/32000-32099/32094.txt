

צה"ל הורה לחקור את ירי החייל לעבר מכוניתו של העיתונאי גדעון לוי בפאתי טול כרם. "העיתונאים נסעו לאחר תיאום מוקדם עם צה"ל, בזמן בו העיר הייתה נתונה בעוצר. מבדיקה ראשונית, עולה כי חייל ששמר באחת העמדות בעיר, לא עודכן, כפי שנדרש, על כניסתה של המונית בה נסע הכתב. מתוך חשש כי מדובר במכונית מפגעים ביצע החייל ירי אזהרה לאוויר. משלא עצרה המכונית בצע החייל ירי לעבר הרכב. בארוע לא היו נפגעים, אך נגרם נזק לרכב. בצה"ל רואים בחומרה את האירוע, אשר יתוחקר ובמידת הצורך יינקטו צעדים משמעתיים נגד המעורבים בו", כך נמסר מדובר צה"ל. דוברת צה"ל אף הביעה בפני כתב עיתון "הארץ" התנצלות על האירוע החמור.


