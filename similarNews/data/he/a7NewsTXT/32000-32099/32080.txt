

"מיתקפה אמריקנית נגד עיראק נושאת בחובה סכנות אמיתיות. היא תגרום לאלימות ולתוהו ובוהו, ותשקיע את האיזור כולו באי-יציבות ובסיכסוכים לעשרות שנים", נאמר ביומון הסורי "א-ת'אורה".

כותב המאמר קרא לאו"ם "לבחון בהקדם האפשרי את המצב, ולשכנע את וושינגטון לוותר על הפעלת לחצים ועל הכוח, לטובת הדו-שיח, זאת לאחר שעיראק נטלה את היוזמה במטרה להפיג את המתיחות".

כותב המאמר מזהיר את מדינות אירופה ומציין כי יש להבהיר למימשל האמריקני שהאזור אינו נמצא תחת איום עיראקי, וכי עיראק סובלת מרעב ומהאמברגו. "המאיימת היא מדינת ישראל, האוגרת כמויות נשק עצומות להשמדה המונית, ואינה נתונה לכל פיקוח בינלאומי", נכתב.
