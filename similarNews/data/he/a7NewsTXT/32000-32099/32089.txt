

בריאותו של נשיא ארה"ב לשעבר רונאלד רייגן, הסובל ממחלת האלצהיימר, הידרדרה קשות בחודשים האחרונים. ה"דיילי ניוז" כתב כי "הוא כבר לא מזהה את ננסי, מי שהיתה אשתו במשך 50 שנה. לפעמים הוא מזהה אותה כמישהי מוכרת, אולם רוב הזמן הוא אינו יודע כלל מי היא".

עד לזמן האחרון היה מצבו הגופני של הנשיא לשעבר יציב ומצבו הנפשי הוגדר כ"מידרדר בקצב איטי", אולם על פי הדיווח ביומון הניו-יורקי חל כעת שינוי, "וכיום בעיותיו הפיסיות והנפשיות הוחמרו".
מחלת אלצהיימר היא תופעה של ניוון מערכת העצבים המרכזית.

(עתי"ם-איי.אף.פי.)
