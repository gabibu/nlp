

ההתנדבות למשמר האזרחי עלתה במאות אחוזים מאז החל קמפיין טלוויזיה הקורא להתנדב, לפני כ-10 ימים.

הקמפיין, תחת הכותרת "שומרים על הבית - מתנדבים למשמר האזרחי" משודר בערוץ הראשון ובערוץ 23 ואורכו כ-30 שניות. יוזם הקמפיין הוא העתונאי שבתאי טל, מתנדב במשמר האזרחי, אשר גייס להפקתו את בית הספר לעריכת ווידאו ג'מפ-קאט.

לדברי טל, מטרת הקמפיין היא הגברת ההתנדבות במישור הערכי-חברתי.

בתשדיר מוצג פסיפס של דמויות המייצג לדבריו את אוכלוסיית המתנדבים שמספרים את מניעיהם להתנדב. "אנשים חשים הזדהות כאשר רואים את הדמויות", אמר טל.

נמסר עוד, כי לכל המתנדבים שהיו מעורבים בהפקת הקמפיין הוענקו תעודות הוקרה על עזרתם והתנדבותם.


