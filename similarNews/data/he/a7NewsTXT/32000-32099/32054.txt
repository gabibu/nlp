

ראשי התאחדות המלונות מזהירים כי הענף בקריסה על רקע היעדרותם של תיירים בגלל המשך האלימות הפלשתינית.

מאז תחילת האינתיפאדה נסגרו יותר מ-50 בתי מלון, ואחרי החגים צפויים להסגר עוד, ובשל החובות הכבדים לבנקים שמסתכמים בכ-4 מיליארד שקל, צפויים אחרי החגים פיטוריהם של כ-4000 עד 8000 עובדים.

לדברי ראשי התאחדות המלונות, מאז פרוץ הקרבות נרשם אובדן של 22 מיליון לינות של תיירים שגרם לאובדן הכנסות של כ-6.5 מיליארד שקל. לדברי ראשי הענף ההפסד המצטבר הוא של כ-2 מיליארד שקל. זאת משום שהרווחיות הממוצעת לפני המשבר היתה של 3-5 אחוז ואילו עכשיו היא הפכה להפסד של 8-10 אחוזים.

הפגיעה ההקשה ביותר היא בעובדים. עד היום פוטרו 16 אלף עובדים בבתי מלון ועוד יותר מ-40 אלף מיתר ענפי התיירות.

הידיעה הועברה באדיבות הסוכנות היהודית לישראל.
