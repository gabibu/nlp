

במבצע "עולים לירושלים", מלונות המהדרין של ירושלים הוזילו את מחיריהם וכל הנופש בהם מקבל כניסה חינם לרבים מהאתרים הירושלמיים המרכזיים כמו מנהרות הכותל גן החיות התנכ"י ועוד.

דווח כי לאחר חודשים של תפוסה אפסית במלונות, ולאחר שרבים מהם חשבו להפסיק את פעילותם ולסגור את דלתותיהם, מלונות ירושלים דווקא פורחים בימים האחרונים וברבים מהם נרשמת תפוסה מלאה.

את מבצע "עולים לירושלים" מפעילה מחלקת תיירות הפנים שע"י האגף לתרבות תורנית בעיריית ירושלים בראשות הרב גבריאל שטאובר. וביוזמת מחזיק תיק התרבות בעיריית ירושלים הרב יצחק וינברגר.

"ההצלחה כה גדולה", אומר הרב שטאובר "עד שיש מלונות המעונינים לעבור לכשרות מהדרין כדי שיהודים חרדיים יוכלו השתכן בהם". "אנו צופים, מוסיף הרב שטאובר, "שההצלחה תוכיח לרשויות שכדאי לשים לב לצרכים הייחודיים של הציבור החרדי ואנו צופים מבצעים דומים גם בעתיד".







