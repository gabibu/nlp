

במהלך ישיבת הממשלה אמר ראש הממשלה אריאל שרון כי יוזמת שר הביטחון לפיה הערבים יקבלו אחריות ביטחונית מלאה קודם כל על רצועת עזה ואחר כך אולי גם בערים נוספות ביהודה ושומרון, היא תרגיל פלשתיני לקראת הפגישות שקיימה המשלחת הפלשתינית בוושינגטון בסוף השבוע שעבר.

בישיבה מתחו השרים יצחק לוי, עוזי לנדאו וראובן ריבלין ביקורת על יוזמת שר הביטחון. השר יצחק לוי הקשה האם ישראל חוזרת לנהל מו"מ עם ערפאת ושרון השיב נחרצות: "ערפאת עומד בראש הטרור, אף אחד לא בונה עליו".

השר לנדאו אמר כי הפגישות של בן אליעזר עם גורמי הביטחון הפלשתינים גורמות נזק כבד למאבק של ישראל בטרור ובמקום לשדר נחישות ונצחון, יש בהן מסר כפול הססני ומזיק. לנדאו סבור כי המהלך הזה גורם לפלשתינים להבין שדווקא יש שכר לטרור.
