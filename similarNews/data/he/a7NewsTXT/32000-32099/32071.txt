

צוותי ההצלה גילו היום קרבנות נוספים באתר הנופש לחופי הים השחור, כך נאמר בהודעת סוכנות אינטרפקס, לפיה נמנו עד היום בצהריים 58 קרבנות.

היום דווח כי מספר אנשים עדיין נעדרים, אולם פעולות ההצלה חודשו לאחר שנפסקו הגשמים העזים.

גשמי הזעף שירדו בימים האחרונים גרמו לקריסת סכרים וחומות עפר, אולם מהמשרד למצבי חרום במוסקווה נמסר במוצאי שבת כי "אין חשש לקריסת סכרים נוספים".

כ-30 אלף נופשים נמצאים באזור המוצף, בו נהרסו מאות בתים ורבים אחרים הוצפו ואינם ראויים למגורים.

