

ראש הממשלה אריאל שרון אמר בישיבת הממשלה הבוקר כי הוא מצטער על עזיבתו של השר רענן כהן "בגלל העובדה שתמיד הבין את חשיבותה של ממשלת האחדות הלאומית, סייע בהקמתה ודאג לשמירתה". שרון הוסיף כי רענן כהן היה פעיל מאוד בתחומים חברתיים רבים והדגיש את חלקו בחקיקת חוק חיילים משוחררים.

נציין כי ישיבת הממשלה הבוקר היתה הישיבה האחרונה שבה השתתף השר בלי תיק רענן כהן. כהן השיב לו כי אחרי 40 שנות פעילות פוליטית הוא חש שהוא עושה את הצעד הנכון ללא כעס ובהרגשה טובה. הוא אמר כי הוא גאה על כל מה שעשה וחזר והדגיש כי "אין דבר חשוב יותר מאחדות העם".
