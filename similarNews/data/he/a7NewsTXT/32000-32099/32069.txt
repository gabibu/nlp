

כוחות צה"ל צרו היום בצהריים על מבנה מדרום ליישוב דוגית, מחשש כי במקום מסתתר לפחות מחבל אחד נוסף שהשתתף בירי על המודדים הישראלים באזור היישוב דוגית, לפני הצהריים.

מהירי נפגע בינוני צעיר ישראלי בן 24 שהשתתף בפעולות המדידה ופונה לבית החולים. בחילופי האש במרדף שהתפתח אחר כך חוסל מחבל אחד שהתבצר בבית נטוש מדרום לאזור ההתקלות. הבית נהרס.

לאחר חיסולו של המחבל המשיכו כוחות צה"ל במרדף בשל ההנחה כי בירי השתתף עוד לפחות מחבל אחד. כוחות צה"ל צרו, כאמור, על בית באזור, אשר לידו מספר בתים נוספים מהם נורות על כוחות צה"ל אש מפעם לפעם. באזור נמצאים דחפורים שככל הנראה יהרסו חלק מהבתים.




