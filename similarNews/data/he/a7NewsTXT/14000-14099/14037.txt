

שר החוץ האמריקני קולין פאוול יודע מעט אידיש והוא שוחח בשפה זו עם הרב הראשי לרוסיה במהלך קבלת הפנים שערך נשיא רוסיה ולדימיר פוטין בשגרירות רוסיה בוושינגטון. לכתב עתי"ם נמסר, כי שר החוץ הרוסי, איבנוב, הציג לשר החוץ האמריקני, קולין פאוול את הרב הראשי לרוסיה, הרב ברל לזר. לברכת הרב לזר השיב פאוול באידיש שוטפת.

"פאוול אמנם הצטנע ואמר שהוא דובר רק "עא-ביסעל'ע" (קצת) אידיש, אבל הוא בהחלט דובר את השפה אותה למד מהמשפחות היהודיות בבתיהן עבד בצעירותו", סיפר הרב לזר והוסיף, "זהו גם מכנה משותף בינו לבין הנשיא הרוסי שכל ילדותו עברה עליו באותו בניין עם משפחה יהודית בסנט פטרבורג".
