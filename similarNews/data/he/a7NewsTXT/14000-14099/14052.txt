

להלן הודעת דובר צה"ל:

לוחמי חטיבת הצנחנים, שיריון, הנדסה ומג"ב פשטו הלילה על הכפר שוארווה, השוכן מזרחית לבית לחם ונמצא בשליטה פלשתינית מלאה. מטרת הפעולה, מעצר מבוקשים המעורבים בטרור שכוון כנגד אזרחי ישראל וחיילי צה"ל באזור ירושלים ובמרחב בית לחם. זאת, לאחר שהרשות הפלשתינית לא עמדה במחוייבותה לעצור פעילי טרור היוצאים מתחומיה.

הכוחות נמצאים בעיצומה של הפעולה וישהו בכפר עד לסיומה. עם סיום הפעולה יעזבו כוחות צה"ל את השטח הפלשתיני.

דובר צה"ל מציין, כי צה"ל ימשיך ויפעל באמצעים המתאימים על מנת להגן על בטחון אזרחי מדינת ישראל וחיילי צה"ל, ולסכל כל פעילות חבלנית עויינת.


