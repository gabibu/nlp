

מטוס "הרקולס" שהביא לצרפת את גופותיהם של שלושה עיתונאים שנהרגו ביום ראשון באפגניסטן, נחת ביום חמישי לפנות בוקר בבסיס צבאי ליד פריס, מסרו גורמים בכירים.

ארונותיהם של ג'והאן סוטון מרדיו פראנס אנטרנסיונל (RFI), פייר ביאו מרדיו טלויזיון לוכסמבורג והכתב הגרמני של השבועון "שטרן" פולקר האנדלויק, יצאו ביום רביעי מדושאנבה בירת טג'יקיסטן במטוס צבאי צרפתי.

ג'והאן סוטון, בת 34, פייר ביאו בן 31 ופולקר האננדלויק בן 38, נהרגו ביום ראשון בערב מאש הטליבאן בעת שהתלוו לחיילי הברית הצפונית בקו החזית בצפון-מזרח אפגניסטן.

