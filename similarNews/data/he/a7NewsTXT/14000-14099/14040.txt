

במעמד יו"ר הכנסת, ח"כ אברהם בורג, שרים וחברי כנסת הונחה היום אבן פינה לאגף החדש של הכנסת.

כתב עתי"ם מוסר, כי האגף יכלול חניון תת-קרקעי בן 500 מקומות, 60 לשכות חדשות עבור חברי כנסת בסטנדרט גבוה, 15 אולמות לכינוסי ועדות רב-תכליתיים ואולם פתוח לעוזרים הפרלמנטריים.

ההחלטה על בניית האגף החדש התקבלה בשל המצוקה הקשה של המקום, שבגללה ישנם עדיין חברי כנסת שלשכותיהם נמצאים בקרוואנים.

הכוונה היא לסיים את השלב הראשון של בניית החניון בתוך שנה, ולהשלים את הפרוייקט כולו בתוך שלוש עד ארבע שנים.
