

ארה"ב הפציצה בניין באפגניסטן בו שהו אנשי רשת אל-קאעידה של אוסאמה בן לאדן ומספר אנשים נהרגו מסר ביום רביעי פקיד אמריקני בכיר.

"אתמול נפגע בניין בו על פי החשד שהו אנשי רשת אל-קאעידה, והמבנה הושמד", ציין הפקיד שדיבר בעילום שם עם כתב רויטרס.

לא ברור מי היה בבניין ואם בן לאדן שהה בו. "אין לנו שום פרטים על זהותם של ההרוגים", הטעים הפקיד.

הבניין הותקף על ידי מטוסי קרב אמריקנים ומטוס ללא טייס של הסי.איי.אי. מצויד בטילים נגד טנקים Hellfire ("אש הגהנום").
