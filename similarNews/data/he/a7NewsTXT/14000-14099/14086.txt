

לשכת ראש הממשלה מבהירה כי הדברים שייאמר היום פרס באו"ם בנושא הקמת המדינה הפלשתינית ייאמרו על דעתו בלבד.

אולם, במועצת יש"ע דוחים את ההסבר הזה ואומרים כי אין ספק שדברי פרס באו"ם תואמו עם ראש הממשלה בפגישת השניים במוצאי שבת בחוות השקמים.

מנגד, אומר חבר הכנסת צבי הנדל מהאיחוד הלאומי, בעקבות שיחה היום עם ראש הממשלה, כי הוא מאמין שאין סחף בעמדותיו. הנדל אומר כי נכון לעכשיו מפלגתו יכולה לתרום למניעת סחף מדיני בתוך הממשלה ולא מחוצה לה.

