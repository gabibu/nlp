

מעטפה חשודה נוספת ובה אבקה נתגלתה היום בבוקר בבית הנשיא.

העובדת שפתחה את המעטפה- שהיא זו שפתחה שתי מעטפות חשודות נוספות באחרונה, פעלה בהתאם לנהלים הקיימים והזעיקה את המשטרה ואת הגורמים המוסמכים במשרד לאיכות הסביבה, על מנת לבדוק את תוכן האבקה שנמצאה במעטפה.

מבית הנשיא נמסר , כי כחלק מהפקת הלקחים מהארועים הקודמים, הוחלט כי מעטפות הדואר ייפתחו מחוץ למבנה הראשי של המישכן, כדי לא לשבש את העבודה במקום.

עד כה לא מסרה משטרת ירושלים פרטים על שולחי המכתבים. נראה כי המכתבים נשלחו מישראל. כזכור, בשני המקרים הקודמים לא נמצא חשד לאנתרקס.

ביום א' הקרוב יתקיים השתלמות אנתרקס לכל עובדי בית הנשיא, בנוסף להכשרה מיוחדת אותה כבר עברו עובדי הארכיב המטפלים בדואר המגיע לבית הנשיא.


