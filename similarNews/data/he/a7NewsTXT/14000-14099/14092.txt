

משלחת נשיאות האיחוד האירופי, בראשות ראש ממשלת בלגיה ג' ורהופסטר ונשיא נציבות האיחוד האירופי, רומנו פרודי מגיעה ביום ראשון - 18.11 - לביקור בישראל.

במשלחת יהיו גם שר החוץ וסגן ראש ממשלת בלגיה, לואיס מישל ומזכ"ל מועצת השרים של האיחוד האירופי והנציג העליון למדיניות החוץ והביטחון של האיחוד האירופי, חבייר סולאנה .

כמקובל, מקיימת כל נשיאות של האיחוד האירופי ביקור במזרח התיכון. במיסגרת מסע זה תבקר הנשיאות גם במצרים, ברש"פ, בירדן ובסוריה.

הביקור בישראל יתמקד במערכת היחסים המתפתחת בין האיחוד האירופי לישראל. כמו כן, יידונו נושאי הטרור הבינ"ל ותהליך השלום. 

האורחים ייפגשו עם נשיא המדינה, משה קצב, יו"ר הכנסת, אברהם בורג, ראש הממשלה, אריאל שרון ושר החוץ וסגן ראש הממשלה, שמעון פרס.
