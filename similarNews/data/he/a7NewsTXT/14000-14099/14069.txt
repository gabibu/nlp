

עפ"י בקשתו של השר בני אלון, החליטה אמש ועדת השרים לטקסים וסמלים כי יום הירצחו של השר זאבי יצוין באופן רשמי על ידי משרד התיירות וצה"ל.

בכל מערכת החינוך יצוין היום כיום שיוקדש ללימוד פעלו הממלכתי והביטחוני של השר האלוף רחבעם זאבי.

כמו כן, הוחלט להנפיק מדליה ממלכתית לזכרו של זאבי. את המדליה תפיק החברה הממשלתית למדליות ולמטבעות.

עוד מהחלטות הוועדה: הנושא המרכזי באירועי יום העצמאות תשס"ב יהיה ילדי ישראל .
השר נווה, העומד בראש הוועדה, אמר בתום הישיבה כי "במיוחד בתקופה קשה זו הילדים הם הדבר החשוב ביותר לנו. אין כמו הילדים כדי להעביר אליהם את העוצמה של מדינת ישראל, ואת עתידה".

