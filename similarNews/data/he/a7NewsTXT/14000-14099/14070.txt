

אתמול הובא למנוחות ביישוב אלקנה נחמיה בן יהודה ז"ל, בעל חברת המנופים "בן יהודה". חברו של בן יהודה שלמה מרמרוש סיפר כי בן יהודה היה ביש"ע כבר מימיה הראשונים של ההתיישבות. לחברה שנחמיה קנה קראנו "המנופים של ההתיישבות", אמר, והוסיף כי בן יהודה היה מגיע לכל מקום, והיה נהוג לומר עליו כי ההתיישבות נעצרה במקום שנעצרו המשאיות שלו. מרמרוש הוסיף כי פעילותו של בן יהודה לא הסתכמה בהזזת קרוואנים, אלא שהוא היה נכנס למבצעים שאדם רגיל לא היה עושה.
לדבריו, לגבי בן יהודה השאלה הייתה תמיד איך עושים ולא האם עושים. הוא סיפר כי לא פעם קמו אנשים ביישובים בבוקר ולא הבינו איך צץ פתאום קרוואן.

מרמרוש הוסיף כי בן יהודה ליווה יישובים חדשים, כגון רחלים, ו"היה קונה לילדים ארגזי צעצועים", אמר. עוד סיפר מרמרוש כי בן יהודה הוא שעמד גם מאחורי הקמת המאחזים.

קשה לחשוב שמחר בבוקר האדם הזה אינו אתנו, ספד לו מרמרוש.

