

ביום שני עתיד מזכיר המדינה האמריקני קולין פאוול לשאת נאום, ובו יתאר את עקרונותיו של ממשל בוש בעניין השיחות המדיניות בין הרשות הפלשתינית לבין מדינת ישראל. בין השאר מתכוון פאוול להדגיש את תמיכתה של ארה"ב בהקמתה של מדינה פלשתינית, ולהודיע על כוונתה של ארה"ב להגביר את מעורבותה בסכסוך הערבי ישראלי כדי להביא לסיומו. כך פורסם אתמול בעיתון "וושינגטון פוסט".

לאחר הנאום באוניברסיטת לואיוויל בקנטאקי יצא פאוול למזרח התיכון בלוויית השליח המיוחד של משרד החוץ אנתוני זיני, ועוזר שר החוץ לענייני המזרח התיכון וויליאם ברנס, וזאת כדי להפיח רוח ביוזמה החדשה, שמטרתה לגלות יותר מעורבות אמריקנית בסכסוך, כדרישת המדינות הערביות.
את ציפייתה של מצרים מארה"ב ביטא אתמול נשיא מצרים חוסני מובארק בקוראו לארה"ב להפסיק את עזרתה הצבאית לישראל, "העזרה הצבאית העיוורת", כלשונו.

בטקס חנוכת גשר על ליד איסמעיליה איים מובארק כי המדינות השכנות לישראל עלולות להגיב בהצטיידות "בנשק גרעיני, כימי וביולוגי", ולבסוף זה ייגמר באסון.

דברי מובארק צוטטו בסוכנות הידיעות המצרית הרשמית.

