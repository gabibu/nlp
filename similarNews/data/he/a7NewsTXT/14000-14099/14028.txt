

ד"ר סאיב עריקאת, חבר הקבינט של הרש"פ, אמר אחה"צ בראיון ל"קול פלשתין", כי על הממשל האמריקני להיענות לבקשת הקהילה הבינלאומית ולהציג את יוזמתו בעניין תהליך השלום בין הפלשתינים ובין הישראלים.

סוכנות עתי"ם מציינת, כי הנהגת האינתיפאדה פירסמה היום הודעה ובה היא תקפה בצורה בלתי ישירה את העמדה האמריקנית בעניין הקמת המדינה הפלשתינית, ואמרה, כי הגיע הזמן שהדיבורים של האמריקנים והאירופים על הקמת מדינה פלשתינית ימומשו.
