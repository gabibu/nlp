

אמש כינס ערפאת ברמאללה את בכירי הרש"פ, כולל הוועד הפועל של אש"ף, כדי לגבש את העמדה הפלשתינית לאור המגעים שהתנהלו בין ערפאת לבין הממשל האמריקני, ולאור התוכנית האמריקנית לשגר נציגי ממשל למזרח התיכון בקרוב.

על פי התכנית, בסוף השבוע היה ערפאת אמור להיפגש גם עם ראשי הנהגת האינתיפדה, אך אמש מסר בכיר בהנהגת האינתיפאדה ביו"ש כי חלק מהנהגת האינתיפאדה באזור רמאללה דחה את בקשת ערפאת להיפגש. הם התנו את קיום הפגישה בשחרור מחבלי החזית העממית והג'יהאד האסלאמי, שנעצרו לאחרונה ע"י הרש"פ. הבכיר מסר כי בין בכירי הנהגת האינתיפאדה שסירבו להיפגש עם ערפאת היו בכירי פתח', החזית העממית, החמאס והחזית הדמוקרטית.

