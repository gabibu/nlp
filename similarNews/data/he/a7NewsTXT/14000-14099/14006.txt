

בשעה זו מתקיימת פגישת ראשי המשק במשרד האוצר כשבכוונתם לנסות ולהגיע להסכמה לאומית רחבה בנושאים הכלכליים, שתאפשר את חילוץ המשק מהמשבר הכלכלי שאליו נקלע.

בפגישה משתתפים שר האוצר סילבן שלום, נגיד בנק ישראל דוד קליין, נשיא התאחדות התעשיינים עודד טירה ויו"ר ההסתדרות עמיר פרץ.

לפני הפגישה אמר עודד טירה, כי הוא יתמוך במהלך המנהיגותי שבו החל שר האוצר והוא מקווה כי ניתן יהיה לגבש תכנית משותפת וכך לראות את האור בקצה המנהרה.

גם יו"ר ההסתדרות, עמיר פרץ, שנכנס למשרד האוצר ביחד עם הנגיד פרנקל, אמר: "אנחנו שייכים לאותה מדינה ואותו משק גם אם עמדותינו שונות, אני מקווה שהנגיד יתרום את חלקו". פרץ הוסיף: "אני מקווה שנצא לדרך שבה כולם נותנים, אם מישהו חושב שרק העובדים ייתנו - שישכח מזה".
