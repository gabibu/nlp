

בעקבות הצלחתה של הברית הצפונית בכיבושה של קבול, בירת אפגניסטן, חוששים במערב מפני אנדרלמוסיה בעיר. החשש הוא שאנשי הברית הצפונית יחלקו את השלטון ביניהם, ויקימו מערך שלטוני בלתי מאוזן בשטחים שנכבשו.

המראות שנראו אתמול בקבול ממחישים יותר מכל את המצב האנדרלמוסי שבו שרוי חבל הארץ הזה: מראות מחרידים של הוצאות להורג של אנשי טאליבן והתעללות בגופותיהם, לצד חגיגות של גילוחי זקן והסרת רעלות, דבר שנחשב עד אתמול לעבירה חמורה בקבול.

מנהיגים במערב מביעים את דאגתם מהמצב, ואומרים כי יש לפעול לאלתר להקמת ממשלה יציבה, שתשמור על הסדר הפנימי.

נציין כי בתקופת שלטונה הקודם של הברית הצפונית, שהסתיימה אך לפני חמש שנים, נהרסה שליש מן העיר ואלפי בני אדם נהרגו.

כלפי חוץ מפגינות מדינות המערב שביעות רצון מן הכיבושים המהירים של הברית הצפונית אף כי אוסמה בין לאדן, ומנהיג הטליבאן מולא עומאר בריאים ושלמים, כך לפי סוכנות הידיעות של איראן.
פרופ' יעקב רועי מאוניברסיטת תל אביב טוען כי הסיכוי לתפיסתו של בין לאדן קלוש ביותר, ויתרה מזאת: זרועותיו הארוכות של הטרור של בין לאדן כבר התפרשו הרחק מעבר לסביבתו הקרובה.
