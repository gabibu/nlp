

כעשרת אלפים מבני העדה האתיופית השתתפו היום בחגיגת הסיג'ד, בשכונת ארמון הנציב בירושלים.

מדי שנה, חוגגים בני העדה האתיופית את יום חג הסיג'ד, המלווה בצום ותפילה. יום הסיג'ד סימל עבור יהדות אתיופיה בעבר את הגעגועים לעיר ירושלים ולרצונם לעלות לעיר הקדוש.

בני העדה מגיעים כיום לירושלים מכל רחבי הארץ כדי להתפלל ולהודות על ההזדמנות שנפלה בחלקם להגיע לעיר. עבור הצעירים מהווה החגיגה הזדמנות להיפגש עם חברים מהעבר, החיים מאז העליה ארצה בערים אחרות בכל רחבי הארץ.

במיפגש רב המשתתפים ניתן לראות את ההבדל בין הדור הצעיר של העדה, שהשתלב בחברה הישראלית, ולבוש בסיגנון אופנתי והססגוני, ובין הדור המבוגר, הלבוש בדרך כלל בבגדים המסורתיים שהיו נהוגים באתיופיה.

אחד המשתתפים אמר , כי חשוב להגיע ולהפגין נוכחות במקום, וזוהי גם הזדמנות להדגיש בפני הצעירים שאת המסורת לא נוטשים.
