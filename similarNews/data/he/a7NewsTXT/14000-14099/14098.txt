

ארה"ב שבה וקראה ביום רביעי לברית הצפונית לכבד את זכויות האדם ולשמור על המשמעת בקרב חייליה באזורים בהם שולטת אפגניסטן, בעיקר בקאבול.

"בשיחותינו עם אנשי הברית הצפונית הבהרנו היטב את החשיבות שבכיבוד זכויות האדם והמשמעת בקרב החיילים", אמר דובר משרד החוץ האמריקני ריצ'רד באוצ'ר שהוסיף, כי לפי שעה, יש סימנים חיובים בנושא.

"הברית הצפונית השאירה את רוב כוחותיה מחוץ לעיר, והמידע המגיע מקאבול מראה כי החיים שבים למסלולם, עם פתיחת בתי מסחר ומשרדים, כשהאנשים יוצאים לרחובות באופן שלא היה אפשרי זה שנים", הוסיף.

"בכוונתנו להמשיך ולעקוב מקרוב מאוד אחר המצב, ואנו שומרים על קשר עם הברית הצפונית בעניין", הטעים באוצ'ר.

עוד אמר הדובר כי השליח האמריקני המיוחד לקשר עם האופוזיציה האפגנית, ג'יימס דובינס, בא ביום רביעי לאיסלאמבד, לדיונים עם פקידים פקיסטנים ואפגנים, לאחר שנפגש ברומא עם המלך לשעבר מוחמד זאהיר שאח ועם פקידים טורקים באנקרה.

