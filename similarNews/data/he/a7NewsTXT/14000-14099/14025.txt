

נשיא המדינה משה קצב קורא לשובתים במשק ליטול פסק זמן משביתתם, "מאחר ואין זו העת לשביתות". הנשיא קרא לשלב ידיים בהתמודדות עם בעיות השעה ולהותיר את המחלוקות לעיתות רווחה.

בהודעה שפירסם הנשיא, הדגיש, כי על אף שזכות השביתה היא זכות לגיטימית במערכת יחסי העבודה במדינה דמוקרטית, יש להביא בחשבון כי לנוכח מצבה הבטחוני המיוחד של ישראל ונוכח הקשיים הכלכלים הפוקדים אותנו בעת זו - השבתה של מיגזרים שונים של המשק, פוגעת באזרחים ובמדינה, פוגעת במובטלים ופוגעת באלה אשר כבד נתונים במצוקה.

הנשיא קרא לשובתים שלא לפגוע בשום אופן בנזקקים ובמיוחד במקבלי קיצבאות ביטוח לאומי והוסיף, כי סקטורים רבים עומדים בפני מציאות בלתי נסבלת עקב ההשבתות.
