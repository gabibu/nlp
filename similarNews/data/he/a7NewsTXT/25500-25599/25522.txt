

רה"מ אמר אתמול כי כדי ליישם את תכנית השלום שלו צריכים להתקיים שני תנאים: הטרור האלימות וההסתה יופסקו לחלוטין וברש"פ ייערכו שינויים מבניים.

שרון אמר את דבריו בנאומו בפני ועידת הליגה נגד השמצה בוושינגטון.

רה"מ אמר כי השינויים המבניים ברש"פ צריכים לכלול: איחוד כל הכוחות הבטחוניים ובנייה מחדש של כל המוסדות השלטוניים ברש"פ תוך הקפדה על שקיפות פעילותם.
רה"מ הוסיף כי "רש"פ אחראית שיכולה לקדם את מטרת השלום, אסור שתהיה תלויה ברצונו של אדם אחד".

רה"מ הודה לממשל האמריקני שפירק את ועדת הבדיקה של האו"ם אותה כינה שרון "מלכודת". לדבריו "זו היתה החלטה נכונה שלא להתיר לאו"ם לנהל חקירה שהיא תוצאה של עלילת דם פלשתינית שנרקמה נגד ישראל".

