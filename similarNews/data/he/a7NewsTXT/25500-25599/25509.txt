

מחרתיים ייפתח בישראל מסע ראלי לונדון-ירושלים המתקיים מדי שנתיים. המסע מאורגן בידי הקרן הקיימת לישראל בארץ ובלונדון.

הראלי יציין מלאת 100 שנה לקק"ל ואת גיוסם של 2.8 מיליון שקלים להקמת מאגר מים בנחל לבן שבנגב.

לאחר שיעבור במדינות אירופה, יגיע המסע לישראל לקראת יום ירושלים. לישראל יגיעו 23 מכוניות, ובהן מכוניות יוקרה חדישות וכלי רכב עתיקים. במכוניות ינהגו נציגי קהילות יהודיות בבריטניה. משתתפי המסע הם תורמים "כבדים" לעמותת יד לשריון ולקק"ל.

המכוניות יגיעו לנמל חיפה במעבורת. משם הם ימשיכו במסע של 4 ימים בארץ.

המסע יגיע לנחל לבן, שם יתקיים טקס חנוכת מאגר הנחל. המאגר מכיל כמיליון מ"ק מים. מטרת האגירה היא לאגום את מי השטפונות להעשרת מי התהום.

משם ימשיך המסע לים המלח וללטרון. ביד לשריון שבלטרון יתקיים ביום שישי טקס הוקרה למשתתפי המסע.
