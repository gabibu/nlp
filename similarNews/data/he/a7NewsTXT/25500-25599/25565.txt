

שר המשפטים מאיר שטרית אמר היום כי יש להציג את המסמכים המוכיחים את המעורבות של הסעודים במימון פיצויים למחבלים מתאבדים.

"צריך להציג את האמת. חשיפת המסמכים על המעורבות של הסעודים במימון פיצויים למפגעים חשובה. זה מראה שיש להם מעורבות אישית. אם ארה"ב היתה מגלה שסעודיה מעורבת במימון בן לאדן גם היא היתה עושה משהו. אז מה שטוב לאמריקנים טוב גם לנו", אמר.

השר שטרית התייחס לביקורו של רה"מ שרון בארה"ב ואמר כי התקופה היא קריטית וכי הוא מקווה ששרון יצליח לנווט בה "זו לא נסיעה מיותרת ואין זמן יותר חשוב מעכשיו אחרי שנגמר מבצע "חומת מגן".

שר המשפטים היה אורח הכבוד בארוחת ערב שנערכה לכבוד שופטי בית המשפט.
