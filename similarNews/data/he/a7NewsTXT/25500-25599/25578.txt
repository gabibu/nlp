

"המאבק בטרור יימשך, הטרוריסטים מנסים לשבש את חיינו, אבל הם לא יצליחו בכך. אסור לנו לשכוח שמה שעשה צה"ל ב"חומת מגן" זו רק ההתחלה. כך אמר אמש השר לבטחון פנים עוזי לנדאו, בזירת הפיגוע בראשל"צ.

השר הוסיף כי "יש לנהוג כלפי המחבלים כמו בכיבוי דלקות יער ויש להקפיד לכבות את כל המוקדים של האש. מי שסבור שפעילותנו במבצע רק הגבירה את השנאה טועה באבחנתו, מאחר שמה שאנחנו עושים זו הגנה על עצמנו". דברי השר לבטחון הפנים.

השר לנדאו אמר כי בעבר לקחו האמריקנים דוגמה מאתנו כיצד להילחם בטרור, לדבריו עכשיו חשוב שנלמד מהאמריקנים, כיצד הם פועלים נגד הטרור.




