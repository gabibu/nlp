

איטליה הודיעה היום כי החליטה שלא לקבל לתחומה את 13 הרוצחים המתבצרים בכנסיית המולד. גם חיפושים אחר מדינה אחרת שתסכים לקלוט אותם לא העלו דבר.

אל"מ מרסל אביב, ראש הצוות הישראלי למו"מ אמר כי כל פרטי ההסכם סוכמו ועתה מחפשים מדינה שתהיה מוכנה לקלוט את המגורשים. שלטונות ישראל לדבריו ניהלו מגעים עם כמה מדינות אך כולן סירבו, ובהן מצרים וירדן.

אל"מ אביב העריך כי כשתמצא מדינה שתביע הסכמה לקלוט את המגורשים תבוא הפרשה לסיומה.
הוא סירב למסור פרטים נוספים בנוגע למו"מ משום שלדבריו "מדובר בנושא רגיש".

גורם צבאי אמר כי ישנם פרטים נוספים המעכבים את ההסכם "כך למשל, ישנו נשק רב בתחומי הכנסיה והתעוררה השאלה מה יעשה בו", אמר.

כוחות צה"ל עדיין ערוכים סביב כנסיית המולד בבית לחם.

