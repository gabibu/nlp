

הרשות השניה שוב מוצאת את עצמה בעין הסערה של שומרי השבת: הפרק הראשון של תוכנית תרבות חדשה בשם "נספח תרבות" שובצה להקרנה בשבת הקרובה ב- 12:30. בהודעות שהוציא הרשות נאמר כי בפרק הראשון יופיעו עורכי "אפעס", עיתון אימייל סאטירי בעריכת קובי אריאלי וידידיה מאיר, עיתונאים סאטיריקנים חרדים, ומופץ בקרב אנשי תקשורת רבים.

השניים נדהמו לשמוע שהתוכנית בהשתתפותם שובצה לשבת, מאחר שלדבריהם נאמר להם מפורשות כי התוכנית משובצת ליום חמישי בלילה. השניים פנו במכתב למוטי שקלאר, יו"ר הרשות השניה ולמנכ"ל הרשות, שמואל שם טוב.

שקלאר אמר הערב לכתבתנו חני לוז כי הוא שומע לראשונה על הפרשה והוא מתכוון לטפל בעניין באופן מיידי. אריאלי הבהיר כי אם פנייתם לגורמי השידור לא ייענה, הם יפנו לבג"ץ.
