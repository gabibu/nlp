

מפקדי מיליציות, מבעלי בריתה של ארה"ב במזרח אפגניסטן, מסרו כי על פי מידע מהימן, אוסאמה בין לאדן ואחד מסגניו הבכירים איימן אל-זאוואהרי מסתתרים בפקיסטן, כך דיווח ביום שני השבועון "ניוזוויק".

שר החוץ קולין פאוול לא התייחס לידיעה מ"ניוזוויק", ואמר מצדו כי ארה"ב מודאגת מהמצב הפוליטי במזרח אפגניסטן, שם פועלים כוחות אמריקני ושל בעלות הברית נגד אנשי רשת אל-קאעידה.

השבועון ציטט את חזראת אודי, ראש המודיעין הצבאי בעיר חוסט, שבמזרח אפגניסטן, הטוען כי מקור סיפר לו שבין לאדן גילח את זקנו וכי הוא נראה במצב בריאותי תקין.

מפקד אחר בחוסט, כמאל חאן זאדראן, אמר לכתב השבועון כי לדעתו, אנשיו של בין לאדן מסתירים את מנהיגם בפקיסטן.
