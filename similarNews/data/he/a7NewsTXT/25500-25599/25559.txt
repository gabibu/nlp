

לוחמי משמר הגבול גילו הערב מטען חבלה רב עוצמה ליד הכפר זיתא בסמוך לקיבוץ מגל שבמשולש.

הלוחמים שערכו סריקות במטעי הזיתים באזור זיהו אדם חשוד. הם עקבו אחריו וכך גילו מטען במשקל 12 ק"ג. המטען הורכב מבלון גז ובתוכו הוטמן חומר נפץ. החשוד נעצר.

כוחות הבטחון מעריכים כי מחבלים תכננו להניח את המטען על אחד מצירי התנועה המרכזיים באזור.

הערב עצרו כוחות צה"ל כמה מחבלים מבוקשים: בסמוך לישוב רימונים באזור חבל בנימין, ליד כפר דורא דרום מערבית לחברון, ובשומרון. גם בגוש קטיף לכדו חיילי צה"ל מחבל שרצח בפיגוע ירי בציר כיסופים 3 ישראלים.

