

התקבצות מחומשת נדירה ביותר של ארבעה כוכבי לכת וכוכב שביט תראה מחר בערב באופק המערבי, מייד לאחר השקיעה. שלושה כוכבי לכת: נוגה, מאדים ושבתאי ייראו במעגל שקוטרו 2.5 מעלות בלבד.

יו"ר האגודה הישראלית לאסטרונומיה, יגאל פת-אל, מסר כי ארבעת כוכבי הלכת והשביט נראים בתחומי קבוצת שור. את טבעות שבתאי ניתן לראות בטלסקופ קטן. כוכב הלכת צדק ייראה מעט מזרחית, כשהוא בוהק בגוון לבן-צהבהב.

עוד נמסר כי התקבצות כזו בין כוכבי הלכת וכוכב שביט בהיר יחסית מתרחשת אחת לכמה מאות שנים.
מצפה הכוכבים בגבעתיים יהיה פתוח לקהל הרחב להסברים ותצפית בימים: שלישי, חמישי, וביום שלישי הבא, בין השעות 19:00-21:30.
