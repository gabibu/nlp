

משרד החוץ האמריקני גינה את רצח מנהיג הימין הקיצוני ההולנדי, פים פורטיין, אותו הגדיר "מעשה אלימות אווילי".

"ארה"ב שותפה לזעזוע החשים ידידיה בהולנד ומגנה את מעשה אלימות אווילי הזה", אמרה דוברת במשרד, ברנדה גרינברג.

פורטיין, שקרא לסגור את גבולות הולנד בפני מהגרים נוספים, נורה אתמול למוות לאחר ראיון במרכז התקשורת בהילוורסום, מדרום לאמסטרדם.

בעוד עשרה ימים תתקיימנה בחירות לפרלמנט. הסקרים ניבאו הישג למפלגתו של פורטיין.

