

לקראת יום ירושלים, שיחול השבוע, שיגר רבה הראשי של חיפה הרב שאר ישוב הכהן אגרת מיוחדת לכל רבני ונשיאי הקהילות היהודיות בתפוצות, בה קרא להם "לציין ולחגוג את יום ירושלים בתפילה ובהודיה".

ההעצרת הממלכתית תיערך ביום חמישי באתר ההנצחה בגבעת התחמושת. העצרת לציון 35 שנים לאיחוד ירושלים וזכרון לנופלים במלחמת ששת הימים תהיה במעמד נשיא המדינה, ראש הממשלה, ראש העיר, שרים וחברי כנסת, מפקדי צה"ל, משפחות הלוחמים ובני נוער.

בעיתון הצופה נכתב כי האגרת מופצת באמצעות התקשורת האלקטרונית של המרכז לשירותים רוחניים בתפוצות וכן באתר האינטרנט של הסוכנות היהודית.
