

בבית החולים אסף הרופא שבצריפין מתה היום לפנות בוקר מפצעיה האשה שנפגעה באורח אנוש בפיגוע הדמים של המחבל המתאבד במועדון הסנוקר שבאיזור התעשיה החדש שבראשון לציון.

סך הכל פונו עד לשעות הבוקר למרכז הרפואי אסף הרופא 10 פצועים. כאמור, הפצועה באורח אנוש נפטרה בחדר המיון, בעת שהצוות הרפואי ביצע בה פעולות החייאה.

שתי נשים נוספות, שפונו לבית החוליםאסף הרופא, פצועות קשה ובשעות הבוקר הן אמורות להכנס לניתוח ראש. פצוע נוסף, שהגיע לבית החולים אסף הרופא, מוגדר בינוני עד קשה ובמהלך הלילה נותח. מצבם של יתר הפצועים שבמרכז הרפואי אסף הרופא מוגדר קל עד בינוני והם נמצאים בשלבי טיפול שונים.


