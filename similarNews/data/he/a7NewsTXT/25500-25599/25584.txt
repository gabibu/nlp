

יום ירושלים הרשמי יחול מחר, אך כבר הבוקר יעלו לעיר אלפי בני נוער מכל רחבי הארץ ליום פעילות חינוכית חברתית. התלמידים ישתתפו בסיורים ובטיולים בשכונות העיר ויבקרו באתריה. עם סיום הסיורים יתכנסו התלמידים לכנס חינוכי- ערכי בגבעת התחמושת לציון ל"ה שנים לאיחוד ירושלים.

הכנס כך מוסר משרד החינוך, נועד לחזק את הקשר של בני הנוער עם ירושלים, בירת הנצח של עם ישראל, להרחיב ולהעמיק את ידיעותיהם בתולדות ירושלים והמערכות שהתחוללו בה במלחמות ישראל ולעמוד על חשיבות העיר ועל מורכבותה.

