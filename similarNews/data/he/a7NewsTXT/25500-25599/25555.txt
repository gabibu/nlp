

פקידים אמריקניים קיבלו מיסמכים ישראלים, המעידים על סיוע כספי סעודי למשפחות המתאבדים, כך נמסר מהבית הלבן. אם האשמות אלה יוכחו כנכונות, הבטיח הבית הלבן שהוא יפעל בהתאם.

דובר הבית הלבן ארי פליישר גילה כי הנשיא האמריקני ג'ורג' בוש לא עיין עדיין במיסמכים, אולם מידע זה "כבר נמצא בידיהם של הפקידים המתאימים".

"ארה"ב תעיין בכל המידע שתקבל, תעריך אותו, ואם יהיה צורך תעלה את הנושא בפני הממשלה הסעודית", המשיך הדובר, שעות ספורות לפני פגישתו של הנשיא בוש עם ראש הממשלה אריאל שרון.
