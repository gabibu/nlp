

החל משנת הלימודים תשס"ד הבחינה הפסיכומטרית לא תהיה עוד תנאי לקבלה לאוניברסיטה אלא חלופה אפשרית שעליה יחליט התלמיד עצמו, כך הודיע אתמול ועד ראשי האוניברסיטאות לועדת החינוך של הכנסת.

בעקבות הודעתם הסיר יו"ר האופוזיציה ח"כ יוסי שריד את הצעת החוק שלו לביטול הבחינה הפסיכומטרית.
יו"ר ועדת החינוך ח"כ זבולון אורלב (מפד"ל) בירך על הודעת ועד ראשי האוניברסיטאות ואמר כי "זהו יום חשוב לחינוך בישראל. רק היום קיבלנו את ההודעה הרשמית והסופית שאכן האוניברסיטאות יוותרו על הבחינה הפסיכומטרית. עכשיו אפשר לברך על המוגמר".
