

כתבנו קובי פינקלר דיווח כי בפיגוע בראשון לציון נמנו עד עתה כ 15 הרוגים. ממד"א נמסר כי יש 59 פצועים מהם 9 באורח קשה ו 10 באורח בינוני.

בשעה 23.00 לערך הגיע מחבל מתאבד עם מזוודת נפץ למועדון הסנוקר "שפיל קלאב" בראשון לציון. הוא התפוצץ בתוך המועדון הנמצא בקומה הרביעית של הבנין ברחוב סחרוב 1 באזור התעשייה החדש. הפיגוע אירע בזמן פגישת רה"מ עם הנשיא בוש.

עד ראיה תושב אריאל שעמד לדבריו ברמזור אמר כי פתאום היה פיצוץ וכל החלונות של האולם החלו להתרסק ולהתנפץ. עשרות אנשים לדבריו החלו לזעוק לעזרה.

כתוצאה מהפיצוץ קרסה התקרה האקוסטית של האולם. עדי ראיה מסרו על הרס עצום במקום. כתבנו דיווח כי עקב קריסתה של תקרת המועדון נלכדו אנשים רבים ויחידת החילוץ של פיקוד העורף נקראה לסייע בחילוצם.

כוחות משטרה, בסיוע מסוק החלו לסרוק את השטח כדי לאתר חשודים בשיתוף פעולה עם המחבל. החמאס נטל אחריות לפיגוע.


בתי החולים פתחו מוקדי חירום לקבלת מידע על הנפגעים:
שיבא - תל השומר: 1255131
וולפסון: 1255135
אסף הרופא: 1255188

