

הרמטכ"ל רב אלוף שאול מופז אמר היום במהלך מפגש עם תלמידי כיתות י"ב בבתי ספר בירושלים כי צה"ל נכשל בפינויו של מדחאת יוסף מקבר יוסף, אך לא הפקיר אותו.

מדובר על האירוע בקבר יוסף לפני יותר משנה וחצי, שבו הסתערו מתפרעים על מתחם הקבר. מדחאת יוסף נפצע ודימם למוות לאחר שצה"ל לא הגיע לחלצו.

מופז הוסיף כי היו בעבר מקרים בהם צה"ל נכשל בפינוי פצועים אך מעולם לא הפקיר את לוחמיו.

לדבריו המפקדים חשבו שהדרך בה בחרו כדי לחלצו היא הנכונה והיא לא עמדה במבחן המציאות. מופז ציין כי הוא אינו בטוח שדרך אחרת היתה מביאה להצלתו של מדחאת יוסף.

