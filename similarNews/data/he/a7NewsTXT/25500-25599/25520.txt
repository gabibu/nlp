

מנהיג הימין הקיצוני בהולנד, פים פורטאון, בן 53, נרצח אמש בידי מתנקש. המתנקש ירה שישה כדורים בפורטאון, שנפגע בראשו, בצווארו ובחזהו.

הרדיו ההולנדי דיווח כי שוטרים לכדו את המתנקש, בכביש המהיר מחוץ למתחם ה"מדיה פארק".

המשטרה ההולנדית אישרה כי נעצר חשוד וכי מניעיו לא ידועים. המתנקש ירה בפורטאון לאחר שזה סיים ראיון ברדיו ההולנדי, כ-20 קילומטרים מאמסטרדם.

ממשלת הולנד התכנסה אמש לישיבת חירום, כדי לקבוע אם הבחירות הכלליות שאמורות להתקיים ב-15 במאי יידחו בעקבות רצח פים פורטוין. שרת הבריאות ההולנדית אלס בורסט אמרה כי "רצח במסגרת הבחירות עלול להביא לדחייתן".

רציחתו של פורטאון גרמה לזעזוע במערכת הפוליטית ההולנדית.
