

כתבת ערוץ 7 חני לוז דיווחה הבוקר כי התכנית "נספח תרבות" בה התראיינו עורכיו החרדיים של עיתון אימייל סאטירי "אפעס", לא תשודר בשבת בטלויזיה.

אתמול דיווחה לוז כי הרשות השניה מתכוונת להקרין השבת תכנית חדשה בשם "נספח תרבות" ובה ראיון עם קובי אריאלי וידידיה מאיר שני עיתונאים סאטיריקנים חרדיים, העורכים את "אפעס", עיתון אימייל סאטירי.

כתבתנו מוסרת כי השניים נדהמו לשמוע שהתוכנית בהשתתפותם שובצה לשבת, מאחר שלדבריהם נאמר להם מפורשות כי התוכנית משובצת ליום חמישי בלילה.

הם פנו במכתב למוטי שקלאר, יו"ר הרשות השניה ולמנכ"ל הרשות, שמואל שם טוב.

שקלאר אמר אתמול לכתבתנו כי הוא שומע לראשונה על הפרשה והוא מתכוון לטפל בעניין באופן מיידי. אריאלי הבהיר כי אם פנייתם לגורמי השידור לא ייענה, הם יפנו לבג"ץ.

כאמור הבוקר דיווחה כתבתנו כי התכנית בהשתתפותם של עורכי "עפאס" לא תשודר.
