

חמישה ישראלים נפצעו באורח קל עד בינוני מפגיעת אבנים שיודו לעברם בכביש חוסאן שבגוש עציון. הפצועים פונו לבית החולים הדסה עין כרם.



ישראלית כבת 30 נפצעה אמש בינוני בעינה מיידוי אבנים בכביש עוקף חוסאן בגוש עציון, היא הועברה להמשך טיפול לבית החולים הדסה עין כרם בירושלים. ארבעה בני אדם נוספים, בהם אם ושני ילדיה, נפצעו קל ופונו אף הם לטיפול בבית החולים.

ממד"א נמסר כי בלוק נזרק על ניידת נט"ן שפינתה את הפצועים מכביש עוקף חוסאן. צה"ל מבצע סריקות באזור.

קודם לכן זיהה כוח צה"ל בכביש עוקף חוסאן מערבית לבית לחם, פלסטיני כשהוא משליך בקבוק תבערה לעבר רכב ישראלי שעבר בכביש. הכוח ירה לעברו ופגע בו. רופא צבאי שהגיע למקום כדי לטפל בו נאלץ לקבוע את מותו . סמוך למקום נמצאו בקבוקי תבערה נוספים מוכנים להשלכה.

בצה"ל מבהירים כי מדובר בציר בו נעים מאות כלי רכב ישראלים ובכך צה"ל מנע את המשך הפגיעה באזרחים.
