

20 אלף דולרים והכרה כי סידור העבודה של נהגים במחוז לוס אנג'לס צריך להתחשב גם בשבתות וחגים יהודיים, זהו הישגו של נהג יהודי שפוטר על רקע סירובו לחלל שבת וחג, והתלונן.

20 אלף דולרים והכרה כי סידור העבודה של נהגים במחוז לוס אנג'לס צריך להתחשב גם בשבתות וחגים יהודיים, זהו הישגו של נהג יהודי שפוטר על רקע סירובו לחלל שבת וחג, והתלונן.

כתבתנו רותי אברהם מוסרת כי הנהג הנרי אשר התקבל לעבודה כנהג מתלמד ברשות התחבורה המטרופולית של מחוז לוס אנג'לס ביוני 02. זמן קצר לאחר קבלתו לעבודה הוא שובץ בסידור העבודה לנהיגה בשבת ובחג. הוא פנה לממונים עליו כדי שיחליפו לו משמרת או שיאפשרו לו לקחת חופשה אך הרשות סירבה, והוא נאלץ להעדר ללא רשות יומיים באותו חודש. הוא פוטר בשל כך מעבודתו. אשר הגיש תלונה נגד הרשות ובתביעה שהגיש משרד המשפטים האמריקני נטען כי פיטוריו באו על רקע אפלייה דתית.

כאמור המשפט הסתיים בפשרה לפיה יפוצה אשר ב 20 אלף דולרים. משרד המשפטים והרשות סיכמו עוד כי נהגים שסידור העבודה שלהם יתנגש עם מועדים מקודשים לדתם יוכלו להחליף משמרת או לקחת ימי חופשה ללא תשלום, עד 30 יום בשנה, וזאת עד שיתאפשר להם להשתלב במשמרת מתאימה יותר לצרכיהם.
