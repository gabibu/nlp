

נער פלסטיני בן 15 נעצר אתמול (ה') במחסום חווארה מדרום לשכם, לאחר שבכליו נמצאה פצצת מרגמה בקוטר 52 מילימטרים ושני סכינים. נשות מחסום ווטש: הנער מוגבל בשיכלו והוא ישוחרר.

נער פלסטיני בן 15 נעצר אתמול במחסום חווארה מדרום לשכם, לאחר שבכליו נמצאה פצצת מרגמה בקוטר 52 מילימטרים ושני סכינים זאת לאחר שעורר את חשדם של החיילים במחסום.

הנער אמר בחקירה ראשונית כי מחבלים משכם ביקשו ממנו להעביר את הנשק דרך המחסום לפעילים שימתינו לו בצדו השני. מדובר בפצצת מרגמה מתוצרת צה"ל, ולא בפצצה מתוצרת עצמית פלסטינית וזו הפעם ראשונה שפצצה מסוג זה מתגלה במחסום צה"ל ביו"ש.

נשים ממחסום ווטש שהיום במקום טוענות כי הנער מוגבל בשכלו, והוא הגיע למקום עם תיק גדול מלא בדגלי פלשתין, שתי סכינים ודבר מה הדומה זיקוקי דינור. לדבריהן, הובטח להן כי הנער ישוחרר ממעצר.

בצה"ל מציינים כי מדובר בנסיון ההברחה השישית בנקודה זו.
