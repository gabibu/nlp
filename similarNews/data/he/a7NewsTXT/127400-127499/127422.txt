



האגודה למלחמה בסרטן הקימה באינטרנט עמוד זיכרון לאנשי ציבור וידוענים שנפטרו ממחלות הקשורות לעישון. העמוד עלה השבוע לאוויר והוא ממוקם באתר האינטרנט של האגודה למלחמה בסרטן הנמצא בכתובת www.cancer.org.il

בין השמות בעמוד הזיכרון: יהודית נאות, שרת איכות הסביבה, נפטרה מסרטן מיתרי הקול, דודו גבע,קריקטוריסט, נפטר מהתקף לב, יונה וולך, משוררת, נפטרה מסרטן, שייקה אופיר, אמן ושחקן, נפטר מסרטן הריאות, פנחס שדה, סופר ומשורר, נפטר מסרטן, יגאל אלון, שר החוץ סגן ראש הממשלה, נפטר מהתקף לב, חיים בר-לב, רמטכ"ל, שר בממשלה, נפטר מסרטן, אורי אדלמן, סופר, נפטר מהתקף לב, דן צלקה, סופר, נפטר מסרטן, דוד שוקיאן, שחקן כדורגל, נפטר מסרטן, בני פלד, מפקד חיל האויר, נפטר מאמפיזמה (נפחת הריאות), בני אמדורסקי, זמר, נפטר מסרטן, בתיה גור, משוררת, נפטרה מסרטן הריאות, מקסים לוי, ח"כ וראש עיריית לוד, נפטר מהתקף לב ועוד.

נאוה עינבר, דוברת האגודה למלחמה בסרטן מסרה כי :"החברה הישראלית איבדה הרבה אנשי ציבור, אומנים ואנשי רוח שעישון היה חלק מתדמיתם ולצערנו הלכו לעולמם בטרם עת כתוצאה ממחלות שונות הקשורות בעישון. בחרנו להעלות בעמוד הזיכרון רשימה המציינת חלק מאותם אנשים, אשר שמם הוא אוסף המתבסס על הידע הקיים בציבור ועל הזיכרון הקולקטיבי הישראלי. אנו קוראים לציבור, לפנות אלינו עם שמות נוספים באמצעות פקס: 03-7322780 או דואר אלקטרוני באתר.
