

בשל הצעדה לא תתאפשר תנועת כלי רכב פרטיים סביב העיר העתיקה: כביש מספר 1, דרך חברון, רחוב חטיבת ירושלים ורחוב הצנחנים נחסמו לתנועה בשעה 5:00 והם יישארו סגורים במשך כל היום.

אלפי בני אדם משתתפים בצעדת ירושלים המסורתית שהחלה את דרכה הבוקר .

המשתתפים יצעדו בשני מסלולים עיקריים לכיוון גן סאקר, שם ייערך בשעות הצהריים הפנינג ענק הכולל הפעלות לילדים ולכל המשפחה, הופעות מוזיקה ומחול.

מעיריית ירושלים נמסר כי למרות מזג האוויר הקר, הצעדה תתקיים כמתוכנן.

בשנה שעברה השתתפו כ-15,000 צועדים, בהם גם קבוצות עם צרכים מיוחדים - עוורים עם כלבי נחייה, מושתלי כליות ואחרים.

המשטרה מתוגברת ונערכת לאבטח את אירועי חול המועד בבירה.

בשל הצעדה לא תתאפשר תנועת כלי רכב פרטיים סביב העיר העתיקה: כביש מספר 1, דרך חברון, רחוב חטיבת ירושלים ורחוב הצנחנים נחסמו לתנועה בשעה 5:00 והם יישארו סגורים במשך כל היום.

המשטרה מבקשת מהציבור להגיע לאזור בתחבורה ציבורית. הסעות מרוכזות לעיר העתיקה ולרחבת הכותל יצאו מדרך חברון.

החל מהשעה 14:30 ועד 17:30 ייסגרו לתנועת כלי רכב גם צירי תנועה רבים גם במרכז הבירה: שדרות בן-צבי (לסירוגין), רחוב בצלאל, בן-יהודה, בארי, המלך גורג, רחוב יפו מכיכר הדווידקה ועד כיכר צה"ל, שלומציון המלכה, כורש, אגרון, דוד המלך, רחוב קריב, שמאי, הלל ורחובות נוספים המובילים למרכז העיר.

המשטרה מבקשת מהציבור להשתמש בתחבורה ציבורית וממליצה לנהגים להשתמש בצירים חלופיים כגון ציר מנחם בגין ושדרות הרצל.
