

הפסטיבל נערך ביוזמת האגודה המרכזית חבל שלום, משרד החקלאות, ענף הירקות במועצת הצמחים, הסוכנות היהודית, הקרן הקיימת לישראל והרשות לפיתוח הנגב.

פסטיבל העגבניה הישראלי הראשון יתקיים בחבל שלום בחול המועד סוכות בחבל שלום במועצה האזורית אשכול. במסגרת הפסטיבל יתקיימו שלל פעילויות, ביניהן סדנאות בישול בטעם וניחוח של עגבניות, נסיעה בטרקטור בשטחי גידול העגבניות, תחרויות זריקת עגבניות, פינות יצירה לילדים, דוכני מזון ומנות על טהרת העגבניה ושוק כפרי.

את פסטיבל העגבניה את הפסטיבל יפתח שר החקלאות ישראל כ"ץ, הפסטיבל מצטרף לפסטיבלים בענפי החקלאות האחרים ויבקש להביא בפני הקהל הרחב את היתרונות התזונתיים הרבים של העגבניה, ובכלל זה תכולה גבוהה של ויטמינים ומינרלים.

העגבניה תורמת לחיזוק המערכת החיסונית ומכילה רכיבים אנטי-סרטניים ובראשם הליקופן.

סגן ראש המועצה האזורית אשכול אלי אהרון מסר שהמועצה האזורית אשכול וחבל שלום בתוכה הם אזור הגידול המרכזי של העגבניות בישראל. שהפסטיבל, שימשוך אליו מבקרים מכל הארץ, הוא מנוף לחשיפה של חבל שלום בפני קהל מכל הארץ ולקליטת תושבים חדשים באזור. אהרון ציין שבחודש האחרון נמצאים ישובי חבל שלום בתנופה של קליטת מפונים מגוש קטיף, בעיקר בישובים יתד ויבול. התוכנית האסטרטגית של המועצה האזורית אשכול כוללת הרחבת הישובים הקיימים והקמת ישובים חדשים: שלומית וחלוצית, דרומית לחבל שלום, כך שהמועצה מעונינת ומקדמת בברכה אוכלוסיה חדשה.

ביומיים הללו יתקיימו גם סיורים במסגרת קמפיין הקליטה בחסות הרשות לפיתוח הנגב, משרד המשנה לרוה"מ, משרד השיכון ותנועת אור משימות. הסיורים ישתלבו באירועי הפסטיבל.

הכניסה לפסטיבל העגבניה חופשית. ההשתתפות בחלק מהפעילויות בתשלום סמלי. מידע על
מקומות לינה וקמפינג באזור ואטרקציות תיירותיות נוספות במועצה האזורית אשכול מתפרסם באתר: www.habsor.co.il . פרטים על הפסטיבל בטלפון: 08-9982666
