



צחי צוויג יוכל לשהות בסוכתו בגן הלאומי של עמק צורים רק עד השעה 16.00 ולא יוכל ללון בה. כך פסק היום בג"ץ בדחותו את עתירתו של צוויג פעיל בועד למניעת הרס עתיקות הר הבית שביקש לחדש מנהג מימי הבית לישב בסוכה, הנשקפת על הר הבית.

צוויג ביקש להקים את סוכתו בגן הלאומי עמק צורים על מורדות הר הצופים.

כתבתנו רותי אברהם מוסרת כי השופטים קבעו שמדובר בעיתוי רגיש, חג הסוכות וחג הרמאדאן וכי הדבר ידרוש מהמשטרה להציב מאות שוטרים לאבטחת המקום שכן אלפי מוסלמים חולפים באזור בדרכם אל תפילות חגם.

עוד מציינים השופטים כי קיבלו את דעתו של מפקד המשטרה שהתנגד לשהייתו של צוויג במקום אחרי השעה 16.00 , בטענה כי רמת הסיכון עולה באזור בשעות הלילה.

הם הוסיפו כי הוצעו לצוויג שני אתרים חלופיים: טיילת ארמון הנציב והרובע היהודי, ו"העותר לא השכיל להסביר בצורה משכנעת מדוע אין באפשרותו להקים סוכה ולהשהות בה באחד מן המקומות המוצעים" נכתב בהחלטה.

לכתבה הראשונה בעניין
