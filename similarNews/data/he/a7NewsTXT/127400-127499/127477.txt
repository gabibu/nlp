

נשיא לשכת הספנות הישראלית, נחום גנצרסקי, פנה לשרי האוצר והתחבורה בקריאה לתת אישורי עבודה בשבתות לנמל חיפה. "אפשרו לפחות פתח אחד לספנות העולמית והישראלית לשרת הסחר הישראלי", קורא גנצרסקי "שהרי נמל חיפה מעסיק גם בני מיעוטים שאינם יהודים".

גנצרסקי הוסיף וציין שלשכת הספנות הישראלית, ממליצה בכל פה לאשר לנמל חיפה אישורי עבודה בשבתות, ברגע שחברת נמל תבקש זאת.

נשיא הלשכה הוסיף שלשכת הספנות מכבדת את זכותה של הנהלת חברת נמל אשדוד להחליט לא לעבוד בשבתות, אולם, "אינני רוצה לחזור לטעונים מדוע יש לעבוד בשבתות בנמלי ישראל. ידועה לי גם התנגדותה של יו"ר דירקטוריון חברת נמל אשדוד גב' איריס שטרק לעבודת נמל אשדוד בשבתות ולא נראה לי כי נוכל לשכנעה אחרת" מוסיף גנצרסקי.


