

"קונדוליסה רייס היא שרת החוץ של ארצות הברית ולא ראש הממשלה שלנו. על הממשלה שלנו לפעול ביתר עצמאות ולא להיות המדינה ה51 או מדינת חסות של ארצות הברית", אומר ראש עיריית מעלה אדומים, בני כשריאל.

"קונדוליסה רייס היא שרת החוץ של ארצות הברית ולא ראש הממשלה שלנו. על הממשלה שלנו לפעול ביתר עצמאות ולא להיות המדינה ה51 או מדינת חסות של ארצות הברית", כך הגיב ראש עיריית מעלה אדומים, בני כשריאל, ללחצים האמריקניים שלא לבנות באיזור E1 בין מעלה אדומים לירושלים.

כשריאל סיפר שאנשי לשכת ראש הממשלה הבהירו לו כי הבנייה באיזור E1 היא רק עניין של זמן ולדבריו אין עיתוי מתאים יותר לבנייה שם מאשר היום. "אף פעם לא יהיה עיתוי יותר טוב מהיום, אחרי הנסיגה שאירעה למרבה הצער, והיום יכול ראש הממשלה לבנות את E1".

עוד התייחס כשריאל לאיומים שהושמיעה שרת החוץ האמריקנית קונדוליסה רייס בדבר קיצוץ כספי הסיוע האמריקני לישראל במידה וישראל תבנה בE1 ואמר כי מדובר דווקא בפתח לראש הממשלה לבנות במקום. "אם היא הוסיפה את המשפט הזה זה לא אומר וטו מוחלט אלא זה אומר שיהיה קיצוץ אך הוא לא יהיה משמעותי לגבינו מכיוון שלממשלה יהיו הכנסות אלטרנטיביות גדולות ממכירת הקרקע. אם ראש הממשלה כל כך חושש מהאמריקנים הוא צריך לנצל את דברי קונדוליסה רייס וכן לבנות מתוך הבנה שהכסף יוחזר ממכירות הקרקע", אמר.

שטחי E1 הם אדמות הנמצאות בשטחה המוניציפלי של מעלה אדומים אשר על פי התכנון, יקשרו בינה לבין ירושלים הבירה בבניית 3,500 יחידות דיור.

להאזנה
