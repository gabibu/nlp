

בביקורו הקרוב ברומא צפוי נשיא המדינה, משה קצב, לחתום על הסכם להסדרת שליטה של הוותיקן על חלק ממתחם קבר דוד. כך על פי דיווח בעיתון הרשמי של הוותיקן.



חתימה זו, אם אכן תבוצע, תהווה סיום למו"מ ארוך שהל כבר בשנית 98'. כתבנו שמעון כהן, שדיווח על המו"מ המתנהל בין ישראל לוותיקן לפני כשנה וחצי, מזכיר כי ממשרד החוץ נמסר לו על מהלכי המו"מ שהחל כאמור לפני כ-7 שנים. בשנת 98' החל משא ומתן בין מדינת ישראל לשליחי הוותיקן בסוגיית השליטה בכמה אתרים, מבנים וקרקעות שהכנסייה הקתולית טוענת כי היו בעבר בשליטתה. מכיוון שכך היא דורשת להשיב לה את מעמדה באותם מקומות. בין האתרים המדוברים נמצא גם מתחם "הסעודה האחרונה". במתחם זה שוכנים על פי המסורת היהודית קברם של דוד המלך, שלמה המלך, רחבעם, אסא, חזקיהו ואמציה.

כאמור, על פי הדיווח בעיתון 'אל-מסג'רו' בביקורו הקרוב, בחודש הבא, של נשיא המדינה משה קצב, הוא צפוי לחתום על ההסכם המסדיר את השליטה הנוצרית על חלקו העליון של קבר דוד. על מנת לסכם את פרטי ההסדר העביר הוותיקן לישראל טיוטת הסכם ועל פיו בתמורה לשליטת הוותיקן על האולם בקבר דוד תחזיר הכנסיה לידי היהודים את השליטה על בית הכנסת העתיק בטולדו שבספרד. בית כנסת זה הפך במרוצת השנים לכנסייה לאחר גירוש ספרד.

יצויין כי בתגובה לידיעות בעיתון הוותיקן, מצוטטים באתר msn אנשי משרד החוץ כאומרים ש"ישראל אינה מוכנה לוותר על שליטתה במקום", אולם עם זאת מודים בעצם קבלת טיוטת ההסכם בין הוותיקן לישראל.
(ש)
