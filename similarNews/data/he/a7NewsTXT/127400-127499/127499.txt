

כוחות צה"ל עצרו במהלך השבת בכפר עסירה א-שמליה חמישה מבוקשים כשברשותם, רימון יד, אפוד צבאי וחומר נפץ במשקל 10 ק"ג. חומר הנפץ פוצץ על-ידי חבלני מג"ב.

בפעילות כוחות הביטחון בכפר עסירה א-שמליה, צפונית לשכם, נעצרו 5 מחבלים ונחשפו אפוד צבאי, רימון רסס וחומר נפץ במשקל כ 10 ק"ג שפוצצו ע"י חבלני מג"ב. הרימון הוסתר בידה של אישתו של המבוקש שאחזה בבנה הפעוט.

בצה"ל מעריכים כי הרימון וחומרי הנפץ היו מיועדים לביצוע פיגוע נגד ישראלים וחיילים באזור שכם. הרימון וחומרי הנפץ שנמצאו במהלך המבצע פוצצו באופן מבוקר והמבוקשים הועברו לחקירה.

במקרה נוסף נעצרו בשבת באיזור חברון 11 מבוקשים מחבלי חמאס. אמש ירו 3 חמושים פלסטינים ממחנה הפליטים בלאטה שבשכם לעבר כוחות צה"ל שהשיבו באש. איש לא נפגע.

אמש הרג כוח צה"ל מגדוד "נחשון" מחבל ופצע את חברו, לאחר שהשניים ירו לעבר כלי רכב צבאי ופגעו בו סמוך לעיר טול-כרם שבשומרון.

בתמונה: התיק בו הוחבא חומר הנפץ, צילום: דו"צ

3 ישראלים שנכנסו לקלקיליה נעצרו
שלושה ישראלים נכנסו בשבת לקלקיליה בעת שרדפו אחר ערבי שגנב את מכוניתם. משטרת ש"י עצרה את השלושה וחקרה אותם. השלושה הם בני 34, 36 ו-37 ומתגוררים בהוד השרון.

המשטרה מסרה ששיחררה אותם בתום החקירה והיא תיבחן בימים הקרובים אפשרות להגיש כתב אישום נגדם על כניסה לשטח אי בניגוד לצו אלוף הפיקוד.
