

עובדת חנות ספורט טיפסה לקומה השניה של חנות בקניון מלחה והתקרה קרסה תחתיה. 3 פצועים הועברו לטיפול רפואי. בקניון ממתינים לתוצאות חקירת המשטרה.

תקרה אקוסטית קרסה אתמול בחנות הספורט "נייקי" בקניון מלחה בירושלים. שלושה נפגעו קל, שנים מהם עובדי החנות והנפגע השלישי הוא לקוח.

למקום הגיעו צוותי טיפול נמרץ ושני אמבולנסים של מד"א. הפצועים פונו לבית החולים הדסה עין-כרם ולשערי צדק.

בעקבות קריסת התקרה נגרם הרס רב לחנות, צינורות אלומיניום יצאו מכל כיוון. התקרה נפלה על הציוד הרב שהיה במקום וזרעה הרס רב.

מחקירה ראשונית של משטרת מחוז ירושלים עולה שאחת העובדות עלתה לקומה השנייה ואז נפלה התקרה האקוסטית.

מהנהלת קניון ירושלים נמסר לערוץ 7 כי "אנו ממתינים לתוצאות הבדיקה של חברת 'נייקי' וכשיגיעו נראה מה צריך לפעול".

כתבתנו מדווח כי חנות "נייקי" סגורה כעת עד אשר יתבררו נסיבותיו המלאות של האירוע.

