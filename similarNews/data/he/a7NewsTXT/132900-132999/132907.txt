

נשיא ארה"ב, קובע כי רצח עורך העיתון אנהאר ג'ובראן טוויני בוצע על מנת לבסס את השליטה הסורית בלבנון "טוויני פעל באומץ למען עצמאות לבנון, רציחתו היא מעשה אלימות נוסף שנועד להכפיף את לבנון לסוריה".

(צילום אילוסטרציה)

נשיא ארה"ב ג'ורג' בוש גינה את ההתנקשות בעורך עיתון "א-נהאר" הלבנוני גו'בראן טוויני אשר נהרג אתמול בפיצוץ מכונית תופת בפרוור המזרחי של ביירות.

לדברי בוש, על סוריה למלא אחר החלטות האו"ם ולהפסיק את מעורבותה בענייניה של לבנון אחת ולתמיד. "טוויני פעל באומץ למען עצמאותה של לבנון, רציחתו היא מעשה אלימות נוסף שנועד להכפיף את לבנון לשליטה סורית ולהשתיק את העיתונות החופשית", דברי בוש.


חבר הפרלמנט הלבנוני גברן טוויני, שהיה מו"ל העיתון א-נאהר ונבחר לפרלמנט הלבנוני השנה, נהרג אתמול (ב') בפיצוץ מכונית תופת בפרוור המזרחי של בירת לבנון, ביירות. רשת CNN דיווחה כי טוויני, שהיה בעל אג'נגה אנטי סורית, שב ללבנון ביום ראשון מבירת צרפת, פריס, שם שהה בשל הפחד כי יתנקשו בחייו.

יחד עם טוויני נהרגו בפיצוץ העז שלושה אנשים נוספים וכ-30 אנשים נפצעו. לפחות עשרה רכבים נהרסו כליל בפיצוץ. מקור ביטחוני בכיר בלבנון גילה כי מחשבו הנייד והטלפון הסלולארי של חבר הפרלמנט טוויני נמצאו בזירת הפיצוץ.



הבוקר נפתחו באו"ם הדיונים בממצאי דו"ח מהליס לחקירת רצח ראש ממשלת לבנון לשעבר, רפיק חרירי אשר נרצח גם הוא בפיצוץ מכונית תופת בפברואר האחרון. ככל הנראה קושר הדו"ח את סוריה לתכנון הרצח וקורא למעצר בכירים בממשלו של בשאר אסד.

נזכיר כי ראש ממשלת לבנון לשעבר, רפיק אל חרירי נהרג בפיצוץ מכונית תופת במרכז ביירות. עקבות ההתנקשות הובילו אל עבר בכירי המשטר הסורי אשר נאלץ להתמודד בשנים האחרונות עם איבוד שליטתו בלבנון. אמש הגיש ראש צוות החקירה המיוחד שהוקם על ידי האו"ם לחקר ההתנקשות, הגרמני דטלר מהליס, את מסקנות החקירה לידי מזכ"ל האו"ם קופי ענאן.

סוריה מצידה מכחישה כל מעורבות ברצח אל חרירי וטוענת כי הריגת טואני בוצעה דווקא היום על ידי גורמים המעוניינים להכפיש את דמשק.

מאז ההתנקשות באל-חרירי נרצחו מספר עיתונאים ובעלי טורי דעות המשתייכים לאופוזיציה באופן דומה אך בכל המקרים, על אף החקירה, לא נעשו מעצרים של חשודים בביצוע המעשים.
