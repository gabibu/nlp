

הועדה שחקרה את רצח ראש ממשלת לבנון רפיק אל חרירי, ובראשה התובע הגרמני דטלף מהליס תגיש מחר את דו"ח מסקנות החקירה למועצת הבטחון. הדו"ח מפנה אצבע מאשימה כלפי בכירים סוריים כמי שמעורבים ברצח.


הערב מתפרסם הדו"ח שהכין התובע הגרמני דטלף מהליס וצוותו על נסיבות הירצחו של ראש ממשלת לבנון לשעבר רפיק אל חרירי, בפבר' 05. מדובר בדו"ח חמור המפנה אצבע מאשימה אל סוריה כמעורבת ברצח. מהליס וצוותו קובעים בדו"ח כי על סוריה לעצור את קציני המודיעין הבכירים המעורבים ברצח וכן לחקור את שר החוץ הסורי. בדו"ח בן 25 העמודים נמסר עוד כי 19 אנשים חשודים ברצח, בכירים סוריים ולבנונים.

עוד עולה מהדו"ח כי סוריה ניסתה לטשטש את המעשים על ידי שריפתם של המסמכים שבהם תיעוד על ההכנות לרצח. כמו כן מהליס מאשים את סוריה בהפחדה שיטתית של עדים חיוניים למהלך החקירה.

הבוקר (יום ב') נרצח חבר פרלמנט לבנוני אנטי סורי, ג'ובראן תוויני, עורך א-נהאר. תוויני נמנה על הקוראים להקים בית דין לנושא רצח חריר, בראיון שנערך עימו ערב לפני הירצחו אמר תוויני כי בסוריה אי אפשר להביע דעה ואם מישהו פועל אחרת מתייחסים אליו כאל "סוכן ישראלי".

אתר NRG טוען כי פרסום הדו"ח המאשים בכירים סוריים ברצח אל חרירי עלול לחמם את הגבול עם ישראל אולי באמצעות החיזבאללה, ולכן בישראל עוקבים אחר הנעשה בסוריה בדריכות. בכוונת ישראל להגביר כוננות בגבול עם סוריה אם המצב שם יחמיר.
