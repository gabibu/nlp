

ד"ר אפרים עינבר ראש מכון בגין סדאת מעריך: סוריה לא תקבל את מסקנות הדו"חות הבינלאומיים נגדה בפרשת רצח חרירי. לדבריו הנאשמים בדו"ח הם בכירים שפגיעה בהם עלולה להביא לקץ שלטון אסאד ולמרחץ דמים בסוריה.

על דו"ח מהליס, המציג מסקנות מפלילות מבחינת הממשל הסורי בפרשת רצח חרירי, שוחח דוקטור אפרים עינבר ראש מכון בגין סדאת למחקרים אסטרטגיים באוניברסיטת בר אילן ביומן הצהרים של ערוץ 7. ד"ר עינבר אומר כי כלל לא בטוח שמדובר בדו"ח האחרון שיעסוק ברצח חרירי, ובהחלט ייתכן ויתפרסמו דו"חות נוספים.

לדבריו הסורים לחוצים כעת מאפשרות שהדו"ח יהווה עילה לאירופים ולארצות הברית לדרוש הפעלת לחץ משמעותי עליהם. זאת לבד מהחשש ליציבות השלטון הסורי עצמו. לדבריו בהחלט יתכן שדו"ח שכזה המתפרסם כעת יגרור דרישה להדחת והחלפת הנשיא הסורי.

דוקטור עינבר מעורר ספק רב באשר למוכנות הסורית לבצע את המלצות מנסחי הדו"ח שכן הוא נוגע בבכירי הצמרת הסורית ומדובר בגורמים ואישים נצרכים מאוד להמשך השלטון הסורי ועל כן לא צפוי שאסאד יעניש אותם על מעורבותם ברצח.

כיוון שכך מסתכן הממשל הסורי בסנקציות משמעותיות מצידו של הממשל האמריקאי. לקראת אפשרות שכזו מכין הממשל הסורי את הציבוריות הסורית לימים קשים בהם יצטרכו ללכד את השורות מול הלחץ שבמחוץ. כמו כן מעריך עינבר את האפשרות של חבירה עזה יותר לאיראן לנוכח האיומים האמריקאיים.

עינבר מסביר את החשש הסורי מקריסת השלטון שם שכן כהגדרתו "במזרח התיכון אין נשיאים בדימוס. אם הממשלה יקרוס צפוי שם מרחץ דמים" ועל כן יעשה הממשל שם מאמץ על למנוע קריסה שכזו.

עוד מעריך עינבר כי בכוחה של ארצות הברית להפעיל לחץ משמעותי על אסאד וממשלו, בעיקר לנוכח התמיכה האירופית לה זוכה ארה"ב בסוגיה זו. אם כי יש לראות אם אמריקה תתמיד בלחץ זה כיון שטבען של שדמוקראטיות הוא שהן מתחלפות בעוד בדיקטטורות נשארות על תילן".

באשר לאפשרות שהגבול הצפוני יחומם על ידי סוריה, אומר עינבר כי אמנם ייתכן בהחלט שאסאד ירצה להוכיח שיש מחיר לפגיעה במעמדו, ובעבר עשה מעשים במוגדרים כטעויות שכאלה, אולם אין לראות מהלך שכזה כבטוח.

להאזנה לראיון

