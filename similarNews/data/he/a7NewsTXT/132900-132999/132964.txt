

שני חיילי צה"ל נפצעו הלילה באורח קל לאחר שמחבלים השליכו לעברם מטען חבלה במהלך פעילות בעיר שכם.



השניים נפגעו מהדף הפיצוץ ואחד מהם אף נפגע מרסיס אשר פגע בגופו. החיילים קיבלו טיפול רפואי במקום ופונו להמשך טיפול במרכז הרפואי בילינסון בפתח תקווה.

בנוסף, חיילי צה"ל עצרו הלילה בכפר ענבתא, מזרחית לטול כרם חמישה מבוקשים מארגון הג'יהאד האיסלאמי. מחבל מבוקש נוסף מן הארגון נעצר על ידי צה"ל בכפר סלפית, דרומית-מזרחית לקלקיליה.

