

היועץ לביטחון לאומי של עיראק אמר אתמול לרשת הטלוויזיה CNN כי משפטו של הרודן העיראקי סדאם חוסיין ישודר בשידור חי בטלוויזיה.

"המשפט יראה לעולם הערבי והמוסלמי שעומד להיערך משפט הוגן וצודק עם פרקליטי הגנה ועם תביעה הולמת וכולם יצפו במשפט בשידור חי בטלוויזיה", אמר מוואפאק רובאי, היועץ לביטחון לאומי בעיראק. בשלב זה לא ידוע מתי יתחיל המשפט.

מוקדם יותר החודש הגיש צוות עיראקי את כתב האישום נגד סדאם חוסיין בגין הריגת 143 מתושבי הכפר דג'איל, צפונית מזרחית לבירת עיראק בגדד, בשנת 83' לאחר שהתבצע בכפר הזה נסיון התנקשות בחייו של חוסיין.
