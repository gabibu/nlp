

הרב אברהם שפירא, ראש ישיבת מרכז-הרב והרב הראשי לשעבר, ראש "איחוד הרבנים למען עם ישראל וארץ ישראל", חתם היום על הקריאה לפעול בקרב החיילים והשוטרים ולהסביר להם את האיסור להשתתף בתוכנית הגירוש.

"בעת הזאת, שמתכנסים רבבות ישראל להביע את עמדתנו וזכותנו על ארץ ישראל, הרי עלינו לעסוק ב"פנים אל פנים", לקרב באהבה את אחינו-בשרנו חיילי צה"ל ושוטרי ישראל, ולהסביר להם בשפה נעימה ובאהבה את עמדתנו הנחושה, כי גירוש יהודים מאדמתם וביתם בארץ ישראל אסור על-פי התורה, מנוגד למוסר ולאנושיות, ואשר כמוה לא היה בישראל. וברכת ה' תחול על כל מי שלא משתתף ולא מסייע בהגליית יהודים מביתם, ודברים היוצאים מן הלב יכנסו אל הלב", כתב הרב שפירא.
