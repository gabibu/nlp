

עיתונאי רשות השידור השיגו הסכם עם הנהלת רשות השידור, באמצעות ועד העובדים, לפיו יקבלו על כל יום שידורים במסגרת סיקור גירוש היהודים מגוש קטיף בין 3,000 ל-4,000 .


מקור בכיר ברשות השידור אמר לכתב INN איציק וולף כי על פי ההסכם שהושג על ידי ועד עובדי רשות השידור יזכה כל עובד רשות השידור, שישתתף בסיקור גירוש יהודי גוש קטיף מבתיהם לשכר מופלג על פי נוהל עבודה בימי בחירות, בהם מקבל עובד רשות השידור שכר של 400% על כל שעה בה הוא עובד, כשבאופן מוצהר העבודה מתנהלת 24 שעות. על פי חישוב מהיר, עובד רשות השידור ששכרו 30  לשעה יקבל 120  לשעה ו3,000  ליממת עבודה.

בשלב זה מדובר בעיקר על הסכם עם אנשי הטלוויזיה של הערוץ הראשון ולא עם חטיבת הרדיו של רשות השידור, לא בגלל שהם סירבו לבזבז כספי מדינה, אלא בגלל שעובדי הרדיו דורשים בנוסף לשכר המופלג להוסיף לתנאי ההסכם גם לינה באחד מן המלונות הקרובים לגוש קטיף.

יש לציין כי הסכם הנוגע לביטוח חיים בסיקור ההתנתקות ותוספת סיכון של 40% נתלה על לוחות המודעות במסדרונות רשות השידור, בעוד הידיעה על הסכם השכר של 400% לשעה עובר מפה לפה אצל מי מעובדי הרשות שמעוניין להשתתף בסיקור הגירוש.


תגובות:

מדוברות רשות השידור נמסרה הכחשה לידיעה ונאמר כי "שום דבר מהעובדות שנכתבו לא נכון. אפילו פרט אחד לא נכון".
דובר משרד האוצר מסר, כי לא מדובר בהסכם שכר אלא בתמריצים המקובלים בכל מקום עבודה על שעות נוספות, וכי אין זה מעניינו של משרד האוצר ושל הממונה על השכר להתערב בתמריצים שכאלה.

לעומת זאת ממשרדו של מבקר המדינה נמסר, כי משרד המבקר בוחן היבטים שונים הנוגעים להתנתקות, ובמסגרת זו תישקל התייחסות גם לנושא שכר עובדי רשות השידור.

