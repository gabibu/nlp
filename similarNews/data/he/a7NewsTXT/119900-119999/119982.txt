

ח"כ אריה אלדד יהיה הערב במחסום כיסופים ולא בשדרות. לדבריו, עצרות ענק לא ימנעו עקירת ילדים קטועי גפיים מכפר דרום אך הגעה ליישובים עשויה לעשות זאת.

בניגוד ליו"ר מועצת יש"ע, בנצי ליברמן,התולה תקוות רבות בעצרת המחאה בשדרותמתכוון ח"כ פרופסור אריה אלדד להגיע הערב ישירות למחסום כיסופים ולקלוט שם את האנשים שיגיעו לשם ולא לשדרות. "הישובים פה מיועדים לעקירה ולגירוש, אני לא רואה טעם לנהל הפגנות ועצרות אחרי שהקימו פה מחסומים וגדרות שימנעו את הכניסה", אמר ביומן ערוץ 7.

"נדמה לי שניסינו הרבה מאוד עצרות והגיע הזמן למעשים", אמר אלדד והסביר כי הוא חושב שהקריאה צריכה להיות לכל אחד שיגיע ליישובים. "אני נסעתי היום לצפון השומרון ולא היתה שום בעיה ושום אדם לא עצר אותי בדרך". אלדד אף הדגיש כי גם לצפון חבל עזה ניתן להיכנס, אמנם בקשיים, אך זה אפשרי.

"נדמה לי שלקרוא לעצרות גדולות עכשיו משפיע על דעת הקהל, אבל גם אם יהיו מאתים אלף איש בשדרות זה לא ימנע עקירתו של ילד אחד קטוע רגלים בכפר דרום", דברי אלדד.

להאזנה לראיון
