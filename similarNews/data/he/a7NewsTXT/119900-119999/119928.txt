

400 תלמידים וצוות מורי ביה"ס "נאות קטיף" בגוש קטיף נהנים הבוקר מפעילויות מרתקות ביוזמת עמותת "לב לנוער", בנשיאותו של איש העסקים לב לבייב.

(צילום: קטיף נט.)

"כיצד מעלים בכל זאת חיוך על פניהם של הילדים ביישובי העימות הנאלצים להתמודד יום יום עם מציאות קשה? איש העסקים לב לבייב שהקים את עמותת 'לב לנוער' הנחה את המנכ"ל תא"ל מיל יהודה דובדבני לדאוג שהחיוך לא ימוש מפניהם של הילדים גם בימים קשים אלה", כך אומרים בעמותת 'לב לנוער.

במסגרת הפעילות המתמשכת להפגת המתח העצום שהילדים בישובי העימות חווים יום יום, מקיימת עמותת "לב לנוער" פעילות הפגה בבית הספר "נאות קטיף" בגוש קטיף, החל משעות הבוקר. הפעילות "מאפשרת ל-400 מתלמידי בית הספר וצוות המורים מספר שעות של רגיעה ועיסוקים אחרים ממה שהם מורגלים אליהם לאחרונה".

בהפנינג הענק שיערך ברחבת חצר בית הספר, תלמידי "נאות קטיף", הילדים יוכלו להנות ממופעי תרבות, שחקנים, בדרנים, מעגלי מתופפים, מתקני ענק מתנפחים, קיר טיפוס, סדנאות יצירה, הכנת פיצות ועוד.

תא"ל מיל יהודה דובדבני מנכ"ל העמותה אומר "עמותת לב לנוער שהקים איש העסקים לב לבייב, היא היום בין הגורמים הבודדים המגיעים ליישובי העימות ומסייעים לילדים להישאר ילדים, כשאר הילדים ברחבי הארץ, ולאפשר להם להנות מפעילויות קיץ ולו למספר שעות".

דובדבני מוסיף: "מתנדבי העמותה מקפידים להגיע לכל המקומות בהם ישנם התרחשויות קשות, מבחינת הילדים, אם זה שדרות, קיבוצי הנגב, יישובי בנימין וישובים אחרים, כל הפעילויות שלנו נועדו לתכלית אחת להעלות חיוך על פני הילדים" מציין דובדבני.

יצויין כי לשם ביצוע פעילותה בגוש קטיף קיבלה עמותת "לב לנוער" אישור מיוחד מאלוף פיקוד דרום, דן הראל.
(ש)
