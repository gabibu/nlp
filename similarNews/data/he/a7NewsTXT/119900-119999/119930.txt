

ביוזמת קונצרן התיירות הגדול באירופה (TUI), תקיים ההוצאה לאור החשובה בגרמניה (FVW ) - סדנא מיוחדת וראשונה מסוגה לעידוד התיירות לישראל, בהשתתפות 25 מנהלי משרדי נסיעות מובילים בגרמניה.

ישראל חוזרת למדף של משרדי הנסיעות בגרמניה: ביוזמת קונצרן התיירות הגדול באירופה (TUI), תקיים ההוצאה לאור החשובה בגרמניה (FVW ) - סדנא מיוחדת וראשונה מסוגה לעידוד התיירות לישראל, בהשתתפות 25 מנהלי משרדי נסיעות מובילים בגרמניה. המטרה של הסדנא, שתיערך בארץ, היא לקדם את המכירות של ישראל בקרב כל משרדי הנסיעות בגרמניה לסתיו וחורף 2005 ו-2006.

כתבנו קובי פינקלר מוסר שקונצרן TUI הודיע באחרונה כי החליט להקדים את חזרתו לישראל כבר לשנת 2005, בניגוד לתוכניותיו המוקדמות לשקול חזרה בשנת 2006. לאור זאת, מחודש נובמבר 2005 יפעיל הקונצרן סבב של 26 טיסות, אחת לשבוע, מגרמניה לתל-אביב. במסגרת הסדנא, שאותה יזם הקונצרן הענק, יגיעו לארץ למשך ארבעה ימים 25 מנהלים בכירים של משרדי הנסיעות המובילים בגרמניה. במסגרת הביקור יבקרו המנהלים בירושלים, ים המלח, אילת ותל אביב ויקיימו דיונים לגבי אפשרויות המכירה של המוצר הישראלי. הסדנא, בהשתתפות שר התיירות, אברהם הירשזון, ומנכ"ל משרד התיירות, אלי כהן, תיערך בתאריכים 31 באוגוסט ועד ל-4 בספטמבר 2005. הנושאים שיעלו בסדנא יקבלו ביטוי בולט בפרסומים של ה-FVW, שכולל, בין השאר, את מגזין התיירות החשוב בגרמניה.

על פי נתוני הלשכה המרכזית לסטטיסטיקה והאגף לסטטיסטיקה ומידע במשרד התיירות הגיעו לארץ מגרמניה המחצית השנה הראשונה של 2005   48,175 תיירים   עליה של 38 אחוז לעומת אשתקד. בחודש יוני לבדו הגיעו מגרמניה 6,405 תיירים   עליה של 24 אחוז. שר התיירות, אברהם הירשזון, אומר כי גרמניה היא ארץ מקור חשובה של משרד התיירות וכי לשיתוף הפעולה עם חברת TUI חשיבות אסטרטגית רבה בהגברת התיירות לארץ. לדבריו, "המטרה היא לחדור לכ-15 אלף משרדי נסיעות בגרמניה, ולמכור באמצעותם את המוצר הישראלי לכל צרכן וצרכן".

