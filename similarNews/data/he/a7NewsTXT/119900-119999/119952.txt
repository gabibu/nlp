

ח"כ פינקלשטיין דורשת לבחון את קשריו של ח"כ עמרי שרון עם בני משפחת פריניאן בפרט ומעורבותו בפרשת הרצח שנחשפה אמש. ח"כ שריד: להפקיע את חקירת הפרשה מידי המשטרה לגורמים חיצוניים מחשש לניגוד עניינים.

אתמול הותר לפרסום, לאחר 6 שנות חסיון, כי שוטר היס"ם צחי בן אור הוא החשוד ברצח העבריין פנחס בוחבוט לפני כשש שנים, בזמן שהיה מאושפז בבית חולים. השוטר נרצח אף הוא במסגרת סכסוך חשבונות לפני כשנה וחצי במקסיקו.

במשטרה חושדים כי בני משפחת פרניאן קשורים לרצח בוחבוט ולרצח השוטר צחי בן אור לאחר שעלה חשש כי השוטר במדים שיתף פעולה עם המשטרה.

אתמול (א') עצרה המשטרה את את יגאל פרניאן, אחד מבני משפחה המסומנת על ידי המשטרה כמשפחת פשע, בחשד למעורבות בסדרת חיסולים בעולם התחתון. יחד עם יגאל פריניאן נעצר גם יואל מוסייאל, אך שני אחיו של פריניאן עודד ושרון הצליחו להימלט בשבת מהמשטרה שבאה לעוצרם בביתם שבמושב הודיה, לאחר שהודלף להם כי עומדים לעצור אותם. במשטרה לא פוסלים אפשרות שהמידע נמסר להם מתוך גורם "פנימי" וככל הנראה, יבצעו חקירה של מח"ש לגילוי אפשרות לקיום חפרפרת בשורות המשטרה. שני האחים חשודים בהזמנת מעשי הרצח.

שלושת בני המשפחה יחד עם מוסייאל חשודים באחריות לרצח בוחבוט ולרצח של השוטר בן אור, שככל הנראה רצח בשליחותם את בוחבוט. החקירה במחוז הדרומי התנהלה בעצלתיים במשך תקופה ארוכה, ורק לאחר שהטיפול בתיק הועבר ליחידה לחקירת פשעים בינלאומיים החלה הטיפול בו לתפוס תאוצה.

למשטרה היה ברור כי השוטר צחי בן אור הוא הרוצח של בוחבוט. לאחר שנעצר, הציעה לו
המשטרה לחתום על הסכם עד מדינה כדי להפליל את משפחת פריניאן. הוא שוחרר מהמעצר, ומשפחת פריניאן שהבינה את המתרחש ביקשה להיפטר ממנו. בן אור ברח למקסיקו ולאחר תקופה מסויימת נמצאה שם גופתו.


איש הצפה, העיתונאי ניצן קידר מדווח בעיתונו כי בכיר לשעבר במשטרה העלה טענה כי עומרי שרון, בנו של ראש הממשלה, מעורב גם הוא לכאורה בעניין וזאת משום שבני משפחת פריניאן ידועים כקבלני קולות בליכוד. לפי המידע שנמסר, הבטיח בנו של ראש הממשלה לכאורה, כי אם קראדי (אז מפקד המחוז הדרומי) יקדם את לוי מובטח לו תפקיד המפכ"ל.

כאן המקום להזכיר כי לפני כמה חודשים הועלה החשד כי ניצב משנה יורם לוי מנהל קשרים עם משפחת פריניאן, לאחר שאילנה דיין פרסמה בערוץ 2 תחקיר ולפיו מונה יורם לוי לתפקידו כראש היחידה המרכזית במחוז הדרומי, למרות שהמפכ"ל הנוכחי ידע על החשדות נגדו. דווח אז כי ניצב משנה לוי נשלח לבדיקת פוליגרף ונכשל בה, ואחר סירב לבדיקה נוספת. כל המידע הזה לא הועבר לסגל המשטרה שאישר את מינויו של לוי.

נצ"מ יורם לוי הודה כי היה בקשר עם בני המשפחה, בעיקר עם האח עודד. הוא סיפר שהם היו מקורות מודיעיניים שלו, והוא היה נפגש איתם "לשתות קפה". מח"ש קבעו כי הוא עבר בכך עבירה משמעתית בלבד על נהלי עבודה עם מקורות שהם היום החשודים המרכזיים בפרשה. התיק נגדו נסגר מחוסר ראיות.

כזכור, בעקבות התחקירים זומן ניצב משנה יורם לוי לחקירה במחלקה לחקירת שוטרים, ולבסוף שב לתפקידו לאחר שלא נמצאו ראיות למעורבות שלו בפעילות פלילית עם משפחת פריניאן.

חברת הכנסת גילה פינקלשטיין אומרת כי "פרשת האחים פריניאן עוד תתגלה כפרשת השחיתות הגדולה והחמורה בתולדות המדינה, שבה מעורבים ניצבים במשטרה ובכירים מהם ואף
מקורבים לראש הממשלה, אריאל שרון". פינקלשטיין מוסיפה כי "הניסיון להשתיק את הפרשה מבפנים קשור למינויים של בכירים ביותר במשטרה. על היועץ המשפטי מזוז, לחקור את מעורבות עמרי שרון בפרשה וקשריו עם משפחת פרניאן".


שריד: להפקיע החקירה מהמשטרההיום, לקראת הצהריים העביר חבר הכנסת יוסי שריד דרישה להוצאתה של החקירה מידי המשטרה, זאת מחשש לניגוד עניינים ולמצב בו גורמים הקשורים לפרשה בדרך ישירה או עקיפה יחקרו את העדים שבה.
