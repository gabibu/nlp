

חברה שוויצרית הודיעה השבוע על יצור סיגריה נטולת טבק ועשן העשויה פלסטיק ויש בה מנגנון הכולל גוף חימום המספק ניקוטין ללא עשן. האגודה למלחמה בסרטן: מדובר בניסיון ליצורת תדמית בלתי מזיקה לסם מסוכן.


"על אף העובדה כי המצאה היצירתית הזו "חוסכת" למעשן את נזקי הטבק והעשן וכן לסובבים אותו את נזקי העישון הפסיבי - זהו ניסיון יצירתי לבניית תדמית בלתי מזיקה לסם מסוכן", אמרה נאוה עינבר, ראש אגף ההסברה באגודה למלחמה בסרטן והוסיפה כי חשוב לזכור כי מדובר במוצר המכיל ניקוטין שהוא בעצם החומר הממכר שבסיגריה.

"אסור לאנושות לשכוח כי עשרות שנים הכחישה תעשיית הטבק בכל העולם את העובדה שהניקוטין שבטבק הוא חומר מממכר", אמרה.

לדברי ענבר, רק בשנת 1996 הכריז מנהל המזון והתרופות האמריקאי על הסיגריה כ"מיתקן להעברת סם" כשהסם המועבר הוא ניקוטין, שכאמור הוא החומר הממכר שבסיגריה. "מנגנון ההתמכרות לניקוטין דומה למנגנון ההתמכרות לסמים קשים כגון הרואין וקוקאין. הניקוטין הנספג בגוף תוך 7 שניות, גורם לשחרור חומר הנקרא דופאמין היוצר תחושה של הרגשה טובה ומגביר את יכולת הריכוז ואת תחושת העונג", גילתה.

"אנו מודאגים מאוד מהמצאות יצירתיות שכאלו אשר עשויות לעודד עישון במקום למגר אותו ונפעל למנוע את הכנסתן לישראל. לו היה ידוע בעבר כמה חומרים מזיקים מכילה סיגריה אחת, קרוב לודאי שלא היו מאשרים אותה לשימוש האדם", דברי ענבר.
