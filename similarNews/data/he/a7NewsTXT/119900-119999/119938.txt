

שירותי המודיעין באיטליה חוששים ממתקפת טרור איסלאמית אותה מתכננים מחבלים בקרית הוותיקן. החשש התעורר בעקבות גילויו של בית ספר למחבלים מתאבדים בצפון איטליה לפני ימים אחדים.



על פי דיווח שהעביר שירות הביון האיטלקי, התגלה במחוז לומברדיה אתר אליו התנקזו פעילי טרור מוסלמיים ברמות שונות. הפעילים והמחבלים למדו במקום כיצד להפעיל אמצעי חבלה, כלי נשק וכיוצא באלה. כמו כן למדו וניתחו המחבלים דרכים שונות להעברת מידע בין תאים שונים של מוקדי טרור מוסלמי, התחפשויות, זייף מסמכים וכו'.

על פי דיווח ראשוני בעיתון 'לה סטמפה' לא פירט שירות הביון האיטלקי כיצד נהגה מערכת הבטחון האיטלקית במימצאים שהתגלו במקום. כמו כן לא ידוע כמה מחבלים אותרו במקום ומה נעשה בהם.

בעקבות הגילויים המתחזק החשד שגל הטרור השוטף את אירופה אמור היה להמשיך ולהכות בקרית הוותיקן שבאירופה. זאת במסגרת מאבקם הדתי של קנאי האיסלאם בדתות הזרות להם. כמו כן חוששים באיטליה שגורמי טרור איסלאמיים יבקשו לפגוע באתרי אומנות ותיירות מרכזיים במדינה.
(ש)
