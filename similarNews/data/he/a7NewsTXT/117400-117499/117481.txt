

חיילי הצנחנים, תושבי גוש קטיף, הוזמנו אתמול (א') לפגישה עם מח"ט הצנחנים. בפגישה הורה להם המח"ט לצאת ביום ה' לחופשה וב- 22.7.05 לשוב לשירות אחרי שארזו את החפצים שלהם מבתיהם בגוש ולא לשוב לשם יותר.

חיילי הצנחנים, תושבי גוש קטיף וצפון השומרון, הוזמנו אתמול לפגישה עם מח"ט הצנחנים, אל"מ יוסי בכר, בבסיס בית ליד.

לערוץ 7 נודע כי בפגישה הורה להם המח"ט לצאת ביום חמישי הקרוב לחופשה וב- 22.7.05 לשוב לשירות אחרי שארזו את החפצים שלהם מבתיהם בגוש ולא לשוב לשם יותר.

בפגישה נכחו 10 חיילים מגוש קטיף וצפון השומרון ששאלו את מפקדם "האם אתה מצפה מאיתנו לעזוב את ההורים את משפחתינו בשעות קשות אלו?" מפקד החטיבה לא ענה ורק הוסיף "אם תהיה לכם בעיה של לינה הצבא יהיה מוכן לעזור".

המח"ט הוסיף כי כרגע לא מעניין אותו הדעות האישיות ומצבו של כל אחד נוכח תוכנית ההנתקות ורק הורה להם למלא את פקודתו.

החיילים יצאו מהפגישה המומים.

דובר צה"ל: המח"ט טעה בתאריך
דובר צה"ל אומר בתגובה לכתבה "יש לציין כי נפלה טעות בתאריך שציין מח"ט הצנחנים בפני החיילים.
הטעות תתוקן והמפקדים יעדכנו את החיילים על המועד הנכון עוד היום".

"צה"ל מבין את הקושי הרב שבו נמצאים חיילי צה"ל המתגוררים בהתיישבויות המיועדות לפינוי ועל כן קרא היום מח"ט הצנחנים לחיילי החטיבה המתגוררים בישובים אלה והודיע להם כי איפשר להם לקבל חופשה מיוחדת בת 21 יום לשם ההתארגנות הנדרשת, בנוסף יתאפשר לכל חייל לקחת עימו מס' חברים מהפלוגה לשם מטרה זו", לשון הודעת דובר צה"ל.
