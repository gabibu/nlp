

סוף זמני לפרשת איכלוס בתי הקבע במאחז עמונה. בלחץ איומי הצבא להרוס את המבנים עזבו הלילה התושבים את הבתים ושבו למגורים הזמניים קרוונים.

סוף זמני לפרשת איכלוס בתי הקבע במאחז עמונה. בלחץ איומי הצבא להרוס את המבנים עזבו הלילה התושבים את הבתים ושבו למגורים הזמניים קרוונים.

בהודעתם אומרים התושבים "ליהודים הזכות הדתית וההיסטורית ליישב כל מקום בארץ ישראל. כדי שלא להיראות כמפירי סיכומים עם הצבא התקבלה ההחלטה לעזוב את הבתים.

בחודשים הקרובים ינסו לשכנע את הרשויות שיישוב הבתים חוקי ועומד בהתאם להבטחות שילטוניות קודמות ובכללן של ראש הממשלה".

אלוף פיקוד המרכז, יאיר נוה, הורה בסוף השבוע, בצו לתושבי הישוב עמונה, לפנות את מבני הקבע שלהם, אליהם נכנסו לפני ימים אחדים - תוך 48 שעות, מועד שיפוג במהלך השבת.

לטענת האלוף נוה, הוראתו באה בעקבות צו ביניים שהוציאה ביום שלישי בשבוע שעבר, שופטת בג"צ, איילה פרוקצ'ה, המחייב את המדינה לפעול לגירוש המשפחות שבנו לאחרונה תשעה בתים במקום. את העתירה הגישה תנועת "שלום עכשיו", שדרשה לבצע את צווי הפסקת העבודות, וליישם את צווי ההריסה שהוצאו לתשעת המבנים.

בנייתם של בתי הקבע של תשע המשפחות הושלמה בחודשים האחרונים, ובישוב עמונה מתגוררות כבר כ-25 משפחות - אך המדינה והמינהל האזרחי מסרבים בעקשנות להעניק למקום אישור, הקצאת קרקעות, ואפילו תכנון או תחום שיפוט מוגדר.
