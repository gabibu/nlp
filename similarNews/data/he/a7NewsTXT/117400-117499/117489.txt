

בוריס פקר הורשע היום בהוצאת חשבוניות מס פיקטיביות והפחתת המס בגינן בסך של למעלה מ - 7 מיליון  וב   94 עבירות על חוק איסור הלבנת הון.

הנאשם בוריס פקר הואשם והורשע היום ע"י כב' השופט גורפינקל בבית המשפט המחוזי בתל - אביב בהוצאת מאות חשבוניות מס פיקטיביות על שמות אנשי קש ורישומן של חשבוניות אלה בספרי החברה שבבעלותו, בוריס פקר הנדסה בע"מ, כתשומות.

סך החשבוניות הפיקטיביות הגיע ל   48,261,081  וכתוצאה מרישומן כתשומות בספריו הפחית הנאשם מן המס המגיע בגין עסקאותיו סך של מעל 7 מיליון .

על מנת להשלים את מעשה המירמה, רשם הנאשם בספרי חברת פקר ואף הוציא שיקים לפקודת אותם ספקים, כתשלומים, כביכול.

בפועל, פדה פקר את השיקים והעביר את תמורתם לחשבון בנק סודי שפתח על שם קרוב משפחה של אשתו.

במועד תחילת החקירה נמצאו בחשבון הבנק הסודי כ- 12 מיליון  אשר הוקפאו ע"י המכס ומע"מ, ברשות המיסים בישראל.

בית המשפט דחה את טענת הנאשם, כי הכספים שבחשבון הבנק הסודי הועברו אליו, באמצעות גורמים אלמונים, מחברו באוקראינה, קבע, כי הפקדת הכספים בחשבון הסודי מהווים עבירה עפ"י החוק לאיסור הלבנת הון והרשיע את בוריס פקר ב- 94 עבירות של הלבנת הון.

פקר הורשע גם בשיבוש מהלכי משפט ובשימוש במסמך מזוייף, בשל נסיונו להבריח את אחד הספקים הפיקטיביים מן הארץ באמצעות דרכון מזויף.

העונש על עבירה של הוצאת חשבונית פיקטיבית הינו 5 שנות מאסר ועל עבירה של הלבנת הון - 10 שנות מאסר על כל עבירה.

כתב האישום הוגש ע"י המחלקה המשפטית לתיקים מיוחדים ברשות המיסים בישראל.
