

שר הפנים, אופיר פז-פינס, קבע כי הבחירות המיוחדות לראש עיריית רעננה יתקיימו ביום שלישי, כ"ה באב התשס"ה (30.8.05). כעת מכהן חבר מרכז הליכוד, עוזי כהן כראש עיריית רעננה.

שר הפנים, אופיר פז-פינס, קבע בהתאם להוראת סעיף 24א לחוק הרשויות המקומיות (בחירת ראש רשות וסגניו וכהונתם), התשל"ה-1975, כי הבחירות המיוחדות לראש עיריית רעננה יתקיימו ביום שלישי, כ"ה באב התשס"ה (30.8.05) וזאת לאחר שראש עיריית רעננה, זאב ביילסקי הודיע בכתב לשר הפנים על התפטרותו מכהונת ראש עיריית רעננה לאור היבחרו לתפקיד יו"ר הסוכנות היהודית.

כעת בהתאם לחוק הרשויות המקומיות באם ראש רשות חדל לכהן, יש לבחור ראש רשות חדש בבחירות המתקיימות תוך 60 יום.

בהתאם לכך קבע כאמור, שר הפנים, אופיר פז-פינס כי הבחירות המיוחדות תתקיימנה ביום שלישי, כ"ה באב התשס"ה (30.8.05).

הגשת הצעות למועמד - יכולה להיות או על ידי קבוצת בוחרים (מועמד חדש) או על ידי קבוצה של 1/5מחברי המועצה.
