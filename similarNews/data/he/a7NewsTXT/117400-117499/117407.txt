

בימים האחרונים נוהרים אזרחים רבים לישוב שירת הים שבגוש קטיף, למקום הובא ציוד רב ונעשות בו עבודות בנייה. ראיון מצולם עם תושבת הישוב, חנה פיקאר.

בימים האחרונים נוהרים אזרחים רבים לישוב שירת הים שבגוש קטיף, למקום הובא ציוד רב ונעשות בו עבודות בנייה. אתמול גם עבר להתגורר במקום איש הימין משה פייגלין.

חייל המשרת באזור סיפר אמש ל"הארץ", כי בימים האחרונים מגיעים לשירת הים משאיות וכלי רכב פרטיים עמוסים בציוד רב - כמו מזרנים, מקררים, תנורים ואוהלים. על פי צו אלוף פיקוד הדרום, דן הראל, שהוצא לאחר פינוי מלון מעוז הים, נאסר להכניס תכולת דירה וציוד לשהייה ארוכה לגוש קטיף, כדי למנוע צמיחתו של מוקד קיצוני חדש. אולם, החיילים והשוטרים המוצבים במחסום כיסופים כמעט ולא אוכפים את צו האלוף על כלי הרכב הנכנסים לגוש קטיף.

שבת אחים בגוש קטיף

השבת, שבת פרשת חוקת, יגיעו ליישובי גוש קטיף המוני בני אדם מישובים שונים בארץ.

היוזמת, משפחת אליאס, תושבי פסגות, זכתה לברכתם של רבנים שונים שאף ישתתפו בעצמם בשבת הזו. ביניהם הרב אלישע וישליצקי והרב שמואל אליהו.

יואל אליאס אמר בדרכו מפסגות שבבנימין לכיוון שירת הים לכתבנו עודד שטרן "השבת הקודמת שעשינו בגוש הייתה מוצלחת מאד, היו שם רק משפחות מפסגות ולא נשאר מקום בחדר האוכל, בשבת הקודמת אירחה נווה דקלים את פסגות, כאן בשבת הזו האמירה היא אחרת, האמירה היא: 'אנחנו נגיע לגוש ונארח שם את התושבים', וזו אמירה שעולה כסף וטרחה רבה לאנשינו, והם מוכנים לכך בחפץ לב ומשקיעים ממרצם ומכספם על מנת שהם יגיעו לישובים בגוש ויוכלו להאכיל את עצמם ואת התושבים בחלק מסעודות השבת".

אבל לא רק אוכל ודברי תורה הביאו איתם האורחים, גם מקהלת פרחי ירושלים ועוד זמרים שונים גויסו לטובת הצלחת השבת.

בשבת משתתפים, כאמור, ישובים רבים במטה בנימין כמו דולב, מעלה מכמש, מעלה לבונה, כוכב יעקב ופסגות, וישובים נוספים בגוש עציון וברמת הגולן. כל ישוב יאמץ ישוב אחר בגוש קטיף וידאג לו לרוב צרכי השבת. זו הפקה רצינית מבחינה אסטרטגית, ושותפים לה כל האנשים והנשים, מי בבישולים ומי בארגון המשפחה. אמנם לא לכולם זו תהיה שבת פשוטה. תושבי פסגות, למשל, המאמצים את שירת הים, ישכנו עצמם באוהלים מפאת חוסר מקום, אבל הכל נעשה בשמחה גדולה וברצון.

לסרטון הוידאו

