

מאבטח של גדר ההפרדה ירה ביום ו' למוות בנער בן 15 מבית ליקיא לאחר שיידה אבנים ב"חניון בנימין", סמוך לבית חורון, בו נמצאים כלי הנדסה לבניית הגדר. פעלי שמאל ופלסטינים מפגינים בצורה אלימה בכל יום שישי.

מאבטח של גדר ההפרדה ירה ביום שישי למוות במהיוב עאסי, בן 15 מבית ליקיא לאחר שיידה אבנים ב"חניון בנימין", סמוך לבית חורון, בו נמצאים כלי הנדסה לבניית הגדר.

הפלסטינים טוענים כי הילד לא יידה אבנים ולא היה קשור לאירוע.

המאבטח נעצר ביום שישי ושוחרר אתמול לביתו בתנאים מגבילים.

בכל יום שישי נוהגים פעילי שמאל ופלסטינים להפגין במחאה על הקמת גדר ההפרדה סמוך לכפר בלעין, אלימותם של המפגינים מביאה בתקופה האחרונה לפגיעה פיזית בכוחות הבטחון, ביום שישי האחרון נפצע שוטר יס"מ בגבו מאבן שהושלכה לעברו, הוא פונה לקבלת טיפול רפואי.

שבוע קודם, הפגינו כ-200 ערבים ופעילי השמאל באותו אזור. במהלך ההפגנה החלו ליידות המתפרעים אבנים לעבר החיילים. כתוצאה מכך נפגע אחד החילים ופונה לבית החולים הדסה הר הצופים. שישה מפגינים נפצעו מירי כדורי גומי. הכוחות עצרו כמה מהמתפרעים.

לפני כחודש במהלך הפגנה סמוך לכפר בלעין נפצע חייל מאבן שהושלכה לעברו ואיבד את ראייתו בעינו השמאלית. כוחות הביטחון נאלצו גם הפעם להגיב בכדורי גומי, כדורי ספוג ורימוני הלם כדי להדוף את המפגינים אל בתי הכפר, לאחר שאלה החלו ליידות אבנים לעבר כוחות הביטחון והפרו צו של שטח צבאי סגור.
