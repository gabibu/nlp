

מסע פרסום גדול ברחבי חבר העמים, קורא ליהודי ברה"מ לשעבר לבוא ל"מוקדי המצות" הפרוסים בכל 407 הקהילות היהודיות בחבר העמים, ולהצטייד כראוי לחג.

נמסר כי מיליון חבילות של מצות ו-250,000 בקבוקי יין עושים בימים אלו את דרכם לקהילות השונות.

נשיא איגוד הקהילות היהודיות בחבר העמים, איש העסקים לב לבייב, דווח כי יהודי חבר העמים מקבלים לא רק מצות ויין, וכי מתנהלת כעת "רכבת אווירית" של 350 חסידי חב"ד מארה"ב ומישראל, שהתנדבו לעשות את החג בקהילות השונות - ואפילו הנידחות ביותר.
