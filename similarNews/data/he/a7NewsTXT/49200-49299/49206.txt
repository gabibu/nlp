

השר עוזי לנדאו אמר עם צאתו מישיבת הממשלה כי דברי שרון על פינוי ישובים וויתורים כואבים במסגרת מו"מ עם הרש"פ אינם מייצגים אלא את דעתו בלבד.

בעקבות דבריו של ראש הממשלה שרון לפיהם על ישראל יהיה לבצע וויתורים כואבים אומר אתמול השר הממונה על השירותים החשאיים עוזי לנדאו כי ראש הממשלה אינו מייצג את מפלגתו, הליכוד.

לנדאו הוא כמעט השר היחיד המתבטא נחרצות נגד דברים אלה מאז הוצגו בעיתון 'הארץ'.

"הדברים הללו משקפים את עמדת ראש הממשלה, אך לא את עמדת הליכוד וגם לא את עמדת הציבור", אמר לנדאו בתום ישיבת הממשלה.

עם צאת השרים מישיבת הממשלה נדרשו גם ראשי האיחוד הלאומי והמפד"ל להתייחסותם לדברי שרון. יו"ר המפד"ל השר איתם אמר כי אמנם מדובר בהתבטאות מדאיגה, אך "יש לקחת אותה בפרופורציות. הממשלה בה שותפות המפד"ל והאיחוד הלאומי לא תיפרד משילה ובית אל". שר התחבורה אביגדור ליברמן, יו"ר האיחוד הלאומי, תמה על כך שהעניין עדיין לא הובא לדיון ממשלתי בטרם אמר ראש הממשלה את דבריו ל'הארץ'.
