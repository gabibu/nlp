

קרן המטבע הבינלאומית והבנק העולמי ישגרו משלחת מומחים לעיראק כדי לאמוד את צרכי השיקום, לאחר שתסתיים שם המלחמה וכשתנאי הביטחון יאפשרו זאת.

טרבור מנואל, שר האוצר של דרום אפריקה ויו"ר וועדת הפיתוח של שני המוסדות מסר את ההודעה.

"כשהנסיבות יאפשרו זאת, נשגר משלחת מומחים על מנת לאמוד את צרכיה של עיראק", ציין מנואל במסיבת עיתונאים לרגל נעילת מושבי האביב של שני המוסדות בוושינגטון.

יו"ר הבנק העולמי, ג'יימס וולפנסון, אמר כי ראשי שני הארגונים הבינלאומיים נתנו אור ירוק לשיגור המומחים כשתנאי הביטחון בעיראק יאפשרו זאת.
