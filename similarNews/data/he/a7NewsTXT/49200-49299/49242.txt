

ברביע הראשון של שנת 2003 הגיע מספרם החודשי הממוצע של דורשי העבודה שפנו ללשכות שרות התעסוקה ברחבי הארץ ל-194.9 אלף לעומת 183.2 אלף ברביע האחרון של שנת 2002.

ברביע הראשון של שנת 2003 הגיע מספרם החודשי הממוצע של דורשי העבודה שפנו ללשכות שרות התעסוקה ברחבי הארץ ל-194.9 אלף (1-3/02 - 20.2 אלף), לעומת 183.2 אלף ברביע האחרון של שנת 2002 - עליה בשיעור של 6.4% - כך מסר היום המנהל הכללי של שרות התעסוקה אבנר עופרי.

במונחי מגמה היה שיעור העלייה במספר החודשי הממוצע של דורשי עבודה, בין הרביע האחרון בשנת 2002 לרביע הראשון בשנת 2003, מתון יותר ועמד על 2.2% .

לאחר חודשים רבים של מגמת ירידה רצופה - בין מרס לנובמבר 2002 - השתנתה המגמה, והחל מדצמבר 2002 הפכה למגמה של עלייה במספרם של דורשי העבודה.

מגמה זו נמשכה ברציפות, בשיעורים חודשיים הולכים וגדלים, גם בחודשים ינואר (0.8% +) פברואר
(1.2% +) ומרס (1.3% +) של שתנ 2003.

ברביע הראשון של שנת 2003 הגיע מספרם החודשי הממוצע של דורשי עבודה חדשים (שלא פנו ב-12 החודשים האחרונים ללשכות שרות התעסוקה) ל-23.7 אלף אלף (1-3/02 - 22.4 אלף), לעומת 19.7 אלף ברביע האחרון של שנת 2002 - עלייה בשיעור של 20.1% .

שיעורם הממוצע של המפוטרים מכלל דורשי העבודה החדשים, עומד על כ-60%.

במונחי מגמה היה שיעור העלייה במספר החודשי הממוצע של דורשי עבודה חדשים, בין הרביע האחרון בשנת 2002 לרביע הראשון בשנת 2003, מתון יותר ועמד על 9.6% .

לאחר חודשים של מגמת ירידה רצופה - מספטמבר 2001 עד אוקטובר 2002 - שונתה המגמה, והחל
מנובמבר 2002 הפכה למגמת עלייה במספר דורשי העבודה החדשים.

מגמה זו נמשכה ברציפות, בשיעורים חודשיים הולכים וגדלים, בחודשים דצמבר 2002 עד פברואר
2003 (2.5% +, 3.5% +, 3.8% + בהתאמה) וגם בחודש מרס 2003 (3.4% +).

ברביע הראשון של שנת 2003 הגיע מספרם החודשי הממוצע של תובעי הבטחת הכנסה ל-87.6 אלף -שיעור של 44.9% מכלל דורשי העבודה (1-3/02 - 62.0 אלף, 31.0% ), לועמת 76.7 אלף ברביע האחרון של שנת 2002 - שיעור של 41.9% ועלייה של 14.2% .

במונחי מגמה עמד שיעורם של תובעי הבחטת הכנסה ברביע הראשון של שנת 2003 על 44.6% מכלל דורשי העבודה (1-3/03 - 30.5% ), לעומת 42.1% ברביע האחרון של שנת 2002 - עלייה של 8.2%.

מגמה זו נמשכת ברציפות בשנים האחרונות וצפויה אף עלייה בשיעוריה במהלך שנה זו - הן עקב
שינויי חקיקה (הארכת תקופת האכשרה וצמצום תקופת הזכאות לדמי אבטלה, כמו גם הוספת
אוכלוסיה שהיתה פטורה ממבחן תעסוקה והכללתה בכוח העבודה האזרחי והן בשל מצבו הכלכלי של
המשק (מיתון והיעדר מחיה יוצרת תעסוקה).

שר התעשייה המסחר והתעסוקה אהוד אולמרט הביע דאגה בשל העלייה בשיעור דורשי העבודה ברביע הראשון של 2003, המצב הכלכלי הקשה של המשק הישראלי, המיתון והעדר צמיחה יוצרת תעסוקה ומפוטרים חדשים הפונים לשרות התעסוקה. אולמרט ציין עוד: "צמיחת המשק הינה הגורם היחיד לבלימת מגמה מדאיגה זו ומשרדי אשר מאגד בתוכו את כלי הסיוע הרלוונטיים לצמיחה, יפעל לקידומו של המשק הישראלי".
