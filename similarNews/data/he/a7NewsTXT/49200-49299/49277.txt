

שתי נושאות המטוסים קיטי-הוק וקונסטליישן קיבלו פקודה לעזוב את האיזור והן ישובו השבוע למיקומן הקבוע.

באזור המפרץ תישאר נושאת מטוסים אחת ואניות הליווי שלה. עוד שתי נושאות מטוסים שמטוסיהן השתתפו בהפצצות בעיראק נמצאות במזרח הים התיכון.

גם חיל האויר האמריקני מתחיל להחזיר הביתה את מקצת הכוחות שלו באזור. מפציצי F-117, החמקן, יחזרו בימים הקרובים לבסיסם בניו מקסיקו, וכן מפציצי ה-B-52, ומטוסי F-15.

הפנגטון הודיע הלילה כי הלחימה בהיקף הרחב בעיראק הסתיימה ועמה המבצעים הרגליים הגדולים משום ש"יחידות הלחימה העיראקיות על הקרקע הפסיקו לפעול באופן עקבי".
