

הפלת משטרו של סדאם חוסיין בעיראק ע"י ארה"ב הביאה את שליט צפון קוריאה, קים ג'ונג-איל, להסכים למשא ומתן על מנת למצוא מוצא למשבר הגרעיני, כך נמסר היום בהודעה רשמית בסיאול.

עד כה דרשה פיונגיאנג הסכם לאי התקפה ומשא ומתן דו צדדי בלבד עם ארה"ב. וושינגטון דחתה את התנאי הזה, משום שהיא רואה בתכנית הגרעין הצפון קוריאנית איום לשלום העולם, ועל כן יש לדון על כך במסגרת רב צדדית.

יש הסבורים כי גם הלחץ הדיפלומטי שהפעילו סין ורוסיה השפיעו על עמדתה של צפון קוריאה.




