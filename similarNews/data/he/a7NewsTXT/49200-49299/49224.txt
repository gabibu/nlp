

נציגי השמאל הקיצוני ממשיכים במפגשים עצמאיים עם ההנהגה הפלשתינית. בשכונת דחיאת אל-בריד, בין מזרח ירושלים ובין רמאללה התקיים היום בצהריים מיפגש בין יאסר עבד ראבו, חנאן עשראווי, נביל קסיס ומפקד ה"ביטחון המסכל" הפלשתיני ביו"ש, זוהיר מנאסרה וחברים נוספים במועצה הפלשתינים המחוקקת לבין ח"כ יולי תמיר, מוסי רז ממרצ, חיים אורון ואנשי שמאל נוספים.

המפגש הוגדר כהמשך למפגשים אותם קיים יאסר עבד ראבו הממונה על ההסברה ברשות עם אנשי שמאל ישראלים.

בשלב זה לא נמסר תוכן המפגש. נציגי התקשורת שהיו במקום התעניינו במיוחד בהרכבה של ממשלתו החדשה של אבו מאזן, והיחס אליה.
