

בריטניה: הפלישה לעיראק תתחיל ב-17 במארס.

היומון הבריטי "דיילי אקספרס" דיווח ביום חמישי כי לחיילים הבריטים המוצבים בכוויית ניתנה הוראה להתכונן לפלישה לעיראק ביום שני, ה-17 במארס.

היומון, המצטט מקורות עלומי שם בוסטמינסטר (משרד ההגנה), דיווח כי הקצינים הבריטים המוצבים בכוויית קיבלו הודעה לפיה עליהם לצפות לפלישה בתאריך המוזכר, שקודם לה תתנהל מתקפה אווירית "קצרה וכבדה", ככל הנראה החל ב-13 במארס.
דוברת מטעם משרד ההגנה הבריטי אמרה כי "אין תגובה על המידע".

ארה"ב ובריטניה ריכזו כ-300 אלף חיילים באיזור המפרץ, לצד עשרות אוניות מלחמה ויותר מ-500 מטוסי קרב ותקיפה, בהכנה למלחמה בעיראק.
