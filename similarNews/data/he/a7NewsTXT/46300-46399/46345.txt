

הנשיא בוש אמר הלילה כי עדיין לא החליט לצאת למלחמה נגד עיראק וכי הוא מוכן לתת לדיפלומטיה ארכה של עוד כמה ימים.
במסיבת עיתונאים בבית הלבן אמר בוש כי יעלה במועצת הבטחון את הצעת ההחלטה שגיבשו בריטניה וספרד בענין עיראק, אך הדגיש כי ארה"ב אינה זקוקה לאישור מועצת הבטחון כדי לפעול למען בטחונה.
בוש הוסיף כי אין הוא מאמין שפקחי האו"ם יוכלו להשמיד את הנשק להשמדה המונית בעיראק משום שסדאם הוא אמן ההונאה והלכת השולל.
