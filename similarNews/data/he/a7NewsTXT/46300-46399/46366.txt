

מאות ליוו לפני הצהריים למנוחות את מרדכי הרשקו (41) ובנו תום (16) הי"ד, שנרצחו בפיגוע התופת בחיפה.

השרה לאיכות הסביבה פרופ' יהודית נאות שיצגה את הממשלה, אמרה: "את מה שקרה לנו כחיפאים אני לא אשכח לרגע. אני מבטיחה לכם שכל השרים וכל הממשלה לא נשכח את זה, ונסיק את המסקנות הראויות. את הכאב שלכם ואת הפצע הזה אני לא מאמינה שאנחנו יכולים לרפא לעולם וכל מה שאנחנו יכולים לבקש אתכם, זה להתנחם אך מעט".

בתום ההספדים יצא מסע ההלוויה לבית הקברות בחיפה, בו נטמו ארונותיהם של השניים.
