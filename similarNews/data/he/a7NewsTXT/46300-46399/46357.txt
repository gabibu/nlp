

נשיא ארה"ב הכריז הלילה במסיבת עיתונאים בבית הלבן, כי ארה"ב אינה זקוקה לאישורה של מועצת הבטחון כדי להגן על בטחונה. עם זאת אמר בוש בנאומו, כי טרם קיבל החלטה מתי לצאת למלחמה והוא מוכן לתת לדיפלומטיה ארכה של כמה ימים נוספים.

נשיא ארה"ב הכריז הלילה במסיבת עיתונאים בבית הלבן, כי חלה עליו חובה מוסרית לפרק את סדאם חוסיין, שליט עיראק מנשקו. עם זאת אמר בוש בנאומו, כי טרם קיבל החלטה מתי לצאת למלחמה והוא מוכן לתת לדיפלומטיה ארכה של כמה ימים נוספים.


בוש הוסיף, "אני עדיין מתפלל לכך שנוכל ליישב את המשבר בדרכי שלום ולמנוע מלחמה". כמו כן הוסיף בוש, כי יעלה החלטה משותפת עם בריטניה וספרד באשר לעיראק. עוד הדגיש, כי סדאם חוסיין אינו אמין ומוליך את כולם שולל ולכן, ארה"ב אינה זקוקה לאישור מועצת הבטחון כדי להגן על בטחונה.

במהלך נאומו שארך כשעה, אמר בוש כי עיראק מחזיקה נשק להשמדה המונית וכי שליט עיראק סדאם חוסיין אינו מתכוון להתפרק מנשקו ויש ברשותו נשק להשמדה המונית, בו לא היסס להשתמש בעבר. הוא ציין, "תחשבו על ההשלכות של נשק גרעיני בידיו כלפי כווית, ישראל ושאר המדינות השכנות". ולכן לדעת בוש, הפקחים אינם זקוקים לזמן נוסף. הוא הבהיר, כי "אם המשטר העיראקי היה משתף פעולה עם הפקחים, היינו רואים זאת. אבל המשטר הנוכחי עורך הצגה תקשורתית".

לדבריו, סדאם השמיד מספר טילים, אך ידיעות מודיעיניות מעידות שבמקביל, הורה להמשיך ולייצר טילים וכי העיראקים מסתירים חומרים ביולגיים מהפקחים כשחלק מהחומרים הללו עוברים תוך יום יומיים לאזורים מיושבים. "לא נחכה לראות מה ניתן לעשות עם נזק להשמדה המונית. לא אפקיר את העם האמריקני לרחמי הדיקטטור העיראקי", הוסיף בוש בנאומו.

בוש חזר והזכיר בנאומו את מתקפת הטרור ב-11 בספטמבר וציין, כי נתפס המוח שעמד מאחורי הפיגוע, חאלד שייח' מוחמד, שתכנן את חטיפות המטוסים ואת פעולת החוטפים.

טרם מסיבת העיתונאים רווחו שמועות, כי בוש יגלה בארוע את דבר לכידתו של אוסאמה בין-לאדן, אולם המידע היה מוטעה ובוש כלל אל התייחס לשמועה זו.
