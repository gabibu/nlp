

הנשיא קצב: העולם צריך להתנות המשך התמיכה הפוליטית ברש"פ בהפסקת הטרור.

נשיא המדינה, משה קצב, קרא ביום ה' למדינות העולם, ובראש ובראשונה למדינות אירופה, להתנות את המשך התמיכה הפוליטית ברשות הפלשתינית בהפסקת הטרור.

בתשובה לשאלות מאזינים בתכנית ששודרה ביום ה' בגלי צה"ל, אמר הנשיא כי יש לבחון אסטרטגיה חדשה למאבק בטרור הפלשתיני. הוא הדגיש, כי לישראל אין עניין בהרס הרשות הפלשתינית, אלא היא נלחמת רק בתשתית הטרור ובארגוני המחבלים.

הנשיא קצב הוקיע בשידור את התופעה של מעסיקים המפטרים עובדים המשרתים במילואים. "הדעת אינה סובלת שחייל מילואים היוצא להגן על אזרחי המדינה, ימצא את עצמו מפוטר ממקום עבודתו", אמר הנשיא.
