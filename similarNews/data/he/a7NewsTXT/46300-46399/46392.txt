

ראש הממשלה אריאל שרון נועד בתקופה האחרונה בחשאי, מספר פעמים עם עבדאללה מלך ירדן במטרה לתאם עימו עמדות במקרה של מתקפה אמריקנית בעיראק.

בתוכנית "עובדה" ששודרה במוצאי-שבת בערוץ 2 דווח, כי הפגישה האחרונה בין השניים התקיימה לפני כשלושה חודשים ברבת עמון. עוד דווח כי גם לפני מלחמת המיפרץ הראשונה נועדו ראש הממשלה דאז יצחק שמיר והמלך חוסיין בלונדון, על אף שאז לא היו קשרים דיפלומטיים בין שתי המדינות.
