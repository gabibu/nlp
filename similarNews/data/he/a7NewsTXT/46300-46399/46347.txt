

יאסר ערפאת הודיע הלילה, כי בחר באבו מאזן לתפקיד ראש הממשלה של הרשות הפלשתינית,ואולם אבו מאזן איננו ממהר לקבל עליו את ההצעה.

יאסר ערפאת הודיע הלילה, כי בחר באבו מאזן לתפקיד ראש הממשלה של הרשות הפלשתינית, על כך מסר חבר הוועדה העליונה של הפתח', חוסיין אל-שיח.

אל-שיח אמר, כי ערפאת הודיע על-כך בישיבת הוועד הפועל של אש"ף, שהסתיימה אתמול בחצות בלשכתו ברמאללה.

לדברי אל-שיח, אבו מאזן זכה בתמיכה מלאה של כל חברי הפתח' הבכירים, על אף חילוקי הדעות שנתגלעו לאחרונה בינו לבין הנהגת הפתח', לאחר שאבו מאזן קרא להפסיק את חימוש האינתיפאדה.

סוכנות עתי"ם מציינת, כי ערפאת הקדים את הודעתו על ראש הממשלה המיועד והודיע על-כך יום לאחר הפיגוע הרצחני שהיה בחיפה. זאת, בשל חישובים טקטיים של ערפאת התבטאו במספר צעדים עליהם הודיע ערפאת, ערב המתקפה האמריקנית על עיראק.

ואולם אבו מאזן הודיע הלילה כי יקבל את תפקיד רה"מ רק אם ינתנו לו סמכויות נרחבות.
אבו מאזן אינו ממהר לאשר את השתתפותו ומתנה זאת בסמכויות נרחבות וממשיות ובעיקר פיזור הקבינט הפלשתיני הקיים ומינוי קבינט אחר תחתיו.

ישראל הודיעה כי תאשר את הכינוסים של מועצות אש"פ והרש"פ ברמאללה החל מסוף השבוע.
יחד עם זאת הודיעה ישראל כי לא תאפשר את מעברם של 17 מחברי המועצות המעורבים בפעילות טרור.

בכינוס ברמאללה ידונו ערביי הרש"פ בהצעתו של ערפאת למנות את אבו מאזן לראש ממשלה. בישראל מעריכים כי אין ממש בהצעת ערפאת למנות ראש ממשלה וכי אין בכוונתו של ערפאת לשנות באמת את סדרי הממשל ברש"פ.

אבו מאזן בן 70 יליד צפת הוא מחמוד עבאס, היה סגנו של ערפאת בפתח' והיה גם אחד ממיסדי הפתח'.

