

כוח הנח"ל החרדי חיסל מחבל ליד חמרה.

כוח של הנח"ל החרדי חיסל ביום ה' בערב מחבל פלשתיני ליד היישוב חמרה בבקעת הירדן. לכוח לא היו נפגעים.

תצפית של צה"ל בבסיס סמוך לחמרה זיהתה דמות חשודה במטעים שמחוץ לגדר היישוב.

כוח הנח"ל החרדי שהוקפץ לאיזור ביצע סריקות, במהלכן נתקל במחבל, שירה לעבר הכוח. כוח צה"ל השיב באש והרג את המחבל. לאחר חיסולו המשיכו הלוחמים בסריקות כדי לוודא אין מחבל נוסף.

כ-100 טנקים וכלי רכב משוריינים של צה"ל נכנסים בשעה האחרונה למחנה הפליטים ג'בלייה ולבית חנון שברצועת עזה.

טיל קאסם נחת הערב בשדה פתוח סמוך לשדרות. לא היו נפגעים ולא נגרם נזק.

מוקדם יותר, נחתו שני טילי קסאם נוספים סמוך לשדרות. גם במקרה זה לא היו נפגעים ולא נגרם נזק.

