

שר המשפטים של פרו, פאוסטו אלווראדו, הודיע בשבת כי האינטרפול הוציא צו מעצר בינלאומי נגד נשיא פרו לשעבר אלברטו פוג'ימורי.

"צו המעצר הבינלאומי שהוציא האינטרפול הינו צעד חשוב והתקדמות במאמציה של פרו להעמיד לדין את הנשיא לשעבר, על המעשים בהם הוא מואשם", נאמר בהודעת אלווראדו.

יצוין, כי פוג'ימורי מצא מקלט ביפן והוא שוהה שם מאז נובמבר 2000. צו המעצר הבינלאומי הוצא לאחר שמערכת המשפט בפרו העבירה לידי האינטרפול ראיות מוצקות נגדו. על פי החשד, פוג'ימורי היה מעורב במעשי רצח ובפגיעה קשה בזכויות אדם. הראיות מתייחסות בעיקר לשני מעשי טבח אשר על פי החשד בוצעו ב-1991 וב-1992 ובהם נרצחו 25 מתנגדי משטר.

(עתי"ם-חוץ)
