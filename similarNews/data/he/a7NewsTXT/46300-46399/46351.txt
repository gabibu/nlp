

בצה"ל אומרים כי הפעולות נגד החמאס ילכו ויתגברו. כוחות גדולים של צה"ל השתלטו במהלך הלילה על שטחים פתוחים בצפון רצועת עזה במטרה למנוע מחוליות משגרי קסאם לירות רקטות לעבר שדרות.

בצה"ל אומרים כי הפעולות נגד החמאס ילכו ויתגברו. כוחות גדולים של צה"ל השתלטו במהלך הלילה על שטחים פתוחים בצפון רצועת עזה במטרה למנוע מחוליות משגרי קסאם לירות רקטות לעבר שדרות.

עשרות טנקים, דחפורים וחיילי חי"ר בסיוע מסוקי קרב משתתפים במבצע שהחל אתמול.
חילינו השתלטו על איזורים הסמוכים לפרדסים של בית חנון ובקרבת ג'בליה משם נורות רקטות ה"קסאם", מיקמו שם עמדות תצפית ועקרו צמחיה שסייעה לחוליות ה"קסאם" להסתתר.
עם כניסת כוחותינו לאיזור פתחו לעברם המחבלים בירי. במהלך חילופי האש שהתפתחו לא נפגע איש.

מפקד כוחות צה"ל ברצועת עזה תא"ל גדי שמני אמר אמש לעיתונאים כי צה"ל ישוב לרצועת עזה בכל פעם שיהיה צורך בכך.

בצה"ל אומרים כי החדירות לתחום עזה נועדה לפגוע פגיעה אנושה בחמאס בתשתיות שלו האנושיות והלוגיסטיות בחוליות הקסאם ובשולחיהם.

רק אתמול פעל צה"ל במחנה הפליטים ג'בליה ובמהלך הפעולה נהרגו על פי טענת הפלשתינים כ11 איש ונפצעו כ100.

אמש בשעות הערב נורו רקטות "קסאם" לעבר שדרות איש לא נפגע.

אלוף פיקוד הדרום לשעבר יום טוב סמיה אמר בראיון לקול ישראל כי : "ככל שהשהיה היתה ממושכת לא התאפשר ירי הקסאם" לדבריו, תפיסת השטחים הללו באיזור בית חנון, בית להיה וג'בליה מהם מתבצע הירי כיום, גורמת לכך שהטווח הנוכחי של ה"קסאם" למעשה מצטמצם ועל כן הירי נמנע. "כנראה אין דרך אחרת" אומר סמיה ומציין כי "פעולה זו מחויבת המציאות כי בשדרות חיים מנס לנס ולא מיכולת החמאס".
