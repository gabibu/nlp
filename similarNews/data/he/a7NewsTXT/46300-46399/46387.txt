

ד"ר איברהים אל-מקאדמה ממייסדי הזרוע הצבאית של החמאס ומי שפעל ביחד עם סאלח שחאדה ומוחמד דף. חוסל בשבת בעזה. מקאדמה הוא מס' 2 אחרי אחמד יאסין. השר ליברמן אומר כי "כל מנהיגי החמאס צריכים להיות על הכוונת".

ד"ר איברהים אל-מקאדמה ממייסדי הזרוע הצבאית של החמאס ומי שפעל ביחד עם סאלח שחאדה ומוחמד דף, חוסל בשבת בעזה. מקאדמה הוא מס' 2 אחרי אחמד יאסין.

הוא חוסל בירי טילים בשכונת שייח' רג'ואן בעזה, ויחד איתו חוסלו גם שלשה מחבלי חמאס נוספים ביניהם מי שעסק בפיתוח טילי קאסם חאלד גו'מעא.

מנהיגי החמאס אמרו כי מאקדמה היה המוח האחראי לפעולות הזרוע הצבאית של החמאס, והיה מפקדה העליון, וכי מותו הוא אבידה קשה לארגון.

ישראל אישרה כי היא אחראית לחיסולו ואמרה כי תמשיך במטרה לחסל את תשתיות הטרור.

מקאדמה היה עצור בכלא ישראלי במשך 10 שנים ושוחרר במסגרת הסכמי אוסלו. מאז עסק במאבק מזויין נגד ישראל.

השר מאיר שטרית הגיב על החיסול ואמר כי יש להמשיך ולחסל מנהיגים של החמאס העוסקים בטרור ואף הוסיף כי ישראל טעתה שלא חיסלה כל מי שעוסק בטרור. על כך שילמנו מחיר גבוה אמר שטרית. לדעתו אין לאפשר מצב שבו מנהיגי טרור יראו עצמם חסינים מחיסול.

גם אביגדור ליברמן שר התחבורה אמר כי אסור לתת לאנשי החמאס רגע של מנוחה, ואין לעשות הפרדה מלאכותית בין מנהיג פוליטי העוסק בטרור לבין מחבל. "כל מנהיגי החמאס 'צריכים להיות על הכוונת', אמר ליברמן וזאת משום שכולם בחמאס מעורבים בטרור.

גורמי הבטחון מסרו כי מקאדמה הוביל את הקו הקיצוני בחמאס נגד ישראל וגייס אנשים לזרוע הצבאית של הארגון, ובהם סלאח שחאדה, שחוסל לפני כמה חודשים בהפצצה של מטוסי חיל האוויר בעזה. בישראל מדגישים כי לאחרונה אף החריף מקאדמה את המאבק נגד ישראל ופעל להחרפת הפיגועים, תוך התנגדות ל"הפסקת אש" עליה דובר בקאהיר.

דובר תנועת החמאס עבד-אל עזיז אל-רנטיסי השמיע דברי איום כלפי "מנהיגי ישראל" לטענתו היה מקאדמה מנהיג פוליטי ומשום כך נפתח הפתח לפגיעה במנהיגים פוליטיים ישראליים. לדבריו חיסולו של מקאדמה יגרום "להחרפת המלחמה ביהודים".


בשבת אחר הצהרים נערכה הלוויתו של מקאדמה והיא לוותה ביריות באויר ואיומים כלפי ישראל.
