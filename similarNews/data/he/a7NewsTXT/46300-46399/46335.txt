

ארה"ב גירשה אתמול שני דיפלומטים מהנציגות העיראקית באו"ם בחשד כי עסקו בריגול, וביקשה ממדינות שונות לנהוג כמוה עם דיפלומטים המוצבים בשטחן שעל פי החשד עוסקים בריגול.

"ארה"ב דרשה משני נספחים של המשלחת העיראקית לאו"ם לעזוב", ציינה דוברת במשרד החוץ בוושינגטון, טארה ריגלר, שהדגישה כי הם חשודים בפעילות שאינה עולה בקנה אחד עם תפקידם הרשמי.

בלשון הדיפלומטית, משפט זה פירושו ריגול ולמרות שריגלר לא אמרה זאת בפירוש, היא הודתה בכך שהשניים נחשבו כסכנה לביטחונה של ארה"ב.

"המשטרה הפדראלית סבורה כי פעילותם מסכנת את בטחונה הלאומי של ארה"ב, הטעימה ריגלר, שגילתה שוושינגטון ביקשה ממספר מדינות לגרש סוכני ביון עיראקים שלדעתה פועלים בשטחן.
