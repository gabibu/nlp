

על מנת להקל את עונשו השיב היום שודד הברינקס אילן קופרמן סגל חלק מהכסף שנגנב. זאת לקראת דיון בערעורו על חומרת העונש שהושת עליו.


בסיוע עורכת דינו החזיר קופרמן סגל לבית המשפט שני שקים בהם חלק מהכסף אותו גנב עם רכב הברינקס. לבד משקי הכסף החזיר קופרמן כם את מדי חברת 'ברינקס' בהם עשה שימוש בשעת השוד.

לקופרמן סגל הובהר כי במידה וישיב את הכסף שגנב יישקלו שופטי בית המשפט להקל את העונש שהושת עליו   תשע שנות מאסר בפועל. על דבר האפשרות להקלה בעונשו נמסר לו לקראת דיון בערעורו שיתקיים בעוד כשבוע.

בהשבת חלק מהסכום מקווה קופרמן סגל כי בית המשפט יקל על עונשו, למרות שלא מדובר בסכום כולו ולמרות שאינו מוכן להעביר מידע אודות מה שעלה בגורל הסכום כולו.

מהמשטרה נמסר כי "שק הכסף שהוחזר היום על ידי עורכת דינו של החשוד לבית משפט והועבר למשטרה בהוראת בית המשפט הכיל 706,000 ש"ח".
(ש)
