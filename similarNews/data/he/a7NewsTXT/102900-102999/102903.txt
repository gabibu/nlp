

ח"כ יובל שטייניץ, יו"ר ועדת החוץ והבטחון אינו מתרשם מפעמוני השלום הנשמעים מעל במותיה המרכזיות של הציבוריות הישראלית. שטייניץ שב ומזהיר מהמציאות החדשה בה לגבול עם ישראל
יקודמו שריוניות מצריות.

שטייניץ מבהיר כי כשישראל מקבלת את ההצעה המצרית להפוך הגורם שיוודא באמצעות כוחותיו הצבאיים את קיום הסכם הפסקת האש עם הרש"פ, היא מסכנת את עתידה הבטחוני.

על מנת להציב כשבע מאות חיילים מצריים על גבול ישראל מצרים וציר פילדלפי תצטרך ישראל לוותר על סעיף הפירוז של חצי האי סיני, סעיף שנחתם בהסכמי השלום הישראלי-מצרי בקימפ-דיוויד. רק ויתור על הסעיף הזה שסייע להבטחת בטחונה של ישראל יאפשר לצבא המצרי להקים בסיסים קטנים למען החיילים המצריים וכן העברת נגמשיות חמושות לגבול עם ישראל.

"מדובר בפריצת הסכם הפירוז עם מצרים ובכך יהיה סיכון לבטחון עתידה של ישראל", אומר חבר הכנסת שטייניץ המביע דאגה ממצב בו בעתיד תוכל מצרים לנצל את הפירצה הזו להעברה בעתיד של חימוש מסיבי יותר שיהווה איום אמיתי על שלומה של ישראל.

שטייניץ מבהיר כי את דאגתו הוא מביע בעקבות חומרים מסווגים המובאים לעיונו בשבתו כיושב ראש ועדת החוץ והבטחון, ובעקבות התנהלות הצבא המצרי בשנים האחרונות. באימוניו מתאמן הצבא המצרי לקראת מלחמה עם מדינה המצויה בצפונה של מצרים. כמו כן התחמשותו המשמעותית של הצבא המצרי שלכאורה אינו נתון תחת כל איום צבאי ממדינות אחרות מעורר דאגה.
(ש)
