

למרות הקור העז יבואו מחר (ד') 2500 ילדים מישובי קו העימות בסיוע "לב לנוער", לאיצטדיון טדי בירושלים למשחק כדורגל ידידותי בין ישראל לקרואטיה

למרות התחזית המנבאת כי מחר ישרור קור עז אשר יתכן וישאיר צופים רבים בבית, עמותת "לב לנוער" עם 2,500 ילדים ובני נוער מיישובי העימות: שדרות, גוש קטיף, שער הנגב, בנימין, חבל אשכול וקדומים, לא מוכנים להחמיץ את המשחק ויגיעו מחר (יום ד') בערב לאצטדיון טדי בירושלים לצפות במשחק הידידות בין נבחרת ישראל לקרואטיה.

מנכ"ל "לב לנוער", תא"ל מיל' יהודה דובדבני, אומר כי "על אף הגשמים והקור החלטנו להצמד לתוכנית המקורית ולעלות לירושלים כדי לעודד את נבחרת ישראל במשק הידידות מול קרואטיה".

כתבנו קובי פינקלר אומר כי דובדבני אומר עוד "אני יודע כמה חשוב לילדיי ישוביי העימות, האוהבים כדורגל, להיות נוכחים במשחק לעודד ולחזק את שחקני הנבחרת, כמובן היציאה הזו מאפשרת להם שעות ספורות של הפגה מתחים ותחושה שהם ככל הילדים" אומר דובדבני.

עמותת "לב לנוער" הוקמה ע"י איש העסקים לב לבייב, ופועלת למען אלפי ילדים ונוער המתגוררים לאורך קו התפר ויישובי העימות.
