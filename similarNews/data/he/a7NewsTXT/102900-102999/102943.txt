

בדיון שערכה היום הועדה לביקורת המדינה, מתח היו"ר, ח"כ אמנון כהן ביקורת חריפה על צה"ל ומערכת הביטחון בנושא איכות הסביבה.

הוא הזהיר כי צה"ל מתנהל כ"מדינה בתוך מדינה" ולא פועל על-פי הוראות החוק הקיים וכמעט כל פעילות הצבא בתחום החומרים המסוכנים מתבצעת ללא קבלת היתרים מהמשרד לאיכות הסביבה.

לדבריו, צה"ל לא עמד בדרישות הנוגעות למשטחי תידלוק בניגוד לחוק הקיים משנת 1997 ומשרד הביטחון לא טיפל בשני זיהומים נרחבים, זיהום אקוויפר חצור והתחמושת בחוף תל אביב.
