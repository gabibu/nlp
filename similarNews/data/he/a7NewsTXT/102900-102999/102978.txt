

היום בבוקר יערכו מטה "חומת מגן" והתנועות החוץ פרלמטריות, בה יציגו את 10,000 החתימות הראשונות על עצומת חיילי המילואים והסדיר, המצהירים כי לא ישתתפו בתוכנית ההתנתקות.

מטה "חומת מגן", שארגן את מבצע ההחתמה ההמוני, שעדיין נמשך בכל רחבי הארץ, ביקש להיפגש עם שר הביטחון שאול מופז ולהגיש לו את העצומה, אך מופז סירב.

נעם לבנת, מרכז ההחתמה ואחיה של שרת החינוך (בתמונה), אומר כי בעקבות סירובו של שר הבטחון לקבל לידיו את העצומה, יופקדו הטפסים והרשימות במהלך מסיבת העיתונאים בידי נאמן, הד"ר למשפטים חיים משגב, ויהיו פתוחים לעיון הציבור.

נוסח העצומה תחת הכותרת"לא אשתתף במלחמת אחים!"הוא:

אני חייל/ת גאה בצבא ההגנה לישראל. משימתי להגן על מדינת ישראל ועם ישראל מפני האויב.
אני עלול/ה להדרש לגרש את תושבי גוש קטיף וצפון השומרון, אך לא אוכל.
לא אוכל, כי אינני מסוגל/ת להרביץ לאחי ואחיותי, בני עמי.
לא אוכל לגרש מביתה אם לילדים; לא אגרור זקנה ממיטתה; לא אפעיל כח נגד ילד.
לא אוכל לפגוע בנכים, יתומים ואלמנות, להחריב את בתיהם ולמסור את אדמותיהם לרוצחים.
לא אכה יהודים. לא אעקור נטוע. לא אשחית רכוש.
לא אסייע להרס חממות, לפרוק מפעלים, להשמדת יבולים בשדות.
לא אוציא את בני עמי שנרצחו מקברותיהם, לא אהרוס בתי כנסת.
לא אסכים להשתתף במלחמת אחים, גם אם אקבל פקודה כזו.
אני מכיר/ה בחובה לציית לפקודות הצבא, אך אם אדרש על ידי מפקדי לעשות דברים אלה אראה בכך פקודה שהיא בלתי-חוקית-בעליל, וכחייל/ת אהיה מנוע/ה על פי חוקי המדינה ופקודות מטכ"ל מלמלא אותה ואאלץ לסרב לה.

