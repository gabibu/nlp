

לרגל יום המשפחה שיחול מחר, מעניקה הקרן למען חיילים עולים בודדים, ארבעים דקות עם אבא ואמא, במסגרת מבצע "40 דקות בחודש".



לרגל יום המשפחה שיחול מחר (ד'), תעניק 'הקרן לחיילים עולים בודדים' מיסודה של הסוכנות היהודית והאגודה למען החייל, כרטיסי חיוג בין לאומי למשך שנתיים לחיילים עולים בודדים.

כתבנו קובי פינקלר מוסר שבמסגרת המבצע יוענקו לחיילים העולים כרטיסי חיוג בין לאומי למשך שנתיים. מדי חודש יוכלו החיילים לנצל 40 דקות שיחה כדי ליצור קשר עם בני משפחותיהם ועם חבריהם המתגוררים בחו"ל. המבצע התאפשר הודות לתרומתן של איחוד הקהילות היהודיות בצפון אמריקה (UJC) ומגבית קרן היסוד.

בצה"ל משרתים היום כ 2500 עולים בודדים. הקרן למען עולים בודדים של הסוכנות היהודית פועלת בשיתוף עם האגודה מען החייל על מנת לסייע לחיילים ולהקל עליהם בעת שירותם הצבאי. במקביל מפעילה הסוכנות היהודית את תכנית 'בבית ביחד' המציעה למשפחות ותיקות בישראל ללוות עולים בודדים ולסייע בהשתלבותם בחברה.

האגודה למען החייל באמצעות קרנות הסיוע מסייעת לכ- 6000 חיילים בודדים מהארץ ועולים חדשים במסגרת זו דואגת להם לבית חם, ארוח בחגי ישראל,תלושי שי ויוזמת פעילויות בידור וחוויה.
