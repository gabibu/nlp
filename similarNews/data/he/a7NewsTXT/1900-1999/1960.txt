

באחרונה חלה עליה של ממש במעשי הפשע, הבריונות והשחיתות בשטחים שתחת שליטת הרשות הפלשתינית, ובכמה מקרים החליטו תושבים לנקוט יוזמה ולפרסם גילויי דעת והודעות הקוראות לערפאת להשליט חוק וסדר.

הרשות הפלשתינית אינה עושה דבר כדי לעצור את התרחבות התופעה, בכל שטחיה. אחת השיטות של העבריינים היא להאשים את קורבנם בשיתוף פעולה עם ישראל ובכך מצליחים לסחוט תוך איומים את מבוקשם.

סוכנות עתי"ם מוסרת כי מדיווחים שונים מצטיירת תמונה של התפוררות השלטון המרכזי, של אי אכיפת החוק וניצול אי-היציבות הבטחונית על-ידי גורמים שונים לצורך קידום עניינים אישיים.


