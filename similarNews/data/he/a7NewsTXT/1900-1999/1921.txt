

בית משפט השלום בפתח תקווה החליט לשחרר את רב פקד גיא רייף למעצר בית בערבות צד ג' של 5000 ש"ח.

שופטת בית המשפט, ליאורה ברודי, קבעה בדיון כי רייף יישהה בבית הוריו עד סיום חקירת מח"ש או עד ה 29 לחודש. אביו של רייף חתם על הערבות ורייף יצא את אולם בית המשפט לכיוון בית הוריו בהרצליה.

בית המשפט קיבל את בקשת חוקרי מח"ש ואסר על רב פקד רייף ליצור קשר עם מעורבים בחקירה, ובעיקר עם שוטרים וקציני תחנת משגב עליה פיקד.
