

תושב שדרות שנפגע מהלם בהפצצת המרגמות הערב הגיע לביה"ח ברזילי באשקלון לקבלת טיפול.

חבר הקבינט המדיני בטחוני השר מתן וילנאי אמר הערב בעקבות התקפת המרגמות על שדרות, כי מדינת ישראל לא תשלים בשום פנים ואופן עם ירי המרגמות לשטחה ולסיכון אזרחיה וילדיה. "העיר שדרות לא תהפוך לחזית קרב", אמר השר. הוא אמר שהפצצת המרגמות על השדרות מחייבת תגובה תקיפה. "אם יהיה צורך אנחנו נפעל גם בשטחי A, כדי להשמיד את המרגמות ואת מי שמייצר אותן".

השר הזהיר את הפלשתינים כי שהותם בשטחי הרשות לא תחשב להם לתעודת ביטוח, והוסיף כי הם יכלו להתקיף במרגמות ישובים בישראל מזה שנים רבות, אך רק עתה ניתן להם אור ירוק לחצות את הקווים האדומים, "ואנחנו לא נשאר אדישים לכך" הוא הבטיח.
