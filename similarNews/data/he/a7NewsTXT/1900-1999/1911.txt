

בראיון ל'קול ישראל' אישר היום תת אלוף רון כיתרי, דובר צה"ל, את שיטת צה"ל החדשה נגד האלימות הפלשתינית - יישור שטחים, גם בתוך שטחי הרשות, מהם נורית אש.
אין זה משנה, אומר כיתרי, אם מדובר בבתים של משפחות או במועדונים של קבוצות, אנחנו הזהרנו שאם לא נוכל למצוא דרכי התדברות עם הצד השני והאלימות תמשיך אנו נאלץ לפעול בכדי שלא תהיה אלימות נגדנו.

כיתרי הוסיף עוד כי "אנו נאבק להוריד את האלימות, גם אם זה כולל כניסה של צה"ל לתוך תחומי הרשות הפלשתינית ופעילות שם. הנה, בשבוע שעבר נכנסנו לחאן יונס בכדי להוריד שם בתים מהם נורו רימונים, אנו נסדר כל שטח וניישר אותו בכדי להעביר לפלשתינים את המסר להפסיק עם האלימות והירי נגדנו".

כיתרי הבהיר, עם זאת, שכרגע לא מדובר על כיבוש של שטחים אלא רק על יישור שטחים המסוכנים לנו, כלומר שמהם נורית אש.

השיקול שמופעל לפני פעילות שכזו, אמר עוד כיתרי, הוא בעיקר שיקול מבצעי, שאין ספק שמושפע גם מהבטים אחרים כמו גורמים מדיניים, מזג אוויר, יעילות ועוד.
