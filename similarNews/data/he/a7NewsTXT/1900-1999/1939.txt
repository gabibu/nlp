

במזרח ירושלים התקיימו אחה"צ שתי תהלוכות בהם השתתפו פלשתינים ואנשי שמאל קיצוניים במחאה על הריסת בתים ערבים שנבנו ללא היתר במזרח ירושלים.

ח"כ יוסי שריד ממרצ תקף בחריפות את עיריית ירושלים על כוונותיה להרוס את הבתים. לטענתו, העירייה לא יכולה להוציא אנשים מביתם ולהשאיר אותם בלי קורת גג.

פייסל אל חוסייני, חבר הקבינט הפלשתיני והממונה על תיק ירושלים ברש"פ, טען כי "מדובר במדיניות מכוונת וגזענית שמטרתה לרוקן את אדמת פלשתין מתושביה האמיתיים ולבנות במקום מגוריהם התנחלויות יהודיות".

חוסייני קרא לפלשתינים לעמוד בדרכם של הדחפורים, אם אכן תחליט עיריית ירושלים להוציא לפועל את צווי ההריסה שנמסרו ליותר מ-20 משפחות במזרח ירושלים.

חוסייני, בעל אזרחות ישראלית, אמר לפני כחודש בפני קבוצת של עורכי דין לבנונים כי המטרה האסטרטגית של הרש"פ היא חיסול מדינת ישראל וכינונה של מדינה פלשתינית מהנהר ועד לים.

