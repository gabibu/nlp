

מטען וירי אתמול בבוקר נגד שיירה של צה"ל שנסעה לכיוון שאנור שבצפון השומרון. אין נפגעים ואין נזק. חיילינו השיבו אש.

בקבוקי תבערה ואבנים הושלכו למוצב צה"ל בצומת א'רם מדרום לרמאללה. החיילים השיבו בכדורי גומי לעבר הפורעים.

אל מחסום צה"ל בכביש המנהרות נורו יריות.

על בית העלמין העתיק בחברון נורו יריות מכיוון אבו סנינה בעת שהתקיימה אזכרה לתינוקת שלהבת פס. יריות נורו גם לעבר שכונת אברהם אבינו בעיר. לא היו נפגעים.

מטח אבנים ומסמרים הושלך לעבר הכיכר המרכזית בנווה דקלים. לא היו נפגעים.

צה"ל מתנגד לחידוש הלימודים בתלמוד תורה בעצמונה, שבו לומדים 500 תלמידים. זאת לאחר שבמקום התפוצץ לפני ימים אחדים פגז מרגמה. הלימודים יחודשו בינתיים במבנים חלופיים בעצמונה וביישוב סמוך. בשבת נתגלה ופורק מטען חבלה גדול בדרך עפר המחברת את עצמונה וכפר ים.
