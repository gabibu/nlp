

היועץ המשפטי לממשלה, אליקים רובנישטיין אמר היום כי "שליחת בן משפחה לשיחות ממלכתיות אינו מתחבר למדינה מתוקנת".

חבר הכנסת צבי הנדל אומר כי הפגישה בין עומרי שרון לבין ערפאת מנוגדת להבטחה מפורשת של ראש הממשלה. לדברי הנדל, בפגישה שהייתה בשבוע שעבר בין שרון לבין סיעת האיחוד הלאומי התחייב ראש הממשלה באופן ברור שלא יהיה עוד משא ומתן תחת אש באמצעות שליח מטעמו. הנדל תמה על הפגישה לאור מה שהוא מגדיר 'ההתחייבות המפורשת של שרון'.

חבר הכנסת מיכאל קליינר מסיעת חירות אומר כי פגישות שרון הבן עם ערפאת הם משא ומתן תחת אש.
