

אמש ירו הפלשתינים פצצות מרגמה על העיר שדרות. הירי בוצע מבית חנון שבחאן יונס. הפצצות נפלו במקומות שונים בעיר ואחת מהן נחתה בשכונה החדשה, סמוך לביתו של ראש העיר. כוחות הביטחון קראו לתושבי העיר להיכנס לבתיהם.

בתגובה על ההפצצה השתלט צה"ל אמש על שטחי A המצויים בשטח השליטה הפלשתינית ובכך ביתרו את רצועת עזה לשלושה חלקים. יצוין כי דובר צה"ל מסר שאין כוונה להישאר במקומות אלה. כאשר ישלימו כוחות הביטחון את משימותיהם, הם יעזבו את המקומות בהם התפרסו ויתמקמו שוב באזורים שהם מחוץ לשליטה הפלשתינית. הכוחות התפרסו במקומות מהם מאוימים יישובים ואזרחים ישראלים. דברי דובר צה"ל.
מסוקי קרב וטנקים תקפו מפקדות של כוח 17 ברצועה. במסגרת ביתור הרצועה לשלושה חלקים מונעים כוחות הביטחון מפלשתינים לעבור ממרכז העיר עזה לאזורים הדרומיים לה.
דרומית לשם חוסם צה"ל את הכביש בין גוש קטיף למחסום כיסופים, ובכך מונע מפלשתינים לעבור מדיר אל בלאח לרפיח ולחאן יונס. בנוסף לכך אין תנועה פלשתינית בכבישי הרצועה שכן מעבר רפיח נסגר.
צה"ל פתח במתקפה לאחר התייעצות טלפונית בין רוה"מ שרון לבין שר הביטחון בן אליעזר.
