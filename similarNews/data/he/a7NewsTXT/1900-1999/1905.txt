

הנשיא משה קצב התארח אמש בחגיגות המימונה בביתו של ראש מועצת נתיבות יחיאל זהר ואמר כי בגבול הצפון יש פוטנציאל להידרדרות. "נהגנו שם באיפוק והחיזבאללה מפרש את האיפוק שלנו כחולשה", אמר הנשיא, יש לנו היכולת להתמודד עם האתגרים ואיננו מעוניינים בהסלמה", אמר.

ראש הממשלה אריאל שרון, התארח בחגיגות המימונה בבת ים ואמר כי ישנה הסכמה רחבה, בעניין חובתנו להילחם בטרור ולהשיב את הביטחון כתנאי להמשך התהליך המדיני. "לנוכח המציאות בחודשים האחרונים יש הסכמה, כי בכל תהליך שלום על ישראל לשמור על האינטרסים הבטחוניים ולסמוך רק על עצמה", אמר ראש הממשלה.

בחגיגות המימונה ברחבי הארץ השתתפו שרי האוצר, התיירות והדתות וכן הרבנים הראשיים.
