

חברי כנסת מהימין קראו להסיר את חסינותו של ח"כ דהמאשה ולהעמידו לדין.

ח"כ מיכאל קליינר פנה היום ליועץ המשפטי לממשלה וביקש להסיר את חסינותו של ח"כ עבד אלמאלכ דהאמשה ולהעמידו לדין בגין הפרת שבועת האמונים שלו בכנסת.

תביעתו של קליינר נעשתה על רקע מברק ששיגר דהאמשה לנשיא סוריה, בשאר אסד, בו הביע תנחומים על מותם של חיילים סורים שנהרגו במהלך התקפת חיל האוויר בלבנון ומברק ששיגר לשר החוץ הירדני, בו הפציר לבטל את ביקורו בישראל.

"ח"כ אינו יכול לשמש כח"כ בטרם הושבע כדין במליאת הכנסת - כתב קליינר - עכשיו צריך להחליט האם שבועת האמונים של ח"כ מדינת ישראל היא פארסה ואפשר לוותר עליה, או שהיא הבסיס החוקי לכהונתו".

לדברי קליינר, המברק ששיגר דהאמשה לשר החוץ הירדני, הוא ניסיון בוטה לפגוע ביחסי החוץ של מדינת ישראל על פי סעיף 121(ב') לחוק העונשין. דינו של העובר עבירה כזו הוא מאסר של שבע שנים.

גם חבר הכנסת צבי הנדל פנה בדרישה להדיח את דמהשא מנשיאות הכנסת.
לדבריו, הכנסת חייבת להקיא מתוכה חברים שללא שום בושה ופחד משמשים בה כגיים חברים.

ח"כ הרב דרוקמו אומר: "ראוי שהאיש יצטרף לפרלמנט הסורי, מדובר בגיס חמישי בכנסת, המנצל את חופש הביטוי כדי לפגוע בדמוקרטיה הישראלית"



