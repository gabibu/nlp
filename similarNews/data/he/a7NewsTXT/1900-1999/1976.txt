

הכנסת החליטה לאחד את הצעות החוק לשיפור תנאי השרות לחיילי המילואים
מליאת הכנסת דנה הבוקר במצוקת חיילי המילואים.

קודם לכן נועד פורום המג"דים והמח"טים במילואים עם יושב ראש הכנסת כדי לדון באותה סוגיה. ראש הממשלה הבטיח הבוקר כי לעת עתה לא תדון הממשלה בהצעת צה"ל להאריך את משך שרותם של חיילי המילואים.

בתום הישיבה הוחלט כי 23 הצעות החוק העוסקות בנושא יגובשו, בסיוע המחלקה המשפטית של הכנסת ואנשי המילואים, לידי הצעת חוק אחת אשר תועלה בהליך מזורז להצבעה במליאה.
אם במהלך פרק הזמן הזה תביא הממשלה הצעת חוק ממשלתית בנושא, יאוחדו שתי ההצעות.

בישיבה הבטיח שרון מספר נקודות שהממשלה תפעל לתיקונן:
מניעת פגיעה בסטודנטים המשרתים במילואים וכן במקומות העבודה הן בתנאי הקבלה והן בפיטורין.
שרון גם דיבר על התיגמול לחיילי המילואים וכן גיבוש חוק בעניין על ידי משרדי הבטחון, האוצר וראש הממשלה וכן המועצה לבטחון לאומי.








