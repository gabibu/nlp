

"אני מברך את שרון ואת פואד על היוזמה ומקווה שהצד השני יבין את המסר", אמר ראש העיר קרית שמונה חיים ברביבאי. ראש העיר שיבח את פעולת צה"ל והוסיף כי הגיע הזמן שצה"ל יקח על עצמו את היוזמה ויפעל להעביר מסר לצד השני, שתקופת ההבלגה הסתיימה.

"זהו איתות נחוץ לסורים, שיבהיר כי המצב בלתי נסבל", אומרים יוסי ביילין, מתן וילנאי וחברים נוספים במפלגת העבודה כתגובה לפעולת צה"ל בעומק האוייב הלילה ואילו ח"כ עבד אל מאלכ דהאמשה   מסיעת רע"מ - שלח הבוקר פקס לנשיא סוריה בשאר אסד ובו הוא מגנה את פעולת צה"ל בלבנון ומביע צער על מותם של שלושת החיילים הסורים בהתקפה. "אני מבקש להעביר ניחומים על הפגיעה הפושעת של ממשלת ישראל, שמהווה הכרזת מלחמה לא רק על הפלשתינים אלא גם על הסורים", כתב דהאמשה לאסד

צה"ל עידכן את ראשי היישובים בצפון בפעולה ולא היה צורך להכנס למקלטים. עם זאת, תושבים ששמעו על הפעולה לא לקחו סיכון וירדו למקלטים למשך הלילה.

צה"ל שומר על עירנות גבוהה לאורך גבול לבנון מחשש שהתגובה תבוא לאזור הגבול ולא לעבר היישובים.

בעיתונות מוסיפים כי תקיפת חיל האוויר בעמדות סוריות מובהקות היא הראשונה מאז 19 שנה, דבר המלמד על שינוי בדפוסי פעילות צה"ל בעתיד.
