

כתגובה לירי המרגמות על שדרות ירה טנק של צה"ל פגזי טנקים לעבר העמדה שממנה נורו ככל הנראה פצצות המרגמות. זאת בסמוך לגדר המערכת בצפון רצועת עזה. אש נורתה גם לעבר המפקדה של הפלשתינים בבית חאנון.
מסוקי חיל האוויר נראו חגים הערב בשמי עזה, בתגובה לירי המרגמות על שדרות.

פצצת מרגמה אחת שנורתה על שדרות נפלה סמוך לשכונה בעיר. פצצה נוספת נפלה בשולי הכביש המחבר את שדרות וניר עם. שלוש פצצות מרגמה אחרות נפלו ככל הנראה בוואדי הסמוך לשדרות.
