

על שיירה של צה"ל שעשתה את דרכה לכיוון שא-נור בצפון השומרון הופעל בצהריים מטען חבלה. כתבנו חגי הוברמן דיווח כי במקביל נורתה אש אל השיירה אך איש לא נפגע.

מטח אבנים ומסמרים הושלכו לעבר הכיכר בנווה דקלים כתבינו קובי פינקלר מדווח כי גם באירוע זה לא היו נפגעים.

צה"ל מתנגד לחידוש הלימודים, מחר, בתלמוד תורה בעצמונה שבגוש קטיף, זאת לאחר שבמקום התפוצץ לפני יומיים פגז מרגמה. הלימודים יחודשו, אפוא, במבנים חלופיים ביישוב.
אתמול בשעות אחה"צ התגלה ופורק מטען חבלה גדול שהניחו מחבלים בדרך עפר המחברת את היישובים עצמונה וכפר ים.

בעצמונה אומרים שאלמלא היה המטען מתגלה היה עלול לפגוע בקבוצת מטיילים שהתכוונה לסייר במקום.
