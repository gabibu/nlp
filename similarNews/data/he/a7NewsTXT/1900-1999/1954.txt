

דו"ח של ועדת חקירה שמינה שר הבריאות לשעבר רוני מילוא באשר לפעילות המכון לרפואה משפטית באבו כביר, שבראשו עומד הפרופסור יהודה היס, מעלה ממצאים חמורים על המתרחש במכון.
שר הבריאות נסים דהאן, מי שאמור לטפל בעניין, אמר לערוץ 7 כי כבר ביצע את המלצת הוועדה למנות מנהל מעל לפרופסור יהודה היס. "ועדת הבדיקה הניחה על שולחני את הדו"ח, והוא לא היה קל. העברתי את החומר ליועץ המשפטי לממשלה, ולפרקליטת המדינה, וייתכן כי הם יורו על פתיחת חקירה משטרתית".

לדברי השר דהאן, ההמלצה למנות מנהל מעל לפרופסור היס, כמוה כהשהיית היס מתפקידו. "אני מבטיח לפעול בנחישות לתיקון כל הליקויים שהדו"ח גילה", מבטיח דהאן.
