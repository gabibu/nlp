

שני מטעני חבלה התפוצצו אתמול במרכז כפר סבא באזור הרחובות הרצל והמייסדים. המטענים הונחו במרחק של כמאתיים מטר זה מזה.

המטען הראשון הוטמן בין שתי מכוניות חונות, סמוך מאוד לבית הכנסת הגדול בעיר, והתפוצץ מיד בצאת החג. ממנו לא היו נפגעים ונגרם נזק קל למכוניות שחנו בסמוך לו.

המטען השני התפוצץ שעה קלה בלבד לאחר מכן, וממנו נפצעו ארבעה אנשים, פנחס לוי, בן 70, נפצע באורח קשה מרסיסים שפגעו בפלג גופו העליון. הוא מאושפז בבית החולים 'מאיר' בעיר ועבר במשך הלילה ניתוח. תושב נוסף של כפר סבא, בן 45, נפצע באורח בינוני ועוד שניים נפצעו קל.
