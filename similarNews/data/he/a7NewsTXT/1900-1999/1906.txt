

במוסף הארץ אתמול פורסמה כתבה על 'מרכז יצחק רבין', ובה ראיון ארוך עם הרב יעקב מדן, שהואשם בידי התקשורת לפני כחמש שנים בקריאות 'בוגד' על רבין והיום הוא עובד במרכז יצחק רבין ומקבל מהם משכורת בכדי להנחיל לציבור הרחב את 'תאוריית הקונבפירציה' שלו.

למרכז, שהוקם כשנתיים לאחר הרצח היתה מטרה אחת: להנחיל את מורשתו של רבין, אך מאז השתנו הרבה דברים במרכז הזה והוא הוזז במכוון, על ידי האנשים שמפעילים אותו, למרכז המפה הפוליטית, ואף ימינה מזה. הסיסמאות העוטפות אותו היום הן סיסמאות לאחדות העם ולקירבה ואיחוד בין הרבדים השונים של ישראל.

במסגרת הכתבה מצוטט הרב מידן לעניין העמדה לדין והרשעתה של מרגלית הר שפי, למול אי העמדתו לדין ל אבישי רביב.

"רביב הוא זה שפרסם את התמונה של 'אין מנוחה לבוגדים' בה מצולם רבין עם אקדח בידו. ואת התמונה של רבין במדי אס. אס. בן אדם כזה לא הועמד לדין ואף אחד לא פוצה פה ומצפצף".
"מרכז רבין לא אמר עד היום מילה אחת על זה שאבישי רביב מתהלך חופשי. אם על הדברים האלה לא היתה מחאה, משהו פה לא אמיתי. היה פה נסיון לעורר א הקהל נגד הציונות הדתית, כדי לחסל אותה, משהו דומה מאוד למה שנעשה בזמנו עם רצח ארלוזרוב"

לשאלת המראיין האם הרב חושב שאבישי רביב רצה שיגאל עמיר ירצח את יצחק רבין אומר הרב: "אבישי רביב הסית ביודעין את יגאל עמיר לעשות את זה והוא לא הועמד לדין. איך זה יכול להיות שאתם לא מוחים על זה?"
