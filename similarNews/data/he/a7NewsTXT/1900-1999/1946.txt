

חמש פגזי מרגמה נורו לעבר החממות של היישוב נצר חזני בגוש קטיף.
צה"ל עורך סריקות לאיתור הנפילות ואיסוף הפגזים. אין נפגעים.

בחברון היו במהלך היום חילופי אש ממושכים. יהודי חברון הלילה ישנו למרגלות גבעת שלהבת (אבו סנינא) כמחאה על קרבות הירי המתנהלים לאחרונה במקום ובדרישה להחזיר את צה"ל לשליטה אזורית על שכונות היהודיות בחברון.

אש נורתה לעבר כוחותינו באזור ביתוניא ממערב לרמאללה, חילופי אש התנהלו במקום. אין נפגעים.

כוחות הטרור הפלשתינים ירו אחר הצהריים לעבר אזור המפעלים סמוך לטול כרם. איש לא נפגע. חיילי צה"ל ושוטרי מג"ב השיבו באש לעבר מקורות הירי.

הערב הושלכו רימון וכ-20 בקבוקי תבערה לעבר כוח צה"ל בגבול ישראל מצרים ליד רפיח. איש לא נפגע.

בגדה ירו פלשתינים לעבר מוצב מג"ב צפונית לבית לחם. איש לא נפגע. השוטרים השיבו באש.

חיילי צה"ל לכדו שני פלשתינים שניסו להסתנן מרצועת עזה לישראל באזור קיבוץ כפר עזה בצפון הרצועה. השניים, שלא היו חמושים, הועברו לחקירת השב"כ.

