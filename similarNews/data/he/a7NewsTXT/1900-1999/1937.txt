

שריפה פרצה בשירותי המטוס של חברת "קיי.אל.אם" שהמריא מאמסטרדם לתל אביב.
סוכנות הידיעות "איי.פי" דיווחה שהנוסעים פונו מהמטוס במגלשות חירום והטיסה בוטלה.

דובר החברה, הוגו באס, מסר שאדם אחד נפצע, אולם לא ברור באיזה אופן. לפי הדיווח, מיד לאחר ההמראה נדלקה נורית אזהרה בתא הטייס. המטוס, שנשא 225 נוסעים ו-10 אנשי צוות, חזר לנחיתה במהירות ונסע לטרמינל. בתחילה נערכה בדיקה בתא הטייס ולא נמצאה כל תקלה. אולם 15 דקות לאחר מכן הבחינה דיילת בעשן שיוצא מתא השירותים והנוסעים פונו בנוהל חירום.

באס אמר שנייר הטואלט ומגבות הנייר בשירותים עלו באש, ונבדק חשד להצתה. משרד התובע הציבורי הורה על החרמת המטוס לצורך חקירה
