

לראשונה בהיסטוריה מאז הדחתו של סדאם חוסיין ייבחר פרלמנט קבע בעיראק על ידי 14 מיליון עיראקים בעלי זכות בחירה.

הבוקר נפתחו הקלפיות בעיראק, כאשר דקות ספורות לאחר מכן נשמע פיצוץ באזור משרדי הממשלה והשגרירות האמריקנית. ככל הנראה מדובר בפצצת מרגמה שנורתה איש לא נפגע.

על פי הערכת כוחות הביטחון המקומיים מנסים ארגוני הטרור לבצע פיגועי ראווה במטרה לשבש את יום הבחירות.

כ- -14 מיליון בעלי זכות בחירה יוכלו לממש היום את זכותם לבחור את 275 נציגי הפרלמנט. חברי הפרלמנט יהיו אלה שיבחרו את הממשלה העיראקית החדשה, שתחליף את ממשלת המעבר שנבחרה בחודש ינואר האחרון.

שיטת הבחירות חילקה את עיראק ל-18 פרובינציות, כאשר המאוכלסות שבהן יזכו למספר רב יותר של נציגים.
