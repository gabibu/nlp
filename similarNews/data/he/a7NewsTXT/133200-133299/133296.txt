

בסמיכות ליום השנה לאסון הצונאמי יקיים בית חב"ד בתאילנד טקס "יזכור" לנספים באסון הטראגי במלון "שנגרילה" בבנגקוק.

הטקס ינוהל על ידי השלוחים בתאילנד ובמעמד תתקיים תחילת כתיבת האותיות לספר תורה לזכר הנספים היהודים. מאז האסון עמד בית חב"ד בקשר טלפוני הדוק עם בני משפחותיהם של עוזי שגיא ואיה שפירא. השניים ביקרו בבית חב"ד בחג חנוכה האחרון (בתמונה), והם שהו בו כשבועיים. שבוע לפני האסון הם עזבו את בית חב"ד, ובעת האסון הם שהו באי פוקט.

במהלך הטקס יושמעו דברי חיזוק ועידוד, וכן תוצג מצגת תמונות מרגשת המשרטטת את פעילות בית חב"ד תאילנד בסיוע לנפגעי האסון. הטקס יתקיים ביום ראשון י"ז בכסלו (18/12). את המעמד צפוייה לכבת נסיכת תאילנד - בתו של מלך תאילנד Ulbonratana Rajeanya.
