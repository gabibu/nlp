

ביום חמישי שעבר, הועלתה בקונגרס בוושינגטון הצעת החלטה להכיר בכל שטחי יהודה ושומרון כחלק ממדינת ישראל. מנהיג הרוב הרפובליקני בסנאט ריצ'רד ארמי הביע תמיכה בסיפוח יהודה שומרון ועזה לישראל, ובביצוע של טרנספר לערבים המצויים כעת בשטח. ארמי אמר כי לישראל אסור למסור את השטח לערביי הרש"פ, וכי הוא יתמוך בסיפוחו לישראל ובביצוע טרנספר, וזאת מכיוון שהערבים, לדבריו, אינם ראויים לקבל את השטח.

הבית הלבן והנשיא בוש שחששו מכוונת בית הנבחרים להעביר הצעת חוק פרו ישראלי, הפעילו לחץ כבד על הנציגים למתן את ההצעות. לבסוף קיבל הסנאט ברוב מוחץ (94 בעד ו-2 נגד) החלטה המביעה תמיכה בישראל, "הנמצאת", לדברי הסנאטורים, "בחזית המלחמה בטרור".

משה פייגלין ראש חטיבת מנהיגות יהודית בליכוד, אמר היום לכתבת ערוץ 7 רותי אברהם, כי בדעת החטיבה לתרגם את החלטת הקונגרס מיום חמישי שעבר, ולהעביר את אותה החלטה בכנסת.
