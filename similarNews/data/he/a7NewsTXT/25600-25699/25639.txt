

"אירועי יום ירושלים יתקיימו כמתוכנן", כך אמר מפקד מחוז ירושלים, ניצב משנה מיקי לוי. תחת הכותרת "המועצות האיזוריות מצדיעות לירושלים" יחל בשעות הערב מצעד ועצרת "כולנו עולים לירושלים".

המצעד יחל בשעה 18:00 מכיכר צה"ל וינוע לאורך רחוב יפו כשהוא חולף על פני בימת כבוד בכיכר ספרא במעמד נשיא המדינה, משה קצב, ראש עיריית ירושלים, אהוד אולמרט, שרים, חברי כנסת וראשי המועצות האיזוריות. המצעד ימשיך דרך רחובות המלך ג'ורג', בן-יהודה, בצלאל ויסתיים בגן סאקר במופע חגיגי, בו ישתתפו מיטב להקות המחול והזמר של ההתיישבות.
