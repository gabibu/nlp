

אחר הצהריים נכנסו חיילי צה"ל למחנה הפליטים בטול כרם כדי לעצור מבוקשים. בפעולה השתתפו כוחות רגלים ויחידות מובחרות. מסוקי קרב של חיל-האוויר ביצעו ירי לעבר שטחים פתוחים למטרת הרתעה.

כתבנו קובי פינקלר מוסר כי במחנה הפליטים נעצרו 11 מבוקשים, ובהם ראש הזרוע הצבאית של החמאס באזור, עבאס א-סייד. דובר צה"ל מסר כי עבאס הוא מבוקש בכיר, שעמד מאחורי סדרת פיגועים בנתניה, ובהם הטבח בליל הסדר במלון "פארק". יחד עמו נעצר מחבל חמאס נוסף, שעל פי החשד היה מעורב אף הוא בהכנת הפיגוע במלון "פארק". במהלך החיפושים בטול-כרם התגלתה חגורת נפץ, שפוצצה על-ידי החיילים.
