

ח"כ מיכאל קליינר, יו"ר הלובי לשחרור פולארד, נפגש השבוע עם יונתן פולארד. זהו ביקורו השני של ח"כ קליינר בשנה האחרונה.

אל קליינר נלוו הקונסול הישראלי אילן שגב, ומר פסח לרנר, מנכ"ל 'ישראל הצעיר' בארה"ב, גוף התומך בפולארד. קליינר דווח על הפעילות שנעשתה בעת האחרונה כולל מכתב של היועץ המשפטי לממשלה, אל שר המשפטים האמריקאי, בו הוא מבקש לסייע בקידום שחרורו של פולארד, וכן בקשה לאפשר לעו"ד הדין של פולארד המגיש בקשה למשפט חוזר , לעיין במסמכים החסויים בעינינו.

קליינר סיפר לכתבתנו תמר יהל לאחר ביקורו, כי " פולארד מתפקד וערני, מתעניין, בקי, מצוי ומעורה בכל מה שמתרחש בארץ". עוד סיפר קליינר לכתבתנו, כי כאשר נאמר לפולארד ש- 110 ח"כים חתמו על בקשה לשחרורו, אמר פולארד שהלוואי וכל 110 הח"כים היו מתאחדים גם למען מדינת ישראל, ולא רק למענו.

קליינר הוסיף כי" יונתן פולארד יושב מזה 17 שנים בכלא ארה"ב ,כאשר כל אשמתו היא מסירת מסמכים למי שלא הוסמך לכך. מרגלים ובוגדים, אנשים שריגלו למען מדינה אוייבת כסין ורוסיה, השתחררו כבר לאחר 4-5 שנים מכלאם, בעוד שפולארד מסר את החומר לידי מדינת ישראל, שהיא מדינה ידידה".

"צריך לגייס את דעת הקהל בעולם היהודי בישראל ובעולם . צריך לפעול בעינינו של פולארד כמו שפעלו למען אסירי ציון בברה"מ " דברי קליינר.

