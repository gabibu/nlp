

היום בשעה 18:00 תתקיים באתר ההנצחה בגבעת התחמושת, עצרת ממלכתית לציון 35 שנים לאיחוד ירושלים וזכרון לנופלים במלחמת ששת הימים. העצרת תתקיים במעמד נשיא המדינה משה קצב, ראש הממשלה אריאל שרון, נשיא בית המשפט העליון פרופ' אהרון ברק ובהשתתפות ראש העיר, שרים, חברי כנסת, מפקדי צה"ל, משפחות הלוחמים, תלמידים ובני נוער .

ישאו דברים, ראש העיר אהוד אולמרט, אלוף (מיל) עמוס ירון בשם הלוחמים, ראש הממשלה אריאל שרון ונשיא המדינה משה קצב.

הטקס יערך ע"י מרכז ההסברה וישודר בשידור חי בטלוויזיה בערוץ הראשון.




