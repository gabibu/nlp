

היום יחליטו הרמטכ"ל מופז ואלוף פיקוד הצפון גנץ, על המשך שירותו של סא"ל במיל' יורם רובינפלד, מג"ד שריון בפיקוד צפון, שביקש לשחררו מתפקידו. בקשה זו באה לדבריו, בין היתר, על רקע קשייו לשרת ביש"ע.

כתב עתי"ם מציין כי צעדו זה של רובינפלד אינו קשור בסירובו לשרת ביש"ע, אך בצה"ל מתייחסים בחומרה לקשר שנעשה בין בקשתו לשחררו מתפקידו לבין סוגיית השירות ביש"ע. מקור בכיר במפקדת זרוע היבשה אמר לעתי"ם כי ברור שרובינפלד לא יוכל להמשיך בתפקידו.

סא"ל במיל' רובינפלד הגיע שלשום לשיחה עם אלוף פיקוד הצפון. אתמול החליט האלוף על המשך שירותו של רובינפלד בצה"ל לאחר שחרורו מתפקידו. גנץ טרם הודיע מהי החלטתו. הוא מעוניין לשוחח על כך עם הרמטכ"ל היום, ולקבל את הסכמתו להחלטות שקיבל.

יתכן שתפורסם הודעה לתקשורת בעניין זה, בתום פגישתם של הרמכ"ל ואלוף פיקוד הצפון.
