

וועדת רביבי, הממונה על בדיקת מועמדים לתפקידי ניהול בכירים במשק, מעכבת את החלטתה בעניין מינויו של יוסף בראל למנכ"ל קבוע לרשות השידור.

חוות דעת מלשכת היועץ המשפטי לממשלה מציינת כי העסקתו בעייתית בשל גילו (68).
מעל לגיל 65, נכתב בחוות הדעת, רשות השידור מחויבת להצהיר כי בראל הוא חיוני, וכי אין לו תחליף. מעבר לכך, גם אם המנוי יעבור, הוא יצטרך להיבחן מחדש בכל שנה.
כתבתנו חני לוז מציינת כי גם המנכ"ל הקודם, אורי פורת, החל את כהונתו מעל לגיל 65 .

גורמים בכירים ברשות השידור הביעו תמיהה על הדרישה החדשה. הם טוענים כי מתנגדיו מקרב עובדי רשות השידור בגופים הציבוריים מתנכלים לו מבחינה פוליטית.
