

נשיא רוסיה ולדימיר פוטין השווה היום את המאבק בטרור ובקיצוניות למאבק בנאצים, בנאום שנשא מול ותיקי מלחמת העולם השניה, לקראת יום השנה לניצחון על גרמניה הנאצית ב-1945.

"היום, כמו בתקופת הקואליציה נגד הנאצים, אנו מנסים לשים הצידה את המחלוקות ואת הסטריאוטיפים, ולהתאחד סביב עניין משותף", אמר עוד פוטין. "בבסיס כל התקפה, כולל פיגוע טרור, נמצאת אידיאולוגיה קיצונית, של שנאה כלפי האחרים, כלפי אלה שיש להם אמונות אחרות", הוסיף הנשיא.

"מדינה אחת אינה יכולה לנצח לבדה את נגע הטרור", אמר פוטין, שקרא להיאבק בתופעה כפי שהתנהל המאבק נגד הנאציזם.


