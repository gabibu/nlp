

חוסה מריה אסנר, יו"ר התורני של האיחוד האירופי וראש ממשלת ספרד ורומנו פרודי, יו"ר הנציבות האירופית, גינו את הפיגוע הרצחני בראשון-לציון.

במסיבת עיתונאים משותפת בתום ועידת הפסגה האירופית-קנדית שהתקיימה בטולדו, גינה אסנר בתוקף את מה שהתרחש אמש בישראל. "אנו דורשים בתוקף מראשי הרשות הפלשתינית לא רק לגנות את מעשי האלימות או הטרור, אלא גם להעמיד לדין את כל המעורבים במעשים אלה", ציין.

בתוך כך אמר דובר משרד החוץ הצרפתי, פרנסואה ריבאסו כי "צרפת מגנה את הפיגוע הנתעב בראשון-לציון, שגבה קורבנות רבים בקרב האוכלוסייה הישראלית".
"כעת יש להגביר יותר מתמיד את המאמצים להשגת שלום, שהמעשה הנבזי הזה ניסה להרוס", אמר עוד הדובר.
