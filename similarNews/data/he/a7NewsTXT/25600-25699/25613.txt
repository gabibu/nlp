

עו"ד ניצנה דרשן-לייטנר, המייצגת משפחות של נפגעי טרור במערכת המשפט בארה"ב, דורשת מהתובע הכללי של ארה"ב שלא לאפשר לרוצחי אבי בועז, אביית וחאמדאן, לחמוק לאיטליה ללא העמדה לדין. לדבריה, החוק האמריקאי מאפשר להעמיד לדין פושעים שנקטו באלימות נגד אזרחי ארה"ב בכל מקום בעולם, והחקיקה נבעה ממקרים דומים של הסכמים דיפלומטים שאיפשרו לטרוריסטים לחמוק ממשפט.

בועז היה אזרח ארה"ב. הוא היה בן 72 כשנרצח בבית-סחור ב- 15 בינואר.

דרשן-לייטנר דורשת מהתובע וממשרד המשפטים להתנגד להסכם לפיו יועברו הרוצחים לאיטליה . "על ארה"ב, לכל הפחות לדרוש מהישראלים לעצור ולעמיד לדין את אביית וחמדאן. לאפשר לרוצחים של אזרח אמריקאי מבוגר וחסר ישע לצאת לחופשי   זהו צעד המנוגד לכל יעדי ממשל בוש במלחמתו נגד הטרור", כותבת דרשן   לייטנר.

את הידיעה העבירה כתבתנו חני לוז.


