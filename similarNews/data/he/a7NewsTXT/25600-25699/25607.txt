

שני תושבים מירושלים, הובאו היום בשעות הבוקר לבית משפט השלום בירושלים, כחשודים במעורבות בפרשת הבנק למסחר בת"א.

השנים נעצרו, יחד עם שנים נוספים, לאחר חקירה שמתנהלת נגדם זה מספר חודשים. לפי החשד נהלו הארבעה בתי הימורים בלתי חוקיים והלבינו סכומי עתק בשוק האפור. כמו כן, ניהלו הארבעה מערכות גביית כספים בלתי חוקיות, נטען בבית המשפט.

חוקרי המשטרה חושדים גם שהארבעה מעורבים בקבלת 20 מיליון מכספי המעילה בבנק למסחר.

חוקרי היחידה המרכזית של ימ"ר ירושלים עצרו אתמול חשוד חמישי בפרשה והוא יובא לפני שופט.
