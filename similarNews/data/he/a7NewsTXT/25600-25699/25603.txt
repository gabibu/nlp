

כוחות צה"ל המשיכו לבצע מעצרים הלילה ביהודה, שומרון ובבקעה.

בכפר קפין, שמצפון לבקה א-שרקיה, נעצר פלשתיני המבוקש על ידי השב"כ. הוא נעצר על ידי כוח גולני. בכפר א-רם שמצפון לירושלים, נעצר פלשתיני נוסף על ידי כוח נח"ל, בחשד לפעילות חבלנית. בשכונת חארת א-שייך שבחברון, עצר כוח צנחנים שני פלשתינים, החשודים בפעילות חבלנית.

בכפר עוג'ה בבקעה, צפונית ליריחו, נעצרו 5 פלשתינים בפעולה משולבת של צנחנים, הנח"ל והשריון. בכפר באני נעים, ממזרח לחברון, עצרה יחידה מיוחדת שני פלשתינים.

בכפר חיזמה, מצפון לירושלים, נעצרו 6 פלשתינים. עם סיום הפעילות במקומות אלה, עזבו כוחות צה"ל את השטח. פעילות זו של צה"ל היא חלק מפעילות כמעט יום-יומית למעצר מבוקשים.
