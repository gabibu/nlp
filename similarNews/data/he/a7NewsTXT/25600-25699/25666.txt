

ראש ממשלת ספרד חוזה מריה אסנאר הכחיש הערב במסיבת עיתונאים משותפת עם ראש ממשלת קנדה ז'אן קרטיין, כי ארצו תקבל את הפלשתינים המבוצרים בכנסיית המולד בבית לחם.

"אנחנו מנסים למצוא פיתרון לבעיה זו, אך כרגע, אי אפשר לומר שספרד תקבל את האנשים שמצאו מקלט בכנסייה", אמר אסנאר בתשובה לשאלת עיתונאי, אם ספרד תקבל אותם לתחומה. "לומדים את התיק, מנסים למצוא פיתרון ומקווים למצוא את המוצא הטוב ביותר שיקל על המצב".
