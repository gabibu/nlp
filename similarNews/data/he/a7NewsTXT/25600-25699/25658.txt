

ראש ממשלת בריטניה טוני בלייר אומר כי "בריטניה מוכנה לסייע לרשות הפלשתינית במאבקה במחבלים". בלייר גם גינה את הפיגוע בראשון לציון ואמר כי זו היתה "זוועה מחרידה".

"הרשות הפלשתינית פרסמה הודעת גינוי חריפה נגד פיגוע ההתאבדות האחרון, אך הודעה אינה מספקת. צריכה להיות גם פעולה", אמר בלייר בפרלמנט הבריטי.

"אנו מוכנים לעבוד עם הרשות הפלשתינית בכל דרך אפשרית, כדי לוודא שיהיה להם הציוד הבטחוני הנחוץ להם, וכדי שהמאבק נגד הטרור יתבצע בכל רחבי הרשות הפלשתינית", הוסיף בלייר.
