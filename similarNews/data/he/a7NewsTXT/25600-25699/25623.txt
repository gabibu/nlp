

למרות התנגדות הבית הלבן, אמרו אתמול מנהיגי הרפובליקנים בבית הנבחרים האמריקני, כי ישראל תקבל תוספת כסיוע חירום, מתוך תקציב בסך של 30 מיליארד דולר, במסגרת הצעת החוק לפעולה נגד הטרור.

"אני מצפה שבסופו של דבר זה יתממש, אבל זו עדיין השערה", אמר יו"ר בית הנבחרים דניס הסטרט מאילינוי, בהתייחסות לסכום של כ-200 מיליון דולר שבעזרתם רוצים המחוקקים האמריקנים להפגין את תמיכתם בישראל, בסכסוכה עם הפלשתינים.

הסטרס דיבר עם כתבים מעט לאחר שראש הממשלה אריאל שרון הודיע על קיצור שהותו בארה"ב ועל ביטול פגישתם, עקב הפיגוע בו נהרגו 15 בני-אדם בראשון-לציון.

יש לציין כי ישראל מקבלת תקציב שנתי של 3 מיליארד דולר מארה"ב במסגרת תוכנית הסיוע.

עוד יש להוסיף כי הסנאט, הנשלט על-ידי הדמוקרטים, אינו אמור לגעת בסוגיה לפני שההצעה תעבור בקונגרס.
