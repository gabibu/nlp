

המחבל שהתפוצץ בצומת מגידו, נשא תיק ובו כעשרה קילורגמים של חומרי נפץ. כך מסר מפקד המחוז הצפוני של המשטרה ניצב יעקב בורובסקי.

ניצב בורובסקי אמר כח המחבל הגיע לתחנת האוטובוס בצומת מגידו לכיוון עפולה, המתין במקום כ-20דקות. למקום הגיעו שני חיילים. הוא ניסה לבצע את פעולת ההתאבדות, אך זו נכשלה. מטען החבלה לא התפוצץ באופן מלא.

קצין משטרה ממרחב חוף שעבר במקום ריתק בירי את המחבל. חבלנים שהוזעקו למקום ניטרלו את המטען. "מדובר במטען שהיה בתוך תיק. מדובר במטען בעוצמה גבוהה ומשקלו בין 8-10 ק"ג עם רסס רב. אמרנו שהתרחיש הזה של פיגועים בתחום תחנות ההסעים ובתוך האוטובוסים עצמם, הינו תרחיש קיים. היום לשמחתנו נמנע אסון גדול מאד, כי גם העוצמה וגם המטען וגם הרסיסים במקום סגור בתוך אוטובוס היו גורמים נזק כבד מאד", אמר.
