

מאות סטודנטים יהודים בעולם השתתפו השבוע בשיעור מיוחד בנושא הסברת ישראל, באמצעות רשת האינטרנט. את האירוע יזמה הסוכנות היהודית, בשיתוף משרד החוץ ו-WUJS, ארגון העל של הסטודנטים היהודים. השידור הועבר סימולטנית משני מוקדים בירושלים למוקדים רבים בעולם.

מטרת האירוע היתה להקנות כלים הסברתיים להתמודדות מול ההסברה הפרו-פלשתינית בקמפוסים שונים בעולם, שכן באחרונה רבו המקרים בהם נאלצו סטודנטים יהודים, בקמפוסים שונים בעולם, להתמודד מול הפגנות שטנה ושנאה שכוונו כלפיהם ומול גל האשמות קשות בנוגע למדיניות ישראל, בעיקר מצד תאי סטודנטים מוסלמים. במקרים רבים הם אינם יודעים כיצד להשיב למתקפות אלה. שידור זה נועד להקנות לסטודנטים כלים מקצועיים להסברה.

הידיעה הועברה באדיבות הסוכנות היהודית לישראל.



