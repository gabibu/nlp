

הלימודים בבתי הספר העל יסודיים באילת הושבתו הבוקר בשל סירוב משרד האוצר ועיריית אילת להמשיך ולשלם עבור היקפי משרה חריגים של מספר מורים באילת.

כתבת עתי"ם מציינת כי למרות ההשבתה המלאה, התקיימו באילת מבחני בגרות ומבחני מתכונת. זאת, מאחר ובית הדין האזורי לעבודה בבאר שבע נעתר ביום ג' לבקשת עיריית אילת והורה לארגון המורים העל יסודיים להימנע מלשבש או לפגוע בבחינות המתכונת ובחינות הבגרות.
