

מאז השתלטות צה"ל על גבעת שלהבת (אבו סנינה) ועל גבעת חארט א' שייח' השולטות על בתי היהודים בעיר, חזר השקט ליישוב היהודי.

גרשון בר כוכבא, תושב חברון: "המצב השתנה לחלוטין. המצב שבו היינו נתונים, מצב המשול למי שמסתכן בסגנון הרולטה הרוסית, הגיע לסיומו. על הגבעה מתנוססים עתה דגלי ישראל, ומוצבים עליה טנקים. צה"ל ממלא את ייעודו. הוא משמש מעטפת חיצונית של ביטחון לתושבים היהודים ביישוב.

עדיין שומעים יריות ופגזים, אבל הם רחוקים מאתנו. בראשונה מזה שנה אנחנו יכולים להסתובב בשכונה, או לשלוח את ילדינו לשחק בחוץ מבלי לחשוש כי בכל רגע עלולים לירות בנו.

בר כוכבא מרוצה מן המצב. "תפקידו של הצבא להרוג הבאים להרוג אותנו, וזה מה שנעשה בימים האחרונים". הוא מעריך כי צה"ל יישאר במקום תקופה ממושכת.
