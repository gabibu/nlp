

תושבי העיר קאבול, בירת אפגניסטאן, החלו לנוס מהאיזורים הסמוכים לנמל התעופה, תוך התעלמות מהעוצר הכללי עליו הוכרז. כך דיווחה סוכנות הידיעות האפגנית.

התושבים מדווחים כי אספקת החשמל חודשה לעיר לאחר שנותקה עקב ההתקפות הבריטיות והאמריקניות.

במקביל הודיעה "הברית הצפונית", הלוחמת בטאליבן, כי היא צופה שקאבול תיכבש תוך ימים ספורים. "הטאליבן לא יצליחו להחזיק מעמד בקווי החזית צפונית לקאבול יותר מימים ספורים", אמר דובר האופוזיציה, עבדאללה עבדאללה, בראיון ברשת סי.אן.אן.
