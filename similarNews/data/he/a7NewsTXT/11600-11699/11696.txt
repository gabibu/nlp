

בירושלים מגדירים את צירופה של סוריה למועצת הביטחון של האו"ם כ"ציניות לשמה". "אין ספק שיש ציניות בכך שמדינה שמאחסנת ומארחת ארגוני טרור, גם על פי הגדרת ארה"ב, נבחרת למועצת הבטחון של האו"ם", אמרו גורמים מדיניים בירושלים.

לשכת ראש הממשלה ומשרד החוץ העדיפו שלא להגיב רשמית על ההתפתחות. יש לציין כי ההחלטה על צירופה של סוריה למועצת הביטחון התקבלה ברוב מוחץ של 160 מתוך 178 מדינות שהשתתפו בהצבעה.
