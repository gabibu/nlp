

שר החוץ שמעון פרס אומר כי הוא מוכן לוויתורים מדיניים במו"מ עם הפלשתינאים למען הצלחת המאבק הבינלאומי נגד הטרור.

בראיון לרשת CNN גם נשאל שר החוץ כיצד תגיב ישראל, אם תתבקש , שלא להגיב במקרה שתותקף, וענה כי ישראל לא תעשה דבר שעלול לסכן את המאבק.

ראש הממשלה אריאל שרון הודיע בלילה כי ישראל תשמור על "פרופיל נמוך" בזמן המתקפה האמריקאית באפגניסטאן. שרון גם הקפיא את מערכת ההסברה הישראלית, ששקדה בשבועות האחרונים על הניסיון להכניס את ארגוני הטרור הפלשתיניים ואת חיזבאללה לרשימת המטרות של המלחמה האמריקאית בטרור.
