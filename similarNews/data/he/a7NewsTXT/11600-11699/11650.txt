

יותר ממאה בני אדם נספו בבוקר בהתנגשות, שארעה בנמל התעופה לינאטה של מילאנו, בין מטוס נוסעים של חברת התעופה הסקנדינבית ס.א.ס. לבין מטוס פרטי קטן.

המשטרה המקומית מסרה כי המטוס של ס.א.ס, שהתכונן להמריא לקופנהגן, סטה במאמץ נואש להימנע מהתנגשות במטוס הססנה הגרמני, אך לאחר מכן פגע באזור המטענים של נמל התעופה.

לא ברור עדיין מה היתה הסיבה להתנגשות שני המטוסים, אך נמסר כי ערפל כבד שרר באזור מילאנו בבוקר. עם זאת, השלטונות המקומיים אינם שוללים את האפשרות שההתנגשות ארעה כתוצאה מפיגוע.
