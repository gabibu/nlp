

חודש לאחר מתקפת הטרור בארצות הברית עומד על 600 מניין העצורים בעקבות המתקפה. כך דיווח שר המשפטים האמריקאי, ג'ון אשקרופט. הוא הודיע כי החוקרים עדיין מחפשים אחר 229 חשודים נוספים במעורבות בהתקפה או שחושדים שיש בידיהם מידע הקשור לאירוע .

ממשטרת אירלנד נמסר אתמול, שנעצרו ארבעה גברים כחלק מהחקירה על פעילות "ארגוני טרור בינלאומיים". דובר המשטרה באירלנד לא הגיב לשאלה האם המעצרים קשורים באופן ישיר להתקפות הטרור בארה"ב, אך בשידורי הרדיו הממשלתי "RTE" נמסר, ששלושה גברים הם ממוצא לובי והרביעי הוא ממוצא אלג'ירי.
