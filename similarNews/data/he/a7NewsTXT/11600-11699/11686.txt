

נאט"ו שיגר ביום שלישי צי של ספינות מלחמה למזרח הים התיכון, כדי להפגין את עמדתה הנחושה של הברית האטלנטית לצידה של ארה"ב במאבקה בטרור, מסרו מקורות בבריסל.

כן מסרה הברית, כי הראשון מתוך חמישה מטוסי אייווקס שהסכימה לשגר לארה"ב כבר התפרס בשטח, ובכך שיחרר מטוסים אמריקנים לפעילות נגד טרור.

דיפלומטים ציינו, כי הצעדים הם בעיקר בעלי אופי מדיני סמלי, כדי להפגין שהברית, בה חברות 19 מדינות, אינה עומדת מן הצד במבצע האמריקני באפגניסטן בתגובה לפיגועים בניו יורק ובוושינגטון.

"מדובר בהחלטה היסטורית, משום שזו הפעם הראשונה שמשתמשים בנכסים של נאט"ו לתמיכה ישירה בשטחה של ארה"ב", ציין מפקד כוחות נאט"ו באירופה, הגנרל ג'וזף רלסטון בהודעה, בהתייחסו למטוס האייווקס.

שיגור המטוסים והספינות הוא בין שמונת הצעדים שנאט"ו הסכים לנקוט כדי לתמוך בארה"ב במאבקה בטרור.

הכוח הימי של הים התיכון הוא חלק מכוחות נאט"ו לתגובה מהירה, שמשימתם העיקרית היא להיות מוכנים להתפרץ במהירות בעתות של מתיחות או משבר.

מלבד החטיבה הבריטית "צ'טהאם" כאוניית דגל, כולל הכוח חטיבות מגרמניה, איטליה, הולנד, ספרד, טורקיה וארה"ב, משחתת יוונית ואוניית תדלוק גרמנית.

