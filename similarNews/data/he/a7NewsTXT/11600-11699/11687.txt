

צרפת שוקלת לשגר תגבורות צבאיות כדי לסייע לארה"ב במתקפה באפגניסטן, כך הודיע אתמול ראש הממשלה ליונל ז'וספן.

ז'וספן אמר בשאילתה בפרלמנט, כי צרפת שוקלת להגביר את מעורבותה במאמץ הצבאי למאבק בטרור.

"השתתפות זו כרוכה בשיגור כוחות אוויר ויחידות אחרות, לביצוע משימות נקודתיות", ציין ולא פירט.

הוא הודיע על השיגור המיידי של צוות קישור צבאי צרפתי עם הפיקוד האמריקני בטאמפה שבפלורידה, כדי שצרפת תקבל מידע מעודכן על הנעשה בשטח.

