

בכירים ב-FBI חושדים כי מקורם של מקרי המוות כתוצאה מחיידק האנטרקס, שנתגלו בפלורידה ובוירגיניה, הוא בנסיון פיגוע ביולוגי.

על פי החשד, מכתב אהבה מסתורי שהגיע לבנין בו עבדו שני אנשים שנדבקו בחיידק האנטרקס, הוא שהכיל את התרבית החיידקית. באתר האינטרנט של כתב העת האמריקני "ניוז וויק" נכתב כי לבנין הגיע מכתב אהבה שמוען לאשה בשם ג'ניפר לופז, כשבוע לפני ה-11 בספטמבר- היום בו נערכו תקיפות הטרור בארה"ב. המכתב הכיל "חומר סבוני ואבקתי" ומדליון מגן דוד.

עובדים במשרד אליו הגיע המכתב אמרו כי הוא נמסר לבוב סטיבנס, שמת ביום שישי שעבר ממחלת האנטרקס, ולעמיתו לעבודה, ארנסטו בלנקו, שנמצא נגוע בחיידק ומטופל עתה בבית חולים.
