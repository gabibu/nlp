

ארה"ב הביעה היום שביעות רצון מהתגובות של ממשלות המדינות המוסלמיות לפעילות הצבאית באפגניסטן, וניסתה להמעיט בהיקף המחאות בקרב האוכלוסייה.

"על פי רוב, תגובת הממשלות בעולם הערבי ובעולם המוסלמי הייתה חיובית", אמר דובר משרד החוץ ריצ'רד באוצ'ר, שבירך גם על תמיכת האוכלוסייה.

לעומת זאת אמר היום מזכ"ל הליגה הערבית עמרו מוסא בתגובה כי מדינות ערב מתנגדות לכל מתקפה אמריקנית אפשרית נגד מדינה ערבית. "העמדה הערבית ברורה: התנגדות לכל מתקפה נגד מדינה ערבית כלשהי", ציין מוסא.
