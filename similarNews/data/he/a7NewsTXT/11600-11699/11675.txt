

מטוסים אמריקנים תקפו הערב מטרות בקאבול, בקנדהר, הראט וג'ללאבד. כך מסרה סוכנות הידיעות האפגאנית האיסלמית, הפועלת בפקיסטן.

הסוכנות, המקורבות למשטר הטאליבן שבשלטון בקאבול, ציינה כי המטוסים תקפו את שדות התעופה בערים אלה וכן מטרות אחרות.

"לארה"ב יש עכשיו עליונות אווירית בשמי אפגניסטן, והיא מסוגלת לערוך התקפות 24 שעות ביממה, בעקבות הצלחת שלושת ימי ההפצצות הראשונים",כך מסר שר ההגנה ראמספלד בפנטגון.

"פגענו במספר מחנות אימונים של טרוריסטים. גרמנו נזק למרבית שדות התעופה, ככל הנראה להוציא אחד, וכן לתחנות מכ"ם ולתותחים של סוללות הנ.מ.", אמר שר ההגנה האמריקני דונלד ראמספלד לעיתונאים.
