

שר החוץ האמריקני קולין פאוול טילפן אמש אל ראש הממשלה, אריאל שרון . פאוול עידכן את שרון במהלכי המתקפה האמריקנית באפגניסטן. השניים שוחחו גם על הלחימה הנמשכת בישראל. ראש הממשלה הדגיש באוזני השר האמריקני כי הטרור לא נפסק וכי ישראל נוקטת בכל הצעדים הדרושים כדי להגן על אזרחיה.

לאחר מכן טילפן פאוול אל שר החוץ, שמעון פרס. בדבר הודעה מטעם לשכת פרס. פאוול ביקש לחדש את השיחות עם הפלשתינים. פרס אמר כי ניתן להבחין שהרשות הפלשתינית מתחילה לפעול למניעה ולסיכול פעולות טרור אך המאמץ עדיין אינו מספיק. בישיבה של שרי מפלגת העבודה אמר פרס כי עדיין לא בשלו התנאים להמשך הפגישות בינו ובין פלשתינים.
