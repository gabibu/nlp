

ראש הממשלה אריאל שרון אמר בערב, לאחר שארה"ב פתחה במיתקפה נגד בסיסי ארגון הטרור של אוסאמה בן-לאדן באפגניסטן, כי ישראל מסייעת ותסייע למדינות העולם החופשי במאבקן בטרור בכל דרך שתתבקש.

ראש הממשלה הוסיף, כי בשלב זה ישראל מסייעת אך איננה משתתפת במלחמה. כמו כן אמר ראש הממשלה כי המלחמה בטרור היתה ונשארה מלחמתה של מדינת ישראל.

ממשרד ראש הממשלה נמסר, שישראל נקטה בכל הצעדים הדרושים לשמור על בטחון אזרחיה. עוד יצויין, כי בשלושת הימים האחרונים עידכן מזכיר המדינה האמריקני קולין פאוול את ראש הממשלה אריאל שרון בקשר לעיתוי המיתקפה האמריקנית ובתוך כך נעשו גם התיאומים הדרושים בעניין.
