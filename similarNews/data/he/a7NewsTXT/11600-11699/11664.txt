

העצרת הכללית של האו"ם החליטה להכניס את סוריה למועצת הביטחון למשך תקופה של שנתיים. 160 מדינות תמכו בהחלטה. סוריה עדיין נמצאת ברשימה האמריקנית של מדינות התומכות בטרור. כך מדווח האתר Ynet.

"אולי הגיע הזמן שהעולם יתעורר וישפוט מדינות לא על פי מספר התומכים בהן באו"ם, אלא על פי מדיניות הטרור המונהגת בהן", אמר רענן גיסין, יועץ התקשורת של ראש הממשלה אריאל שרון. גיסין אמר עוד כי כמה ארגונים בהם תומכת סוריה היו מעורבים במתקפת הטרור נגד ארה"ב ב-11 בספטמבר וקרא לארה"ב ללחוץ על סוריה להקשות את מדיניותה כלפי ארגוני הטרור הקיימים בה.

השרה ציפי לבני אמרה בתגובה להכללת סוריה במועצת הביטחון כי רק לפני כשבועיים קרא הנשיא סוריה בשאר אסד למדינות ערביות שלא להצטרף לקואליציה הבינלאומית נגד טרור.
