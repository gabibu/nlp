

היועץ המשפטי לממשלה, מני מזוז, פנה היום במכתב ליו"ר ועדת הכנסת, ח"כ רוני בר-און, בעניין הסרת חסינותו של ח"כ מיכאל גורלובסקי.

להלן מכתב היועץ:
" בעקבות החלטת בג"צ מיום 23.2.05 על ביטול החלטת ועדת הכנסת שלא להמליץ על נטילת חסינותו של ח"כ מיכאל גורלובסקי, והחזרת הענין לועדה להחלטה מחדש בהתאם להנחיות שנקבעו בפסק הדין (בג"צ 11298/03), אבקשך לחדש את הדיון בבקשתנו לנטילת חסינותו של ח"כ גורלובסקי.

יובהר, כי טיוטת כתב האישום המצ"ב זהה לטיוטה שעמדה בבסיס הדיון הקודם, מלבד השמטת הקטעים הנוגעים לח"כ יחיאל חזן, נגדו הוגש בינתיים כבר כתב-אישום נפרד לאחר שחסינותו הוסרה. כן אזכיר, כי מלכתחילה ביקשנו לקיים דיון והצבעה נפרדים בעניינם של ח"כ גורלובסקי וח"כ חזן, אף
שטיוטת כתב-אישום שהוגשה הייתה משותפת, ובפועל הדיון וההצבעה אכן היו נפרדים".
