

שרת התקשורת דליה איציק פותחת במאבק גלוי נגד שר האוצר ואומרת "אם הוא רוצה מאבק הוא יקבל. הוא לא ינהל את משרדי". זאת בעקבות נסיון משרד האוצר לכלול את רפורמת הרדיו הדיגיטאלי בחוק ההסדרים.

בעקבות נסיון זה של משרד האוצר הורתה שרת התקשורת לאנשי משרדה לנתק כל קשר עם אנשי מרד האוצר. איציק דורשת שכל מהלך המתקשר בדרך זו או אחרת במשרד התקשורת יבוצע אך ורך דרך משרדה. גם באשר לחוק ההסדרים דורשת שרת התקשורת שכל שינוי חוקתי לא יבוצע דרך חוק ההסדרים אלא דרך משרדה בלבד.

משרד האוצר מתכוון, כידוע לפרוס רשת רדיו דיגיטאלי על פני הארץ כולה על מנת לאפשר למגוון רחב יותר של תחנות רדיו לשדר.

במשרד התקשורת טוענים כי השר נתניהו מנחית על השרה את יוזמתו ואנו מתייחס להשגותיה. לעומת זאת טוענים אנשי האוצר כי הרפורמה המוצעת אינה כובלת את ידי השרה אלא רק תוחמת את פעולתה למועדים מסויימים, כך על פי דיווח ב'מעריב'.

כאמור, איציק מסרבת לקבל מצב שבו חוקים הנוגעים לרדיו או לכל עניין אחר הנוגע לתקשורת יגיעו דרך משרד שאינו משרדה, גם אם היא מסכימה ככלל לחוק המדובר. "אם הוא רוצה מאבק הוא יקבל. הוא לא ינהל את משרדי", היא אומרת.
(ש)
