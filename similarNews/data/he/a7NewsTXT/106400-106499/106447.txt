

הרב אברהם ברון, המזכ"ל היוצא של איגוד ישיבות ההסדר התייחס ביומן הצהריים של ערוץ 7 להחלטת ראש אכ"א האלוף אלעזר שטרן להעניש מתנגדי עקירת ישובים בצה"ל.

"הבעיה היא לא אצל האלוף שטרן אלא אצל אלא שהחליטו על ההחלטות. הבעיה היא בנתק ובכך שאין שיח בין מקבלי ההחלטות לחייל הדתי. צריך להידבר ולהסביר שהחינוך שניתן לחייל הדתי אינו מאפשר לו לעקור יהודים מביתם. להידבר ולהתייחס למצוקותיו".

הרב ברון מסרב להתייחס בדבריו לראש אכ"א עצמו כמי שהעביר את פקודת הענישה לחיילים אלא לעקרונות. "צריך להבהיר שאי אפשר לעמת את החייל הדתי עם משימות שכאלה", אמר.

"אני לא חושב שראשי ישיבות ההסדר צריכים להיות בחוד החנית. אני גם לא יודע היכן ייוצבו החיילים. אבל עם זאת ברור שכל מי שיכול, צריך להבהיר שהחיילים הללו אינם יכולים לבצע את הפקודות הללו".

"הבעיה אינה יכולה לרבוץ על כתפיו של חייל או קצין צעיר אלא על כתפיהם של קציני הפיקוד הבכיר יותר. להם יש יותר כוח להתמודד ויותר השפעה", אומר הרב ברון.
(ש)
