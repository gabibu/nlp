

סיעת המפד"ל תיפגש בימים הקרובים עם שר האוצר, בנימין נתניהו, במאמץ להגדיל מחדש את מספר התקנים לבנות השירות הלאומי. עדיין לא נקבע מועד מדויק לפגישה.

היום הגישה המפד"ל הצעת אי-אמון בממשלה על רקע הקיצוץ העמוק במספר התקנים לבנות השירות הלאומי. ח"כ זבולון אורלב אומר "מדובר בפגיעה חמורה בעשרות אלפי תלמידים מהחינוך המיוחד ומשכבות מצוקה הזקוקים לטיפולו של מתנדבות השירות הלאומי".

בתקציב המדינה לשנת 2005 צומצם מספר התקנים לבנות השירות הלאומי מ3200 ל2000 בלבד. הנתונים נמסרו בתחילת השבוע לאנשי המפד"ל. הפגיעה כוללת את כל עמותות המפעילות בנות שירות. (ר)
