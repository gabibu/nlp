

אוהל ההתחברות ברחובות חוגג מחר חודש לקיומו. יו"ר מטה א"י ד"ר משה פרץ: תחפושת השנה תהיה "תחפושת גוש קטיף", מציוד של גוש קטיף הנמכר באוהל.

אוהלי ההתחברות בפתח תקוה, רחובות, צומת גולני וכפר יהושע ממשיכים לפעול, אחד מהם, של רחובות, חוגג מחר חודש לקיומו.

האוהל מרכז פעילות אזורית ומרכז להפצת חומר הסברה, צמידים, תיקים עטים, צעיפים, חולצות, והוא פועל 24 שעות ביממה ומאוייש על ידי בני נוער. מדובר ב"תעשיה שלמה" מציין יו"ר מטה א"י ברחובות ד"ר משה פרץ. כך מוסרת כתבתנו רותי אברהם.

לדברי פרץ ניכרת מגמה של ילדים לרכוש ציוד גוש קטיף לצרכי חג הפורים, "התחפושת המובילה של השנה תהיה כנראה תחפושת גוש קטיף".

הרב אלישע וישליצקי ערך השבוע ביקור באוהל של רחובות ועימו 150 פעילים.

במוצאי שבת הקרוב צפוי ארוע חברתי באוהל, שאליו הוזמן הרב חנן פורת. הרב פורת יבהיר את חשיבות ההגעה ההמונית לגוש קטיף אם חלילה יהיה נסיון לפינוי וכן על חשיבות ההשקעה היומיומית בפעילות בשטח למען גוש קטיף וצפון השומרון.
