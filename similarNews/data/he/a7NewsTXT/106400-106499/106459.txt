

משרד עורכי הדין "Motley Rice LLP", מהמשרדים הבכירים והמובילים בארה"ב, קורא לנפגעי טרור להצטרף לתביעה נגד אחד הצינורות המרכזיים בהלבנת כספי הטרור ובהעברתם למרצחים: הבנק הערבי.

המשרד, שמנהל מזה מספר שבועות את תביעת הענק, קורא בימים אלה לנפגעי פעולות טרור החל מראשית שנת 95' לפנות אליו ולהצטרף.

על מנת לאסוף עדויות ותביעות פתח המשרד תא טלמסר שמספרו 1-800-33-88-55. "צוות מיומן של עורכי דין יספק לפונים מידע ויטפל בהם במסירות", מבטיחים אנשי המשרד.

התביעה נועדה לפגוע כלכלית בצינור המממן את ארגוני הטרור ומהווה גב כלכלי למחבלים ולבני משפחותיהם.

כתבנו שמעון כהן מציין כי בעקבות פתיחת החקירה החליט הבנק לסגור את משרדיו בארצות הברית מחשש לסנקציות נגדו כמתבקש על פי החוק האמריקאי.
(ש)
