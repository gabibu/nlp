

על מנת לעודד את ההשקעות הכלכליות בישראל מפרסם משרד התמ"ת בימים אלו בקרב משקיעים את החוברת INVEST IN ISRAEL. חוברת שתשווק את ישראל בעולם כיעד עסקי מועדף.

במשרד התמ"ת אומרים כי מדובר במוצר ראשון מתוך מה שמוגדר כ"ארגז הכלים" שמפתח המשרד כדי לשווק את מדינת ישראל כיעד מועדף להשקעות זרות.

רחל רועי, מנהלת המטה לקידום השקעות מציינת כי החוברת INVEST IN ISRAEL תשמש כלי עזר במפגשים עם גורמי חוץ ומשקיעים פוטנציאליים. החוברת תוכננה והופקה במטרה להעביר מסר ברור: ישראל היא המקום בו מתרחשות פריצות דרך, המהוות מנוע צמיחה ומקור לרווחיות של סיפורי הצלחה בקנה מידה עולמי!

רועי אמרה עוד כי "אנו מאמינים שהיכולת לחדש כל העת ולהציג יכולת מוכחת, ללא כל פרופורציה לגדלה של המדינה ביחס למדינות העולם הם שמבדלים את ישראל ממדינות אחרות הפועלות אף הן למשיכת משקיעים".

עוד הוסיפה רועי כי המטה לקידום השקעות בחר לעשות שימוש נרחב בעדויות ממקור ראשון של מנהלים בכירים בחברות רב לאומיות, שדבריהם הם העדות המשכנעת ביותר לכך שישראל מייצרת סיפורי הצלחה.
(ש)
