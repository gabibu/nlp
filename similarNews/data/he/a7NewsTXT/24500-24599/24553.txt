

משפחתו של מאיר פרנקו שנרצח בסיני עתרה לבג"צ נגד שר החוץ שמעון פרס בדרישה להפעיל את כל האמצעים כדי לקבל את הדו"ח הפתולוגי שביצעו המצרים לאחר הרצחו של פרנקו.

משפחת פרנקו טוענת בעתירתה שבמצרים נותרו איברים פנימים בעקבות הניתוח, ויש להעבירם באופן מיידי לישראל. לטענת המשפחה, הדבר גורם לעיכוב הלוייתו של פרנקו. את העתירה הגיש יצחק פרנקו, אחיו של הנרצח.

משפחתו של פרנקו טוענת כי לרשויות במצרים יש ענין להטיל ערפל על נסיבות מותו של יקירם, שכן אם מדובר ברצח על רקע לאומני - הרי הדבר נוגד את האינטרס המצרי: "במצב דברים זה עומדת המשפחה כולה וממתינה במתח המהול בכאב לקבלת אותו דו"ח רפואי שעוסק ביקירם ועשוי לשפוך אור על נסיבות מותו", טען. בג"צ ידון מחר בבוקר בעתירה.
