

ברבע הראשון של שנת 2002 הסתכם יבוא הסחורות ב-6.4 מיליארד דולר, ירידה של 17.2% בהשוואה לאותם חודשים בשנת 2001. באותה תקופה היווה היבוא מארצות האיחוד האירופי 42% , יבוא מארצות הברית 22% , היבוא מארצות אסיה 15% והשאר מיתר ארצות העולם. על כך נמסר מהלשכה המרכזית לסטטיסטיקה על סמך נתונים ארעיים אשר אינם כוללים את הסחר עם הרשות הפלשתינית.

יצוא הסחורות הסתכם ב-4.5 מיליארד דולר, ירידה של 17.8% לעומת התקופה המקבילה אשתקד. 31% מהיצוא הופנה לארצות האיחוד האירופי, 30% לארצות הברית, 13% לארצות אסיה והשאר ליתר ארצות העולם.

ההתפתחות של כלל יבוא ויצוא הסחורות בחודש מרס 2002, פורסמה בהודעה לעיתונות "סחר חוץ של ישראל - מרס 2002" בתאריך 14 באפריל 2002.
