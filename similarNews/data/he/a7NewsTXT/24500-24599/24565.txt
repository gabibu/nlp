

אמש הפגינו בצרפת כ-100,000 איש נגד מנהיג הימין הקיצוני לה-פן, שעלה לסיבוב השני בבחירות לנשיאות שהתקיימו אתמול בצרפת.

אל אזור הבסטיליה בפאריס הגיעו כ-10,000 מפגינים. הם יידו בקבוקים על השוטרים וניפצו שמשות.
משטרת פאריס ירתה במפגינים גז מדמיע.

במרסיי התקיימה הפגנה שבה נשאו הצועדים שלטים עם הכיתוב: "אני מתבייש".

העיתון טיימס מדווח כי בבריטניה יתקיימו בקרוב דיונים בקרב בכירי השלטון, כדי למנוע את "התפשטות תופעת לה-פן" לבריטניה ולמקומות אחרים באירופה.
