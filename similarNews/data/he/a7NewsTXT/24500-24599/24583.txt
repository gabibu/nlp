

שר האוצר סילבן שלום הנחה אתמול את מנהל המכס איתן רוב לקזז 8 מיליון ש"ח מהסכומים המיועדים לרש"פ ולהעבירם לבתי-חולים בישראל.

הוראת הקיזוז באה כנגד חובה של הרש"פ בשל אישפוז ערביי הרש"פ בבתי החולים בישראל. הרש"פ קיבלה הודעה על החוב והסכימה לביצוע הקיזוז. הכסף קוזז מכספי המסים שישראל אמורה להעביר לרש"פ, אך העברתם הוקפאה מאז תחילת מלחמת אוסלו.

ממשרד האוצר נמסר כי החוב של הרש"פ לבתי החולים בישראל גבוה מ-8 מיליון , ולכן בעתיד הקרוב יקוזזו סכומים נוספים.


