

הממשלה החליטה בישיבתה השבועית להתיר את פרסום הפרוטוקולים מדיוני ועדת החקירה בפרשת ילדי תימן. כך מדווח אתר NFC .

מדובר בפרוטוקולים מהשנים 1954-1948 בהם תועדו דיוני ועדת החקירה הממלכתית שחקרה את פרשת היעלמותם של ילדים מבין עולי תימן באותן השנים.

הממשלה אף החליטה לאשר לבני משפחה מורשים לעיין בתיקים האישיים של הנעדרים. זאת בכפוף לתקנות הארכיונים, ובאישור גנז המדינה. התיקים הוכנו במסגרת עבודתה של ועדת החקירה.

בהתייעצות עם גנז המדינה נקבע, כי החומר הכלול בתיקים האישיים הינו חשאי מטעמים של צנעת הפרט.


