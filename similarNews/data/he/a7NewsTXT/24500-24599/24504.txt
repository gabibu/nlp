

שירות חדש לנוחות לקוחות חברת החשמל, הוכנס לסל השירותים של החברה. לקוחות החברה יכולים לבצע קריאת מונה עדכנית, ולדווח על כך לחברה, באמצעות האינטרנט.

מדובר בלקוחות אשר קיבלו חשבון שנערך על פי הערכה ולא על פי קריאה בפועל. עם הכנסת השירות החדש, יכול הלקוח לקרוא את מצב המונה הרשום על שמו, לדווח באמצעות טפסים וירטואליים, שמצויים באתר האינטרנט של חברת החשמל.

החידוש שהכניס אגף השיווק של חברת החשמל, נועד לחסוך זמן, ללקוחות המשתמשים באינטרנט. עד כה, ניתן היה לעדכן קריאת מונה באמצעות דיווח למוקד 103, בלבד.
