

שלושה נזירים ארמנים הצליחו לעלות הבוקר על אחד הגגות במתחם כנסיית המולד, ונשאו עמם שלט באנגלית: "בבקשה, עיזרו לנו". בצה"ל הבחינו בנזירים, שבסופו של דבר , הצליחו לצאת מכנסיית המולד.

מצה"ל נמסר כי הנזירים העידו על מראות מזעזעים בתוך הכנסייה הנצורה. בין היתר דווח כי אמש היכו כמה מהמחבלים את הנזירים.

המצוקה בתוך המתחם - שבו נצורים זה שלושה שבועות יותר מ-200 פלשתינים, חמושים ואזרחים, וכמה עשרות נזירים - גוברת מיום ליום.

לקראת צהריים צפויה להתכנס מסיבת עיתונאים של צה"ל בהשתתפות הנזירים.

