

פרס מטעם הקרן החדשה לקולנוע וטלויזיה העניק פרס בסך 20,000 ש"ח לבמאית רות ולק, על בימוי הסרט "תל רומיידה", סרט באורך של כשעה המתאר את חיי היהודים בתל רומיידה שבחברון. בנימוקי הפרס, כפי שהופיעו בynet נאמר כי ""זהו פרס על בימוי חכם, מדויק ועמוק ביותר. מבלי לכפות את דעתה באופן בוטה, ומבלי להחליק לתחום החדשותי, מצליחה רות ולק בכשרון רב, בניואנסים דקים אך חמורים, לצייר דיוקן מפחיד של מתנחלי תל רומיידה".

דובר הישוב היהודי בחברון, נועם ארנון, מסר בתגובה כי אין לו ספק שזו לא היתה כוונת הבמאית וכי , מדובר ב" גילוי נוסף של אותה רוח של שנאה חולנית פסיכופטית להתיישבות מצד הקרן לקולנוע" .

יצויין כי פסטיבל הסרטים הדוקומנטים "דוק-אביב" חילק פרסים הערב, בצל אמירה שמאלנית בוטה נגד "הכיבוש" שגרם למפעל הפיס לחזור בו ממתן פרס בסך 75 אלף ש"ח. בעיתון הארץ הופיעה אתמול תגובתה של מנהלת הפסטיבל, אילנה צור, לעמדת מפעל הפיס ובה נאמר כי " אנחנו נותנים לכולם להביע את דעתם. כמו שאיש לא מחה כשהקרנו את 'תל רומיידה' המציג את נקודת ראותם של המתנחלים ".

את הידיעה העבירה העיתונאית חני לוז.

