

שלושה מומחים בכירים מהודו ישתתפו מחר בדו-שיח אסטרטגי על לחימה בטרור, באוניברסיטת בר-אילן. דו השיח יתקיים מחר בשעות 9:00-13:00 במרכז בס"א, אוניברסיטת בר-אילן.

הפגישה היא הרביעית בסדרת מפגשים בין הודו לישראל בנושאים אסטרטגיים, המנוהלים על ידי מרכז בס"א, בארץ וגם בהודו.

מרכז בס"א הוא מרכז המחקר הראשון בישראל שיזם את השימוש ב"דיאלוגים אסטרטגיים" כמכשיר לבניית קשרים דיפלומטיים וביטחוניים עם מדינות בפריפריה של המזרח התיכון. דרך מכניזם זה, שימשו חוקרי מרכז בס"א כמכשיר לפיתוח הקשרים האסטרטגיים בין ישראל לטורקיה, הודו, דרום קוריאה וירדן -- הרבה לפני שמדינאים ממדינות אלו היו מוכנים לקשירת קשרים דיפלומטיים מלאים עם ישראל.

ההרצאות יתקיימו בשפה האנגלית.

לפרטים נוספים: דוד וינברג, מנהל קשרי חוץ של מרכז בס"א, 03-531-8958, 050-379-069 .


