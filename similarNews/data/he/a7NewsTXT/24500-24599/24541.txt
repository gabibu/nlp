

שוטרי משטרת רמת הגולן פסלו בתוך שעתיים שלושה רשיונות נהיגה של נהגים שעברו עבירות תנועה חמורות. הנהגים יועמדו לדין.

במבצע לאכיפת חוקי התנועה שנערך ברמת הגולן לכדו שוטרי משטרת קצרין נהגים רבים שעברו עבירות תנועה חמורות. בשעתיים הראשונות של המבצע נלכדו בעיר קצרין שלושה נהגים שעברו עבירות תנועה של אי ציות לתמרורי עצור ומתן זכות קדימה. השוטרים פסלו במקום את רשיונותיהם ל-30 יום והם יועמדו לדין.

מפקד משטרת קצרין, רב פקד אפי פרטוק מסר כי פסילה של שלושה נהגים ביום אחד זהו מקרה נדיר.
