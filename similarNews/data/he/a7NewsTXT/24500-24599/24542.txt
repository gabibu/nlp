

נמשכות ההתנכלויות האנטישמיות באירופה. בית עלמין יהודי בעיר ברטיסלבה שבסלובקיה הושחת על-ידי אלמונים במהלך סוף השבוע. הרב הראשי של הקהילה דיווח היום כי כ-135 מצבות חוללו ונופצו. בעיר שוכנת הקהילה השנייה בגודלה בסלובקיה.

סיסמאות אנטישמיות צויירו על קירות בית-כנסת בהרי אוראל שברוסיה. ראש הליגה נגד ההשמצה ברוסיה, אלכסנדר אקסלרוד, מסר לסוכנות הידיעות אינטרפקס, כי אלמונים ציירו על קירות בית הכנסת את הכתובות "מוות ליהודים". הקונגרס היהודי עולמי הקים היום כוח משימה מיוחד למלחמה באנטישמיות.
