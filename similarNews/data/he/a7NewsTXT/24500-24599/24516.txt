

שר האוצר סילבן שלום הינחה היום את מנהל המכס איתן רוב לקזז 8 מיליון ש"ח מהסכומים המיועדים לרשות הפלשתינית ולהעבירם לבתי-חולים בישראל.

הוראת הקיזוז באה כנגד חובה של הרשות הפלשתינית בשל אישפוז תושבים פלשתינים בבתי החולים בישראל. הרשות הפלשתינית קיבלה הודעה על החוב והסכימה לביצוע הקיזוז.

הכסף קוזז מכספי המיסים שישראל אמורה להעביר לרשות הפלשתינית, אך העברתם הוקפאה מאז תחילת האינתיפאדה.

ממשרד האוצר נמסר כי החוב של הרשות הפלשתינית לבתי החולים בישראל גבוה מ-8 מיליון ש"ח ולכן בעתיד הקרוב יקוזזו סכומים נוספים.


