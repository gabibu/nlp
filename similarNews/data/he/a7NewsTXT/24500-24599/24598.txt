

ח"כ אורי אריאל מהאיחוד הלאומי ישראל ביתנו, שהשתתף היום בישיבת ועדת החוץ והביטחון, אמר כי רה"מ שרון שב ואומר כי אין בכוונתו לפנות ישובים, ובכלל זה ישובים קטנים: "דין נצרים כדין ירושלים ותל אביב" אמר שרון.

עוד דווח אריאל כי לגבי קבר יוסף אמר שרון כי מקום זה צריך להיות בידי ישראל. בענין זה הפתיע גם ח"כ רן כהן שתמך בהחזקת קבר יוסף בידי ישראל.

רה"מ רמז גם כי תיתכן פעולה צבאית בחבל עזה, באם יתחדש גל הפיגועים: "אין חסינות לטרור בשום מקום" דברי שרון.

עוד הוסיף ח"כ אריאל כי רה"מ תומך במתן קצבאות ליוצאי צבא. אריאל הוסיף כי הגיש הצעת חוק בענין זה.




