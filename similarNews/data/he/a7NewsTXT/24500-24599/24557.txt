

ראש הממשלה לשעבר בנימין נתניהו קרא לראש הממשלה אריאל שרון להיפטר מערפאת. נתניהו סבור כי ארצות הברית תבין מהלך כזה אשר לדבריו יביא לרגיעה באזור. נתניהו אמר את הדברים במהלך פגישה עם ועידת השדולה היהודית איפא"ק בוושניגטון.

נתניהו הוסיף כי "יש לשלוח משקיפים אמריקנים לרשות הפלסטינית, וזאת על מנת לפקח על הליך הבחירה הדמוקרטית לאחר סילוקו של ערפאת".

כתב עתי"ם מוסיף כי נתניהו מתח ביקורת חריפה על ההחלטה להקים ועדה מטעם האו"ם לבדיקת פעולת צה"ל בג'נין. "ישראל אינה צריכה לקבל אף אחת ממסקנותיה של הוועדה מאחר שהארגון כולו הוכיח את חד-צדדיותו באי בדיקת אין ספור מעשי טרור ופיגועי תופת נגד ישראל ויתרה מכך, האו"ם העלים מידע ואף היטעה את ישראל בנוגע לחטיפת שלושת חיילי צה"ל ע"י החיזבאללה", אמר נתניהו בארה"ב.
