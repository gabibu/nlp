

משפחתו של מאיר פרנקו, שנרצח בסיני לפני כמה ימים, הגיעה להסכמה עם משרד החוץ, לפיה ייעשה מאמץ נוסף במהלך היום לקבל ממצרים את הדו"ח הפתולוגי בעקבות נתיחת גופתו של מאיר פרנקו.

המשפחה עתרה אמש לבג"צ נגד משרד החוץ, שאינו עושה די לדבריה, כדי לקבל את הדו"ח הפתולוגי. משפחת פרנקו דורשת לערוך ניתוח פתולוגי גם בישראל במכון לרפואה משפטית באבו-כביר, כדי לברר את נסיבות מותו של יקירם. לדבריהם, למאיר פרנקו לא היה רקע פלילי וחשוב להם לדעת כמה שיותר פרטים על נסיבות הרצחו.

אם המצרים לא יעבירו לישראל את הדו"ח, אזי יפנה שר החוץ שמעון פרס לעמיתו המצרי. הבנה ברוח זו הושגה היום בבית המשפט העליון.


