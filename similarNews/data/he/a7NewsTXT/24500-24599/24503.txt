

ממנהלת הכנרת נמסר לכתבתנו תמר יהל, כי גל הגשם האחרון ששטף את המדינה הוסיף למפלס הכנרת ביממה האחרונה 1 ס"מ ,שהוא תוספת של 1.7 מליון קוב מים מתוקים.

המפלס עומד כעת על מינוס 213.26 שהוא כארבע ורבע מטרים מתחת לקו האדום העליון.

יצחקי גל ממנהלת הכנרת מסר לכתבתנו כי לבד מתוספת המים למפלס הכנרת ,הגשם האחרון חוסך השקיה לכל הגידולים החקלאיים ברחבי הארץ, מונע התאדות, וכן מונע קיצוץ נוסף במכסות המים לחקלאות, כיוון שיש שיפור גם במאגרי מי התהום בכל הארץ.

עם זאת ציין יצחקי כי יתכן שמספר גידולים חקלאיים נפגעו כתוצאה מהגשמים המאוחרים. "אבל כל תוספת של גשם חשובה לנו" הדגיש גל.


