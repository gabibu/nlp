

יו"ר הכנסת ראובן ריבלין שוב תוקף את תוכנית ההתנתקות. ביום עיון בכנסת על המצוקה האנושית של הצפויים להיעקר, התייחס ריבלין גם לייסורי המצפון הצפויים להיות מנת חלקם של החיילים המפנים:

"אני לא רואה כיצד יוכל חייל בצה"ל לעמוד מול ביתה של טלי חתואל וארבע בנותיה הי"ד. ולהרים יד ולנקוש בדלת עם צו הגירוש. ומי שיעשה זאת, איני יודע איך יוכל לישון מאותו יום בלי ביעותים. מעבר לנזק של התוכנית ( בעיני- כמתנגד חריף) היא תחקוק בכולנו צלקת מכוערת, במפנים, במפונים, במי שהכריעו בכנסת ובממשלה על העקירה, במי שיחזו במראות בסלון ביתם- הימים מרים יהיו".

ריבלין הוסיף: "אין לנו אלא תפילה כי הערבות ההדדית תגבר. שהרי אחים אנחנו. גם המפנה וגם המפונה, יצטרכו להמשיך לחיות כאן ביחד ולהלחם על הבית המשותף, גם ביום שאחרי. כי עוד צופנים לנו שכנינו עלילות רבות".

