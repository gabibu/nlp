

גם חבר הכנסת לנדאו, ראש נאמני מצע הליכוד, ממתין להנהגתו של נתניהו את מתנגדי תכנית העיקרה של ראש הממשלה, כך מעריך יו"ר הליכוד בפ"ת בראיון לערוץ 7.

יו"ר סניף הליכוד בפ"ת, אורי פרג', אומר לערוץ 7 כי הוא אינו סבור ששרון ידיח את נתניהו בסופו של דבר, על הצבעתו בעד דחיית ההתנתקות, גם אם ייעדר מההצבעה בנושא בכנסת.

"לרה"מ יש מה להפסיד מלהדיח אותו, זהו שר אוצר מוצלח". פרג' מדגיש כי על אף שהוא מתנגד התנתקות הוא תומך במנהיגותו של נתניהו: "ההתנתקות בוערת בי, אני רץ בכל הארץ ועובד קשה כדי שלא תצא לפועל, אך יש לי שאיפות למנהיג שיוביל את עם ישראל להישגים, ואני רואה את ביבי ככזה. יש בו אהבה למדינה".

לגבי מועמדותו של עוזי לנדאו אומר פרג' "הלואי שעוזי היה יכול להוביל את המשאית הכבדה שנקראת מדינת ישראל. אבל גם עוזי עצמו אמר באחד הכנסים שאם ביבי ירים ראש נגד ההתנתקות - הוא יפנה לו את מקומו. אני שואף שהמחנה יתרחב   עוזי, עם המורדים, זה מחנה שנע כל הזמן סביב ה-13 איש. אנו רוצים להרחיב את המעגל, ואת ביבי אני רואה כאיש שיכול לעשות זאת". על הטענה לפיה נתניהו היה זה שנסוג מחברון בסופו של דבר, אומר פרג' "אתמול ביבי הצביע נגד הממשלה וזו התשובה שלו. לגבי ההצבעה בכנסת - אם הוא רואה שממילא אין רוב, באמת אין טעם להצביע נגד הממשלה, אבל אם יהיה רוב ברור שיצביע בעד דחית חוק ההתנתקות- הוא יצביע על דחית החוק גם נגד הממשלה".

