

בהתנגדות מזערית של ח"כ תמיר אישרה וועדת החינוך של הכנסת את יום ההנצחה לזכרו של רחבעם זאבי גנדי הי"ד. במהלך השבוע צפויה מליאת הכנסת לאשר את החוק.

אירועי הזיכרון הרשמיים לרחבעם זאבי גנדי שנרצח במלון היאט בירושלים על ידי חוליית מחבלים מארגון החזית העממית, יכללו טקס זיכרון ממלכתי, אירועי זיכרון רשמיים ברחבי הארץ, מלגות ללימוד מורשתו וחקר חייו, לימוד מורשת גנדי בבסיסי צה"ל ועוד. כמו כן יוקם מרכז חינוך ומחקר לזכרו של גנדי. האירועים יתקיימו מדי שנה ביום ל' בתשרי, הוא יום ציון הרצחו.

כאמור, נציגי השמאל בקרב חברי וועדת החינוך הביעו התנגדות חריפה לאישורו של החוק. חברת הכנסת יולי תמיר, ראש צוות התגובות של מפלגת העבודה הגדירה את ההצבעה לאישור חוק מורשת גנדי כיום שחור שכן מדובר לטעמה באדם שמורשתו גזענית. יצויין כי חבר וועדה נוסף, חבר הכנסת יוסי שריד נעדר מההצבעה.

בתגובה לדבריה של חברת הכנסת תמיר תהתה חברת הכנסת ענבל גבריאלי מדוע רק לשמאל מותרת הנצחת אישים? "גנדי היה אדם שהמדינה ראויה להתגאות בו ונפל קרבן לטרור הערבי", דברי גבריאלי.

כזכור, את הצעת החוק הגיש וערך חבר הכנסת אריה אלדד מהאיחוד הלאומי, הסיעה בראשה עמד גנדי הי"ד. אלדד מגדיר את מגמת חוק ההנצחה: "להנציח את זכרו של זאבי ולהנחיל לדורות הבאים את פועלו ומורשתו".

ליישום מגמה זו תוקם וועדה בה יהיו חברים נציגי המדינה, נציגי הממשלה ומשרדי הבטחון והחינוך כדי לעצב את אופיו של יום הזיכרון. את המלצותיה תגיש הוועדה לראש הממשלה.
(ש)
