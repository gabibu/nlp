

קבוצת אנשי עסקים מארה"ב מגבשת בימים אלו יוזמה חדשה, ולפיה יוקם מוקד חדש לסיוע בתביעות של אזרחים אמריקאים במהלך המאבק נגד הגרוש המתוכנן מגוש קטיף וצפון השומרון.
הצורך בהקמת המוקד הועלה לאחר שהתברר כי כי תושבים מחוץ לארץ יעשו את חודשי הקיץ בגוש קטיף וצפון השומרון, וזאת במטרה לסייע ולסכל את תוכנית הגרוש. כך מדווח בקו המאבק.

איש העסקים, ישראל אורנג, מיוזמי המוקד, אומר כי לאור התלונות הקשות על אלימות השוטרים, הוחלט להקים גב משפטי גם לתושבי חוץ לארץ. המוקד יאייש מערך של עורכי דין אמריקאים, ואלו יגישו תביעת בבית המשפט הפדרלי, נגד כל חייל או שוטר שיפגע באדם בעל אזרחות אמריקאית.
