

במהלך השבוע האחרון עלו 7 משפחות חדשות ליישוב שא-נור שבצפון השומרון. בכך עולה מספר המשפחות ביישוב ל-63. חלקם משתכנות עדיין בשכונות האוהלים. מזכיר היישוב, יוסי דגן, אומר כי הם מצפים למשפחות נוספות על אף שהיישוב כבר צפוף. "המערכה תוכרע גם בהצבעה ברגלים", סבור דגן. אתמול נחנכה ביישוב ספרייה חדשה בסיוע של המועצה האזורית שומרון. ליישוב ממשיכות להגיע בשבועות האחרונים קבוצות רבות כדי לבקר ולחזק.
