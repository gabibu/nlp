

אשה פלשתינית בהריון נפצעה היום בבוקר באורח בינוני עד קשה, מירי חיילי מחסום צה"ל באיזור שכם. כך טענו הפלשתינים היום בבוקר בכלי התקשורת שלהם.

לטענת הפלשתינים היתה האשה בדרכה לבית החולים רפדייה בשכם על מנת ללדת ואושר לה על ידי שלטונות צה"ל לעבור את מחסום חווארה, אך כשהגיע למחסום צה"ל השני, נורתה האש לעבר המכונית בה נסעה.

מצה"ל נמסר, שאש נורתה לעבר הרכב, שהיה בחזקת חשוד, לאחר שיושבי הרכב לא נענו לקריאות חיילי המחסום לעצור לצורך חיפושים.

כמו כן נמסר כי האשה נפצעה באורח קל ולא כפי שדווחו הפלשתינים כי נפצעה באורח בינוני עד קשה.

