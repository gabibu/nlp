

רכבו של אבו עלא הגיע אתמול למחסום ביציאה מרמאללה, נהג הרכב לא עצר במחסום, והחיילים ירו באוויר כדי לסמן לו לעצור מטווח של כ 50 מטר. לאחר שהרכב עצר זיהה הקצין במחסום את אבו עלא ואיפשר לרכב לעבור.
למרות שנסיעתו של אבו עלא תואמה עם משרד התיאום והקישור לא הועברה ההודעה על כך לחיילי המחסום. דובר צה"ל הודיע כי הוא מצטער על התקרית וכי צה"ל יסיק את המסקנות מהתקרית.
הפלשתינים טוענים כי החיילים ירו ופגעו ברכבו של אבו עלא, אולם חיילי המחסום מכחישים בתוקף האשמות אלו.
שר החוץ שמעון פרס התקשר לאבו עלא והביע את צערו על התקרית.
