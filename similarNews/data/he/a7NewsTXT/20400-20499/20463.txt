

כ-350 חיילים מהפלוגה הצ'כית התשיעית להגנה מפני נשק כימי הגיעו היום לתמרונים צבאיים עם כוחות אמריקנים וכוויתים, כך מסר שר ההגנה הכוויתי, שייח' ג'אבר מוחמד אל-סבאח.

"יחידה ראשונה של כ-350 חיילים הגיעה לכווית כדי להשתתף בתמרונים משותפים, יחד עם חיילים כוויתים ואמריקנים, לגילוי נשק גרעיני, בקטריולוגי וכימי. התרגיל יימשך שלושה חודשים", ציין שייח' ג'אבר.

השר הוסיף כי הכוחות הצ'כים יעזבו את כווית בתום שלושת חודשי התמרון המשותף.
