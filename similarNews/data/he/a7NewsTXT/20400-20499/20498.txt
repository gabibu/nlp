

לקראת חג הפורים, פנתה המשלחת הכלכלית בניו-יורק לכ-1,700 בתי כנסת בארה"ב, והמליצה להם לכלול מוצרים ישראליים בחנויות המכירה שלהם המארגנות משלוחי מנות.

המשלחת גם דאגה להעביר את רשימת הסיטונאים המספקים סחורות מתוצרת ישראל. היא הדגישה כי אפשר לקיים בכך מצווה כפולה: גם משלוח מנות לפורים וגם הפגנת תמיכה בישראל ובכלכלתה.

שרת התעשייה והמסחר, דליה איציק, בירכה על יוזמת המשלחת הכלכלית ואמרה כי הפעילות לקידום רכישת תוצרת ישראל תורמת תרומה גדולה למלחמה באבטלה.

היום מחלקים בארץ מאות משלוחי מנות מהתפוצות למשפחות שנפגעו בפיגועים האחרונים.
