

עיריית ירושלים ומשרד האוצר טרם הצליחו להגיע להסכמה, על סל ההטבות שיינתן לסוחרי מרכז העיר ולתושבי ירושלים עקב הפיגועים.

כזכור, בעקבות הפיגועים הקשים ברחוב יפו הורה רה"מ שרון לבנות סל הטבות על מנת לסייע לסוחרי מרכז ירושלים שעסקיהם נפגעו מאוד ורווחיהם ירדו בגלל הפיגועים.

כתב עתי"ם מוסר, כי משרד האוצר מסכים להפחית 50% מתשלומי הארנונה לסוחרי מרכז העיר וכן לממן שידרוג של תשתיות במרכז העיר. בישיבת הממשלה הנחה היום ראש הממשלה אריאל שרון את שר האוצר סילבן שלום, לכנס את הצוות העוסק בגיבוש סל ההטבות כדי שיגיע להחלטה סופית באופן מיידי.
