

הסנטורית הילרי קלינטון נחתה אמש בישראל.

עם הגיעה היא נאמה בירושלים, בכינוס השנתי של חברי "ועידת הנשיאים" של הארגונים היהודיים בארה"ב.

בנאומה תקפה קלינטון את ערפאת ואמרה כי הוא האחראי לאלימות באזור, וכי "הוא נכשל כמנהיג ובאי רצונו למנוע את הטרור הוא מוכיח כי אינו מוכן להיות מנהיג".

עוד הוסיפה הילרי קלינטון ואמרה, כי ערפאת משאיר אחריו שובל של אלימות ודם, הוא עושה שימוש בילדים, הוא קורא להם להיות שאהידים ומחנך אותם לאי הכרה במדינת ישראל.

קלינטון גם אמרה כי היא מזדהה הזדהות מלאה עם מדיניות ישראל כלפי הרש"פ.
