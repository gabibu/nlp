

יו"ר ועדת המודיעין של הסנאט בוב גראהאם אמר אתמול כי לפחות 100 מאנשי "אל-קאעידה" שוהים בארה"ב והם מהווים איום מיידי לפיגוע טרור.

"לפחות 100 מאנשי אל-קאעידה שוהים בארה"ב, כמה מהם זה זמן רב", ציין הסנאטור בראיון לרשת הטלוויזיה סי.אן.אן. "כולם אומנו כדי לבצע פיגועים אם יתבקשו לעשות זאת", ציין. "מדובר אולי באיום המיידי ביותר לפיגוע טרור נגד שטחנו", הוסיף.

"לארגוני טרור בינלאומיים אחרים סוכנים בתוך ארה"ב", אמר עוד גראהאם, מבלי לפרט.
