

שר ההגנה הגרמני רודולף שרפינג אישר את הדיווחים לפיהם כ-100 חיילי עילית גרמנים פועלים באפגניסטן, יחד עם כוחות אמריקנים, נגד רשת "אל-קאעידה".

שר ההגנה סירב למסור פרטים אודות פעולת חיילי העילית והיקפה, והקפיד להדגיש שהמשימה קיבלה אישור מקיף מהבונדסטאג (הפרלמנט הגרמני). "חיילים מפיקוד הכוחות המיוחדים (הגרמנים) נפרסו יחד עם חיילים מבנות בריתנו", אמר שרפינג, בהוסיפו שהפרלמנט וועדות ההגנה מדווחים באופן שוטף לפי הצורך, ובחשאיות.
