

קבוצת תוקפים ירתה רקטות לעבר בסיס צבאי אמריקני בשדה התעופה של קאנדהאר שבאפגניסטן. כך מסרו מקורות רשמיים בבסיס.

מפקדת הבסיס האמריקני מסרה בהודעה כי היו "שתי התפוצצויות במרחק של כקילומטר מחוץ לשדה התעופה, וששני כלי רכב חשודים ניצפו באיזור".

סיור משותף של חיילים קנדים ואפגנים נשלח למקום, והוא גילה 5 ראשי רקטות מתוצרת רוסית מסוג BM-12 במקום השיגור המשוער, מחוברים בפתילים רועמים ובנפצים, ללא משגרים. חיילים בבסיס מסרו שהתוקפים ניסו לירות את הטילים בצורה מאולתרת, בגין מחסור במשגרים.

חיילים אפגנים רדפו אחרי התוקפים, אבל "לא הצליחו ליצור אתם מגע, וחזרו לשדה התעופה של קנדהאר", נאמר בהודעה.
