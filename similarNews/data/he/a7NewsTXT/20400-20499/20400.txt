

משטרת פקיסטן מאמינה שכתב ה"וולסטריט ג'ורנל" דניאל פרל נרצח כבר לפני יותר משבוע, והביעה את חששה שהיא לא תמצא לעולם את גופתו, כך מסר מקור רם-דרג במשטרת פקיסטן.

המקור מסר כי המשטרה ממשיכה לבחון את קלטת הווידיאו המתעדת את הרצח וכי היא ממשיכה לתחקר חשודים.

"יעדה הראשי של החקירה ברגע זה הוא מציאת הגופה", אמר המקור לרויטרס. "אבל אנו פסימים מאוד בקשר למציאת הגופה, כי אנו סבורים שהוא נרצח לפני יותר משבוע".
