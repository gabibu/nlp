

בראיון לבטאון חיל-האויר אומר מפקד כוחות הנ"מ, תת-אלוף יאיר דורי כי חיל האויר מתכוון להציב סוללת טילי פטריוט באחד מבסיסיו במרכז הארץ, במטרה לספק הגנה אוירית לשמי ישראל מפני אירועים דוגמת מתקפת הטרור בארה"ב.

בחודש שעבר ערכו כוחות האוויר של צה"ל תרגיל גדול, שנועד לדמות תרחיש זהה לזה שאירע בארה"ב.

"מתקפת הטרור שהתרחשה בארה"ב המחישה את איום הטרור האווירי, שעלול להיות מופנה גם לעבר ריכוזי אוכלוסיה בישראל", הסביר מפקד כוחות הנ"מ, תת אלוף יאיר דורי. "אחד הנדבכים בנסיון לספק הגנה מקסימלית מפני איום כזה הוא הצבת סוללת פטריוט במרכז הארץ, בסמוך לנתיבי הטיסה הבינלאומיים שמגיעים לישראל ממערב למזרח", אמר.
