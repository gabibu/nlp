

עיראק עובדת על תוכנית גרעינית חדשה ומפתחת את יכולותיה בשטח הנשק הביולוגי, כך עולה מדיווח של עיתון גרמני. בעיתון מובאים ממצאים מדו"חות של סוכנות המודיעין הפדרלית הגרמנית (BND). העיתון מציין כי באתר אל-קאים, בו עיראק כרתה עופרת אורניום לפני מלחמת המפרץ ב-1991, מתבצעות עבודות תיקון ותחזוקה. בנוסף, רכשה עיראק חומרים כימיים הדרושים לתוכניותיה הגרעיניות.

בדו"ח נאמר כי יש ראיות ודאיות שעיראק ממשיכה לעבוד על רעלים ביולוגיים, ורוכשת יכולת להפעלת נשק ביולוגי נייד.

