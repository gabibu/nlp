

בתגובה לטענות המשטרה כי מתיישבים בחברון התקיפו שוטרים וניסו לחטוף נשק אומר דובר היישוב היהודי בחברון נועם ארנון כי "הבלשים התנפלו באלימות על נער והיכוהו במכשיר קשר. השוטרים הם שהפעילו אלימות קשה נגד ילדים ותושבים. לא נפצעו שוטרים- זו עלילת דם".

"בזמן שמתיישבי חברון נתונים תחת אש מחבלים יום ולילה, ובזמן שקיים מחסור חמור בשוטרים בכל הארץ משטרת חברון מקצה כוחות רבים ומיוחדים למצוד שיטתי ופרובקטיבי של יהודים. הזהרנו מראש את הגורמים האחראיים כי פעילות הבילוש מתסיסה ותביא לפיצוץ", הוסיף נועם ארנון.

תושבי חברון דורשים השעיית מפקד התחנה והפסקת התעללות המשטרה במתיישבים, נמסר בהודעתו.
