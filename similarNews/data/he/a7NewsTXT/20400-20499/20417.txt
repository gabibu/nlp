

שר הבטחון בנימין בן אליעזר הורה לצה"ל להוציא את כל הטנקים השוהים כעת בשטח רמאללה אל מחוץ לעיר. כתבנו קובי פינקלר כי החלטה זו התקבלה בקבינט בבוקר.

תגובות במערכת הפוליטית להחלטת הקבינט להמשיך את הסגר על עראפת אך להתיר לו לנוע בתוך רמאללה בלבד.

השר בני אלון אומר כי מוסדות סיעת "האיחוד הלאומי-ישראל ביתינו" יתכנסו כדי לבחון אם ההחלטה מספקת. השר אלון אמר ביומן ערוץ 7 כי באופן אישי לגביו ההחלטה אינה מספקת, משום שעל הקבינט היה להכריז על מלחמה כוללת ברשות. לדברי אלון, בתקופה האחרונה , קטנה השפעת האיחוד הלאומי על ראש הממשלה.

המפד"ל הודיעה כי תגיש הצעת אי אמון בממשלה. "זוהי החלטת זיג זג אופיינית", אומר ח"כ זבולון אורלב.

בשמאל הקיצוני , וברשות הפלשתינית מגנים את ההחלטה. ראש מר"צ יוסי שריד כינה את החלטת הקבינט מגוחכת. הפלשתינים מצהירים על ניתוק מגעים עם ישראל. הם הודיעו כי לא יבואו למפגש ביטחוני שתוכנן לאחר הצהריים.
