

במצרים החלו לקבור היום את קורבנות אסון הרכבת, שבו נספו בשבוע שעבר 357 בני אדם. מאות השתתפו היום בקבורה משותפת ב"בית הקברות של הגיבורים" בקהיר, של 109 הקורבנות מאסון שריפת הרכבת שלא זוהו.

אישים רבים, וביניהם יועצו המדיני של הנשיא חוסני מובאראק, אוסאמה אל-בז, נוכחו בטכס הקבורה שבמהלכו נאמרו תפילות באוירה מתוחה ורגשנית. הקורבנות שזוהו נקברו בלוויות נפרדות, כל קורבן על ידי משפחתו.

העתונות הממשלתית מסרה כח ועדת חקירה עובדת על הכנת דו"ח ותגיש אותו לתובע הכללי. לפי דו"ח זה, האסון נגרם מקצר חשמלי.
