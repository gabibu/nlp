

שר הביטחון בנימין בן אליעזר ייפגש בימים הקרובים עם ארבעת המועמדים לתפקיד הרמטכ"ל הבא של צה"ל ורק אחר כך יכריע מי יהיה המועמד עליו ימליץ לתפקיד בפני הממשלה, כך הכריז שר הביטחון בעקבות ידיעות בתקשורת כי כבר החליט מי יהיה מועמדו לתפקיד הרמטכ"ל.

בהודעתו של בן אליעזר נאמר עוד כי הוא יעדכן ויתאם את עמדתו עם ראש הממשלה. במערכת הפוליטית סבורים כי בן אליעזר ושרון יסכימו ביניהם על מועמד ולא ייתנו ביטוי לחילוקי דעות ביניהם בנושא- אם ישנם-כאלה. ארבעת המועמדים לתפקיד הרמטכ"ל הם האלופים דן חלוץ, מפקד חיל האוויר, משה יעלון, סגן הרמטכ"ל, עוזי דיין, יו"ר המועצה לבטחון לאומי, ועמוס מלכא, לשעבר ראש אמ"ן.
