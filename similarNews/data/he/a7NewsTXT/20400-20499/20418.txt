

יועצו הבכיר של השר לביטחון פנים יוסי מלמד אמר ביום שישי כי אין כל חדש בתוכנית אזורי החיץ עליה הכריז רה"מ שרון ביום חמישי בנאומו לאומה.

מלמד הדגיש כי התוכנית כבר נמצאת בשלבי פיתוח וכי מטרתה היא חיזוק השמירה על מה שהשרים מקפידים לכנותו "מרחב התפר" או "אזורי חיץ" כפי שקרא לכך שרון. תומכי התוכנית מקפידים להשתמש במונחים אלו כדי להדגיש כי הגדרות שיוצבו לא יקבעו את גבולותיה העתידיים של ישראל. מדובר בקטעי גדר שיגנו על מקומות התורפה, במרכז המדינה ובירושלים רבתי. קטעי גדר אלה, אמר מלמד, יתוגברו במכשולים שיחסמו מעבר כלי רכב והולכי רגל לתחומיה של "ישראל הקטנה". הוא ציין כי המכשולים הללו טרם הוקמו, ומירב תוכנית החיזוק של קו התפר נסמכת על הקמתם.

קו החיץ סביב ירושלים, "עוטף ירושלים" כפי שהוא מכונה בתוכנית הביטחונית, יוליכו מבית שאן בבקעת הירדן דרך נחל בזק, הר עמשא בדרום הר חברון ועד עין גדי, בהקיפם את ירושלים רבתי. במקומות כמו טול כרם וג'נין יהיו גם גדרות ולא רק סימונים, אמר מלמד. כוחות צה"ל ומג"ב יפטרלו בשני פסי החיץ, המזרחי והמערבי, וישתמשו באמצעיי תצפית חדישים שלא ניתן לפרטם מסיבות ביטחוניות, בנוסף לאמצעים לראיית לילה.


