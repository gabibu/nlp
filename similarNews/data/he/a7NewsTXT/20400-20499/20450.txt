

מפכ"ל המשטרה רב ניצב שלמה אהרונישקי קורא לציבור לנהוג חיי שיגרה בחג הפורים. "אנחנו עושים ונמשיך לעשות את כל מה שאנחנו יודעים לעשות. אני מקווה ומציע שהתושבים ימשיכו בשיגרה וימשיכו לחגוג עד כמה שאפשר תוך גילוי זהירות ועירנות ולקרוא לכוחות הביטחון במידת הצורך. מה שנדרש מאיתנו זה להמשיך את החיים והשיגרה שלנו", אמר המפכ"ל.

המפכ"ל הוסיף, כי חג הפורים הנוכחי מחייב את המשטרה במאמץ מתוגבר. "אנחנו בפריסת שיא של שוטרים, שוטרי מג"ב ומתנדבים. בימים האחרונים קיבלו תיגבור של חיילים כדי לתת ביטחון מקסימלי לתושבים בעיקר מתוך מטרה שהחג יעבור בשקט. עם ישראל יוכל לחגוג כפי שמגיע לו".
