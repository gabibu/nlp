

ששה פצועים, בהם אחד באורח קל עד בינוני וחמישה באורח קל, מפיצוץ שאירע היום בבוקר במפעל התעשיה הצבאית, סמוך למושב מצליח שליד רמלה.

כתב עתי"ם מוסר, כי סמוך לשעה 9 בבוקר אירעה תקלה בתהליך הייצור, ככל הנראה של אחד המתקנים במפעל. בעקבות התקלה, נשמע פיצוץ עז ומן הפיצוץ נפצעו, כאמור, ששה מעובדי המפעל.

צוותים של מד"א מתחנת אילון, שהוזעקו למקום, טיפלו בפצועים שהועברו לבית החולים קפלן ברחובות.

עוד נמסר שלמקום הוזעקו חוקרי תחנת משטרת רמלה וכן חוקר מטעם משרד העבודה, שפתחו בחקירה.

מהחקירה עד כה עולה, כי אין מדובר באירוע חבלני.

החקירה נמשכת.


