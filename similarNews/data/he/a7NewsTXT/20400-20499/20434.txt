

פורים השנה יהיה קר יחסית ובימים הקרובים תחול ירידה נוספת בטמרפורטורה - כך נמסר היום מן השירות המטרולוגי בבית דגן.

החזאי התורן בשירות המטרולוגי, אמר כי היום תחול, על פי התחזית, ירידה שבין 5 עד 8 מעלות בכל רחבי הארץ. כמו כן, ייתכן, במהלך היום, גשם מקומי שירד מדי פעם בפעם, בעיקר בצפון הארץ ובמרכזה.

ביום ב' עדיין יהיה קר ואולם, הרוחות החזקות של יום א' יחלשו. גשם מקומי יוסיף לרדת, בעיקר בצפון הארץ.

החזאי התורן הוסיף, שביום ג' ירד, על פי תחזית השרות המטרולוגי, גשם קל מצפון הארץ ועד צפון הנגב מלווה ברוחות פחות חזקות, אולם תחול ירידה נוספת בטמרפרטורות ועל פי התחזית הן אף תהינה נמוכות לעונה.


