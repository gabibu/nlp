

מפקד המודיעין הכללי הפלשתיני תאופיק טיראווי אומר כי המעורבים ברצח השר זאבי לא יוסגרו לישראל וגם לא לצד אחר.

בראיון לעיתון הפלשתיני אל איאם אמר הקולונל טיראווי כי העצורים הועברו משכם לרמאללה בידיעת שלטונות ישראל ולאחר שניתנו למעבר ערבויות בינלאומיות.

גורם פלשתיני מסר כי הרשות הפלשתינית מיהרה לעצור אותם לפני שישראל תחסל אותם. לטענתו ניסתה ישראל מספר פעמים לחסל את המעורבים ברצח השר זאבי.
