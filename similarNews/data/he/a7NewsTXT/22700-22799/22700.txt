

יותר מחמשים סדרים ציבוריים ייערכו השנה בקהילות יהודיות בעולם מטעם הסוכנות היהודית, מהודו ועד הונגריה. בסדרים אלה ישתתפו יותר מעשרים אלף מיהודי מדינות חבר העמים, והודפסו למענם הגדות מיוחדות לפסח בשפה הרוסית.

משלחת סטודנטים מאילת יצאה היום לקישינב כדי לקיים שם סדר משותף לקהילה היהודית המקומית, יחד עם סטודנטים מקנדה. כאן בארץ ישתתפו ששת אלפים עולים בסדרים שתקיים הסוכנות בשלושים ושנים מרכזי קליטה.
