

40 פלסטינים נעצרו הלילה בפעולה של משטרת ראש העין בכפר קאסם

ארבעים ערבים מהרש"פ, ביניהם שישה מרצועת עזה, נעצרו הבוקר בכפר קאסם צפונית לראש העין. המעצרים היו במסגרת מבצע מיוחד שערכה משטרת ראש-העין, בשיתוף עם מרחב שרון של המשטרה ומשמר הגבול.

בעקבות מידע מודיעיני שהגיע לתחנה, בוצעה במהלך הלילה פעילות בכפר קאסם במהלכה נעצרו בין השאר ארבעה תושבי הכפר, שהלינו בביתם את תושבי הרש"פ שלא היו ברשותם אישורי שהייה. העצורים הועברו לשירותי הביטחון.


