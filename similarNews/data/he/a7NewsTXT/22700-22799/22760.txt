

מועצת יש"ע פירסמה אמש הודעה נזעמת לאחר שבמהדורת החדשות המרכזית של ערוץ 2, לא היה אזכור כלשהו לרציחתו בידי מחבלים ולהלווייתו של תושב עתניאל אבי סבאג.

דובר המועצה, יהושע מור-יוסף, אומר כי הדבר מעיד על אטימות ומוכיח שלבו של ערוץ 2 גס בדמם של נרצחים תושבי ההתנחלויות.

מור-יוסף מציין כי במהדורה אמש היה אזכור נרחב של ביקור הסופרים הפרו פלשתינים ברמאללה ושל טקס האוסקר והוא תובע מהערוץ לתקן את המעוות.

מחברת החדשות של ערוץ 2 נמסר בתגובה כי הוכנה כתבה על הרצח ליד עתניאל אך היא לא שודרה בגלל התמשכות נאומו של ראש-הממשלה אמש.
