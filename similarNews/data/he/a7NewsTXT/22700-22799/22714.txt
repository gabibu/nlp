

יאסר ערפאת כינס הערב את חברי הקבינט ומפקדי הבטחון הפלשתינים לדיון מיוחד בהצעתו של השליח האמריקני אנתוני זיני.

בכיר ברש"פ מסר כי הנטייה ברשות לקבל חלקים מההצעה. זאת, בעיקר בשל לוח הזמנים שהוצג ע"י השליח האמריקני זיני, המדבר על הצעת פשרה של שלושה שבועות ליישום מסמך טנט. נזכיר כי ישראל דורשת 4 שבועות ליישום מסמך טנט והפלשתינים שבועיים.

הבכיר אמר עוד כי אין ספק, שבהצעת זיני, המגשרת בין הצעות שני הצדדים, קיימים אלמנטים חיוביים שעונים על הדרישות של הפלשתינים.
