

השר לבטחון פנים עוזי לנדאו יצא היום ביוזמה חדשה שתאפשר לגייס למשטרה מועמדים במסגרת חוק גיוס חובה.

נציין כי כי עד-כה כל אזרח ישראלי שהגיע לגיל 18 גוייס לצבא במסגרת חוק גיוס חובה. בעקבות המצב הבטחוני הקשה וחוסר בכח אדם במשטרה, החליט השר לנדאו ליזום שינוי חקיקה בחוק גיוס החובה אשר יאפשר למועמדים להתגייס במקום לצבא - למשטרת ישראל.

השר לנדאו הנחה את מפכ"ל המשטרה להערך לאלתר לעבודת מטה שתקדם את היוזמה, ואף הנחה את היועצת המשפטית של המשרד לבטחון פנים לבחון יחד עם היועץ המשפטי לממשלה את השינוי הנדרש בחוק כדי להביא באופן מעשי לגיוס מועמדים למשטרת ישראל בתקופה הקרובה.
