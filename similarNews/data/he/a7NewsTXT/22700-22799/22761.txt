

רעידת אדמה פקדה אתמול את צפון אפגניסטן, והותירה אחריה לפחות 600 הרוגים ופצועים, ויותר מ-10,000 איש ללא קורת גג, מסרו מקורות במשרד ההגנה ובנציגות האו"ם בקאבול.

"כ-4,000 בתים נהרסו, ויותר מ-10,000 איש נותרו ללא מחסה. כ-600 בני אדם נהרגו או נפצעו", אמר מירא ג'אן, דובר מטעם משרד ההגנה.

מקאבול נמסר עוד כי לממשלת אפגניסטן אין אמצעים להתמודד עם המצב ולסייע לנפגעים, הזקוקים לביגוד, אוהלים, מזון ותרופות. "עדיין לא שלחנו צוותי סיוע למחוז באחלן. אין לנו ציוד לשלוח או אמצעים להפעיל צוותי סיוע", אמר בכיר אפגני,

ממשלחת האו"ם בקאבול נמסר כי ברעש נהרגו יותר ממאה בני אדם, וכ-200 בתים נהרסו בעיר נאהרין, צפונית לקאבול.
