

שר החוץ שמעון פרס סיכם עם ראש ממשלת סין ג'ו רונגג'י על הקמת צוותי עבודה משותפים שיבחנו אפשרויות להרחבת שיתוף הפעולה הכלכלי בין שתי המדינות.

ראש ממשלת סין העלה על נס את רמתה המדעית של ישראל והביע את רצונה של בייג'ין לחלוק עם ישראל בתחום זה. "בתחום ההי-טק יש לנו הרבה מה ללמוד מישראל", אמר ראש ממשלת סין.

השר פרס התייחס שם למצב בישראל ואמר כי הממשלה מעוניינת בהפסקה מיידית של האש ובחידוש התהליך המדיני. "ברור לנו כי את האש במזרח התיכון צריך לכבות גם במים. קרי, בהידברות מדינית ולא רק באש", אמר פרס במסיבת עיתונאים בביג'ין.
