

תשעה שופטי בג"ץ יפרסמו מחר את החלטתם בעניין חוק "הנדל" שהסדיר את שידורי ערוץ 7 וקבע כי מותר לתחנה לשדר מהיבשה.

מדובר בחוק שהתקבל בכנסת לפני שלוש שנים, אך יישומו הוקפא בשל עתירה לבג"ץ שהגישו חברי הכנסת איתן כבל, יוסי שריד ואברהם פורז. בזמנו הצטרף היועץ המשפטי לממשלה אליקים רובינשטיין לעותרים מהשמאל, ואילו היועץ המשפטי של הכנסת הגן על החוק, שאותו הגיש חבר הכנסת צבי הנדל.

יצויין כי החוק נרשם בספר החוקים של המדינה ופירוש הדבר כי התחנה חוקית ושיריה חוקיים. בעקבות עתירת אנשי השמאל הוציאו שופטי בג"ץ צו ביניים שמנע מהמדינה ליצור קשר עם בעלי התחנה.

שר התקשורת רובי ריבלין הכריז לאחרונה כי משרדו אינו מתכוון להגיש חוק שיסתור את חוק "הנדל".
