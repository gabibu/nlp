

אישים רבים בציבוריות הישראלית מבקרים בחריפות את חלטת הבג"צ מהבוקר לבטל את חוק הנדל. מדיווחים הקודמים הובאו דבריהם של יוזם החוק, ח"כ צבי הנדל, ח"כ זבולון אורלב וח"כ מיכאל קליינר.

גם ח"כ אביגדור ליברמן מהאיחוד הלאומי ישראל ביתנו תוקף את החלטת הבג"צ באומרו: "שוב הוכיח בג"צ את נטיותיו. פסיקות הבג"צ הן נגד הימין ולטובת השמאל. התערבותו של בג"צ ברשות המחוקקת בפסיקותיו, כגון בעניין ערוץ 7, מוכיחה את חד צדדיותו ואת הצורך והחובה להקים בית משפט לחוקה במדינת ישראל.

הרב יצחק לוי מהמפד"ל קורא לרה"מ שרון לפעול באופן נחרץ ומיידי כדי למצוא הסדר חוקי שיאפשר את המשך שידורי ערוץ 7. "זה השופר היחיד של ציבור עצום שלצערנו איננו מוצא את ביטויו בערוצי תקשורת אחרים", דברי ח"כ הרב לוי.

את הידיעה מסר כתבנו חגי סרי.
