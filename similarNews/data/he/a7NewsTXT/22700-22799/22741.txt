

אתמול במהלך מסיבת עיתונאים ברמאללה השווה הסופר ז'וזה סאראמאגו, חתן פרס נובל בין חיילי צה"ל הפועלים למנוע פיגועי מחבלים מהרש"פ לבין פעולות הנאצים במחנות הריכוז. "השיטות שנוקט הצבא של ישראל בשטחים", כך אמר, "מזכירות את שיטות הפעולה של מחנות ריכוז כמו אושוויץ".

דובר משרד החוץ בירושלים הגיב על דברי סראמאגו, מחבר הספר על העיוורון: "מר סראמאגו הוכיח עיוורון מוחלט ושיכחון היסטורי מפתיע, כאשר ערך השוואה של הבלתי ניתן להשוואה. אם מצב הפלשתינים קשה, האחריות לכך נופלת על מנהיגיהם, שסירבו להצעות השלום של ישראל ומנצלים את סבל בני עמם כדי לקדם חזון פוליטי שמטרתו היא השמדת מדינת ישראל", אמר הדובר.

"צר לנו שסראמאגו, הסופר המוערך כל -כך בישראל, נפל לפח התעמולה הפלשתינית", סיכם הדובר.

ח"כ יוסף (טומי) לפיד אמר הבוקר בגלי צה"ל כי דברי סאראמאגו הם דבריו של של מלומד טיפש, שאינו מבין דבר במתרחש .



