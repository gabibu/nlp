

"הוויכוח בתוכנו הוא בין האצולה ובין הנהנתנים", אמר היום השר לביטחון פנים עוזי לנדאו בטקס הענקת תעודות הוקרה לשוטרים שסיכלו פיגועים. "הוויכוח הוא בין אנשי הגבינות והיין שאין בליבם פנימה סולידריות עם החברה בה הם חיים, ובין האצולה שבתוכנו, אנשים כמוכם", כך אמר השר לשוטרים אשר קיבלו מידיו את תעודות ההוקרה.

במהלך הטקס הוענקו תעודות ל-9 שוטרים, אשר סייעו בסיכול פיגועים ובמניעת אסונות על ידי חיסול מחבלים במקומות שונים ברחבי הארץ. תעודות הוקרה הוענקו לסמל ראשון אולג ליבשין ורב סמל קובי מור, שהשתתפו במרדף אחר מחבל סמוך לאולם בית ישראל באשדוד ב-10 במארס והביאו למעצרו.
