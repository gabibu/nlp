

במשטרה הושלמו ההכנות להערכות המוגברת לקראת חג הפסח וארועי חול המועד אשר יתקיימו במקומות רבים ברחבי הארץ.

פעילות הבטחון השוטף תקיף את הערים, מקומות התפילה, אתרי נופש וקייט, תחונת הסעה ובאתרים המהווים מוקד לריכוזי קהל. בבתי הכנסת יוצבו מאבטחים וישולבו מתנדבי משא"ז על מנת לאפשר לאזרחים להתפלל בבטחה.

"משטרת ישראל תעשה כל שביכולתה על מנת לאפשר לעם ישראל לחגוג את החג בשלום ובבטחה, ותתפרס בכוחות מתוגברים על מנת להגביר בקרב האזרחים את תחושת הבטחון לה זקוקים במיוחד בתקופה זו", אמר מפכ"ל המשטרה רנ"צ שלמה אהרונישקי.

מפכ"ל המשטרה קרא לציבור לגלות ערנות המסייעת ותורמת רבות למשטרה בפעילותה, ולא להסס להזעיק את המשטרה באמצעות מוקד 100 בכל מקרה בו יעלה חשד כלפי אנשים, רכב או חפצים חשודים, על מנת שאלה יטופלו במהירות ובאופן מקצועי על ידי המשטרה.
