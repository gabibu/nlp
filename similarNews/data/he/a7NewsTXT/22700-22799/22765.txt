

כתב היומון האוסטרלי "סידני מורנינג הראלד" השתתף השבוע ב"טקס" הענקת המחאות למשפחות מחבלים מתפוצצים שביצעו פיגועים בישראל שהתקיים בטול כרם. לפי דיווח הכתב ממשלת עיראק חילקה כ-500 אלף דולר למשפחות המחבלים.

לדברי הכתב מגמת הענקת ההמחאות ל 47 משפחות של המחבלים שהתפוצצו היא לעודד "מתנדבים עתידיים" נוספים להתפוצץ, נמסר ביומון.

לפי הדיווח "התעריף" הוא: אלמנה או נציג משפחה של מחבל מתאבד קיבלו המחאה בסך 25 אלף דולר, בעוד שבני משפחותיהם של מחבלים שנהרגו במהלך התקפות על חיילי צה"ל קיבלו מענקים של 10,000 דולר.

יותר מ-10 מיליון דולר כבר הוענקו מטעם ממשלת עיראק למשפחות המחבלים מאז פרצה מלחמת אוסלו לפני שנה וחצי.

בכיר המייצג את עירק אמר לכתב האוסטרלי כי המענק המחולק למשפחות של מחבלים מתאבדים גדול יותר ב -15 אלף דולר, (מהסכום שהוענק להרוגים "רגילים"), במטרה לעודד את ביצוע פיגועי ההתאבדות.

בכיר ברש"פ הביע תודות לעיראק ואמר כי יש לכבד מדינה זו, המדינה הערבית היחידה שתורמת באופן רישמי לעניין הפלשתיני.
