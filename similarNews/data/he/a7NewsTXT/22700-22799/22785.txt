

ברחבי העולם היהודי, יקיימו הערב המוני בית ישראל בדיקת חמץ. סוף זמן אכילת חמץ מחר: תשע ועשר דקות. סוף זמן שרפת חמץ עשר עשרים ושמונה דקות.

והשנה, לראשונה בענף הביטוח, ביטוח מלאי החמץ שנמכר בפסח. על פי ההלכה יש איסור בהחזקת חמץ במשך כל חג הפסח, אבל מי שמחזיק במלאי שיש בו הפסד מרובה יכול למכור את חמצו לאינו יהודי למשך כל החג בתנאי שמדובר במכירה ממשית. לאור זאת קיימת שאלה הלכתית מה דינו של מלאי חמץ שהתקלקל, הושמד או נפגע באסון טבע כלשהו. האם המבוטח שמלאי החמץ אינו שלו בתקופת הפסח יוכל לתבוע את הביטוח בגין אובדנו? לכן החליטה חברת הביטוח איילון להרחיב את פוליסת הביטוח שיכלול כיסוי לכל המוצרים שהינם חמץ כפי שהיו בידי המבוטח בערב החג או שנמכרו מכוח מכירת חמץ. כך מדווח כתבנו קובי סלע.
