

משרד התיירות באמצעות "החברה הממשלתית לתיירות", בשיתוף "קרן הקיימת לישראל" מכשירים מסלולי טיול בארץ התנ"ך, כפרוייקט ארצי שיפותח במסגרת תוכנית רב שנתית.

סמנכ"ל תכנון ופיתוח במשרד התיירות, משה ריגל, מוסר כי מטרות הפרוייקט הן: להגביר את המודעות לשימוש במוטיבים תנ"כיים בסיורים וטיולים ברחבי הארץ, להגביר את הזיקה והזיהוי של מסלולים ואתרים עם הסיפור התנ"כי במקום התרחשותו, לחשוף אתרים הקשורים להתרחשויות תנ"כיות ולשפר את תנאיי הביקור בהם הן לתיירות הנכנסת והן לתיירות הפנים.

לדברי ריגל, הפרוייקט יאתר בשלב ראשון פיתוח מסלולים בעקבות התנ"ך בשני אזורים מובילים: יואב- יהודה והעמקים. הפיתוח המתוכנן יכלול: שיפורי דרכים ושבילים, שדרוג תשתית פיזית, שילוט בשפת עיצוב ייחודית, המחשה ופעולות שיווק.
