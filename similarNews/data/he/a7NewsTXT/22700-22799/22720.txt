

ראש הממשלה אריאל שרון נואם כעת בכנס ליכוד במצודת זאב בתל אביב. בפתח דבריו הודה שרון לחיילי צה"ל ולמערכת הביטחון על מערכתם נגד הטרור. כמו כן שיבח את תושבי יש"ע על עמידתם מול הטרור.

שרון אמר כי הוא מעוניין להרחיב את הממשלה וכי הוא קורא למפלגות שעזבו את הממשלה לשוב אליה במהרה.

"מעולם לא הבטחתי פתרונות קסם, אין פתרונות כאלה. זה מערכה קשה ומורכבת. אנחנו עם חזק ונמשיך להתקיים לעד כמדינה יהודית, ציונית, ריבונית ודמוקרטית", אמר שרון.
