

הדוורים בבאר-שבע פתחו היום בשביתה וביום ו' יצטרפו לשביתה הדוורים בכל הארץ, כך מוסר כתבנו משה פריאל.

השביתה הוכרזה בטענה למחסור חמור בכוח אדם ונטל עבודה כבד על הדוורים. בבאר-שבע קיימים 58אזורי חלוקה ורק 55 דוורים מופעלים בהם, כמחציתם עובדי הרשות, והאחרים, עובדי קבלן.

בהסתדרות טוענים שגם בלי להתחשב ביציאת דוורים לחופשות, מילואים, ימי מחלה ועוד, נוצר עומס עבודה בלתי נסבל על הדוורים. זאת, כשכל פעם מוטל על מחלק אחד לתת שירות בשניים או אף בשלושה אזורי חלוקה.
