

"נצחונו של שרון הוא הפסד קשה וחמור של כולנו. הציבור התרגל שאפשר לחיות אחרי החורבן, וניצחונו של שרון הוכיח שמעשה הגירוש יצר תודעה חדשה", כך אומר היום משה פייגלין יו"ר מנהיגות יהודית בליכוד.

בראיון ליומן הצהרים של ערוץ 7 השיב פייגלין על השאלה איך ניצח ראש הממשלה במרכז לאחר שפינה תוך שבוע את כל גוש קטיף, "שרון עשה לליכוד מה שרבין עשה באוסלו למפלגת העבודה, רבין בהסכמי אוסלו הכניס למפלגת העבודה את דעות השמאל הקיצוני, את אותו תהליך מעביר שרון את הליכוד ואת כל הציבור היהודי, השאלה שכולנו נדרשים לענות לה היא מה עושים בקשר לזה, שרון הולך לרוץ לראשות הליכוד וסיכוייו לנצח גברו לאחר שזכה בפריימריז", "אסור שנשלה את עצמנו שנמצאים מגרשים שלא קיימים, עם ישראל נמצא היום בליכוד, מי שחושב להקים אלטרנטיבה מחוץ לליכוד טועה".

בתשובה לשאלת כתבנו עוזי ברוך האם ייתכן שעם ישראל הפסיק לחשוב במונחים של חשיבות ארץ ישראל השיב פייגלין שודאי שעם ישראל הפסיק לחשוב במונחים כאלו, "אנחנו יכולים להיכנס לכתה ולחנך את התלמידים להתנהג בצורה שונה... רק אם נלחמים במגרש הרלוונטי, כשהתחלתי לפקוד אנשים לליכוד הצבתי מטרה של 40000 מתפקדים ומתוכם הגעתי ל-10000, מתוך 80000 ליכודנקים, אם המהלך היה מצליח היינו ממלאים את המאבק במגרש הרלוונטי, לכנסת היום אין שום משמעות, יש מגרש אחד שהוא הליכוד והסקרים קובעים שהוא הולך רק לעלות, מי שיעמוד בראשו הוא זה שיהיה ראש הממשלה ברצותו יגשים את מדיניות המחנה הלאומי וברצותו יגשים את מדיניות השמאל הקיצוני... הכלי הפוליטי המשמעותי היחיד שיש היום הוא ההתפקדות לליכוד, נניח שלליכוד היה היום 5 מנדטים פחות ולאיחוד הלאומי 5 מנדטים יותר זה היה מונע את ההינתקות?... אם רק רבע מנדט היה מתפקד ליכוד, ולא זורק את הקול לאיזה סקטור צדדי המצב היה נראה היום אחרת" סיים פייגלין.

להאזנה לראיון
