

מתוך 4376 יינות זכה "הרי גליל יראון 2002" יין הדגל של יקב הרי גליל, מקיבוץ יראון, להיכלל בזוכי מדלית הזהב בתחרות הבינלאומית היוקרתית "מונדוס-ויני 2005" שהתקיימה בנוישטאט גרמניה.

גם מדליית כסף ישראלית הושגה בתחרות זו - "הרי גליל שרדונה 2004" זכה במדלית כסף באותה תחרות.

תחרות ה"מונדוס-ויני" הפכה בשנים האחרונות לתחרות הגדולה והיוקרתית ביותר בגרמניה, שבה מתקיימת טעימת מגוון היינות הגדול ביותר. התחרות מאורגנת על ידי או.אי.וי (OIV) הבינלאומי.

בתחרות היוקרתית נבחנו 4376 יינות משלושים ואחת מדינות ושופטיה, אנשי ענף היין, מגיעים ממספר מדינות בעולם. רק 1448 יינות זכו במדליות כלשהן ביניהם היינות מיקב הרי גליל. מדליות זהב הוענקו ל-406 יינות שנבחנו מכל העולם, מדליות כסף הוענקו ל-1025 יינות.

יצויין כי על פי החוקים הנוקשים של ארגון או.אי.וי (OIV) ניתן לחלק מדליות רק ל-30% מהיינות המתקבלים לתחרות.

כאן המקום להוסיף ולציין כי זו השנה הראשונה(!) בה יקב הרי גליל משתתף בתחרות זו.
(ש)
