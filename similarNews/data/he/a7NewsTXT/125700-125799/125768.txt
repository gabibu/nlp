

לאחר שהוברר כי בכוונת חברת 'שטראוס לממן את "מצעד האהבה" הפרובוקטיבי בחוצות תל אביב במהלך חג הסוכות, קורא הרב אמנון יצחק להחרים את החברה ומוצריה.

תוך שהוא מציין את עובדת היותו של הציבור החרדי מהווה שמונה אחוזים מכלל לקוחותיה של חברת שטראוס קורא הרב אמנון יצחק לציבור זה להחרים את החברה ואת מוצריה. זאת בעקבות הכוונה בהנהלת החברה לממן את המצעד הפרובוקטיבי "מצעד האהבה" שאמור להיערך במהלך חול המועד סוכות בחוצות תל אביב.

באתר האינטרנט שלו 'שופר' קורא הרב יצחק לציבור הדתי שלא להתרשם ממודעות פרסום של 'שטראוס' בעיתונות החרדית. זאת למרות שמטבע הדברים תותאמנה הפרסומות לאופיו של המגזר. לקריאה זו יוצא הרב יצחק בעקבות מידע ולפיו החברה תממן את המצעד בכדי לקדם את המוצר 'מילקי' שזכה לנוסחאות חדשות בתקופה זו.

דובר 'שטראוס' מחלבה מסר בתגובה כי "כמו בשנים קודמות תנובה עם 'יופלה' וחברות אחרות שנתנו חסות למצעד החליטה גם 'שטראוס מחלבות' להיות אחת מנותנות החסות למצעד השנה שמיועד לבני נוער המבקשים לשמוח ולהינות מפסטיבל סוף קיץ מרענן. יצוין כי חלילה המצעד לא יערך בחג או חלילה יהיה בו חלול שבת. אנו ב'שטראוס' מחלבה מכבדים את החג בהצדעה ובכבוד".
(ש)
