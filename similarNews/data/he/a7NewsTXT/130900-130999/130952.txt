

הפרופסור להיסטוריה גרמנית משה צימרמן מהאוניברסיטה העברית שוחח ביומן הצהרים של ערוץ 7 אודות כניסתה לתפקיד הקנצלרית הגרמנית החדשה של אנגלה מרקל.

לדברי פרופ' צימרמן המדיניות הגרמנית כלפי ישראל אינה צפויה להשתנות, וכתמיד היא תהיה פחות או יותר תומכת בישראל.

פרופ' צימרמן תיאר באזני קובי פינקלר את הרכב הפרלמנט הגרמני כדומה באופן כללי לזה הישראלי שלמעט המפלגה הירוקה שאין לה מקבילה ישראלית הרי שלאחרות יש מקבילה שכזו. פרלמנט זה מורכב מחמש מפלגות בסך הכל.

לדעתו של צימרמן היותה של מרקל נציגה של מזרח גרמניה גם היא אינה אמורה להשפיע על מדיניות החוץ הגרמנית למעט ההתייחסות מסוייגת לנשיא רוסיה ולדימיר פוטין.

צימרמן התייחס גם למכירת שתי הצוללות לישראל ואמר שהמכירה נעשתה על ידי השלטון הקודם וללא כל קשר לממשל החדש. לדעתו לא צפויה מרקל לבצע פניית פרסה ולבטל עסקה שכזו בשל אותה מדיניות קבועה של גרמניה כלפי ישראל.

לדברי צימרמן התחושה כיהודי בגרמניה אינה קשה מכל מקום אחר באירופה למרות זכרון העבר המעיק ללא ספק.

את הדברים אמר צימרמרן ביומן הצהרים של ערוץ 7.
(ש)
