

גורמי ביטחון בלבנון דיווחו כי לפנות בוקר מטוסים של חיל האוויר הישראלי פיזרו בשמי ביירות אלפי כרוזים בערבית לתושבי ביירות ופרבריה המגנים את פעילות חיזבאללה.

וזה לשון הכרוז "מי באמת מגן על לבנון?, ומי משקר לכם ושולח את ילדיכם לקרב שהם אינם מוכנים לו? מי מייחל לחזרת ההרס והחורבן? ומי משמש כלי בידי איראן וסוריה?". כתשובה לכל השאלות נכתב בכתב גדול ומודגש: "חיזבאללה גורם נזק עצום ללבנון". הכרוז נחתם בשם מדינת ישראל.

צה"ל הפיץ כרוז בעבר בלבנון הקורא לתושביה לא להמר על עתידם.

וזו לשון הכרוז: "אל תתנו לחיזבאללה להמר על עתידכם, ולהביא להסלמה ולפגיעה בעם הלבנוני, שבחר בדרך אחרת של יציבות. מדינת ישראל רואה בממשלת לבנון אחראית לכל פעילות עוינת, ומצפה ממנה לפעול מיד לעצירת החיזבאללה".

כאן המקום להזכיר כי בעבר, צהל הפיץ כרוזים גם לפלשתינים ברחבי חבל עזה בהם נכתב: "צהל ימשיך לפעול נגד ארגוני הטרור עד להפסקה מוחלטת של פיגועי הטרור. על מנת להימנע מפגיעה בשלומכם התרחקו מאזורי שיגור הרקטות".

בכרוז שפוזר ברצועה מופיע מספר טלפון סלולרי אליו יכולים התושבים להתקשר ולדווח על פעילותם של יורי קסאמים ורקטות אחרות. "כעת יכול כל תושב לסייע בהגנה על עצמו ועל בני ביתו מפגיעת יורי הרקטות! אל תהסס! למניעת ירי הרקטות חייג למספר הטלפון הבא ומסור מידע על פעילותם של גורמים אלו", נאמר בכרוז.

לעומת כוונותיו של צה"ל נמסר בנסיון עזה של הכרוזים כי ההתייחסות הפלשתינית הייתה שלילית. בתא הקולי המדובר הושארו קללות וגידופים כלפי צה"ל.
