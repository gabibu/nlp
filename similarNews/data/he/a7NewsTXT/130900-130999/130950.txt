

חברת הכנסת גילה פינקלשטיין מספרת על הבטחה שקיבלה ולפיה ישוריים ברשימת הימין המאוחדת החדשה מקום לאישה דתית. לטעמה לא די במקום החמישי בו היא עצמה מצויה כיום. ראיון.

בראיון ליומן הצהרים של ערוץ 7 התייחסה חברת הכנסת גילה פינקלשטיין לאיחוד מפלגתה המפד"ל עם האיחוד הלאומי, איחוד מפלגות שעליו הכריז אמד באופן רשמי יו"ר המפד"ל, חבר הכנסת זבולון אורלב.

לדבריה מדובר בחזון של הקמת בית פוליטי לכל הציבור הדתי לאומי, "בית שידאג לסוגית השבת, ידאג לסוגיות הדת, לחינוך, לערכי היהדות, טיפול בעוני, ההתיישבות בכל חלקי הארץ ונושאים נוספים בהם דאגה לאנשי הדגל הכתום".

פינקלשטיין אומרת שהאיחוד יביא לתוספת כוח למאבק למען ערכי יהדות ולאומיות כשלמען המהלך יחברו גורמים בציבור הדתי והמסורתי גם יחד. להערכתה כוח גדול שכזה יוכל להוות לשון מאזניים שתכריע בסוגיות מדיניות משמעותיות ולא כפי שהיה באירועי ההתנתקות שיצאו לפועל מבלי שהיה בכוחו של הציבור הדתי לאומי לבלום אותם.

באשר למועמדים להנהגת הליכוד אומרת פינקלשטיין כי עד כה אין מועמד מועדף למפלגתה, ולפי שעה מתקיימים מפגשים עם המועמדים השונים וזה אשר יוכיח נאמנות רבה יותר לעקרונותיה של המפלגה המאוחדת יזכה בתמיכת אנשיה.

לשאלת המראיין קובי פינקלר אם אינה חוששת למקומה ברשימה הבאה, אומרת חברת הכנסת פינקלשטיין כי חשובה בעיניה מקומה של האישה הדתית ועל כן, לבקשתה, הובטח לה שמקומן של נשים לא יופקר ברשימה המשותפת וצפוי שיריון. לטעמה לא די במקום החמישי לשיריון זה.

פינקלשטיין התייחסה לפעילותה הפרלמנטארית למען הילד: "הילדים מהווים שליש מאוכלוסיית המדינה ולמרות זאת אין חוק שמסדיר את ההתייחסות לפלח אוכלוסיה זה". לדבריה זכויות הקטינים אינן נשמרות, כך בין השאר גם במקרים של מעצר בה בשעה שאמורים היו להיות משוכנים במוסדות אחרים שלא ידרדרו אותם לסמים ופשע. כל זאת, לדבריה, בשל קשיי תקציב שחובה על הממשלה להתגבר עליהם ולפתור את הבעיה.

פינקלשטיין אומרת שילדים חשים שאין משתפים אותם בקבלת החלטות שנוגעות לגורלם והיא תקווה שיהיה בכוחה של הרשימה החדשה לכנסת לטפל בסוגיה בעזרתה של השדולה לשלום הילד.

להאזנה לראיון
