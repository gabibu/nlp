

מהלך פעילות צה"ל במחנה הפליטים טול כרם הסגירו עצמם כ-1,300 פלשתינאים הסגירו את עצמם לידי כוחות הביטחון; כמאתיים מהם היו חמושים.

מפקד כוחות צה"ל בגדה, תת-אלוף גרשון יצחק, אמר כי בין העצורים כ-50 מבוקשים שכוחות הביטחון חיפשו אחריהם במשך תקופה ארוכה.

במהלך הפעולה נחשפו בטול כרם שתי מעבדות חבלה ועוד מחסן של אמצעי לחימה. במעבדה אחת נמצאו חומרי נפץ מאולתרים, בכמות גדולה. בשנייה נמצאו עשר רקטות מסוג "קסאם-2". במחסום הנשק, שנתפס בסלון ביתו של מבוקש, היו כמה מטעני חבלה מוכנים להפעלה.

במהלך המצור על המחנה ניתק צה"ל את אספקת החשמל והמים באזור. ראש המינהל האזרחי ביש"ע, תת-אלוף דב צדקה, אמר אתמול כי צה"ל החל לפעול לחידוש האספקה וכי מרבית אזורי העיר חוברו מחדש עד שעות הערב.

צדקה ויצחק הודו, כי אנשי צוותי רפואה פלשתיניים נפגעו מאש צה"ל (בפעולה נהרגו אח ונהג אמבולנס פלשתיניים) הקצינים הביעו צער על כך.

מקורות צבאיים טענו, כי בחלק מהמקרים ניסו מבוקשים פלשתינאים להימלט בתוך אמבולנסים והיו גם ניסיונות לפרוץ בכוח מחסומים.

