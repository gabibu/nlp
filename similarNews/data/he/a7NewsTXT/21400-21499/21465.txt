

49 פצועים הגיעו לבתי החולים לניאדו בנתניה, הלל יפה בחדרה ומאיר בכפר סבא מן פיגוע הירי שביצעו שלושה מחבלים ברחוב גד מכנס בנתניה.

אחת הפצועות מתה מפצעיה, 3 פצועים מצבם מוגדר קשה, מצבם של 5 מוגדר בינוני. שאר הפצועים הם במצב קל עד בינוני.

22 פצועים הגיעו לביה"ח לניאדו כאשר אחד מהם פצוע באורח קשה ונמצא כעת בניתוח. ככל הנראה האיש נפצע מרסיסים מפיצוץ רימון בסמוך אליו. 2 פצועים נוספים במצב בינוני שגם הם נפצעו מרסיסים ויוכנסו בקרוב לניתוח להוצאת הרסיסים מגופם.

22 פצועים נוספים הועברו לביה"ח הלל יפה בחדרה. מתוכם 2 במצב קשה מאוד ו-3 במצב בינוני.

5 פצועים נוספים הועברו לביה"ח מאיר בכפר סבא. ומצבם בינוני עד קל.
