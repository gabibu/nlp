


חבר הכנסת צבי הנדל (האיחוד הלאומי), תושב גוש קטיף, פנה היום בתביעה לראש הממשלה שרון כי יבהיר לאמריקנים שאין לישראל עניין בחידוש היוזמות המדיניות עקב המצב הבטחוני המדרדר:
" בזמן שהטרור ממשיך להשתולל ולרצוח עוד ועוד ישראלים, זו לא העת לדיבורים זו העת להכרעה צבאית".
חבר הכנסת הנדל הוסיף, כי אם מטרת ביקורו של השליח האמריקני אנתוני זיני באיזור היא מדינית בלבד, ואין הוא מביא עמו סיוע למאבק בטרור, על ישראל להודיע כי אין ביקורו רצוי.
"במקום להתעסק בדיבורים חסרי טעם שרק מסבכים עוד יותר את המצב, חייבים להמשיך את המהלך הצבאי ביתר שאת , ולהגיע להכרעה- פירוק הרשות הפלשתינית."

