

כ-50 פצועים הועברו עד כה לבתי החולים בירושלים מפיגוע הרצחני שאירע בבית הקפה מומנט ברחוב עזה.

לבית החולים הדסה עין כרם הועברו 17 פצועים. אחת הפצועות במצב אנוש נפטרה על שולחן הניתוחים, 2 במצב קשה, 1 בינוני עד קשה, 3 במצב בינוני ו-10 במצב קל.
עוזר מנהל בית החולים ד"ר יובל וייס ציין כי מרבית הפצועים סובלים מפציעות חודרות כנראה בשל מסמרים או חלקים נוספים שהיו בתוך מטען הנפץ.

לביה"ח הדסה הר הצופים הועברו 10 פצועים ומספר דומה של פצועים הגיעו לבית החולים ביקור חולים.
דובר בית החולים מסר כי אחד הפצועים הוא במצב בינוני, פצוע נוסף במצב בינוני קל והיתר קל.

לביה"ח שערי צדק הועברו כ-15 פצועים.
