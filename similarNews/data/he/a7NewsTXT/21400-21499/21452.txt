

צעיר ישראלי נהרג מפגיעת ג'יפ צבאי במהלך פיגוע ירי של מחבלים בציר כיסופים.
מתחקיר ראשוני עולה כי האיש נסע יחד עם ישראלי נוסף בציר, ומחבלים פתחו לעברם באש. אחד הצעירים ירד מהרכב והשיב אש אל מקורות הירי. ג'יפ צבאי שעבר במקום חשד כי הישראלי היורה הוא מחבל ודרס אותו. האיש נפצע באורח קשה מאוד ומת מפצעיו בדרך לבית החולים סורוקה.

דוברת גוש קטיף דבורה רוזן אומרת כי "פיגוע הירי בוצע מאחד הבתים בציר כיסופים של נותני החסות לטרור שעל פי הוראת בג"ץ נעצרה הריסתם".

הדוברת מוסיפה כי תושבים רבים בגוש זועמים על כך ואומרים כי "עקבות הרוצחים מוליכים לבג"ץ".
