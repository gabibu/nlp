

בבית העלמין סגולה בפתח תקווה מביאים כעת למנוחות את טל קורצוויל, תושב בני ברק, שנרצח הלילה בהתקפה על המכינה הקדם צבאית בעצמונה.

היום תתקיימנה הלוויותיהם של עוד שלושה מהנרצחים במכינה: אשר מרכוס מירושלים ייטמן בשעה שתים וחצי בבית העלמין בגבעת שאול בירושלים. אריאל זאנה, אף הוא תושב ירושלים, יובא למנוחות באחת וחצי בגבעת שאול. ערן פיקאר מירושלים ייטמן שם בשעה שתים וחצי. טרם נקבע מועד הלווייתו של החלל החמישי בעצמונה. הודעה נמסרה למשפחתו.

מקורות ביטחון אומרים הבוקר שתוצאות הרצח בעצמונה מוכיחות שוב את הצורך בנשיאת נשק בכל מקום ועת בתחום היישובים היהודיים ביש"ע.
