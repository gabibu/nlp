

שלושה מחבלים חמושים ברובים וברימונים התמקמו באיזור הטילת בנתניה, ליד המלונות ''מרגוע'' ו''רזידנס'' ברחוב גד מכנס ופתחו באש לעבר עוברים והשבים. אחד מהמחבלים התחפש לשוטר.

כתבנו קובי פינקלר מדווח כי שוטרים של משמר הגבול שהוזעקו למקום ניהלו קרב עם המחבלים, ושלושה מהם נהרגו. הכוחות שהו באזור עקב התרעות חמות שהגיעו למשטרה על פיגוע צפוי.

יש לציין כי לזרועות הביטחון היתה התרעה על פיגוע מתוכנן באיזור השרון, וכשעה לפני הפיגוע נפרסו כוחות משטרה גדולים בערים באיזור השרון.

בפיגוע נפצעו מעל ל- 38 אזרחים, מהם חמישה באורח קשה, שבעה באורח בינוני והשאר קל ופגועי הלם.

מנהל ביה"ח לניאדו בנתניה ד"ר שקולניק מסר כי לביה"ח הובאו שלושה פצועים שמצבם קשה מאוד ונפגעים שמצבם פחות קשה. בין הנפגעים קשה מאוד יש תינוק וילדים נוספים.

ארבעה פצועים מירי המחבל בנתניה, בהם אחת באורח בינוני הגיעו לבית החולים מאיר בכפר סבא. כך מסר ד"ר אהוד דוידזון.
