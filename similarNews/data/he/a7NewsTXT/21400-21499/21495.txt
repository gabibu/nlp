

הסתיימה פעולת צה"ל בעיירה ביתוניא ממערב לרמאללה, ובכפרים ברעה ואטיל שבנפת שכם.
דובר צה"ל מסר כי הכוחות השלימו את משימתם.

מסוקי-קרב של חיל האוויר שיגרו במוצאי-שבת מספר טילים לעבר עמדה של המשטרה הפלשתינית בחברון, כך מסרו לסוכנות הידיעות הצרפתית מקורות בטחוניים ועדי ראיה פלשתיניים.
לא נמסר על קורבנות.

כן נמסר כי מסוקי חיל האוויר ירו בשעות הערב מספר טילים לעבר מטרות פלשתיניות בעזה, שם נפצעו 24 בני-אדם.

מטוס קרב מסוג F-16 שיגר במוצאי-שבת טיל לעבר הבניין בו מתגורר יו"ר הרשות הפלשתינית יאסר ערפאת בעת שהותו בשכם. חמישה בני אדם נפצעו ולבניין נגרם נזק כבד.

