

כוח צה"ל שפעל הלילה בטול כארם חיסל את בכיר המחבלים המבוקשים ביהודה ושומרון, לואי סעדי. ראש הזרוע הצבאית של החמאס ביו"ש. עם סעדי חוסלו שני מחבלים נוספים. סעדי היה ממשוחררי עסקת טננבאום.

(צילום ארכיון: דו"צ)

המחבל סעדי חוסל בתום קרב שהחל כשכוח צה"לי ביקש לעצור רכב שבו היו מחבלים בגיזרת טול כרם. המחבלים ירו לעבר הכוח תוך שהם מנסים להימלט למבנה סמוך.

המחבלים המשיכו לירות לעבר חיילינו ולמקום הוזעקו כוחות הנדסה שפתחו בהרס המבנה. באירוע חוסלו שלושה מחבלים כשעל גופתו של בכיר המבוקשים, סעדי נמצא רובה קלצ'ניקוב, חגורת נפץ ואקדח.

יצויין כי סעדי אחראי לרשימה ארוכה של פיגועים ונסיונות פיגוע. בין הפיגועים להם היה אחראי היה גם הפיגוע במועדון ה'סטייג' ' התל אביבי בו נרצחו חמישה, פיגוע התאבדות בשערי קניון השרון, הברחת מחבלים לירושלים ופיגועים נוספים.

עוד יצויין כי סעדי שוחרר מכלאו במסגרת העסקה לשחרורו של אלחנן טננבאום. הוא נעצר לראשונה בשנת 99'.

מאז ההתיקלות בה חוסל סעדי מוטל סגר על טול כרם.

בפעילות צה"ל הלילה ברחבי יהודה ושומרון נלכדו כשלושים מחבלים מבוקשים שהועברו לחקירת כוחות הבטחון.
(ש)
