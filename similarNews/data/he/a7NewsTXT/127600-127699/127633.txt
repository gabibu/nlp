

חברת 'מולטילוק', הגדולה בישראל בתחום ייצור ושיווק צילינדרים ומנעולים, זכתה בימים אלה במכרז בינלאומי לספק צילינדרים לחב' החשמל בקרואטיה. החברה גברה במכרז זה על עשר חברות אירופאיות.

מנכ"ל 'מולטילוק', שמעון שקל, מציין, שהחברה שבראשותו תספק לחברת החשמל בקרואטיה כ-12,400 צילינדרים ומנעולים, בשווי כולל של כ-2.5 מיליון .

בחברה מדגישים כי חשיבות הזכייה במכרז זה גדולה במיוחד לנוכח העובדה שבמכרז זה התחרו כ-10 חברות מאירופה.

'מולטילוק' פעילה במהלך 10 השנים האחרונות בפרויקטים שונים בקרואטיה ובשנה האחרונה הרחיבה החברה את הייצוא למדינה זו בהיקף של כ-2 מיליון .

יצויין כי מוצרי 'מולטילוק' משווקים במדינות נוספות במזרח אירופה, ביניהם: רוסיה, אוקראינה, צ'כיה, ליטה, פולין ואסטוניה, בהיקף כולל של כ- 29 מיליון .

כתבנו שמעון כהן מזכיר כי ברשאית השנה הזמינו קציני הביטחון של נשיא רוסיה, ולדימיר פוטין, מערכת של 60 צילינדרים של חברת "מולטילוק" מיבנה למיגון ביתו במוסקבה של הנשיא.

כמו כן מזכיר כתבנו שגם היחידה האלפינית של צבא צרפת ממוגנת במנעולי החברה. החברה זכתה לפני כשנתיים במכרז יוקרתי של יחידת עילית זו של צבא צרפת. כ-2,000 צילינדרים בשווי כספי של כ-100,000 יורו סופקו ליחידה.
(ש)
