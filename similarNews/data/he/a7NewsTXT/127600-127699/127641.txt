

התאחדות מלונות טבריה הודיעה כי בכוונתה להשקיע סכום של כ 50 מיליון  בפיתוח ושדרוג המלונות בטבריה בהם מלון נהר הירדן, קיסר, שרתון, הולידי אין ועוד.

ישודרגו ויחודשו חדרי המלונות, יבנו שירותים ומתקני נופש ופנאי כמו בריכות שחיה מפוארות, מרכזי ספורט שונים ומגוונים, מרכזי ספא ועוד. מטרת ההשקעה היא לשדרג ולחדש את המלונות בעיר כחלק משינוי מקיף העובר על העיר בפיתוח וחידוש תשתיות. כך מדווח קובי פינקלר .

אבי זנדברג, יו"ר התאחדות מלונות טבריה אמר לכתבנו כי "תיירים רבים בתיירות הנכנסת ובתיירות הפנים פוקדים בחודשים האחרונים את טבריה. כולנו תקווה שאכן הציפיות של כולנו יתממשו ונשוב לראות נופשים רבים בטבריה המציעה אטרקציות תיירותיות המתאימות לכל נופש. המלונות בעיר קיבלו החלטה להשקיע בשדרוג המלונות ומתקניהם בכדי לענות על הציפיות של התיירים ולעמוד בתחרות שהענף מציע".

התאחדות מלונות טבריה מייצגת כ - 30 מלונות בעיר טבריה , בהיצע רחב של סוגי אירוח ומלונות מגוונים. ההתאחדות פועלת במשך שנים במגוון מישורים בהם עידוד תיירות נכנסת ותיירות פנים לטבריה, קידום מעמד המלונות בעיר לצד קידום טבריה כעיר תיירות מובילה בישראל. התאחדות מלונות טבריה יוזמת ופועלת במשך שנים בשיתוף עם משרד התיירות, עיריית טבריה ועמותות תיירות מהאזור לשימור ושיפור האטרקציות התיירותיות בטבריה בהם: ארכיאולוגיה, נופי טבע, הכנרת, נחלים, רפטינג, קיאקים, טיולי ג'יפים, סוסים, יקבים מיוחדים, מסעדות גורמה לצד מסעדות עממיות ומשובחות ועוד. ההתאחדות מרכזת ומפעילה את פעילות הפורום - GG, תוכנית שיווקית לקידום התיירות הנכנסת לגליל ולמדינת ישראל.

