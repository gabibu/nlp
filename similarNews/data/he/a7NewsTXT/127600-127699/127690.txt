

פעיל של ארגון הטרור "הצבא האסלאמי של עיראק" הרג בצליפה חייל אמריקני בעיראק שהיה להרוג ה-2000 מאז תחילת המלחמה. החמאס תולה תקוות בג'יהאד בעיראק ולוחק ממנו השראה להמשך המאבק המזוין ל"שחרור פלשתין".


מאת: יהונתן דחוח הלוי

המלחמה בעיראק ממשיכה להקיז את דם החיילים האמריקניים. ארגוני הטרור האסלאמיים הפועלים בעיראק, ובעיקרם הסוניים, משכללים כל העת את דפוסי פעילותם ומצטיידים בנשק חדיש ובעל עוצמה רבה יותר. בין הארגונים השונים מתקיים תיאום והעברת מידע בתחום ייצור אמצעי הלחימה, חומרי הנפץ וניהול פעולות הטרור.

ב   24 באוקטובר ירה צלף של "הצבא האסלאמי" בעיראק לעבר חייל אמריקני ,שעמד במשמרתו על אחד הרחובות הראשיים לצד רכב משוריין, והרגו. סרטון וידאו המתעד את המארב והירי הופץ ע"י הארגון באתרי האינטרנט המזוהים עם אל-קאעידה אשר רובם פועלים משרתים הממוקמים בארה"ב.

זהו ההרוג ה   2000 של הכוחות האמריקניים מאז תחילת המלחמה בעיראק. מאז מעצרו של שליט עיראק המודח, סדאם חוסיין ב   13 בדצמבר 2003, נהרגו 1332 חיילים אמריקניים. עליה חדה במספר ההרוגים האמריקניים נרשמה החל מחודש מאי 2005 ובממוצע מאז חודש זה נהרגו כ   40 חיילים מידי חודש. ב   24 הימים הראשונים בלבד של חודש אוקטובר נהרגו 70 חיילים של כוחות הקואליציה מהם 67 אמריקנים. מרבית ההרוגים נפלו באזורים הסוניים של עיראק: 698 באנבאר, 478 בבגדאד ו   191 בסלאח א-דין. 15,220 חיילים נפצעו בתקופה זו.

ארגוני הטרור האסלאמיים בעיראק מהווים מקור השראה לחמאס והג'יהאד האסלאמי. מנהיג החמאס, מחמוד א-זהאר, תאר באחרונה את המערכה בעיראק כבעלת משמעות מיוחדת לזירת המערכה נגד ישראל, שכן לדבריו, הצלחת הג'יהאד נגד ארה"ב תעניק תנופה משמעותית במאבק ל"שחרור פלשתין".
