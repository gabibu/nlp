

מפעל "מרכבים" יציג בשבוע הבא לראשונה בתערוכת "בס וורלד" בבלגיה את המיניבוס נמוך ריצפה הראשון שעבר תקינה מלאה ומבוסס על רכב אוטומטי. מבנה הרכב מותאם לצרכיהם של נכים.

מנכ"ל חב' "מרכבים", מר מיכה מייקסנר מציין, שהחברה השקיעה כ-2 מיליון שקלים בפיתוח המיניבוס נמוך ריצפה מדגם 20m שהינו ראשון מסוגו בישראל ובאירופה.

האוטובוס יוצג, כאמור, לראשונה בשבוע הבא בתערוכה " בס וורלד" בבלגיה. מנכ"ל "מרכבים" אומר שהחברה צופה שבעקבות הצגתו בתערוכה בבלגיה תחל החב' בייצוא של המיניבוס כבר בחודשים הקרובים.



מיניבוס M20 מיועד לשימוש בתחבורה ציבורית עירונית במרכזי ערים ומקומות צפופים והוא מותאם לצרכי נכים וכולל רמפה נפתחת לעלייה וירידה נוחה לנכים בכיסאות גלגלים ולאנשים עם מוגבלויות גופניות.

מר מייקסנר מציין עוד, שמיניבוס M20 נבנה על שלדת פיאט דוקאטו, מנוע 128 כ"ס, נפח 2,800 סמ"ק, טורבו דיזל וכולל 16 מקומות ישיבה+ 4 מקומות בעמידה.
(ש)
