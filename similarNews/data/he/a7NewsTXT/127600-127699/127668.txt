

על חלונותיהם של 15 חלונות ראווה של חנויות יוקרתיות בכיכר המדינה שבתל אביב ריססו אלמונים כתובות מחאה נגד המחירים המופקעים לטעמם לעומת העוני הפושה ברחבי המדינה.

המשטרה פתחה בחקירה לאיתור מרססי כתובות גרפיטי על חלונות ראווה של חלונות יוקרה במרכז תל אביב. זאת במחאה על מחיריהם המופקעים של פרטי לבוש הנמכרים במקום, לעומת העוני החמור ברחבי המדינה.

בין הכתובות, שרוססו בצבע אדום, נמצאה כתובת "14 אלף שקל לז'קט. איפה הבושה?". כתובת נוספת על חלון ראווה אחר: "נעל ב-3,000 שקל. מעל מיליון וחצי עניים. הנעליים שלכם יכולות לפרנס משפחה".

בעליהן של 15 החנויות שעל חלונות הראווה שלהן רוססו כתובות המחאה הזמינו את המשטרה שפתחה בחקירה לאיתור המרססים.
(ש)
