

בספר חדש הצפוי לצאת לאור בעוד ימים אחדים ממשיך דוקטור אורי מילשטיין ומגלה טפחים בלתי ידועים, לדבריו מאישיותו של יצחק רבין. על פי אחת העדויות המרכזיות בספר נהג רבין להיעלם בצמתי הכרעה משמעותיים.

לפי עדותו של תת אלוף ישראל ליאור ז"ל, שהיה מזכירו הצבאי של ראש הממשלה ושר הביטחון, בשנות השישים, לוי אשכול ז"ל, הרמטכ"ל יצחק רבין נהג להיעלם מהמטכ"ל מבלי שאיש ידע היכן הוא, לרבות ראש הממשלה ושר הביטחון. פעם אחת הוא אף "ברח" לחו"ל, כהגדרת ד"ר מילשטיין. זה אחד הממצאים הדרמטיים במחקרו של חוקר מלחמות ישראל, ד"ר אורי מילשטיין, הצפוי להתפרסם בימים הקרובים - "תיק רבין   מיתוס ושברו".

מילשטיין מספר על ספרו החדש תוך שהוא מזכיר את חוויות ההחרמה להן "זכה" לאחר פרסום ספרו הקודם ' תיק רבין   איך תפח המיתוס' לפני למעלה מעשר שנים. הספר הקודם יצא לאור באפריל 1995, כשמונה חודשים לפני הרצח, ובו פרסם ד"ר מילשטיין פרטים אודות ראשית הביוגרפיה הצבאית של יצחק רבין. הספר הסתיים בתיאור סילוקו של יצחק רבין, מפיקוד על חטיבת "הראל" בחודש מאי 1948. "הגילוי המסעיר ביותר באותו ספר, היה תיאור מתועד של בריחתו של יצחק רבין משדה הקרב ב-20 באפריל 1948, בשער הגיא, כשהיה מפקד חטיבת 'הראל'. מקורביו של רבין הכחישו את כל הממצאים, רוב אמצעי התקשורת התעלמו מן הספר", מספר מילשטיין.

לאחר רצח רבין הוחרם ד"ר מילשטיין על ידי הממסד הישראלי ובעיקר על ידי מערכת הביטחון והאקדמיה. הספר הוחרם וחנויות ספרים סירבו למכרו. לדברי מילשטיין הספר הפך למעין ספר מחתרת שנרכש ברובו ישירות ממילשטיין עצמו.

הספר התפרסם בשלוש מהדורות, 10.000 עותקים שאזלו כולם. הוא גם התפרסם ברוסית ובאנגלית.

בספרו החדש, שיופיע לרגל עשר שנים לרצח רבין, בהוצאת שרידות, המשיך לד"ר מילשטיין לתאר ולנתח את הביוגרפיה של רבין ממאי 1948 עד הירצחו. "בספר כלולים גילויים על חלקו של רבין בפרשת אלטלנה, על חלקו בכישלונות צה"ל אחרי מלחמת העצמאות ועד הקמתה של יחידה 101, על חלקו בבניית מערכת ההדרכה הכושלת של צה"ל, על רצונם של רמטכ"לים משה דיין וצבי צור לשחררו מצה"ל וכיצד דוד בן גוריון מנוע זאת מהם, על קריסתו הנפשית לפני מלחמת ששת הימים ועל הטיפול האמיתי שקיבל, ועל האופן שבו הוא קיבל את הסכם אוסלו" אומר מילשטיין.

צפויה סערה ציבורית? כך לפחות נדמה.

עטיפת הספר
(ש)
