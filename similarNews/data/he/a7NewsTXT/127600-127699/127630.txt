

שערה של ילדה בת שלוש נתפס במדרגות נעות בקניון קרית שמונה. הילדה נפלה מגובה רב ונפצעה באורח קשה.

(צילום אילוסטרציה)

עדי אלימלך, בת השלוש, עזבה לרגעים אחדים את קרובת משפחתה שעימה בילתה בקניון קרית שמונה. באורח בלתי ברור נתפס שערה באחד מחלקי המדרגות הנעות שבמקום. הפעוטה נגררה ונפלה מגובה של כארבעה מטרים לקומת הקרקע.

צוותי עזרה ראשונה שהוחשו למקום טיפלו בה והיא הועברה לבית החולים במצב קשה. בני משפחתה הרתוקים למיטתה מספרים שעד כה בלתי ברור האופן בו נתפסה הילדה במדרגות הנעות. את מצבה הם מגדירים כקשה ביותר ומבקשים להתפלל לרפואתה "רק תפילות יועלו לעדי הקטנה", הם אומרים.
(ש)
