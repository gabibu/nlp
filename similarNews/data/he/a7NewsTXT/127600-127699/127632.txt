

בית המשפט החליט לשגר שניים מקציני צוותה של אוניית 'צים-אסיה' למעצר ואת רב החובל למעצר בית. זאת לאחר שאתמול נשמעה גרסתם של חברי צוות האוניה באשר לתאונה בה נהרגו 7 דייגים יפנים.


שני קציני צוותה של האוניה שנעצרו הם תושבי יגוסלביה ובולגריה. על מעצרם החליטו שופטי בית משפט השלום בתל אביב מחשש שיימלטו לארצות מוצאם. כמו כן הוחלט לשגר את רב החובל של האוניה למעצר בית.

אתמול הציגו כל חברי צוות האוניה את גרסתם בפרשת התאונה בה נהרגו שבעה דייגים יפנים. אנשי הצוות טענו כולם כי לא חשו בהתנגשות האוניה שלהם בספינת הדייג. לדבריהם לו היו חשים בהתנגשות היו ממהרים להחיש עזרה לנפגעים. נזכיר כי בשעה בה אירעה ככל הנראה ההתנגשות לא היה רב החובל, משה בן דוד, על סיפון האוניה אלא ישן.
(ש)
