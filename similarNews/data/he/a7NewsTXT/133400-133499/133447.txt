

במשך שלושת השבועות הקרובים, תגענה לארץ סידרה של טיסות ואוניות משא, מקהילות רבות בארה"ב וקנדה עם ציוד חשוב ודחוף עבור מחוסרי הבית בישראל, הקבועים והזמניים שגורשו מגוש קטיף.

ארגון מחוסרי הדיור בישראל העומד מאחורי היוזמה מתכוון לחלק את הציוד ברגע שהוא ירד מכלי התחבורה ולהסיעו באותו יום ליעד הנוכחי של מחוסרי הדיור המגורשים והקבועים עוד לפני חג החנוכה.

חבר ועד ארגון מחוסרי הדיור הישראלי אמר בשיחה לערוץ כי "לפני כמה זמן הגיעה אלינו פנייה מהעקורים בעקבות מחסור בדברים בסיסיים".

"אנחנו עתידים לקבל תרומות מקהילות יהודיות בארה"ב, בין השאר מקרליפורניה, טורונטו, ולוס אנג'לס", אמר גדי והוסיף כי "הציוד במשקל 30 טונות מורכב מביגוד, הנעלה וציוד לבתי ספר".

יצוין כי, המחסור בציוד בסיסי של המגורשים הוא בגלל שהמגורשים עדיין לא יכולים לפתוח את המכולות.

לארגון דרושים מתנדבים רבים כדי לעזור לפרוק את המיכלים הגדולים וכדי לחלק את הציוד היקר ליעדים הנכונים כאן בארץ. כמו כן נדרשים מתנדבים עם טנדרים ומכוניות גדולות על מנת לעזור בשינוע הציוד ליעדים הרצויים. כל העבודה נעשית מחוץ לשדה התעופה או נמל אשדוד.

מי שמעוניין לעזור מוזמן לפנות לארגון מחוסרי הדיור הישראלי -
israelhomeless@gmail.com
