

השחקן ג'וליאנו מר ישלם 12.5 אלף  למפגין ימין, ד"ר מיכאל רוזנבאום, ואף יתנצל בפניו בפומבי. זאת לאחר שהשחקן קילל את ד"ר רוזנבאום ואף יידה לעברו אבן.

המפגין ד"ר מיכאל רוזנבאום פעיל המטה למען א"י עמד ב 20 ביוני 03 במשמרת מחאה במרכז הכרמל כמנהגו מידי יום ו', לפתע עצר השחקן ג'וליאנו מר לידו החל מקלל אותו ואף זרק עליו אבן אשר פצעה את ידו של ד"ר רוזנבאום.

ד"ר רוזנבאום הגיש תלונה במשטרת חיפה על התקיפה שצולמה והיו לה עדים. אולם המשטרה לא מצאה לנכון להגיש כתב אישום נגד השחקן. במקביל הגיש ד"ר רוזנבאום תביעה לקבלת פיצויים בבית משפט השלום בחיפה. בית המשפט שלח את הצדדים לגישור שבסופו נקבע כי השחקן ישלם כאמור לד"ר רוזנבאום 12.5 אלף  . השחקן אף חתם על התנצלות פומבית בפני ד"ר רוזנבאום שתפורסם באמצעי התקשורת.

בהתנצלות נכתב:
"בהמשך לאירוע התקיפה של ד"ר מיכאל רוזנבאום במרכז הכרמל ביום 20.6.03, הריני להביע את התנצלותי המלאה לכל נזק שנגרם למר רוזנבאום ככל שנגרם לו. (חתימה) ג'וליאנו מר חמיס".

יו"ר המטה למען א"י אביעד ויסולי מציין כי זוהי הפעם השלישית בשנתיים האחרונות שפעילי שמאל קיצוני משלמים פיצויים לפעילי המטה בראשו הוא עומד, בגלל תקיפתם במסגרת משמרות מחאה. "במקרים הקודמים שלמו פעילי מר"ץ פיצויים בסך של כ   5,000  לד"ר רנן אדר ובסך כ - 65,000  לאלי בוכבינדר. "

ויסולי מוסיף כי "אלימות פעילי השמאל כנגד מפגינינו אינה זוכה לתגובה מהמשטרה או הפרקליטות. החקירות נמרחות והתיקים נסגרים מבלי להגיש כתבי אישום. אין לנו ספק כי קיימת אפליה ברורה במדיניות אכיפת החוק של המשטרה והפרקליטות לרעת מפגיני ימין ביחס לפעילי השמאל. בעוד שנגד מתנגדי ההתנתקות המשטרה והפרקליטות הגישו מאות כתבי אישום בגין עבירות זניחות ללא נפגעים וללא נזק, הרי נגד פעילי שמאל ושוטרים אלימים הם גוררים את החקירות, סוגרים תיקים באופן גורף ומסרבים להגיש כתבי אישום גם בעבירות עם נפגעים".

מצער אותנו מאד שאכיפת חוק הפכה לגורם משמעותי במשחק הפוליטי בין הימין והשמאל במדינת ישראל, מוסיף ויסולי "כאשר הכלים במשחק הם רשויות אכיפת החוק , קרי המשטרה והפרקליטות, מדובר במשחק אנטי   דמוקרטי בעליל. אין לנו ברירה אלא להגיש תביעות אזרחיות בנזיקין נגד התוקפים, ואנו רואים פעם אחר פעם כי רק כשהתוקף מחויב לשלם מכיסו עבור התקיפה, ניתן להרתיע אותו. אנו נערכים להגברת קצב הגשת תביעות הנזיקין האישיות בכל הארץ נגד כל אדם אשר פגע במפגינינו. "
