

יושב ראש מועצת יש"ע, בנצי ליברמן, קרא למתפקדי הליכוד לתמוך בבנימין נתניהו."רק לנתניהו סיכויים ריאליים לעמוד בראש מחנה לאומי חזק, בחירת פייגלין לראשות הליכוד רק תביא לצמצום משמעותי בכוחו".

יושב ראש מועצת יש"ע, בנצי ליברמן, קרא למתפקדי הליכוד לתמוך בבנימין נתניהו במירוץ לראשות התנועה."מקריאת המפה הפוליטית עולה כי רק לנתניהו סיכויים ריאליים לעמוד בראש מחנה לאומי חזק, ולהתמודד מול הסכנות החמורות מצד שרון והשמאל. בחירת פייגלין לראשות הליכוד רק תביא לצמצום משמעותי בכוחו", אמר ליברמן.

משה פייגלין מגיב להודעתו של בנצי ליברמן על תמיכה בנתניהו: "את יכולתם המופלאה של ליברמן, ולרשטיין וחבריהם להנהגת יש"ע בשמירה על ההתיישבות, ראינו רק לפני חודשים אחדים. כמו אישה מוכה שמורחת במייק אפ את סימני החבלות של הבעל המכה, כך חוזרים שוב ושוב בנצי וחבריו אל ביבי שהתחבק עם ערפאת, ושבלעדיו לא היתה התנתקות. בזכות מועצת יש"ע, יודע היום ביבי, שהוא יכול לבצע בביטחה את הגירוש הבא. המתנחלים תמיד ימחלו לו".

השר ישראל כץ, המתמודד על ראשות הליכוד, קרא למועצת יש"ע שלא להתערב בעניינים פנימיים של המפלגה."הליכוד היא מפלגה דמוקרטית, וחבריה יקבעו באופן אישי את ראש המפלגה, ללא כל התערבות מבחוץ", אמר כץ.
