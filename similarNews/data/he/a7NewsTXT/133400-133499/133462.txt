

"להציג תמונה מסולפת שהציבור החרדי אינו מצוי במעגל העבודה, הוא חזרה על עלילה שפלה ואשמת שקר. רשות המס יכולה לספק נתונים מדוייקים, כמה מסים משלמים יהודים חרדים בגין עבודתם ועיסוקם", אומר פרוש.


"יו"ר מפלגת העבודה, עמיר פרץ, נגרר אחר הדמגוגיה האנטי חרדית של יו"ר שינוי, טומי לפיד. בנאום בפני אנשי עסקים בת"א השמיע את הפטפטת המוכרת של מפלגת השנאה ליהדות על 'תרומת החרדים למדינה, והצורך לשלבם במעגל העבודה'. זוהי הסתה מהדרגה החמורה ביותר, ותפארתו של פרץ לא תהיה על חיקוי הדרך הזאת של לפיד", אומר ח"כ מאיר פרוש.

ח"כ פרוש הוסיף, כי "אם מתכוון פרץ למשוך בכך קולות אנטי-חרדיים ממפלגת שינוי המתפוררת, הוא יווכח כי 'זורע רוח יקצור סופה'. להציג תמונה מסולפת שהציבור החרדי אינו מצוי במעגל העבודה, הוא חזרה על עלילה שפלה ואשמת שקר. רשות המס יכולה לספק נתונים מדוייקים, כמה מסים משלמים יהודים חרדים בגין עבודתם ועיסוקם".

עוד אמר, כי "ככל שמערכת הבחירות מתחממת מנסה גם מפלגת שינוי להעלות גרה עם המסרים האנטי יהודיים שלה, בתקוה נואשת לבלום את הקריסה המסתמנת בקלפי וההצטמקות הוודאית בכוחה הפוליטי, עד כדי אפשרות ריאלית שלא תצלח אפילו לעבור את אחוז החסימה".

ח"כ פורז, מראשי שינוי, הביע בין היתר את מחאתו על החלטת ראש הממשלה, אריאל שרון, לבטל את האישור לחברת חשמל לעבוד ביום שבת בכביש גהה. פורוש שואל "מה על קדושת יום השבת? ומה על הפרת חוק שעות עבודה ומנוחה? ומה על שמירת זכותם של עובדים ליום המנוחה, ולהנאה בקרב בני משפחתם וילדיהם? נושאים אלה אינם מעניינים כמובן את פורז ושות'".

ח"כ פרוש מדגיש, כי אותו חלק בעם שתמך בעבר בדמגוגיה של שינוי התפכח, ולא יחזור בבחירות הבאות על המשגה בהצבעתו עבור מפלגה דוחה זו.
