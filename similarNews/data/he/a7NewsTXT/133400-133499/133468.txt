

מערכת הדמיה גרעינית מדור חדש של פיליפס הותקנה במרכז הרפואי הלל יפה. מאפשרת לראשונה סריקה של חולים בישיבה בכסא גלגלים או בשכיבה, ללא העברתם למיטה מיוחדת
כמו כן תינוקות וילדים קטנים בעגלות תינוק

חברת פיליפס סיפקה והתקינה במרכז הרפואי הלל יפה בחדרה מערכת SKYlight, מצלמה גרעינית להדמיה רפואית ייחודית, המצטיינת בנוחיות תפעול ויעילות עבודה שלא היו מוכרות בדורות קודמים של מערכות ההדמיה. המערכת במכון לרפואה גרעינית במרכז הרפואי הלל יפה, בהנהלתו של ד"ר ליאוניד זליקובסקי, הינה הראשונה מסוגה בישראל.

פיליפס SKYlight הינה מערכת ההדמיה הגרעינית הראשונה הפועלת ללא צורך בהעברת החולה, בשכיבה, דרך חישוק עגול (Gantry Free). כך, ניתן לבצע הדמיה מלאה לכל חולה, בכל מצב ובכל תנוחה. המערכת מבוססת על 2 זרועות הדמיה עצמאיות המאפשרת גם סריקה בו זמנית של שני חולים במקביל   ובכך הגדלת תפוקת העבודה במכון ההדמיה וקיצור התורים להמתנה. ניתן גם להפעיל את שתי הזרועות בו-זמנית על גבי חולה אחד   על מנת לקבל תמונה גדולה והיקפית של אותו חולה, תוך הגדרת פרמטרים שונים לכל אחת מזרועות הסריקה.

המערכת החדשה במרכז הרפואי הלל יפה מאפשרת לבצע סריקה של חולים על גבי מיטת בית החולים הרגילה, ללא צורך להעברתם אל מיטה המשולבת במערכת, שמקלה על עבודת הטכנאים. ניתן לטפל בחולים היושבים בכסא גלגלים, להשכיב ילדים ופעוטות על הרצפה ולחסוך במקרים מסוימים את הצורך בהרדמתם לצורך ביצוע הסריקה, ואף לבצע סריקה בעמידה.

תוכנת העיבוד Astonish, המלווה את המערכת, מאפשרת קיצור הבדיקות בשיעור של עד 50% בהשוואה לנדרש במערכות קודמות   תוך שיפור הנוחיות מבחינתו של החולה. קיצור זמן הבדיקה חשוב במיוחד בבדיקות ארוכות כגון מיפוי לב או הבחנות של מקור דימום. את הזמן הנחסך אפשר לנצל על מנת לשרת חולה נוסף, או כדי להעמיק ולשפר את המידע המתקבל על כל חולה.

רשימת הפונקציות הייחודיות של המכשיר החדש כוללת גם מערכת סריקה ייעודית לתינוקות וילדים, פונקציות מיוחדות לסריקת מוח, ויכולות משופרות בתחום סריקת הלב.

המערכת מותקנת כיום במספר רב של מרכזים רפואיים מהמובילים בעולם בארה"ב, קנדה, אנגליה, הולנד, ספרד, צרפת, רוסיה, גרמניה, ערב הסעודית, שוודיה ודנמרק.

המכון לרפואה גרעינית במרכז הרפואי הלל יפה פועל משנת 1987 ומשרת אוכלוסיית מטופלים מזכרון יעקב בצפון ועד נתניה בדרום. במסגרת המכון מבוצעות כ- 7000 בדיקות בשנה. לאורך כל שנות קיומו הוא מצויד במערכות המתקדמות והחדישות מסוגן בעולם.
