

חברת "סלבוליה", בשיתוף פעולה עם וועד הכשרות של אוקראינה השוכן בדוניצק, פיתחה וייצרה שמן תירס כשר, ראשון מסוגו, עבור השוק האוקראיני.

המוצר נקרא "סלבוליה דייט". זהו השמן הראשון באוקראינה המומלץ לילדים ולשומרי דיאטה, והוא נחשב גם לבריא יותר משמן חמניות רגיל. טכנולוגיית היצור הייחודית, בה השתמשו ליצורו, מאפשרת לשמר את מגוון הויטמינים והחומצות, המסייעות להורדת רמת הכולסטרול בדם.

השמן מתאים לטיגון ובישול. חברת "סלבוליה" עשתה לה שם באוקראינה ומחוצה לה, לכן, סביר להניח כי המוצר החדש הנושא את חותמת הוועד האוקראיני לכשרות יהיה בקרוב נגיש לכל דורש.


