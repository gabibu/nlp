

נשיאה לשעבר של ארה"ב ביל קלינטון הביע את תמיכתו בהצעותיה של בריטניה לתקן את הצעת ההחלטה השנייה בנושא עיראק, ואמר כי הן עשויות לתרום למניעת מלחמה. הבריטים הציעו שורה של 6 "צעדי מבחן" שעיראק תצטרך לנקוט כדי להוכיח את רצונה להתפרק מנשקה.

"רוב אזרחי ארה"ב מעוניינים בפירוק עיראק מנשקה, אך הם רוצים לעשות זאת בגיבוי הקהילה הבינלאומית", ציין קלינטון בדברים שנשא בוועידה של ארגון מקצועי של עובדי התקשורת.


