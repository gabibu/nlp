

כוחות הביטחון העירקיים הקימו מחנה לאימון מחבלים מתאבדים שיפעלו נגד הכוחות האמריקנים, דיווחו עיתונאים ביום רביעי.

עיתונאי שביקר במחנה, 27 ק"מ ממזרח לבגדאד, סיפר שמאות מתנדבים עוברים אימונים בשימוש בחומרי נפץ ובנשק אוטומטי, כהכנה וכהכשרה לפיגועים במקרה של פלישה אמריקנית.

"רק מסעודיה יש במחנה 98 מתנדבים", ציין העיתונאי, שציטט אותם באומרם כי ברצונם להיאבק למען האומה הערבית והאיסלאם.

גם חברי האופוזיציה העירקית שיצאו באחרונה לגלות דיווחו על קיום המחנה.
