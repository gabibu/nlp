

20 מבוקשים ובהם חשוד בתכנון לבצע פיגוע התאבדות, נעצרו בידי צה"ל וכוחות הבטחון בשעות הבוקר המוקדמות.

20 מבוקשים ובהם חשוד בתכנון לבצע פיגוע התאבדות, נעצרו בידי צה"ל וכוחות הבטחון בשעות הבוקר המוקדמות.

מדובר צה"ל נמסר כי "כוח מילואים עצר בכפר קבטיה, מדרום לג'נין, את מחמוד חיזמיה, פעיל הג'יהאד האיסלמי אשר היה מעורב בהכנת והנחת מטעני נפץ, ותכנן לבצע פיגוע התאבדות".

ממערב לג'נין נעצרו 2 מבוקשים, ברשות אחד מהם נמצא רובה מסוג קלצ'ניקוב ו-2 מחסניות.

17 מעצרים נוספים בוצעו ברחבי יו"ש חלק מהעצורים הם תושבי אזור שכם אשר התכוונו לבצע פיגועים בימים הקרובים בישראל וחלקם מאזור רמאללה. באזור קלקיליה עצרו כוחות הבטחון פעיל חמאס מרכזי.

מצה"ל נמסר עוד כי העצורים הנוספים הם מחבלים מהתנזים- פתח' ומהג'יאהד האיסלמי.

כלי התקשורת ברש"פ מדווחים כי צה"ל מתגבר את כוחותיו מסביב לעיר שכם ולמחנה הפליטים בלאטה הסמוך

כלי התקשורת ברש"פ דיווחו כי יותר מ-50 טנקים התמקמו סביב לעיר שכם לאחר שהוטל עוצר על מחנה הפליטים בלאטה. בשעות הבוקר עצרו כוחות צה"ל בכפר תאיסיר סמוך לשכם שני פלשתינים שהתכוונו לבצע פיגוע בישראל.

מצה"ל נמסר בתגובה כי לא היתה הערכות מיוחדת מעבר לכוחות הפרוסים בשטח.


מקורות ערביים מדווחים כי העוצר על העיר חברון נמשך וכוחות צה"ל ממשיכים לפעול במספר שכונות בעיר ובעיקר בשכונת ג'באל ג'והר.

לדברי המקורות, צה"ל פועל בעיר לאחר שהציב מחסומים רבים בין קרית ארבע ובין העיר העתיקה במרכז חברון.

עוד דיווחו כי מאז תחילת חודש מארס עצרו כוחות צה"ל 43 תושבי חברון, החשודים בפעילות עוינת נגד ישראל.

המקורות הערביים מציינים כי צה"ל מתמקד במעצר מבוקשים משלוש משפחות והם ראיית, קוואסמה, רג'אבי אשר אחד מבני המשפחה חוואפז נזמי רג'בי היה בין מבצעי הפגוע האחרון סמוך למערת המכפלה וגופתו נמצאה מתחת להריסות הבית שפוצץ על ידי צה"ל לאחר הפגוע.
