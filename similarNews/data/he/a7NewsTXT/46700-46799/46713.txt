

נציבות כבאות והצלה ושירותי הכבאות פונים להורים ולילדים ומבקשים מהם להימנע משימוש בתחפושות דליקות ובמשחקים מסוכנים העלולים לגרום לסיכון חיי הילדים ורכוש ביה"ס, הגן או הבית.

עוד נמסר כי בחג הפורים מקובל שהילדים משתמשים באקדחים, קפצונים ופיקות, היוצרים גיצים בעת התפוצצות ולפיכך השימוש בהם יהיה אסור. ההורים וציבור המורים והגננות מתבקש להזהיר את הילדים לא לשחק בגפרורים או במציתים כלשהם ולהתרחק מאש או ממקור חום.


