

הממונה מטעם הרשות על החינוך בבית לחם פירסם אתמול צו המשנה את שמותיהם של מוסדות החינוך בעיר. השמות החדשים ברובם נושאים משמעות היסטורית ודתית, כלשונו.

סוכנות ממר"י מדווחת כי בבית לחם ארבעה בתי ספר יסודיים לבנים והם ייקראו מעתה "צאלח א-דין", "אם השאהידים", "השחרור" וגם "הסובלנות".

שלושת בתי הספר התיכוניים לבנות יישאו את השמות "השיבה", "גן העדן" ו"גבעות ירושלים".

בית הספר היסודי המעורב לבנות ייקרא "אל חנסא" על שם אם מיתולוגית לארבעה בנים שאהידים, שלא התאבלה עליהם כי אם הודתה לאללה על שכיבד אותה במותם.
