

שבדיה תראה בארה"ב מפירת החוק הבינלאומי אם תצא למתקפה על עירק ללא אישורה של מועצת הבטחן של האו"ם וכתוצאה גם תפסיק את ייצוא הנשק שלה אליה. כך מדווחת סוכנות הידיעות השבדית TT.

שבדיה מגדירה את עצמה מדינה נייטרלית והיא מתנגדת למתקפה על עירק ללא אישור האו"ם.

"החוק הבינלאומי הוא גורם חשוב בקווים המנחים של ממשלת שבדיה", ציטטה הסוכנות את דבריה של לוטה פודג' פקידה בכירה הממונה על נושא הפיקוח על הנשק. בין היתר קווים מנחים אלה קובעים כי אין לייצא נשק למדינות במלחמה או שהפרו את החוק הבינלאומי.

"אנו מקווים שנוכל להימנע מהחלטה כזו, אך אם תא תהיה ברירה, אין ספק שתהיה אחת הסוגיות הקשות עליה נדרשה הממשלה להחליט בתחום ייצוא הנשק, הוסיפה פודג'.

ייצוא הנשק השבדי לארה"ב מסתכם בכ-30 מיליון דולר מדי שנה.

ראש ממשלת שבדיה גוראן פרסון אמר כי ממשלתו טרם דנה בנושא.
