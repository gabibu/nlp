

בית המשפט העליון של ארה"ב עיכב הלילה את ביצוע הוצאה להורג בזריקת רעל של נידון למוות, 10 דקות בלבד לפני שהאיש היה אמור להיות האסיר ה-300 שהוצא להורג במדינת טקסס מאז 1982.

דלמה בנקס, שהורשע ב-1980 ברצח חבר לעבודה במסעדה בו עבד, כופר באשמה, ופרקליטיו טוענים במקרה שלו להתנהגות בלתי הולמת ולפגיעה בזכויותיו.

התביעה עומדת על כך שבנקס אשם ומוסיפה לדרוש להטיל עליו עונש מוות. בית המשפט העליון פירסם את עיכוב ביצוע ההוצאה להורג מבלי לפרט.
