

הפרלמנט השוויצרי החליט לאסור הפצת כרטיסים לא-מזוהים לטלפונים ניידים. החוק החדש מחייב מפעילי שירותים סלולריים לשמור את פרטי המשתמשים בכרטיסים למשך תקופה של שנתיים לכל הפחות. זאת לאחר שגורמי מודיעין הזהירו שמחבלים בארגון "אל-קאעידה" עושים בהם שימוש כדי לנהל שיחות מבלי שניתן יהיה להתחקות אחריהם.

"זה נכון שאמרנו שחברים באל-קאעידה, פעילי שטח כמו גם ראשים בארגון, השתמשו בסוג זה של כרטיסים משולמים מראש שנקנו בשוויץ", אמר קלוד ניקאטי, סגן התובע הכללי.

סוכנות הביון של פקיסטן מסרה כי המעצרים האחרונים התאפשרו הודות לאיתור שיחות טלפון שניהלו החשודים באמצעות לווין ובטלפונים ניידים.

(עתי"ם-רויטרס)
