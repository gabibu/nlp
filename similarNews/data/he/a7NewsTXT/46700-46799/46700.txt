

יחידת חיל האויר   יאא 22 זכתה בתחרות פרס האיכות הלאומי בתעשיה לשנת 2002. כך מסר אורי הר מנהל הפרס ומנכ"ל איגוד תעשיות האלקטרוניקה והמידע.

הר הוסיף, כי בנימוקים לזכיה בפרס של יחידה יאא 22 ציין צוות השופטים במיוחד את המנהיגות לאיכות של מפקדי היחידה, הטיפול המסור במשאב האנושי ובבני נוער, קיום תהליך מוסדר להתייעלות והפחתת עלויות וניהול מערכות מידע תומכות.

יצויין כי זו הפעם השניה מאז תחילת התחרות ב- 1993 שיחידה צבאית זוכה בו.

תחרות פרס האיכות הלאומי בתעשייה הוא פרס מטעם משרד ראש הממשלה , בארגון התאחדות התעשיינים ואיגוד תעשיות האלקטרוניקה ומופעל מאז שנת 1993.
