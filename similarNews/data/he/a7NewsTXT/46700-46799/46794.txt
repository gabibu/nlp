

בפגישה שנערכה בין שר האוצר נתניהו לבין בכירים במגזר העסקי, אמר נשיא התאחדות התעשיינים ויו"ר הארגונים הכלכליים עודד טירה כי מאחר ש"אין לנו היום את הלוקסוס לבחור מסלולים מועדפים בעידוד השקעות הון; יש לשאוב השקעות מחו"ל ומהארץ בכל דרך ובכל העוצמה על מנת לייצר המשאבים לתקציב, בשנים הבאות.

בפגישה שהתקיימה בירושלים אמר נשיא התאחדות התעשיינים טירה לשר האוצר כי הנושא המרכזי שבו צריך לטפל היום הוא נושא הצמיחה. לדעתו, יש לייצר צמיחה ריאלית שתיגזר מהצמיחה של החברות העסקיות, אשר מתוך ריווחיהן, ישקיעו בתשתיות מייצרות.

לדבריו, ניתן לעשות זאת באמצעות סיוע חוק עידוד השקעות הון. בדרך זו, אמר טירה, ייצרו החברות העסקיות מקומות עבודה ויוכלו לשלם מיסים על מנת להזין מחדש את תקציב המדינה.

עוד אמר טירה כי יש לתמוך בצמיחה דרך השקעות בתשתית, דרך עידוד השקעות הון במסלולים השונים, דרך עידוד המחקר והפיתוח ובאמצעות עידוד היצוא.

ח"כ חיים כ"ץ מהליכוד קרא היום לשר האוצר בנימין נתניהו לשתף את הארגונים החברתיים בהחלטות הכלכליות ולא להפתיע אותם בגזירות כלכליות.
