

ברבע האחרון של 2002 פוטרו כ-1,300 עובדים בתעשייה, כך עולה מניתוח חודשי על מצב התעשייה שערכה התאחדות התעשיינים.

עוד נמסר בדו"ח כי חל גידול מתון של 0.2% בתפוקת התעשייה, לעומת הרמה החודשית הממוצעת ברבע שקדם לו. כן נרשמה ירידה של 0.5% במספר שעות העבודה במפעלים, לצד גידול של 0.7% בפריון העבודה בתעשייה.

נירה שמיר, ראש אגף כלכלה בהתאחדות התעשיינים שמסרה על כך מעריכה כי אם לא יעשו הצעדים הנכונים   לעודד השקעות הון והשקעות בכלל, בכל חלקי הארץ - לא צפוי שיפור משמעותי במצב התעשייה בחודשים הקרובים.


