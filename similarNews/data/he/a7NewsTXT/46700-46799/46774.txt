

שליט עירק סדאם חוסיין ממשיך להעביר סיוע כספי למשפחות מחבלים מתאבדים ולמשפחות מחבלים שצה"ל הרס את בתיהם.

הארגון "ג'בהת אל-תאחריר אל ערביה", ארגון ערבי הפועל מטעם עיראק בשטחי יש"ע, העביר אתמול 235,000 דולר לחלוקה למשפחות, בעיקר בעיירה בית חנון ובעיר חאן יונס. אנשי הארגון חילקו את ההמחאות למשפחות בטקס שנערך בעזה.

במרכז רמאללה עצר כוח של יחידת דוכיפת את אחד מראשי התנזים של הפאתח' בגזרת רמאללה, שהיה מבוקש לכוחות הביטחון. מדובר במחמוד חסיב, שעפ"י דובר צה"ל היה אחראי למספר רב של פיגועים בציר 60 ובציר עטרת חלמיש, פיגועים שבהם נפגעו ישראלים רבים.
בעיר קלקיליה עצר אתמול כוח מסתערבים את מוסטפה ח'דרג', בכיר בפאתח', ואת אחד מעוזריו.
בבית המשפט הצבאי באדוריים נגזרו שישה מאסרי עולם על עבד קארים עוויס, מחבל שתכנן את הפיגוע בשוק מחנה יהודה לפני כשנה, פיגוע שבמהלכו נרצחו שישה בני אדם. הוא גם אחראי לפיגוע הירי בתחנה המרכזית בעפולה לפני שנתיים ולפיגוע התאבדות ברחוב המלך ג'ורג' בירושלים.

25 שנות מאסר בפועל נגזרו על ערבי ישראלי תושב צפון הארץ שהניח מטען חבלה על פסי רכבת סמוך למעגן מיכאל. המטען שהניח התפוצץ בעת שרכבת עברה במקום, אך לא היו נפגעים.
נאסר פאמי, ערבי תושב טירה, ירצה שלוש שנות מאסר בפועל, בשל סיוע למחבלים שביצעו את הפיגוע בתחנה המרכזית הישנה בתל אביב.

בשל עסקת טיעון שנחתמה בין סנגורו לבין התביעה נאלצה השופטת להטיל עליו עונש קל אף על פי ש שכללו בין השאר את הלנת המחבלים בביתו ומתן הדרכה היכן לבצע את הפיגוע.
