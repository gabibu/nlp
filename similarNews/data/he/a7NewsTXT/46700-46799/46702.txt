

גורמים מדיניים בכירים הורו להשמיט מאתר האינטרנט של דובר צה"ל ראיון שהעניק אבו מאזן לעיתון "אל-שארק אל אאוסט". כך נודע לכתבנו חגי הוברמן. הדרג המדיני בישראל ממשיך במאמצים להכשיר את מינוי אבו מאזן לראש ממשלה ברש"פ בקרב דעת הקהל בישראל.

הדרג המדיני בישראל ממשיך במאמצים להכשיר את מינוי אבו מאזן לראש ממשלה ברש"פ בקרב דעת הקהל בישראל.

גורמים מדיניים בכירים הורו להשמיט מאתר האינטרנט של דובר צה"ל ראיון שהעניק אבו מאזן לעיתון "אל-שארק אל אאוסט", שבו השמיע דברי תמיכה ברורים בפיגועים. כך נודע לכתבנו חגי הוברמן. בשעות הבוקר ניתן היה לקרא את הנאום באתר אך כעת כאמור ניתנה הוראה להורידו והוא איננו מופיע עוד באתר.

כתבנו מציין עוד כי בימים האחרונים ביקרו גורמים בימין את מינוי אבו מאזן בעקבות דבריו באותו ראיון.

בראיון שהעניק חבר הכנסת אריה אלדד (האיחוד הלאומי) לכתבנו חגי סרי לוי, טוען אלדד כי בימים שקדמו להסכם אוסלו ביקשו משרד החוץ ומחלקת המדינה האמריקאית ממכון ויזנטל לגנוז את תרגום עבודתו של אבו מאזן ובה הוא מכחיש את השואה. בקשתם של הגופים הללו נבעה מרצונם "להכשיר" את האיש שעמד באותה שעה לחתום על הסכם אוסלו.

ח"כ אלדד אמר לסרי לוי כי "על פי ידיעות שהגיעו אלי, פנה משרד החוץ של ישראל למכון ויזנטיל בבקשה לגנוז את התרגום ולא לפרסם אותו. כמו כן נודע לי שגם מחלקת המדינה האמריקאית פנתה במקביל באותה דרישה ועובדה היא שהתרגום לא פורסם עד היום".

אלדד סיפר כי פנה למכון ויזנטיל לאישוש המידע ואולם טרם קיבל תשובה. כמו כן פנה אתמול לשר החוץ סילבן שלום בשאילתה "האם העובדות נכונות, ואם כן מדוע לא יפנה השר עוד היום למכון ויזנטיל ויבקש את החומר מחדש".

קראו כתבה על אבו מאזן - מכחיש השואה
