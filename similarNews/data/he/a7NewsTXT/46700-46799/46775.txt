

מחמוד קומטי, מבכירי החיזבאללה, המוגדר סגן נשיא "המועצה הפוליטית" של החיזבאללה, אמר כי אכן ארגונו מספק נשק ואמצעי לחימה לארגוני המחבלים.

מחמוד קומטי, מבכירי החיזבאללה, המוגדר סגן נשיא "המועצה הפוליטית" של החיזבאללה, אמר כי אכן ארגונו מספק נשק ואמצעי לחימה לארגוני המחבלים.

את הראיון לעיתון הספרדי "אל פאיס", ערך כתב העיתון השוהה בישראל ושלצורך כתיבתו הוא הגיע לביירות. בראיון אמר קומטי: "יש לנו קשרים עם החמאס ועם הג'יהאד האיסלמי. זה נכון. אנו מקיימים אתם יחסים פוליטיים, תיאום, וכשאנו יכולים אנו מסייעים להם, ובכלל זה גם בנשק".

קומטי הוסיף כי הנשק מיועד לא רק לחמאס ולג'יהאד אלא לכל הארגונים: "אנו גאים בכך שאנו מסוגלים להציע נשק לעם הפלשתיני". הוא ציין כי כמה מהטרוריסטים של החיזבאללה נעצרו באחרונה בירדן כשניסו להעביר נשק לתחומי הרשות.

כתב העיתון שאל כיצד מסבירים בחיזבאללה את השקט מצד הארגון, וקומטי השיב: "לאחר שחרור דרום לבנון ההתנגדות מתמקדת במסלול הפוליטי. עם זאת אנו ממשיכים בפעילות ההתנגדות בצורה ספורדית. זו דרך להזכיר לישראל שאנו ממשיכים במאבק".
