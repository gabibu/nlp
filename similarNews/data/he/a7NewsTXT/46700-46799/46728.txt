

ראש ממשלת סרביה זוראן ג'ינג'יץ' נורה למוות מול בניין הממשלה בבלגרד. ג'ינג'יץ', בן 50, איש רפורמות שמילא תפקיד מכריע בהפלתו של נשיאה לשעבר של יוגוסלביה סלובודן מילושביץ', נפצע בחזהו משני קליעים שנורו ממרחק רב.

מת מפצעיו ראש ממשלת סרביה, זורן ג'ינג'יק, שנורה על ידי מתנקש אלמוני סמוך לבניין הממשל בבלגרד. הוא נורה בחזהו פעמיים. כך מדווחות רשתות הטלוויזיה הבינלאומיות.

בשלב זה אין מידע על זהות המתנקש, ועל המניע ואולם המשטרה עצרה כמה אזרחים שהיו בזירת ההתנקשות. בעבר ניצל ג'ינג'יק מניסיון התנקשות.

פקיד בכיר שדיבר בעילום שם מסר כי הממשלה, שאישרה את הידיעות על מותו של ג'ינג'יץ', מינתה את סגן ראש הממשלה נבוסה צ'וביץ' כראש המדינה הזמני.

ג'ינג'יץ', בן 50, איש רפורמות שמילא תפקיד מכריע בהפלתו של נשיאה לשעבר של יוגוסלביה סלובודן מילושביץ', נפצע בחזהו משני קליעים שנורו ממרחק רב.

תחנת הרדיו המקומית B92 דיווחה כי ג'ינג'יץ' נורה בגבו ובבטנו לקראת השעה 13:45 (לפי שעון ישראל).

בחודש שעבר ניצל ג'ינג'יץ' מניסיון התנקשות בחייו, כשמשאית סטתה לפתע ממסלולה וכמעט והתנגשה בשיירת המכוניות בה נסע.

ראש הממשלה העלה אז את האפשרות, שהתקרית קשורה לצעדים שנקטה ממשלתו לחיסול הפשע המאורגן, שפרח בשנות התשעים, בתקופת כהונתו של הנשיא לשעבר מילושביץ'.

ג'ינג'יץ' היה זה שקיבל את ההחלטה, באמצע 2001, להסגיר את מילושביץ' לבית הדין לפשעי מלחמה בהאג, שם הוא עומד למשפט על רצח עם ופשעים נגד האנושות.

תחנת B92 ציינה, כי שני בני-אדם נעצרו בקשר לרצח, בעוד סוכנות הידיעות "ביתא" מסרה על שלושה עצורים. לפי שעה, לא נתקבל אישור רשמי לידיעות.

ג'ינג'יץ', בעל דעות ליברליות המקורב למערב, התעמת לא פעם עם נשיאה לשעבר של יוגוסלביה וויסלב קושטוניצה, הלאומני יותר, בעניין קצב הרפורמות.

ראש הממשלה הנרצח, נשוי ואב לשני ילדים, עלה לשלטון בפברואר 2001 לאחר הבחירות שנערכו בדצמבר, והתחייב לשים קץ לשחיתות ולפשע המאורגן.

ג'ינג'יץ', שנכלא בשנות השבעים, כשהיה סטודנט מורד, השתתף במרד עממי בשנת 2000 והפך בסופו של דבר למנהיגה של סרביה הדמוקרטית החדשה.
