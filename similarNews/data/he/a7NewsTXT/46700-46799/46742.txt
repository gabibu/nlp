

חוקרי היחידה הארצית לחקירת פשעים בינלאומיים (יחב"ל) עצרו היום חשודה נוספת בפרשיית זיוף כרטיסי האשראי של בנק דיסקונט. האשה כבת 34, תושבת תל אביב, תובא ככל הנראה מחר להארכת מעצר.

כתבת עתי"ם מוסיפה כי מעצרם של חן עינב ועופר איטף הוארך הבוקר בשבעה ימים בבית משפט השלום בפתח תקווה.

כתבת עתי"ם מציינת, כי בפרשת זיוף כרטיסי האשראי נגנבו קרוב לעשרה מיליון שקלים בדרך מתוחכמת. במהלך חודש דצמבר פעלו 15 מהמעורבים ומשכו במירמה סכום כולל של 10 מיליון ש"ח.
עד כה נעצרו שישה חשודים בפרשה. החקירה נמשכת וצפויים מעצרים נוספים.
