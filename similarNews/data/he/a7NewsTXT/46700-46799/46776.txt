

ועדת החוץ והביטחון של הכנסת תדרוש מצה"ל הסברים מדוע איננו מנסה לגייס לשירות מילואים את כל כוח האדם הפוטנציאלי.

ועדת החוץ והביטחון של הכנסת תדרוש מצה"ל הסברים מדוע איננו מנסה לגייס לשירות מילואים את כל כוח האדם הפוטנציאלי, כך אומר חבר הכנסת אורי אריאל, חבר ועדת החוץ והביטחון ביומן ערוץ 7. לדבריו, אין אמת בידיעות כאילו רק שלושה אחוזים מכלל כוח האדם משרתים במילואים, ואולם, אמר אריאל, צה"ל יכול לגייס אזרחים רבים שאינם מגויסים, וצריך לעשות זאת.

הדברים נאמרו בעקבות אישור התיקון לחוק המאפשר להאריך את תקופות המילואים לארבעים ושלשה ימים בשנה, תיקון שהתקבל אתמול בקריאה ראשונה בכנסת. תוקפו של התיקון לחוק יהיה שנתיים בלבד. התיקון החדש גם מאפשר לגייס קציני מילואים מיחידות קרביות שעברו את גיל 41.

אריאל הוסיף כי מדובר בעניין משפטי ולא בשינוי מהפכני, ולדעתו התשובה האמיתית לטרור היא חיסולו. בכך ירד עומס המילואים המוטל על מספר קטן יותר של מגויסים, אומר אריאל.
את
ביטויי כעס נשמעים היום על החלטתה של סיעת שינוי להצביע בעד התמיכה בהארכת הוראת השעה המאפשרת הארכת שירות המילואים עד 43 יום. לטענת המבקרים מפלגת שינוי הפרה הבטחה לבוחריה להקל את הנטל מעל כתפיהם של אנשי המילואים.

יו"ר שינוי טומי לפיד אמר בהקשר זה כי לא היתה לו ברירה אלא לתמוך בחוק מאחר שבשל המצב הבטחוני הקשה צה"ל כבר מסר שחייליו הסדירים שחוקים ועל כן יתכן והוא יהיה זקוק לכוחות נוספים במיוחד על רקע חשש להתלקחות על רקע המלחמה בעיראק.

"רק עכשיו התחלנו את תפקידינו האם מצפים שבתוך פחות מחודש כבר נוכל לדאוג לחלוקת הנטל בשירות צבאי?" אמר לפיד.
