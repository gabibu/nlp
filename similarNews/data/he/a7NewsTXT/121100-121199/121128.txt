



ההסתדרות והתאחדות התעשיינים יחתמו ביום שלישי הקרוב על הסכם פנסיה חדש המהווה בשורה חשובה ללמעלה ממאה אלף עובדים בתעשייה.
ההסכם מבטיח לעובדים המועסקים במפעלים הקשורים להתאחדות התעשיינים שיפור משמעותי והטבות בזכויות הפנסיה.

על ההסכם יחתמו ביום ג' : עופר עיני, יו"ר האגף לאיגוד מקצועי בהסתדרות ודורית טנא   פרצ'יק, היועצת המשפטית של האגף. מצד התעשיינים יחתום, אלי יפה, יו"ר ועדת העבודה בהתאחדות התעשיינים.

מההסתדרות נמסר כי הנקודות המרכזיות והמשמעותיות בהסכם כוללות :

1. ההסכם יחול על כלל העובדים המועסקים בתעשייה   גם אלה שאינם חברי הסתדרות - וזאת על מנת שכל עובד יוכל להתקיים בכבוד, גם לאחר יציאה לגמלאות.

2. ההסכם החדש מבטיח, לראשונה, שכל עובד יזכה לתכנית פנסיה כבר מיומו הראשון בעבודה.

3. כל העובדים בתעשייה יהיו זכאים להפרשות על מלוא שכרם, ללא תקרת מכסימום.

4. העובדים יזכו לקבל את הפרשות המעביד להשלמת פיצוי הפיטורין גם במקרה של התפטרות.

5. תישמר הזיקה למקום העבודה למי שפרשו בשל נכות, כך שמי שקצבתו תבוטל וכל לשוב למקום העבודה או לזכות לתנאי פרישה כעובד מהשורה.
