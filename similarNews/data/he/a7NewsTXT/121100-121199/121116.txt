

בג"ץ החליט היום כי לחיילים המשתתפים בהתנתקות לא תהיה כל חסינות משפטית בביצוע התוכנית. יו"ר מטה א"י מסר כי לפי ההחלטה, חייל החשוד בביצוע עבירה ייחקר ע"י מצ"ח ויועמד לדין משמעתי. בעניין פיצוי אזרחי - חייל שגרם נזק בזדון ישלם מכיסו.

בג"ץ קבע גם כי לחיילי צה"ל מותר לעצור או לעכב אזרחים אך ורק בשטח "עוטף חבל עזה" - בשטח צו אלוף המשתרע בין גדר המערכת לציר שדרות כיסופים וכרם שלום.
בג"ץ דחה את עתירת פורום המשפטנים נגד השימוש בחיילי צה"ל בהתנתקות. ברק הסביר כי "חיילי צה"ל, המסייעים בהגשמת דבר הממשלה והכנסת, הם זרועה של הדמוקרטיה הישראלית".
