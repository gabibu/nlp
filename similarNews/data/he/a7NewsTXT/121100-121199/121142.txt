

המשטרה לא מאשרת את קיום הפגנת הימין המתוכננת הערב מול בית ראש הממשלה בירושלים.
מועצת יש"ע הודיעה כי ההפגנה תתקיים כמתוכנן. מפקד מחוז ירושלים: גם אם לא תושג פשרה המשטרה לא תמנע את קיום ההפגנה.


המשטרה לא מאשרת את קיום הפגנת הימין המתוכננת הערב מול בית ראש הממשלה בירושלים.

מועצת יש"ע הודיעה כי ההפגנה תתקיים כמתוכנן.

מפקד מחוז ירושלים, ניצב אילן פרנקו, אמר כי גם אם לא תושג פשרה המשטרה לא תמנע את קיום ההפגנה.

ממוצאי צום תשעה באב, מתנגדי העקירה מתכננים להגיע למשרד ראש הממשלה ולהתיישב מול המשרד. השובתים יקראו לראש הממשלה להודיע כי הוא הולך לבחירות או לחילופין להודיע כי יקיים משאל עם על העקירה ויעצור את המהלך.

ביום שני בבוקר בזמן ישיבת הממשלה שתדון בפינוי קבוצת הישובים השנייה בגוש קטיף, יגיעו אלפי בני אדם להפגין מול משרד ראש הממשלה, ומשם לצאת בשיירה לעבר גוש קטיף.

חלקים רחבים מצפון הנגב ובנגב המערבי נחסמו בשעות הצהרים לתנועת כלי רכב על מנת למנוע ממתנגדי הגירוש להתקרב לתחומי גוש קטיף. הלילה בחצות ייחסם הגוש לכניסת אנשים עם כניסת חוק פינוי פיצוי לתוקף.
