

תושבים מקרית מלאכי קראו מגילת איכה וקינות ליד ביתו של הנשיא בליל ט' באב התקבצו כ-100 איש מקריית מלאכי ויישובי הסביבה, לקריאת מגילת איכה וקינות ליד ביתו של הנשיא, משה קצב, בקריית מלאכי.

תושבים מקרית מלאכי קראו מגילת איכה וקינות ליד ביתו של הנשיא בליל ט' באב התקבצו כ-100 איש מקריית מלאכי ויישובי הסביבה, לקריאת מגילת איכה וקינות ליד ביתו של הנשיא, משה קצב, בקריית מלאכי.

אחד התושבים שהשתתף במעמד סיפר לערוץ 7 כי "הם ישבו על הארץ סביב נרות דולקים וקוננו גם על החורבן של העבר הרחוק, יום חורבן בתי המקדש, וגם על סכנת החורבן המאיימת עלינו בימים הקרובים בהקשר לתכנית ההתנתקות".

הוא מציין כי המחאה עוררה תשומת לב מצד העוברים והשבים שחלקם הצטרף למקוננים. כאשר קראו את הפסוקים "נחלתנו נהפכה לזרים בתינו לנכרים" עבר רטט בקהל. בנוסף לקריאת מגילת איכה, קיימו חסידי חב"ד הפגנה במקום וקראו לנשיא המדינה להתפטר.

לשוטרים שהגיעו למקום במהירות, קרא הציבור לסרב לפקודת הגירוש. ההפגנה התפזרה ללא תקריות מיוחדות.

תושבים מקרית מלאכי, שנכחו במקום, הביעו את אכזבתם מכך שנשיא המדינה לא קרא למשאל עם ולא פועל לכך שצה"ל, לא ייטול חלק במשימת הגירוש. "ציפינו שהנשיא המבטא את רצון העם, יעמוד על כך, שמהלך כל כך משמעותי, שעלול לגרום לקרע נוראי בעם, ושהלך בניגוד לרצון הבוחרים, בניגוד למשאל מתפקדי הליכוד ובאמצעות פיטורי כל מי שמתנגד לתכנית   לפחות ידרוש להעמיד את התכנית בפני העם להחלטה". אמרו.

המפגינים והמתפללים מחו על נאומו של הנשיא לקראת ט' באב. לדבריהם "הנשיא נתן לגיטימציה לעקירה וציפה להתנהגות נאותה רק מצד אחד, מצד הקורבנות, מתיישבי גוש קטיף וצפון השומרון, ולא דרש זאת לא מכוחות הביטחון, לא ממערכת המשפט ולא מאמצעי התקשורת, אשר כולם מגוייסים באופן חד צדדי לטובת ראש הממשלה".
