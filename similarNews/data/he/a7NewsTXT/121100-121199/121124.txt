

הרמטכ"ל רב-אלוף דן חלוץ, אמר אחר הצהריים למפקדי כוחות העקירה במחנה עין השלושה, כי אין להקל ראש במשימה. הרמטכ"ל אמר כי מותר לחיילים ולשוטרים לדמוע ולכאוב יחד עם המפונים. "ננהג בנדיבות ונכבד בקשות הגיוניות, אך מבלי לפגוע במשימה. אנחנו באים לספוג ולא להגיב, ואלימות היא מאיתנו והלאה. אין פה קרב, ואיננו מבקשים לנצח או להכריע אף אחד".

חלוץ אמר כי ביומיים הקרובים ניתנת למתיישבים הזדמנות ראויה להיענות לקריאת צהל והמשטרה, ולפנות את רצועת עזה בשקט.

בעקבות התקרית הבוקר, שבה נפצע קשה קצין צה"ל, אמר הרמטכ"ל כי אם יתגברו מעשי הטרור, אין לצפות שצה"ל ימשיך את מהלך הפינוי באותה אינטנסיביות.
