

במהלך פעילות חיילינו בסמוך לכפר דרום נורה כוח נגמחון באש כוחותינו. קצין צה"ל נפצע קשה, ארבעת חייליו נפצעו באורח קל.

הנגמחון וטנק צהל"יים יצאו להגיב לירי מחבלים לעבר כפר דרום. הכוח שבנגמחון זיהה את המחבלים ופתח בקרב סביב הבניין בו הסתתרו המחבלים.

במקביל לקרב זיהו החיילים שבטנק את הכוח אולם היו משוכנעים כי מדובר במחבלים וירו שני פגזים לעברם. אחד הפגזים פגע בנגמחון. כאמור, הקצין נפצע באורח קשה בראשו וארבעת חייליו נפגעו באורח קל.

הפצועים הועברו לטיפול רפואי בבית החולים סורוקה שבבאר שבע.
(ש)
