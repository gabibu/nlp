

במוקד "הלב היהודי" מורגשת מאז תחילת ט' באב עלייה משמעותית במספר הפונים למוקד. חיילים רבים מעדיפים לבחור בדרך הנפקדות, מהחשש כי יופעל עליהם מכבש לחצים ויקחו אותם לעבודות עקיפות הקשורות להתנתקות.

במוקד "הלב היהודי" מורגשת מאז תחילת ט' באב עלייה משמעותית במספר הפונים למוקד.
המוקד מדווחים שחיילים רבים מעדיפים לבחור בדרך הנפקדות, וזאת מכיוון שהם יודעים כי יופעל עליהם מכבש לחצים ויקחו אותם לעבודות עקיפות הקשורות להתנתקות.

דווח כי החיילים לא מוכנים לתת יד ומעדיפים להישאר בבית. בסוף שבוע שעבר הכריז מוקד 'הלב היהודי' על יום ט' באב כיום הסרבנות: ביום זה קורא המוקד לכל החיילים שטרם עשו זאת, לפנות למפקדיהם ולהודיע להם כי לא יטלו חלק במשימת הגירוש. "בתשעה באב כבר עברנו חורבן, אל תתנו יד לקיום חורבן נוסף".

זרם הפניות מצד החיילים התגבר בימים האחרונים בעקבות הודעתו של בנימין נתניהו על התפטרותו.

בתוך כך מדווח כתבנו כי שני חיילים מפלס"ר גבעתי הודיעו למפקדיהם שלא יטלו חלק בתוכנית הגירוש מגוש קטיף וצפון השומרון.

אחד מן החיילים החליט שלא להגיע הבוקר לבסיסו כדי שלא יפעילו עליו לחץ, ואילו חברו פנחס יעקובסון, בנו של ראש הישיבה מקיבוץ שעלבים, הגיע ליחידה אחרי שהודיע שלא יקח חלק במעשה הקשור לגירוש היהודים. יעקובוסון נלקח בשעה זו למשפט לצבאי.

יש לציין כי במהלך האירועים בכפר מימון הודיעו 3 חיילים מפלס"ר גבעתי שלא ישתתפו בחסימות, והמפקד שלהם החליט להעלים עין.

במוקד "הלב היהודי" מציינם כי הם מקפידים שלא לפרסם את כל המקרים בגלל חשש לצנעת הפרט של החיילים שיצרו קשר עם המוקד.
