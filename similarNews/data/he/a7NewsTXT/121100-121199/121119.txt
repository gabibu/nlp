

בג"ץ דחה את עתירת הפורום המשפטי נגד השימוש בחיילי צה"ל לצורך אכיפת החוק בנושא ההתנתקות וקבע כי חוק יישום ההתנתקות קובע את מעורבותם של חיילי צה"ל ביישום ההתנתקות

בג"ץ דחה את עתירת הפורום המשפטי נגד השימוש בחיילי צה"ל לצורך אכיפת החוק בנושא ההתנתקות וקבע כי חוק יישום ההתנתקות קובע את מעורבותם של חיילי צה"ל ביישום ההתנתקות.

עם זאת שופטי בג"ץ קבעו כי לחיילי צה"ל אין סמכות לעצור או לעכב אזרחים בגוש קטיף או בשאר חלקי ישראל מלבד שטח צו האלוף המשתרע בין גדר המערכת לציר שדרות   כיסופים כרם שלום.

יו"ר המטה למען א"י וחבר הפורום המשפטי אביעד ויסולי אומר לכתבתנו רותי אברהם כי משמעות הדבר היא שהחיילים יכולים להוציא את התושבים מבתיהם אך אינם יכולים לעוצרם או לעכבם.

כמו כן החיילים אינם יכולים לעצור או לעכב אזרחים במקום כלשהו במדינת ישראל כמו גם בגוש קטיף, שכן לחיילים לא ניתנו סמכויות מעצר ועיכוב. שונה מצבו של אזור עוטף עזה מכל מקום אחר בישראל, שכן בעוטף עזה מעניקות תקנות ההגנה המנדטוריות סמכויות מעצר לחיילים.

השופטים אף קבעו כי חייל שיפעל באלימות בניגוד לחוק אינו חסין בפני החוק והוא צפוי להחקר על ידי משטרה צבאית חוקרת ואף לעמוד לדין פלילי או משמעתי. לפיכך חייל שיפעל באלימות צפוי לתביעה אישית בדומה לשוטר.
