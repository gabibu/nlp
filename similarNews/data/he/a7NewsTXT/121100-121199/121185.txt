

המשך עקירת הישובים בישיבת הממשלה אושר ברוב גדול. האישור בוצע למרות שע"פ התכנון הראשוני היתה אמורה ההצבעה להתקיים רק לאחר תום הפרק הראשוני של העקירה. הנגבי, כץ, לבנת ונווה התנגדו.

בירושלים התכסו הבוקר שרי הממשלה על מנת ואישרו את השלב הבא בעקירת ישובי צפון השומרון וישובי רצועת עזה. האישור בוצע למרות התנגדותם של השרים נווה כץ ולבנת.

שרת החינוך לימור לבנת הודיעה כבר אמש כי תתנגד לשלבי העקירה הבאים. עם זאת הדגישה השרה כי הצבעתה לא תביא בהכרח להתפטרותה מהממשלה בימים הקרובים. ההערכה היא כי השרה לבנת מעוניינת להבטיח את תחילת שנת הלימודים ויישום דו"ח דברת ורק לאחר מכן יהיה סיכוי להתפטרותה מהממשלה.

יצויין כי מלכתחילה אמורה הייתה ההצבעה להתקיים רק לאחר שהיה צה"ל משלים את הפרק הראשון של העקירה ועל בסיס בדיקת האופן בו בוצע החלק הראשון, ורק לאחר מכן יאושר המהלך הבא. כך אמנם נקבע על פי ההסכם שגיבשה שרת המשפטים ציפי לבני, אולם, כאמור, הממשלה התעלמה מהסיכום שהושג ואפילו השרה לבני עצמה לא מצאה לנכון להתנגד ליישום השלב הבא בעקירה.


מול ישיבת הממשלה התקיימה הפגנה שייעדיה הוגדרו על יד המארגנים "אם לא נוכל לשנות את ההחלטה ולהביא להתפטרות השרים, לפחות שיתביישו..."

בתגובה להחלטת לבנת אמר חבר הכנסת אריה אלדד כי הודעתה שלה, כמו גם התפטרותו של שר האוצר בנימין נתניהו, אינה אלא זלזול בוטה וציני בבוחרים. לדבריו לבנת ונתניהו משוכנעים שבהכרזותיהם חסרות ההשפעה הללו יוכלו להשכיח מהציבור את הצבעות העבר שלהם בעד יישום עקירת הישובים. "אין להם בושה", אומר אלדד.
(ש)
