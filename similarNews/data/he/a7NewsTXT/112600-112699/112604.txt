

רה"מ ביקש להבהיר בפני ראשי הקהילה היהודית בניו יורק את מניעי ההנתקות וקבע 'ההנתקות תגן על אופיה של ישראל'. מפגינים בחולצות כתומות קראו "יהודי לא מגרש יהודי" והוצאו מהאולם. בחוץ המתינו מאות מפגינים.

(צילום: חב"ד אינפו)

במהלך כנס ראשי הקהילה היהודית בניו יורק נאם ראש הממשלה אריאל שרון על המניעים והסיבות לביצועה של תכניתו המדינית, תכנית ההתנתקות.

ראש הממשלה הבהיר כי לטעמו "עתידה של המדינה תלוי באופיה הדמוקרטי והיהודי. לשם כך אנו עושים מאמצים רבים בהם גם תכנית ההתנתקות. ההתנתקות תשפר את בטחונה של המדינה ותתן הזדמנות למשא ומתן מחודש לשלום".

את דבריו אלה של ראש הממשלה קטעו כעשרה מפגינים שנכחו באולם. הם הורידו את חולצותיהם העליונות הלבנות ומתחתן התגלו חולצות כתומות ועליהן הכיתוב 'יהודי לא מגרש יהודי'. המפגינים קמו על רגליהם וקראו "אדוני ראש הממשלה, יהודי לא מגרש יהודי". מאבטחים שנכחו במקום מיהרו אל המפגינים וסילקו אותם מהאולם.

ראש הממשלה ניסה להתייחס לאירוע בבדיחות הדעת ואמר כי בישראל הוא מסתדר עם אירועים כאלה לבדו.

לעומת זאת מחוץ לאולם בו נשא ראש הממשלה דברים המתינו לו מאות מפגינים, בהם פעילי חב"ד רבים שקראו לעברו "שרון בוגד" וקריאות מחאה נוספות.

כל התצלומים מאתר 'חבד אינפו':







ח"כ בני אלון בהפגנה





היום צפוי ראש הממשלה לנאום בפני ראשי ארגון הבונדס.
(ש)
