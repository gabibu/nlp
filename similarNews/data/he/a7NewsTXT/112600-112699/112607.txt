

הרב הראשי יונה מצגר אומר כי החשדות נגדו יתבררו כבלון נפוח שיתפוגג במהרה. זאת בעקבות הודעת המשטרה כי יש בידיה תשתית ראייתית מספקת על מנת להעמידו לדין בחשד לקבלת טובות הנאה


"החשדות יתבררו כבלון נפוח שיתפוגג במהרה", אמר אמש (ב') הרב הראשי לישראל הרב יונה מצגר בתגובה להחלטת המשטרה להמליץ לפרקליטות המדינה להגיש נגדו כתב אישום. המשטרה קבעה כי ישנה תשתית ראייתית להעמדת הרב לדין בחשד שקיבל טובות הנאה ממלון 'מצודת דוד' שבירושלים, תמורת קידום מעמדו של המלון.

יצויין כי חקירת הרב החלה בעקבות אישור שקיבלה המשטרה לכך מהיועץ המשפטי לממשלה. כעת היועץ מזוז יידרש להכריע אם די בראיות שהשיגה המשטרה כדי להגיש כתב אישום נגד הרב הראשי מצגר.

יצויין בעקבות החלטת מזוז שבים גורמים בשמאל הקיצוני וקוראים לפרק את מוסד הרבנות הראשית.
(ש)
