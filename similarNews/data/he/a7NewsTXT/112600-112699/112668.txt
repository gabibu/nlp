

נס בקרית ספר: פעוט נדרס אתמול על ידי רכב שעלה עליו. רגלו הסתבכה בגלגל הרכב אולם בתום חילוץ ארוך ומורכב הועבר לטיפול רפואי במצב בינוני.

נהג רכב פרטי אשר יצא מחנייה, כנראה לא הבחין בפעוט בן שנתיים ששיחק לפניו על רכב צעצוע ודרס אותו.

דובר מד"א, ירוחם מנדולה, מוסר כי הפעוט נלכד מתחת לחלק הקדמי של הרכב. צוותי מד"א וכונני "הצלה מד"א" ממודיעין עילית יוני ברנפלד, אלי קובלסקי ונתן לוי שהגיעו למקום במהירות מצאו את הילד שוכב מתחת לרכב כשאחת מרגליו לכודה באחד הגלגלים.

החובשים הזעיקו את כוחות הכיבוי על מנת לסייע בחילוץ הילד מתחת לרכב ובמקביל הם העניקו לילד טיפול רפואי ראשוני. החילוץ היה מורכב ומסובך כוחות כיבוי יחד עם חובשי מד"א הצליחו לאחר דקות ארוכות של חרדה ומתח לחלץ את הילד והוא הועבר בנט"ן מד"א במצב בינוני לבית החולים "תל השומר".

נסיונות ההצלה המורכבים.

הפעוט מתחת גלגלי הרכב.

