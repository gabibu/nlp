

נגיד בנק ישראל החדש, סטנלי פישר, החליט היום שלא לשנות את הריבית במשק. בתגובה להחלטה אומר אוהד מראני, יו"ר ועדת הכלכלה בהתאחדות התעשיינים, כי החלטת בנק ישראל להשאיר את הריבית על כנה הינה נכונה.
"אנו מאמינים בהחלטותיו של הנגיד, פרופ' סטנלי פישר ובטוחים שימשיך לקיים את מדיניות הריבית הנמוכה גם בחודשים הקרובים, על מנת לעודד צמיחה במשק", הסביר מראני.

מראני סבור, כי ההאטה במשק, האינפלציה הנמוכה מתחילת השנה, ציפיות האינפלציה, שהינן בתחום יעד האינפלציה, לצד התיסוף בשער החליפין של השקל מול סל המטבעות בשיעור של 2.5% מסוף 2004   מאפשרים לבנק ישראל להמשיך ולקיים מדיניות של ריבית נמוכה גם בחודשים הקרובים.

מבזקי חדשות בסלולרי- עדכונים מחדר החדשות של INN - ערוץ 7


