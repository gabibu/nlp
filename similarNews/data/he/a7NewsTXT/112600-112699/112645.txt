

קמפיין לעידוד לימוד הלכות שבת נפתח בימים אלה בהם מתחיל לימוד מסכת שבת במסגרת הדף היומי.

מאחורי המהלך עומד המלחין והחידונאי הרב א. א. שטרן והוא יעמוד תחת הכותרת "כל יהודי חרד הלכות שבת לומד". הרב שטרן מבהיר כי בהגדרה חרד אינו מתייחס לשיוך מפלגתי כי אם "לחרד לדבר ה'".

במסגרת הקמפיין ירכז הרב שטרן עשרות שיעורים שייפתחו ברחבי הארץ. זאת תחת ארגון 'והגית'. הרב שטרן מבקש לעודד את המעוניינים והמעוניינות לפתוח שיעורים מסוג זה במקומות מגוריהם. לשם כך פתח קו טלפון שירכז את רשת השיעורים (טל. 03-6186125).

כמו כן אומר הרב שטרן כי קיים גם מוקד לקבלת תשובות בהלכות שבת בכל יום שישי מ-8:00 בבוקר ועד כניסת השבת. (טל. 1599560560)

