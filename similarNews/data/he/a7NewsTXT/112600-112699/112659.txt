

22 משפחות ו-8 בעלי עסקים בלבד מתוך 1,200 המשפחות אותן מייעד ראש הממשלה לעקירה. כך דיווח ראש מנהלת ההתנתקות יונתן בשיא.

רק 22 מתוך אלף ושבע מאות משפחות המיועדות לעקירה, קיבלו פיצויים ממנלהת ההתנתקות. כך דיווח ראש המנהלת, יונתן בשיא, לועדת הכספים של הכנסת. מספר המשפחות הכולל שפנו למנהלת, על פי הנתונים של בשיא הוא 99 בלבד. 69 מהן מתגוררות בצפון השומרון והיתר בחבל עזה. מספר בעלי העסקים שבקשו פיצויים הוא 8 בלבד.

הנתונים נמסרו במסגרת סקירה כוללת של משרדי הממשלה על הכנותיה לביצוע ההתנתקות. ראש הדוברים, מנכ"ל משרד ראש הממשלה, אילן כהן, ציין מספר פעמים כי המתיישבים, ככלל, לא לוקחים חלק בהכנות לגירושם והדבר מקשה מאוד על עבודת משרדי הממשלה. הוא טען כי ההנהגה הפוליטית של המתיישבים היא שמובילה את ההחרמה. לדבריו, ביום שאחרי ההתנתקות, לא ניתן יהיה לבוא לקראת המתיישבים כפי שאפשר לעשות זאת כיום. כהן האשים את המועצה האזורית חוף עזה בכך שהוציאה מתיבות הדואר מכתבים ששיגרה מנהלת ההתנתקות למפונים העתידיים.

מהסקירה עולה כי רק מערכת החינוך ערוכה לקליטת אלפי התלמידים המפונים במוסדות חינוך חדשים. המשרד הנחה את כל מוסדות החינוך להעדיף קבלה של תלמידים מאזורי העקירה על פני קבלתם של תלמידים חדשים. נציגי יתר המשרדים התקשו לשכנע כי יהיה באפשרותם לספק פתרונות מעשיים לעקורים. כך למשל, משרד השיכון הזמין בניית 370 קרוונים בלבד. ספק אם יהיו מוכנים במועד.

בנוסף, איתר המשרד רק כ400 דירות פנויות להשכרה. זאת בשעה שמסםר המשפחות המוגלות הוא כ1700. המשמעות היא כי מרבית המשפחות ייאלצו בשנים הקרובות להחליף מקום מגורים מספר פעמים. חברי הכנסת אמרו כי המשמעות היא שהעקורים יתגוררו ב"מחנות פליטים".

עו"ד יצחק מירון, המייצג את העקורים, הגיב לסקירת המנכ"לים ואמר "רוב פתרונות המגורים אינם מעשיים. חלק גדול מהם הם בגדר בזבוז כספים. המתיישבים יסבלו עקירה כפולה משום שהקהילות יתפרקו וכל אחד יישלח לגורלו. כל הבעיות נובעות מכך שקודם קבעו את לוח הזמנים ורק אחר כך התחילו לתכנן".
