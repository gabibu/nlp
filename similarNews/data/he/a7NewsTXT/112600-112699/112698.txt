

עולים מרוסיה מעדיפים לשלם יותר כדי לרכוש דירה ובלבד שלא יצטרכו לגור בשכירות. כך עולה מסקר שנערך על ידי מכון גיאוקרטוגרפיה עבור 'מגזרים', חב' המתמחה בתקשורת משולבת למגזרים רוסי, ערבי וחרדי.

מהסקר עולה כי במגזר הרוסי 60% רוכשים דירה, בשעה שבמגזר הכללי עומד שיעור זה על 73 אחוזים.

הסבר לכך נותנת נטאשה שוקין, מנכ"לית בחברת 'מגזרים'. היא אומרת כי עולים מרוסיה הם אוכלוסיה "מהגרת המחפשת עוגן בטחון" וכי אחד מביטויו של חיפוש זה היא רכישת דירה. "הרוסים מוכנים לשלם יותר עבור משהו קבוע בבעלות עצמית ולא לגור בשכירות".

שוקין מוסיפה כי "הבית הוא מרכז ההוויה בתרבות הרוסית. הרוסים נוהגים לבלות את רוב הזמן בבית ומשקיעים בעיצובו רבות ולכן מעדיפים להשקיע את הזמן והמאמץ ברכישת נכס משלהם".
