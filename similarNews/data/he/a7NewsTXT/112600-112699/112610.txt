

המטה העולמי להצלת העם והארץ נערך להטסתם של אלפי חסידי חב"ד מברוקלין לארץ ב"רכבת אוירית", כדי לתגבר את מתנגדי ההתנתקות.


הרב שלום דב וולפא, מראשי המטה העולמי להצלת העם והארץ ומרבני חב"ד בישראל, ערך לאחרונה ביקור בניו יורק. במהלך הביקור השתתף הרב וולפא בכנס שבו השתתפו כ 5 אלפים חסידי חב"ד ונאם בפניהם נגד ההתנתקות. לכתבתנו רותי אברהם נמסר כי מטרת הביקור היתה לעודד את אלפי החסידים להגיע לארץ "ביום פקודה".

"בואם של החסידים לישראל לקראת ההתנתקות יהווה צעד נוסף במחאת חסידי חב"ד בניו-יורק, והמטה העולמי מצפה להטיס רכבת אוירית לישראל מהשכונות בברוקלין בטיסות מוזלות שיסובסדו", נמסר בהודעת המטה.
