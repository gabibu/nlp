

מגן דוד אדום בישראל התבקש להשאיל את שירותי קצינת חיפוש הקרובים שלו, אלנה זינגר, לשליחות בת 5 שבועות כנציגת ה-ICRC.

בעקבות הצונאמי אשר החריב שטחים נרחבים בדרום מזרח אסיה, ואלפי בני אדם עדיין מוגדרים כנעדרים או כפליטים, הועדה הבינלאומית של הצלב האדום (ICRC) ביקשה ממגן דוד אדום בישראל להשאיל את שירותי קצינת חיפוש הקרובים שלו - אלנה זינגר - לשליחות בת 5 שבועות כנציגת ה-ICRC, מאמצע ינואר ועד לאמצע פברואר.

בעת שליחותה בסרילנקה, הגב' זינגר תסייע לצוותי חיפוש הקרובים המקומיים של ה-ICRC בחיפושיהם אחר אותם אנשים נעדרים או עקורים כתוצאה מהצונאמי.

יחידת חיפוש הקרובים של מד"א חידשה את פעילותה בשנת 2002 בתמיכת ה-ICRC ופועלת באמצעות הרשת הבינלאומית של אגודות הצלב האדום והסהר האדום ומספקת שירותים בישראל לאותם אנשים בישראל המבקשים לחדש קשרי משפחה. יחידת חיפוש הקרובים כבר סגרה למעלה מ-2500 תיקים מתוך 3000 בקשות סיוע בכתב שנתקבלו והצליחה לאחד 67 אנשים עם בני משפחותיהם, בישראל ומחוצה לה.

זינגר מבקרת במרכז חיפוש קרובים הנמצא בארולסן שבגרמניה באופן קבוע, על מנת לפתוח את הארכיבים של המרכז ולעקוב ולטפל במקרים התלויים ועומדים.

שליחותה של גב' זינגר לסרילנקה כנציגה בינלאומית של ה-ICRC מהווה עדות יוצאת דופן ליחסים ההדוקים הקיימים היום בין מד"א, הצלב האדום ותנועת הצלב האדום כולל ה-ICRC, הפדרציה הבינלאומית והאגודות הלאומיות של הצלב האדום והסהר האדום.
