

חברת הטיולים 'ארץ אהבתי' המתמחה בטיולים למגזר הדתי מתכוונת לקיים בימים הקרובים מסע ג'יפים בחבל קטיף ובו להביע תמיכה ואהדה למתיישבי החבל.

המסע יחל ביום חמישי הקרוב, ג' שבט, 13.1.05 בבוקר מפארק קנדה. המסע יעלה בתחילתו לקרית הממשלה בירושלים. שם יקיימו המטיילים הקפה סביב הקריה וכשהם מצויידים ומסומנים בדגלים מיוחדים יצאו בצהרי היום למסע לקטיף.

מארגני המסע מציינים כי למעוניינים תהיה אפשרות להשתלב במסע מאמצעו באצטדיון 'טדי' שבבירה בשעה 13:00 ומתחנה זו יצאו להקפת קרית הממשלה.

מארגני האירוע מדווחים כי הם ערוכים להיענות רבה של מטיילים ויתכן כי המסע ייצא בשני ראשים האחד ממחסום כיסופים והאחר מפארק קנדה.
(ש)
