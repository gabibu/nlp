

נשיא המדינה העניק היום תעודות הערכה ופרסים כספיים לעשרה מוסדות חינוך שהצטיינו בתרומתם הייחודית בשנת 2004. המוסדות נבחרו על -ידי וועדה מיוחדת שמינתה שרת החינוך, ברשות פרופ' יעקב כץ.

בדבריו ציין נשיא המדינה את חשיבות היוזמה ותחושת השליחות בעבודת החינוך ואמר: "הפערים בחברה הישראלית עמוקים ומסכנים את אחדותנו כעם. החינוך הוא אמצעי היעיל ביותר לצמצום פערים. אבל, יש לי חשש שההשכלה הגבוהה לא תהיה בהישג יד של רבים בחברה הישראלית. אני מודאג ממה שדווחו לי ראשי המוסדות האקדמיים על הקשיים שבהם הם נתקלים בהקניית ידע לבני כל שכבות החברה בישראל".

הנשיא גם הביע חוסר שביעות רצון מהעובדה שבמבנה מערכת החינוך קיים פיצול בין זרמים וסקטורים וכי עובדה זו יוצרת גם פיצול בעם.

"אני נלהב לראות אנשים שכמותכם הרואים בעיסוקם שליחות ובעבודתם מלאכת קודש" אמר הנשיא.
בטקס שנערך במשכן הנשיא בירושלים, השתתפו חברות הכנסת, מרינה סולודקין ומלי פולישוק- בלוך וכן ראשי ערים ואנשי חינוך רבים. (ש)
