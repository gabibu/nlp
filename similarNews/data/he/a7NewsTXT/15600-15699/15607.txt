

"חברת "מקורות" בודקת אפשרות לאיומים כימיים או ביולוגיים על מקורות המים בישראל", כך אמר אחה"צ יו"ר מועצת המנהלים של חברת "מקורות" אורי שגיא שהגיע לביקור באילת עם חברי ועדת החקירה הפרלמנטרית בנושא משק המים שמינתה הכנסת.

לדבריו, אין כרגע איומים קונקרטיים אולם אי אפשר לשלול את האיומים על משק המים, אם מישהו ירצה להשתמש במים כנשק.

"האמריקנים מייחסים לאיום על משק המים והסכנה לזיהום, משקל רב ולנו אסור לנוח על זרי דפנה. יש מה לעשות בנושא זה גם בניטור וגם באיתור של זיהומים אפשריים. העולם השתנה מאז ה-11 בספטמבר ואנחנו צריכים לעבור מהפך ולשפר את יכולת האבטחה של אספקת המים שלנו, יש לדבר רגישות עצומה", הוסיף שגיא.
