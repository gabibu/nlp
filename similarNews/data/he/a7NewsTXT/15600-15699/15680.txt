

המרכז לחקר הבטחון הלאומי באונ' חיפה בראשות הפרופ' גבריאל בן-דוד והפרופ' ארנון סופר, ערך סקר בנושא הנטיה להקצנה ואלימות פוליטית בחברה הישראלית.

מימצאי הסקר מעלים כי 59% מהציבור היהודי קובע כי התנהגותם של ערביי ישראל היא הגורם המרכזי למתח בין ערבים ויהודים. רוב הנחקרים, יהודים וערבים כאחד, אינם מעוניינים כי בני הקבוצה השניה יתגוררו בשכונת אליהם. התמיכה באלימות פוליטית בקרב האוכלוסיה הערבית בישראל גבוהה בממוצע מזו שבקרב האוכלוסיה היהודית.

הנתונים לסקר זה נאספו במשך שבועיים בחודש אוקטובר 2001. במדגם נכללו 1008 אזרחים ישראלים יהודים וערבים מעל גיל 18.
