

הצלחה חלקית לפעולת החיסול של צה"ל, אחר הצהריים בחברון. מסוק אפאצ'י ירה שני טילים אל מכונית בה נסע מוחמד סידר, מחבל בכיר בג'יהאד האיסלמי.

המחבל נפצע ושתי רגליו של המחבל נקטעו . שני בניו שנסעו עימו במכונית נהרגו. כך נמסר בדיווחים בלתי רשמיים. כתבנו קובי פינקלר מוסר כי לסידר מיוחסים מספר מעשי רצח של יהודים.

סמוך לשעה ארבע בצהריים התפוצצה משאית השייכת לערבים הנושאת עשרות בלוני גז. המשאית התפוצצה בכניסה הצפונית של רמאללה, לא רחוק מן הכביש המוביל ליישוב בית אל. נהג המשאית הערבי נהרג. אין נפגעים ישראלים.

בצה"ל אומרים כי מדובר במשאית ממולכדת. המשאית התפוצצה דקות אחדות לפני שעברה באותו כביש שיירתו של השליח האמריקני אנתוני זיני .

זיני נמצא כעת ברמאללה ונפגש שם עם יאסר עראפת. הוא אמור היה להיפגש עם שר הביטחון בן אליעזר אך לאחר פגישה עם ראש הממשלה שרון שינה זיני את תוכניותיו.
