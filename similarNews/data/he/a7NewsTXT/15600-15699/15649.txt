

צריך תוספת של 1,500 שוטרים למשטרה. אם לא נקבל את התוספת נשלם מחיר", אמר היום השר לבטחון פנים עוזי לנדאו, לאחר טקס הרמת כוסית לכבוד חג החנוכה, שהתקיים במטה הארצי בירושלים.

השר לנדאו הדגיש את הצורך בשוטרים שיימצאו בכל מקום, כדי לסייע במניעת פיגועים. הוא הזכיר את המקרים שאירעו: ביום א' בצ'קפוסט בחיפה, לפני כשבוע סמוך למלון מצודת דוד בירושלים, ועוד שורה של אירועים.

השר לנדאו אמר, כי המשטרה זקוקה ליותר שוטרים, שיהיו במקומות ויסייעו לסיכול הטרור. לנדאו גם הזכיר את הצורך להאבק בפשיעה , ובשביל זה, אמר, יש צורך מיידי בקבלת תוספת של כ-1,500 שוטרים.

השר לנדאו אמר, כי הוא מצפה משר האוצר סילבן שלום לאשר את הבקשה לתוספת השוטרים, במיוחד בעת זו.

השר לנדאו אף התייחס לשימוש שנעשה ע"י מחבלים בחומרים כימיים בפצצות ואמר, כי המשטרה מתארגנת וכי יש את הציוד הדרוש, ובכוונת המשטרה להשלים את החסר.


