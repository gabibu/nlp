

קשיש בן 86 ממושב הזורעים שבגליל התחתון נכווה ונפצע קשה לאחר שאש נרות החנוכה שהדליק הבעירה את בגדיו.

עובר אורח הבחין בישיש אחוז הלהבות מבעד החלון, פרץ את דלת הבית, כיבה את האש והזעיק אמבולנס. הישיש שנכווה בכל גופו אושפז במחלקה לטיפול נמרץ בביה"ח פוריה בטבריה, במצב קשה.

בחקירת המשטרה נמצא, כי האיש הדליק נר שני של חנוכה במטבח. אחר כך הסתובב ופנה לכיריים, ובתוך כך אחזה אש הנרות בבגדיו. למזלו, ראה שכן את האיש אפוף הלהבות מבעד החלון והצילו.
