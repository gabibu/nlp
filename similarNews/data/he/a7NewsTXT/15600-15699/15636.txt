

אוסאמה בין- לאדן, מנהיג ארגון "אל- קעידה", ומי שעומד מאחורי הפיגוע בבניינים התאומים ב-11 בספטמבר השנה, עדיין לא נתפס, ומצוד נרחב מתנהל אחריו. הפרס שהכריזה ארה"ב על ראשו של בין- לאדן, 25 מליון דולר, מעודד שבויים אפגניים רבים להעביר מידע לשוביהם. מי שימסור מידע שיביא ללכידת בן- לאדן, יזכה בפרס הכספי הגדול. המידע המתקבל הוא רב, אולם רמת מהימנותו אינה ברורה, והגרסאות סותרות, לעיתים, זו את זו.

דובר הברית הצפונית מוחמד אמין אמר אתמול: " סילקנו את בין- לאדן מאזור המערות: "טורא בורא", וכעת הוא מסתתר באזור היער שנקרא "ספין גאר" בלוויית 1,000 מלוחמיו". לעומתו אמר אתמול המפקד הצבאי האפגאני חאג'י מוחמד זאמן כי הוא בטוח שבין- לאדן נמצא באזור "טורא בורא".
בתוך כך הודיע אתמול שר ההגנה הבריטי ג'ף ג'והן כי אם יתפסו כוחות בריטיים את בין- לאדן, הם יתנו את הסגרתו לארה"ב בהבטחה שהוא לא יועמד בפני עונש מוות. זאת מפני שבריטניה חתומה על אמנה בין לאומית השוללת עונשי מוות.

