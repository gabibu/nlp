

בסיס בו הסתתרו חברי אל-קאעידה של אוסאמה בן לאדן נפל היום בידי המפקד חזראת עלי במזרח אפגניסטן. כך מסרה תחנת הטלויזיה הקטארית "אל-ג'זירה".

הכתב של התחנה ציין כי "לפחות ארבעה ערבים אפגנים נהרגו במהלך המתקפה", והוסיף שאנשיו של בן לאדן נמלטו לעבר ההרים הסמוכים.

עלי הדגיש בפני העיתונאים כי כוחות אפגנים מקומיים השתלטו בשעות המאוחרות של אחר הצהריים על כמעט כל אזור תורא בורא, ושכוחות אל-קאעידה שולטים עדיין רק בפסגת ההר.
