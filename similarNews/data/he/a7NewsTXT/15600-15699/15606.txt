

סמוך לשעה שש וחצי הערב פתחו מחבלים באש אל רכב ישראלי בין היישוב נעלה לצומת הדואר באיזור בנימין. מן הירי נפצע אזרח ישראלי אחד בצווארו ובחזהו.

צוותים רפואיים של מד"א פינו את הפצוע לקבלת טיפול רפואי בביה"ח תל השומר.

מבית החולים נמסר כי הפצוע קשה, בן 33, הוכנס כשהוא בהכרה לחדר ההחיאה, הוא מונשם ובקרוב ינותח.

ברכבו של הישראלי זוהו 13 פגיעות. ככל הנראה המחבלים נמלטו לכפר חרבתא. יצויין כי בכביש זה ביצעו בעבר כמה פעמים פיגועי ירי.
