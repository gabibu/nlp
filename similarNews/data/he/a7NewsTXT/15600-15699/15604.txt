

בתגובה לאזהרה של משרד החוץ האמריקני לאזרחי ארה"ב לשקול שנית את ביקורם בישראל, אומר שר התיירות בני אלון: "אזהרת הנוסע שפרסמה ארה"ב בנוגע לנסיעה לישראל הינה סוג של כניעה לטרור. מטרת הטרוריסטים היא לזרוע פחד ולהפר סדרי אורח חיים תקינים", אמר אלון. "על מנת להילחם בטרור, עלינו להמשיך ולהתנהג כבעבר ולא לפחד לצאת, לנסוע ולטייל".

השר אלון אמר דברים אלה ערב יציאתו היום לארה"ב לסיור בן חמישה ימים. במהלך סיורו בארה"ב ייפגש השר עם מקבלי החלטות במימשל בוש ונציגי תקשורת בכירים במטרה לשנות את אזהרת הנוסע החריפה אותה פרסם משרד החוץ האמריקני.

כמו כן, ייפגש השר אלון עם מנהלי לשכות משרד התיירות בצפון אמריקה ויעמוד על תוכניות השיווק המתוכננות בארה"ב וקנדה לקראת שנת 2002.
