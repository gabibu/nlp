

סמוך לשעה שש וחצי הערב פתחו מחבלים באש אל רכב ישראלי בין היישוב נעלה לצומת הדואר באיזור בנימין. מן הירי נפצע אזרח ישראלי אחד בצווארו ובחזהו. צוותים רפואיים של מד"א פינו את הפצוע לקבלת טיפול רפואי בביה"ח תל השומר.

מבית החולים שיבא ברמת גן, אליו הובהל הפצוע בן ה-33, נמסר כי האיש נפצע באיזור עמוד השדרה, סובל מחדירת רסיסים לגבו ומצבו מוגדר בינוני. הפצוע אושפז בחדר ניתוח ושם נותח.

ברכבו של הישראלי זוהו 13 פגיעות. ככל הנראה המחבלים נמלטו לכפר חרבתא. יצויין כי בכביש זה ביצעו בעבר כמה פעמים פיגועי ירי.

בשעה זו עורכים כוחות צה"ל סריקות בכפר חרבתא בנסיון לאתר את מבצעי הפיגוע הערב.

