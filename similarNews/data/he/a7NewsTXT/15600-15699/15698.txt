

המרכז לחקר הביטחון הלאומי באוניברסיטת, חיפה בראשות הפרופסור גבריאל בן-דוד, והפרופסור ארנון סופר, ערך סקר בנושא הנטייה להקצנה ולאלימות פוליטית בחברה הישראלית. את הסקר ביצעו ד"ר עמי פדהצור, גב' דפנה קנטי ומר באדי חוסייסי, והוא בחן שתי סוגיות שונות: יחסי יהודים ערבים בישראל, ומידת הנכונות להפעיל אלימות למטרת שינוי מדיניות. במשך שבועיים בחודש אוקטובר 2001 נאספו הנתונים לסקר זה. במדגם נכללו 1008 אזרחים ישראלים, יהודים וערבים מעל גיל 18.

ממצאי הסקר מעלים כי 59% מהציבור היהודי קובע שהתנהגותם של ערביי ישראל היא הגורם המרכזי למתח בין ערבים ויהודים. עוד עולה מן הסקר כי התמיכה באלימות פוליטית בקרב האוכלוסייה הערבית בישראל גבוהה בממוצע מזו שבקרב האוכלוסייה היהודית.

71% מהנחקרים הסכימו עם ההיגד "התלונות של הערבים על מצב בארץ אינן מוצדקות".
59% קבעו כי "התנהגותם של ערביי ישראל היא הגורם המרכזי למתח בין ערבים ויהודים".
לשאלות שנגעו ליחסים שבין ערבים אזרחי ישראל ליהודים עלה הממצא הזה: 68% יהודים אינם מסכימים כי ערבי יגור בשכנותם, ו64% מהערבים אינם מסכימים שיהודים יגורו בשכנותם.
38% מבני שתי הקבוצות עושים כל שביכולתם להימנע ממפגשים עם בני הקבוצה השנייה, ואכן הם מצליחים בכך. 54% מהיהודים מעולם לא התארחו אצל ערבים, וכך גם 23% מהערבים.

כשאסון מדיני עומד בפתח, ומוצו כל אמצעי המחאה ללא הועיל, רק 7% יהודים יסלחו לפגיעה פיזית בפוליטיקאים לעומת 17% בקרב הערבים.


