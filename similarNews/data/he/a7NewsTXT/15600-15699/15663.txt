

מה קורה באזור טורה בורה באפגניסטן? העיתון האוסטרלי דיילי טלגרף מדווח כי בן לאדן פתח בקרב אחרון נגד כוחות ארצות הברית והברית הצפונית. על פי הידיעה, בן לאדן , עומד בראש אלף לוחמים כדי להגן על מבצריו בהרים. את המידע העביר לעיתון דובר הברית הצפונית.

העיתון אף מצטט עדויות של כוח של נחתים אמריקנים שהשתלט בשעות האחרונות על מה שהיה בניין שגרירות ארצות הברית בקאבול עד לפני 12 שנים . החיילים האמריקנים הציבו עמדות שמירה על גג הבניין. במקביל נמשכות כל העת הפגזות המפציצים האמריקנים על אזור טורה בורה, בו כנראה מסתתר אוסמה בן לאדן.
