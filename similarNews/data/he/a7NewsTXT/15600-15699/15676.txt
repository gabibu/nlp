

בפעם השלישית במערכה המתנהלת באפגניסטן, השליכה ארה"ב את הפצצה הגדולה ביותר שברשותה, ה"דייזי קאטר", על המערות בהן אמורים להסתתר מנהיגי אל-קאעידה, כולל אוסאמה בן לאדן. כך נמסר היום מהפנטגון.

הפצצה שמשקלה 6,800 ק"ג הושלכה באזור טורא-בורה בסוף השבוע, ואנשי הצבא האמריקני לא היו מסוגלים לקבוע את מידת הנזק שהיא גרמה בגלל הלחימה הקשה באזור, כך מסר תת-אדמירל הצי ג'ון סטאפלבים בתדרוך עיתונאי.
