

בניו יורק טיימס תתפרסם היום, ערב שבת, מודעת אזהרה לנשיא ארה"ב ג'ורג' בוש שיפסיק את הלחץ על ישראל בנושא "ההתנתקות".

בעיתון האמריקני ה"ניו יורק טיימס" תתפרסם היום מודעת אזהרה לנשיא ארה"ב, ג'ורג' בוש, שיפסיק את הלחץ על ישראל בנושא "ההתנתקות". רבנים ועסקנים מחב"ד מביעים את פליאתם על בוש ש"בזמן שהוא נלחם בטרוריסטים בפקיסטן ובמחבלי רשת אל קאיעדה, כאן בישראל הוא מקים להם מדינת טרור שאל קאיעדה תיקח בה חלק ותשלוט".

המועדה מתפרסת על גבי עמוד שלם ועליה חתומים רבנים מארה"ב וישראל, ביניהם הרב דוד דרוקמן, הרב שלום דב וולפא, הרב שמואל גוטמן, יו"ר צעירי חב"ד העולמי בניו יורק, הרב יעקב שווי, רבם של חסידי חב"ד בשכונת קראוון אייטס, יו"ר 'המטה העולמי לשלמות העם והארץ', הרב יקותיאל ראפ והנדיב הרב אפרים יוליוס.

הרבנים מזהירים את בוש שלא יפעיל לחץ על ישראל, שהרי הוא יכול לגרום בכך סכנות לארה"ב, ומנגד אם יפסיק את הלחץ הם מבטיחים לו 'שיפסיקו ליפול קורבנות אמריקאיים בעיראק'.

''ההתנתקות תסייע לביטחונה של ישראל'', כך אמר נשיא ארה''ב, ג'ורג' בוש, בראיון שהעניק אמש לטלוויזיה הישראלית. לדעתו של בוש, ההתנתקות חייבת להוביל למהלך מחודש סביב תוכנית "מפת הדרכים".
