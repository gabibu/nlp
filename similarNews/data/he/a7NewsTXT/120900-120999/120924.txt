

בעקבות העובדה שחיילי ישיבות הסדר התבקשו להצהיר מראש, כי אין בכוונתם לסרב פקודה, פנה יו"ר המפד"ל, ח"כ זבולון אורלב, לרמטכ"ל דן חלוץ בבקשה: "אל תוציא אותנו אל מחוץ למחנה".

במכתב ששיגר לחלוץ טוען אורלב כי "מדובר בהאשמת שווא ובהטלת אות קין של סרבנות על מצחם של כלל חיילי ההסדר, המוסרים את נפשם למען העם והמדינה ומהווים את עמוד השידרה הקרבי והפיקודי בצה"ל. דווקא בתקופה זו ראוי לתבוע ממך לנהוג ברגישות ולהקפיד שלא להוציא אותנו אל מחוץ למחנה".
