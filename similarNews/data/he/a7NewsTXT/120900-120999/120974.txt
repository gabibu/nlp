

מספר מקרי רישום כתובות אנטישמיות אירעו לאחרונה בסמולנסק. כך מדווחים באיגוד הקהילות היהודיות במדינות חבר העמים.

הכתובות קוראות לאלימות ולשנאה על רקע גזעני. כך למשל נכתב על בניין המכון להשתלמות מורים במרכז העיר: "אנחנו חיים. ז'ידים   לישראל!". ליד הכתובת ציירו האנטישמים צלב קרס.

כתובות דומות הופיעו באזורים נוספים בעיר. מוקדם יותר, ביולי, לפני יום הזיכרון לאסירי גטו סמולנסק, בוצע מעשה וונדליזם בבית הקברות היהודי. קרוב ל-10 מצבות, ביניהן גם של חללי מלחמת העולם השנייה, מוטטו ונופצו. באיגוד מציינים כי מחוז סמולנסק מאז ומעולם היה רב-לאומי.

קהילת היהודים טוענת כי "רשויות האכיפה מתנהגות כאילו מאומה לא קורה; מבצעי פעולות האיבה האנטישמיות ושולחיהם אינם נענשים ויהודי סמולנסק חרדים לחייהם ובריאותם בשל גילויי אנטישמיות אלו".
