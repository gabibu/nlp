

אנדרו גולד יהודי בן 33 מבוסטון, איש הייטק ובעל חברה לייעוץ אינטרנט, הגיע לארץ כדי להיות בגוש קטיף 'כשהשם יעשה את הנס'. המצב נראה כל כך קשה ומסובך שאין לו ספק שיהיה נס והוא יהיה שם כדי לראות אותו.

אנדרו גולד יהודי בן 33 מבוסטון, איש הייטק ובעל חברה לייעוץ אינטרנט, סגר את הביזנס והגיע לארץ כדי להיות בגוש קטיף 'כשהשם יעשה את הנס'. גולד אומר לכתבתנו רותי אברהם כי המצב נראה כל כך קשה ומסובך שאין לו ספק שיהיה נס והוא יהיה שם כדי לראות אותו.

את ההחלטה להגיע לארץ קיבל גולד לאחר שהתאכזב מהאוירה השוררת בקרב הקהילה האורתודוכסית בעירו בבוסטון. ציפיתי שהיהדות האורתודוכסית שמבינה את ערכה ההלכתי תורני של ארץ ישראל, תפעל לתמוך ולסייע לתושבי גוש קטיף. הוא התפכח כשהשתתף בהפגנה נגד ההתנתקות שנערכה מול שגרירות ישראל בבוסטון, והופתע לדבריו לגלות שם רק את החב"דניקים והמהגרים היהודים מרוסיה. נעדרו ממנה נציגים מהקהילה האורתודוכסית.

לדבריו הלך לרבנים מהקהילה וביקש לדעת מדוע הם מתעלמים מהנושא, מדוע אין מדברים על כך בבתי הכנסת של הקהילה האורתודוכסית בבוסטון, 'איך ייתכן שיהודים דתיים בבוסטון אינם מתגייסים לעזרתם של אחיהם בגוש קטיף'?. התשובה לדבריו היתה שזה ענין ישראלי פנימי. "אני סבור שזה תירוץ כדי להצדיק אי עשיה. זה מזכיר לי את השתיקה של יהדות ארה"ב בזמן מלחמת העולם השניה על מה שמעוללים להודי אירופה. עכשיו הם שותקים על מה מה שהולכים לעשות לארץ ישראל וליהודים שומרי תורה ומצוות בגוש קטיף".

גולד אומר כי תומכי ההתנתקות בארץ המוכנים לגרש יהודים ולמסור חלק מהארץ הם פשוט אנשים חולים . כשטיילתי על חוף אשקלון כשאני לבוש בחולצה כתומה והיו אנשים "חסרי אמונה וריקים" שהעירו הערות,
"הבנתי שיש בארץ שנאת יהודים". לעומת זאת באופקים ראה ש'עם ישראל הוא עם נפלא'. "איפה רואים בעולם מצב שבו צבא ומשטרה ניצבים מול מפגינים, והמפגינים שרים להם אנחנו אוהבים אתכם? אין דבר כזה בעולם", הוא מדגיש.

גולד מספר כי מאופקים התקשר באותו רגע לאמו בבוסטון וסיפר לה בהתרגשות על מה שרואות עיניו, והיא השיבה שאכן ליהודים יש אהבה בלב. את סיפור האהבה הזה לא יראו בתקשורת, אומר גולד כי התקשורת מחפשת
את הסיפור שבו יהודי הורג יהודי. את האהבה אין להם ענין להראות.

"אני מאמין שלא הכל רציונלי ולא הכל תחת שליטה והשם עושה את רצונו", אומר גולד. "דוקא כשכולם משוכנעים ששום דבר לא יעזור, שהכל חתום, שצה"ל חזק, שהממשלה חזקה, שארה"ב לא תתן, דוקא אז השם יעשה נס. אולי זה לא יהיה כזה ברור אבל זה יהיה. ואני רוצה להיות שם כשזה יקרה".


