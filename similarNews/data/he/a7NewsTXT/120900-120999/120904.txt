

חמישה תושבי גוש קטיף עתרו לבג"ץ נגד גירושם באמצעות כלובים בטענה כי הדבר פוגע בכבודם כבני אדם וגם עלול להעמידם בסכנת ירי צלפים פלשתיניים.

חמישה תושבי גוש קטיף עתרו לבג"ץ נגד גירושם באמצעות כלובים בטענה כי הדבר פוגע בכבודם כבני אדם וגם עלול להעמידם בסכנת ירי צלפים פלשתיניים.

החמישה: עדיאל גרוסמרק, רועי אביחי, אברהם לוין, ואריה לוי מנוה דקלים ואלון שריג מעצמונה, מבקשים מבג"ץ להוציא צו על תנאי וצו ביניים המורה לרה"מ שר הבטחון, השר לבטחון פנים והיועהמ"ש לנמק מדוע הם מתכוננים לפנות מתיישבים באמצעות כלובים ולא על ידי העלאתם לאוטובוסים.

כתבתנו רותי אברהם מוסרת כי החמישה מציינים בעתירה כי בכלי התקשורת פורסם שיש כוונה להשתמש בכלובים נגד מי שיסרב להתפנות מרצון ואף פורסמו תמונות שמתארות את חיילי צה"ל כשהם מתאמנים בהכנסת אנשים לתוך הכלובים והרמתם באמצעות מנופים.

העובדה שאין בכוונתנו להתפנות מרצון אין בה כדי להצדיק את הפגיעה בכבודנו האלמנטרי כבני אדם על ידי הכנסתנו לכלובים המזכירים כלובים לאחסנת בעלי חיים, טוענים העותרים. "הכנסה לתוך כלובים שכאלו פוגעת בכבוד הטבעי והבסיסי ומנוגדת לעקרונות היסוד של חוק יסוד כבוד האדם וחירותו, והיא מהווה הליך מנוגד למגילת האו"ם ולזכויות האדם".

יתירה מכך, הכנסתנו לתוך כלובים עלולה לסכן את חיינו, שכן קיימת אפשרות שצלפי אויב פלשתינים ינסו לפגוע בנו בעודנו בתוך הכלובים. "במקרה כזה נשמש כב'מטוח ברווזים' מבלי שתהיה אפשרות להשתטח ארצה ו/או לתפוס מחסה, וגורלנו לכאורה ייחרץ לשבט". לצה"ל הם מוסיפים, אין אפשרות להתחייב שאירוע כזה לא יתרחש.

"שיקולי 'נוחיות' בביצוע הפינוי שלמטרתו מיועדים הכלובים, מתגמדים ואינם עומדים בשום פרופורציות לסיכון חייהם ובטחונם של העותרים", נכתב בעתירה.
