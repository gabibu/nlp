

ליהי פינקסוביטץ', חולת סרטן בת שנה ו-10 חודשים, נפטרה לאחר שקיבלה מינון גבוה פי 3 של תרופה כימותרפית בבית החולים שיבא.

ליהי פינקוסביץ', סבלה מגידול ממאיר בין עמוד השדרה למעי הגס, ואושפזה לצורך השתלת מח עצם, בתחילת השבוע קיבלה מינון שגוי, הגבוה פי 3 של תרופה כימותרפית במשך שלושה ימים באמצעות עירוי שחובר ישירות לגופה.

כתוצאה מהטעות סבלה ליהי מאי ספיקת כליות וכבד ואושפזה ביחידה לטיפול נמרץ ילדים, כשהוריה, פאני ואסף מראשון-לציון, צמודים למיטתה. לבני הזוג בת נוספת, עמית בת ארבע.

הלילה נפטרה בבית החולים לילדים "ספרא" שבבית החולים "שיבא" תל-השומר.

מנהל בית החולים, זאב רוטשטיין, הודה כי היתה טעות אנוש וכי המינון בטיפול היה פי שלושה מהמותר. הוא הבטיח במכתב למשפחת הפעוטה כי הנושא ייחקר עד תום.

