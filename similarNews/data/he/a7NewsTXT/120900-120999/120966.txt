

"לאור התוצאות שהושגו עד כה ע"י מערכת הביטחון התורכית במרחב אלאניה-קמר פחתה רמת איום הטרור הקונקרטי במרחב זה", כך נמסר בהודעת המטה ללוחמה בטרור.

המטה ללוחמה בטרור ממליץ לאזרחי ישראל להעדיף עדיין, ככל הניתן, יעדי תיירות אחרים בתורכיה. המטה ממליץ להעדיף בשלב זה שיט באוניות תיור המגיעות ליעדים שמחוץ לרצועת החוף שבין אלניה לקמר ולהעדיף ככול שניתן יעדי תיירות אחרים בטורקיה וכן לממש חבילות תיור שלא ניתן לשנותן למרחב שבין אלניה לקמר תוך הקפדה על כללי ההתנהגות המומלצים בחו"ל.

אזהרת המטה רוככה לאחר שנעשו חשודים שהתכוונו לבצע פיגוע טרור נגד ישראלים. החשודים היו קשורים לרשת "אל קאעידה".

בשבוע האחרון הורו שר התחבורה, מאיר שטרית, והמטה ללוחמה בטרור לספינות תיירים לשנות את מסלולן. הספינות, שעליהן היו כ-3,500 תיירים, היו בדרכן לנמל אלניה. לנוכח חשש מכוונה לבצע פיגוע בנמל הטורקי, הוחלט להסיטן ממסלולן.
