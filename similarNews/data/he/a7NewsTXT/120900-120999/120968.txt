

יו"ר מרכז הליכוד צחי הנגבי הודיע כי יכנס את מרכז הליכוד רק באוקטובר, אחרי ההתנתקות. הודעתו של הנגבי באה לאחר שבית הדין של הליכוד הקציב להנגבי 5 ימים לקביעת תאריך לכינוס המרכז.

להערכת גורמים בליכוד ינסה הנגבי למשוך זמן כדי לאפשר לשרון להיערך לישיבת המרכז, ולפריימריס הצפויים בליכוד.

בית הדין העליון של הליכוד החליט אתמול כי יש לקבוע בהקדם מועד לכינוס מרכז התנועה, לדיון בדרישה להקדים את הפריימריס על רשות המפלגה. כך מדווח כתבנו אריאל כהנא. אב בית הדין, השופט בדימוס אביגדור משאלי, קבע כי על יושב ראש המרכז, השר צחי הנגבי, להודיע בתוך 5 ימים את מועד הדיון שיתקיים, כאמור, רק בחודש אוקטובר.
