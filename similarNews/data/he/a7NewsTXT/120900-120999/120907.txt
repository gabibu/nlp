

בששת החודשים הראשונים של שנת 2005 (ינואר-יוני) הגיעו לישראל 8,120 עולים, 5% פחות מאשר בששת החודשים הראשונים של 2004 (בהם עלו 8,500 עולים; בכל שנת 2004 הגיעו לישראל כ-21,000 עולים).

בששת החודשים הראשונים של שנת 2005 (ינואר-יוני) הגיעו לישראל 8,120 עולים, 5% פחות מאשר בששת החודשים הראשונים של 2004 (בהם עלו 8,500 עולים; בכל שנת 2004 הגיעו לישראל כ-21,000 עולים), כך נמסר מהלשכה המרכזית ליסטטיסטיקה.

מספר העולים שהגיעו מבריה"מ לשעבר (3,649) ירד ב 18%, לעומת המחצית הראשונה של 2004
(4,400). מספר העולים מהרפובליקות האסיאתיות של בריה"מ לשעבר ירד ב-34%, ומהרפובליקות האירופיות  ב-13%.

מאתיופיה עלו במחצית הראשונה של השנה 1,781 עולים, לעומת 1,682 בתקופה המקבילה אשתקד.

גילם החציוני של העולים במחצית הראשונה של 2005 הוא 28.6, בדומה למחצית הראשונה של
2004 (28.2). גם שאר המאפיינים הדמוגרפיים של העולים היו דומים בשתי התקופות.
