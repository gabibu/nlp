

כבר ביום ראשון מתכוונים תושבים בגוש קטיף להכריז על "רשות יהודית" עצמאית. התושבים יפנו לגופים בינלאומיים ולצלב האדום מתוך תקווה שהם יסייעו להם להישאר ביישוביהם.

תושבים בגוש קטיף ובראשם אריק יצחקי מכפר ים מתכוונים ביום ראשון להכריז על "רשות יהודית" עצמאית כגוף ריבוני. לאחר הכרזת העצמאות הם מתכוונים לפנות אל מוסדות בינלאומיים כדי שיפעלו נגד תוכנית הגירוש של ראש הממשלה, אריאל שרון.

אריה יצחקי הוא מראשי מנהלת קל"ע קליטה לחבל עזה. הוא דואג לאלפי 'השב"חים' ששוהים בגוש בימים אלו ומתכוונים לסייע תושבים במאבקם נגד תוכנית הגירוש.

דובר מועצת חוף עזה, אבנר שמעוני, אומר כי "תושבי חבל עזה, מחוברים לאדמתם ולמדינתם קשר בל ינותק. לכן כל עוד אנו נמצאים בחבל עזה, נמשיך את קשרינו עם המדינה, עם העם עם והארץ. זהו קשר בל ינותק".
