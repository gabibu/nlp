

בפיגוע התופת שאירע בקפיטריה באוניברסיטה העברית בירושלים ישנם פצועים רבים שמצבם מוגדר קשה, וזאת בשל קרבתם למטען החבלה רב-העוצמה ובשל ההדף שנוצר במקום הסגור.

כתב עתי"ם מוסר, כי המטען, כמו מטענים אחרים בעבר, הכיל מסמרים וגופי מתכת מסוגים שונים שננעצו בגופם של הפצועים וגרמו בחלק מהמקרים נזקים חמורים.

מנהל היחידה לטיפול נמרץ בביה"ח הדסה עין כרם ד"ר יורם וייס מסר כי הפצועים גם סובלים מכוויות חמורות בדרכי הנשימה ובגוף משום שהיו קרובים מאוד למטען. גם סגנית מנהל בית החולים שערי צדק ד"ר רחל אדטו מסרה כי לביה"ח הגיעו פצועים שסבלו מכוויות, בנוסף לפציעות מגופי המתכת.
