

המפקד לשעבר של חיל האוויר האוקראיני, ויקטור סטרלניקוב סבור כי צוות מטוס הקרב שהתרסק בשבת אל תוך קהל במפגן אווירי באוקראינה לא פעל על-פי תוכנית הטיסה. באסון נהרגו 87 בני אדם.

הנשיא ליאוניד קוצ'מה פיטר את הגנרל סטרלניקוב ביום האסון, ומאוחר יותר שם אותו במעצר. הוא חשוד ברשלנות מקצועית בארגון המפגן האווירי. ועדת החקירה שללה אפשרות של תקלה במנוע, והדגישה כי ככל הנראה מדובר בטעות אנוש.
