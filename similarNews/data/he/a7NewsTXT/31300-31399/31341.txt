

אתר "וואלה" פרסם היום כי יולי תמיר, מי שכיהנה כשרה בממשלתו של אהוד ברק, פנתה בשם המרכז להנצחת מורשת רבין אל מיכל אליאס, העורכת הראשית של ערוץ "בריזה" המשודר למנויי חברת "יס" ודרשה ממנה לאסור את שידור הראיון עם השדרן של ערוץ 7 אדיר זיק. זיק התראיין לתכנית "הישראלים החדשים", המיועדת לשידור ב"בריזה". בתכנית, כך עפ"י טענת אתר וואלה "השמיע שדר ערוץ 7 אדיר זיק טענות בעד תיאוריית הקונספירציה לגבי רצח יצחק רבין".

בשיחה עם כתבת ערוץ 7 רותי אברהם הביע אדיר זיק שביעות רצון מדרישתה של תמיר ואמר כי אולי בזכות הפרסום הניתן לדבריה, תתעורר המודעות הציבור שתתרום להקמת ועדת חקירה שתחקור את נסיבות הרצח ולכך הוא חותר. לדבריו, שאלות רבות נותרו עד היום סתומות ודורשות מענה.


קישור לכתבה המלאה המופיעה על דף הבית

