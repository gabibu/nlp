

בשעות הצהריים נכנס אדם לתחנת המשטרה באופקים, כשהוא חמוש בסכין שלופה ואמר לשוטרים כי הוא בא לדקור יהודים בעיר. שוטרי התחנה הסתערו עליו, כבלו אותו באזיקים ולקחו אותו לחקירה.

כתב עתי"ם מוסר כי סמוך לשעה 13:00 נכנס גבר בן 30 למשטרת אופקים, וסיפר כי לאחר שהגיע לאופקים כדי לבצע פיגוע דקירה והסתובב בעיר, הגיע למסקנה שאינו מסוגל לבצע את זממו ולכן הוא מבקש להסגיר את עצמו. הוא גם מסר לשוטרים את הסכין שהיתה ברשותו.

האיש נעצר לחקירה ובשלב ראשון מסתמן כי פעל לבדו. מהמשטרה נמסר עוד כי האיש בעל משפחה, ללא עבר פלילי וכי הוא עובד במוסד ציבורי. לחוקרי המשטרה הוא נראה שפוי בדעתו. מחר הוא יובא בפני בית משפט השלום בבאר שבע לדיון בהארכת מעצרו.
