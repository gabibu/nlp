

המשטרה נערכת לקראת פינוי תושבי יונתן שברמת הגולן בעקבות התפשטות הדליקה לכיוון היישוב.
כתב עתי"ם מוסר, כי מאז שעות הצהריים משתוללות שתי דליקות עזות ברמת הגולן ובגליל. כבאים מקצרין והגליל העליון, בסיוע חיילים, כבאיות של הקרן הקיימת לישראל, רשות שמורות הטבע ומטוסים קלים נאבקו כל אחר הצהריים בדליקה באיזור מושב קשת.

מאות דונמים של שטחי מרעה עלו באש. בשעות הלילה יצאה הדליקה מכלל שליטה והחלה להתפשט לעבר היישוב יהונתן שבמרכז הגולן. בשל הקירבה לבתי היישוב, נערכת משטרת רמת הגולן לפינוי כל התושבים מבתיהם.

כתב עתי"ם מוסיף, כי בדליקה המשתוללת בגליל העליון, נגרם נזק רב לרכוש ואובדן כבד של ערכי טבע בשמורת החצבני. מספר עמודים של חברת החשמל עלו באש והתמוטטו. בכיבוי הדליקה בגליל העליון משתתפים שישה צוותי כיבוי של קריית-שמונה, רשות שמורות הטבע והקק"ל.
