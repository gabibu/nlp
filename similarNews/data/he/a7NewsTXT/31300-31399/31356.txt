

הותרו לפרסום שמות עוד שלשה מהנרצחים באוניברסיטה העברית בנימין בן בלוטשטיין, דוד גרייץ, ומרלה בנט. שמו של הרוג נוסף טרם פורסם. קודם לכן פורסמו שמותיהם של לווינה שפירא הי"ד, בת 53 מירושלים, שהיתה ראש מינהל הסטודנטים באוניברסיטה ודוד לדובסקי הי"ד בן 29 מירושלים, שהיה צוער במשרד החוץ וג'ניס קולטר, בת 37 מניו יורק. קולטר הייתה סגנית מנהל משרד בית הספר לתלמידים מחו"ל בניו יורק.

קולטר, היתה אתמול באוניברסיטה יחד עם מספר סטודנטים שעליהם היתה אחראית במסגרת תפקידה. עליהם היתה אחראית, קולטר שהיתה גם חברה באגודת ידידי האוניברסיטה, נסעה תכופות בין ניו יורק לישראל תוך שהיא משגיחה על הסטודנטים היהודים אמריקנים שבחרו ללמוד באוניברסיטה בישראל.


"אמא היתה הכי רצינית והכי טובה. היא היתה הדבק שלנו", כך אמרה בכאב בתה של לוינה שפירא שנרצחה בפיגוע הקשה באוניברסיטה העברית בירושלים.

לוינה שפירא בת 53, וכפי שכותנה בחיבה "ליזי", תושבת שכונת בקעה בירושלים עבדה מזה 33 שנה באוניברסיטה העברית ובתפקידה האחרון שימשה כראש מינהל הסטודנטים באוניברסיטה.

שפירא ישבה בקפיטריה בזמן הפיצוץ. משפחתה חיפשה אחריה במהלך כל היום בין בתי החולים עד שלבסוף הבינו כי עליהם לצאת למכון לרפואה משפטית באבו כביר כדי לזהות את גופתה.

לוינה שפירא, לבית סופר, משפחה ירושלמית שורשית, הותירה אחריה בעל, אלכס, ושלושה ילדים, עדי בת 29, צביקה 27 ואורי חייל בן 22. היא תובא למנוחות בשעה 19:00 בבית-העלמין הר המנוחות שבגבעת שאול בירושלים


דוד (דיאגו) לדובסקי, בן 29 עלה לפני כעשר שנים מארגנטינה ושימש כצוער במשרד החוץ. אתמול הגיע לדובסקי לאונברסיטה כדי להגיש את העבודה האחרונה שלו במסגרת התואר השני בלימודיו..

דוד (29) היה אמור לצאת בעוד 10 ימים לשליחות בלימה בירת פרו.

במשרד החוץ אמרו כי היה עובד חרוץ ומסור . "היה תענוג בלתי רגיל לראות את המסירות, המקצועיות והמוטיבציה הגבוהה של דוד לעבודה", אמר ויקטור הראל, סמנכ"ל לענייני אירופה במשרד. "הוא היה מאוד משכיל, ולעולם לא סירב לשום בקשה. במהלך השנתיים ששירת במשרד, הוא הספיק להכיר את כולם ולהתחבב על כל מי שפגש..היו לו את כל התכונות להפוך לדיפלומט מצליח". אמר הראל.

דוד התגורר בשנים האחרונות בשכונת הגבעה הצרפתית בירושלים. הוא הניח אחריו זוג הורים, המתגוררים בנתניה, ואח החי בשיקגו. הלווייתו תיערך מחר כדי שאחיו יוכל להשתתף בה.

בבתי החולים בירושלים מאושפזים עדיין 29 פצועים. בהדסה עין כרם מאושפזים 12 פצועים, 8 מתוכם במצב קשה. בשערי צדק מאושפזים 6 פצועים 3 מהם במצב קשה. בהדסה הר הצופים מאושפזים 5 פצועים במצב קל עד בינוני. ובביקור חולים מאושפזים 6 פצועים במצב קל עד בינוני.
רבים מהפצועים הם אזרחי חוץ ממדינות שונות.

דובר משרד הבריאות עידו הדרי אמר כי מאחר שמדובר בנרצחים בעלי אזרחות זרה הקשר עם המשפחות של הנרצחים ייערך דרך היחידה ללימודי חוץ באוניברסיטה ובאמצעותה דרך הקונסוליות בארץ ובחו"ל.

ח"כ הנדל (האיחוד הלאומי-ישראל ביתנו) אמר בתגובה לפיגוע כי "מתן הלגיטימציה לחבורת הרוצחים הנתעבים על ידי ממשלת שרון היווה את הדלק המניע לפיגוע באוניברסיטה ולפיגועי הדמים שיבואו בהמשך". עוד אמר הנדל כי "תשלום של עשרות מיליונים לערפאת והשיחות עם נציגי רב המחבלים הם התהליך ההפוך ממה שצריכה לעשות מדינה נורמלית בעת כזו.
הנדל דורש לפרק את הרש"פ לכלוא ולגרש את כל חיילי ושוטרי תוניס ובראשם את עראפאת ולהשיב שליטה ישראלית מלאה בכל שטחי יש"ע."כמה עוד אזרחים ישחטו עד ש'גיבור ישראל' יפרק את הרש"פ?"


