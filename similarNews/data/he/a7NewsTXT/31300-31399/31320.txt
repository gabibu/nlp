

נשיא ארה"ב ג'ורג' וו. בוש גינה ב"מונחים התקיפים ביותר" את הפיגוע האחרון בירושלים, וקרא למנהיגי הרש"פ לפעול כדי לשים-קץ למעשי הטרור, כך נמסר מהבית הלבן.

"הנשיא מגנה במונחים התקיפים ביותר את הפיגוע שהתרחש היום בבוקר בירושלים. זהו מעשה טרור מחריד", הודיע דובר הבית הלבן, ארי פליישר, בהזכירו את העובדה ששבעה אנשים נרצחו, ו-70 אחרים נפצעו בקפטריה של האוניברסיטה העברית על הר הצופים בירושלים.

"הקמפוסים האונברסיטאים ברחבי העולם הם אתרי חינוך, וחייבים להיות אתרים של שלום", המשיך פליישר, והוסיף שפיגוע זה "מדגיש פעם נוספת את הצורך שהעם והמנהיגים הפלשתינים יפעלו כדי לשים-קץ לטרור, ולתת סיכויי לשלום במזרח התיכון".
