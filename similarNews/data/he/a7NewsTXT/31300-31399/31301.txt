

שר התקשורת ראובן (רובי) ריבלין הודיע הבוקר כי הוא רואה בדאגה רבה את התתקשרויות האחרונות והמו"מ אותם מנהלים אנשי ערוץ 10 עם גורמים שונים, הקשורים בתוכניות עתידיות שהם מבקשים לשדר והכרוכות בהוצאות של עשרות מיליוני ש"ח, מבלי שהוגשה לרשות השנייה ולמשרד התקשורת תוכנית שידורים המפרטת את מחוייבותו של ערוץ 10 ליצירה ולאופי השידורים בערוץ.

ממשרד התקשורת נמסר כי השר רבלין מודאג מהתופעה שלפיה יזמים שונים, בניגוד למחוייבויותיהם, פועלים שלא בהתאם לפעולות ולתוכניות שאושרו להם כתנאי לקבלת זיכיונם, מתקשרים בחוזים בעלי היקף כספי גבוה ולאחר מכן מעמידים את שר התקשורת והרשות השנייה בפני עובדה מוגמרת.
