

אליזבט מלכת בריטניה ביקרה אתמול, לראשונה מאז שהוכתרה לפני 50 שנים, במסגד מוסלמי בצפון המדינה. מדובר במסגד במרכז הקהילתי האיסלאמי בעיר סקואנטרופ, שבצפון חבל לינקולנשייר. המסגד הותקף אחרי אירועי הטרור ב-11 בספטמבר. חלונותיו נופצו וכתובות נאצה "מוות למוסלמים" צויירו על קירותיו.

ביקורה במקום נערך במסגרת "מסע יובל הזהב" שהיא עורכת במדינה.
במהלך הביקור הסירה המלכה את הלוט מעל לוח הנצחה חדש שהוקם במסגד.
מארחיה העניקו לה עותק של הקוראן במהדורה אנגלית ערבית. הם ציינו כי מדובר בכבוד גדול ל 3.5 מליון מוסלמים החיים בבריטניה.

מסעה של המלכה תוכנן עפ"י כוונתה להגדיש את מגוון הלאומים והתרבויות הקיימים בבריטניה. המלכה כבר הספיקה לבקר במסגד סיקי בלונדון, ובמוזיאון היהודי במנצ'סטר.

