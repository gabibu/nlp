

החום באילת הגיע לשיאים חדשים שלא נרשמו בעיר אילת מזה ארבעים שנה. הטמפרטורה שנמדדה בשעה 15:00 עמדה על 46.7 מעלות והשיא במעלות החום צפוי להגיע בשעה 17:00 - אז צפוייה הטמפרטורה לטפס ל-47-48 מעלות.

כתבת עתי"ם באילת מוסרת, כי בפעם האחרונה בה נשבר שיא החום היה בחודש יולי 96', אז נרשמו 46.8 מעלות בצל. השיא במעלות החום שנרשם אי פעם באילת היה בחודש יוני 61', אז נמדדו באילת 47.4 מעלות.

ג'רלד דוד, מנהל השירות המטאורולוגי באילת, מסר כי על פי התחזית, צפוייה הטמפרטורה באילת לטפס עד ל-48 מעלות בצל ואף יותר.
