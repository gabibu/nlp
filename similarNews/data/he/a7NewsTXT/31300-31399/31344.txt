

דו"ח מזכ"ל האו"ם לחקר אירועי ג'נין במהלך מבצע חומת מגן פורסם הבוקר.

בדו"ח נקבע כי לא היה טבח בעיר ג'נין וכי מספרי ההרוגים שפרסמו הפלשתינים היו מוגזמים ולא אמיתיים. הדו"ח מותח ביקורת על ישראל שלא איפשרה כניסתם של ארגונים הומניטריים לטיפול בנפגעים. אך גם מותח ביקורת על הפלשתינים שריכזו כמות גדולה של נשק ואמצעי לחימה.

שר החוץ שמעון פרס הנמצא כעת בארה"ב ייפגש בקרוב עם מזכ"ל האו"ם קופי ענאן וידון עימו בתוצאות הדו"ח.
