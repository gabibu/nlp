

400 ילדים המשתתפים בקייטנת קיץ בגולן, פונו מהמושב קשת בעקבות דליקה עזה שפרצה באיזור.

כתב עיתי"ם מוסר כי הדליקה פרצה בשטחי המרעה, סמוך למושב קשת שברמת הגולן. למקום הוזעקו צוותי כיבוי רבים מהגליל העליון ומהגולן, אולם בשל החום הכבד והרוח העזה, יצאה האש מכלל שליטה ואיימה להתפשט לעבר בתי הישוב. כתוצאה מהדליקה פונו 400 ילדים מכל רחבי הארץ, השוהים באוהלים סמוך למושב קשת, במסגרת קייטנת הקיץ.

כתב עתי"ם מוסיף, כי למקום הוזעקו גם מטוסים קלים, שסייעו בפעולות הכיבוי. הדליקה טרם כובתה.
