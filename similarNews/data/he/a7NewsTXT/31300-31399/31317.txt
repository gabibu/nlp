

טכנאי של חברת "בזק" הותקף אחר הצהריים כשהגיע לתקן תקלה בכפר ג'דיידה שליד עכו. כתב עיתי"ם מוסר כי תושב הכפר הלם בטכנאי באמצעות מקל. תושבים מקומיים מהכפר נחלצו לעזרת הטכנאי ופינו אותו לבית החולים בנהריה. בעקבות המקרה הוגשה תלונה במשטרת עכו.

"אין זו הפעם הראשונה שטכנאי בזק מותקפים בכפרי המיעוטים בצפון הארץ", ציין יוסי מלכא מנהל חטיבת צפון בבזק. מלכא מסר לכתב עיתי"ם כי מדובר בתופעה שיש לטפל בה במלוא חומרת הדין.
