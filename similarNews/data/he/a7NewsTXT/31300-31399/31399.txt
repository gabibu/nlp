

מחר תערך הלוויתו של דוד (דיאגו) לדובסקי, בן 29, תושב ירושלים, צוער משרד החוץ, שנרצח אתמול בפיגוע בירושלים.

דוד (דיאגו) לדובסקי, צוער משרד החוץ, הגיע אתמול בבוקר לאוניברסיטה כדי להגיש את העבודה האחרונה שנותרה לו במסגרת לימודי התואר השני במנהל ציבורי. הוא עלה לארץ מארגנטינה לפני 10 שנים, ושלט במספר שפות.

בעוד 10 ימים היה אמור לצאת לשליחות בלימה בירת פרו, במסגרת השנה השלישית להכשרתו כעובד המשרד.

הוא הניח אחריו זוג הורים, המתגוררים בנתניה, ואח החי בשיקגו.







