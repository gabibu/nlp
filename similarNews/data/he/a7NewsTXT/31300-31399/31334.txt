

בחבל עזה התקיימו הערב תהלוכות שמחה בעקבות הפיגוע הרצחני שהיה באוניברסיטה העברית בירושלים.

סוכנות עתי"ם מדווחת כי בתהלוכות השתתפו רבבות מחבלי חמאס, גי'האד איסלאמי וחברי הוועדות העממיות של האינתיפאדה. רבים מהם צעדו כרעולי פנים והציגו כלי-נשק. המפגינים קראו קריאות שמחה על הפיגוע באוניברסיטה העברית, בה נרצחו 7 בני אדם ונפצעו 85, וקראו קריאות עידוד להמשך ביצוע פיגועים בישראל. סוכנות עתי"ם מוסרת כי הרשות הפלשתינית לא התערבה בנעשה ולא פעלה למניעת התהלוכות.
