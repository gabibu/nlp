

אזרח ישראלי נורה מטווח קצר ונתלה באיזור התעשיה "גשורי" בניצני עוז, ממערב לטול כרם. מדובר בשטח הנמצא בשליטה ישראלית מלאה.

ככל הידוע בשלב זה, פלשתינים נכנסו למפעל חנקו ותלו את הישראלי, וירו בראשו מטווח קצר. מקורות צבאיים מסרו כי גופתו הכפותה של הישראלי נמצאה מוטלת סמוך לרכבו, וכי על צווארו נמצאו סימנים המעידים על כך שהוא נתלה לפני שנורה מטווח קצר.

כוחות צבא וצוות רפואי הגיעו למקום, ורופא צבאי קבע את מותו.

מדובר באיזור תעשיה בו מועסקים פועלים ישראלים ופועלים פלשתינים בהיתר.

מצה"ל נמסר לעתי"ם כי אין ביסוס לדיווחים נוספים ולפיהם נחטף ישראלי נוסף.

כוחות צה"ל פתחו במצוד אחר המחבלים.
