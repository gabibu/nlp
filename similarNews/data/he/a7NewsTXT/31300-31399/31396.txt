

אל נושא "זכויות העם הפלשתיני" ואל נצחונם התייחס לפני כשבוע ג'וזף פארה בעל טור ב WorldnetDaily . במאמרו תחת הכותרת : "העם הפלשתיני אינו קיים" כותב פארה כי הצהרתה המפורסמת של מי שהיתה ראש הממשלה גולדה מאיר כי אין דבר כזה פלשתינים, זכתה לקיתונות של לעג ובוז במשך שנים. הערבים התקיפו את דבריה ואמרו כי הם "גזעניים", האשימו אותה בהכחשה הסטורית ובנסיון לבצע הטעייה אסטרטגית. אך לדברי פארה זוהי האמת והיא לא השתנתה. אישור לאמת זו ניתן למצוא אומר פארה דוקא בדבריהם של אישים ערביים שהצהירו על כך כשעירנותם התקשורתית היתה נמוכה.

אחד מהם הוא זהיר מוחסיין ממנהיגי אש"ף שאמר ב 31 במרץ 77 לעתון ההולנדי Trouw :
"אין עם פלשתיני ומדינה פלשתינית היא המצאה ערבית, אמצעי למאבק נגד מדינת ישראל. לאמיתו של דבר אין הבדל בין ירדני, פלשתיני, סורי או לבנוני, והיצירה "פלשתינים" נועדה לצרכים פוליטיים וטקטיים. הצבת עם פלשתיני כעם בפני עצמו נועדה לצרכים ערביים לאומיים, כדי להעמיד גורם נגד הציונות", עוד מוסיף מוחסיין כי ירדן בשל היותה מדינה מסודרת עם גבולות ברורים אינה יכולה לתבוע את חיפה ויפו בעוד שהוא כפלשתיני יכול ללא ספק לדרוש את חיפה יפו באר שבע וירושלים. אולם, ברגע שנקבל את זכויותינו על כל פלשתין, לא נמתין רגע אחד ונתאחד מיד עם ירדן".

פארה אומר כי מדובר בהצהרה ברורה חדה יותר מזו שהצהירה גולדה בזמנו. אך זו אינה ההצהרה היחידה. ערפאת עצמו הצהיר באופן בלתי משתמע לשתי פנים ב1993. הצהרתו מעידה על הרמאות האסטרטגית שמפעיל ערפאת במסגרת הנעת התהליך להריסת מדינת ישראל.

פארה מזכיר כי באותו יום שבו ערפאת חתם על מסמך העקרונות   הסכם אוסלו, במדשאות הבית הלבן ב 1993הוא התראיין בטלויזיה הירדנית והסביר את מטרותיו. הוא אמר: "מאחר שאין אנו יכולים להביס את ישראל במלחמה נעשה זאת בשלבים. נקבל כל שטח שיוצע לנו מפלשתין ונקבע את ריבונותינו עליו ושטחים אלו ישמשו כקרש קפיצה לעוד. בבוא הזמן נניע את המדינות הערביות להצטרף למהלומה הסופית נגד ישראל", דברי ערפאת.

מספר האנשים המאמינים כי שאיפתם של הפלשתינים למעמד של מדינה היא כנה ומהווה יסוד לשלום במזה"ת אינה משנה בכל מקרה הם מרמים את עצמם.

במשך הדורות כותב פארה שלטו בארץ ישראל לסירוגין רומאים, מוסלמים ונוצרים כמו גם תורכים ואפילו לזמן קצר בריטים, אך מעולם לא היתה כאן מדינה פלשתינית. יתירה מכך הבריטים אף התחייבו ובשל כך קיבלו את המנדט לשלוט זמנית על הארץ, כי הם ישיבו ליהודים חלק ממולדתם ההסטורית ויסייעו בשיקומה.

הצורך להזכיר את הנשכחות כותב פארה התעורר לנוכח מסע הרמאות המאסיבי והטרור האכזרי הנמשך כבר שנים. גולדה מאיר צדקה והצהרתה קיבלה משנה תוקף לנוכח הצהרותיהם של ערפאת ומחבליו, להן לא ניתן פרסום עולמי.

פארה קורא לישראל ולמערב לא להכנע לטרור ולא לאפשר את מסע יחסי הציבור של הערבים ובכך לאפשר להם לנצח. אין זה מאוחר מידי לומר לא לטרור, לא להקמת מדינת טרור ערבית, ולומר את האמת על הפלשתינים.




