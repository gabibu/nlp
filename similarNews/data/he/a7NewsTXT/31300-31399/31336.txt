

שר הביטחון בנימין בן אליעזר גילה בנאום בפני מאות מתנדבים לשירות מילואים בבית החייל בתל אביב כי כוחות הביטחון עצרו 133 מחבלים מתאבדים לפני שביצעו פיגוע. לדבריו, ארבעה מהם - אשה ושלושה גברים - נתפסו הלילה.

בן אליעזר הוסיף, כי ישראל נמצאת כיום תחת מיתקפת טרור נפשעת בגלל הנהגה פלשתינית שדחתה את ידה המושטת של ישראל. "העובדה שהמתאבדים זוכים להבנה והערכה במדינות באיזור היא השחתה מוסרית נתעבת", אמר שר הבטחון וציין כי אם יש תקלות מצערות במלחמה בטרור -יש להפיק מהם לקחים. השר לא ציין במפורש כי מדובר באירוע חיסולו של סלאח שחאדה.
