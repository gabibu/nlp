

שר החוץ שמעון פרס, שהגיע לביקור מדיני בארה"ב, אמר בראיונות לתקשורת האמריקנית כי הפיגוע בירושלים "אינו שום תגובה לפעולת חיסול של פעיל החמאס סלאח שחאדה" וכי "החמאס רצחו ישראלים לפני פרשת שחאדה וימשיכו גם אחריה - זוהי מטרתם", אמר.

פרס הוסיף שהגיע הזמן שהערבים יהפכו את ארגוני הרצח האלה לבלתי לגיטימים בחברה הפלשתינית. "הם פוגעים לא רק בנו אלא הורסים את עתידו של העם הפלשתיני", הדגיש.
