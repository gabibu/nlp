

למרות הפיגוע הקשה שאירע באוניברסיטה העברית, הגיעו אלפים לקניון הפתוח שיזמה עיריית ירושלים במדרחוב בן יהודה. היוזמה נועדה לעודד אורחים ותושבי העיר לבקר במרכז ירושלים שהתרוקן בתקופה האחרונה בשל הפיגועים הרבים שאירעו שם.

כתב עתי"ם מוסר, כי כל הכניסות למדרחוב נאטמו בגדרות ושומרים וכל מי שנכנס פנימה נבדק בקפדנות. לאורך המדרחוב הוקמו דוכנים ובסוף השבוע הזה ייערך במקום פסטיבל שבו משתתפים 50 בעלי מסעדות מרחבי העיר. בשבועות הבאים ייערכו תצוגות אחרות במקום.

הפתיחה הרשמית של יריד חוצות העיר תתקיים הערב בהשתתפות שרת התעשיה והמסחר וראש העיר אהוד אולמרט.
