

הפורום המשפטי למען א"י מוחה על הניסיון החוזר ונשנה לנצל את המצוקה הנפשית והכלכלית של האנשים שנעקרו מבתיהם כדי להחתים אותם על התחייבויות בלתי סבירות.

אנשי מנהלת סל"ע מנסים להחתים את המגורשים מגוש קטיף על טופס דרישת מיטלטלין. אנשי הפורום המשפטי אומרים כי המגורשים נאלצים להתחייב על התחייבות כספית בסך 7000 ש"ח על רכישת מכולה או 5000 ש"ח על שכירות מכולה ל21 יום (ללא סבלים). כל מי שחותם על הטפסים מסכים בעצם לניכוי הסכומים הנ"ל מהפיצויין המגיעים לו.

בהודעת הפורם נאמר כי "הדבר מעורר גם בעיה חוקית ומוסרית חמורה. חבל שמשרד ראש הממשלה והמנהלת לא הפיקו לקחים מהעבר ופועלים בשיטת התכתיבים תוך ניסיון לחייב אנשים בתשלומי סכומים שלא קבועים בחוק. הפורום יבוא בדברים עם משרד רוה"מ על מנת לבטל את ההחתמה החד-צדדית הזאת".
