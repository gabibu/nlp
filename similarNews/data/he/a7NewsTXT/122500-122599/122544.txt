

בשעות הצהריים הורה בית משפט השלום בבאר שבע לשחרר ממעצרם את מתנגדי ההנתקות שנעצרו על גג כפר דרום בשעת העקירה. הרב יעקב סביר מאלון מורה נשאר במעצר.

בשעות הצהריים הורה בית משפט השלום בבאר שבע לשחרר ממעצרם את מתנגדי ההנתקות שנעצרו על גג כפר דרום בשעת העקירה. מדובר בכ-180 עצורים מהם 46 קטינים.

הרב יעקב סביר מאלון מורה נשאר במעצר.

הפרקליטות ביקשה מהשופט, משה מכליס, כי הורי העצורים יבואו לחתום ערבות אך השופט דחה את הבקשה "אתם לא נתתם לעצורים לטלפן להורים, יש הורים שלא יודעים היכן ילדיהם ואתם מבקשים עכשיו את ההורים", אמר וקבע כי ההורים יוכלו להגיע לכל תחנת משטרה בארץ עד יום ראשון בערב לחתום ערבות.

בבית המשפט נכחו רבנים בהם הרב זלמן מלמד ראש הישיבה בבית אל, ח"כ גילה פינקלשטיין מהמפד"ל ועוד.

ח"כ אורי אריאל (האיחוד הלאומי) אומר בתגובה לשחרור: "אני שמח שסוף סוף התגלתה השפיות. מעצר הקטינים היה מיותר, ברור היה שרובם המכריע לא היה מעורב בתקיפה כלשהי, והחזקתם לאחר עקירתם, היתה פשע על פשע".

ח"כ אריאל שוחח בתחילת השבוע עם נשיא המדינה ובכירי הפרקליטות שיפעלו לשחרורם.
