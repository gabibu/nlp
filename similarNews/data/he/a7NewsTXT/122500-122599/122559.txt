

בית הדין של הליכוד אישר את חוקיות סעיף 139 א' הקובע שחה"כ של הליכוד ייבחרו אך ורק בידי חברי המרכז. בנוסף, ח"כ מטעם הליכוד שיתמוך בפורום אחר בקביעת שיטת בחירות אחרת לא יוכל להתמודד במסגרת התנועה.

בית הדין של הליכוד אישר את חוקיות סעיף 139 א' הקובע שחברי הכנסת של הליכוד ייבחרו אך ורק בידי חברי המרכז. עוד קובע הסעיף כי ח"כ מטעם הליכוד שיתמוך בפורום אחר בקביעת שיטת בחירות אחרת לא יוכל להתמודד במסגרת התנועה.

פסק הדין ניתן על פי בקשת בג"ץ בתשובה לעתירה שהגישה התנועה לאיכות השלטון נגד הסעיף.

אם בג"ץ לא יהפוך את ההחלטת בית הדין, משמעות ההחלטה היא שבחירת חברי הכנסת של הליכוד לא תצא מהמרכז - שינוי שאנשי שרון היו מעוניינים מאוד בהכנסתו.

שרון ניסה לאחרונה לחוקק בכנסת את 'חוק שטרית' הקובע שכל המפלגות הגדולות יהיו חייבות לבחור את רשימותיהן באמצעות פריימריז. חברי המרכז התקוממו נגד החוק השומט מידיהם את עמדת הכוח המשמעותית ביותר ביחס לח"כים והכניסו את הסעיף הקובע כי ח"כ שיתמוך ב'חוק שטרית' לא יוכל להיבחר במסגרת הליכוד. כעת בא בית הדין וסומך את ידיו על שני סעיפי החוק.

עם זאת, קובע בית הדין בהחלטתו כי יש לתקן את הסעיף כך שלח"כ אשר נהג בניגוד לסעיף תינתן זכות שימוע בטרם יוחלטלמנוע ממנו להיבחר בליכוד.

(אריאל כהנא)
