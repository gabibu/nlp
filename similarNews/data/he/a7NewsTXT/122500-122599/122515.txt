

חמישה מחבלים מהג'יהאד האיסלאמי ומהחיזבאללה, נהרגו מירי כוח מיוחד של צה"ל במהלך פעילות בטול כרם. ראש הרש"פ, אבו עלא, גינה את חיסול המחבלים בטול כרם וכינה אותו ``פשע ברוטלי``.

חמישה מחבלים מהג'יהאד האיסלאמי נהרגו מירי כוח מיוחד של צה"ל במהלך פעילות בטול כרם.

כוח מיחידת המסתערבים "דובדבן" הגיע לבית קפה בו שהו המחבלים. המחבלים שהבחינו בכוח החלו להימלט, החיילים קראו להם לעצור ומשלא נענו החל הכוח בירי לעבר.

גדודי חללי אלאקצה של הפת'ח והזרוע הצבאית של החמאס הבטיחו לנקום בישראל על הריגת החמישה.

המחבלים שנהרגו היו מעורבים בתכנון פיגוע התופת במועדון הסטייג' בת"א ופיגוע בנתניה לפני כחודש וחצי, ותכננו פיגועי תופת בישראל.

הפלשתינים מוסרים כי ההרוגים הם עאדל אבו-חליל בן 26 מפלוגות ירושלים של הג'יהאד האיסלאמי, מאג'די עאטיה בן 20 מגדודי חללי אל-אקצה של הפת"ח ועוד שלושה צעירים בגילאי 16-18. גורמי ביטחון מסרו שאחד הצעירים הוא אנס עסאף אבו-זינה, בן 17, ששימש סייען למבוקשים הממומנים על ידי החיזבאללה.

ראש הרש"פ, אבו עלא, גינה את חיסול המחבלים בטול כרם וכינה אותו ``פשע ברוטלי``.
