

פינוי חומש ושאנור הושלם לפני יומיים, למערכת הגיעו תמנות של נערות שנעצרו ע"י המשטרה. נעמה עמית בת 23 מהישוב דולב עלתה לאוטובוס העצורות וצילמה את הנעשה שם.

לערוץ 7 מספרת נעמה עמית כי הצליחה להסתנן בדרך לא דרך לחומש ולשהות בו עד אחה"צ "לפתע הורתה לי שוטרת לעלות לאוטובוס העצורות, באוטובוס היו שבע-שמונה בנות, השוטרים הושיבו אותן בברוטליות, אחת הבנות התפרעה והשוטרים אזקו אותה באזקונים למושב".

עוד סיפרה כי "הבנות קיללו את השוטרים, אחת מהן ניסתה לרוק על שוטר וחטפה מכה, לאחר מכן לקח אחד ממפקדי המשטרה את המקרופון והודיע "אתן יכולות לקלל, אך ברגע שמישהי תירק אני אישית אחטיף לה מכות".

עמית סיפרה כי השוטרים התנהגו בנסיעה בצורה מאופקת ואף ביקשו לתת מים לעצורות אך הן סירבו לקבל "חלק מהבנות היו צריכות לשרותים, האוטובוס עצר ליד יער וחלק מהבנות נאלצו 'להתפנות' עם אזיקים".

האוטובוס הגיע לכפר הרוא"ה ושם שוחררו כל הבנות.


















