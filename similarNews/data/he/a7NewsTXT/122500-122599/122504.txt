

בעקבות ההתנתקות גובר החשש כי המחבלים יגדילו את טווח הפגיעה של רקטות הקסאם ביישובים דרומיים נוספים, ובהם שדרות. תושבי הדרום לא יזכו למיגון נוסף, אבל חוות השקמים כבר מוגנה, כך מדווח העיתון מעריב.

בעקבות ההתנתקות גובר החשש כי המחבלים יגדילו את טווח הפגיעה של רקטות הקסאם ביישובים דרומיים נוספים, ובהם שדרות. תושבי הדרום לא יזכו למיגון נוסף, אבל חוות השקמים כבר מוגנה, כך מדווח העיתון 'מעריב'.

במסגרת היערכות השב"כ ליום שאחרי ההתנתקות, מוגן באחרונה ביתו של ראש הממשלה שרון בחוות שקמים מפני ירי קסאמים.

ע"פ הדיווח, עבודות המיגון בחווה בוצעו כחלק מפרויקט מיגון מקיף בנגב המערבי על רקע ההתנתקות, שבמסגרתו מוגנו מבני ציבור וחינוך בשדרות ובסביבותיה - אך לא מבני מגורים.

במערכת הביטחון חוששים כי יציאת צה"ל מרצועת עזה תאפשר לארגוני הטרור לקרב את משגרי הרקטות כמעט עד לגדר המקיפה את רצועת עזה, ולשגר טילים משם במקום שיגורים מפאתי בית-לאהיה ובית-חאנון המרוחקות יותר.

בניגוד לכלל יישובי הנגב המערבי, שהמיגון שלהם נמצא באחריות פיקוד העורף, על עבודות המיגון של חוות שקמים אחראית היחידה לאבטחת אישים בשב"כ. מיגון החווה של משפחת שרון אינו כולל תוספת בטון למבנים, אלא בעיקר חיזוק החלונות מפני רסס.

בשב"כ סרבו להגיב בנושא.
