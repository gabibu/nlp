

ע"פ הדו"ח השנתי של שנת 2004 עולה כי בשנה זו חלה ירידה בתמותת תינוקות, כך נמסר ממשרד הבריאות.

בשנת 2004 נולדו 143,956 תינוקות, מתוכם נפטרו 681, מדובר בירידה של שישה אחוזים בהשוואה לשנת 2003 וירידה של שבעה עשר אחוזים בהשוואה לשנת 2002.

סיבת המוות השכיחה ביותר מכלל הפטירות הייתה פגות (286 פטירות - 42%), פגות הייתה סיבת המוות של 53% מכלל מקרי המוות של תינוקות במגזר היהודי ו-32% במגזר הערבי.

שיעורי תמותת התינוקות בקרב תאומים ושלישיות בשנת 2004 ירדו בצורה ניכרת מאז 2002 - בסה"כ 105 תינוקות שנפטרו בשנת 2004 (23% מכלל התינוקות שנפטרו בשנת 2002).

הירידה במספר התינוקות שנפטרו מוסברת במידה רבה על רקע הירידה במספר הלידות של שלישיות ושל תינוקות שמשקל לידתם נמוך מאוד, שהיוו חלק ניכר מהתינוקות שנפטרו בעבר. שינוי זה חל בשנתיים האחרונות בעקבות שיפור בתוצאות טיפולי הפוריות, מסבירים במשרד הבריאות.

בעקבות ממצאי הדו"ח נערך משרד הבריאות להגברת תוכניות התערבות בעיקר במגזר הערבי והאוכלוסיה.
