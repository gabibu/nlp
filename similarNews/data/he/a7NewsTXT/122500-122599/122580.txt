

תושב ירושלים החליט שלא לעבור בשתיקה על גירוש המתיישבים מגוש קטיף וצפון השומרון, והחליט לוותר על האזרחות הישראלית שלו. משה אומר לערוץ 7: "אולי זה צעד חריף אבל מתבקש".

מתברר שמשה הוא לא היחיד. הוא אומר לערוץ 7 כי פנו אליו חמישה אנשים וביקשו גם הם לוותר על האזרחות שלהם.

"אני יליד ארה"ב, עליתי בגיל 16 עם הורי, שירתתי בצה"ל 3 שנים כלוחם בגולני במלחמת שלום הגליל, עד עכשיו שירתתי במילואים בגדוד חי"ר, והשתחררתי לפני 4 חודשים (פטור בגיל 42). אולי זה צעד חריף לוותר על האזרחות אבל זה מתבקש".

הוא פנה למגורשי גוש קטיף ולאנשים נוספים, במטרה לקיים אירוע מתוקשר ע"י רשתות טלוויזיה זרות, רדיו וכן עיתונים.

גם נודע לערוץ 7 על צעירים שגורשו מבתיהם שהחליטו לשרוף את התעודות זהות שלהם. הם אמרו לחבריהם כי אין להם יותר שייכות למדינת חורבן.
