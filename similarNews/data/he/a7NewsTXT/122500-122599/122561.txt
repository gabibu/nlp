

מאיר אינדור מ'אלמגור' אומר כי את הגירוש הכינה מערכת שלמה של דוברים ופסיכולוגים שתפקידה היה להפוך חלק מהעם מ'עמית' ל'טורף', כך עפ"י מה שאמר לו קצין חיל האויר שנמנה על "המטות המשולבים" ש"שפעלו נגדנו".

מאיר אינדור מארגון אלמגור אומר כי את הגירוש הכינה מערכת שלמה של דוברים ופסיכולוגים שתפקידה היה להפוך חלק מהעם מ'עמית' ל'טורף', כך עפ"י מה שאמר לו קצין חיל האויר שנמנה על "המטות המשולבים" ש"שפעלו נגדנו". הפינוי מוסיף אינדור השחית את צה"ל ואת המשטרה ו"שנים רבות תחלופנה עד יתוקן הנזק-אם בכלל".

בראיון לכתבתנו רותי אברהם אומר אינדור כי התבטאויות של הצמרת הבטחונית כמו זו של הרמטכ"ל בדבר
"הפעולה הכי מושלמת של צה"ל" והכוונה לשלם לכל שוטר פרס של אלפי שקלים  בעבור השתתפותו בגירוש, מעידה על ההשחתה של המנהיגות הצבאית בטחונית ועל ניתוקה. הוא מציין גם את התבטאותו של אלוף פיקוד הדרום דן הראל שאמר: "חששתי משבר, סדק או שריטה ויש רק שריטה", ואת זו של שר הבטחון מופז: "התהליך עבר כמעט בלא שריטות" ו"בצורה מכובדת ורגישה".

המערכה כללה לדבריו הסתה נגד המתנחלים שבה הפעילה המערכת הצה"לית והמשטרתית גם את הכתבים. כתבים אמרו לי, אומר אינדור, כי הידיעות המוקדמות על צפי ל'אלימות' מצד המתנחלים כולל טענות ש'הם יעשו שימוש בנשק' יצאו מהמשטרה ומצה"ל והכתבים עצמם לטענתם 'רק העצימו את החומרים". מדובר באירועים כמו 'פרשת הלינצ'' שלא היה בחוף קטיף, ואחר כך כאשר שלחו את הימ"מ
'לכבוש' את המלון, למרות שאנשי המלון הודיעו על התנגדות פסיבית. מדובר לדבריו גם באמירות של מפקדי פקוד דרום ומפקד המחוז הדרומי במשטרה כלפי אנשי המלון, שהיה בהן נסיון לצייר את אנשי המלון כאנשים אלימים. זו היתה לדבריו לוחמה פסיכולוגית נגד מתנגדי ההתנתקות, גם במחיר הוצאת שם רע.

"הם כל כך אטומים שם בצמרת שאינם מבינים שהולכת להיות להם תנועת סירוב של נוער שאינו מאמין בהם וחלוץ עוד מצהיר שהוא לא יגייס לצה"ל חלק ממתנגדי הגירוש", אומר אינדור.

לדבריו הקריאה של צמרת צה"ל והמשטרה במסיבת העיתונאים שבה הודיעו על "נצחונם", לשלוח את החיילות והקצינות לבקר את המגורשים דומה ל"חמלה נוצרית" שנועדה רק "לכבס" את המצפון. "עכשיו המערכת המגרשת תדאג לבקר את התלויים במקומותיהם ולסייע להם שיתנדנדו על החבלים בנעימות ככל שאפשר. אני מציע כי אם אכן יבוא מי מהם או בשליחותם לזרוק אותם 'בנחישות וברגישות' ותהא זו תחילת נקמה מוסרית חיונית לנפשותינו הפגועות".
