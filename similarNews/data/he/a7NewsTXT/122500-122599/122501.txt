

בעקבות עקירת היישובים חומש ושא-נור, ביטל אתמול אלוף פיקוד המרכז, יאיר נוה, את הצו האוסר על הזוג ירון ומרים אדלר משא-נור, לשהות באזור זה. לאור ביטול הצו, החליט בית המשפט להורות על שחרור בני הזוג.


בעקבות עקירת היישובים חומש ושא-נור, ביטל אלוף פיקוד המרכז, יאיר נוה, את הצו האוסר על הזוג ירון ומרים אדלר משא-נור, לשהות באזור זה. לאור ביטול הצו, החליט בית המשפט להורות על שחרור בני הזוג.

לפני כעשרה ימים קבע בית משפט השלום בירושלים כי בני הזוג אדלר משא-נור שבצפון השומרון יישארו במעצר עד שיסכימו לחתום על תנאי השיחרור שלהם. תנאי השיחרור כוללים איסור כניסה לאזור היישוב שא-נור. בני הזוג נשארו במעצר ללא קביעת דיון נוסף בעניינם.

על אף שהזוג היה במעצר, ילדיהם נותרו בשאנור עד עקירת הישוב שלשום.

דודתם ששמרה עליהם גם בשעת הפינוי בכוח אמרה כי למדה במשך הזמן הרבה אמונה וכעת אינה יודעת לאן מובילים אותם. היא תלך עם הילדים, לדבריה, לאן שכל יהודי שמגורש מביתו הולך, לגלות.
