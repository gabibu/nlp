



הסוכנות היהודית מדווחת על אירועי אנטישמיות בולטים שארעו השבוע בעולם:

22.8.05, רוסיה: צלב קרס רוסס על גדר בניין הקהילה היהודית בעיר ולדימיר ברוסיה. לצידו רוסס גרפיטי "לכו הביתה לגטו".

21.8.05, גרמניה: כ- 500 מפגינים ניאו-נאצים צעדו מברלין לנירנברג לזכר רודולף הס, סגנו של היטלר. המשטרה המקומית ניסתה למנוע את הכינוס את ללא הצלחה.

18.8.05, קנדה: אלמונים פרצו לבית הכנסת של מחנה קיץ בחבל קוויבק בקנדה. הם השחיתו למעלה מ- 300 ספרי קודש, הספרים נקרעו ונזרקו לשירותים ולאגם הסמוך.

17.8.05, בילרוס: אלמונים השחיתו את האנדרטה לזכר קורבנות הנאצים במינסק שבבילרוס המוצבת באתר יאמה (הבור) בו נורו למוות יהודי גטו מינסק. המשחיתים העלו באש את אבני הזיכרון, שהוצבו על שפת הבור הענק בו טמנו הנאצים בקברי אחים את גופות הנרצחים.

16.8.05, רוסיה: על עמודי תאורה במרכז העיר ולדימיר נתלו כרזות בעלות תוכן אנטישמי. בכרזות נקרא העם הרוסי להציל את רוסיה מהיהודים. בנוסף מובאים שמות של ידועים בכל תחומי החיים ברוסיה כסמל השתלטות היהודים על המולדת.
