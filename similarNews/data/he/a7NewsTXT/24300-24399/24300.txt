

הרב רפאל לוין , בנו של ר' אריה לוין זצ"ל, נפטר הבוקר בבית החולים "ביקור חולים" בירושלים.

הלוויתו תצא בשעה 15:30 מביתו ברחוב נבון ליד שוק מחנה יהודה, לבית הקברות סנהדריה שבירושלים.

עו"ד אריאל יהודה לשם מספר על הרב : כוח הבן הרב רפאל לוין, היה מכוח אביו- הרב אריה לוין. אנשים רבים פנו אליו לבקש עצה או ברכה ודברי חיזוק. שגור היה בפיו: "יש להודות על העבר ולבקש על העתיד".

עוד הוסיף לשם, כי הרב רפאל לוין היה תלמיד חכם מופלג, וצדיק יסוד עולם משיירי זקני ירושלים של הישוב הישן, והעביר שיעורי תורה רבים.
