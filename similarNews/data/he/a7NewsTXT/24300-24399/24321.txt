

אלמונים הציתו הבוקר חנות ספרים וחנות מזון סמוכה, שניהם בבעלות יהודית, בבריסל. כך דיווחה סוכנות הידיעות הבלגית "בלגה".

"האש אחזה בכל קומת הקרקע של הבנין והלהבות עלו עד לקומה האחרונה בחדר המדרגות. החנויות נשרפו כליל והנזקים בכל קומת הקרקע כבדים מאד", אמר בעליו של הבניין.

בקומת הקרקע שכנו כאמור חנות ספרים בשם "שורש" המתמחה במכירת ספרי יהדות וספרים על ישראל ובחנות המזון הסמוכה "דליקטסז" הכשרה, ששימשה גם לשירותי הסעדה לאירועים.

מחקירת ראשונית של כבאי האש עולה, כי בקומת הקרקע של הבניין בן שלוש הקומות נמצאו שלושה מיכלי דלק. כל דירות המגורים בבניין היו באותה עת בשיפוצים ובשל כך לא היו דיירים בבניין ולא נפגע איש.
