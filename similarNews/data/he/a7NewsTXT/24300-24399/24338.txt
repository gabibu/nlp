

שגריר ישראל בארה"ב דוד עברי עזב את וושינגטון בתום תקופת כהונתו. דובר שגרירות ישראל מארק רגב אמר כי עברי יצא מוושינגטון בשעות הערב, וכי את מקומו ימלא בינתיים הנספח רפאל ברק. "עדיין לא התמנה לו ממלא מקום", הוסיף הדובר.

עברי פיתח במהלך שנות כהונתו יחסים קרובים מאוד עם סגן נשיא ארה"ב דיק צ'ייני, שכינה אותו "חכם ואמין".

בקבלת הפנים שנערכה לרגל יום העצמאות אתמול שיבח צ'ייני את עברי על תפקידו כמפקד חיל האוויר ב-1981, כשמטוסים הפציצו את הכור הגרעיני העיראקי. "כשר ההגנה בתקופת מלחמת המפרץ, תפקידי ומשימתה של אמריקה היו הרבה יותר קלים משום שלסדאם לא היה נשק גרעיני. וידעתי למי עליי להודות על כך". "שלחתי לו מכתב תודה, יחד עם תמונת לוויין על מה שנותר מהכור בעיראק", הוסיף צ'ייני.
