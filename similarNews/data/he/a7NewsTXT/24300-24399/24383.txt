

בישיבת הקבינט שהתקיימה הבוקר הבטיח ראש הממשלה לשר אלי ישי, אפי איתם, נתן שרסקי, לרב יצחק לוי ולדוד לוי כי בהתייעצות עם גורמי הביטחון ישקול מחדש את חזרתם של תלמידי ישיבת "עוד יוסף חי" למתחם קבר יוסף.

יהודה ליבמן מראשי הישיבה "עוד יוסף חי" סיפר לכתבנו כי השרים דרשו מראש הממשלה שרון להשאיר את צה"ל בקבר יוסף ולאשר גישה תמידית ליהודים למקום.

תחת הכותרת "חוזרים ליוסף הצדיק" מארגנים חברי הישיבה פעילות ציבורית רחבה להשארת השליטה בקבר יוסף בידי ישראל. במוצאי שבת תיערך סעודת מלווה מלכה עם תזמורת עם רבנים ועם אישי ציבור.

נוסף על כך ביום ראשון בבוקר מארגנת מועצת יש"ע ומטות ערים הפגנה גדולה בעניין זה מול משרד ראש הממשלה בהשתתפות רבנים, ח"כים ואישי ציבור.
