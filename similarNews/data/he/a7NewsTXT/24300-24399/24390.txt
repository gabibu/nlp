

נשיא אוקראינה ליאונדי קוצ'מה הגיע לדמשק לביקור רשמי. קוצ'מה ומשלחת רמת דרג המלווה אותו התקבלו בשדה התעופה של דמשק על ידי הנשיא הסורי בשאר אל-אסד. זהו הביקור הראשון מסוגו של נשיא אוקראיני בסוריה.

בראיון שפורסם ביומון הלונדוני "אל-חיאת" אמר קוצ'מה כי מטרת ביקורו היא קידום הקשרים הפוליטיים, הכלכליים, התרבותיים והטכניים עם סוריה. קוצ'מה הוסיף שהמשלחת האוקראינית תדון בהקמת פרוייקטים משותפים, לרבות בשטח הנחת צינורות נפט וגז ומסילות ברזל שיקשרו בין סוריה, לבנון וירדן.
