

"אנו נמצאים בתקופה קריטית ובערב של הערכות מחדש. עד יום א' לפנות בוקר יפנה צה"ל את שכם וג'נין", כך אמר שר הבטחון בנימין בן אליעזר בתדריך שערך בפיקוד מרכז באיזור ירושלים.

שר הביטחון אמר כי בשלב זה צה"ל יתפנה מג'נין ומשכם. בעיר רמאללה יהיה פינוי חלקי ובבית לחם מחכים לפתרון נוכח המצב בו מתבצרים מחבלים בכנסיית המולד.

שר הביטחון התייחס לשליחותו של פאוול באיזור ואמר כי הצד הישראלי היה מוכן ללכת כברת דרך, כדי להגיע למו"מ עם הפלשתינים. לעומת זאת, הפלשתינים נתנו תשובות שליליות, לא נענו לדרישה להפסיק את הטרור ואת מסע האלימות בטענה, שהם לא מסוגלים.
