

כוח מגדוד נחשון של חיל הרגלים סיבל בשבת אחה"צ נסיול של מחבל מתאבד להיכנס במכונית דרך מחסום קלקיליה לתחומי "ישראל הקטנה".

נמסר מגורמי בטחון כי המחבל נסע במכונית שנגנבה ברמת גן ביום שישי.

חיילי הכוח חשדו במכונית ביציאה המערבית מקלקיליה והורו לו לעצור. משראה כי נתפס, פוצץ עצמו המחבל במכונית. איש מבין החיילים לא נפגע.

התקריות האלימות בחבל עזה גוברות. ביום שישי התפוצץ ערבי ליד עזה ופצע שני חיילי צה"ל. שוטר מג"ב נורה ונהרג מאש מחבל ערבי במעבר ארז ושני חיילי צה"ל נפצעו בתחילת הערב של מוצאי שבת במהלך פעילות שגרתית על הגבול עם מצרים.

ערבים התקיפו בסוף השבוע, באש וברימונים, את בסיסי ומוצבי צה"ל במרכז גוש קטיף, על גבול ישראל עם מצרים ובצפון רצועת עזה וליד הישוב גדיד.

שליטת צה"ל ביש"ע צמצמה את הפעילות החבלנית ביש"ע, למעט תקריות בודדות. בשבת אחה"צ נורתה אש על כוח צה"ל בנחל דורן מערבית לחברון, אש נפתחה בליל שבת על בסיס מג"ב בבית לחם ועל מחנה עופר ושוטר נפצע קל ממטען שהתפוצץ נגד ניידת משטרה סמוך לצומת בית חגי, דרומית לחברון.
