

אלפי אנשים מלווים בשעה זו את הרב רפאל לוין, בנו של רב האסירים אריה לוין בדרכו האחרונה .

הרב רפאל לוין שימש כדיין בבית הדין בירושלים, והיה ידוע ברבים בכוח היותו תלמיד חכם גדול .

הרב אביהו שוורץ סיפר כי הרב לוין היה מוכר בירושלים כאחד מהצדיקים הגדולים של הדור. אלפי אנשים היו עולים אליו לרגל על מנת שיברך אותם .

מכריו מספרים כי בהתנהגותו היה הרב רפאל לוין ממשיכו של אביו רב האסירים ר' אריה לוין.

הרב רפאל לוין שימש גם כראש הישיבה בית אריה שנקראה על שם אביו וכן שימש כרב של מניין הותיקין בבית הכנסת זוהורי חמה שם התפלל גם אביו .

הרב רפאל לוין נטמן בשעה זו בבית העלמין סנהדריה בירושלים .

