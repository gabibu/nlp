

מחבל מצרי מילאד מוחמד ח'מידה, שניסה להסתנן ביום שלישי לחבל עזה כשהוא נושא על גופו חומרי נפץ, נורה ונהרג ע"י כוחות צה"ל, כך מסרו אמש מקורות בטחוניים מצריים . עוד אמרו המקורות, כי כוחות צה"ל העבירו את גופתו לשלטונות מצרים וכי גופתו הועברה לביה"ח באל-עריש.

מקורות בצה"ל מסרו, כי "הוא קיבל טיפול ראשוני של כוחות צה"ל במקום, והועבר להמשך טיפול במצרים. בעת קבלת הטיפול הרפואי על ידי כוחות צה"ל לא נשקפה סכנה לחייו".


