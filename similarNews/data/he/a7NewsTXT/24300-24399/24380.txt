

צה"ל יצא בלילה מג'נין ובשתי היממות הבאות צפויים הכוחות להשלים את הנסיגה משכם. בצה"ל אומרים הבוקר כי אין לדעת כמה זמן ייקח לפלשתינים לשקם את תשתית החבלה שלהם, אך נראה שכבר בזמן הקרוב הם ינסו לבצע פיגועי התאבדות קשים כדי להוכיח שמבצע "חומת מגן"   נכשל.

הבוקר התפוצצה מכונית תופת סמוך למוצב של צה"ל בצומת גוש קטיף ברצועת עזה. שני חיילי צה"ל נפצעו פצעים קלים וטופלו במקום. בהתפוצצות נהרג המחבל שהיה ברכב.
כתבנו קובי פינקלר מדווח כי החיילים בעמדה הבחינו במכונית בעוד מועד, אותתו לה לעצור ואז ארע הפיצוץ.

מאוחר יותר התגלה מטען גדול בכביש המוביל לנצרים. המטען, ששקל כ-100 ק"ג, נוטרל בלא פגע.

שני מחבלים פלשתינים חוסלו לפנות בוקר סמוך לנצרים, בידי כוח של צה"ל שזיהה אותם בעוד מועד.
מצה"ל נמסר לכתבנו קובי פינקלר, שהמחבלים היו לבושים מדי זית וחמושים ברובי קלצ'ניקוב וברשותם נמצא סולם

מטען חבלה התפוצץ לפנות בוקר בכניסה לטייבה, ליד הגשר המקומי. איש לא נפגע. בדיקת חבלני המשטרה העלתה שמדובר במטען קטן, שהכיל אמצעי רסס.

כוח צה"ל ירה ופצע באורח קשה ערבי שניסה לדקור קצין מג"ב סמוך לכפר ענין דרומית לאום אל פאחם. הקצין לא נפגע בניסיון הדקירה.
