

שיא חדש בתיירות מצרפת: בששת החודשים הראשונים של השנה הגיעו לארץ מצרפת 134,200 תיירים   עליה של 28 אחוז בהשוואה לתקופה המקבילה אשתקד.

את נתוני התיירות החדשים מפרסמים היום הלשכה המרכזית לסטטיסטיקה והאגף לסטטיסטיקה ומידע במשרד התיירות. במחצית השנה הראשונה הגיעו לארץ מכל המדינות 864,814 תיירים   עליה של 27 אחוז לעומת אשתקד.

כתבנו קובי פינקלר מציין שמהדו"ח עולה עוד כי בחודש יוני לבדו הגיעו לארץ מצרפת 17,862 תיירים   עליה של 39 אחוז בהשוואה ליוני אשתקד. מבריטניה הגיעו לארץ בששת החודשים הראשונים של השנה 72,628 תיירים   עליה של 6 אחוז לעומת אשתקד. בחודש יוני השנה הגיעו לארץ מבריטניה 12,062 תיירים   עליה של 17 אחוז לעומת יוני אשתקד. מרוסיה הגיעו לארץ בששת החודשים הראשונים של השנה 29,516 תיירים   עליה של 18 אחוז לעומת אשתקד. ביוני 2005 הגיעו לארץ מרוסיה 4,959 תיירים   עליה של 16 אחוז לעומת יוני בשנה שעברה. עליה מרשימה בכניסות תיירים נרשמה גם מארה"ב: במחצית השנה הראשונה נכנסו לארץ 221,768 תיירים מארה"ב   עליה של 24 אחוז לעומת אשתקד. בחודש יוני נכנסו לארץ מארה"ב 51,491 תיירים   עליה של 26 אחוז.

מגרמניה הגיעו לארץ במחצית השנה הראשונה 48,175 תיירים   עליה של 38 אחוז לעומת אשתקד. בחודש יוני לבדו הגיעו מגרמניה 6,405 תיירים   עליה של 24 אחוז. עליות יפות נרשמו גם מקוריאה (14,100 תיירים הגיעו בששת החודשים הראשונים של השנה   עליה של 36 אחוז לעומת אשתקד); מברזיל (עליה של 53 אחוז); מפולין נרשם גידול של 150 אחוז במחצית השנה הראשונה לעומת אשתקד ומארצות סקנדינביה נרשם גידול של 25 אחוז בששת החודשים הראשונים של השנה לעומת אשתקד. שר התיירות, אברהם הירשזון, אומר כי אם רשות התעופה האזרחית היתה פותחת את השמים של ישראל, ניתן היה להגביר בצורה משמעותית יותר את מספר התיירים. לדבריו, ישראל היתה יכולה לקלוט עוד כחצי מיליון תיירים בשנה, שמשמעותם כ-900 מיליון דולר הכנסה למשק ויצירת יותר מ-20 אלף מקומות תעסוקה.

