

קובי פינקלר

שעת צהרים בבקעת ערד. ברדיו מודיעים על עומס חום כבד. כשאנחנו יושבים בתוך ההאנגר הגדול של "מראה במדבר" ברובע האמנים של ערד דומה כי מדברים כאן על ארץ אחרת. האויר נעים, אין לחות וכאשר יורד הערב והשמש נוטה לשקוע היו בינינו אפילו שלבשו משהו חם.

אז אם מחפשים משהו שונה ואחר, עם אוירה של אנשים שלווים שמחפשים צביון שונה לחיים תוך כדי מסלול הליכה קל, אזור ערד נותן בהחלט את כל התשובות. בשנת 1964 נטעו יערני קרן קימת לישראל את העצים הראשונים בין הטרשים של דרום הר חברון. נטיעת יער באזור המדברי למחצה, סמוך לגבול עם ממלכת ירדן, נעשתה "כנגד כל הסיכויים". למרות זאת, היער הלך והתפתח, עד שהפך לגדול ביערות ישראל. יער יתיר, כך נקרא היער, על שמה של עיר הלוויים ששרידיה נמצאים בתחומו, משתרע כיום על פני כ30,000- דונם והיד עוד נטועה ( נטויה) 

5 דרכים הוכשרו ביער: דרך יער יתיר, דרך המאגר, דרך הנוף המזרחית, דרך החלמוניות ודרך הנוף המערבית.

יתרונו של היער בכך שניתן להגיע אליו מכיוונים שונים. אלו באים ממרכז הארץ -סעו לצומת שוקת ומשם לכיוון ערד (כביש מס' 31). כשני קילומטרים אחרי הכניסה ליישוב חורה, עולה צפונה (שמאלה) כביש המוליך אל היער. ניסע בדרך יער יתיר, הכביש המרכזי של יער יתיר אל בית היערנים .

בבית, הוקם חדר המשמש כחדר אירוח ומידע , פתוח חינם 24 שעות ביממה, זמין לכלל המטיילים באזור, ללא צורך בתאום מראש.

בחדר ניתן למצוא בנוסף למפות ודפי מידע על מסלולים שונים באזור גם מקלחת חמה, מיטות ומזרונים, חיבור לחשמל , וקומקום להכנת שתייה חמה.

נסיעה לאורכה של דרך יער יתיר מביאה אותנו אל חורבת עינים, חורבה גדולה ובה מערות, גדרות, בורות מים ומתקנים חצובים. באתר התגלו שרידי בית הכנסת, שנוסד במאה הרביעית והתקיים עד המאה השמינית. בית הכנסת בנוי אבני גזית גדולות, שנדבכיהן שרדו לגובה שלושה מטרים. בקיר החזית קבועים שני פתחים, סגנון אופייני לבתי הכנסת של הר חברון   אשתמוע, סוסיא ומעון. לאורך הקיר המזרחי נחשפה אכסדרת הכניסה ובחזיתה עמודים וכותרות. ואחרי טבילת הרגלים בחיק הטבע מגיע גם משהו לגוף ולנפש. אין הרבה מקומות בארץ היכולים להציע כזה מגוון של תרבות הנפש. כדי לחוש את האוירה , עוד בטרם נכנס לרובע האמנים, ברחוב הסדן, שמנו פעמינו ל"זמן מדבר". זהו אתר אקולוגי רוחני המקיים פעילות שכולה שלוה. במקום מתקיימות סדנאות ריפוי של עבודה רוחנית.



ספי הנגבי - מומחה לנושאי המדבר. ומומחה לענייני הבדואים בנגב משרה שלווה כבר בשיחתו. שווה כל רגע. 054-4961888

מכאן נחזור לאזור התעשייה של העיר. לפני כשנה הוחל במקום בפרוייקט שכולו אומנות. האנגרים גדולים שעמדו על סף כליון ניתנו ליזמים והם אכן הביאו את המקום לרמה מקסימלית .

נכנס תחילה לגלריית "מעיין היצירה":

על טהרת הגרוטאות והמתכת הממוחזרת, חפצים דוממים ללא דורש, מכניס שמוליק הפסל תנועה וחיים. (054-4726067 שמוליק קלדרון) במרחק 20 מטרים משם עומד מוזיאון הזכוכית.

גדעון פרידמן, המפסל בזכוכית, נמנה על מקימי ערד והוא שואב את השראתו מסביבתו, הנוף האנושי והמידבר הסובב. מילים לא יוכלו לתאר. הכניסה בתשלום וישנה אפשרות גם לסדנא. טל': 08-9953388 או 050-7667080 .

מחפשים פינה לשבת, ללגום מיץ פסיפלורה או קפה מיוחד תוך כדי קריאת ספר ונעימות האויר. בימים חמישי ושישי פתוח "מראה במדבר". המקום ללא כל תשלום. משלמים על הקפה או המיץ, מחיר מינימלי ואף אחד לא יבריח אתכם. אלון אהרוני - 054-4396824.


עוד בסביבה:
הרשות לפתוח הנגב ומשרד התיירות השקיעו לאחרונה בתוכנית אב לפיתוח תיירות במגזר הבדואי. אחד האזורים שנבחרו לפיתוח מואץ הנו בקעת ערד. יש בה שילוב של אוכלוסיות מהמגזר הבדואי והפאלאחי, נוודים ועובדי אדמה.

האזור שופע בבוסתנים, מגורי מערות, ונוף מרהיב. אפשר להנות מסיורים בדאראג'ת וכוחלה, שני כפרים אותנטיים ציוריים הממוקמים בשטחים פתוחים, ואשר המציעים תיירות אתנו-בוטנית, המנוהלת על ידי ד"ר ערף אבו רביע. ולמי שמעוניין בלינה מסודרת מלון ענבר-ערד.

ממוקם במרכז המסחרי של העיר. בית כנסת, מעלית שבת וארוחות כשרות, אולמות לאירועים וכנסים. טל' 08-9973303 , פקס: 08-9973322
