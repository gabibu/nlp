

אולמרט דרש להדיח את מנכ"ל רשות השידור, בראל, בשל גרעונות תקציביים. בראל טען: אין גרעון. אולמרט ניצח ובראל הודח. כעת מתברר: טענות אולמרט היו ללא כיסוי. ברשות יש עודף תקציבי של... 52 מיליון ש"ח.

בניגוד לטענותיו של אהוד אולמרט בכהנו כשר התקשורת, מתבררת כעת באופן רשמי גרסתו של מנכ"ל רשות השידור יוסף בראל: ברשות השידור יש עודף תפעולי בסך 52 מיליוני שקלים.

יושבת ראש וועדת הכספים של רשות השידור אביטל הכט מחזקת את עמדתו של מי שהודח לא מכבר מתפקיד מנכ"ל רשות השידור, יוסף (ג'ו) בראל. כזכור, טען בראל בתוקף כי בניגוד למידע אותו מפרסם שר התקשורת באותם ימים אהוד אולמרט הרי שרשות השידור כלל אינה מצויה בגרעון.

למרות דבריו של השר אולמרט שאף הדיח את בראל מתפקידו מתברר מהדו"חות הכספיים של רשות השידור לשנת 2004 כי קיים עודף תפעולי גבוה אף מזה שעליו דיבר בראל. הרווח הקיים, על פי הדו"חות הוא 52 מיליוני שקלים.

כאן המקום לציין כי טענותיו של בראל בעת הויכוח שניטש על המשך כהונתו התקבלו בבוז על ידי אולמרט ורבים מקובעי המדיניות בישראל. בראל טען כי ערך ברשות השידור קיצוצים תקציביים ומערכת התייעלויות בהם גם צמצומים ופיטורין, אולם כאמור בציבוריות הישראלית התקבלה דווקא גרזתו של השר הממונה שתבע את הדחתו של בראל. כעת מתברר כי גרסתו הייתה הצודקת ואילו האשמות אולמרט היו האשמות שוא.
(ש)
