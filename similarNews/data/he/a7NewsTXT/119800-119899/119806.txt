

תושבי נצר חזני מבקשים מצה"ל לקחת לידיו כריבון את השליטה במחסומים ואת הבידוק הנערך לתושבי גוש קטיף ולהכפיף אליו את המשטרה כולל מתן הוראות התנהגות המכבדות את זכויותיהם של התושבים.

את בקשתם העבירו אנשי נצר חזני כחלק מיוזמה 'מתגלגלת' בישובי גוש קטיף,

יהודה בשארי יו"ר מזכירות נצר חזני כותב לרמ"ט פד"מ תא"ל צור גיא:"בהמשך לפגישתנו עמך בנצר חזני הננו להביא לתשומת לבך כי ההתנהלות במחסומים הופכת מיום ליום ומשעה לשעה, לבלתי אנושית, בלתי נסבלת עוינת ומשפילה וכמובן כוחנית בלשון המעטה, ובכל רגע נרמסים כבודנו וחרותנו.

אנו אזרחי מדינת ישראל, המשרתים בצה"ל, משלמים מסים ונשמעים לחוקיה, עדים יום יום לפגיעה אנושה בזכויותינו האזרחיות המינימליות. אין להתנהלות כוחות הביטחון אח ורע במדינות דמוקרטיות אחרות בתבל. לא יתכן ולא מקובל שיתנהגו אלינו, יותר גרוע מאשר למחבלים הפראים, צמאי הדם ופורעי החוק.

אנו עומדים על כך שזכויות הכניסה שלנו לביתנו יכובדו לאלתר. ידוע לנו שצה"ל הינו הריבון בשטח (לפי הכרזתכם!) ולא ברור מדוע ברוב המחסומים הנכפים עלינו, המשטרה היא המנהלת".

למכתב מצורפת מגילת זכויות תושבי גוש קטיף, ובה נכתב:

אנו, תושבי גוש קטיף, עומדים על כך שזכויות הכניסה שלנו לביתנו יכובדו כדלקמן:

א) לא מתעללים בילדי גוש קטיף!! על צה"ל לדאוג מייד לעדכן את החיילים והשוטרים שאין לדרוש ניירת תמונות וכרטיסים מגנטיים מילדים ובני נוער ואין לדרוש לצלם אותם!! לדוגמא אוטובוס עוכב שעתיים בגלל שחייל דרש מילדים בני 9 ו-10 ת"ז!! ילדות בנות 12 תושבות הגוש הושארו לבד במחסום ב-2 לפנות בוקר עד שמבוגר נסע להביא ת"ז שבהן הן רשומות!! ילדה נדרשה להצטלם במחסום וזאת אפילו בלי להתיעץ עם הוריהם!!! האם כך נוהגים באזרחי ישראל מן השורה?? האם כך נוהגים בילדים פלשתינים???
ב) אין numerus clausus (מכסות משפילות וגזעניות): לא תוטל מכסה על מספר האורחים בגוש (numerus clausus) בכל רגע נתון. אנחנו לא ברוסיה של הק.ג.ב.
ג) אין ענישה קולקטיבית: שלילת אורחים ממשפחה א' כי האורחים של משפחה ב' טרם יצאו מהווה ענישה קולקטיבית שלא תקום ולא תהיה!! ככלל   שלילת כניסת אורחים הינה שערוריה.
ד) מי שדורש תעודה - יציג תעודה: בכניסה לגוש, תושב ישקול לפני ראות עיניו להציג ת"ז   אך זאת רק לאחר שהשוטרחייל הדורש זאת, הציג בעצמו תעודת שוטרפנקס חוגר ואפשר לתושב לרשום את פרטיו.
ה) אין השפלה ללא סיבה: תושבים לא יציגו תעודת זהות ביציאה מן הגוש. זוהי השפלה ללא סיבה.
ו) המשטרה כפופה לצה"ל ולא להיפך: אם חייל בדק אדם והרשה לו להיכנס- שום שוטר אינו רשאי לדרוש בדיקה נוספת מטעמו.
ז) כבוד לנשים: נשים דתיות שמחמת צניעות לא רוצות להציג תעודה עם תמונה- תסתפקנה במסירת מספר ת"ז ולא יידרשו להציג תצלום (מה שמגיע לנשים המוסלמיות מגיע גם לנשותינו).
ח) אנו בני-אדם, מגיע לנו יחס אדיב: צה"ל ינחה את החיילים - ובעיקר את השוטרים - שיש להתיחס בנימוס ובאדיבות לתושבי הגוש, אשר אינם פושעים ואינם מחבלים. צה"ל ירחיק מן המחסום, שוטרים שמסרבים לנהוג באדיבות".

את המגילה חותם בשארי בשם בית נצר חזני:"זוהי רשימת דרישות צנועה וחלקית בלבד   אנושיות אלמנטרית ביותר   ולך הרמ"ט האפשרות לשים קץ למפורט לעיל כקצין הרגיש וקשוב, לרחשי ליבם של היהודים הכלואים".

