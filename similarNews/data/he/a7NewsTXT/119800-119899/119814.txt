

65 מפעלים הצטרפו להתאחדות התעשיינים במחצית הראשונה של 2005. כך מסר יורם בליזובסקי, מנכ"ל התאחדות התעשיינים מסיכום הנתונים לחודשים ינואר-יוני 2005.

בליזובסקי מציין, כי מדובר בגידול של 160% במספר החברות המצטרפות להתאחדות התעשיינים, לעומת התקופה המקבילה אשתקד.

המפעלים שהצטרפו לארגון כוללים: 21 חברות בענף המתכת והחשמל; 16 חברות בענף מוצרי בניה וצריכה; 14 חברות הייטק; 4 חברות כימיה ופרמצבטיקה ו-4 חברות מזון.

בין המפעלים שהצטרפו להתאחדות התעשיינים ניתן לציין: דפרון פתח-תקוה; נירלט; תעשיות פולימרים אשקלון; רולדין; סינאל תעשיות; מר התקנות לוויין; טי.אם.סי.אם תקשורת; אניוור טכנולוגיות; בריל דיווס ישראל; י.פולד הדפסות משי; טויטופלסט; מפעלי ארזים לריהוט; אייסקאן רובוטיקס; אל מור תעשיות ולוחות חשמל; רשפים דלתות פלדה ועוד.

בהתאחדות התעשיינים כ-2,000 מפעלים החברים בארגון בצורה ישירה ועקיפה.
(ש)
