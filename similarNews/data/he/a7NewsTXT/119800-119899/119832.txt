

2000 ילדים עולים חדשים מרחבי הארץ ישתתפו בקייטנות מיוחדות שעורכת הסוכנות היהודית במטרה לסייע לילדים לבסס ולשפר את השפה העברית ובכך להקל על קליטתם בארץ.

כתבנו קובי פינקלר מוסר שהקייטנות יתקיימו בעלות של כ- 1.2 מליון  בשיתוף משרד החינוך והתרבות, משרד הקליטה, החברה למתנ"סים ו"הקרן למניעת נשירה של עולים תלמידי תיכון" של הסוכנות היהודית, ובסיוע איחוד הקהילות היהודיות בצפון אמריקה (UJC) וקרן היסוד.

הקייטנות יופעלו במהלך חודש אוגוסט בכ-33 ישובים ברחבי הארץ ביניהם במרכזי קליטה של הסוכנות היהודית בבאר שבע, מבשרת ציון, ונהריה וכן באילת מעלה אדומים, ירושלים, בית שמש ובמודיעין. כל קייטנה תמשך שלושה שבועות ובמסגרתן ילמדו המשתתפים טקסטים, ישוחחו בעברית ויהנו מלמידה חוויתית.

