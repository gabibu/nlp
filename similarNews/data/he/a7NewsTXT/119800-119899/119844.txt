

בית משפט השלום בת"א דחה את תביעת פרסום לשון הרע של איציק סודרי, לשעבר דובר ש"ס, נגד ארנון שטלריד, אחד ממקימיו ובעליו של אתר האינטרנט "הייד פארק". השופטת, רות רונן, קבעה כי בעלים ומנהל של אתר אינטרנט שמטרתו הקמת קבוצות דיון (פורומים), במסגרתם יכולים הגולשים להחליף דעות בנושאים שונים, אינו אחראי לתוכן הפרסומים המתפרסמים באתר.

"אתר אינטרנט אינו אמצעי תקשורת, והוא דומה יותר לכיכר בה יכולים עוברים ושבים להתבטא באופן אישי, בלא שמישהו מתיימר לערוך את דבריהם ולסנן אותם מראש ולפקח על תוכנם", קבעה השופטת.


