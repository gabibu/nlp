

פנחס ולרשטיין חבר מועצת יש"ע, אומר לערוץ 7 כי העצרת תחל מחר בשעה שש בשדרות. אם יתברר שיטילו עוצר על ישובים או ימנעו אוטובוסים מלהגיע, נחכה לציבור שיגיע בכל דרך ".

בתגובה להחלטת שר הביטחון שלא לאפשר את קיום העצרת מחר בשדרות, אומר לערוץ 7 פנחס ולרשטיין חבר במועצת יש"ע, כי הוא מתקשה להאמין כי שר הבטחון קיבל את ההחלטה מסיבות בטחוניות, שכן אלוף פיקוד הדרום והמשטרה לא ראו בעיה בטחונית ואישרו את העצרת.

"ההחלטה שלו נבעה מסיבות אחרות. בכל מקרה, אנחנו נהיה מחר בדרך לגוש קטיף, והעצרת תחל בשעה שש בשדרות. אם יתברר שיטילו עוצר על ישובים או ימנעו אוטובוסים מלהגיע, נחכה לציבור שיגיע בכל דרך שהיא גם אם ייקח להם עוד יומיים להגיע. נחכה שיתאסף ציבור ואז נצעד משדרות לאופקים".

ולרשטין אומר כי זו היתה חויה להכין את המבצע עם אנשי שדרות ואופקים: "כל אחד רוצה לארח אנשים אצלו בבית, כולם אתנו במאבק נגד העקירה. אנו עושים זאת יחד עם אנשי אופקים ושדרות. נצא לגוש קטיף כאשר היעד הוא מניעה, דחיה ביטול או שיבוש של תכניות העקירה. בחרנו דווקא בשדרות כי היא צרובה בתודעה הישראלית כנפגעת קסאמים. זו עיר פיתוח שסובלת, ודמם לא סמוק משלנו. אנו רוצים להיות איתם ולא להפקיר אותם במאבק הזה. אנו לא נאבקים למחאה אלא לשינוי. שיהיה ברור- גם מאבק לא אלים מטרתו לשנות את הגזרה. נעשה את כל ההשתדלויות עד הרגע האחרון. אני מאמין שאפשר עוד לשנות, כמה עוד ניתן לאתרוג להרקיב את סביבתו בשלטון? אני חושב שזה יכול למנוע את ההתנתקות כיוון שניתן ללבות את הניצוץ בקרב שרי הליכוד הכנועים לרה"מ ויגידו- עד כאן, אנו פורשים. שניים שלושה שרים שיפרשו, אין ממשלה ואין התנתקות. בנוסף - סביבנו יהיו 25 אלף שוטרים וחיילים. כיוון שהם יהיו מרותקים אלינו הם לא יוכלו לבצע את הגרוש", אומר ולרשטיין.

הוא הוסיף "מטרתנו לשבש ולבטל את העקירה לא יתכן שזה יעבור כדבר מובן מאליו ואנחנו רק נמחה. המטרה אינה שקבוצה מסוימת תגיע לגוש- אמנם זה יכול לעזור מאוד אם יגיעו רבים לגוש אולם כוונתנו לשבש את העקירה. כרגע אנו בהתייעצות איך להתמודד עם עצירת האוטובוסים. אנו בונים בעיקר על מסירות הנפש של האנשים שיגיעו ברגל, וילכו בדרכים עד שיגיעו".

הראיון מיומן הצהריים
