

יחידה הארצית לחקירות הונאה של המשטרה המליצה להעמיד לדין את יובל כהן, מי שהיה ממונה על מירשם האוכלוסין של משרד הפנים בבני ברק בפרשת שוחד.

יובל כהן כיהן כממונה על מירשם האוכלוסין של משרד הפנים בבני ברק משנת 1996 והושעה מתפקידו בעקבות החקירה האינטנסיבית שהחלה בספטמבר 1999 ע"י חוקרי היחידה הארצית לחקירות הונאה.

כתבת עתי"ם מוסרת, כי תיק החקירה הועבר לפרקליטות מחוז ת"א בהמלצה להעמיד לדין את יובל כהן ו-16 אנשים נוספים בעבירות של לקיחת שוחד, מתן שוחד, זיוף, מירמה והפרת אמונים וכן קבלת דבר במירמה.
