

צה"ל יציג בחמש אחר הצהריים באילת, במעמד ראש הממשלה, שר הביטחון, נציגי תקשורת ודיפלומטים זרים, את התחמושת שנמצאה על ספינת הנשק קארין A.

המשקל הכולל של התחמושת עומד על חמישים טונות. פירוק מארזי האמל"ח נמשך גם בשעות אלה .

במהלך חקירת קציני הימייה הפלשתינית נודע כי הרשות הפלשתינית שילמה לאירנים חמישה עשר מיליון דולרים עבור הנשק. את האונייה רכשה הרשות בבולגריה תמורת ארבע מאות אלף דולרים.

יאסר עראפת אישר באופן אישי את העברת הכספים.

שר הביטחון בנימין בן אליעזר אמר אמש כי זו תפיסת הנשק המדהימה ביותר שביצע צה"ל.
