

נציגים של הרש"פ הדגישו בימים האחרונים כי יאסר ערפאת נחוש בדעתו לצאת לבית לחם היום כדי להשתתף בטקס הנוצרי המתקיים שם היום.

ערפאת הצהיר כי בכוונתו להגיע לבית לחם כדי להשתתף וזאת גם אם יאלץ ללכת לשם ברגל.
סוכנות עתי"ם מציינת כי ערפאת מבקש בהצהרות אלה לזכות בתמיכת הקהילה הנוצרית, הבינלאומית והאזורית כאחת, ולהפוך את לשכתו, כבחג המולד לפני שבועיים וחצי למוקד עליה לרגל של ראשי כנסיות ואישי ציבור מהעדה הנוצרית. בנוסף, הוא מבקש בהזדמנות זו לסחוט גינויים בינלאומיים נוספים שיכוונו כלפי ישראל, ממש כמו בחג המולד הראשון.

נציג אש"ף במוסקבה חיירי אל-ראידי אמר לרדיו "קול פלשתין" כי חברי משלחת מהפרלמנט הרוסי מתכוונים לוות את ערפאת בנסיונו לצאת מרמאללה היום אחה"צ בדרכו לבית לחם.

לעומת זאת, ח"כ יורי שטרן מהאיחוד הלאומי ישראל ביתנו אמר כי הוא התקשר לחברי הפרלמנט הרוסיים ואלה הכחישו כל כוונה ללוות את ערפאת מרמאללה לבית לחם.


