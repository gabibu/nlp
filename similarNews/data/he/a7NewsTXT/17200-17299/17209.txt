

השליח האמריקני זיני מסר כי מחר תתקיים פגישה בהשתתפות גורמי ביטחון פלשתיניים וישראלים בפיקוח אמריקני.

ב"גלי צהל" דווח כי זיני ישוב ביום שני לארצות הברית עם תום ביקורו בן ארבעת הימים באיזור. בשובו לוושינגטון ימסור זיני לשר פאוול את הערכתו באשר להתקדמות המגעים.

נציגי ישראל בוועדה ידרשו מהרשות לעצור את המחבלים הכלולים ברשימת ה-33 שהעביר להם הגנרל זיני, במהלך ביקורו הראשון לפני שלושה שבועות. כזכור, מתוך אותה רשימה נעצרו רק עשרה וגם הם אינם מוחזקים בבתי כלא אלא בדירות מסתור. בישראל אומרים כי הרשות הפלשתינית לא חקרה את המחבלים ולמעשה לא עשתה שום פעולה ממשית לסיכול פיגועים.
