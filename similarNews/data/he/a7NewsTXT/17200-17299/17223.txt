

הלילה הותרו לפירסום פרטים נוספים בפרשת הברחת הנשק בספינת "קארין איי". מפקד הספינה היה קצין במשטרה הימית הפלשתינית בדרגת אלוף משנה - עומר אכווי. את המגעים עם הגורמים האירנים וגורמי החיזבאללה ניהלו מפקד המשטרה הימית הפלשתינית גום ארלי, וסגנו פתחי רזן.

הקניין הראשי במנגנון הרכש של אמצעי הלחימה ברשות הפלשתינית עאדל מוגרבי, ניהל במשך זמן רב מגעים עם גורמים איראנים וגורמי חיזבאללה, בנוגע להברחת אמצעי לחימה בהיקף נרחב לשימוש הרש"פ. מוגרבי נתן את ההוראות המפורשות למבצע הברחת הנשק.

