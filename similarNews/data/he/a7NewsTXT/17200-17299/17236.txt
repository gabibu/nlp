

בישראל הכל מצפים לסופת שלג הממשמשת ובאה. החל מהיום ועד יום רביעי ירדו הטמפרטורות, צפויים גשמים בכל רחבי הארץ ובתחילת השבוע אף צפוי שלג בחרמון ובערי המרכז, כך נמסר מהשירות המטאורולוגי בבית דגן.

על פי תחזית השירות המטאורולוגי, צפויים גשמים החל מהבוקר, תחילה בצפון הארץ ואח"כ הם יתפשטו בהדרגה למרכז הארץ. מחר תימשך המגמה של הירידה בטמפרטורות וירדו גשמים מצפון הארץ ועד צפון הנגב ויתכן שגם עד מרכז הנגב. כמו כן שלג ימשיך לרדת בחרמון, בערי הגליל ובשעות הלילה גם בערי יהודה.

על פי תחזית השירות המטאורולוגי, מחר צפוי יום גשום במיוחד עם טמפרטורות נמוכות ורוחות עזות. שלג יוסיף לרדת בצפון, בהרי יהודה וייתכן גם בירושלים. על פי תחזית השירות המטאורולוגי, ביום ג' תחלש המערכת שמקורה בשקע קפריסין, אך ביום רביעי שוב ירדו הטמפרטורות וירד שלג בחרמון ובערים שמעל 750 מטר.

