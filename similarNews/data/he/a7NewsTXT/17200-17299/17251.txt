

שופט בית המשפט המחוזי בתל-אביב, ניסים ישעיה, נעתר היום בבוקר לבקשתו של חולה במחלת ניוון שרירים במצב סופני, לנתקו ממכשירי החיאה, אליהם הוא מחובר, ואשר גורמים לו סבל רב.

בבקשתו של החולה תמכו שני רופאים שגם הביעו את נכונותם לבצע את הניתוק.

החולה ביקש שבטרם הניתוק, יינתנו לו תרופות הרגעה והרדמה כדי שלא יחוש בכאבים.

יצויין, כי גם הפרקליטות הסירה את התנגדותה לניתוק.

מדובר באדם בן 62 שמשותק בכל חלקי גופו, אשר עדיין מסוגל להשמיע קולות, אך בקושי.

על פי חוות דעת שהוגשו אודותיו, הוא אינו סובל מדיכאון, נמצא בהכרה מלאה, ומבין את משמעות בקשתו, לנתקו ממכונת ההחיאה.

יצויין כי החולה ימות בתוך דקות או שעות ממועד ניתוקו ממכשירי ההחיאה.
