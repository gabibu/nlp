

שר החוץ, שמעון פרס, יפתח היום (6.1) את הכנס השישי לשרים וחברי פרלמנט יהודים מכל העולם. בכנס ישתתפו 57 נבחרים מ-23 מדינות, ביניהם, סגן ראש ממשלת קנדה, שר הפנים של קנדה, שר התחבורה של הונגריה וסגן שר המשפטים של ארגנטינה.

הכנס מאורגן על ידי הפורום הישראלי, בשיתוף משרד החוץ, הסוכנות היהודית והכנסת, ובמיסגרתו ייפגשו המשתתפים עם ראש הממשלה אריאל שרון.

מטרת הכנס - להעמיק את הדיאלוג בין נבחרים יהודים מכל העולם לבין עמיתיהם הישראלים, בנושאים שעומדים על סדר היום של העולם היהודי ומדינת ישראל.

התוכנית תתמקד בנושאים: פרספקטיבות יהודיות וישראליות במלחמה בטרור, ישראל והיהודים במדינה דמוקרטיות, ערכים ופעילות פרלמנטרית ודיאלוג ושותפות ביחסים בין ישראל ובין התפוצות.
