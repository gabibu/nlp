

ראש הממשלה אריאל שרון אמר במסיבת עיתונאים באילת כי "ספינת הנשק העומדת מאחורינו היא חלק ממלחמת הטרור שמנהלת נגדנו הרשות הפלשתינית. ספינת טרור זו שעשתה דרכה לכיוון חופי עזה, הובילה את מה שאמור היה לאיים על כל אחד מכם בתל אביב כמו בעימנואל, בחיפה כמו באריאל, בהרצליה ובאשקלון כמו באלי סיני ובנצרים. אופי כלי הנשק ואמצעי הלחימה שנתפסו על הספינה מוכיחים פעם נוספת שהרשות הפלשתינית מכוונת את כל מאמציה לטרור ומכינה את התשתית ההתקפית לגלי הטרור הבאים."

"בל נטעה, זו הבחירה של העומד בראש הרשות הפלשתינית. ערפאת בוחר לקנות קטיושות ארוכות טווח במקום להקנות חינוך לילדים. ערפאת בוחר לרכוש מרגמות במקום להשקיע את הכסף ביצירת מקומות עבודה.", הוסיף ראש הממשלה.
