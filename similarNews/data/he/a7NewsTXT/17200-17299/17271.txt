

שר העבודה והרווחה שלמה בניזרי אמר בישיבת הממשלה כי דרישות הנכים מסתכמות בכ-6 מיליארד שקלים, בעיקר בשל דרישתם להשוות את קצבת הנכות לשכר המינימום. לדבריו, הממשלה החליטה שלא לחרוג ממסגרת התקציב שאושרה.

הרב עובדיה יוסף, קרא לנכים השובתים מול משרד העבודה והרווחה בירושלים לשוב
לבתיהם בשל השלג והקור העז. "ונשמרתם מאוד בנפשותיכם", אמר הרב יוסף וציין כי ש"ס תהיה השגרירה שלהם במאבק.

בש"ס הודיעו כי הם נערכים לאפשרות שהנכים יחליטו שלא לעשות פסק זמן במאבקם, ומארגנים להם חדרים בבית המלון הר ציון בירושלים. כמו כן, יובאו למקום תנורים ושמיכות על חשבון התנועה.
