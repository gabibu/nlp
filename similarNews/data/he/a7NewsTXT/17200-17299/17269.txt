

הרמטכ"ל, שאול מופז, הגיע לבסיס חיל הים באילת ועלה על אוניית התחמושת "קארין אי" שהגיעה בערב שישי. לרמטכ"ל התלוו מפקד חיל הים, האלוף ידידה יערי וקצינים בכירים נוספים.

לפני כשעה פתחו שלטונות צה"ל את בסיס חיל הים ואיפשרו לכלי התקשורת להכנס וזאת לקראת מסיבת העיתונאים שתערך בעוד כשעה בהשתתפות ראש הממשלה, אריאל שרון ושר הבטחון, בנימין בן אליעזר.

לאורך רציף בסיס חיל הים הציב צה"ל לראווה חלק מהתחמושת שנתפסה באוניה וכן את מיכלי הענק בהם אוחסנה התחמושת.
