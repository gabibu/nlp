

חרף תפיסת אוניית הנשק יקיימו אחר הצהריים קציני צה"ל ונציגים במנגנונים הפלשתינים ישיבת עבודה משותפת. את הישיבה ינהל השליח האמריקני אנתוני זיני.

בתום הישיבה המשותפת ייוועד זיני עם ראש הממשלה ואז יעזוב את הארץ. בשלב זה הוא מתוכנן לחזור בעוד כשבוע וחצי.

ובתוך כך מושפעת שליחות זיני מן המריבה הגלויה בין אבו עלא, לבין סאיב עריקת . סוכנות עתי"ם מדווחת כי אבו עלא סירב לצרף את עריקת לפגישה שקיים עם זיני במשרדו באבו דיס . בשל כך הטריח עצמו השליח האמריקני ונסע ליריחו כדי להיפגש עם עריקת.זיני נאלץ לדון , בנפרד, הן עם אבו עלא הן עם עריקת, באותם נושאים.
