

ראש הממשלה אריאל שרון אמר היום בפתח ישיבת הממשלה כי פרשת תפיסת אוניית המחבלים של הרשות הפלשתינית היא חמורה ביותר וחושפת את פרצופה של הרשות הפלשתינית שנגועה כולה בטרור.

שרון אמר שהרשות הפלשתינית פעלה בחסות הפסקת האש לשיפור יכולתו של הטרור לפגוע בישראל ובאזרחיה.

ראש הממשלה הודה בשם הממשלה כולה לרמטכ"ל ולכוחות צה"ל השונים שהשתתפו במבצע ולכל מי שסייע לשבש מהלך שאם היה מצליח, היה מעמיד את ישראל בפני מצב קשה וחמור.
