

הכבשה המשובטת, דולי, סובלת מדלקת פרקים. המחלה הניוונית פוגעת בדרך כלל בבעלי חיים זקנים, בעוד לדולי מלאו רק חמש שנים וחצי.

הד"ר איאן וילמוט שעמד בראש צוות החוקרים ששיבט את דולי אמר במסיבת עיתונאים כי יש מעט ידע על תהליך ההזדקנות של כבשים, משום שרובן נשחטות לפני שהגיעו לגיל שנה. לכן, הוסיף כי "לעולם לא ניתן יהיה לדעת האם דולי לקתה בדלקת פרקים בגלל שהיא משובטת".

כך או כך אמר ווילמוט , תהליך השיבוט הינו די בלתי יעיל. רק שניים או שלשה אחוזים מניסיונות השיבוט מסתיימים בלידת צאצא חי. חלק מבעלי החיים סובלים מפגמים מולדים כגון מומים בלב, בריאות, בכליות ובכבד; משקל לידה גבוה באופן חריג ובעיות נשימה. חלקם מתים ימים ספורים לאחר הלידה.

"כל אלה צריכים להספיק כדי להרתיע את כל מי שמשתעשע ברעיון לשבט אדם", אמר וילמוט.
