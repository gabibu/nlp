

הוועדה המקומית לתכנון ובנייה רמת נגב אישרה היום כ-300 אלף דונם להכרזה כשמורות טבע בתחום שיפוטה.

כתב עתי"ם מוסר כי 180 אלף דונם אושרו להכרזה כשמורת טבע של חולות חלוצה. 537 דונם אושרו לשמורת ירוחם, 71 אלף דונם אושרו לשמורת מכתשים, עין יהב. כמו כן אושרה הרחבה של יותר מ-45 אלף דונם להרחבת שמורת הר הנגב.

יו"ר הוועדה שמואל ריפמן ציין בדיון, את החשיבות שבשימור "ריאות צהובות" (שטחי חולות) ושמורת ערכי טבע ונוף באיזור. לדבריו, בשנים הקרובות עתידה הוועדה לדון בהקמת יישובים באיזור חולות חלוצה. "לכן החליטה הוועדה לייעד עוד לפני זה לעגן סטטוטורית שטחים לשמורות טבע. זאת כדי למנוע בעתיד פגיעה אפשרית באיזורים בעלי חשיבות לשימור טבע ונוף ייחודיים", אמר שמואל.
