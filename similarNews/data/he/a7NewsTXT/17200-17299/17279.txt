

סקרי דעת קהל חדשים מראים כי רוב אזרחי בריטניה ממשיכים להתנגד למטבע החדש. כך עולה מסקרי עיתוניים בריטיים לאחר השקת האירו.

בארבעה סקרים נפרדים התקבלו תוצאות, לפיהן המתנגדים נחרצות לנטישת הליש"ט מגיעים עד ל-73אחוז. עם זאת, רבים סבורים כי בריטניה תצטרך בשלב כלשהו בעתיד להצטרף לאיזור האירו.

עמדת הממשלה הבריטית היא כי בריטניה תצטרף לאירו כשהתנאים הכלכליים יתאימו לכך, אך רק לאחר משאל עם.

שרי הלייבור מצדדים בדרך כלל בהצטרפות לאירו, ואילו המפלגה השמרנית מתנגדת לכך בכל תוקף.
