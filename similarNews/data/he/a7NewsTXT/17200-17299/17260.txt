

הנהלת מועצת יש"ע קיימה היום בחירות לראשות המועצה ובחרו ביו"ר חדש, מ"מ וסגן יו"ר.

היו"ר הנבחר הוא בנצי ליברמן, ראש המועצה האזורית שומרון. ממלא מקומו הוא אליעזר חיזדאי, ראש מועצת אלפי מנשה וסגן יו"ר יכהן שאול גולדשטיין, ראש המועצה האזורית גוש עציון.

על הבחירות הוחלט לאחר שיו"ר הנהלת מועצת יש"ע היוצא בני כשריאל ביקש לסיים את תפקידו כדי לצאת ללימודים.

בבחירות שהתקיימו השתתפו 26 ראשי מועצות בשטחי יהודה ושומרון שהודו ליו"ר היוצא על עבודתו המסורה לקידום מפעל ההתיישבות ביש"ע בימי מבחן מדיניים ובטחוניים גורליים ביותר לעתיד יש"ע בפרט ולעתיד מדינת ישראל בכלל.

יו"ר הנהלת יש"ע החדש החליט לשים דגש על נושא הסברה ערכית תוך קיום מפגשים וחוגי בית בארץ.


