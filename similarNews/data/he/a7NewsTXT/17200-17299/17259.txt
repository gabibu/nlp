

ביום ג', 8.1.2002, ייערך בירושלים מפגש מנהלי גופים ציבוריים וחברות ממשלתיות מובילות בראשות שרת התעשייה והמסחר, דליה איציק. נושא המפגש יהיה רכישת תוצרת הארץ, ובו יוצגו הרעיונות לשינוי החקיקה רלוונטים בנושא (הצעות התיקונים לחוק חובת המכרזים).

בכנס ישתתפו מנכ"ל התמ"ס, אמיר חייק, נשיא התאחדות התעשיינים, עודד טירה, יו"ר רשפ"ת, חגי מרום, בכירים ממשרדי הממשלה השונים, בכירים מהתאחדות התעשיינים, ובכירי המשק הישראלי, ביניהם: מנכ"ל התעשיה הצבאית, מנכ"ל מרכז השלטון המקומי, מנכ"ל אל-על, מנכ"ל רשות הנמלים, מנכ"ל בתי הזיקוק, מנכ"ל חברת חשמל, מנכ"ל מקורות, מנכ"ל רכבת ישראל, מנכ"ל בזק ועוד.

משרד התעשייה והמסחר מגבש בימים אלה הצעה לתיקונים בחוק חובת המכרזים.

שרת התעשייה והמסחר, דליה איציק, מציינת כי בתקופה קשה זו למשק הישראלי יש לעשות הכל מנת להקטין את ממדי האבטלה וליצור תמריץ למעסיקים להעסיק ישראלים.

בכנס זה תקרא השרה איציק למנכ"לי חברות ממשלתיות, מנהלי רכש במשטרה ובצה"ל, וראשי החברה למשק וכלכלה בשלטון המקומי, לנתב את התקציבים שהם מקבלים מהמדינה לקניית מוצרי כחול - לבן.


