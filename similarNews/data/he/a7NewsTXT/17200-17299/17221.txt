

החל ממוצאי שבת ועד יום שני ירדו הטמפרטורות, צפויים גשמים בכל רחבי הארץ ובתחילת השבוע אף צפוי שלג בחרמון ובערי המרכז, כך נמסר מהשירות המטאורולוגי בבית דגן.

כתב עתי"ם אביב קליין מוסר, כי על פי תחזית השירות המטאורולוגי, צפויים גשמים החל ממחר לפנות בוקר, תחילה בצפון הארץ ואח"כ הם יתפשטו בהדרגה למרכז הארץ. מחר תימשך המגמה של הירידה בטמפרטרוות וירדו גשמים מצפון הארץ ועד צפון הנגב ויתכן שגם עד מרכז הנגב. כמו כן שלג ימשיך לרדת בחרמון, בערי הגליל ובשעות הלילה גם בערי יהודה.

על פי תחזית השירות המטאורולוגי, ביום ב' צפוי יום גשום במיוחד עם טמפרטורות נמוכות ורוחות עזות. שלג יוסיף לרדת בצפון, בהרי יהודה וייתכן גם שבירושלים. על פי תחזית השירות המטאורולוגי רק ביום ג' תחלש המערכת שמקורה בשקע קפריסין, שעשה דרכו מעל טורקיה והגיע לאיזורנו.
