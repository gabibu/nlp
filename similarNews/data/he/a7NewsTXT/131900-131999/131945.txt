

באיגרת לרגל ציון יום השנה להחלטת החלוקה חוזר ומפרט מייסד החזית העממית, ג'ורג' חבש, את היעדים האסטרטגיים של התנועה הלאומית הפלשתינית., ובראשם "שחרור מלא של האדמה הפלשתינית ושימת קץ למפעל הציוני".

מאת: יהונתן דחוח הלוי

מייסד "החזית העממית", ג'ורג' חבש, באיגרת פומבית שהפיץ לרגל קבלת החלטת החלוקה ע"י מועצת הביטחון (החלטה 181) חוזר ומפרט את היעדים האסטרטגיים של 'התנועה הלאומית הפלשתינית'. היעד העיקרי לדבריו היה ונשאר "שחרור מלא של האדמה הפלשתינית ושימת קץ למפעל הציוני". להלן יובאו הקטעים העיקריים באיגרתו של חבש:

"אנו עומדים היום נוכח יום השנה לציון חלוקת פלשתין. יום זיכרון קשה שבו זכה הכיבוש הציוני להכרה בינ"ל באמצעות ההחלטה העושקת 181 של מועצת הביטחון... לאחר 56 שנה אנו עדיין מתמודדים של השלכות החלטת החלוקה... ובהן הניסיונות התכופים לבטל את זכות השיבה, הפקעת האדמות בגדה המערבית באמצעות עיבוי ההתנחלויות ובניית גדר ההפרדה הגזענית".

" הפעולות הציוניות דוגמת הכיבוש, ההתנחלות, מדיניות החיסולים, הפקעת האדמות, ההגבלות והמעצרים לא פסקו למרות הנסיגה מרצועת עזה תחת המכות שהפליאה (בישראל) ההתנגדות האמיצה. יתר על כן, הישות הציונית הפכה את הרצועה לכלא גדול. פעולות אלה יביאו אותנו לדבוק עוד יותר במאבק ובאינתיפאדה".

"המפעל הפלשתיני להשגת שחרור, עצמאות ובניית המדינה בעצמאית... הוא מפעל כולל המתחיל בשחרור כל אדמות הגדה והרצועה ויסתיים בשחרור פלשתין, כל פלשתין, מימוש השיבה של כל בני העם הפלשתיני המצוי בפזורה ושימת קץ למפעל הציוני אשר הוקם בתמיכה אימפריאליסטית מערבית".

"המפעל הפלשתיני לשחרור אינו יכול לדור בדו קיום לצידו מפעל ציוני גזעני המבוסס על כיבוש... לפתרונות הזמניים המוצעים כיום אין שורשים עמוקים ואחת דינם לקרוס. כל עוד לא תמומש שיבת הפליטים הפלשתינים לבתיהם מהם גורשו, כל ההסדרים יהיו חסרים וזמניים וידחו ע"י העם הפלשתיני".

ארגון החזית העממית מתעתד להשתתף בבחירות הקרובות לפרלמנט הפלשתיני על יסוד המצע הפוליטי הזהה לעקרונות שצוינו באיגרתו של חבש. בראש רשימת "החזית העממית" אמורים לעמוד אחמד סעדאת, מזכ"ל הארגון, שהורה על רצח השר זאבי הי"ד ומוחמד אלרימאווי, ראש חולית הרצח.
