

נשיא אוקראינה, ויקטור יושצ'נקו, הכריז הערב על מצב חירום באזור שבו התגלתה שפעת העופות.

משרד החלקאות של אוקראינה הודיע כי מבדיקות שנעשו בעוף שמת בשבוע שעבר במדינה התגלה כי הוא נשא את נגיף שפעת העופות. דובר מטעם משרד החקלאות אמר כי "ייתכן שמדובר בזן הקטלני של הנגיף, המסוכן לבני אדם".

שר החקלאות במדינה הטיל סגר על האזור, הסמוך לים השחור. צוות מומחים בודק כעת כ-1,500 עופות הנמצאים במקום. נשיא אוקראינה, ויקטור יושצ'נקו, הכריז הערב על מצב חירום באזור שבו התגלתה שפעת העופות.

בתוך כך, באינדונזיה אישרו הבוקר השלטונות כי אשה בת 25 מתה באחרונה מהנגיף הקטלני. עד כה נספו במדינה 8 בני אדם מהמחלה. מקורות ממשלתיים אמרו שההרוגה שהתה בקרבת עופות מתים בימים האחרונים לחייה.
