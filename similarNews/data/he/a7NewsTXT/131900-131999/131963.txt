

ביום ו' נשלח מבית המעצר בחברון מתנחל בן 28 להסתכלות פסיכיאטרית בבית החולים לחולי נפש איתנים לאחר שמחה על כך שהוא מקבל אוכל כשר (מנות בד"צ) רק לסירוגין ולא כפי שמגיע לו.

התושב נעצר לפני כמה חודשים בחשד שתקף ערבים, בזמן שפלשו יחד עם קבוצת שמאל לאדמות החקלאיות של חוות מעון והוא שוחרר לאחר חקירתו למעצר יישוב בצפון. לפני כחודש נתפס התושב בביתו שבחוות מעון והוחלט להאריך את מעצרו עד תום ההליכים מאחר והפר את תנאי שיחרורו.

הוא טען כי בשבוע הראשון למעצרו הוכה באופן יזום על ידי צוות שוטרים וסוהרים במשטרת חברון, וכי עקב היותו חבול לא הובא לדיונים שנקבעו לו בבית המשפט בבאר שבע מחשש שהשופטים יעירו על כך.

עפ"י חוק, יש להעבירו, כעצור עד תום ההליכים, לאגף תורני בשב"ס אך מסיבות שאינן ברורות הוא נשאר בבית המעצר בחברון. יצויין כי עתירה בעניין עדיין תלויה ועומדת.

ביום ו' נשלח מבית המעצר בחברון המתיישב להסתכלות פסיכיאטרית בבית החולים לחולי נפש איתנים לאחר שמחה על כך שהוא מקבל אוכל כשר (מנות בד"צ) רק לסירוגין ולא כפי שמגיע לו.
העצור נשלח להסתכלות, וע"פ מקורביו אשר טוענים כי מדובר באדם שפוי בעליל, מנסים ללחוץ עליו לקבל טיפול ותרופות בהסכמה מאחר ואין להם להם צו בית משפט המאשר טיפול. הם מציינים כי מדובר בעליית מדרגה בהתנכלות לעצורי הימין.

נזכיר כי גם עצורת ההתנתקות הקטינה, העצורה קרוב ל-4 חודשים בנווה תרצה, שאינה מכירה בסמכות בתי המשפט, נשלחה לבדיקה פסיכיאטרית ע"י השופטת דנה מרשק מרום ואובחנה כ"נורמלית+". השופטת שלחה אותה לבדיקה למרות שלא היה כל חשד "פסיכוסוציאלי או אחר", כדברי החלטתה. הקטינה הצהירה במשפטה שלא תשתף פעולה עם בית משפט "הבועט בערכי התורה ומאמץ את חוקי הגויים", כלשונה. היא ציינה כי הצהרה זו, ככל הנראה, הוציאה את השופטת משיווי משקלה הנפשי.
