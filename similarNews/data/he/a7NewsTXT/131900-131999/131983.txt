

יו"ר ש"ס מודיע הבוקר כי מפלגתו תמנע למעשה הקמת ממשלה חלופית בראשות נתניהו או מועמד אחר של הליכוד."ש"ס לא תהיה שותפה לשום יוזמה להקמת ממשלה חילופית. הפור נפל והולכים לבחירות", אמר.


יו"ר ש"ס אלי ישי מודיע הבוקר כי מפלגתו תמנע למעשה הקמת ממשלה חלופית בראשות נתניהו או מועמד אחר של הליכוד. כתבנו בכנסת אריאל כהנא מדווח כי בתגובה לפרסומים על יוזמה של מקורבי נתניהו להקים ממשלה כזו אמר ישי "ש"ס לא תהיה שותפה לשום יוזמה להקמת ממשלה חילופית. הפור נפל והולכים לבחירות".

עוד אומר ישי כי לא יסכים בשום פנים ואופן לא ישב באותה הקואליציה עם שינוי. "בין ש"ס לשינוי לא היתה ולא תהיה כל ברית ובטח לא ברית זוגיות". ישי טוען היוזמה כולה נולדה בראשם של אנשי שינוי המנסים להציל את מפלגתם."רגע לפני ששינוי מתאיידת יש ללפיד תעוזה לדון במהלכים וירטואליים. כנראה שיו"ר מפלגה וירטואלית מתמחה במהלכים וירטואליים. חבל שיש גורמים התולים תקוות שוא בנואשות של לפיד".

יו"ר סיעת המפד"ל, ח"כ שאול יהלום אמר היום כי אין על מה לדבר על הפלת שרון תמורת ברית הזוגיות. "המפד"ל מוכנה לשקול כל רעיון לבלימתו של שרון ובלבד שלא תיפגע זהותה היהודית של המדינה ולכן ברית הזוגיות לא באה בחשבון מבחינת המפד"ל".

ברק לא יתמודד ברשימת העבודה לכנסת

אהוד ברק לא יתמודד בבחירות המקדימות של מפלגת העבודה ובשיחות סגורות סירב לחזור בו מדבריו על המפקד המזוייף כלשונו שעשתה המפלגה. ברק ביטל את פגישתו עם עמיר פרץ שנועדה להיום.

עם זה הדגיש, כי אינו פורש מן החיים הפוליטיים ושב לפעילות כדי למנוע מפרץ להשתלט על המפלגה, אך נכשל. מקורביו של יושב ראש העבודה הביעו פליאה על ביטול הפגישה ואמרו כי עמיר פרץ ימשיך לפעול למען איחוד השורות במפלגה, כך דווח בקול ישראל.

ראש הממשלה, אריאל שרון, וחבר הכנסת שמעון פרס יכנסו בצהריים מסיבת עיתונאים משותפת. לפרס הובטח תפקיד בכיר לאחר שתוקם הממשלה הבאה אם שרון ייבחר לראש הממשלה.

