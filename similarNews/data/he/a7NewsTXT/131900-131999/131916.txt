

"כשקיבלנו לידינו את הכלכלה הישראלית, קיבלנו משק קורס. עמדנו מול שוקת שבורה. לאנשים לא היה מים לשתות. טיפלנו בכלכלה, מילאנו את השוקת מים, כשמסביבנו עמדו אנשים שרק טחנו מים. לאחר שהצלחנו במשימה, הבראנו את הכלכלה. יש עכשיו מים. יש מים, שאנשים יכולים לשתות מהם", כך אמר אתמול בנימין נתניהו בדברים שנשא בפני התאחדות התעשיינים של חיפה והצפון.

"במילים אחרות: מילאנו את הקופה הציבורית בכסף ועכשיו יש כסף לחלק לצרכים חברתיים, למי שבאמת זקוק להם", טען.

נתניהו הדגיש, כי כל המועמדים במפלגות השונות נהיו לפתע, חברתיים, בעוד שרק הוא עמל בהיותו שר אוצר, על הובלת מדיניות כלכלית נכונה, גם אם היתה לא פופולרית ופגעה בו אישית.

