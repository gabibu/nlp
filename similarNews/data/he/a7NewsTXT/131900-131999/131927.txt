

בשבועיים האחרונים נמשך ירי רקטות ה"קסאם" מרצועת עזה לשטח ישראל. על חלק מאירועי הירי נטל אחריות נטל אחריות ארגון "פת"ח' וגדודי חללי אלאקצא

במחצית השנייה של נובמבר נמשך ירי רקטות ה"קסאם" מרצועת עזה לשטח ישראל. על חלק מאירועי הירי נטל אחריות נטל אחריות ארגון "פת"ח"/גדודי חללי אלאקצא", לטענתו כתגובה לפעילות המעצרים של צה"ל ביו"ש.

כתבנו חגי הוברמן מוסר כי דו"ח מעקב של מרכז המידע למודיעין ולטרור קובע כי במהלך נובמבר חלה עלייה בכלל מקרי הירי תלול המסלול לעומת החודש הקודם. באוקטובר היו 26 אירועי ירי רקטות לשטח ישראל, לעומת 43 בנובמבר. אך מרבית הנפילות זוהו בשטח רצועת עזה והם לא גרמו נפגעים בנפש.

הדו"ח קובע כי חודש נובמבר התאפיין בירידה בהיקף פעולות הטרור, מגמה הנמשכת מאז תום ההינתקות. גם מספר הנפגעים הישראלים כתוצאה מפעולות הטרור ירד בנובמבר בהשוואה לחודשיים הקודמים. זאת בעיקר הודות לפעילות כוחות הביטחון הישראלים ביו"ש לסיכול ומניעה של פיגועים. בפעולות אלו הצליחו כוחות הביטחון לעצור מחבלים בכירים מה"ג'האד האסלאמי בפלסטין" שהיו מעורבים בביצוע פעולת ההתאבדות בחדרה ופעולות התאבדות נוספות.

בשטחי יו"ש נמשך מבצע רחב היקף של מנגנוני הביטחון הפלשתינים שמטרתו להשליט חוק וסדר ולשפר את תחושת הביטחון של התושבים. המבצע הועתק גם לרצועת עזה, שם נמשכים גילויי האנרכיה. המאמץ לאכיפת החוק והסדר זוכה לתמיכת האוכלוסיה אולם היא מגלה ספקנות באשר לסיכויי הצלחתו לאור ההבנה כי הוא אינו מופנה נגד ארגוני הטרור, המהווים את שורש הבעיה.

