

טייס אל על הנחית אתמול את מטוסו, ג'מבו 747, בנמל התעופה בן גוריון, כארבעים דקות לאחר המראתו. לאחד ממנועי המטוס, שמגמתו הייתה לונדון, חדרה ציפור.

כידוע, חדירת ציפורים למנועי מטוסים עלולה לגרום נזק כבד, וכך היה בעבר. הטייס, שהבחין במה שאירע, דומם את המנוע הפגוע, וכאמור, הנחית בשלום את המטוס, על 400 נוסעיו. למטוסים מן הסוג הזה, ארבעה מנועים, כך שהנחיתה הייתה רגילה, ולא נחיתת אונס.

מטוס נוסף של אל על נאלץ לקטוע את טיסתו לאחר שהתגלה סדק באחד החלונות בתא הטייס. המטוס שב לשדה התעופה בן גוריון, והנוסעים הועברו למטוס חלופי.
