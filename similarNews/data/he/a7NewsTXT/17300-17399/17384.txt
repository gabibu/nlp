

"אנו ממתינים לצעדים קונקרטיים, רציניים ומשמעותיים מצד פקיסטן, כדי לטפל בטרור החוצה גבולות ובנושא הטרוריסטים הפועלים משטחה של פקיסטן", מסרה דוברת משרד החוץ ההודי, נירופאמה ראו.

הדוברת שבה והדגישה את התנגדותה של הודו לכל תיווך בינלאומי או של צד שלישי בסכסוך שלה עם פקיסטן, ובעיקר בעניין קשמיר, אזור שהיא רואה בו חלק בלתי נפרד מהודו.

"על הודו ופקיסטן לטפל בסוגיות. אין מקום למעורבותו של צד שלישי", אמרה עוד הדוברת.
