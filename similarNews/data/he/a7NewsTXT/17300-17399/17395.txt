

הערב הותר לפרסום כי אהרון עבדיאן וסעיד פואד נרצחו על-ידי שני חברי חוליית תנזים מטול כרם, אשר נעצרו באחרונה והודו בביצוע מעשי הרצח.

כזכור, אהרון עבדיאן, משגיח כשרות שהועסק על ידי מפעלים בבקה אל שרקייה, נרצח ב-2 ביולי בעת שערך קניות בשוק בקה אל שרקייה. סעיד פואד נרצח ב-10 באוקטובר בכפר לנזלאת עיסא.

מהמשטרה נמסר כי החשודים הם ראסם פאריד חוסיין, וטארק עדנאן. השניים הינם בני דודים, תושבי הכפר נזלאת עיסא, הסמוך לוואדי ערה.
