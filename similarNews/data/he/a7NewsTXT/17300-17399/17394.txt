

שר הביטחון בנימין בן-אליעזר העריך היום כי ישראל והפלשתינים נמצאים בדרך לקראת מיצוי שבעת ימי השקט שהוגדרו בדו"ח טנט, כתנאי ליישום דו"ח מיטשל.

יחד עם זאת הביע שר הבטחון חשש, כי ההסכם בין הג'יאהד האיסלאמי וערפאת על אי-מעצר אנשי הג'יאהד תמורת העדר פיגועים של האירגון בתוך שטחי ה"קו הירוק" לא יחזיק מעמד, דבר העלול להביא לחידוש פעולות הטרור.

בהופעה בפני המועצה לשלום ולבטחון בתל-אביב אמר השר בן-אליעזר עוד, כי השבוע האחרון היה הרגוע ביותר מאז תחילת הטרור בשטחי יש"ע ב-29 בספטמבר 2000. שר הבטחון הדגיש יחד עם זאת, כי אין בשקט ביש"ע כדי להצביע על שינוי במדיניות האסטרטגית של הרשות הפלשתינית והעומד בראשה.
