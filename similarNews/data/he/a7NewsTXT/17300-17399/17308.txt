

בשבת פתחו שלטונות התעופה של בריטניה בחקירה, לאחר שעיתונאים הצליחו לעלות לטיסת "בריטיש איירווייז" וברשותם סכינים, בפעם השנייה בתוך שבוע.

כתבי העיתון "סאנדיי פיפל" טוענים כי בתחילת השבוע הצליחו לעלות למטוס בואינג 737 בטיסה מלונדון-גטוויק למנצ'סטר, וברשותם פגיון באורך של כ-12 ס"מ, סכין באורך 9 ס"מ, וגרזן זעיר מפלדה.
הסכינים, שהוסתרו בתיק יד ובתוך מעיל, לא אותרו בבדיקות הביטחוניות ובמכשירי השיקוף.
לאחר שעלו למטוס הצליחו העיתונאים להוציא את כלי הנשק בשירותים הסמוכים לתא הטייס, ודלת התא הייתה פתוחה.

בשבוע שעבר הצליחו כתבי העיתון לעלות, מצוידים בכלים חדים, לשתי טיסות פנימיות של "בריטיש איירווייז", שהמריאו מנמלי התעופה הית'רו של לונדון, וממנצ'סטר.
דוברי החברה ושלטונות התעופה הביעו דאגה רבה נוכח העובדה שהעיתונאים הצליחו במשימתם פעם נוספת.
