

קבוצת כלל גמל משיקה קרן השתלמות חדשה. קרן זו תתמחה במתן שירותים לאוכלוסייה חרדית. כך דיווח העיתונאי יואב יצחק באתר אינטרנט שלו, N.F.C.. הקרן, לפי הדיווח, תתנהל בהשגחת רבנים ואישי ציבור חרדיים, והיא תפעל על פי עקרונות המיועדים לתת שירות לציבור זה.

לפי התכנית הקרן תשקיע אך ורק בניירות ערך של חברות שומרות שבת ודיני כשרות, ותפעל על פי היתרי עסקה של גדולי הדור.

במסגרת השירותים הצרכניים ללקוחות כלל גמל חתמה הקרן על הסכמים עם רשתות השיווק החרדיות "ברכת רחל", אוהלי חסד" ו"שפע מהדרין".

לפי הדיווח, הציבור החרדי מונה כיום כ 740 אלף נפש, ומתוך כ 100 אלף מפרנסים אין לאיש מהם קרן השתלמות מלבד לעובדי ההוראה שביניהם.
