

בתקופה האחרונה אנו עדים למסע מכוון ומאורגן של אנטישמיות חדשה שבמרכזו דמוניזציה של מדינת ישראל. הדעות האנטישמיות מופצות תוך כדי שימוש בכל האמצעים ההסברתיים, וביניהם טלוויזיה, עיתונות בינלאומית, אינטרנט, גופים באו"ם ופעילות בקמפוסים. הפעילות הזאת לא זו בלבד שהיא מעניקה תמיכה למאבק נגד ישראל אלא היא הופכת את האנטישמיות הקלאסית ללגיטימית.

אתמול כינס משרד החוץ מסיבת עיתונאים שכותרתה: "הקמת פורום למאבק באנטישמיות".
בכנס הופנתה אצבע מאשימה לעבר מדינות ערב ולעבר ארגונים ברש"פ על כך שהם כמפיצים עלילות ושקרים חדשים ועתיקים נגד מדינת ונגד העם היהודי.

כזכור, בוועידת דרבן נחשפה עוצמת האנטישמיות האסלאמית. פרישת ארה"ב מהוועידה מוססה את ההחלטות המאשימות את ישראל ב"מעשים גזעניים", אותם עמדה הוועידה לקבל.

מאירופה בעיקר מצרפת ומאנגליה מתקבלים בשבועות האחרונים דיווחים על גל אלימות כלפי יהודים כולל שריפת כיתת לימוד בבית ספר יהודי בצרפת.

הוחלט אתמול בכנס להקים פורום חדש שיפעל נגד תופעות אנטישמיות מחוץ לגבולות ישראל, ובכך מחדשת מדינת ישראל את מחויבותה כלפי העם היהודי בתפוצות.
גישה זו שונה מגישתו של יוסי ביילין שבתקופת כהונת בממשלת רבין ביקש לבטל את הסוכנות היהודית המשמשת כגוף מקשר בין מדינת ישראל ליהודי התפוצות.
