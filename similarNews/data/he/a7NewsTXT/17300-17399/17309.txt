

סופת השלגים שהיתה צפויה הלילה החלה בשעות הבוקר גם בהרי המרכז.

מאז השעה שמונה וחצי יורד שלג בהרי השומרון והוא הצטבר על הקרקע. מהמועצה האזורית שומרון נמסר כי הלימודים במועצה הופסקו, והילדים נשלחים כעת חזרה לבתיהם בתיאום עם צה"ל.

מאז חצות יורד שלג כבד בגליל העליון. בתי הספר באזור מושבתים וכך גם מוסדות החינוך בצפון הגולן. גובה השלג בתחנת הרכבל התחתון בחרמון   יותר מ 60 ס"מ.

גשמי עוז וברד כבד יורדים במישור החוף. עקב הסופה נסגרו שדות התעופה דב בתל-אביב ומחניים בגליל העליון.

מצפת המושלגת נמסר כי הקפאון הכבישים גרם לתאונות דרכים רבות הבוקר, ב"ה ללא נפגעים.
