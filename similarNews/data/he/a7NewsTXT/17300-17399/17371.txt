

בשנה הקרובה יממן מפעל הפיס בנייתן של 2350 כיתות לימוד בבתי ספר בכל רחבי הארץ, כך הכריז היום יו"ר מפעל הפיס, אברהם כץ-עוז, במסיבת עתונאים בבית סוקולוב בתל-אביב.

במסיבת העתונאים נטלו חלק גם שר האוצר סילבן שלום ומנכ"ל משרדו אוהד מראני. בין משרד האוצר ומפעל הפיס נחתם בימים אלה הסכם לפיו יקבל מפעל הפיס זיכיון להמשך פעילות עד שנת 2006.

פרוייקט הבנייה היה אמור להמשך מספר שנים, אך כץ-עוז ושלום סיכמו כי הוא ירוכז בשנה אחת על מנת לסייע לענף הנדל"ן. לדברי כץ-עוז, יצור הפרוייקט אלפי מקומות עבודה, לעובדים ישראלים בלבד. זאת, מאחר ובתנאי המכרזים לבניית כיתות הלימוד ייכתב במפורש כי תנאי לזכייה במכרז הוא העסקת עובדים מקומיים בלבד בכל הפרוייקטים.


