

בימים אלו מעלה משרד התיירות באמצעות לפ"מ (לשכת הפרסום הממשלתית) את קמפיין האינטרנט "דווקא עכשיו חופשה בישראל", שמטרתו לעודד את התיירות הפנים בישראל.

הקמפיין עלה באתרים מובילים ופופולריים כגון YNET, וואלה , נענע, מעריב אינטרנט, ערוץ 7 ועוד, באמצעות באנרים תדמיתיים הכוללים את הג'ינגל הפופולארי "דווקא עכשיו חופשה בישראל" והמובילים לאתר ייעודי שנבנה למטרת הקמפיין.

באתר הלפ"מ מוצגת מפה אינטראקטיבית הכוללת את פרטי עמותות התיירות ברחבי הארץ ורשימת קישורים לאתרי העמותות, אתרים מומלצים וכתובת הדואר האלקטרוני שלהם.
בכל עמותה ניתן לקבל מידע מפורט על אפשרויות לינה והבילוי באותו אזור, וכן על מבצעים מיוחדים.
