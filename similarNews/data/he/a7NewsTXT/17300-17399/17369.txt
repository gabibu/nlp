

שרת התעשייה והמסחר, דליה איציק, נפגשה אתמול בירושלים עם נשיא התאחדות התעשיינים, עודד טירה, ויו"ר ההסתדרות החדשה, עמיר פרץ, ופנתה אליהם בבקשה כי יתגייסו להלחם באבטלה על-ידי קניית כחול-לבן.

השרה איציק ביקשה להקים מחדש את מועצת כחול-לבן שהיתה קיימת עד לפני מספר שנים. מדובר בעמותה שהפסיקה פעולתה בשנת 1998.

איציק אמרה, כי בתקופה קשה למשק הישראלי ניתן לסייע למפעלים על-ידי שיתוף פעולה של הממשלה, התעשיינים וההסתדרות, במלחמה באבטלה על-ידי הרצת קניות כחול-לבן.

היא אף פנתה לח"כ עמיר פרץ וביקשה ממנו להיות שותף מלא ולפעול לטובת כל מה שיעודד כחול-לבן. ח"כ פרץ הודיע לשרה כי הוא מתכוון לפנות לוועדי העובדים לקנות מתנות כחול-לבן.

גם נשיא התאחדות התעשיינים, עודד טירה, אמר שיש לעודד רכישת מוצרים של מפעלים במצוקה בקריאה להצלתם ולמניעת פיטורים.
