

תמונות ממסע מלכותי בריטי שנערך בשנת 1901 המציגות את האבוריג'ינים, תושבי אוסטרליה "כחפצי נוי אנושיים", מעוררים סערה.

באחד הצילומים נראים ילידים אבוריג'ינים מחזיקים ברומח, כשהם עומדים על אחד מגשרי העיר בריסביין. הגשר היה מקושט בשרכים, ענפי עצים ופגרי קנגורו מפוחלצים, והתפאורה כולה נועדה להוות את סמל משפחת המלוכה.

בכיר אבוריג'יני אמר כי רצוי היה שמלכת אנגליה אליזבת השנייה תתנצל בפני בני הקהילה המקומית באוסטרליה במהלך ביקורה ביבשת בחודש מארס הקרוב,

בוב אנדרסון, נציג הקהילה האבוריג'ינית בבריסביין אמר כי התמונות "מתנשאות ומרושעות", ונועדו להציג את האבורג'ינים כ"פראים ובורים". "על המלכה אליזבת להתנצל על ביום התפאורה כולה וכן על הסבל שנגרם לאבורג'ינים בתקופת שלטונה של האימפריה הבריטית", אמר אנדרסון.
