

כתבת עתון "מקור ראשון" חני לוז דיווחה כי ענינו המרכזי של אתר הרשות השניה עוסק היום בתחנת גלי צה"ל ובגלגל"צ.

סמנכ"לית הרשות השניה נאוה בת צור שטראוס קוראת לסגור את גלי צה"ל ו"לאזרח", כלשונה את התחנות הצה"ליות.

שטראוס אומרת כי קיימת אפליה לטובת גלי צה"ל בהקצאת תדרים ותנאי תשלום, ובקבלת תקציבים. לגלי צה"ל יש גם הכנסות מפרסומות זאת על אף שהמחוקק לא התיר פרסום בתחנה הצה"לית. הפרסומות עצמן הן גלויות או סמויות כמו חסויות למיניהן.

לדברי שטראוס הכפיפות לגורם צבאי יוצרת בעיה אתית באמינות העיתונאים ומעלה ספק בחופש הסיקור העיתונאי בכל הנוגע לדיווחים בנושאי צבא ובטחון.

