

אתמול נערך ראיון עם רב החובל של אוניית הנשק שנלכדה ע"י צה"ל בים סוף. בראיון שבמהלכו השתתפו כתבים מהערוצי הטלויזיה 1 ו 2 , מסוכנות הידיעות רויטרס ומרשת Foxnews , אמר רב החובל כי הוא נשלח למשימתו על ידי הרש"פ וכי יעדה של האוניה היה לצייד את צבא הרש"פ בנשק.

עם זאת, דוברו של משרד החוץ האמריקני, ריצ'ארד באוצ'ר טען אתמול כי ארה"ב אינה יודעת מי שכר את האוניה ולאן היו פניה מועדות. "אנו רוצים לגלות את העובדות לפני שנתחיל בספקולציות או שנסיק מסקנות. אנו לא יודעים מי שכר את האוניה, ומיהו הנמען. זה המידע שאנו מנסים להשיג", הודיע דובר משרד החוץ ריצ'ארד באוצ'ר לעיתונאים.
