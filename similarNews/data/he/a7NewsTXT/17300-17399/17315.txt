

שר החוץ שמעון פרס החל ביום שני בשיחות עם מנהיגי הודו בניו דלהי, לאחר שאמש הגיע לבומביי.

פרס אמור להיפגש ביום שני אחה"צ עם שרי הפנים והחוץ, לאל קרישנה אדוואני וג'סוואנט סינג, מסרו מקורות הודיים.

ביום שלישי יפגש פרס עם ראש ממשלת הודו אטאל בהארי ואג'פאי, ועם שר ההגנה ג'ורג' פרננדס.

במשך עשרות בשנים ראתה הודו בישראל מדינה מנודה, והיחסים הדיפלומטיים בין שתי המדינות כוננו רק ב-1992.

מ-1998, לאחר עלייתם לשלטון בניו דלהי של הלאומנים ההינדים, שופרו והתפתחו היחסים באופן משמעותי, בעיקר בתחום הצבאי, וחילופי הסחר בין ישראל להודו עומדים כיום, על פי דיווחים רישמיים, על סכום של כמיליארד דולר בשנה.

ב-24 בדצמבר דווח בישראל כי המימשל האמריקני הסכים עקרונית למכירת מטוסי מכ"ם ישראלי מסוג פלקון, להודו.

העיסקה מתוכננת ל-3 מטוסים נושאי מכ"ם מסוג פלקון ומטוס תובלה רוסי מסוג איליושין 76, המצוייד במערכת מכ"ם מתוחכמת איוואקס, שעלותה כ-250 מיליון דולר.
