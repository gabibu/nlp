

שלטונות צרפת נחושים להאבק בכל צורה של אנטישמיות במדינה, כך הדגיש היום דובר משרד החוץ הצרפתי פרנסואה ריבאסו.

"אני לא רוצה להיכנס לוויכוח על אמיתות העליה באנטישמיות בצרפת. מה שאני מבטיח לכם בכל מקרה, זוהי הנחישות של השלטונות הצרפתים להאבק בכל צורה של אנטישמיות", אמר ריבאסו לעיתונאים.

צרפת היא "המדינה המערבית הגרועה ביותר מבחינת האנטישמיות", אמר אתמול בירושלים סגן שר החוץ מיכאל מלכיאור, במהלך הקמתה של ועדה בינלאומית למאבק באנטישמיות.
