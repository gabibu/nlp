

אתמול פרסם אתר האינטרנט של ערוץ 7 כי סטודנטים ערבים במכללת 'דוד ילין' הנמצאת בשכונת בית הכרם בירושלים, ארגנו צפירת זכרון ל"שאהידים" המתאבדים. כך מסרה כתבת 'מקור ראשון' חני לוז. לדבריה בהישמע הצפירה ברחבי הקמפוס עמדו הסטודנטים לזכר "המחבלים מתאבדים".

מבדיקה שערך יהודה פריימן כתב ערוץ 7 עולה כי הסטודנטים נערכו ותיאמו ביניהם ובשעה 10.00 נעמדו דום בכיתות אחדות ל"זכרם" של המתאבדים.

סטודנטים סיפרו לפריימן כי באחת הכיתות הצטרפה אל הסטודנטים הללו אחת המרצות.

סטודנטים יהודיים מחו על כך אחר-כך באוזני דיקנית המכללה, וזו הבטיחה לטפל בעניין.

מנהל המכללה, הדוקטור איתי זימרן, אמר בתגובה לערוץ 7 כי לא ידוע לו על ארוע כזה. "יתכן שקבוצה קטנה של סטודנטים עמדה בצד"   אמר זימרן - אך להנהלה אין שליטה על ארועים כאלה.

עוד אמר כי במכללה יש הקפדה על סובלנות ורצון להיות קשובים לכל הסטודנטים, והיא מתנגדת לחרחור ריב ומדון.
