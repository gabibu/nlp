

במוצאי יום השואה יחל מסע פרסום הנושא את הכותרת: "מניפים את הדגל - ממשיכים את החלום".
מטרת המסע: העלאת המורל בקרב העם, בין השאר באמצעות הקריאה להנפת הדגל. הקמפיין, פרי יוזמתה של הסוכנות היהודית, ובמימונה, יכלול הצבת שלטי חוצות, פרסום מודעות בעיתונים והשמעת ג'ינגלים מעל גלי האתר.

את שיר הנושא "ואיתך אני נשאר" כתבו אהוד מנור וחנן יובל, ושרים אותו זמרים ישראלים מן השורה הראשונה. מילות הפזמון של השיר: " ואני איני נשבר / מתגלגל מיום ליום / ואיתך אני נשאר / נמשיך לחיות את החלום".

מנכ"ל החברה המפיקה של הקמפיין ליאור חורב מוסיף: "ברגעים אלה, שבהם הציבור בישראל שרוי במלחמה נגד הטרור, יש חשיבות בביטוי של המאחד בתוכנו, ושל התקווה שבחלום הציוני".


