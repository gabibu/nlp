

מהדו"ח השנתי של מרכז ויזנטל עולה כי ב-15 החודשים האחרונים הורשעו 14 פושעי מלחמה נאצים בשש מדינות ובעוד שלוש מדינות הוגשו עוד שישה כתבי אישום.

מנהל המרכז בירושלים אפרים זורוף אמר בראיון לתקשורת ברשת ב' שכיום מתנהלות יותר מ- 650 חקירות נגד חשודים בפשעי מלחמה בתקופת השואה. לדבריו 35 מדינות לא נענו לפניות של מרכז ויזנטל ובהן אוסטריה שבדיה ואוסטרליה אף כי בתחומיהן מתגוררים פושעי מלחמה.

