

כמליון הפגינו אמש ברבאט בירת מרוקו, כדי להביע את תמיכתם בעם הפלשתיני ונגד ישראל.

לדברי המארגנים השתתפו בהפגנה יותר משלושה מיליון אנשים, אך שירותי הביטחון בבירה המרוקנית העריכו כי מספר המפגינים עלה על מיליון בני אדם.

"שרון רוצח! בוש הכלב שלו!" קראו נשים רעולות וגברים מזוקנים. "אללה הוא אכבר! אנו רוצים ג'יהאד!" היו בין הקריאות שהושמעו בהפגנה. רבים מהמפגינים הניפו דגלים פלשתיניים והחזיקו תמונות של ערפאת.

זו היתה ההפגנה הפרו-פלשתינית הראשונה שהרשו לערוך שלטונות מארוקו מאז אוקטובר 2000, והיא התקיימה שעות אחדות לפני הגיעו של קולין פאוול לרבאט. בין המפגינים נראו גם מנהיגים פוליטיים, כולל ראש הממשלה עבד רחמן אל יוסופי ופקידי ממשלה נוספים.


