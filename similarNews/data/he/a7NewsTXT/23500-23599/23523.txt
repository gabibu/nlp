

הבוקר הותר לפרסום כי בתאונת דרכים חזיתית שאירעה אמש בכביש החוף במחלף קיסריה נהרגו 4 חיילים. בתאונה זו נהרגו שני אנשים נוספים ו-3 נפצעו קשה.

ארבעה מההרוגים הם חיילים מחיל המודיעין. שמות שלושה מהם נמסרו לפרסום: סמל ראשון גיא מירוז, בן 21 מהרצליה, סמל ראשון שחר דוד, בן 22 מרמלה וטוראי ברוך מדהלה, בן 19 מתל אביב. שמו של ההרוג הרביעי טרם הותר לפרסום.

שני ההרוגים הנוספים הם רנה בשירי, תייר מצרפת בן 52, ובנו קווין בן ה-8.

אם המשפחה ושתי בנותיה נפצעו קשה.

