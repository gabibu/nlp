

כוחות צה"ל גילו הלילה במהלך סריקות באיזור רפיח, מנהרה המיועדת להברחת אמצעי לחימה לתוך חבל עזה. הכוח הרס את המנהרה. המנהרה התגלתה בשטח המתקנים הצבאיים, שטח שבשליטה בטחונית ישראלית.

במהלך הפעילות הושלכו מספר רימונים לעבר הכוח.

לא דווח על נפגעים בקרב חיילינו.

דובר צה"ל מדגיש כי גבול ישראל מצרים באיזור רפיח משמש כנתיב קבוע להברחת אמצעי לחימה המשמשים את המחבלים וארגוני הטרור הפלשתינאים לפגיעה באזרחים ישראלים ובחיילי צה"ל.
