

צה"ל החל בגיוס מילואים שנועד לתגבר את יחידות צה"ל הפועלות בימים אלה בפיקוד צפון לאורך גבול הלבנון. הצורך בגיוס נוצר בעקבות הדרדרות המצב הבטחוני בצפון והסלמה בירי של חיזבאללה לשטח ישראל.


תכלית הגיוס הנוכחי היא לאפשר תשתית מהירה לגיוס כולל של אותן יחידות, אם וכאשר תחליט הממשלה על גיוס נרחב של אותן יחידות.

המדובר ביחידות שנועדו לתת מענה להתקפות הירי של החיזבאללה ואירגוני הטרור השונים.

ביומיים האחרונים תגבר צה"ל את יחידות התותחנים שלו והשריון באיזור גבול לבנון. מדובר בעיקר ביחידות ארטילריה, שהועברו לטובת החזית הצפונית והם יתפרסו לאורך גבול לבנון. זאת, במטרה להגביר את כוח התגובה של צה"ל כנגד האש הנורית על ידי החיזבאללה.

