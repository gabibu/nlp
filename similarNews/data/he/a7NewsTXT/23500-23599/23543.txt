

אמצעי ביטחון קפדניים ננקטו באזור אושוויץ, ערב "מצעד החיים" בו ישתתפו מחר כ-1,500 בני נוער יהודים מרחבי העולם לזכר קרבנות השואה, כך הודיע דובר מטעם משטרת פולין.

"צריך לקחת בחשבון את מה שקורה במזרח התיכון", אמר דובר משטרת העיר אושוויצים.

במצעד החיים ישתתפו כאמור כ-1,500 איש, והוא יאובטח על ידי 250 שוטרים, רבים מהם חמושים. כמו כן ילוו ויאבטחו את המצעד אנשי השרותים המיוחדים מפולין ומישראל.

המשטרה תאבטח את המסלול לכל אורכו, המתחיל במחנה ההשמדה הנאצי אושוויץ, ומסתיים במרחק של 3 קילומטרים, באתר המחנה בירקנאו.

השנה ישתתפו במצעד שרות החינוך של ישראל ופולין, לימור לבנת וכריסטינה ליבצ'קה.

בין השנים 1940 ל-1945 ניספו כ-1.1 מיליון גברים נשים וילדים, רובם יהודים ממדינות אירופה, במחנה ההשמדה אושוויץ, על פי מקורות פולנים. בנוסף מתו במקום כ-85 אלף פולנים לא יהודים, 20 אלף צוענים, 15 אלף רוסים-סובייטים ו-12 אלף אזרחי מדינות אירופיות אחרות.
