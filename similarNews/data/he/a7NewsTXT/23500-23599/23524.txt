

בחדשות "וואלה" דווחו היום כי 29 בתי מלון וחברות שמפעילות בתי מלון ברחבי הארץ הגישו תביעת נזיקין נגד הרשות הפלשתינית בסכום של 90 מיליון שקל. התובעים טוענים כי נגרמו להם נזקים הנאמדים במאות מיליוני שקלים כתוצאה מהאינתיפאדה ומאירועי הטרור שהיו במדינה. בין התובעים: חברת שרתון ניהול בתי מלון, ישרוטל מלונות, ואלרוב מלונות יוקרה.

עוד דווח כי לטענת התובעים, האינתיפאדה ממומנת ומודרכת על ידי אישים ברשות הפלשתינית - החל מהעומדים בראשה ועד לנושאי תפקידים שונים. התובעים מבקשים בתביעה מבית המשפט להורות לשר האוצר, סילבן שלום, לקזז את הנזקים שנגרמו להם מהסכומים שמדינת ישראל מעבירה מדי חודש לרשות כחלק מהסכמי פאריס. מדובר בסכומים שהמדינה מעבירה לפלשתינים בגין נכסים, מסים וסחורות המיועדות לרשות.


