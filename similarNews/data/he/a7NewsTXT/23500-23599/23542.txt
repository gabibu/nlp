

נציבות האיחוד האירופי החליטה בתחילת החודש להעביר סיוע נוסף לרש"פ בסך 50 מיליון אירו (כ-44 מיליון דולר). עם זאת כדי למנוע שימוש לא נכון בכסף, פנתה הנציבות לקרן המטבע הבינלאומית, שתפקח על התשלומים ותוודא שהכסף לא יחרוג ממסגרת התקציב, או יועבר לגופים שמחוץ לרש"פ.

הסיוע נועד לאפשר לרש"פ לשלם משכורות לעובדיה ולממן את מערכות הבריאות, החינוך והרווחה.

בהחלטת הנציבות נאמר, כי הכסף יועבר בחמישה תשלומים של 10 מיליון אירו כל אחד החל מחודש מארס השנה.

נשיא הנציבות רומאנו פרודי אמר, כי בנסיבות אלה זהו גם מסר לתמיכת האירופאית במו"מ לפתרון הסכסוך.
