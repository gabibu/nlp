

מספר התקריות האנטישמיות, המבוצעות נגד הקהילה היהודית בקנדה, מוכפל בכל פעם שישראל מותקפת,כך הודיע אתמול הקונגרס היהודי הקנדי, בתגובה להצתת בית כנסת בסאסקאטון (שבמערב קנדה) בערב שבת.

נשיא הקונגרס היהודי הקנדי, קית' לאנדרי, גינה פעולה "נפשעת" זו בהודעה שבה פירט 84 תקריות אנטישמיות נוספות, כולל פעולות ונדליזם נגד בתי כנסת, שבוצעו בקנדה מאז ה-11 בספטמבר.

לפני שבועיים בוצעו פעולות ונדליזם נגד שלושה מוסדות של הקהילה היהודית בטורונטו ובאוטאווה, בנוסף לדליקה בסאסקאטון, ציין לאנדרי.
