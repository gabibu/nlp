

כוחות צה"ל השלימו הלילה את משימתם בערים קלקיליה וטול-כרם. הכוחות תפסו עמדות חדשות סביב הערים והידקו את הכיתור עליהן. הפריסה החדשה בוצעה בהנחיית הדרג המדיני והיא ממשיכה את רצף הפעולות של צה"ל ביהודה ושומרון.

כמו כן, פועלים כוחות צה"ל החל מהלילה באזור הכפר דורא, דרומית לחברון, במטרה לתפוס מבוקשים ולבצע סריקות אחר אמצעי לחימה במסגרת פעילות צה"ל להשמדת תשתיות הטרור.

במהלך השתלטות כוחות צה"ל על הקסבה בשכם, הסגירו את עצמם מאות פלשתינים ובהם מספר מבוקשים. מספר מחבלים חמושים נפגעו ונמצאו כ-16 מעבדות חבלה ובהן מטענים מוכנים להפעלה, אמצעים לייצור מטענים ואמצעי לחימה נוספים.

את הידיעה העביר דובר צה"ל.
