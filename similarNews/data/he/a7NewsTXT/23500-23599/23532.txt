

"מגמת ההסלמה של החיזבאללה בצפון ניכרת. אני סקפטי לגבי היכולת למנוע את ההדרדרות במצב", כך אמר בצהרים גורם בכיר בצה"ל בתדרוך לכתבים צבאיים בתל-אביב.

צה"ל גייס ביום א' בלילה מה שכונה על ידי דובר צה"ל "גרעיני יחידות מילואים", גם פיקוד העורף וגם מהאוגדה האחראית על גבול לבנון, כדי לקדם אפשרות להדרדרות חמורה בצפון ולירי מסיבי של החיזבאללה על מוצבי צה"ל בהר דב ואולי אף על ישובים בצפון הארץ.

לדברי הגורם הבכיר, החיזבאללה שינה בעשרת הימים האחרונים דרמטית את המצב בשטחים וגיוון את פעילותו בירי טילים ופגזים על מוצבי צה"ל בהר דב, ירי לעומק רמת הגולן, באמצעות תותח שירה מאיזור חצבייה וכן ירה טילים נגד טנקים לעבר כוחות צה"ל ליד מנרה.

הגורם הצבאי הדגיש, כי ההחרפה בסוג הפעילות ובתדירותה, מוכיחה כי המסרים שהעבירה ישראל לסוריה וללבנון אינם משפיעים. "כך זה לא יכול להימשך", אמר הגורם הבכיר.
