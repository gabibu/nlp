

שר החוץ שמעון פרס, אמר כי הרשות הפלשתינית אחראית גם היא לפיגוע התופת שהיה ליד חדרה, ואשר בו נרצחו לפחות ארבעה עשר בני-אדם.

בשידור ערוץ הטלוויזיה של רויטרס בלוקסמבורג, אמר פרס כי "אנו יודעים שזה בלתי אפשרי למנוע את כל פעולות הטרור, אולם אנו מצפים לפחות שהפלשתינים יראו מאמץ כלשהו לעצור בטרור, גם אם הם לא אחראים לאירגון ולביצוע". פרס אמר כי לדעתו תנועת הג'יאהד האיסלאמי אחראית לפיגוע הקטלני.

(עתי"ם-רויטרס)
