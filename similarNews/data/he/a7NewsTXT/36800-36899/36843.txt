

מטוס של חברת "אל-על" שעשה את דרכו מלונדון לתל אביב, נחת בנתב"ג כאשר שלושה מתוך ארבעת מנועיו פועלים.

בשל תקלה טכנית באחד המנועים של המטוס, החליט קברניט המטוס לדומם את המנוע מעל אתונה ולטוס במשך שעתיים עם שלושה מנועים פועלים בלבד. יצויין, כי מטוסי בואינג מסוגלים לטוס עם שלושה מנועים ללא כל בעיה. עוד נמסר מדובר "אל על" כי על פי כל קריטריון תעופתי, אין מדובר באירוע חרום ולפיכך גם לא נעשה כל שימוש בנוהל כזה. בשעות הערב נחת המטוס בשלום.
