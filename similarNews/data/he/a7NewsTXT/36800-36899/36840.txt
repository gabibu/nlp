

בזרועות הבטחון סבורים כי תשתית הג'יהאד האיסלאמי בג'נין והעומד בראשה איאד סאוואלחה, הם האחראים לשילוח ג'יפ ה"קאיה" עמוס בכ-100 ק"ג חומר נפץ לביצוע פיגוע התופת בצומת כרכור.

כתב עתי"ם מוסר כי תשתית הג'יהאד האיסלאמי בג'נין אחראית לפחות לעוד שני פיגועים - אחד שבוצע ואחד שנמנע. מדובר בפיגוע התופת במגידו ביוני 2002, במהלכו נצמד רכב מחבלים עמוס בעשרות ק"ג של חומר נפץ אל אוטובוס. בפיצוץ נרצחו 17 ישראלים. באוגוסט 2002 התגלה ע"י מתנדבים של המשמר האזרחי רכב תופת נוסף באיזור קו התפר. הרכב פוצץ באופן מבוקר.
