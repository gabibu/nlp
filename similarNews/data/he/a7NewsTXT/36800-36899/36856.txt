

שרת החינוך, לימור לבנת, תסייר היום בבתי ספר במועצה האזורית שומרון, ובשעות הערב היא תשתתף בכנס של עמותת נשות בנימין ויש"ע.

בשומרון תבקר לבנת בבית הספר המלכתי שערי תקווה, בבית הספר הממלכתי הדתי האזורי "יקיר", ותיפגש עם תלמידי הישיבה התיכונית "חיצים". בחודש מאי נרצחו בה אברהם סיטון הי"ד, נתנאל ריאחי הי"ד וגלעד שטיגליץ הי"ד, בפיגוע חדירה ליישוב איתמר. הם היו תלמידי הישיבה.

לבנת תיפגש עם פסיכולוגים ואנשי מקצוע הפועלים לחיזוק החוסן הנפשי של התלמידים בזמן טרור.
בערב תשתתף לבנת בכנס של עמותת נשות בנימין ויש"ע בנושא: נשים מיש"ע מתמודדות עם הטרור, שייערך במלון הייאט בהר הצופים בירושלים. בכנס ייערך דיון בהשתתפות נשים שכולות ומופע אמנותי.

הכנס נועד להפגיש את נשות היישובים ביש"ע, לחזקן וללמדן דרכי התמודדות שונות.
