

קבוצה של 98 מחברי סניף הליכוד ברמת-גן, עתרו הבוקר לבית המשפט המחוזי בתל-אביב, למתן צו מניעה זמני שיאסור על קיום ועידת הליכוד האמורה להתכנס מחר בירושלים.

בבקשתם טוענים המבקשים, כי בהתאם לחוקת הליכוד, כל מי שנגד חוקיות בחירתו כציר תלוי ועומד ערעור לא יוכל לשמש כציר בוועידה. זאת בשעה שצירים אלה הוזמנו לוועידה כצירים חוקיים.

לטענת העותרים, זימון שכזה עלול להביא למצב בו לא ניתן יהיה למנוע מהם בעתיד לשמש כחברי מרכז.

הבקשה לביטול הועידה הועברה לעיונו של שופט בית המשפט המחוזי, יהודה זפט, שהחליט לזמן את כל הצדדים לדיון נוסף בצהריים.

