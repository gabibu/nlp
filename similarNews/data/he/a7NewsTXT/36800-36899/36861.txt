

אוסטרליה מסרה לאזרחיה כי ייתכן שחלק מקורבנות הפיגוע בבאלי לא יזוהו לעולם. שלטונות אינדונזיה ואוסטרליה פועלים יחד במלאכת זיהוים של חלק ניכר מ 180 בני-אדם לפחות, שנהרגו בפיגוע ב 12 באוקטובר.

משרד החוץ של אוסטרליה דיווח על כ 92 נעדרים מאזרחיה, ועד כה זוהו בוודאות רק כשלושים. אשפר שנגיע למצב שבו לעולם לא נוכל לזהות את שרידיהם של חלק מהם", ציין ראש הממשלה ג'ון האווארד. הוא אמר כי אי אפשר לומר כעת כמה זמן תימשך עבודת הזיהוי. מומחים הזהירו כי התהליך עשוי להימשך חודשים.

ממשלת קנברה הודיעה, כי קיבלה מידע מודיעיני חדש, המזהיר מפני סכנה של פיגועים נגד אזרחי מדינות המערב באינדונזיה. הממשלה שבה והמליצה לאזרחי אוסטרליה לעזוב את המדינה מהר ככל האפשר ולהימנע מכל ביקור בה שאיננו חיוני.
