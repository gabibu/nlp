

"ארה"ב טעתה כאשר סברה כי נשיא עיראק סדאם חוסיין יאבד את סמכויותיו לאחר תבוסתו במלחמת המפרץ", כך אמר אמש נשיא ארה"ב לשעבר ג'ורג' בוש האב.

"חשבנו שסדאם חוסיין יוותר על סמכויותיו", אמר בוש בכינוס בנקאים בשיקאגו, "אולם, מי שהיה מפקד העל של הכוחות האמריקנים בתקופת משבר המיפרץ, הגן על החלטתו שלא לכבוש את בגדאד ולהפיל את השליט העיראקי".

"לא היינו מקבלים את תמיכת בעלות בריתנו אם היינו נכנסים לבגדאד", הוסיף בוש. הסעודים, הטורקים ומן הסתם גם הצרפתים, היו נסוגים מתמיכתם אם חיילי ארה"ב היו כובשים את בירת עיראק".

בוש הגדיר את הדחת סדאם חוסיין כמשימה ש"הייתה בכל מקרה מעבר למטרות ארה"ב ובעלות בריתה".

למרות זאת אמר הנשיא האמריקאי לשעבר, כי ארה"ב "טעתה בשיקוליה" כאשר ציפתה שהתבוסה עצמה תזרז את הדחת סדאם על-ידי מתנגדיו. "לא הערכנו נכון את אכזריותו כלפי בני עמו" הוסיף בוש.
