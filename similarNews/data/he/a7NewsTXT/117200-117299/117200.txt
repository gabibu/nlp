

מליאת הכנסת אישרה בקריאה טרומית חוק האוסר חברות בארגון ניאו-נאצי ושימוש בסמלים גזעניים. ההצעה עברה ברוב של 31 תומכים ללא מתנגדים.
את החוק יזם ח"כ איתן כבל בעקבות חשיפת הפרשיה שבה חייל בצה"ל היה חבר בארגון ניאו נאצי.
כבל אומר כי "לאחרונה התגלו כ20 בני נוער שחברו לתנועה ניאו-נאצית. התנועה אימצה סמליים נאציים, קיימה טקסים חשאיים, עשתה שימוש בצלבי קרס ודוגלת בהשמדת העם היהודי". מחומר החקירה שבידי המשטרה עולה כי מאות בני אדם ברחבי הארץ מחזיקים בתפיסת עולם זו. החוק החדש מאפשר להעמיד לדין את חברי הארגונים, דבר שבמצב המשפטי הנוכחי לא ניתן לעשות.

