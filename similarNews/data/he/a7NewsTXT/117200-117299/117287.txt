

האגודה למען החייל תקיים עד סוף השנה 53 מחזורי נופש לחיילים לוחמים , מתוכם 48 מחזורים בכפר הנופש אשקלון. תקציב הנופש לשנת 2005 הינו כ 13.5 מיליון ועלות מחזור נופש עומדת כיום על כ 250 אלף ש"ח

כתבנו קובי פינקלר מוסר ששיבוץ הגדודים הלוחמים בנופש מתבצע ע" אגף כ"א ואגף המבצעים בצה"ל, תוך התאמת המועדים לנופש לגרף הפעילות המבצעי של כל גדוד לוחם, מתוך הכרה בחשיבותו של שבוע הנופש לגדוד אשר מסיים חודשים ארוכים של פעילות מבצעית ובטרם יציאתו לתקופת פעילות /אימון נוספת.

האגודה למען החייל מקיימת מזה שנים ארוכות מחזורי נופש מבצעי למערך הלוחם בצה"ל, במסגרתו זכאית כל יחידה לוחמת להשתתף אחת לשנה באחד ממחזורי הנופש אותם מקיימת האגודה.מחזור הנופש הינו בן 5 ימים, תחילתו בבוקר כל יום א' וסיומו בבוקר יום ה'.בכל מחזור נופש לוקחים חל כ- 600-700 חיילים לוחמים.לאור חשיבותו של הפרוייקט בעיני מקבלי ההחלטות בצה"ל, עוגנה הזכאות לנופש כחלק אינטרגלי מגרף הפעילות השנתי של היחידות ומבלי שימי החופש יחשבו בימי חופשתו השנתית של החייל.

יו"ר האגודה למען החייל, האלוף מיל. יצחק איתן ציין כי המטרה העיקרית של שבוע הנופש הוא לספק הנאה וחופשה מרעננת ללוחמי צה"ל לאחר תקופת פעילות מבצעית אינטנסיבית.. "בניגוד לשגרה היומיומית של שרותם בצה"ל, במסגרתו הנוחות האישית של החיילים נדחקת הצידה על ידי החובות והאחריות שמוטלת עליהם, מציעה האגודה למען החייל במסגרת מחזורי הנופש רגיעה, מנוחה פיזית ונפשית, שחרור מתחים ו"טעינת מצברים",מדגיש האלוף איתן ומוסיף כי הנופש משמש אף כלי בידי המפקדים להעלות את הרוח, המורל האחדות וגאוות היחידה אשר חיוניים לתפקוד האישי והקבוצתי שלהם.מפקד היחידה זוכה להיחשף אל חייליו בסביבה ניטרלית, אוהדת ונטולת לחצים ובכך לחזק את הקשר שלו עימם ושלהם בינם ולבין עצמם.

עיקר מחזורי הנופש מתקיימים בכפר הנופש ע"ש מוטה גור באשקלון, במהלך כל השנה, למעט חגים ומועדים.לצורך כך השקיעה האגודה למען החייל בשנים האחרונות עשרות מיליוני שקלים בשיפור ובניית תשתיות רווחה בכפר והתאמתו לצרכי החיילים בנופש.את מחזורי הנופש מלווים עובדי כפר הנופש ומתנדבי סניף האגודה למען החייל באשקלון אשר דואגים להעניק לחיילים חיבוק, תשומת לב וחיוך לאורך שהותם בכפר.
