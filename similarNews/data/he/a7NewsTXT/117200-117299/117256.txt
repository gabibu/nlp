

בישיבה דרמטית בבית ראש ישיבת מרכז הרב, הרב אברהם שפירא, התקבלה ברכת הרבנים לתוכנית שנועדה להזרים רבבות אל גוש קטיף וצפון השומרון ולמנוע את הגירוש. מחנות אוהלים יקלטו את זרם המשפחות.

בישיבה דרמטית בבית ראש ישיבת מרכז הרב, הרב אברהם שפירא, התקבלה ברכת הרבנים לתוכנית שנועדה להזרים רבבות אל גוש קטיף וצפון השומרון ולמנוע את הגירוש. מחנות אוהלים בכפר דרום ובישובים נוספים יקלטו את זרם המשפחות שינהרו אל הגוש כבר בשבוע הקרוב.

בישוב כפר דרום הוקמו השבוע אוהלים וסככות המיועדים לקליטת משפחות, סטודנטים ותלמידי ישיבות . עד לשבוע הבא יוכשר השטח לקליטת 500 איש כולל סידורי לינה, מזון ומקלחות. המשפחות הראשונות צפויות להיקלט בסוף השבוע הקרוב.

בבית הרב שפירא מדגישים את החשיבות העליונה של פעולה מתוך אחדות וללא מחלוקות בין המטות השונים. גופי המאבק השונים יתבקשו לתאם את פעולותיהם ובמקרה של מחלוקת יובאו הדברים להכרעות איחוד הרבנים בראשות הרב שפירא.

סמוך לחומש מנעו השבוע מאות מתיישבים הקמת מחסום ומחנה גירוש של צה"ל, הצבא הגיע לצומת חומש עם כלים כבדים רבים כדי לבצע במקום עבודות הכנה לגירוש. בהתראה קצרה הגיעו למקום תושבי חומש ושא-נור ועצרו בגופם את הכלים, הצבא הודיע כי הוא מפסיק את העבודות.
