

יש לברך על הגידול באוכלוסיית ירושלים אומר ח"כ מאיר פורוש, אבל העובדה שיותר מ 18 אלף תושבים עזבו את העיר, חושפת אוזלת יד של הממשלה שאינה דואגת לביסוס כלכלתה של הבירה ובעיקר לבלימת העלאת מחירי הדירות.

ח"כ הרב מאיר פרוש מברך על הגידול באוכלוסיית ירושלים, כעולה מהדו"ח של הלשכה המרכזית לסטטיסטיקה, אך מאשים את הממשלה במאזן ההגירה השלילי בעיר. העובדה שיותר מ-18 אלף תושבים עזבו את הבירה, חושפת את אוזלת ידם של משרדי הממשלה שאינם דואגים כיאות לביסוס כלכלתה של העיר, ובעיקר לבלימת העלאת מחירי הדירות, הוא אומר.

מחירי הדיור בירושלים יקרים יחסית, טוען ח"כ פרוש, "ומנתוני ענף הבניה עולה כי ההתייקרות נוסקת בכל חודש, בגלל היקף התחלות בנייה נמוך", לדבריו, הגדלת המענקים לדיור, שאישרה הממשלה לתקופה מוגבלת, אינה נותנת מענה לצרכים ותנופה להמשך הבניה, רק ביטול ההקפאה של משרד האוצר לגבי חוק ירושלים שהעברתי לפני יותר משנתיים שהיתה אמורה לתת מענקים מוגדלים לרוכשי הדירות בירושלים, תמשוך יותר זוגות צעירים ותיצור מוטיווציה לתנופת בנייה גדולה יותר".

עוד אמר הרב פרוש, לאור הגידול המרשים באוכלוסיית הישובים החרדיים- ביתר עילית 7,5% -מודיעין עילית 11% - כוכב יעקב 13,1%- אלעד 16,4%, - יהיה צורך לתכנן בניה מאסיבית חדשה ולאתר קרקעות זמינות להמשך הבניה בישובים אלו. בנוסף יש צורך לתקן את תמ"א 35, שעד כה התעלמה מהצרכים של הציבור החרדי, כדי לאפשר לאתר אתרים נוספים לישובים חרדיים חדשים.
