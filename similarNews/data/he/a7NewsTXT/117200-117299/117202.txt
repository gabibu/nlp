

הוולסטריט ג'ורנל פרסם אתמול כי מימצאים דרמטיים עלו ממחקר שנערך באפריקה ולפיהם מילת גברים מונעת באופן משמעותי את התפשטות מחלת האיידס. מהמחקר עולה כי אצל גברים נימולים פוחתת האפשרות להידבקות באיידס ב 70% .

התקווה היא כי ניתן יהיה להעזר במימצאים אלה כדי לעצור את התפשטות המחלה שחיסון יעיל נגדה טרם נמצא וכ 5 מיליון בני אדם מתו ממנה בשנת 04.

במחקר השתתפו למעלה מ 3 אלפים גברים לא נשאים בגילאים 18-24 והוא בוצע על ידי קבוצת חוקרים מצרפת ודרום אפריקה. העתון מציין כי בחודש פברואר הופסק הניסוי, 9 חודשים לפני מועד סיום המחקר. הועדה המפקחת ביקשה להפסיק את הניסוי וזאת משום שלטענתם אין זה מוסרי להמשיך בו מבלי להציע גם לקבוצת הביקורת, אלו שאינם נימולים, את האמצעי המונע הידבקות.

מימצאי המחקר עדיין לא פורסמו באופן רשמי אך החוקר הצרפתי ברטרן אוברט, העומד בראש צוות המחקר, יציג את מימצאיו בסוף החודש בפני באי ועידה עולמית למאבק באיידס שתתכנס בברזיל.

הוולסטריט ג'ורנל מציין עוד כי למרות המימצאים הברורים והחד משמעיים סירב הירחון הרפואי הבריטי לנצט לפרסם את דבר המחקר ומימצאיו וגם סירב לנמק.
