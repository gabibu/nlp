

עשרות מאגרי מידע וסקרים שנרכשו על ידי מכון הייצוא עומדים החל מימים אלה לרשותם של היצואנים בישראל, לפיתוח וביסוס פעילותם העסקית.

מכון היצוא מסוגל לספק כיום מידע חדש על חצי מיליון מפיצים, ספקים ויצרנים וכן לאפשר גישה לכ- 1,000 מחקרי שוק ענפיים במדינות השונות. כך קובע יחיאל אסיה, מנכ"ל מכון היצוא.

אסיה הוסיף, כי מכון היצוא מרחיב את שירותיו ליצואנים. במסגרת זאת, רכש המכון מאגר חדש לתחום מוצרי צריכה GMID-
(Global Market Information Database). המאגר שייך לחברת יורומוניטור המובילה במחקרי צריכה בעולם.

אסיה ציין, כי המאגר מאפשר גישה למאות מחקרי שוק ב- 33 תחומי מוצרים, ב- 205 מדינות בעולם. המאגר כולל גם מידע כלכלי ודמוגרפי והתנהגות צרכנים בכל אותן המדינות.

אסיה הוסיף, כי המאגר מכסה את התחומים הבאים: מזון ומשקאות, 'עשה זאת בעצמך', קוסמטיקה וטואלטיקה, אופטיקה, טקסטיל, ציוד משרדי, צעצועים, אריזה ועוד.

מנכ"ל מכון היצוא הוסיף שבאמצעות מאגר זה, יוכל יצואן החבר במכון היצוא להגיע למידע ולנתונים על חברות מובילות בתחומים שונים כולל נתחי שוק השוואתיים ומידע על מותגים.

אסיה ציין, כי לאחרונה רכש מכון היצוא גם מאגרי מידע חדשים בתחום מוצרי ההייטק אשר השימוש בהם מאפשר גישה קלה יותר לשוקי היעד. בין המאגרים החדשים ניתן למנות את מאגר אנלסיס (ANALASIS) המאפשר גישה לעשרות אלפי ספקי ציוד ושירותים בתחום התקשורת במדינות השונות בעולם. מאגר נוסף שרכש מכון היצוא נקרא אי.טי.יורופ (ITEUROPA) המכיל 4,000 מפיצים, וורים ואינטגרטורים בכל אירופה, המאפשר מידע רחב על כל חברה וחברה. המאגר מיועד לחברות תוכנה וטכנולוגית המידע.

יצויין כי מכון היצוא גם רכש מאגר סוכנים, מפיצים ויצרנים של חברת קומפס (KOMPASS) למזרח ומרכז אירופה. המאגר מכיל כתובות ושמות של עשרות אלפי חברות במדינות אלה.

כתוצאה מכך מעריך אסיה, כי מכון היצוא יטפל במחצית הראשונה של 2005 בכ- 1,750 בקשות מידע של יצואנים   מהווה גידול של 30% לעומת התקופה המקבילה אשתקד.
(ש)
