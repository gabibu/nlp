

ראשי הבנקים הגדולים יערכו ביום שני הבא פגישת עבודה ראשונה עם הנגיד החדש, סטנלי פישר. הפגישה תעסוק ביישום החקיקה המתוכננת בעקבות המלצת ועדת בכר.

הפגישה בין ראשי הבנקים הגדולים לנגיד בנק ישראל החדש, הפרופסור סטנלי פישר, שנכנס היום (א') לתפקידו, תיערך במסגרת איגוד הבנקים, שפנה לאחרונה לפישר וביקש ממנו פגישה דחופה לפני יישום החקיקה המתוכננת בעקבות המלצות צוות בכר.

זוהי הפגישה הפורמלית הראשונה בין ראשי מערכת הבנקאות לנגיד החדש, ובמהלכה צפויים הבנקאים לשטוח את טענותיהם הרבות כלפי ההמלצות במתכונתם הנוכחית, ולבקש מפישר לפעול למען מיתון ההמלצות.
