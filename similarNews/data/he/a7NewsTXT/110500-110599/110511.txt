

מפכ"ל המשטרה משה קראדי הורה למפקדי המחוזות לגבש תכנית מיוחדת בעקבות גל מעשי האלימות במועדונים. "למרות הפעילות הרחבה שמבצעת המשטרה אנו עדים להתגברות התופעה", אמר.

בחודשים האחרונים מקיימת משטרת ישראל פעילות רחבה סביב המועדונים בסופי השבוע. בעקבותהדקירות שאירעו בסוף השבוע האחרוןוהתגברות האירועים האלימים הנחה המפכ"ל להיערך לפעילות הרתעתית ואכיפתית מיוחדת סביב מוקדי הבילוי מעבר לפעילות שבוצעה עד כה.

קראדי עצמו אומר כי האלימות היא נגע רע שיש לעקור מהשורש. "למרות הפעילות הרחבה שמבצעת המשטרה אנו עדים להתגברות התופעה. רק שיתוף פעולה של כלל הרשויות יסייע לצמצום התופעה" אומר המפכ"ל.
