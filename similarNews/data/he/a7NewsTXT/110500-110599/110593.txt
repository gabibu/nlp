

הרב הראשי לישראל, הראשון לציון הרב שלמה עמאר יפסוק היום האם ניתן, על פי ההלכה, לאכול מבשרן של חיות ממשפחת הצבאי: אנטילופות, ראמים ויחמורים.



בשר הבהמה הכשר בארץ הוא בעיקר של פרות וכבשים, יותר מכך לא זוכים שומרי הכשרות לטעום מכיון שלא מצויות כל כך בארץ בהמות כשרות נוספות, ואם ישנן אזי קשה לזהות אותם.

הרעיון לייבא לארץ בשר אנטילופות הוא של אלי פרץ, איש עסקים שומר מצוות תושב אשדוד. פרץ גילה כי החיות האלה, ששטח מחייתן הוא במדבריות אפריקה, הן כשרות למאכל לפי כל תנאי הכשרות שמכתיבה התורה. כל שנותר הוא לקבל פסיקה שתכשיר באופן רשמי את אכילת הצבאים.

שומרי הכשרות בארץ אינם נהנים ממגוון רחב מדי של סוגי בשרים, אומר פרץ. כיוון שכך החליט לייבא את בשרן של האנטילופות לארץ, לשם כך הביא פרץ בפני הרב הראשי לישראל את הבשר, הרב עמאר יבדוק את הבשר לפי כל תנאי ההלכה ואולי יתן את הכשר הרבנות שיביא לרשיון לייבא את הבשר לארץ.
