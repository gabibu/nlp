

צה"ל ממתין לאישור הפרקליט הצבאי הראשי לתכנית להקמת גדר הפרדה בתוך חברון. גורמים צבאיים מסרו כי צה"ל הגיש תכנית להקמת גדר שתפריד בין "כ 500 יהודי חברון לבין 162 אלף ערביי חברון".

כתבתנו רותי אברהם מוסרת כי על פי הדיווח בחדשות "שער לנדל"ן" מטרת הגדר תהיה מניעת חיכוכים בין ערבים ליהודים בחברון ויצירת תנאים בהם הערבים יוכלו לנהל חיים נורמליים.

הגורמים הצבאיים ציינו עם זאת כי התכנית אינה נותנת פתרונות עבור כ-30 אלף ערבים שבתיהם נמצאים בתוך "החלק היהודי" של גדר ההפרדה. הם מוסיפים עוד כי ייתכן שהפרקליט יפסול את כל התכנית מחשש ל"הפרת החוק הבינלאומי" בהשתת הגבלות על האוכלוסיה הפלשתינית.

שער לנדל"ן מציין כי רבים מיהודי חברון מתגוררים בבתיהם של יהודים אשר גורשו בזמן "הפגנות" הערבים בשנים 1929 ו 1936. "מרביתם נמנים על הימין הקיצוני והם מתעמתים לעיתים קרובות עם הפלשתינים. ראש עירית חברון דרש את גירושם המיידי של המתנחלים מהעיר".

עוד נכתב בכתבה כי סלע המחלוקת העיקרי בחברון הוא האתר המקודש לנוצרים ולמוסלמים (ההשמטה במקור, INN), "הקבר שבו נקברו לפי המסורת אברהם התנ"כי, יצחק ויעקב ושלש מנשותיהם", לשון הכתבה.
