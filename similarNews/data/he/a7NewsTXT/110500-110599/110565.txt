

סמ"ר דן טלסניקוב לוחם סיירת הצנחנים, מניר גלים שנהרג בפעולת איתור מבוקשים בכפר סיידא ליד טול כרם הובא למנוחות.

סמל ראשון דן טלסניקוב, בן 21 ממושב ניר גלים, הובא למנוחות בחלקה הצבאית במושבו. דן טלסניקוב נהרג לפנות בוקר בכפר סיידא, סמוך לטול-כרם, במהלך חילופי אש עם מחבלים מבוקשים.

כוח צה"ל שעסק בנסיון ללכידת מחבלים מבוקשים כיתר מבנה בכפר סיידא הסמוך לטול כרם נתקל במחבל מבוקש שהתבצר במבנה ופתח באש לעברם. במהלך הקרב נפל סמל ראשון דן טלסניקוב, לוחם סיירת הצנחנים.

הלוחמים המשיכו בקרב ובמהלכו חיסלו את אחד המחבלים, איש הג'יהאד האיסלאמי רפיק עאבד ראנם.

בתום הקרב ממשיך הכוח לסרוק את האזור בנסיון ללכוד את שאר המחבלים שבחולייה.

נזכיר כי אך לפני שבועות אחדים נמסרה גיזרת טול כרם לשליטת הרש"פ. כעת נראה שהאזור שם מתלהט. נזכיר כי אתמול לכדו חיילינו מחבל שתכנן לצאת לביצוע פיגוע התאבדות. המחבל בן ה-19 תושב טול כרם, גם הוא מחבל בג'יהאד האיסלאמי, כבר הספיק לצלם את עצמו בקלטת לקיחת אחריות.

בתום חקירתו הראשונית של המחבל הוברר כי הוא היה שייך לחוליית הטרור שביצעה את פיגוע הטרור במועדון הסטייג' התל אביבי. המחבל הועבר להמשך חקירה בידי אנשי שירות הבטחון הכללי.

כל אלה מתרחשים שבועות אחדים לאחר שנמסרה העיר טול כרם וסביבותיה לידי הנהגת הרשות הפלשתינית.
(ש)
