

הרמטכ"ל רמז אמש על יחסו לאותם שהביאו לפרישתו, השוהים בקריה בתל אביב. "כששאלו אותי למה אני מסתובב עם נעליים גבוהות בקריה עניתי שזה בגלל הנחשים שם" אמר בפני וותיקי הצנחנים שערכו לכבודו ערב הוקרה.


בכינוס הוקרה שערכו לכבודו ותיקי חטיבת הצנחנים על הדשא בבית הצנחן רמז הרמטכ"ל, רב אלוף משה יעלון, בלשון מבודחת משהו על יחסו למי שהביא לפרישתו מצה"ל.

"עד שלב מסויים אתה מחפש את האוייב לפניך, במאה ושמונים המעלות שלפניך, אתה חש בטוח מאלה שמאחוריך. משלב מסויים הבנתי שצריך לחפש את האויב גם מאחור, שלוש מאות ושישים מעלות. כששאלו אותי למה אני מסתובב עם נעליים גבוהות בקריה עניתי שזה בגלל הנחשים שם".

את הדברים, בחר לומר יעלון בקרב חבריו לנשק, לוחמים שהלכו עמו בתחנות שירותו הצבאי השונות, וותיקי הצנחנים שקיימו את ערב ההוקרה והפרידה מיעלון מתוך הערכה לפועלו.
(ש)
