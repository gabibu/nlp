

מפכ"ל המשטרה, משה קראדי, הורה למפקדי המחוזות לגבש תכנית מיוחדת בעקבות גל מעשי האלימות במועדונים. בהודעת דובר המשטרה נמסר כי בחודשים האחרונים המשטרה מקיימת פעילות רחבה סביב המועדונים בסופי שבוע ."עם זאת, עקב הדקירות והתגברות האירועים האלימים הנחה המפכ"ל להיערך לפעילות הרתעתית ואכיפתית מיוחדת סביב מוקדי הבילוי מעבר לפעילות שבוצעה עד כה".

קראדי עצמו אומר כי האלימות היא נגע רע שיש לעקור מהשורש. "למרות הפעילות הרחבה שמבצעת המשטרה אנו עדים להתגברות התופעה. רק שיתוף פעולה של כלל הרשויות יסייע לצמצום התופעה", אומר המפכ"ל.
