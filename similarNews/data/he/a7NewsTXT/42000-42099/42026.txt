

בימים אלה פונה תנועת "נשים בירוק" לחבריה בדיוור ישיר, ומבקשת מהם לבחור במפלגות שייאבקו "בכל הכח נגד הקמת מדינה פלשתינאית מערבה לירדן וידרשו את ביטולם המיידי של הסכמי אוסלו הנפשעים". במכתב לחברי התנועה נמסר כי נאספו עד כה כ- 350,000 חתימות על עצומה נגד הקמת מדינה פלשתינאית.

תנועת 'נשים בירוק' מתכוונת לחזור לכבישים, ובימי ראשון עד לבחירות, תחודש מסורת ה"שיירות" של התנועה: רכבים של פעילים ואוהדים, בשיתוף תנועת "שנית גמלא לא תיפול", יסעו בשיירות ברחבי ירושלים ובגוש דן. בין השלטים: "מצנע ושרון נותנים להם מדינה   אל תתנו להם מנדט" ברקע תמונת מבצעי הלינץ' ברמאללה וידיהם המגואלות בדם.

את הידיעה העבירה הכתבת לענייני תקשורת, חני לוז.

