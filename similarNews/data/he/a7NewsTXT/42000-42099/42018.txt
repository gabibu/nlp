

ארגון שוהדא אל אקצא של הפתח' בראשות ערפאת קיבל עליו את אשמת הרצח בפיגוע, כך על פי כרוז רשמי של גדודי חללי אל אקצא, שהופץ בכלי התקשורת.

בהודעה נאמר כי שני המחבלים הם תושבי שכם. גדודי חללי אל-אקצא אף נקבו בשמותיהם של שני המחבלים, שאותם הם כינו "שאהידים": בוראק חאלאפה וסאמר אלורי, תושבי העיר שכם.

הכרוז השתבח בכך שבפיגוע ההתאבדות הכפול נרצחו אנשים במספר הגדול ביותר. הוא כינה את הנרצחים "כובשים ציוניים באדמת פלשתין", והבטיח להמשיך בפיגועי ההתאבדות.

אך הבוקר הכחישו בכירי הפתח' ביש"ע, קשר בין ארגונם לבין הפיגוע הרצחני שהיה אתמול בתחנה המרכזית הישנה בתל-אביב.
