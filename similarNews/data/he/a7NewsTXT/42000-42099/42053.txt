

אתמול בשעת ערב נכנסה עמותת "עטרת כהנים" לבניין חדש אותו רכשה. המבנה קרוי "בית ברוך" על שמו של ברוך לרנר הי"ד, שנרצח לפני כתשעה חודשים בפיגוע בקפה מומנט.

אתמול בשעת ערב נכנסה עמותת "עטרת כהנים" לבניין חדש אותו רכשה. המבנה קרוי "בית ברוך" על שמו של ברוך לרנר הי"ד, שנרצח לפני כתשעה חודשים בפיגוע בקפה מומנט. לרנר ז"ל היה אחד המאבטחים בעיר העתיקה בירושלים.

ברוך לרנר הי"ד למד תוך כדי עבודת האבטחה באוניברסיטה מדעי המדינה ולימודי ארץ ישראל. בתקופה שקדמה לפיגוע בו נרצח עסק בכתבה רחבת היקף שנושאה" 'מחבלים מתאבדים הנשלחים ע"י ארגוני טרור'.

במבנה יתגוררו שלוש משפחות שיתווספו לישוב היהודי המתחדש ברבעים המכונים "מוסלמי" ו"נוצרי".

הישוב היהודי בעיר העתיקה כולל כיום כשמונה מאות נפש (תלמידים ומשפחות).

יצוין כי האזורים המוגדרים כיון כמוסלמי ונוצרי היוו בעבר מרכז יהודי תוסס, בו התגוררו אלפי יהודים עד הפרעות שהיכו בקהילה בשנים 1920 ו-1936. יצוין כי בשנת 1830 התגוררו בעיר העתיקה כ-19.000 יהודים, זאת בטרם חולקה העיר לרבעים. עד שנת 48' עלה בידי תושביו ביהודיים של הרובע היהודי לעמוד בפני הפרעות, אולם באותה שנה נפל בידי הירדניים וחרב. עמותת 'עטרת כהנים' מצינת כי הרובע שהוגדר לאחר מלחמת ששת הימים כ'יהודי' כולל 13% בלבד משטחה של העיר העתיקה.

דניאל לוריא, מנהל מחלקת ההסברה של 'עטרת כהנים' אומר כי במעשי הקניין של מבנים בחלקי העיר העתיקה השונים נקבע כי "ירושלים לא תחולק שוב. זו זכותינו הטבעית לגור בכל מקום בעיר העתיקה ובייחוד כאן, בקרבת מקום להר הבית. אנו רוצים להגשים את חלום הדורות, את נבואות הנביאים וההבטחות לשיבת יהודים למקום הזה. שאיפתינו היא פשוט לחיות כאן בשלום, כולל עם שכנינו הערבים".

לוריא הוסיף בדבריו ואמר כי הדרך לשלום צודק ואמיתי חייב לעבור רק בחזרת העם היהודי לשורשיו. חזרה זו לשורשי העם צריכה להיעשות "כפי שעשו החלוצים במשך הדורות".

מתי הכהן דן, האיש שמאחורי המבצע אומר כי "משך דורות הרגישו היהודים קשר נפשי עמוק לעיר העתיקה ולכל האזור הזה. הסמוך להר הבית, כעת אנחנו פשוט חוזרים הביתה". עוד הוסיף דן ואמר כי "הכניסה ל'בית ברוך' היא התשובה היחידה לשנאה ולטרור הערבי המופנים כלפינו".
