

חברת חוצה ישראל תעמוד בפני בעיה קשה בזיהוי החייבים בתשלום אגרת המעבר בכביש, משום שמרבית המוניות מופעלות בידי נהגי משנה ולא בידי הבעלים הישירים של המונית, כך מסר אברהם פריד, יו"ר ארגון בעלי המוניות בישראל.

חיוב על פי לוחית זיהוי של המונית תביא את החשבון לתשלום לכתובת לא נכונה. בעל המונית אשר השכיר את המונית עלול לעמוד בפני דרישות כספיות על הוצאות שנעשו שלא בידיעתו ולא בשליטתו.

ארגון בעלי המוניות עומד להכנס למו"מ עם חברת דרך ארץ, מפעילת הכביש ולהציע תשלום חד פעמי שנתי קבוע וסביר למוניות שמשתמשות בכביש האגרה באופן קבוע, ולפטור מתשלום - עד שיימצא הסדר סביר, למוניות שמשתמשות בכביש באופן אקראי.


