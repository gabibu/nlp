

בבית שאן ילכו מחר ילדי הגן לגנים. זאת בניגוד להחלטה קודמת להשביתם, בגלל העדר מאבטחים.
הפתרון נמצא כאשר הסוכנות היהודית נענתה לפנייתו של יו"ר ועדת החינוך והתרבות ח"כ זבולון אורלב להשתתף במימון המאבטחים.

במהלך ביקורו של ח"כ אורלב בבית שאן בסוף השבוע שעבר נודע לו כי תקציב אבטחת גני הילדים, שניתן לאחר הפיגוע בבית שאן, נגמר, וכי מיום ראשון לא יהיו יותר מאבטחים בגני הילדים. כתוצאה מכך, נודע לח"כ אורלב, החליטו ההורים על השבתת גני הילדים בעיר.

ראש העירייה פיני קבלו פנה אל ח"כ אורלב וביקש את התערבותו להשגת תקציב להמשך אבטחת גני הילדים.ח"כ אורלב התרשם כי האבטחה נחוצה לביטחונם של הילדים, ותורמת גם להרגשת ביטחון להוריהם, והוא פנה לסלי מרידור, יו"ר הנהלת הסוכנות היהודית, לבוא לעזרת תושבי בית שאן, וזה נענה מיד.

ח"כ אורלב שיבח את ההיענות המהירה של הסוכנות היהודית.
