

השר אפי איתם קרא לרה"מ שרון לממש את הרוב הקיים בממשלה ולגרש את ערפאת עוד הלילה. "ערפאת הוא המנוע והמניע של הטרור. לטרור יש ראש, והאמצעי היחיד להרתיע משטרים טרוריסטים ודיקטטורים היא הידיעה שהם ישלמו על כך בשלטונם" דברי השר.

זמן קצר לאחר היוודע דבר הפיגוע אמר ראש הממשלה: "מטרתנו היא להפסיק את הטרור והאלימות ולהשיג שלווה ורוגע. רק אז, לאחר הפסקת הטרור נוכל להשיג שלום. כל יוזמותינו עד עכשיו נכשלו בגלל יוזמות הפיגועים של הפלשתינים". את הדברים אמר ראש הממשלה בנאום בפני 3000 סטודנטים יהודיים מרחבי העולם, שהתכנסו לכינוס שנתי של מיזם "תגלית" בבנייני האומה בירושלים.

יו"ר המפד"ל השר אפי איתם קרא אמש לראש הממשלה שרון לממש את הרוב הקיים בממשלה ולגרש את ערפאת עוד הלילה. "ערפאת הוא המנוע והמניע של הטרור. לטרור יש ראש, והאמצעי היחיד להרתיע משטרים טרוריסטים ודיקטטורים היא הידיעה שהם ישלמו על כך בשלטונם", אמר איתם.
שר החוץ הבריטי ג'ק סטרו גינה הערב את הפיגוע הכפול בתל אביב. "אני מגנה בתוקף את מעשה האלימות המחריד הזה. אין הוא משרת כל מטרה. אני שולח את תנחומיי למשפחותיהם ולידידיהם של הקורבנות, ואיחולי החלמה לנפגעים", אמר סטרו.

המתאם המיוחד של האו"ם ל"תהליך השלום" במזה"ת טריה רוד-לארסן, "גינה" את הפיגוע הכפול בתל אביב בגינוי נחרץ. לדבריו, "האלימות אינה יכולה להביא לפתרון הסכסוך הישראלי-פלשתיני., הנמשך עשרות שנים, והוא קרא לכל הפלשתינים "להמשיך במדיניות של אי-אלימות", כפי שהיא מגולמת בניסיון הבינלאומי לשים קץ למשבר באמצעות פעולות "הרביעיה" ו"מפת השלום" ולהשיג שלום צודק וכולל".

לארסן גם קרא לישראל "לפעול באיפוק" בתגובתה לפיגוע "הקטלני והנורא הזה",

מתוך התחשבות בהריגתם הטראגית של אזרחים, הגורמת להרס חיים "בשני הצדדים". היום נמסר כי גרטה דויזנברג, אשתו של וים דויזנברג, נשיא הבנק האירופי, תגיע בימים הקרובים לישראל כדי לתמוך בערפאת. דויזנברג, שתלתה, כזכור, דגל פלשתיני על ביתה באמסטרדם, תבקר במשך שבוע בשטחי יש"ע ותסעד יחד עם רב המרצחים ערפאת.
