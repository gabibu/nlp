

ראש הממשלה אריאל שרון כינס הלילה את צוות השרים המצומצם כדי לדון באפשרויות התגובה לפיגוע. בדיון השתתפו שר הביטחון, שאול מופז, שר החוץ, בנימין נתניהו ושר האוצר, סילבן שלום. בתום הדיון הוחלט לאשר מספר פעולות צבאיות, שחלקן בוצעו כבר במהלך הלילה.

כמו כן החליט הצוות למנוע את כינוס המועצה המרכזית של אש"ף, האמור להתקיים ביום חמישי ברמאללה, כדי לאשור החוקה הפלסטינית.

עוד הוחלט למנוע את יציאתם של בכירים פלסטינים לוועידה בלונדון באמצע חודש ינואר, בה תכננו הפלסטינים להציג את החוקה הפלסטינית החדשה ואת כוונתם למנות ראש ממשלה מוסכם על ערפאת.

במהלך הדיון הטילו השרים את האחריות על הפיגוע על יאסר ערפאת.

