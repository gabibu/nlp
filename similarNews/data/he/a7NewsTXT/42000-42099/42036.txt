

שר החוץ של מצרים, אחמד מאהר, אמר אמש כי הפיגוע הכפול בתל אביב הוא תוצאה של מעשי התגרות של ישראל, אם כי גינה פגיעה באזרחים. "מה שהתרחש משקף מה שאנו אומרים כל העת: שמעשיה של ישראל גורמים תסכול וייאוש ומובילים למעשים מסוג זה", ציין.

"על הישראלים להבין, שהמשך מעשיהם מסייע להמשך האלימות", אמר עוד מאהר, לאחר פגישה עם מנהיג מרצ יוסי שריד ועם שר המשפטים לשעבר יוסי ביילין.

עם זאת, הדגיש מאהר כי מצרים מגנה פגיעה באזרחים, "גם פלשתינים - מקרה שכיח יותר, וגם ישראלים".


