

ראש חטיבת המחקר באמ"ן, תת-אלוף יוסי קופרווסר, אומר שהפיגוע אמש בתל אביב בוצע על-ידי התארגנות של גדודי "חללי אל אקצא" של הפתח'-תנזים משכם. התארגנות זו אחראית גם לפיגועים בקיבוץ מצר, בבית שאן, ובקניון בכפר סבא. תת-אלוף קופרוואסר דיבר בוועדת החוץ והבטחון של הכנסת.

לדבריו, כל עוד ערפאת עומד בראש הפאתח' יש קושי לשנות את תודעת הטרור בקרב הציבור הפלשתיני. הוא ציין כי הניסיון של הפלשתינים להציג טיוטת חוקה חדשה היא "מחשבת רמיה" משום שראש הממשלה שם יהיה כפוף לנשיא - דהיינו ערפאת, ואף ימונה על-ידו.
