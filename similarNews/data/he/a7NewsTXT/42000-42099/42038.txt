

מזכ"ל הליגה הערבית, עמרו מוסא, הודיע, בתום פגישה עם ראש ממשלת טורקיה, עבדאללה גול, כי אנקרה עשויה להצטרף לארגון במעמד של משקיפה.

"דנו באפשרות שטורקיה תצטרף לליגה הערבית במעמד של משקיפה", ציין מוסא במסיבת עיתונאים משותפת עם גול, בתום פגישה בין שני האישים, שהתמקדה בעיקר במשבר העיראקי, כך מדווחת סוכנות עתי"ם.

"נעלה את הנושא לדיון בכינוס הבא של שרי החוץ הערביים", אמר מוסא והדגיש כי ביקורו של גול הוא הראשון של ראש ממשלה טורקי בליגה הערבית.
"נעלה את הנושא לדיון בכינוס הבא של שרי החוץ הערביים"
- עמרו מוסא
גול מצידו אמר, כי ממשלת טורקיה החליטה לפתח את קשריה עם מדינות ערב, והוסיף כי לעם הטורקי ולאומה הערבית קשרי ידידות ואחווה.
