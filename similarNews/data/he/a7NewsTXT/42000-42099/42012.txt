

חיילינו פעלו אור ליום שני במרחב תל סולטאן, מערבית לרפיח שבדרום רצועת עזה. הכוח עצר את חסן אבו ערמנה והרס את ביתו של מחבל הג'יהאד האיסלאמי. ערמנה עומד, לדברי דו"צ, מאחורי הפיגוע בציר כיסופים ביום שישי ה-20.12.02, בו נרצח רב היישוב נצר חזני. כמו כן אחראי המחבל לירי ולהנחת מטענים בדרום רצועת עזה. הכוח עצר גם שבעה דרושים לחקירת כוחות הבטחון.

במהלך הפעילות נפתחה אש לעבר הכוח, שהשיב אש לעבר מקורות הירי. עם סיום הפעילות, יצא כוח צה"ל ממרחב תל סולטאן.

מדובר צה"ל הדגישו בפני כתב עתי"ם, כי פעולה זאת היא חלק מהלחימה המתמשכת בטרור וכי צה"ל ימשיך וינקוט בכל האמצעים החוקיים העומדים לרשותו על מנת לפגוע במחבלים, שולחיהם והגורמים המסייעים להם ושותפים עימם.
