

ועד העובדים בקריה למחקר גרעיני בדימונה הודיע אתמול על עיצומים שייכנסו לתוקף החל מהיום.

יו"ר ועד העובדים, שלום שמלה, אמר כי ההחלטה על העיצומים התקבלה בעקבות הודעות שקיבלו העובדים מההנהלה,ובהם נאמר שלא יקויימו עמם ההסכמים בגלל נסיבות כלכליות.

"ההנהלה מפרה הסכמים ללא שיתוף ועד העובדים, ולכן החלטנו לפתוח בעיצומים עד שיקויימו ההסכמים הכתובים עמנו, ככתבם וכלשונם", אמר יו"ר הוועד.

דובר הקריה למחקר גרעיני מסר בתגובה כי "ארגון העובדים קיים אספת הסברה בשל השגותיו בנושא קידום עובדים. הנושא הזה מטופל אצלנו בהתאם לכללי העבודה המקובלים".
