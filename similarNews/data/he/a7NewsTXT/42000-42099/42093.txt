

בעקבות המצב החמור בונצואלה, תלמידי בתיה"ס היהודיים ממשיכים ללמוד באמצעות האינטרנט.

מזה כשבועיים מושבתת מדינת ונצואלה בשל המצב הפוליטי והכלכלי החמור השורר במדינה ובתוך כך מושבתים גם בתי-הספר היהודיים.

אזרחי ונצואלה כמעט שאינם יוצאים מבתיהם. שליחי המחלקה לחינוך של הסוכנות היהודית בונצואלה מצאו פתרון להמשך קיום הלימודים באמצעות האינטרנט.

ששה מורים מישראל, המלמדים בונצואלה ממשיכים ללמד שיעורים ביהדות, עברית וישראל באמצעות אתר האינטרנט של המחלקה לחינוך בסוכנות בשפה הספרדית.

בונצואלה חיים כ-18,000 יהודים.
כ-90% מילדי היהודים (כ-1700) לומדים בבתי-ספר יהודיים.
נוסף לשלושה זוגות של מורים מישראל, פועלים במקום גם שליח קהילתי וכן שתי בנות שירות לאומי מישראל.
