

אתר YNET פרסם היום כי בית המשפט העליון הוציא אתמול צו מניעה זמני האוסר על תחנות הרדיו הצבאיות גל"צ וגלגל"צ לשדר יצירות מוזיקליות ישראליות ולועזיות המוגנות על-פי חוק היוצרים ורשומות באקו"ם. משמעות ההחלטה: התחנה מנועה כמעט לחלוטין משידורה של מוזיקה ישראלית ולועזית.החלטת בית המשפט, תיכנס לתוקפה החל מיום ראשון הבא (12.1).

ב-YNET מוסיפים כי פסק הדין, גם אם זמני, מסמן הצלחה של אקו"ם, שנלחם מזה זמן רב בכל הנוגע לזכויות היוצרים בישראל וקבלת התמלוגים הראויים מהתחנה הצבאית. עם זאת, קבלת הערעור תקטין את מספר הפלטפורמות הקיימות להשמעת היצירות ובכך עלולה להקטין את חשיפתן ובסופו של דבר לפגוע ביוצרים.

במסדרונות גל"צ ניכר הבוקר בלבול, ועד לקבלת החלטה רשמית כיצד לפעול, מסרבים בתחנה להוציא תגובה רשמית. ההחלטה תתקבל לאחר ישיבת חירום שאמורה להתקיים מחר בין הנהלת התחנה לנציגי משרד הביטחון.


