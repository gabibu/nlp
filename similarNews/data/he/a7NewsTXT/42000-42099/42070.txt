

בעקבות החלטת הממשלה שלא לאפשר לנציגי הרשות הפלשתינית לצאת ללונדון לכינוס שיעסוק במה שמכונה הרפורמות בהנהגת הרש"פ, התקשר שר החוץ הבריטי, ג'ק סטרו, לשר החוץ בנימין נתניהו וביקש ממנו שישראל תשקול שוב את החלטתה בדבר מניעת יציאת המשלחת הפלסטינית המדוברת.

בשיחתם השיב נתניהו לעמיתו הבריטי וקבע כי יש לאמץ את נקודת המוצא שקבע הנשיא האמריקאי ג'ורג' בוש, באומרו, שאלה המעורבים בטרור אינם יכולים להיות חלק משום תהליך.

נתניהו תקף את המדיניות הבריטית ואמר כי "אתם בבריטניה יוצרים אפקט הפוך. יש באזורינו מנהיגות טרוריסטית".

סטרו השיב: "ישראל היא שיוצרת אפקט הפוך, שבמקום להתרכז בטרור, היא פוגעת בשליחים שמתנגדים לו".

על כך השיב נתניהו: "ערפאת מלמד את אנשיו וילדיו להיות שאהידים מתאבדים. ערפאת אינו מונע זאת, אלא, שולח ללונדון בובות בכסות של רפורמות. את הרפורמות ערפאת צריך לעשות כאן ולא שם, החל בהפסקת ההסתה, ההצתה, וכלי בשליחת המתאבדים. השינוי צריך להיעשות כאן ולא בתרגילי יחצנות", השיב.

נתניהו הדגיש כי החלטת הממשלה אינה מכוונת לעבר בריטניה, אלא מדובר בצעדים מינימאליים מתבקשים. "אי אפשר להמשיך בעסקים כרגיל אחרי טבח נורא כזה כזה", דברי השר.
