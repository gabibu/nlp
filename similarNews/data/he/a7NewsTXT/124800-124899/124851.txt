

שמעון ראם תושב חיפה, וחבריו לתנועת "שחר כתום", יערכו כנס יסוד ביום חמישי הקרוב במרכז שפירא. בראיון לאריאל כהנא בערוץ 7 אומר ראם כי יש לעבור מדיבורים על עשיה, לעשיה.

"הפסדנו את גוש קטיף ואת השומרון ובסוף נפסיד גם את חיפה לעם ישראל כי אנחנו נותנים למדינת כל אזרחיה לנצח ולא התחברנו באמת לרוב רובו של הציבור בארץ. בנינו מערכת מפוארת של חינוך ממלכתי דתי אבל היא לאט לאט התפזרה והפכה להיות חרדים ב'. אם לא נמצא דרך להתחבר מחדש לציבור הזה נפסיד כי הוא הרוב ולא יעזור לנו אם נחנך טוב את ילדינו. התחברות אמיתית היא ללמוד בבית ספר אחד ללכת לתנועת נוער ביחד, ואז נשפיע עליהם ולא הם עלינו", כך אומר היום שמעון ראם, אשר יערוך יחד עם חבריו את כנס יסוד תנועת "שחר כתום" ביום חמישי הקרוב.

ראם מציין כי הוא 'יהודי מהשורה' הכואב יחד עם חבריו גם הם 'אנשים פשוטים מהשורה ולא מנהיגים', את התחושה כי הולכים להפסיד את מדינת ישראל 'ולא נפל לנו האסימון'. "צריכה לקום הנהגה חדשה של צעירים חדשים שתתחיל בדרך חדשה. למשל, 'אנחנו מתנגדים לנהייה והנהירה שלא ללכת לצבא. זה בור שכורים לנו המתנגדים שלנו ואנחנו הולכים להפסיד אותו כי הם מבינים שאנחנו נהיה הרוב בעוד 10 שנים בצבא'. המגע בין הציבור הציוני דתי לבין הציבור החילוני לא התנפץ כי 'לא היה לנו מגע עם העולם החילוני'. אנחנו הסתגרנו בתוכנו יותר ויותר הקמנו נוער מפואר ופספסנו את העיקר. הסתגרנו ולא כבשנו לא בתחום הכלכלה ולא בתחום במשפט, עזבנו הכל.

זוהי 'בושה וחרפה' שמנגנים לנו שבחורי ישיבות ההסדר אינם יכולים לראות בחורות כי זה 'מסיח את דעתם זה מקלקל אותם'. מה לכל הרוחות 18 שנים חינכו אותם? במקום שניתן דוגמא הפוכה לחיילים איך נותנים כבוד לחיילת איך נותנים לכבוד לאשה, אנחנו מתנתקים ומסתגרים עוד יותר. אנחנו מסתגרים לנו בקונכיות שלנו ומשלמים את המחיר. כל מה שעשינו היה מפואר אבל רק לקבוצה קטנה, לא פרצנו החוצה ושילמנו מחיר בגוש קטיף. אני בא ומציע דרך אחרת ממה שמצפים מאיתנו. אני אומר שאנחנו צריכים להפסיק לפחד. התורה שבנו וערכינו מספיק חזקים כדי לנצח גם אם נתחבר לאחרים ונקרין להם.

"מי שהפנה עורף לציבור הציוני דתי הוא לא הצבא אלא ההנהגה הפוליטית גם זו הנמצאת בצמרת הצבא, הציונות הדתית צריכה להגיע להנהגת הצבא 'לא הגענו לכך כי בכוח מונעים זאת מאיתנו", אמר.

ראם אינו חושש מפיצול בציונות הדתית ומקריסתה כתוצאה מהדרך החדשה. "היא כבר קרסה, עכשיו היא צריכה לעלות על דרך חדשה. צריך להפסיק להיות 'קסוקרים' להפסיק לפזול לכיוון החרדים ולהפסיק לפזול לעבר השמאלנים, אנחנו צריכים להפסיק להיות גשר ולהפוך להיות ראש גשר, כי על גשר דורכים וראש גשר כובש".

להאזנה לראיון
