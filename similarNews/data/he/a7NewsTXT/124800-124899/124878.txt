

צפון קוריאה מבהירה כי החלטתה להפסיק את מרוץ הגרעין שלה מותנית בכך שארצות הברית תבנה לה כור גרעיני למטרות אזרחיות.

לאחר כיובל שנות נתק מהמערב ושנתיים של עקשנות, הודיעה אתמול (ב') צפון קוריאה כי היא מוכנה להתפרק מנשקה הגרעיני. תמורת הפסקת המרוץ הגרעיני יבוטל האיום האמריקאי למתקפה על צפון קוריאה.

עם זאת הבהירה צפון קוריאה כי את שאיפותיה הגרעיניות אין בכוונתה ליטוש אלא רק אחרי שארצות הברית תבטיח שהיא עצמה תבנה לצפון קוריאה כור גרעיני למטרות אזרחיות. כך הודיע משרד החוץ הצפון קוריאני וצינן את ההתלהבות הבינלאומית מהודעתה הראשונית של המדינה העקשנית.

ההצהרה הראשונית נמסרה תוך כדי השיחות בביג'ינג להפסקת מרוץ הגרעין הצפון קוריאני. מול העקשנות הצפון קוריאנית להמשיך במרוץ זה עמד איומו של הנשיא האמריקאי ג'ורג' בוש לכלול את צפון קוריאה בציר הרשע. בוש הבהיר כי ההתייחסות לציר זה יכולה לכלול צעדים דיפלומטיים בינלאומיים נגד צפון קוריאה עד כדי מתקפה צבאית נגדה.

במידה ואכן יגיעו הצדדים להסדר והסכם אמור האיום האמריקאי להתבטל. צפון קוריאה מוכנה לצרף את חתימתה על האמנה למניעת הפצת נשק גרעיני. במקביל תהיה מוכנה ארצות הברית לראות בעתיד אפשרות שבה תחזיק צפון קוריאה בידה אנרגיה גרעינית. עם זאת מובהר בהצהרה המשותפת המתפרסמת היום כי שימוש באנרגיה גרעינית יותר רק לאחר שיעלה בידי צפון קוריאה לרכוש את אמון העולם.

בשיחות ביג'ינג שותפות ארצות-הברית, רוסיה, יפן, סין, דרום-קוריאה וצפון-קוריאה.
(ש)
