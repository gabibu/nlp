

שירותי משרד הפנים יינתנו החל מיום רביעי הקרוב באתר הקראווילות בניצן. מספר המשפחות השוהות באתר צפוי להגיע עד לסוף השבוע לכ-750.

החל מיום רביעי הקרוב יינתנו שירותי משרד הפנים לעקורי גוש קטיף אשר הועברו למתחם ניצן. מנהל האוכלוסין הודיע בחודשים האחרונים כי בכוונתו להקל ככל שניתן על התושבים ולחסוך הגעתם ללשכות השונות להסדרת מסמכים הקשורים למשרד הפנים.

במסגרת היזמה, יגיעו נציגי לשכת מנהל האוכלוסין באשקלון פעמיים בשבוע למתחם ניצן ויקבלו בקשות של תושבי המקום. מתחם ניצן מאוכלס בכ-500 משפחות של תושבי גוש קטיף אשר עברו לאזור לאחר השלמת תכנית ההתנתקות. מספרן צפוי להגיע עד סוף השבוע לכ-750.

בשלב הראשון שעות הפעילות תהיינה: יום א' בין השעות 08:00-12:00 וביום ד' בין השעות 14:30-17:00
