

קרן הקולנוע הישראלי תסייע במימון הפרסום וההפצה של הסרט 'גן עדן עכשיו' שביים בימאי ערבי ומביע אהדה למחבלים המתאבדים.



על פי דיווח בעיתון 'ידיעות אחרונות' הסרט, שביוום במימון גרמני ובוצע על ידי ערבי יליד נצרת המתגורר באירופה יופץ בקרוב בישראל במסע פרסום והפצה שיזכה לסיוע קרן הקולנוע הישראלי.

הסרט 'גן עדן עכשיו' זוכה לביקורות נזעמות בישראל שכן הוא מתאר את ארבעים ושמונה השעות האחרונות בחייהם של שני מחבלים מתאבדיחם, תוך הבנה למניעיהם ולטרור באופן כללי. הבימאי האני אבו אסאד התראיין לעיתונות האירופית במהלךפסטיבל ברלין שהתקיים בשבוע שעבר והטיל את האחריות על הטרור ובכללו טרור המחבלים המתאבדים על כתפיה של מדינת ישראל ו"הכיבוש".

לעומת התגובות הנזעמות בישראל, זכה הסרט לביקורות נלהבות בגרמניה ובתום הפסטיבל אף זכה בתואר הסרט הזר הטוב ביותר.

יצויין כי אחד ממפיקי הסרט הוא יהודי ישראלי, אמיר הראל שמו. הראל אמר כי אמנם בכוונת הקרן לקולנוע ישראלי לסייע להפצת הסרט בבתי הקולנוע בישראל אך ספק גדול אם יימצא בית קולנוע שיהיה נכון להקרין אותו.
(ש)
