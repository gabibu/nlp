

טרקטורון מאובזר באמצעי החייאה וכלי חילוץ מתקדמים נתרמו לאחרונה לארגון "הצלה ישראל" על ידי ארגון "חסד לישראל" מגרמניה. (תמונה: לדעת נט)

הטרקטורון נועד לשמש ככלי עזר באיתור נעדרים באזורים המורכבים לנסיעה וקשים לגישה עם רכבים פרטיים כגון הרים, מדברים, וכבישי עפר, כך מדווח אתר לדעת נט. בימים אלו הגיע הטרקטורון לארץ ונכנס לפעילות שוטפת בסניף מעלה אדומים של "הצלה ישראל".

בארגון "הצלה ישראל" מציינים כי עם הגעת הכלי בשבוע שעבר, סייע הטרקטורון בחיפושים אחר נעדר בוואדיות של עמק איילות ליד גבעת מרדכי בירושלים, כאשר נכנס לאזורים בהם לא יכלו המתנדבים שסרקו את האזור להיכנס ברכביהם הפרטיים. כוחות הביטחון וההצלה בירכו על היוזמה החדשה ואמרו כי כלי זה יסייע רבות במערך ההצלה והחילוץ בישראל.הטרקטורון ישמש את המתנדבים בכל אזורי הארץ ע"פ הצורך ויועבר לאזורים אחרים במקרים בהם יזדקקו לטרקטורון החילוץ.
