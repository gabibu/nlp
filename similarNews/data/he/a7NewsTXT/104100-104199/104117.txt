

250 מחבלים אסירים שוחררו לפנות בוקר מכלא קציעות והועברו כשאזיקונים על ידיהם למחסום סאלם. במהלך השעות הקרובות ישוחררו 250 מחבלים כלואים נוספים. בג"ץ דחה את עתירת 'אלמגור' וסלל את הדרך לביצוע השחרור.

(צילום ארכיון)

שופטי בג"ץ דחו אמש את עתירת ארגון נפגעי הטרור 'אלמגור' בו דרשו שלט לשחרר את המחבלים הכלואים. השופטים טענו כי ההחלטה על השחרור הינה החלטה מדינית שאינה לוקה בחוסר סבירות. כיוון שכךאינם מוצאים לנכון להורות על ביטול ההחלטה.

היום (ב') לפנות בוקר שחוררו מכלא קציעות 250 מחבלים כלואים ובחמישה אוטובוסים הובלו כשאזיקונים על ידיהם למחסום סאלם. במהלך הבוקר ישוחררו עוד 250 אסירים נוספים. המשתחררים ימתינו עד השעה 11:00 אז יימסרו לידי הרש"פ. במחסומי הרש"פ ממתינים להם בני משפחותיהם.

נפגעי הטרור קובלים על שהחלטת בג"ץ שלא להתערב בהחלטה מדינית לא נשמעה כאשר ערבים עתרו נגד תוואי הגדר. אז הוחלט לבטל החלטת ממשלה ולהורות על שינוי התוואי על מנת שלא לפגוע בממונם של העותרים. "כסף ערבי חשוב להם יותר מנשמות של יהודים", אומרים ב'אלמגור'.

יצויין כי שופטי בג"ץ ציינו בהחלטתם כי בשחרור הנוכחי ייכללו לראשונה כמאתיים אסירים שטרם השלימו אף לא ריצוי שני שלישים מעונשם.
(ש)
