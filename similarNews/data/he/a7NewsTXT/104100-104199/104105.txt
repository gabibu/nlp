

45 חברי כנסת חתמו בימים האחרונים על עצומה הקובעת כי כל עוד ממשלת ישראל משחררת מאות מחבלים, אי שחרורם של האסירים היהודים הלאומיים מהווה מדיניות של איפה ואיפה כלפיהם.

בין החותמים גם ח"כ עמרם מצנע מהעבודה ואפילו בנו של ראש הממשלה, ח"כ עמרי שרון, תומך בעצומה לשחרור האסירים היהודיים הלאומיים, ביניהם יצחק פס, אביה של התינוקת שלהבת פס שנרצחה בחברון על ידי צלף ערבי. מארגון חננו המארגן את העצומה נמסר כי גורמים במשרד רה"מ הביעו תמיכה בלתי רשמית בצעד זה.

העצומה תוגש בימים הקרובים לנשיא המדינה ולראש הממשלה יחד עם רשימה של אסירים יהודיים שיש בקשה לשחררם.
