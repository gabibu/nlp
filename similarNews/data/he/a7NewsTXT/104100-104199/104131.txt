

אדם שתיפקד כמקור משטרתי הוא העומד מאחורי מספר פעולות שזכו לאחרונה בתקשורת הישראלית לכינוי 'הסתת הימין'.

(צילום אילוסטרציה)

על פי דיווח בעיתון 'מעריב' המקור המשטרתי, הזוכה לכינוי "שמפניה של המשטרה", ארגן חסימות כבישים, הפצת סטיקרים חריפים במיוחד נגד ראש הממשלה, רכישת אולרים וחלוקתם למפגינים ופעולות נוספות.

עוד דווח כי כעת מאיים המקור המשטרתי בהצתת מוסדות ציבור ופגיעה פיזית בבתי משפט בפעולות המוגדרות כמחאה נגד תכניתו המדינית של ראש הממשלה. כוונתו של אותו "שמפניה" היא להגביר ולחזק את פעולות המחאה לפעולות בעלות אופי אלים הרבה יותר מהפעולות שננקטו עד כה.

יצויין כי שמו של "מסית הימין המשטרתי" אינו ידוע אך מדווח כי הוא מתגורר באחד מישובי יש"ע. לפי שעה נטען ב'מעריב' כי פעולות ההסתה האלימות שלו אינן נעשות בידיעת מפעיליו במשטרה.
(ש)

מאמר: סירוב פקודה מחזק את צה"ל
