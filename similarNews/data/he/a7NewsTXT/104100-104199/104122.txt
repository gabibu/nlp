

הרמטכ"ל משה יעלון אינו שולל אפשרות בה יחליט על הקדמת פרישתו מצה"ל, כך עולה מדבריו בסיור שקיים אתמול.

במהלך הסיור נשאל הרמטכ"ל אם אפשרות בה יקדים את שחרורו מצה"ל לנוכח החלטת שר הבטחון שאול מופז שלא להאריך את כהונתו. יעלון השיב ואמר "אני פתוח בעניין הזה. אשקול את צעדי על פי שיקולי בטחון ישראל".

יעלון קבע כי כשם שהתנהל עד כה במהלך שירותו הצבאי שיקוליו האישיים "אינם רלוונטיים לחלוטין". כיוון שכך לא ילקחו שיקולים אישיים בחשבון כשישקול את אפשרות פרישתו המוקדמת.

נזכיר כי אתמול דווח על פגישה קשה שקיים יעלון עם השר מופז, בה באווירה עניינית הבהיר יעלון למופז כי אינו שולל את הקדמת פרישתו, לנוכח החלטת שר הבטחון.

על פי החלטת השר מופז אמור יעלון לסיים את כהונתו כראש המטה הכללי בחודש יולי הקרוב, זאת בתום שלוש שנות כהונה. (ש)
