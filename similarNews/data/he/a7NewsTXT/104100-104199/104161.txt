

האם יכולים אנשי יש"ע להחליף דיסק משתדלנות למאבק, זו השאלה אליה מתייחס בדאגה עורך הדין אליקים העצני מראשי יש"ע ביומן הלילה של ערוץ 7.

"זהו עדיין לא המאבק האמיתי. השאלה היא האם מישהו שהורגל לשתדלנות יהיה מסוגל להיכנס למאבק", אומר העצני.

"השמאל מחק מראש מתוך המילון הפוליטי את האפשרות של גירוש ערבים, וזו הטעות שמנהיגינו לא עשו", אומר עו"ד העצני ומוסיף קריאה אל ציבור המתיישבים לא להיות ראש קטן אלא לעשות הכול למניעת ההתנתקות. "העולם לא יכול לקבל היום משום פוליטיקאי ישראלי את עצירת התהליך הזה. הגורם היחיד שאיננו כבול בידיים הוא העם עצמו. רק הוא יכול לדבר עם האמריקאים שבאמת אינם רוצים בהחרבת ישראל. אם הם יראו שהדבר השפל הזה מאיים להחריב את ישראל, הם יגידו לנסות גישה אחרת".

עורך הדין העצני מבקש לראות דוגמא במאבק הארגונים החרדיים נגד חילול עצמות יבשות, "הם באים להפגין ועומדים בתור להיעצר, זה שובר את החוק. צריכים ללמוד מהם. כשאני אראה 5000 יהודים פטריוטים בבתי המעצר- אני אגיד שאלה פעמי המשיח".

"האזרח הפשוט צריך לדעת שאין לו אחרי מי להתחבא. כל אחד צריך לשאול מה אני יכול לעשות. זו סירות נפש", אומר העצני.
