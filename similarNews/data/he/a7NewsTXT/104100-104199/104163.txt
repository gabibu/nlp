

אתר קטיף נט. לא נח לרגע על זרי הדפנה ולאחר הזמנת פיצות דרכו למען חיילי צה"ל, יוזם מנהל האתר מוטי סנדר הזמנה טלפונית של משלוח מנות שיוצרו בחבל קטיף לכל רחבי הארץ.

במסגרת המבצע החדש בו פתח האתר ניתן לרכוש משלוחי מנות מתוצרת מפעלים בגוש קטיף ועל ידי כך להביא את דבר ההתיישבות לכל מקום אפשרי. דובר המועצה האזורית קטיף ערן שטרנבר מציין ש"רווח נוסף במבצע הוא בהבאת שמחת הפורים לרבים שאינם מחוברים במלוא הווייתם למסורת היהודית וללוח השנה העברי. בצורה זו יצאו נשכרים תורת ישראל, עם ישראל וארץ ישראל".

תקוות מנהל האתר היא שרכישת המוצרים המוצעים בחנות הווירטואלית שבאתר "תגדיל את היקף מכירותיהם של המפעלים בגוש קטיף ותחזק את ההתיישבות בימים לא קלים אלו".

נזכיר גם את גם מבצע הקטיפיצה, בו מקבל האתר הזמנות לפיצות, ומחלק אותן לחיילי צה"ל המשרתים בבסיסים בגוש קטיף נמשך במלוא המרץ וראוי לקחת בו חלק.
להזמנת משלוח המנות

הקטיפיצה

(ש)
