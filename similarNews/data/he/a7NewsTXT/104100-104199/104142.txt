

לחץ רוסי על ממשלת ישראל הביא להחלטה ישראלית להשעות את היצוא הישראלי הבטחוני לגרוזיה. זאת במקביל לסירובה של רוסיה לקיים את הבטחת הנשיא פוטין לשרון שלא למכור טילי כתף לסוריה.

על פי דיווח בדה-מרקר האגף לסיוע בטחוני במשרד הבטחון הנחה את כל הסוכנים המורשים שלא לייצא ציוד בטחוני לגרוזיה. כמו כן הובהר כי מדובר באיסור הנובע מדרישת הממשלה הרוסי.

את דרישתה מישראל מבהירה רוסיה בחשש שנשק וציוד בטחוני ישראלי שיגיע לגרוזיה ישמש טרוריסטים צ'צניים המוצבים בגבול גרוזיה רוסיה.

האיסור הישראלי על ייצוא בטחוני לגרוזיה צפוי להעיב על יחסי ישראל גרוזיה שפרחו בתקופה האחרונה. על פי הדה-מרקר ישראל היא אחת מספקיות הנשק החשובות ביותר של גרוזיה והיקפו מסתכם בעשרות מיליוני דולרים בשנה. מדובר בהשבחת מטוסי מיג 25 של חיל האוויר הגרוזיני, מכירות תחמושת ונשק קל שיוצרו בתעשייה הצבאית הישראלית. כמו כן סיפקה ישראל ציוד תקשורת בטחוני ושיגרה מומחים לאימון צבא גרוזיה.

על פי הדיווח ההחלטה על איסור הייצוא הישראלי לגרוזיה התקבלה בידיעת ראש הממשלה שרון ושר הבטחון שאול מופז.

במערכת המדינית מקווים כי ברוסיה יקבלו את החלטת האיסור האחרון תהווה מעין מחווה שאולי תניא את רוסיה מלממש את עסקת הטילים עם סוריה.

פוטין יתעלם מההבטחה לישראל
(ש)

מאמר: סירוב פקודה מחזק את צה"ל
