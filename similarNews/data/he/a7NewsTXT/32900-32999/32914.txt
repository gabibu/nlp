

בשעות הבוקר ירד טיפטוף קל באיזור חיפה ובאיזור ראשון לציון ופלמחים. החזאי התורן בשירות המטאורולוגי בבית דגן איתן מאזה אמר בשיחה עם כתב עתי"ם, כי הסיבה לטיפטוף הקל הוא אוויר קריר באופן יחסי בשכבות הגבוהות של האטמוספרה, שגרם להתפתחות עננים שהורידו מעט גשם.

החזאי התורן הבהיר כי טיפטוף באוגוסט אינה תופעה חריגה, ובכל שנה מדווח השרות על מקומות שונים ברחבי הארץ, שבתקופה זו יורד בהם גשם קל. יחד עם זאת הוסיף החזאי, כי רצף ימים כאלה, 4 במספר כפי שהיה למשל בשבוע שעבר, זוהי בהחלט תופעה חריגה.
