

"אלפי עסקים במשק, מכל ענפי הפעילות מתמוטטים בגלל הקפאת תשלומים בסכומי עתק שמשרדי הממשלה, מוסדות ציבור והרשויות המקומיות חייבים להם". כך טוען נשיא לשכת העצמאים, זאב וינר.

וינר קרא לרה"מ אריאל שרון, להתערב לאלתר ולחייב את משרדי הממשלה לשלם את חובותיהם לספקים. וינר קרא לכנס מייד כינוס חירום של ראשי לשכת התאום של הארגונים הכלכליים, כדי לקבל החלטה לפיה בעלי העסקים לא יעבירו את תשלומי המס שלהם, כל עוד לא ישולמו להם חובותיהם.
