

דליקה גדולה פרצה סמוך למושב שזור, מזרחית לכרמיאל. האש התפשטה במהירות והגיעה עד סמוך לבתי התושבים בישוב חרשים. משירותי הכיבוי נמסר לכתב עתי"ם, כי האש עלולה לאיים על בתי התושבים והתושבים נקראו להתכונן לפינויים. בשעה זו פועלים חמישה צוותי כיבוי משרותי הכיבוי של הגליל המערבי בסיוע של 4 מטוסי ריסוס לכבות את הדליקה. עד-כה כילתה האש כ-150 דונם של חורש טבעי, שחלקם הגדול מצוי בשמורת הטבע הר מירון.
