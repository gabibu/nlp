

שלוש שריפות פרצו היום בשמורת הר מירון, בעיר כרמיאל וסמוך לחורפיש. השריפה הגדולה ביותר פרצה בשעות הצהריים מעל ליישוב הדרוזי סג'ור, והתפשטה במעלה הר שזור לתוך שמורת הר מירון, ששטחה כ-100 אלף דונם. למקום הגיעו 6 צוותי כיבוי אש, ו-7 מטוסים, ואולם כוחות הכיבוי עדיין לא הצליחו להשתלט על השריפה. זאת, בשל הרוחות ותוואי השטח הקשה, שאין בו אפשרות תנועה. עד כה נשרפו כ-400 דונם חורש טבעי בשמורת הטבע הר מירון.
