

השר לבטחון פנים עוזי לנדאו ומפכ"ל המשטרה רב ניצב שלמה אהרונישקי סיכמו הבוקר על סבב מנויים חדש במשטרת ישראל.

מפקד מרחב ירקון תנ"צ אורי ברלב ימונה לתפקיד סגן מפקד מחוז מרכז. מפקד מרחב גליל תנ"צ יהודה סלומון ימונה לתפקיד סגן מפקד מחוז צפון. מפקד המכללה תנ"צ עוזי רונן ימונה לתפקיד סגן מפקד מחוז דרום.

מפקד מרחב נגב תנ"צ מאיר בוקובזה ימונה לתפקיד סגן ראש אגף המודיעין. מפקד מרחב שרון ניצב משנה אהרון פרנקו ימונה לתפקיד סגן ראש אג"מ (אגף המבצעים) ויועלה לדרגת תנ"צ. סגן ראש יחב"ל (יחידה ארצית לחקירת פשעים בינלאומיים) יוחנן דנינו ימונה לתפקיד מפקד יחב"ל ויועלה לדרגת תנ"צ.

מפקד מרחב עמקים ניצב משנה דב לוצקי ימונה לתפקיד מפקד מרחב גליל ויועלה לדרגת תנ"צ. מפקד מרחב שפלה ניצב משנה חיים כהן ימונה לתפקיד מרחב נגב ויועלה לדרגת תנ"צ. מפקד מרחב לכיש נצ"מ עמיחי שי ימונה לתפקיד מפקד מרחב שרון ויועלה לדרגת תנ"צ.
