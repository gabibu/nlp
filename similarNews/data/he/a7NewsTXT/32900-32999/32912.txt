

בני משפחות נרצחי קפה מומנט שלחו מכתב למשרד המשפטים בתביעה להטיל עונש מוות על חמשת הרוצחים מחוליית ירושלים.

רוני לרנר אימו של ברוך הי"ד שנרצח בפיגוע בקפה מומנט אמרה בראיון לקול ישראל כי: "רגש נקמה זה רגש אנושי.. מדינה שנוקמת את הפגיעה באזרחיה זה נכס של כבוד ושל ביטחון עצמי כי היום אנחנו הורים שכולים ומחר חס וחלילה יהיו אחרים"

לדבריה, רבים מההורים השכולים עימם היא נפגשת באחרונה סבורים כמותה. "צדק לא צריך רק להיעשות" היא מסכמת " צדק צריך גם להיראות".

עוד אומרת לרנר כי התביעה להטלת עונש מוות על הרוצחים מבוססת בין השאר על הגישה שעמידה של אוכלוסיה אזרחית חזקה בשעת חירום זו תוצאה של היכולת להמשיך בחיים כרגיל. היא ציינה כי בנה אמר מספר ימים לפני שנרצח כי : " אם נחיה כאן כמו עכברים בחורים הם ניצחו אותנו".




