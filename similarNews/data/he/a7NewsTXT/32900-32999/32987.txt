

הבוקר סמוך לשעה חמש הגיעו שלושה מחבלים לעבר מוצב של צה"ל ליד כפר דרום. המחבלים שלבשו מדי צה"ל והיו חמושים ברובי קלצ'ניקוב פתחו באש לעבר חיילי המוצב. חייל צה"ל נפצע באורח קל.

חיילי המוצב השיבו אש לעבר המחבלים וחיסלו אחד מהם. חבריו, הצליחו להימלט. אחד מהמחבלים שנפצע במהלך חילופי האש הסתתר בבית נטוש בסמוך למקום האירוע ונפטר שם מפצעיו. במרדף שערכו חיילי צה"ל נמצאה גופתו.

הלילה הרסו כוחות צה"ל בעיר טול כרם את ביתו של אחד ממשלחי הפיגוע במלון פארק בנתניה בליל הסדר. המחבל הוא מוהנד שרים, מבכירי החמאס בשומרון. בפיגוע, ב-27.3.02, נרצחו 29 ישראלים ונפצעו 64.

במהלך הלילה נפצע קל חייל צה"ל, כתוצאה מאש פלשתינית לעבר עמדת צה"ל הסמוכה לישוב כפר דרום. עוד מספר אירועי ירי היו לעבר העמדה, במהלך הלילה.

כמו כן נעצרו עוד 8 מבוקשים ודרושי חקירה ביהודה ושומרון. המעצרים בוצעו, ברובם, באיזור שכם.
