

במשרד האוצר מביעים היום אופטימיות זהירה כי המיתון במשק נבלם.

ההערכות באות לאחר פרסום נתונים של הלשכה המרכזית לסטטיסטיקה המעידים על התאוששות של המשק. לפי הנתונים ישנה ירידה של 0.3 אחוזים באבטלה (8,000 מבקשי עבודה), וכן עלייה במדד המשולב של 0.2 אחוזים.

שר האוצר סילבן שלום אמר כי לא צריך להסתנוור מהנתונים אולם נראה כי אכן ישנה מגמה חדשה במשק. יחד עם זאת שלום אומר כי הצמיחה תתאפשר רק אם יתקבל התקציב החדש שהכין משרד האוצר הכולל בתוכו קיצוצים רבים במשרדי הממשלה.

