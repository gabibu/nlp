

שופט בג"צ אליהו מצא הוציא הערב צו ביניים, האוסר על שרת החינוך לימור לבנת, להמשיך בהליכי סגירת הטלוויזיה החינוכית, והורה לה להשיב, בתוך 45 יום, על העתירה.

בכך נענה בג"צ לעתירת עובדי הטלוויזיה החינוכית, ח"כ קולט אביטל, מועצת העיתונות בישראל, אגודת העיתונאים, אמ"י- איגוד אמני ישראל והסתדרות העובדים.

לבנת מתבקשת להשיב מדוע אין מסדירים בחקיקה את מעמדה המשפטי של הטלוויזיה החינוכית ומדוע אין ממנים ועדה חדשה של אנשי מקצוע בתחום החינוך והטלוויזיה, שיגבשו תוכנית ביחס למבנה האירגוני של הטלוויזיה החינוכית, כדי לשקול את המשך הפעלת הערוץ כגוף שידור, המשלב הפקה עצמית עם רכישת הפקות מגורמי חוץ.
