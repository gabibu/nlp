

כבאי הגליל המערבי השיגו שליטה על שתי הדליקות המשתוללות צפונית לשזור בשמורת מירון, ובאיזור חורפיש פקיעין. הדליקה שפרצה סמוך לבניין עיריית מעלות, כובתה.

כתב עתי"ם בגליל המערבי מוסר כי באיזור שמורת מירון פועלים 5 צוותי כיבוי והאש כילתה עד כה כ-400 דונמים של חורש טבעי ועצי אלון. בדליקה אחרת, המשתוללת באיזור חורפיש-פקיעין, פועלים שלושה צוותי כיבוי ולכבאים אין אומדן עדיין, בנוגע לגודל השטח שעלה באש.
