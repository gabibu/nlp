

הריטאג' פאונדיישן, אחד ממכוני המחקר החשובים בוושינגטון, קורא למדינות אירופה להפסיק לממן את הרשות הפלשתינית עד לעריכת בחירות ברשות וחילופי השלטון שיבואו אחרי הבחירות. כך מדווח באתר 'גלובס'.

המכון אומר כי האיחוד האירופי אינו יכול לשמש מתווך הוגן בסכסוך במזה"ת, בגלל "ההטיה האנטי-ישראלית הגורפת" שלו, ובגלל טענות שהסיוע האירופי משמש למימון פעולות טרור. הכתב רן דגוני מוושינגטון כותב באתר 'גלובס' כי המכון, הנמנה עם הזרם הימני, קורא לממשל בוש ללחוץ לעריכת חקירה עצמאית לבדיקת הטענות שהרשות הפלשתינית מנצלת לרעה את כספי הסיוע האירופי.
