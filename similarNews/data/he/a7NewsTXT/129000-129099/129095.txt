

בעוד כחודשיים, ב 30/12/2005, תחנך התערוכה של האומן תומס למאי בבית התערוכות בגלריית הוראס ריכטר שביפו. התערוכה מציגה את יצירותיו של למאי הפועל ויוצר בבית לחם הגלילית.

למאי הוא יליד מישיגן, בן למשפחה נוצרית בת 14 ילדים שהתגיירה בעקבות כתבה בעיתון על ישראל. אביו היה צייר ולוחם זכויות אדם שבחר לגור עם משפחתו הלבנה בלב שכונה שחורה. למאי, בן 50, החל לפסל בברזל כבר בגיל 12.

אחיו של למאי גם הם עוסקים בקשת רחבה של מקצועות האומנות , אך יצירתו של למאי בולטת בגודלה ובשפתה המיוחדת , יצירותיו הוצגו בשנים האחרונות בישראל וארה"ב .

למאי רואה בתערוכה "גלים" התרפקות על זיכרונות ילדותו מוקפת האגמים במישיגן.

הפסל תומאס למאי משנה את חוקי המשחק כאשר הוא מצליח בדרכו היחודית לפרוט על נימי ברזל ולפסל מיצגי ענק בעלי עדנה שקשה לתאר במילים, אומרים אוצרי התערוכה.




(ש)

