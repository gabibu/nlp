

אתמול נערך במפקדת העוצבה שבמעלה אפרים טקס במעמד מפקד פיקוד המרכז, האלוף יאיר נווה, בו נכנס לתפקידו תת-אלוף גיא צור. צור החליף את תא"ל טל רוסו.

כתבנו קובי פינקלר מוסר שתא"ל רוסו התגייס לצה"ל בשנת 1978. בשנת 1982 קיבל תא"ל רוסו את דרגות הקצונה שלו, לאחר שהשתתף במבצע של יחידת עלית, כמפקד צוות. לאחר מכן, מילא תא"ל רוסו את תפקיד מפקד המכללה לביטחון לאומי, מפקד חטיבת הנח"ל, ומפקד אוגדת מילואים.

תא"ל גיא צור, הנכנס לתפקיד מפקד עוצבת הפלדה, התגייס בשנת 1980 לחיל השריון. בחטיבת ברק מילא תא"ל צור שורת תפקידים, עד לתפקיד מפקד גדוד. בין תפקידיו הבולטים: מפקד חטיבת השריון "עקבות הברזל", מפקד חטיבת שריון "הערבה", וראש מטה פיקוד הדרום.
