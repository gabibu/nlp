

סמח"ט שומרון, סא"ל בני שיק, ושלושה חיילים נוספים שהיו עמו בג'יפ בפינוי מאחז באלון מורה לא זיהו את הנער שנעצר בחשד לתקיפת הסמח"ט. שתמונות הסמח"ט עם 'פנס' בעין פורסמו בכל כלי התקשורת.

בבית משפט השלום בכפר סבא הסתיים נערך אתמול הדיון בעניינו של קטין שנעצר באיתמר בחשד שהיה מעורב בתקיפת סמח"ט שומרון, סגן אלוף בני שיק, בעת שבאו חייליו לפנות בני נוער מהמאחז באלון מורה. המשטרה ביקשה מבית המשפט להאריך את מעצרו בשלושה ימים נוספים לצורך חקירה, אך השופטת, ריבי צוק, הורתה להשאיר את הקטין במעצר עד היום.

יצויין כי בקשת המשטרה להארכת מעצרו באה למרות שהסמח"ט ועוד שלושה חיילים נוספים שהיו איתו בגיפ באותו אירוע- לא זיהו את הבחור במסדר הזיהוי כתוקף. מקורביו של העצור הביעו תמיהה על המשטרה שביקשה להאריך את מעצרו למרות שהחיילים הודו בפירוש שלא השתתף כלל באירוע.

תושבים מאלון מורה שלחו בשבוע שעבר מכתב לשר לביטחון פנים, גדעון עזרא, ובו הם דורשים לחקור ולעצור את הסמח"ט שיק מאחר והיה מעורב בתקרית, ועל פי עדויות, תקף בעצמו את הנערים.
