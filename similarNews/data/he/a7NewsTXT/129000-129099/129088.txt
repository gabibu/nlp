

"אבו מאזן הולך בדרכו של ערפאת", כך אומר "אבו ח'אלד" דובר אחת היחידות המרכזיות בגדודי אלאקצה של ה'פתח'. המאבק החמוש משתלב בדרך המו"מ, הוא מבהיר.

מאת: יונתן דחוח הלוי


"אבו ח'אלד" מדגיש עוד בדבריו שדרך המו"מ והמאבק החמוש משלימות זו את זו והן האסטרטגיה הטובה ביותר, כפי שהוביל ערפאת בחייו, להביא לשחרור פלשתין.

אתר האינטרנט הפלשתיני "קודס נט" פרסם ב   5 בנובמבר ראיון עם "אבו ח'אלד", דובר של יחידות נביל מסעוד בגדודי חללי אלאקצה של ה'פתח'. אבו ח'אלד חשף בגילוי לב את תפיסת הסכסוך כפי שמצטיירת בקרב ההנהגה המיליטאנטית המובילה כיום את תנועת ה'פתח'. מפאת חשיבות דבריו יובאו להלן ציטטות נבחרות מהן ללא תוספת פרשנות:

"בשנה זו הורגש חסרונו של ערפאת... עם כל הכבוד לכל האחים בהנהגה הפלשתינית, כולם יודעים כי ערפאת היה מחזיק בכל החוטים של המשחק ובבעיה הפלשתינית. הוא המנהיג היחיד אשר ידע כיצד לנהל את המשחק עם האויב".

"איננו רואים בעזה כמשוחררת, איננו יכולים לצאת ממנה. עזה הפכה לכלא גדול וזה בבחינת כיבוש. אין שחרור ולא ניתן להפריד את הגדה מרצועת עזה או לחלק את הבעיה הפלשתינית. הבעיה הפלשתינית היא דם אחד ולא ניתן לחלק אותו. הדם בגדה המערבית הוא הדם בעזה. לא ננטוש את אחינו לוחמי הג'יהאד בגדה. אין שחרור. השחרור יחל בבירתנו ירושלים האצילה וזה השחרור".

"התהדיאה (הפוגה זמנית בטרור) אינה מוגשת חינם. אם יש תהדיאה על הכיבוש להיות מחויב לה בראש ובראשונה. אנו ארגונים של התנגדות לגיטימית ויש לנו זכות להתנגד לכיבוש על פי החוק הבינ"ל וכל האמנות הבינ"ל".

"לא יתכן שתהיה מהפכה ללא מו"מ ולא יתכן שיהיה מאבק מזוין ללא מו"מ ולא מו"מ ללא מאבק מזוין. אלה הם שני קוים מקבילים, כלומר יהיה מאבק מזוין ומו"מ. הכיבוש אינו מכיר אלא את שפת הכוח וההוכחה לכך הפעולות ההרג והטרור שהוא נוקט נגד העם הפלשתיני. הם לא מבינים אלא שפת הכוח ... הכול יודעים כי יש שני קוים מקבילים קו המאבק וקו המו"מ וזו דרכו של הראיס יאסר ערפאת".

"ערפאת תמך בפלגי האופוזיציה למען המאבק והג'יהאד ואנו כולנו הולכים בדרכו של ערפאת. אבו מאזן הולך בדרך של ערפאת ומודע לכך שיש יש קווי יסוד שלא ניתן לוותר עליהם כדוגמת בעיית ירושלים, הפליטים והקמת המדינה הפלשתינית שאין פתרון אלא בהקמתה. לא ניתן לחלק את הבעיה הפלשתינית כמו שניסה הכיבוש לעשות בניסיון להקים מדינה בעזה. הכול דוחים זאת. תחילת הפתרון הוא בהקמת מדינה פלשתינית על אדמת 67 משום שהיא אדמה אחת. בכל שעל כבוש יהיה מאבק. הם (הישראלים) רוצים להקים אזור חיץ באזור הצפוני (בשטח ישראל מצפון לרצועת עזה) ולא יהיה כן, תהיה התנגדות חזקה".

