

בית המשפט המחוזי בירושלים החליט הערב לדחות לפי שעה את אישור ההסכם שהגיש כונס הנכסים הרשמי, שלמה שחר, למכירת ביה"ח "ביקור חולים" לקבוצת משקיעים.

השופט יוסף שפירא קבע, בין היתר, בנימוקי ההחלטה כי "ללא שיתוף פעולה של העובדים אף קבוצה שתרכוש את ביה"ח לא תשרוד, ובסופו של דבר הנזק שיגרם עלול להיות במגרשם של המציעים והן בזה של העובדים". שפירא קבע כי "בהסכם המוצע אין פתרונות חד- משמעיים לעובדים והגימלאים".

בזמן הדיון ערכו כמאה גימלאים ועובדים של ביה"ח, בגיבוי ההסתדרות, הפגנה מול ביהמ"ש במחאה על-כך שהסכם המכירה אינו מכיל את זכויות הפנסיה שלהם. המפגינים טענו כי המדינה חייבת לקחת אחריות על הפנסיה שלהם.
