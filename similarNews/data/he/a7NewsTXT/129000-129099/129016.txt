

מנכ"ל איגוד לשכות המסחר קורא להפחית את שיעור המכס על יבוא שמן זית. בעקבות מחסור השנה של כ- 4,500 טון שמן זית בייצור המקומי צפויה עליית מחירים של - 30% -40% אשר עשויה להבלם עם הפחתת המכס.

"לא יתכן כי בשנים שחונות ועם תוצרת נמוכה שאינה עונה על הביקושים, נדרש הצרכן הישראלי לשלם 'קנס' בעבור מכסי המגן הגבוהים המוטלים על יבוא שמן זית. ההגבלות המוטלות על יבוא שמן זית גורמות לעליות מחירים לא ריאליות על גבם של הצרכנים", כך אמר היום יחזקאל דסקל, מנכ"ל איגוד לשכות המסחר בתגובה לנתוני מועצת הזיתים, המראים כי כתוצאה ממחסור בייצור המקומי צפויה עליה חדה במחירי שמן הזית לצרכן.

לפי הדיווחים, הייצור המקומי יעמוד השנה רק על כ- 3,000 טון וייווצר מחסור של כ- 4,500 טון שמן זית במשק. כתוצאה, יש לצפות לעליית מחירים של כ- 30%-40% לצרכן. כך, מחיר ליטר שמן זית, העומד היום על 30-35 , עלול להגיע אף ל- 50  ויותר.

נכון להיום מוטל מכס גבוה על יבוא שמן זית הנאמד בלפחות 5.5  לק"ג. מכס זה מייקר את היבוא ועל כן מצמצם את יבוא שמן הזית ל- 2,000 טון בלבד. מנכ"ל האיגוד הדגיש כי יש להפחית את המכס המוטל על יבוא שמן זית כדי לענות על הביקוש המתגבר ולעצור את עליית המחירים החדה במשק.

מנתוני מועצת הזיתים, צריכת שמן זית במשק הישראלי עומדת על כ- 16,000 טון, המורכבים מ- 2,000 טון יבוא; 7,500 טון יצור מקומי; 5,000 טון יצור מהגדה; וכ- 1,500 ממקורות אחרים.
