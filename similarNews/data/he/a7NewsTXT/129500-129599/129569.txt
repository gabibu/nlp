

הרב הראשי, הראשון לציון, הרב שלמה עמאר, המכהן גם כנשיא ביה"ד הרבני הגדול, מינה ועדה "לבדיקת תקנות הדיון בבתי הדין הרבניים וחיקוקי המסגרת הקשורים בעבודת בתי הדין הרבניים".

הרב הראשי, הראשון לציון, הרב שלמה עמאר, המכהן גם כנשיא ביה"ד הרבני הגדול, מינה ועדה "לבדיקת תקנות הדיון בבתי הדין הרבניים וחיקוקי המסגרת הקשורים בעבודת בתי הדין הרבניים".

כתבתנו רותי אברהם מוסרת כי הועדה נועדה להמליץ על "תיקונים ושינוים נדרשים" בפני בית הדין הרבני הגדול ומועצת הרבנות הראשית.

בראש הועדה עומד דיין בית הדין הרבני הגדול הרב שלמה דיכובסקי, וחבריה הם: אב"ד בית הדין האזורי תל אביב, הרב אברהם צ' שינפלד, אב"ד בית הדין האזורי פתח תקוה הרב ציון בוארון, דיקאן מכללת שערי משפט פרופ' אליאב שוחטמן. היועץ המשפטי לשיפוט רבני עו"ד הרב שמעון יעקובי שיכהן בועדה כחבר אך גם ירכז אותה.

הועדה מזמינה את כל המעונין בהגשת הצעות ל'תיקון התקנות והחיקוקים הקיימים, או השגות לגביהם':
"לפנות בכתב למרכז הועדה, בהנהלת בתי הדין הרבניים, רח' כנפי נשרים 22, ת"ד 34500, ירושלים 91342. ניתן לפנות גם באמצעות פקס' 6515416-02 או באמצעות אתר האינטרנט: www.rbc.gov.il". בהודעה נמסר כי התאריך אחרון לפניות הוא: יום חמישי י"ד כסלו תשס"ו (15.12.05).
