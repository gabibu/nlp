

לראשונה בתולדות המדינה, ביום ה' הקרוב, תושבת מערכת החינוך של הציונות הדתית- ישיבות ואולפנות בהם מתחנכים עשרות אלפי תלמידים.

ראשי החינוך של הציונות הדתית מאיימים להשבית ביום חמישי הקרוב, את הלימודים בכל מוסדות החינוך הממלכתי-דתי. זאת, במחאה על קיצוץ של 138 מיליון שקלים מתקציב לימודי היהדות בארבע השנים האחרונות. הם מציינים כי ההבטחות של משרדי האוצר והחינוך לצמצם הקיצוץ לא יתקיימו.

על כך החליט מטה המאבק בראשות ינקי פרידמן , ראש רשת צבי"ה. במטה חברים גם מנכ"ל מרכז ישיבות בני עקיבא, אלחנן גלט, יו"ר רשת אמי"ת, אמנון אלדר, ראשי רשתות חינוך נוספים ונציגי מנהלי המקיפים הדתיים ברחבי הארץ.

כתבנו קובי סלע מוסר כי ההחלטה על ההשבתה התקבלה לאחר שבמשך ארבע השנים האחרונות קוצץ תקציב לימודי היהדות במוסדות החינוך של הציונות הדתית בשיעור חד של 70%. קיצוץ זה מתווסף לקיצוץ שכבר הוטל על מוסדות אלה במסגרת הקיצוץ שהוטל על כלל מערכת החינוך.

ראשי הישיבות התיכוניות והאולפנות ערכו בחודשים החודשים בשיתוף רבנים, אישי ציבור וחברי כנסת כנסי חירום במטרה להיאבק בקיצוצים הקשים במערכת שיגרמו לסגירת ישיבות ואולפנות.

ראשי מוסדות החינוך מזהירים כי בשל הקיצוץ החריף, אין ביכולתם להמשיך ולקיים את מוסדותיהם במתכונת בה פעלו עד כה. בוודאי לא בכל הקשור ללימודי הקודש, מדעי היהדות ולפעילות חינוכית   תורנית.

אשי המאבק מותחים ביקורת על שר האוצר החדש , אהוד אולמרט, שכל הנסיונות להפגש עימו על מנת למצוא פתרון לבעייה הקשה, עלו בתוהו.

מנהלי המוסדות הדגישו כי לא ניתן בשום אופן להשית על ההורים גם את השלמת הפער האדיר הזה בתקציב המוסדות, משום שכבר המצב הנוכחי ההורים נדרשים לשלם סכומים גבוהים עבור חינוך ילדיהם

ראשי המוסדות בקשו מהורי התלמידים "להפציץ" את לשכת שר האוצר, בטלפונים, במכתבים ובפקסים כדי להמחיש את חריפות הבעייה.
