

שני בני אדם נהרגו בשתי תאונות מקבילות שאירעו הערב בכביש 6, דרומית למחלף קסם. ארבעה אנשים נוספים נפצעו, אחד מהם באורח אנוש.

בתאונת דרכים שאירעה הערב בין שלושה כלי רכב על כביש 6, מדרום למחלף קסם, נהרגו שני אנשים וארבעה נוספים נפצעו, אחד מהם באורח אנוש. ניידות של מגן דוד אדום מתחנת ירקון שהוזעקו למקום פינו את הפצועים לבתי החולים בילינסון בפתח תקווה ושיבא בתל השומר. בקטע המקביל של הכביש אירעה תאונה נוספת וגם בה טיפלו ניידות של מגן דוד אדום.

נכון לעכשיו לא ידוע עדיין בבירור מה נסיבות התאונות ובמקום נמצאים בנוסף לצוותי החילוץ וההצלה אשר חילצו את הנהגים וצוותי זק"א המטפלים בשרידי ההרוגים גם בוחני תנועה אשר חוקרים כיצד אירעו התאונות. מחקירה ראשונית התברר כי טרנזיט איבד שליטה, פגע במעקה בטיחות, התהפך ופגע בכמה כלי רכב נוספים.
