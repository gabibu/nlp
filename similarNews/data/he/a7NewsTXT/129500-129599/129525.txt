

הרמטכ"ל רב אלוף, דן חלוץ פנה לאחרונה במכתב לשר הביטחון, שאול מופז ותבע ממנו לפרק את ישיבת ההסדר באלון מורה. הסיבה לטענתו כי הרב אליקים לבנון, ראש הישיבה קרא לתלמידיו לסרב פקודה במהלך ההינתקות.

הרמטכ"ל רב אלוף, דן חלוץ פנה לאחרונה במכתב לשר הביטחון, שאול מופז ותבע ממנו לפרק את ישיבת ההסדר באלון מורה. הסיבה לטענתו כי הרב אליקים לבנון, ראש הישיבה קרא לתלמידיו לסרב פקודה במהלך ההינתקות.

הרמטכ"ל שיבח השבוע את חיילי ישיבות ההסדר, עם זאת מתח ביקורת על ישיבות שם נאמרו קריאות לסרב פקודה.

בנוסף לרצון לפרק את ישיבת אלון מורה עתיד הרמטכ"ל לפנות עוד שלוש ישיבות נוספות. בימים אלה שוקדים בצה"ל כדי לגבש הוכחות נגד ראשי הישיבות שעודדו את תלמידיהן לסרב פקודה.

ההחלטה על פירוק ישיבה נתונה בידי שר הביטחון מופז שעל פי החוק אחראי על יישום ההסכמים עם ישיבות ההסדר.

הרב אליקים לבנון בראיון לכתבנו יגאל שוק אומר כי מה שעומד עתה על הפרק הוא עימות חזיתי בין התורה וההלכה למדינה. לדבריו בשעה שנעשים מאמצים לצמצם את העימות הזה, עומדים לנשל אדם שקורא לנהוג לפי ההלכה ממשרתו ומתפקידו. הישיבה לדבריו תמשיך בכל מצב אך אם הצבא רוצה בכך ואם כך צריכה המדינה לנהוג "במקום לעודד חופש ביטוי אמיתי ואמת תורנית" ואם זו דעתם של רבנים וראשי ישיבות, "אם לא אכפת להם שכאשר מישהו אומר את האמת התורנית שלו, הוא מודח על כך", הישיבה תחדל להיות ישיבת הסדר.

נמתין לזמנים אחרים שכן הרמטכ"ל הוא בר חלוף וגם החלטות הן בנות חלוף וניתן לשנותן, לעומת זאת הישיבה והתורה אינות בנות חלוף והן עומדות "האמת התורנית תמשיך לעשות דרכה".

"המשמעות של סגירת ישיבת הסדר היא הפרדת הדת והמדינה, זוהי משמעות מעשיו של הרמטכ"ל", אומר הרב לבנון. "משמעות מעשה כזה הוא שהמדינה היא השולטת, היא הקובעת. כל דבר הלכתי אסור להאמר בפומבי, שכן כאשר הוא סותר המדינה גוברת וחונקת כך את התורה".

הרב לבנון מוסיף כי אם גורמי הדמוקרטיה והתורה לא יצאו נגד החלטה כזו, - גורמי התורה ראשי הישיבות, איגוד ישיבות ההסדר, רבנים אחרים והרבנות הראשית, עליהם לקחת בחשבון "שהיום סוגרים ישיבה על רקע זה ומחר יסגרו ישיבה על רקע אחר. היום סוגרים ישיבת הסדר ומחר יסגרו ישיבה גבוהה כי ראש הישיבה אמר דבר שלא מוצא חן בעיני מישהו מקברניטי המדינה,
בסופו של דבר תדחק התורה לקרן הזווית ו'תמתין לבוא המשיח'".

הרב לבנון מצביע גם על כך שהרבנים הראשיים המופקדים על הצד ההלכתי של מדינת ישראל צריכים להביע דעתם שכן הדבר שייך "למגרש שלהם".
"אני לא אצא למלחמה על כבודי או על כבוד התורה אמשיך את עבודת החינוך במסגרות שאמצא לנכון".

"כתם הגירוש הוא כתם על כלל צה"ל ששיתף פעולה אבל אין לפסול את צה"ל על כך שבראשו עומד רמטכ"ל שהחליט החלטה חד צדדית", אומר הרב לבנון הקורא להמשיך לשרת בצה"ל."יש לשאול עוד כי אם רמטכ"ל רוצה להעניש ראש ישיבה מדוע הוא מעניש את בחורי הישיבה של הישיבה. הוא יכול לא לקבל את חתימת ראש הישיבה על טופס הצטרפות להסדר אך מה אשמים התלמידים? מה הקשר?" .

להאזנה לראיון
