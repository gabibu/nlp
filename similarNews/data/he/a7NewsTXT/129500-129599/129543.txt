

שרידי יהודים שנספו בשואה הובאו לקבורה מחודשת בבלרוס. השרידים התגלו באתר הבנייה ברח' קויבישב 90, שם נמצא הגטו היהודי בימי מלחמת העולם השנייה.

כיום ניצב במקום "בית העצמות", אשר נקרא כך על שם 5,000 אסירי הגטו שנרצחו במקום בשנת 1941. זמן מה לאחר תום המלחמה הציבו קרובי הנרצחים במקום אנדרטה לזכרם.

כשנבנה בניין בן-9 קומות דווקא על מגרש זה, הנמצא במרכז העיר, הוצאו חלק מן השרידים והובאו לקבורה בבתי-הקברות בעיר. על לוחות הזיכרון, אשר הוצבו בתקופה הסובייטית, צוין כי בקברי אחים אלה קבורים אזרחים סובייטיים.

בשנת 1992, ב"יום האבל והאנושיות", אשר כונן לציון 50 שנה לחיסול גטו ברסט, הופיעו לצד לוחות הזיכרון הללו כרזות חדשות, בהן צוין, כי האנשים שנרצחו במקום היו אסירי הגטו היהודי. דיירי "בית העצמות" נזכרים כי זמן רב לאחר הקמתו המשיכו הכלבים לחפור באדמה, ולעתים, הביאו לבעליהם עצם אדם או נעל של ילד.

לפני מספר ימים, התגלו בחפירות שרידים של 5 אנשים נוספים. שלטונות העיר עשו את כל ההכנות הדרושות לקבורה מחודשת: השרידים הוכנסו לארונות והובאו לקבורה בבית-הקברות "פולסקה", בהתאם לכללי טקס הקבורה היהודי. הרב חיים רבינוביץ', שליח חב"ד ורבה הראשי של ברסט הנחה את הטקס וקרא קדיש. בנוסף לחברי קהילה רבים, באירוע נטלו חלק ראש הקהילה מר בוריס קרוק, נציגי ראשות העיר ומר אלכסנד פולישנקוב מטעם ראש העיר.

האירוע האחרון הוא אחד מני רבים, שאורגנו על-ידי קהילת ברסט לזכר נספי השואה והניצולים. לפני כמה חודשים השתתפו נציגי הקהילה ב"צעדת השלום", במהלכה ביקרו באתרים בהם נרצחו יהודים רבים.
