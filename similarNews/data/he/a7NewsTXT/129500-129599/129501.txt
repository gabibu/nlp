

מפקד חיל האוויר, האלוף אליעזר שקדי, החליט להפסיק היום את כל טיסות האימונים ופעילותו הקרקעית של חיל האוויר למשך יממה, והורה על הפניית הכוחות לעיסוק בנושאי בטיחות.

מפקד חיל האוויר, האלוף אליעזר שקדי, החליט להפסיק היום את כל טיסות האימונים ופעילותו הקרקעית של חיל האוויר למשך יממה, והורה על הפניית הכוחות לעיסוק בנושאי בטיחות.

טייסות חיל- האוויר יתכנסו בחדרי התדריכים, ינתחו סיכונים, יבצעו ניתוחי אירוע, ידונו במקרים ותגובות וירעננו את נהלי הבטיחות באוויר ובקרקע. כך מדווח כתבנו לעיניני צבא קובי פינקלר.

"תקופת החורף טומנת בחובה פוטנציאל סיכון רב יותר לאור מאפייני מזג האוויר שאינם יציבים", אמר האלוף שקדי. "לפיכך יש משמעות רבה לרענון נוהלי הבטיחות, להעמקה במשמעויות מתארי טיסה שונים ולהגברת תשומת הלב באוויר ועל הקרקע. יש לעשות את כל הנדרש למניעת אירועי בטיחות באימונים".

חיל האוויר מפסיק לעיתים את פעילותו למשך יממה כדי לרענן את נהלי הבטיחות ולחדד אותם.
