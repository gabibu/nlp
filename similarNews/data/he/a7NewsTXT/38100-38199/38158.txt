

איש סגל הבית הלבן, אנדרו קארד, אמר כי ארה"ב תוכל לפעול בכוחות עצמה, אם יתברר שעירק הפרה את ההחלטה שהתקבלה ביום שישי במועצת הבטחון של האו"ם.

קארד הדגיש כי סדאם צריך לציית להחלטת האו"ם, ולא, ישא בתוצאות חמורות. "כעת הוא במצב שעליו רק לומר 'כן, כן, כן, כן' ואף פעם לא לומר 'לא'. אם לא יציית, ארה"ב ובעלות בריתה מוכנות לפעול", הטעים קארד. לדבריו, "הנשיא בוש אינו מחפש תירוצים לצאת למלחמה, אך אם נצטרך ללכת למלחמה, נלך".
