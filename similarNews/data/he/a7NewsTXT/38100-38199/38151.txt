

צה"ל עצר בלילה שבין שבת ליום א' נער פלשתיני בן 15, אשר התכוון על פי החשד לבצע פיגוע התאבדות נגד אזרחים ישראלים, כך הותר לפרסום.

כתב עתי"ם ,מציין, כי בחברון נתפס בלילה פעיל חמאס, נאצר אבו טורקי, החשוד אף הוא בתכנון להוציא אף הוא לפועל פיגוע התאבדות נגד אזרחים ישראלים.

עוד נמסר כי הנער שנתפס הוא מהפתח'-תנזים אשר נעצר בקסבה בשכם. יש להזכיר כי הפתח והחמאס מנהלים בימים אלה, בקהיר, שיחות שנועדו להגיע להסכמה על הפסקת פעולות ההתאבדות בתוך תחומי הקו הירוק. לא נמסר מה היה יעדו של הנער המתאבד.

צה"ל המשיך במעצר המבוקשים במהלך כל היום. סמוך למעבר רפיח ברצועת עזה נתפס מבוקש
פלשתיני. בשעות הצהריים נתפס מבוקש נוסף גם במעבר ארז. כוחות צה"ל עצרו בלילה עוד
מספר מבוקשים פלשתינים - בשכם, צפונית לרמאללה, ובכפר לובן א -שרקייה .
כן הושלכו בשעות אחר הצהריים עשרות רימונים ונפתחה אש על כוח צה"ל בגבול
ישראל-מצרים סמוך לרפיח. אש נפתחה גם על כוח צה"ל שנע לאורך גבול ישראל-מצרים ליד
העיר. בכל האירועים לא היו נפגעים מקרב חיילי צה"ל.

הערב גילו כוחות צה"ל מטען גחון רב-עוצמה, שנועד לפגוע בכלי משוריין של צה"ל, סמוך ליישוב מורג שבדרום גוש קטיף. המטען נוטרל באופן מבוקר על-ידי חבלנים.
גילוי המטען מנע פגיעה קשה בחיילי צה"ל הנעים באיזור.
