

מאות ליוו למנוחות אחר הצהריים את הגשש הבדואי רב סמל מדין סלאח גריפאת בן 23 מהכפר בית זרזיר שבעמק יזרעאל, שנהרג בשבת ממטען צד בעת פתיחת ציר בראש כוח גבעתי באזור רצועת עזה.

הארון הובא לבית הקברות כשהוא עטוף בדגל הלאום. ראש מועצת בית זרזיר, חסן אל הייב, אמר על קברו: "הלך מאתנו גיבור אמיתי שעמד לצדו של כל מי שביקש עזרה והיה עמוד השדרה במשפחתו". הוא אף מתח ביקורת על כך ששום נציג מהממשלה לא הגיע להלוויה.

