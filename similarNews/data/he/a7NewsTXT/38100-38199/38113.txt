

מטה ההסברה של תנועת ה"חרות" בראשותו של ח"כ מיכאל קליינר דן בסוף השבוע באפשרות לצאת בקמפיין הסברה נגטיבי ש"יחשוף את כל האמת על משנתו האידיאולוגית של אביגדור ליברמן". לדבריהם, משנתו המדינית של ליברמן מכירה בקיומה של מדינה פלשתינית דה-פאקטו, ומסכימה לפשרה טריטוריאלית ביש"ע למען אחדות העם.

לדברי "חרות", ליברמן לא התפטר מתפקידו לאחר הסכמי חברון וסייע לנתניהו בשיווק הסכמי וואי למתיישבי יש"ע. עוד נמסר לדבריהם, כי סיעת "האיחוד הלאומי-ישראל ביתנו" 'זיגזגה' בכך שישבה בממשלה אחת עם מפלגת העבודה על בסיס קווי יסוד שממשיכים את אוסלו, אך נמנעה מהצטרפות לממשלה לאומית צרה בלי "העבודה" משיקולים פוליטיים לא ענייניים, וכן פגעו בזכר השר זאבי כאשר חזרו לממשלה מיד לאחר הרצחו.

ב"חרות" מקווים "לשכנע בוחרים פוטנציאלים של הימין הקיצוני לחזור ל"חרות" כגורם האידיאולוגי היחידי שעדיין לא ויתר על חזון ארץ ישראל השלמה".


