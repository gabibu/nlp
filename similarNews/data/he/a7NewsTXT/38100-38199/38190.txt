

סטודנטים מארגון "מגמה ירוקה", השתלטו היום בבוקר על מתקני החווה לגידול דגים במפרץ אילת "ערדג", במחאה על המשך פעילות החקלאות הימית במפרץ אילת, התורמת, לטענתם, לזיהום המפרץ.

הסטודנטים, 29 במספר, חברי ארגון "מגמה ירוקה", הגיעו לחוות הדגים מהים באמצעות 4 סירות קטנות, מצויידים בשלטים הקוראים "לא לחקלאות הימית" במפרץ אילת.

לאחר הגעתם למקום, עלו הסטודנטים בכוח על רציפי חברת "ערגד" וריתקו את עצמם למקום. במקום התפתחו תגרות ידים בין הסטודנטים לבין עובדי החווה.

הסטודנטים טוענים כי פונו בכוח על ידי עובדי חוות הדגים שהגישו תלונה למשטרת אילת על השגת גבול.


