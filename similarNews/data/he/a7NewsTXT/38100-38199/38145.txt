

טביעות אצבעותיו של ג'ון לי מאלבו בן 17 הן היחידות המופיעות בנשק ששימש לביצוע רציחות באוקטובר באזור וושינגטון, כך הודיע,אחד התובעים המעורבים בחקירת פרשת הצלף הסדרתי בארה"ב.

במקביל, דיווח היום העיתון "וושינגטון פוסט" באתר שלו באינטרנט, כי מאלבו הודה במהלך החקירה באחריות לחלק מהרציחות, כששותפו ג'ון אלן מוחמד בן 41, אחראי למעשי הרצח האחרים.

עוד מסרה המשטרה, כי הצליחה לקשור בין שני החשודים לבין תקרית הירי שהיתה במרילנד
כחודש לפני סידרת הרציחות באוקטובר.

"אנו סבורים כי יש לנו ראיות הקושרות את הצלפים לירי ב-5 בספטמבר", מסר מקור
במשטרה, שלא פירט.
המקור הזכיר כי ב-5 בספטמבר, סגר פול לארופה את מסעדתו בעיירה קלינטון שבמדינת
מרילנד, כש-6 יריות נורו לעברו. האיש בן ה-55 נותר בחיים.
היורה גנב ממנו את המחשב הנישא שלו. השלטונות אישרו ביום שישי, כי המחשב נמצא
במכוניתם של שני החשודים, בעת מעצרם.
העיתון "ניו יורק טיימס" כתב, כי המחשב הכיל יומן אלקטרוני אישי בו רשמו החשודים
פרטים על תנועותיהם, שסיפק חומר רב לתובעים.
