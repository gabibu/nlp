

" נשיא ארה"ב ג'ורג' בוש נתן סמכויות נרחבות למספר אנשים בממשל שלו, לבצע התקפות בדומה להתקפת הטילים שגרמה למותם של שישה מפעילי אל   קאעידה בתימן בשבוע שעבר" כך אשרה הערב קונדוליסה רייס יועצת הנשיא לבטחון לאומי.

בראיון לרשת "פוקס ניז" אמרה רייס, שבוש נתן לכמה אנשי ממשל סמכות רחבה, לבצע התקפות ביעדים אחרים של ארגון אל קאעידה באסיה ובמזרח התיכון, כדוגמת התקפת הטילים בתימן.ים

רייס הסבירה כי "הנשיא העניק סמכויות נרחבות למספר אנשים, לעשות מה שעליהם לעשות כדי להגן על המדינה הזו", והוסיפה "זו מלחמה מסוג חדש, אנחנו לוחמים הרבה בחזיתות, וכן יש לנו הרבה מאד בני ברית במלחמה זו".

המטרה העיקרית של התקיפה היתה קעיד סניאן אל הרטי, אחד מבכירי ארגון אל קאעידה, שהיה
חשוד עיקרי בפיגוע המשחתת האמריקנית קול בנמל עדן בשנת 2000, בו נהרגו 17 מלחים
אמריקנים.

בהתקפה שבוצעה בשבוע שעבר נהרג אל הרטי יחד עם 5 חשודים בהשתייכות לארגון איסלמי
קיצוני, כשהמכונית בה נסעו נפגעה מטיל שנורה ממל"ט "הטורף" ("פרדטור"), שהופעל על
ידי הסי.אי.איי. בתגובה לפעולה, שנראית כלא חוקית לארגון אמנסטי אינטרנשיונל, אמרה רייס כי
"הנשיא פעל במסגרת סמכויותיו המקובלות ובהתאם לחוקה".


