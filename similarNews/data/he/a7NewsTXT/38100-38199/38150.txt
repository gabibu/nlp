

נשיא עירק סדאם חוסיין הורה לערוך כינוס חירום של הפרלמנט העירקי, ובמקביל התקבלו דיווחים ממנהיגים ערביים שונים, לפיהם בגדאד מוכנה להסכים להחלטת האו"ם להתפרק מנשקה.

סוכנות עתי"ם מוסרת, כי האסיפה הלאומית העירקית מתכננת "לדון וללמוד את החלטת מועצת
הביטחון 141" מה-8 בנובמבר, ולהעביר את מסקנותיה ל"מועצת פיקוד המהפכה", שהיא
הסמכות השלטונית העליונה בעירק.

הטלויזיה העירקית, שמסרה דיווח זה, לא ציינה מתי יתכנס הפרלמנט ותוך כמה זמן יקבל
החלטה. לעירק ניתנה ארכה עד הי15 בנובמבר לקבל את החלטות האו"ם.

במקביל נועדו היום דיפלומטים ערביים במושב הליגה הערבית בקהיר, וטענו כי עירק
כבר קבלה את החלטת מועצת הביטחון של האו"ם.

"אני חושב כי אנו יכולים לצפות לעמדה חיובית מצד העירקים", אמר שר החוץ המצרי אחמד
מאהר, לאחר ישיבה שנערכה במוצאי שבת ונמשכה עד שעת לילה מאוחרת.

מאהר ציין כי ההסכמה העירקית תהיה תלויה בערבויות "שהפקחים יפעלו באופן נייטרלי
ואובייקטיבי, ויקיימו את החלטות מועצת הבטחון באופן מדוקדק, ובעיקר את אלה הנוגעות
לכיבוד הריבונות העירקית".


