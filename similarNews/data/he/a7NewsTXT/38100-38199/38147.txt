

תת-אלוף במיל. אריה אלדד, לשעבר קצין רפואה ראשי, הודיע היום על הצטרפותו למפלגת "מולדת".
"בתקופה קשה וגורלית לא יכולתי שלא להביע את עמדתי ולהשקיף מנגד", אומר אלדד. "לפיכך החלטתי על כניסתי לחיים הפוליטיים, לתנועת 'מולדת', באמצעותה אני מקווה לתרום".

פרופסור אריה אלדד מתמחה בכירורגיה פלסטית, בתחום של כוויות מלחמה. הוא שימש כקצין רפואי ראשי בצה"ל בין השנים 1997-2000 והשתחרר בדרגת תת-אלוף.

יו"ר "מולדת", ח"כ בני אלון, בירך על הצטרפותו של אלדד לשורות המפלגה. "אני משוכנע ביכולתו של אלדד לתרום למפלגה ולהעברת מסריה לציבור הרחב"אמר ח"כ אלון..

בעוד כשבועיים יתקיימו בחירות פנימיות למועצת "מולדת".
