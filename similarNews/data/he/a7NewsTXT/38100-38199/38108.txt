

פקידים של המימשל בוושינגטון אישרו היום את הדיווח בעיתון ``ניו יורק טיימס`` כי הנשיא בוש אישר את תוכנית המלחמה נגד עיראק. הם אמרו כי התוכנית בנויה כמבצע מתגלגל שיתחיל בהפצצות כבדות ויתפתח לפלישה של 200,000 או יותר חיילים אמריקנים.

הפקידים אמרו כי הנשיא בוש קיבל בימים האחרונים את עמדתו של הרמטכ``ל האמריקני פרנקס שמספר קטן יותר של חיילים לא יוכל לכבוש שטחים בעיראק אם יוחלט על פלישה קרקעית.

במסגרת המבצע המתגלגל של ארצות הברית תיפתח המיתקפה בשיגור פצצות במשקל של טונה וחצי שיוטלו על האתרים הנשיאותיים של סדאם ועל בסיסי צבא.



