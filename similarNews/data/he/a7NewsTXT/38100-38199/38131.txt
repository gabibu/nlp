

ארגוני הסביבה בישראל מחו היום בחריפות על התוכנית להקמת אי מלאכותי מול חופי ישראל, תוכנית שאושרה בישיבת הממשלה .

עמותת הסביבה "אדם טבע ודין" אומרת כי מדובר בתוכנית שעתידה לגרום הרס מוחלט לקו החוף של ישראל ועלותה מליארדים רבים של דולרים , תוכנית שעדיין לא נדונה כראוי בידי מומחים ואנשי מקצוע ואף על פי כן הובאה בהליך מזורז לאישורה של ממשלה לפני סיום כהונתה.

עמותת הסביבה מזהירה כי הקמת האיים תיצור חיץ בין החוף לבין הים הפתוח, תמנע זרימת חול אל החוף והתוצאה תהיה שקו החוף ייהרס וזאת בנוסף לבעיות שיווצרו בתוך היבשה לאורך החוף

גם המשרד לאיכות הסביבה מזהיר כי החלטה על הקמת האי מנוגדת לעמדת מוסדות התכנון .
