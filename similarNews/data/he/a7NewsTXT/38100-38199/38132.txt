

רכב החלל המאויש "סויוז" שב בשלום לאזור הנחיתה של סוכנות החלל הרוסית בקזחסטן, בתום משימה בת 12 יום בתחנת החלל הבינלאומית, כך מסרה הסוכנות היום.

רכב החלל "סויוז" החזיר בשלום לכדור הארץ את הקוסמונאוטים סרגיי סליוטין ויורי לונצ'קוב ואת האסטרונאוט הבלגי פרנק דה וינה. הוא צנח בערבות קזחסטן, וצוותי חילוץ ומסוקים אספו את אנשי הצוות והביאו אותם לאתר השיגורים בבייקונור, משם שוגרו ב-30 באוקטובר.

הצוות הביא לתחנת החלל הבינלאומית שבשלבי בנייה רכב הימלטות חדש למקרי חירום מדגם "סויוז". הקוסמונאוטים התקינו בה את הרכב החדש ושבו לכדור הארץ בישן.
