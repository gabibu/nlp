

שר הבטחון שאול מופז ושר האוצר סילבן שלום נפגשו היום בצהריים ודנו בנושא הקיצוץ בתקציב הבטחון.

בתחילה נפגשו מופז ושלום לשיחה ב"ארבע עיניים" ובמהלכה הדגיש שר הבטחון את דאגתו מפני הקיצוצים המוצעים בתקציב הבטחון בשיעור של כ-5 מיליארד ש"ח.

לאחר מכן, התקיימה פגישה רחבה יותר, אליה הצטרפו המנהלים הכלליים של שני המשרדים, אוהד מראני ועמוס ירון, וכן סגן הרמטכ"ל האלוף גבי אשכנזי.

סוכם כי במהלך השבוע יתקיימו פגישות נוספות בין הצדדים כדי להסכים בהקדם האפשרי על קיצוץ מוסכם בתקציב הבטחון.
