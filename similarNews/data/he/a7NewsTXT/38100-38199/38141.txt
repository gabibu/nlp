

קמפיין הבחירות של בנימין נתניהו לפריימריס בליכוד: "נתניהו, כי חייבים לשנות את המצב". ראש מטה ההסברה גיל סמסונוב, האסטרטג רוני רימון, הפירסומאי גדעון בריקמן ויועץ התקשורת אביב בושינסקי יריצו את נתניהו לפריימריז.

"לראשונה מזה שלושים שנה תערך מערכת בחירות, שכל מה שידובר בה זה יהיה על כלכלה", אמר גיל סמסונוב, ראש מטה ההסברה של נתניהו והוסיף, "העם יבחר את מי שמסוגל לשקם את הכלכלה, וכרגע לפי הסקרים שערכו בין מתפקדי הליכוד, מדובר בבנימין נתניהו".

הקמפיין של נתניהו יעסוק, לפחות בשלב זה, אך ורק במצב הכלכלי-חברתי ולא יכנס למצב המדיני-בטחוני.
