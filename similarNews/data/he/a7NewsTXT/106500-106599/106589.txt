

נשיא מצרים מובארק התקשר לראש הממשלה שרון כדי לעדכנו על תוצאות מפגש הפלגים הפלשתיניים בקהיר.

הנשיא המצרי ציין שהפלסטינים הגיעו להסדר טוב והדרך פתוחה לנוע קדימה.
ראש הממשלה שרון הודה לנשיא מובארק על העדכון, ואמר שההסדר שהושג בקהיר הוא "צעד ראשון וחיובי". יחד עם זאת, הבהיר שרון כי מדובר בהסדר לתקופת ביניים בלבד וכדי להתקדם בתהליך המדיני, ארגוני הטרור לא יוכלו להמשיך ולהתקיים כארגונים חמושים ובוודאי שלא כארגוני טרור.

ראש הממשלה שרון הודה לנשיא מובארק על מאמציו לסייע בקידום התהליך המדיני באזור וציין כי השגריר המצרי, שהגיע היום לישראל יזכה למלוא שיתוף הפעולה וייסיע לקידום היחסים בין שתי המדינות.
