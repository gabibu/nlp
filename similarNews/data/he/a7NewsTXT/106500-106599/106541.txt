

ראש הממשלה אריאל שרון ויו"ר שינוי, ח"כ יוסף לפיד, נפגשו הבוקר לדיון על תקציב המדינה. "אם תוותר על העברת 290 מיליון ש"ח ליהדות התורה, נצביע בעד", הבטיחו שינוי לרה"מ.

השר לפיד אמר לשרון כי ממשלת ליכוד-עבודה-שינוי תוכל להעביר את התקציב ואת תוכנית ההתנתקות, ללא בעיות.

ראש הממשלה מצידו אמר כי אין הוא עוסק עכשיו בהרכבת קואליציה שכזו מכיוון שאין לה כעת רוב בליכוד.

בשינוי הבטיחו לשרון להצביע בעד התקציב אם שרון יסכים לוותר על העברת 290 מיליון השקלים שהובטחו ליהדות התורה בהסכם הקואליציוני.

מסקר שנערך אתמול בתוכנית "משעל חם" בערוץ 2 עולה כי 64% ממצביעי שינוי אמרו כי אם המפלגה לא תתמוך בתקציב- הם לא יצביעו עבורה בבחירות הבאות.
