

משלחת ידידי 'יד ושם' שכללה ניצולי שואה ותורמים מכל העולם ביקרה בבסיס חיל האוויר במרכז הארץ, בעקבות פתיחת המוזיאון החדש של יד ושם.

משלחת ידידי 'יד ושם' שכללה ניצולי שואה ותורמים מכל העולם ביקרה אתמול בבסיס חיל האויר במרכז הארץ, בעקבות פתיחת המוזיאון החדש של יד ושם. הביקור, שנועד להמחיש לקבוצה את עוצמת צה"ל, כלל הרצאה של מפקד להק האוויר בחיל, שסיפר על חווית הטיסה של טייסי חיל האוויר מעל מחנה ההשמדה אושוויץ. לאחר, המשלחת סיירה בין המטוסים השונים של הבסיס וקיבלה הסבר קצר על ההיסטוריה והמבנה של כל טייסת. ניכרת הייתה התרגשותם של המבקרים לנוכח הילת העוצמה שנלוותה לכלי הטיסה.

בהודעת דובר צה"ל נכתב כי "בכל שנות קיומו, צה"ל מעולם לא זנח את חובת הזיכרון אף לרגע. צבא ההגנה לישראל, שמגן על עם ישראל- צאצאיו של העם היהודי בדורו, מגן גם על חובת ההנצחה. המבט הנרגש על פניהם של ידידי יד ושם בעת פגישתם עם תא"ל א' אמרה הכול. הם סיפרו כיצד מייאוש חולי רדיפה מתמדת והרצון להשמידם על-ידי הנאצים, כוחם עמד להם והביאם עד הלום, בכדי לצפות בעוצמת מדינת ישראל ואזרחיה היהודים, ולשם מה נלחמו על חייהם.

באותו יום נפגשו ניצולי השואה ששרדו את הזוועות עם פרי מאמציהם. ניצולי שואה מספרים לרוב על המסע שעברו באירופה הבוערת של שנות ה-40. בכל השיחות וההרצאות תמיד נשאר משפט אחד: לא הייתי שורד לולא הצבתי לעצמי מטרה. אף אדם לא היה ניצל מהתופת הזו אם לא היה לו בשביל מה לחיות.

היום, במעמד המפגש, אותם ניצולים עברו חוויה מרגשת מאוד,עתיד ועוצמת מדינת ישראל- תוצר עבודתם, תושביה, וקציניה וחייליה- המהווים את חוד החנית בהגנה עליה".
