

בערוץ השני פורסמה אמש תכניתם של אנשי ימין להעלות רבבות יהודים להר הבית ביום הפינוי כדי לרתק לשם את כוחות הביטחון ולשבש את פינוי. עו"ד בן יוסף: המאבק על חלקי א"י הוא למעשה המאבק על הר הבית.

בישיבה עצמה התכנסו אנשי תנועות המקדש, שאמרו כי לא יחכו ליום הפינוי אלא הם רוצים כבר עכשיו להעלות רבבות יהודים להר הבית.

יו"ר התנועה לכינון המקדש, עו"ד ברוך בן יוסף, אמר לערוץ 7 כי "המקום לתפילה האמיתית לפי תפילת שלמה המלך, הוא הר הבית. צריך לנצל זאת כבר עכשיו, ואינה דומה תפילה בגוש קטיף לתפילה במקום המקדש. בנוסף, המאבק על חלקי ארץ ישראל הוא למעשה המאבק על הר הבית, מי שרוצה לוותר על חלק מא"י רוצה לוותר על הר הבית. לכן המאבק על ההר צריך להיות כעת במוקד, צריך להבין שזה יעצור את הטירוף במדינה אם יבואו אלפים להר. צריך לדאוג לביתו של ה' כמו שאנו רוצים שידאג לבתינו. היו העליה להר מוגבלת, אסור למלמל, או להתעטף בטלית. מתייחסים אלינו כמו תיירים- רק בשעות מוגבלות ורק דרך שער המוגברים. כל מי שנכנס צריך לעבור ביזיון של בדיקה וחיפוש. אם יבואו רבות יתיחסו אלינו כבני בית ולא כתיירים. ונוכל לממש את זכותנו וחובתנו להתפלל במקום ולשנות את הגזרה. התרחיש שלי- שיבואו רבבות מכל שערי ההר".

בן יוסף הוסיף כי "נשים יכולות להיכנס מהשערים הצפוניים ללא בעיה הלכתית. צריך לממש את הדרישה להיכנס מכל השערים, הם יאלצו לוותר יהיה להם קשה למנוע מאנשים להתפלל. ככל שיש יותר אנשים- יותר קל להשיג את המטרה. וגם כלפי שמיא- אם מזניחים את הר הבית מקבלים מכות במקומות אחרים. עצם גילוי השאיפה להגיע לשם יעשה את שלו. אם נגיע לשלב הפינוי, נשבש את כל המדינה ובעיקר בהר הבית כי זה לב הענין. אם נזכה לכבוש את ההר על ידי רבבות יהודים ולהפכו לאתר יהודי, תהיה פה מהפכה לא אלימה שתהפוך את המדינה למדינה יהודית אמיתית".

בן יוסף אומר כי יתכן ופרסום הישיבה בתקשורת הזיק כיוון שהם רצו לגלגל את התכנית קודם בשיחות פנים אל פנים עם רבנים ותושבי יש"ע. מצד שני החשיפה עוזרת לפרסם את הקריאה. בן יוסף מספר כי דווקא המשטרה מבקשת שעוד ועוד יהודים יעלו להר כי הם מבינים שרק כך תממש הריבונות היהודית במקום, לעומת הממשלה שמפחדת מעלית יהודים.
