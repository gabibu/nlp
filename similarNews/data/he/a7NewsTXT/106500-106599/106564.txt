

האלוף משה קפלינסקי נכנס אתמול לתפקידו כסגן הרמטכ"ל בטקס שהתקיים בלשכת הרמטכ"ל, רב-אלוף משה יעלון, בנוכחות שר הביטחון, שאול מופז. כך מוסר קובי פינקלר.

האלוף קפלינסקי, שסיים רק לפני חודש את תפקידו כאלוף פיקוד המרכז ויצא לחופשת לימודים קצרה, מחליף את האלוף דן חלוץ שימונה בחודש יוני לתפקיד הרמטכ"ל. שר הביטחון שאול מופז אישר את המלצת הרמטכ"ל, רב- אלוף משה יעלון למנות את האלוף משה קפלינסקי לתפקיד סגן הרמטכ"ל.

החלטה זו התקבלה על דעתו של האלוף דן חלוץ, הרמטכ"ל המיועד. חילופי הרמטכ"לים יהיה ב-1 ביוני 2005.
