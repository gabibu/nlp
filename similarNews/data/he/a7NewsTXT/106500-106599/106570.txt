

במושב מתתיהו שבמודיעין עלית נתקעה ידו של עובד במפעל מצות במכונה. חובש מד"א "הצלה ישראל" אהרן ברנד שהיה באותה עת במאפיה סמוכה הוזעק למקום. ברנד הזעיק אמבולנס של מד"א מקרית ספר וחובשים נוספים אשר הגיעו לסייע בחבישת ידו של העובד. הפצוע טופל בשטח ופונה לבית החולים "תל השומר" כשידו ואצבעותיו מרוסקות.

יצוין כי מקרה זה אינו הראשון השנה, ומידי שנה בתקופה זו מוזעקים מתנדבי מד"א "הצלה ישראל" למקרים רבים במאפיות מצות בכל רחבי הארץ לטפל בנפגעים.

