

הפרקליטות הגישה אתמול כתב אישום נגד מרדכי ואנונו בגין 21 מקרים של הפרת המגבלות שהוטלו עליו עם שחרורו ממאסרו.

פרקליטות המדינה הגישה לבית המשפט המחוזי בירושלים כתב אישום נגד "מרגל האטום" בגין הפרת התנאים המגבילים שנקבעו לו לאחר שחרורו מהכלא.

על פי כתב האישום, התראיין ואנונו לכלי תקשורת רבים וסיפר בהרחבה על עבודתו בכור האטומי בדימונה. בנוסף מואשם ואנונו בנסיון לצאת לשטחי יהודה ושומרון ולבקר בעיר בית לחם.

ואנונו שוחרר מכלא "שקמה" הסמוך לאשקלון, לאחר 18 שנים בהן שהה מאחורי סורג ובריח. עם שחרורו של מהכלא ב-04' הוטלו עליו שורה של מגבלות, ובהן איסור לצאת מישראל, איסור להתראיין בנושא הכור בדימונה, ואיסור להתקרב לשגרירויות זרות, לשדות תעופה ולנמלי ישראל.
