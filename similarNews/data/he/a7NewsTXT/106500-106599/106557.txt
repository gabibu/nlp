

דובר מועצת חוף עזה, ערן שטרנברג, מבהיר "עמדת סגן ראש המועצה מר איציק איליה, שהוצג כתומך בהגדלת הפיצויים תמורת שקט, הינה שקר וכזב והדברים לא נאמרו כלל".

במועצה אזורית חוף עזה מבהירים כי המאבק הנחרץ בתוכנית הגירוש והעקירה של שרון ימשך ללא פשרות, וכי עמדה זו משותפת לרובם המוחלט של התושבים.

דובר חוף מועצת חוף עזה, ערן שטרנברג, אמר כי "עמדת סגן ראש המועצה מר איציק איליה, שהוצג כתומך בהגדלת הפיצויים תמורת שקט, הינה שקר וכזב והדברים לא נאמרו כלל".

עוד מסר הדובר התנצלות בשם סגן ראש המועצה. במועצה אומרים כי איליה "מביע צער עמוק ומתנצל בפני התושבים על כך שפעולה, שנבעה מתוך אהבת המקום ודאגה עמוקה לעתיד המתיישבים, קיבלה פירוש ציני ומכוער ובעתיד ימנע מפעולות כפגישות עם העוקרים העלולות להתפרש כפוגעות במאבק".

באתר קטיף נט דווח הבוקר כי בגוש קטיף חלוקות הדעות בדבר פגישתו של איציק איליה עם מנכ"ל משרד ראש הממשלה. המתנגדים דורשים איליה להתפטר מתפקידו ואילו תושבים אחרים מביעים שמחה על שסוף סוף קם אדם מהמערכת ומנסה לדאוג להם.

איציק איליה השיב לדורשי התפטרותו כי הוא מאמין במה שהוא עושה וכי הוא חושב שיש לחשוב ולתכנן היום את היום שאחרי הגרוש.

מכתבי הבהרה מראש מועצת חבל עזה וסגנו
