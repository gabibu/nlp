

שר הבטחון דחה את הטענות שהופנו כלפיו כאילו ההבנות "עזה ובית-לחם תחילה", הושגו מטעמים פוליטיים פנים מפלגתיים.

במהלך ביקורו במעבר קרני אמר בן אליעזר כי החתימה על ההסכם היתה על דעת בכירי מערכת הבטחון. עוד הוסיף בן אליעזר "אי אפשר להגיע לרפורמות, בלי להרגיע את השטח. כל השלב הזה, המטרה שלו הייתה להביא למעין הפסקת אש. תיהיה הפסקת אש, ואז יהיו רפורמות", דברי שר הבטחון.

שרי הממשלה מתחו ביקורת על ההסכם. השר שלמה בניזרי מש"ס ויצחק לוי מהמפד"ל אמרו כי ההסכם לא הובא כלל לאישור הקבינט. בניזרי הוסיף בראיון לגלי צה"ל: "אני לא מצליח להבין את הדבר הזה. איך עושים דבר כזה בלי לשאול אותנו? אין קבינט? אין ממשלה? על כל סיכול ממוקד פעם היינו יושבים".
