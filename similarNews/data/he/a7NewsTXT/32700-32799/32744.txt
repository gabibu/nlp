

מאז תחילת העלייה ממדינות חבר העמים, בשנת 1989, הולך וגדל אחוז הלא יהודים בין העולים. ממשרד הפנים נמסר כי בעליה שהגיעה ממדינות חבר העמים מאז חודש ינואר 2002 ועד היום, 2/3 מהעולים אינם יהודים, דהיינו על פי הנתונים, מאז ה-1 בינואר 2002 ועד סוף חודש יולי 2002 הגיעו סה"כ - 9,357 עולים מארצות חבר העמים. מתוכם 5,508 אינם יהודים ורק 3,849 הינם יהודים.

שר הפנים, אלי ישי, הבהיר כי נתונים קשים אלה מדגישים ומצדיקים את הצורך המיידי בשינוי חוק השבות אחרת, מדינת ישראל תאבד את זהותה היהודית. השר ישי שב וקורא לכל מי שהזהות היהודית של מדינת ישראל חשובה לו, ולתמוך בעמדתו של השר לשינוי חוק השבות.
