

קשב קול ישראל מיקי גורדוס דיווח הבוקר כי שידוריהם של תחנות שונות, "פיראטיות" וחוקיות, משבשים את התקשורת בין מגדל הפיקוח לבין מטוסים.

לדבריו , יש מי שמשבש את שידורי מגדל הפיקוח בזדון ומעביר את הרעשים לתדרים המקשרים את המטוסים למגדל הפיקוח. לעתים, מציין גורדוס, משבשי השידורים עובדים בתחכום. הם עוקבים אחרי שינויי התדר שמבצעים הפקחים כדי לעקוף את השיבושים, ואז משבשים גם את הגל העוקף.

גורדוס מוסיף כי ישנן שעות בהן התקשורת היא קריטית כדי למנוע נחיתת טייסים על כביש מספר 1 המחבר בין ירושלים לתל אביב. לדבריו באותן שעות בהן השמש מסנוורת הטייסים עלולים להתבלבל בין מסלולי הנחיתה לבין הכביש.

יצויין כי בזמנו הגיש ערוץ 7 תלונה למשטרה נגד בעל תחנה פיראטית ששידר את שידורי ערוץ 7 על תדר של מגדל הפיקוח. זאת כדי להפליל את ערוץ 7 ולטפול עליו כי הוא כביכול משבש את עבודת הפקחים. מהנהלת הערוץ נמסר אז כי משדרי הערוץ עובדים ברמת תקינה גבוהה ואינם זולגים לתדרים המסכנים את הנוסעים.

את הידיעה מסרה כתבתנו לעניני תקשורת חני לוז.
