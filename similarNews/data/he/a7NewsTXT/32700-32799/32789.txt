

מחבלי החזית העממית הודיעו כי ינקמו את מותו של המחבל מוחמד סעדאת.

בפעולה של יחידת דובדבן חוסל מוחמד סעדאת - אחיו של רב המרצחים אחמד סעדאת.

החיילים פרצו אתמול לבית במרכז העיר רמאללה בו הסתתר המחבל וביקשו לעצור אותו בשל מעורבותו בהכנת מספר פיגועים. משפתח המחבל לעברם באש ירו בו למוות. בירי הספיק סעדאת לירות ולפצוע קצין וחייל מן הכוח.

השניים, שנפצעו באורח בינוני וקל הועברו לטיפול בבית חולים בירושלים.

בין פעולותיו השונות של מוחמד סעדאת גם היותו סייען ראשי של אחיו אחמד סעדאת, ראש החזית העממית המוחזק ב"כלא" ביריחו. זאת בעקבות העסקה שנחתמה בין ממשלת ישראל לבין ערפאת בדבר הסרת המצור שהוטל על ה"מוקטעה" בעת מבצע "חומת מגן".
