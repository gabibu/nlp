

ישראל הפקיעה לאחרונה 350 דונם באיזור בצפון ירושלים לצורכי תכנית "עוטף ירושלים". על ההפקעות מסר חליל טופנג'י, הממונה לשעבר על הטיפול בקרקעות ביש"ע באוריינט האוס בראיון ל"קול פלשתין".

טופנג'י טוען כי מדובר ב-350 דונם שנמצאים בצפון מזרח ירושלים. הוא התלונן כי בשל תכנית זו הוצא חלק מהאוכלוסיה הערבית מחוץ לתחומיה של ירושלים למרות שהם בעלי תעודת תושבה ירושלמית.

עוד טוען טופנג'י כי ישראל צירפה איזור לא מאוכלס לתחומה של עירית ירושלים לצורך הרחבת העיר.
