

עצאם סלים, בכיר בתנזים שהיה אחראי על פיגועי תופת והתאבדות נהרג במהלך היתקלות עם כוחות הבטחון לפנות בוקר בטול כרם.

השב"כ וצה"ל עסקו במעצר מבוקשים במחנה הפליטים טול כרם. במהלך המעצרים נפתחה אש לעבר כוחותינו. בחילופי האש נהרג עצאם עא חמיד מחמד סלים שנמנה על צמרת התנזים בעיר והיה מבוקש.

בחודש מרס 2002, הוביל תכנון והוצאה לפועל של פיגועי תופת רבים: פיגועי התאבדות עם מטענים וחגורות נפץ, ופיגועי הקרבה. עצאם שיגר מחבלים מאיזור טול כרם וקלקיליה, הסמוכות לקו התפר.

ניסיונות אלה שובשו וסוכלו באמצעות פעילות מתוגברת ומשותפת של שירות הבטחון הכללי, צה"ל, משטרת ישראל ומג"ב.

בסריקות שבוצעו בביתו לאחר ההיתקלות נמצאו רובה מסוג M-16 ותת-מקלע מסוג MP-5.
