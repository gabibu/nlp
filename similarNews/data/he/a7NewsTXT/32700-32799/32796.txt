

כשני שלישים מן העולים ארצה, מאז תחילת 2002, אינם יהודים. מנתונים שפרסם משרד הפנים עולה כי מינואר ועד יולי 2002 באו לישראל כ 9,300 עולים מארצות חבר העמים לשעבר. 5500 מתוכם אינם יהודים.

שר הפנים, אלי ישי, אומר כי מדובר בנתונים קשים, המדגישים את הצורך לערוך בדחיפות שינוי חוק השבות. ישי מזהיר כי אם חוק השבות לא ישונה תאבד מדינת ישראל את זהותה היהודית בתוך שמונה שנים.

ניסיונות קודמים של ש"ס לשנות את חוק השבות נתקלו בהתנגדות עזה של מפלגת העולים ישראל בעליה, ושל גורמים נוספים.
