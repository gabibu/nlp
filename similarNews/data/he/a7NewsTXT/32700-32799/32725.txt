

סמל מגן-דוד העשוי מפלדה שנלקח משרידי בנייני התאומים, הוענק למפכ"ל המשטרה על-ידי משלחת ראשי המשטרות בארה"ב בביקור שערכו היום בתל-אביב.

11 קציני משטרה מהמשלחת של ראשי המשטרות מארה"ב, אשר הגיעו אתמול לישראל מבקרים באתרים שונים בין היתר במקומות בהם אירעו פיגועים. בין חברי המשלחת נמצאים מפכ"ל משטרת ניו-יורק לשעבר והסמפכ"ל הנוכחי של משטרת לוס-אנג'לס.

רב-ניצב שלמה אהרונישקי אשר קיבל לידיו את המגן-דוד התרגש מאוד ואמר, כי הוא חש אותה התרגשות בשעה שביקר במגדלי התאומים לאחר הפיגוע. "לטרור אין גבולות וחשוב שגם למדינות הנלחמות בו לא יהיו גבולות, אמר המפכ"ל. הוא הוסיף כי הוא סבור ששיתוף הפעולה והקשר של המשטרה עם גורמי הבטחון בארה"ב מצויין.
