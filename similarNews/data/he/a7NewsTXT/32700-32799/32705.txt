

אסתר שווימר תינוקת בת חצי שנה ממשפחה של חסידי סאטמר מברוקלין, נחטפה הלילה על ידי דוב ומתה במלתעותיו. שווימר שהתה עם משפחתה באתר קיץ בעיירה פלסבורג שבמדינת ניו יורק.

האם הצליחה להבריח שניים מילדיה אל תוך הבקתה וכששבה כדי לאסוף גם את התינוקת מכסא הנדנדה במרפסת הבקתה, גילתה כי אחרה את המועד. הדב הפיל את התינוקת מכסאה נטל אותה במלתעותיו וברח אל היער.

בני המשפחה רדפו אחרי הדוב כשהם מיידים בו אבנים ואביה של התינוקת אף הצליח לתפוס אותה אך היא היתה כבר ללא רוח חיים. הדוב נורה מאוחר יותר בידי שוטרים.
