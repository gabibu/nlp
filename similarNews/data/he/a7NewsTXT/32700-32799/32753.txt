

הנהלת אתר פי גלילות החליטה בישיבת דירקטוריון שהתקיימה אחר הצהרים על סגירת המסופים בירושלים ובבאר שבע ועל פיטורי עובדים.

לאור החלטה זו אמר יו"ר ועד העובדים של האתר, אלי חליפה כי העובדים ימשיכו את שביתתם במטרה למנוע את הפיטורים הצפויים ואף יחריפו את צעדיהם. חליפה מסר כי להערכתו לא יתעורר מחסור בתחנות הדלק ברחבי הארץ ואולם מפעלים וחברות לא יקבלו דלקים וכי הוא צופה שגם נהגי המיכליות, העובדים שעות רבות על הכביש, יצטרפו למחאה.

דובר אתר פי גלילות אבי שוברט מסר כי הנהלת החברה תסיים פגישה עם מנכ"ל משרד התשתיות ועם ראשי המשרד ותציג בפניהם את החלטות החברה בקרוב.

חליפה אמר בנוסף כי הוא מקווה שבפגישה עם מנכ"ל המשרד תשתנה החלטת הדירקטוריון ויבוטלו הפיטורים.
