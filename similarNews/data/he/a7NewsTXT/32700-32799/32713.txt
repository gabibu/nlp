

שגריר ישראל בקופנהגן כרמי גילון נפגש השבוע עם מזכיר הממשלה הדנית נילס ברנסטין ודן עמו בנושא האיומים על הקהילה היהודית בדנמרק שמשמיעים גורמים מוסלמים קיצונים.

מציין כי אותם גורמים אף פרסמו לאחרונה "רשימות חיסול" של יהודים.

השגריר גילון ציין בשיחה, כי רבים בקהילה היהודית חוששים לאחרונה לצאת לרחוב חבושים בכיפה או לענוד מגן דוד. הוא ציין כי לדעתו בנושא הסתה כמו זה, לא צריך לטפל רק במישור המשטרתי, אלא גם במישור הפוליטי-חברתי.

ברנסטין ציין, כי ראש ממשלת דנמרק עוקב מקרוב אחר חקירת המשטרה על האיומים והשניים סיכמו להמשיך ולהיות בקשר בנושא.
