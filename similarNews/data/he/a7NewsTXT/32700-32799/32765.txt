

13 רבנים מקהילות באירופה ביקרו היום בצוק מנרה בגליל העליון כחלק ממסע הזדהות עם ישראל.

הרבנים הם נציגי הועידה ה-23 של רבני אירופה שנערכה בבריסל במאי השנה.

מטרת הביקור היתה סיור והיכרות עם אתרים תיירותיים שונים בארץ כדי לעודד את התיירות לישראל כאשר יחזרו לקהילותיהם באירופה. את הסיור יזם משרד התיירות.

בין הרבנים שהגיעו לצוק מנרה היו הרב משה רוז מישראל, מנכ"ל ועידת רבני אירופה הרב אבא דונה מלונדון, מזכיר ועידת רבני אירופה ורבנים מארה"ב, וינה, אוקראינה, פריז, שטרסבורג, מנצ'סטר, לוקסנבורג, איסטנבול, גרמניה, פינלנד וציריך.

אבשלום צדוק, מנכ"ל צוק מנרה, מסר כי "לאחרונה יש גל הזדהות גדול של רבנים ואנשי הקהילות היהודיות בכל העולם המגיעים לארץ להזדהות עם ישראל. דווקא בימים קשים למדינה העידוד של הרבנים לקידום התיירות חשוב מאוד", אמר צדוק.
