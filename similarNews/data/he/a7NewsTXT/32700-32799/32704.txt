

היום יצאו שר ההגנה הרוסי סרגיי איוואנוב והתובע הכללי של רוסיה ולדימיר אוסטינוב לגרוזני על מנת לפקח על חקירת התרסקות המסוק הרוסי, שבה נהרגו יותר מ-105 בני אדם. כך נמסר על ידי הפיקוד של צבא רוסיה.

המסוק מדגםMI-26 היה בפעילות צבאית מבצעית ליד העיר גרוזני במסגרת המבצע הצבאי ברפובליקה הבדלנית שם. מקורות בפיקוד הרוסי מציינים כי יותר מדובר באבידה הקשה ביותר של הכוחות הרוסים מאז תחילת המבצע הצבאי במקום.

33 בני אדם, שנפגעו בהתרסקות המסוק סובלים מפציעות או מכוויות ומאושפזים בבסיס הצבאי בחאנקלה, שבפרברי גרוזני. מצבם של 17 מתוכם קשה.

עד כה חולצו מבין הריסות המסוק 23 גופות מתוך ה-105.

כתב עתי"ם מדווח כי פקיד רוסי בכיר שדיבר בעילום שם, אמר כי איוואנוב ואוסטינוב ייפגשו עם בכירי הצבא באזור צפון הקווקז.

טרם ידוע מה גרם לאסון, למרות שעברו יותר מ-24 שעות מאז ההתרסקות.

הבדלנים הצ'צ'נים נטלו על עצמם את האחריות למעשה. אולם לעומתם טוען פיקוד צבא רוסיה, כי מדובר בתאונה. על פי מקור צבאי בכיר בצ'צ'ניה, קשה להניח באפשרות של פעולת המורדים. לדבריו, האזור בו ממוקם הבסיס בחנקאלה שליד גרוזני, שמור היטב. "בנוסף לכך, הוא מוקף שדות מוקשים". סגן התובע הכללי סרגיי פרידינסקי ציין כי המסוק נפל באחד משדות המוקשים האלה.

גם באשר למספר הניספים בהתרסקות המסוק קיימים חילוקי דעות. ברשימת המסוק מופיעים אמנם 132 בני אדם, 127 חיילים ו-5 אנשי צוות, אולם דובר צבאי דיווח על 10 יותר.
