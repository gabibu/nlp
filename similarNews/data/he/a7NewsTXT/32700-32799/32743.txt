

שר החוץ שמעון פרס אומר כי הסכם אוסלו בן תשע השנים "עדיין חי", והוסיף כי הוא מהווה את נקודת הפתיחה לתוכנית השלום של נשיא ארה"ב ג'ורג' וו. בוש. "מדוע הוא עדיין חי? משום שלפיו, לא יהיה שלום מבלי שנשיג הבנה עם הפלשתינים", אמר פרס.

הדברים נאמרו בטקס שנערך במכון נובל, לציון יום השנה התשיעי לחתימת "הסכם אוסלו". בראיון נפרד לכתב סוכנות הידיעות הנורבגית, אמר פרס כי הוא מאשים את הרשות הפלשתינית, אך לא את ערפאת אישית, בהידרדרות המצב ובאלימות.
