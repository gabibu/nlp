

שלטונות תאילנד הודיעו היום כי חל איסור על מכירת ואחזקת חיפושיות ענק ממדגסקר, בתואנה כי "חיות המחמד" עלולות להפיץ מחלות.

שרת הבריאות התאילנדית סודאראת קיוראפון, אמרה כי אנשי משרדה החלו לפשוט על חנויות וחוות גידול המפיצות את החרק הענק, המוכר כ"תיקן מדגסקרי ענק שורק" ואורכו עשוי להגיע ל-10 סנטימטרים. "אנו חוששים שאם התיקנים האלה ישוחררו במקומות ציבוריים, הם יתרבו בקצב מהיר, והדבר יוכל לגרום להתפשטות מחלות לא ידועות במדינה", אמרה סודאראת.

(עתי"ם-רויטרס)
