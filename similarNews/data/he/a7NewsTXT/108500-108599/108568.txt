

במכתב תשובה לתושב אשדוד, שבנו מתגורר בנוה-דקלים, כתב השבוע רס"ן אורי פולק, ראש הלשכה של אלוף פיקוד הדרום דן הראל, כי "נכון להיום, לא ניתן לקבוע האם תאסר כניסת אזרחים לגוש בחג הפסח וביום העצמאות"


למרות הכותרות כי שרון החליט לא לסגור את גוש-קטיף לישראלים לפני פסח, בפיקוד הדרום
נערכים לאפשרות של סגירת חבל עזה עוד לפני הפסח.

כתבנו חגי הוברמן מספר כי במכתב תשובה לתושב אשדוד, שבנו מתגורר בנוה-דקלים, כתב השבוע רס"ן אורי פולק, ראש הלשכה של רל"ש אלוף פיקוד הדרום דן הראל, כי "נכון להיום, לא ניתן לקבוע האם תאסר כניסת אזרחים לגוש בחג הפסח וביום העצמאות".

את המכתב שלח לאלוף פיקוד הדרום שמואל סרלואי, שכתב: "יש לנו שני בנים הגרים עם
משפחותיהם בנוה דקלים כבר שנים רבות. אנו מתכננים לחגוג עמהם את חג הפסח ולאחר מכן, ביום
העצמאות נחגוג אי"ה בר מצוה של אחד הנכדים. שאלתי, האם תהיה לנו, לחג הפסח ולאורחים שיוזמנו
לחגיגת בר המצוה נגישות חפשית ללא הגבלות בתאריכים הנ"ל? אתכבד לבקש תשובה בהקדם".

בתשובת ראש לשכת האלוף נמסר כי "ממשלת ישראל החליטה על פינוי גוש קטיף החל מתאריך
20.7.05, משימת הפינוי הוטלה על צה"ל. במסגרת זו ומחשש להגעת אנשים קיצוניים אשר יגיעו
במטרה להפריע ולשבש את תהליך הפינוי רב תאסר בשלב כלשהו כניסת אזרחים שאינם תושבי הגוש
לתוך הגוש. מועד סגירת הגוש יקבע קרוב ככל הניתן למועד הפינוי וכל זאת בכפוף להערכת מצב
ולידיעות שיגיעו אלינו בדבר רצונם של גורמים קיצוניים להגיע לגוש. נכון להיום, לא ניתן לקבוע האם
תאסר כניסת אזרחים לגוש בחג הפסח וביום העצמאות".

גורם צבאי מסר לכתבנו חגי הוברמן, כי אמנם ההערכה היא שגוש-קטיף יישאר פתוח בפסח, אולם לקראת יום העצמאות כמעט בטוח שלא תורשה כניסת ישראלים, לדבריו, "כדי למנוע הישארות גורמים קיצוניים בגוש" לקראת העקירה.


