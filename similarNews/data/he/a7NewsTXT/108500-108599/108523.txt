

שליחה מרכזית של תנועת נוער הקשורה לתנועה הקיבוצית אומרת כי אחד הדברים הדרמטיים שקרו ליהדות צפון אמריקה היא תזוזה ימינה.

(בתמונה: עולה מצפון אמריקה במסגרת "נפש בנפש")

"בצפון אמריקה השמאל פשוט נעלם", אומרת יונה פריטל ממעלה החמישה שליחת תנועת הנוער הבונים-דרור לצפון אמריקה.

כתבתנו רותי אברהם מוסרת כי פריטל נמצאת בארץ לאחר שהות של כשנה וחצי בניו יורק אומרת בראיון ל"דף הירוק" כי התזוזה ימינה של יהודי צפון אמריקה היא "תסמונת ידועה" שמתרחשת בכל פעם שישראל במצור והיהודים חשים צורך להתייצב להגנתה. הגישה לישראל בארה"ב חיובית בסה"כ אומרת פריטל אבל "מאד בעייתית לאנשי שמאל". היעלמות השמאל והתזוזה ימינה הותיר את תנועות הנוער של התנועה הקיבוצית הבונים-דרור והשומר הצעיר "בסיטואציה מאד מסובכת", היא מוסיפה.

עוד אומרת פריטל כי הסיטואציה שתנועות הנוער נקלעו אליה מחייבת תמרון מתמידבהתמודדות מול יהדות שלא משאירה מקום לביקורתיות על ישראל, ומאידך מול מצב שבו ישראל היא מצד אחד מאד מאויימת ומצד שני קיימת בה ומחוצה לה ביקורת קשה על מה שקרה בשנים האחרונות ו'על משמעות הכיבוש'.

"דברים שהפכו אצלנו לזרם המרכזי, ודעות שחלק מהימין בארץ הפך לשותף להן, כמו הקמת שתי מדינות לשני עמים, נמצאים שם במיעוט גדול שנשחק בצורה בלתי רגילה", אומרת פריטל.
