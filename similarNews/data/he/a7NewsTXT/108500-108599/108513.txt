

בית משפט השלום בירושלים האריך בצהריים את מעצר שני פעילי הימין החשודים ב'גרימת תקלה ציבורית' למשך 4 ימים.

בית משפט השלום בירושלים האריך בארבעה ימים את מעצרם של זאב בלומברג ויעקב ארנסטוף. השופט בן דור קבע שיש למצות את החקירה ולכן החליט כאמור להאריך את מעצרם.

עו"ד נפתלי ורצברגר, שמייצג את השניים, טען כי "בית המשפט נגרר למשחק הפוליטי". לטענתו, מעולם לא הוארך מעצרם של חשודים על עבירה של תקלה ציבורית "המשטרה והפרקליטות מפעילות לחץ פסול על ביהמ"ש".
"לא ייתכן שדווקא כשמדובר בפעילי ימין מחליטים בבית מהשפט למצות חקירות ולהאריך מעצר על עבירות מינוריות ביותר", הוסיף.

המשטרה טענה כי במהלך פעילות יזומה זוהו השניים מניחים תיק שחוטי חשמל מבצבצים מתוכו.
