

יו"ר ארגון שוחרי המקדש, פרופ הלל וייס, אומר כי ביטולם של קמפ דיויד, אוסלו, מפת הדרכים וההתנתקות, רק על ידי ניתוץ חומות הר הבית. "שם הקרב, והשלטונות חוששים ממימושה של "אופוזיציה רוחנית ממוקדת"


יו"ר ארגון שוחרי המקדש, פרופ הלל וייס, אומר כי ביטולם של קמפ דיויד, אוסלו, מפת הדרכים וההתנתקות, רק על ידי ניתוץ חומות הר הבית. "שם הקרב", אומר וייס בראיון לערוץ 7.

ייחוס יוזמת רבבה לעלות להר הבית כמכוונת להבערת המזה"ת כולו הוא נסיון של הסתה של השלטונות ושל שרון. תנועת רבבה, הוא מוסיף הם אנשים רגועים ומאופקים ולא ינקטו בשום אלימות. כדי להביא את השלום צריך לאפשר חופש פולחן של יהודים על הר הבית.

השלטונות לדבריו חוששים ממימושה של "אופוזיציה רוחנית ממוקדת" ולכן הם מנסים לחסלה אבל "כמו בסיפור 'מאוהב לאויב' של שי עגנון, ככל שהדיכוי גדול יותר כך הכמיהה גדולה יותר וכך מתוך רבבה אחת יצמחו עשר רבבות, ואז שום שלטון לא יוכל לסגור".

וייס מוסיף כי "עלובי נפש וחסרי לגיטימיות המקנאים בתחושה שלב האומה נמצא בהר הבית ששעריו פתוחים הם הסוגרים את שערי הר הבית והם "אותם יהודים מרושעים שהם שוחרי התנתקות".

מבחינה מסוימת, הכוונה לסגור היא לטובה, אומר וייס אך הוא מטיל ספק אם היא תשאר בתוקפה עד יום ראשון כי "אני חושב שהם יעשו את חשבון של שחרור השסתום ושל לגיטימיות התביעה ויפתחו כפי הנראה ברגע האחרון את ההר".

בתגובה לדברי הרב הראשי הרב עמאר כי אסור לעלות להר הבית אומר פרופ' וייס כי "על הרב עמאר להסתכל בהחלטות הרבנות הקודמת לו של הרב בקשי דורון והרב ישראל מאיר לאו שהקימו ועדה מטעם הרבנות הראשית לבניית בית כנסת על הר הבית. האם הרבנות הראשית היתה מקימה ועדה להכשר בשר חזיר? הרב עמאר יכול להסתכל במה שפסק הציץ אליעזר ואחרים. הם אומרים: איננו יודעים היכן נמצא המזבח ולכן אנחנו לא עולים.
אבל על דרך השלילה אפשר לדעת בודאות כי בצפון הר הבית, במזרחו בשער הרחמים במערב באזור המחכאמה, אלו הן תוספות ואין חשש".

מאז פתיחת שערי הר הבית, אומר וייס, ישיבות רבות וגם יהודים חרדים עולים להר הבית כשבעבר לא עלו. עולה ישיבת ברכת משה ועתניאל ורמת גן ועוד ועוד גדולי תורה כמו הרב נחום רבינוביץ והרב דב ליאור ורבני הר המור והסנהדרין ורבנים חרדים ידועים כמו הרב אלבוים. המון אדיר של עם ישראל מודע לכך שכאן ההכרעה וכאן לב האומה. כאן תיעצר ההתנתקות כי כאן הלגיטימיות של עם ישראל על ארץ ישראל. "המאבק הוא בירושלים ולא בדרום או בצפון".

וייס מציין "לטובת מתיישבי גוש קטיף" את פרשת אברהם אבינו ואבימלך שבמהלכה ויתר אברהם אבינו על הר הבית למען מערת המכפלה, לפי פירוש הרד"ק ופרקי דרבי אליעזר. דוד המלך הוא אומר, בנתצו את הפסילים שמנעו את העליה להר הבית, החזיר את כבודו של אברהם אבינו וביטל את השבועה עם אבימלך. "כך צריך לעשות היום כדי לבטל את קמפ דיויד הראשון והשני והשלישי ואת אוסלו ומפת הדרכים וההתנתקות. על ידי ניתוץ חומות הר הבית".
