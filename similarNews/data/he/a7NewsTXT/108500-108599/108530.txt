

למעלה משמונה שעות צעדה קבוצת אנשים מהיישוב אלון מורה בשומרון ועד לחומש שבצפון השומרון, מקום שאמור חלילה להימסר לפלשתינים במסגרת תכנית ההתנתקות.

כ-150 איש צעדו החל משעות הבוקר לכיוון צפון השומרון, מרחק של יותר מ-23 ק"מ ברגל, לאות הזדהות עם התושבים.

"הופתענו וראינו עד כמה קרוב צפון השומרון שנגיש מכל מיני מקומות", סיפר הרב אליהו שחור, מקבוצת הצועדים. לאחר מכן כשהגענו לחומש, המשיך לספר הרב שחור, נדהמנו לראות ממרומי היישוב את מרחב השפלה ולראות עד כמה הערים קרובים.

"אנשים שפשוט לא היו מעולם במקום, החליטו על ההתנתקות. ותכניתוו של שרון וחבורתו נובעת אך ורק משיקולים זרים כחלק מתוכנית הפשע שלהם, רואים בכל מישור את השוחד שלהם, בכל תחום מוסרי רואים שהם אנשים שפלים", הוסיף.

לדבריו, הצעדה לקחה כ-8-9 שעות. "האמירה העקרונית הייתה שאנחנו נחושים להיאבק על זכותנו בארץ ישראל ובאנו לקום ולומר שתכנית ההתנתקות לא תהיה", סיכם.
