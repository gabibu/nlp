

תחת הסיסמא "אחינו אתם", יגיעו בשתי טיסות ישירות כארבעים מנהיגי קהילות יהודיות ומשקיעים מארה"ב. בראש המשלחת עומד הפילנתרופ היהודי הידוע מפלורידה, ד"ר ארווינג מוסקוביץ'.

משלחת של מנהיגי קהילות יהודיות בארה"ב באים "לעשות שבת" בגוש קטיף.

תחת הסיסמא "אחינו אתם", יגיעו בשתי טיסות ישירות כארבעים מנהיגי קהילות יהודיות ומשקיעים מארה"ב. בראש המשלחת עומד הפילנתרופ היהודי הידוע מפלורידה, ד"ר ארווינג מוסקוביץ'.

בין המשתתפים במשלחת הרב משה טנדלר מ"ישיבה יוניברסיטי", מורטון קליין, נשיא ארגון ה- ZOA, הרב פסח לרנר   מנכ"ל ארגון ישראל הצעיר, גב' בוני הורביץ - ארגון "אמריקאים למען ישראל בטוחה", ומנהיגים ורבני קהילות בארה"ב.

"כאמריקאים ויהודים, אנחנו מודאגים מעקירת אלפי אזרחים שומרי חוק, מבתיהם בגוש קטיף. מעל 30 שנה, יהודים ישבו בקהילותיהם בגוש , ילדו משפחות, בנו בתי ספר, ועסקים, וגם קברו את יקיריהם בבתי קברות, כעת הם תחת איום של עקירה, רק בגלל שהם יהודים. כל אדם עם מצפון שמאמין בערכים דמוקרטיים, צריכים להצטרף אלינו כדי להראות תמיכה ואהבה לתושבי הקהילות המאוימות בגוש קטיף", נאמר בהודעתו של ד"ר מוסקוביץ'.

ד"ר יוסך פרגר, יו"ר הקונצרט השנתי למען ישראל, אמר "אנחנו מרגישים צורך, לעמוד ולהודיע לעולם שאנחנו לא נשב בשקט, כשיהודים בסכנה. אנחנו באים לגוש קטיף וצפון השומרון להפגין סולידאריות לחזק, ולעמוד איתן"

הרב פסח לרנר אומר כי הוא מתכון להודיע לתושבי גוש קטיף וצפון השומרון, שכרגע מרגישים מבודדים, שיחידים וארגונים אמריקאים, מכריזים שהם "אחינו" אנחנו אוהבים אתכם, וסיסמתנו: התחברות, במקום התנתקות.

במהלך הביקור יגיעו המשקיעים היהודיים לחזק את מתיישבי צפון השומרון וגוש קטיף. הם יעמדו מקרוב על בניית בית כנסת החדש בשא נור, יטעו עצים בחומש, ייפגשו עם המתיישבים, ולמחרת ייסעו לחבל עזה, ויפוזרו בישובים למשך השבת. במהלך הסיור ישמעו האורחים על ההיערכות למחאה נגד ההתנתקות.

המנהיגים הבטיחו כי יאספו חוויות ויציגו שאלות נוקבות לשלטונות. את המסקנות מהביקור הם מתכוונים להשמיע באוזני בני הקהילה שלהם כשישובו לארה"ב.

ד"ר ארווינג מוסקוביץ, צילום: משה נסים
