

סמינר להצגת טכנולוגיות ישראליות בתחום הלולים והעופות התקיים השבוע בתאילנד. הסמינר אורגן על ידי מרי פרנס מאייר, הנספחת המסחרית של משרד התמ"ת בבנגקוק בשיתוף עם המכון הישראלי ליצוא ולשת"פ בינלאומי. כך מדווח אתר הספנות "port2port".

בסמינר הציגו את מוצריהן החברות הבאות: אביק, נחמד, פוליאון ורוטם. כמו כן השתתפו נציגים של כ- 20 חברות תאילנדיות וכ-5 חברות זרות מהודו, מסרי-לנקה, מארה"ב, מאינדונזיה. בסמינר השתתף גם סמנכ"ל משרד החקלאות התאי ונציגי ממשלה נוספים.

הסמינר התקיים סביב תערוכת VivAsia בבנגקוק, בה השתתפו 9 חברות ישראליות )תפן, אגרוטכנולוגי, פלסאון, אביק, שפית, נחמד, פוליאון, רוטם ודורם) בביתן לאומי שאורגן ע"י המכון הישראלי ליצוא ולשת"פ בינלאומי. התערוכה, המתקיימת פעם בשנתיים נחשבת לתערוכה מובילה בתחום הלולים והעופות ומשתתפים בה נציגים של חברות רבות מאירופה ומאסיה .

היקף הסחר עם תאילנד בשנת 2004 למינינם הסתכם ב- 777 מיליון דולר. היצוא לתאילנד הסתכם באותה שנה ב- 325 מיליון דולר בדומה לרמתו ב- 2003 והיבוא רשם עלייה של 20% לסך 451 מיליון דולר. ביצוא לתאילנד נרשמה עלייה של 20% ביצוא מוצרי אלקטרוניקה אשר מהווים 8% מכלל היצוא. יהלומים מהווים 69% מהיצוא.
היבוא מתאילנד הסתכם ב- 451 מליון דולר בולט ענף היהלומים (43% מהיבוא ו-10% גידול) ומכונות ומכשירי אלקטרוניקה (21% מהיצוא ו- 50% גידול).


