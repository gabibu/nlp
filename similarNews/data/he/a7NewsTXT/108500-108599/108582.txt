

לשכת ראש הממשלה הוצפה מאז תחילת השבוע בטלפונים, פקסים והודעות דואר אלקטרוני הקוראות שלא להזניח את פולארד. ביום ראשון הקרוב גם יוצב בכיכר פריז בבירה, סמוך לבית ראש הממשלה, כלוב גדול ובו קבוצת פעילים

לשכת ראש הממשלה הוצפה מאז תחילת השבוע בטלפונים, פקסים והודעות דואר אלקטרוני הקוראות לראש הממשלה שלא להזניח את עניין שחרורו של יהונתן פולארד בפגישתו עם נשיא ארה"ב הצפויה להתקיים ביום שני הקרוב. הועד לשחרור יונתן פולארד, אשר אירגן את הפניות מזכיר כי עד היום טרם העביר ראש הממשלה לבוש את המכתב עליו חתמו 112 ח"כים (כולל שרון עצמו) בקריאה לנשיא ארה"ב להעניק לפולארד חנינה על רקע הומניטארי. "האם גם הפעם "יישכח" המכתב בארץ?", שואל הועד בהודעתו.

לקראת פגישתו שרון-בוש, אף העלה הוועד תשדיר המשודר מאז יום שלישי ברדיו ובו קריאה לראש הממשלה "הפעם, אל תחזור בלי פולארד!". הבוקר, בין השעות 10:00 ל15:00 עומדים פעילי הועד לשחרור פולארד עם שלטים של "שרון, אל תחזור בלי פולארד" באזור רכבת צפון בתל אביב, ואף מחלקים סטיקרים לנהגים.

ביום ראשון הקרוב גם יוצב בכיכר פריז בבירה, סמוך לבית ראש הממשלה, כלוב גדול ובתוכו קבוצת פעילים   במחאה ובדרישה לקראת פגישת שרון-בוש. החל מיום ראשון גם יהיה ניתן לצפות דרך אתר הועד, בסרט החדש "מקום בלב ליהונתן פולארד". הסרט, שאורכו כ-18 דקות, הופק ע"י אשר מבצרי ובעז כהן, ובקרוב הוא אף יופץ לציבור הרחב, על גבי תקליטורים.
