

היצוא להודו בשנת 2004 עמד על 1.02 מליארד דולר   עליה של 45% לעומת שנת 2003. שבע חברות ישראליות השתתפו השנה בביתן לאומי בתערוכת התקשורת Convergence India שהתקיימה בניו דלהי בירת הודו בשבוע שעבר, כך מדווח אתר הספנות "port2port". התערוכה נחשבת לאחת התערוכות החשובות בהודו בתחום התקשורת.

הנספח המסחרי בניו דלהי מוניר אגברייה מסר, שבביתן מידע של המכון הישראלי ליצוא ושיתוף פעולה בינלאומי השתתפו החברות הבאות: ADI Video Technologies, AudioCodes, Metalink, V-Box, VCON, Yitran
השנה הציגו בתערוכה 307 חברות מהודו ומחו"ל והמארגנים צופים כי בשנה הבאה המספר יעלה לכ- 500 חברות.

אגברייה ציין כי בסוף שנת 2004 הגיע מספר מנויי הטלפון הסלולרי בהודו ל-48 מיליון ועבר לראשונה את מספר המחזיקים בקו רגיל (44 מיליון) . עוד ציין אגברייה כי כל חודש מצטרפים 1.5 מיליון מנויי סלולרי חדשים.

בשנים האחרונות גוברת התעניינות של חברות ישראליות בשוק התקשורת ההודי הצומח ב- 5 שנים האחרונות בקצב שנתי ממוצע של כ- 20%. חברות ישראליות זוכות להצלחות טובות בתחום זה בשנים האחרונות ואנו רואים יותר ויותר שיתופי פעולה בין חברות אלו והשחקנים ההודים הגדולים בתחום.

ממינהל סחר חוץ במשרד המסחר והתעשיה נמסר, כי הודו הוגדרה כ"שוק יעד" לשנת 2005 ע"י משרד התמ"ת. לצורך זה הוכנה תוכנית עבודה מיוחדת שמטרה להגדיל את מספר החברות הישראליות בשוק ההודי.

בתחום התקשורת, יעסיק משרד התמ"ת בשיתוף עם מכון היצוא יועץ מיוחד, אשר יסייע לחברות הישראליות במאמציהן לחדור לשוק ההודי, ויארגן את תוכנית הביקור של משלחת התקשורת הישראלית שתבקר בהודו ברבעון האחרון לשנה זו.

כבר היום, הודו הינה שותפת הסחר השלישית של ישראל באסיה. הסחר ההדדי בין המדינות בשנת 2004 למינינם, עמד על כ- 2.2 מיליארד דולר.עליה של כ- 36% לעומת שנת 2003.

היצוא להודו בשנת 2004 עמד על 1.02 מליארד דולר   עליה של 45% לעומת שנת 2003 ( בה עמד היצוא על 703 מליון דולר). מרכיבי היצוא העיקריים הינם: יהלומים ואבנים יקרות (67% מכלל היצוא ו- 33% עליה) , מוצרי הי טק-( 20% מכלל היצוא וכ- 90% עליה!), כימיקלים (11% מכלל היצוא ו- 67% עליה). ביצוא בולטת הירידה במשקל היחסי של היהלומים ביצוא ועליית יצוא מוצרי ההייטק.

היבוא מהודו בשנת 2004 הסתכם ב- 1.12 מליארד דולר- עליה של 27% לעומת שנת 2003 (בה עמד היבוא על 883 מליון דולר). עיקר מרכיבי היבוא הם יהלומים ואבנים יקרות : 70%, כימיקלים ומוצרי פלסטיק : 12%,טקסטיל ומוצריו :10%.



