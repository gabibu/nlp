

השבוע נערך בבית יד שרה בירושלים, טקס מיוחד לכבודם של חברי ציוני אירן בישראל שתרמו מאות כסאות גלגלים ליד שרה ולזק"א. שר הביטחון, שאול מופז, סיפר בטקס שמשפחתו נעזרה רבות בשרותי יד שרה.

כיסא גלגלים תופש את המקום הראשון ברשימת פרטי הציוד הרפואי המושאלים ביד שרה. בשנת 2004 למינינם, השאילו מתנדבי יד שרה 24,800 כסאות גלגלים, לעומת 20,400 כסאות גלגלים בשנת 2003, עלייה של 21%. בסך הכל הושאלו ביד שרה בשנה החולפת 190,000 פרטי ציוד רפואי. כך עולה מסיכומי ההשאלה של שנת 2004 ב- 103 סניפי יד שרה ברחבי הארץ.

השבוע נערך בבית יד שרה בירושלים, טקס מיוחד לכבודם של חברי ציוני אירן בישראל שתרמו מאות כסאות גלגלים ליד שרה ולזק"א. אורח הכבוד היה שר הביטחון שאול מופז שסיפר כי משפחתו נעזרה בעבר ביד שרה. "יש מעט מאוד ארגונים שהפכו לנחלת הכלל וזו ההוכחה כי הצורך לשירות רב מאוד". מופז פנה למייסד יד שרה אורי לופוליאנסקי ואמר כי שמורה לו זכות הראשונים בסיוע הניתן בכל הסניפים ברחבי הארץ.

לופוליאנסקי הודה ליו"ר ציוני איראן ניסן חקשורי ולחברי ציוני איראן על תרומתם החשובה. "החיים הם כמו גלגל המסתובב בכיסא הגלגלים. לפעמים עוזרים ותורמים ולפעמים זקוקים לסיוע. אשריכם ואשרינו שאנו נמצאים בצד העוזרים", ברך לופוליאנסקי. לופוליאנסקי העניק תעודות הוקרה לניסן חקשורי ולשוקרלה ברביאן, נשיא הפדרציה היהודית-איראנית באמריקה.

בסניפי יד שרה מושאלים לציבור 12 סוגים שונים של כסאות גלגלים ב-8 מידות שונות. בנוסף, קיימים עוד עשרות כסאות גלגלים מיוחדים ביניהם כיסאות לילדים, כיסאות במידות מיוחדות ובאפשרויות הנעה מגוונות. כסאות הגלגלים מתוחזקים בבית המלאכה של "יד שרה" בו מתנדבים 28 טכנאים ואנשי מקצוע. בשנת 2004 תיקנו המתנדבים 5,460 כיסאות וחסכו מיליוני שקלים לקופת הארגון.

לקראת החג נערכת יד שרה לעליה במספר הפונים לשאול כסאות גלגלים. לדברי הארגון, ניסיון העבר מלמד כי חולים רבים משתחררים מבתי החולים בעזרת ציוד של יד שרה ואוכלוסייה מבוגרת המתגוררת בבתי אבות ובמוסדות נוספים יוצאת לחוג את ליל הסדר יחד עם בני משפחותיהם.
