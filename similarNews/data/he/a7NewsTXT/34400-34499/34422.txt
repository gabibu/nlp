

שר הבטחון, בנימין בן אליעזר, אומר היום כי הוא סומך על התיווך האמריקני בעניין משבר המים בחצבאני, תיווך שהוחל בו אתמול על דעת שני הצדדים.

במהלך ביקור בקבר רחל בבית לחם אמר עוד השר בן אליעזר, כי שאלת המתקפה על עיראק היא עניין אמריקני בעיקרו. לדבריו, צה"ל מוכן יותר מאי פעם לאפשרות שעיראק תתקוף את ישראל אם וכאשר תותקף בידי האמריקנים.

בעניין אחר אמר השר כי הממשלה מחוייבת לאפשר לכל יהודי החפץ בכך להתפלל בקבר רחל, וכי אינו דומה דינו של המקום הזה למתחם קבר יוסף בשכם, הנמצא בעיבורו של שטח פלשתיני מאוכלס.


