

ארצות הברית מתעתדת לשגר לישראל משלחת מומחים נוספת לענייני מים כדי לטפל במחלוקת בין ישראל ללבנון בנושא הטיטת מימיו של נחל החצבני, כך הודיע מזכיר המדינה האמריקאי קולין פאוול.

"אנו נשלח מומחים נוספים כדי לבדוק אם מה שקורה שם הוא בהתאם לחוק, לנהלים ולהסכמים, שגובשו במהלך השנים", אמר פאוול במהלך מסיבת עיתונאים.

את דבריו אלה אמר פאוול עם סיום פגישותיו עם שר החוץ הישראלי שמעון פרס בכינוס האומות המאוחדות. בפגישתם זו ניסה פרס להבהיר לשר האמריקאי את חומרת ההתייחסות המתבקשת לפעולות הלבנוניות.

מסקנותיה של המשלחת החדשה יצורפו לדיווחיה של המשלחת שכללה ארבעה מומחים אמריקאיים שביקרו בזירת השאיבה ביום שני.

מטרתו המוצהרת של הממשל האמריקאי במשלחות אלה הוא ניסיונות נוספים למנוע משבר ישראלי לבנוני העלול להידרדר לכדי מלחמה.

יצוין כאן כי הנשיא הלבנוני אמיל לאחוד קבע כי ההחלטה לשאוב מים מהחצבני היא החלטה סופית. לעומתו קבע ראש הממשלה אריאל שרון כי הטית החצבני היא עילה למלחמה.
