

בעוד כשבועיים ידונו נציגי האו"ם ונציגי עיראק בתנאי שובם של הפקחים לבגדד. סיכום זה נמסר מפי הנס בליקס, ראש צוות הפקחים לבגדד, משהסתיימה פגישת שני הצדדים במרכז האו"ם.

מועצת הביטחון הורתה לנשיא המועצה, שגריר בולגריה, לזמן בדחיפות דיון עם ראש צוות הפקחים בליקס.

שר החוץ האמריקני פאואל שב ודרש אמש הצעת החלטה תקיפה של מועצת הביטחון נגד עיראק. לעומת זאת, אמר שר החוץ של רוסיה כי אין צורך דחוף בהעמדת דרישות חדשות לעיראק אם ישובו לשם הפקחים בקרוב.

עם זאת, נמשכות ההכנות הצבאיות. הפנטגון הורה לטייסים האמריקנים הטסים בשמי עיראק לפגוע במערכת התקשורת של ההגנה האווירית בבגדד ובמפקדות. ארה"ב שוקלת הצבת מפציצים באי הבריטי דייגו גרסייה שבאוקיינוס ההודי, דבר שיקצר מאד את הטיסה למשימות בעיראק.
