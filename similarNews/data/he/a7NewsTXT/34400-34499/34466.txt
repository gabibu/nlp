

שר החוץ האמריקני, קולין פאוול, נועד היום במשך כחצי שעה עם שר החוץ, שמעון פרס, בניו-יורק. בפגישה העלה פרס את השגותיה של ישראל מהעבודות שמבצעת ממשלת לבנון להטיית הוואזני ולשאיבת מים ממנו, בניגוד להסכמים הבינלאומיים עם ישראל.

השר פאוול אמר כי האמריקנים מודעים לבעייה ומטפלים בה בדרגים בכירים ובכל המישורים. עיקר השיחה סבה סביב הנושא הפלשתיני. פרס חזר והדגיש את עמדתו כי הכרחי לבצע רפורמה שלטונית ברשות הפלשתינית שתכלול מינוי ראש ממשלה ולהאיץ רפורמות מבניות בכוחות הביטחון של הרש"פ. "ביטחון הוא הנושא החשוב ביותר המעכב כל התקדמות", אמר.





