

התאונה הראשונה ארעה בכביש המוביל מכרמיאל לכיוון תפן, כאשר שלושה כלי רכב התנגשו זה בזה, מסיבה שטרם הובררה. בתאונה זו נפצעו 8 בני אדם, שלושה מהם באורח בינוני וחמישה באורח קל. כל הפצועים פונו באמבולנסים של מגן דוד אדום לבית החולים בנהריה.

בשפרעם נפצע קשה מאוד פעוט בן שלוש וחצי לאחר שנהג מכונית פרטית נסע לאחור ופגע בו, מבלי שהבחין בו. הפעוט פונה לבית החולים רמב"ם בחיפה.





בוחני לישכת התנועה של משטרת מרחב הגליל חוקרים שתי תאונות דרכים אלה.
