

ערבים המתגוררים בירושלים מתנכלים לאחרונה לעובדי חברת החשמל המגיעים לבתים בשכונות ירושלמיות המאוכלסות בערבים כדי לנתק את זרם החשמל עקב חובות. חברת החשמל ספגה בעצמה חובות כבדים בשל אי תשלום חובות התושבים לחברה ובשל גניבת זרם החשמל בצורה לא חוקית לבתים, וזאת על מנת להתחמק מתשלומי החשמל לאחר ניתוק השעון המרכזי של הבתים.

תושבים ערבים מן הכפר סילוואן, סמוך לעיר העתיקה בירושלים, הציתו במוצאי יום הכיפורים מכונית שירות השייכת לחברת החשמל ואשר הגיעה למקום בכדי לנתק את זרם החשמל ממספר בתים אשר ביצעו פעולה בלתי חוקית כדי להתחמק מתשלומי החשמל.

מקור בחברת החשמל מסר, כי אין מדובר בתופעה חריגה אלא במספר תופעות שחוזרות על עצמן, לדבריו, חוששים עובדי החברה להגיע לשכונות כדי לאכוף את החוק. לדעתו של המקור, בשל עקב המצב הבטחוני והכלכלי צברה חברת החשמל חובות של מיליוני דולרים בשל אי-תשלום החובות על ידי התושבים.
