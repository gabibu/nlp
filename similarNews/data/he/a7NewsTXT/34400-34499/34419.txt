

בהר הרצל בירושלים הסתיים טקס הזיכרון ל-2659 חללי מלחמת יום הכיפורים.

ראש הממשלה, אריאל שרון, אמר בטקס כי חללי המלחמה ההיא איפשרו להפוך את הקערה על פיה, ולסיים את הקרבות בנצחון מזהיר על האויב. עוד אמר כי כשם שניצחנו אז, ננצח גם במלחמה הנוכחית.

שרון אמר עוד כי הלקח העיקרי של מלחמת יום הכיפורים הוא הצורך להגיב על הפרת הסכמים. אילו הגיבה ישראל בתקיפות ובזמן על הפרת הסכם הפסקת האש בידי המצרים בקיץ 70, אולי לא היתה המלחמה ההיא פורצת.
