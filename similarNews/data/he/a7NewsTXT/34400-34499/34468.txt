

השר האמריקני לבטחון המולדת, תום רידג', נענה להזמנתו של השר לבטחון פנים עוזי לנדאו והוא יבקר בקרוב בישראל. זאת במטרה להדק את שיתוף פעולה בין ישראל לארה"ב, במסגרת המלחמה בטרור. יצויין כי לצורך העניין מבקר השר לנדאו בימים אלו בארה"ב לצורך פגישות עם חברי קונגרס וסנטורים.

כתבת עיתי"ם מוסרת כי בפגישה הושגו הבנות בנוגע לפרוייקטים משותפים, שתכליתם התמודדות עם תרחישי טרור אפשריים, סיכול פיגועים, הרחבת תחום המחקר והפיתוח ושימוש באמצעים טכנולוגיים מתקדמים.
