

ראש הממשלה אריאל שרון הציע למפד"ל את איוש תיקי התשתיות והתיירות. היום אמורה המפלגה לדון אם לקבל את הצעתו זו של שרון.

בהצעתו זו מבקש שרון לעגן את שרי המפד"ל לממשלה, לקראת אפשרות של פרישה עתידית של מפלגת העבודה מממשלת האחדות לקראת הקדמת בחירות אפשרית. כמו כן מבקש ראש הממשלה במהלך זה לאותת לראשי מפלגת העבודה שאינו חושש ממהלך כזה של פרישה.

רה"מ שרון יחזק במהלך זה גם את תמיכת סיעת המפד"ל באישור תקציב 03' בכנסת.

הצפי הוא שיו"ר המפד"ל השר אפי איתם ימונה לשר התשתיות והשר הרב יצחק לוי לשר התיירות.
