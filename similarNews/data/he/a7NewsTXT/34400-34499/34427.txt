

כאלף ושלוש מאות בני נוער מכל רחבי הארץ ומלוויהם טסו היום לסיור לימודי במחנות הריכוז בפולין.

עלפי דיווחי חברת התעופה הלאומית "אל-על" מתעתדת החברה להטיס במהלך שנת הלימודים כעשרת אלפים תלמידים לקיום הסיור הלימודי בפולין.

מ"אל-על" נמסר לכתב עתי"ם, כי החברה נערכת לסיורים אלה ומכינה בנתב"ג הליך בידוק נפרד על הקרקע, זאת כדי להקל על בני הנוער ומלוויהם את העלייה למטוס.

כמו כן, נמסר כי צוות האוויר בטיסות הללו יהיה מורכב מאנשים שהתנסו בעבר בהטסת בני נוער.

יצוין כי זו השנה העשירית בה מטיסה חברת "אל-על" בני נוער לפולין.
