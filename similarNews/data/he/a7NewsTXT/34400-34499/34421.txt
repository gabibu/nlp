

במהלך פעילות כוחות צה"ל ומג"ב ברצועת עזה, הרסו חיילי הנדסה את ביתו של בראא' פאלוג'י, מחבל שרצח שני חיילים לפני 9 שנים.

את רצח שני החיילים ביצע פאלוג'י עם שותפים נוספים ליד הישוב גני טל בחודש ינואר 93'.

מדובר צה"ל נמסר, כי הריסת בתי מחבלים היא חלק חשוב ממכלול הצעדים הננקטים במסגרת המאבק בטרור, המבוצע על-ידי גורמים פלשתינים. צה"ל ימשיך וינקוט בכל האמצעים החוקיים העומדים לרשותו על מנת לפגוע במחבלים, שולחיהם והגורמים המסייעים להם ושותפים עימם.





