

היום יתחיל משרד הבריאות לחסן את הצוותים הרפואיים של בתי החולים מפני מחלת האבעבועות השחורות.

זהו אחד השלבים במאמץ להשלים את חיסון צוותי כוחות הביטחון וההצלה שיהיו הראשונים לבוא במגע עם הנגיף במקרה של התקפה ביולוגית.

ההערכה במשרד הבריאות היא שעד לאחר חג הסוכות יהיו מחוסנים כבר עשרות אלפים אנשים מכוחות הביטחון ההצלה.

בימים הקרובים יחוסנו נגד הנגיף גם כמה מאות כבאים.

כזכור, הקבינט המדיני-בטחוני הוא שהחליט לפני כחודש על מתן החיסון.
