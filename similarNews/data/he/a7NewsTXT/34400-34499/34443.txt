

משטרת ירושלים העבירה היום לפרקליטות המלצה להעמיד לדין שלושה נערים שריססו כתבות נאצה שבהן נכתב: "מוות ליהודים", "היטלר" וכן סמלים של כת השטן ויהודי עם אף גדול.

כזכור, המשטרה הצליחה לעצור לפני כשבועיים את שלושת הנערים בני 12-16 שריססו את הכתובות במרכז המסחרי בשכונת ארמון הנציב בירושלים. הנערים, עולים חדשים, אמרו לחוקרי הנוער במרחב מוריה כי עשו את מעשיהם "מתוך שנאה ליהודים". המשטרה המליצה להעמידם לדין בשל השחתת פני מקרקעין ופרסום הסתה לגזענות.
