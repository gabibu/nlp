

בליל יום הכיפורים, עם הגיעם לתפילת החג, נדהמו מאות מתפללי בית הכנסת הגדול בירושלים לגלות על קירותיו כתובת נאצה ובה כתבו אלמונים: "אשמנו, עשקנו, הרעבנו, רצחנו. בקשו כפרה על הכיבוש".

את הכתובת כתבו המחרפים באותיות גדולות בזפת שחורה.

המתפללים ביקשו את הרב הראשי לישראל, הרב ישראל מאיר לאו שהתפלל במקום, להתייחס בדרשתו שלפני תפילת נעילה, לאירוע. הרב לאו אמר כי נעשה ביום הקדוש ובמקום כה מרכזי וסמלי מעשה "דוחה ומשפיל".

עם זאת העדיף הרב לאו שלא להתייחס לנטייה הפוליטית העולה מהנכתב בגרפיטי וקרא לציבור למחול "גם לאלה שירדו עד לרמה התחתונה זו".
