

סמוך לשעה שש בערב פתחו מחבלים באש לעבר מאבטחים במסוף. אחד המאבטחים נפצע בכתפו ובידו ופונה לביה"ח סורוקה בבאר שבע.

בצהריים נפצעו חמישה חיילים באורח קל מרסיסים בהתקפת ירי ורימונים של מחבלים על עמדת צה"ל באיזור החממות של כפר דרום.

מחבלים ירו צרורות מתוך רכב אל החיילים והשליכו רימונים אל העמדה. במקביל נורתה אש לעבר החיילים מעמדה פלשתינית סמוכה. אחד המחבלים נהרג מירי תגובה של חיילי צה"ל. כל הפצועים פונו לבית החולים סורוקה בבאר שבע.

באירוע אחר בצהריים סיכלה המשטרה פיגוע באזור שפרעם. מטען חבלה נתגלה בקרבת אחד הצמתים באזור. המטען נוטרל ופוצץ בלא פגע.
בית משפט השלום בעכו הוציא מוקדם יותר היום צו איסור פרסום על שאר פרטי הפרשה.
