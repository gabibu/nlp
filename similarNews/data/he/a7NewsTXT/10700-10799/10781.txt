

שר החוץ של צרפת הובר ודרין אמר אתמול כי "מתגבשת יוזמה אירופאית-אמריקנית חדשה, לקידום תהליך השלום במזרח התיכון".

"למרות המשבר בו היא נתונה, מצאה ארה"ב לנכון לפנות לישראל ולפלשתינים בבקשה שיקדמו הפסקת אש ובמסגרת זו אירופה צועדת עמה כתף אל כתף באותו כיוון", אמר ודרין וגילה, כי אירופה מעורבת ביחד עם ארה"ב במגעים לקידום פגישה בין פרס לבין ערפאת, שתתקיים בקרוב. אמנם פגישה זו לא תביא לפתרון, אך תקדם במשהו רגיעה ופתיחה להמשך המגעים", אמר ודרין.

"מתבשלת כעת יוזמה אירופית-אמריקנית חדשה לקידום תהליך שלום במזרח התיכון", אמר ודרין, אך סירב לפרט.
