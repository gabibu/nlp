

שלושה צעירים בני 21 עד 24 מראשון לציון נהרגו ושנים נפצעו באורח קשה, בתאונת דרכים שאירעה לפנות בוקר בכניסה הדרומית לנס ציונה. ההרוגים הם שני אחים ובן דודם.

מהחקירה עד כה עולה, שהצעירים חזרו, ככל הנראה, מחתונה. מסיבה שעדיין אינה ברורה, איבד נהג הרכב את השליטה על ההגה בכביש המוביל לרחובות, ביציאה מנס ציונה. הרכב התהפך ושלושה מנוסעיו נהרגו במקום.

למקום התאונה הוזעקו בוחני לשכת התנועה של משטרת מרחב השפלה, בהם ראש מדור תאונות דרכים במרחב. החוקרים החלו באיסוף ראיות.

