

לאחר נתק ארוך בין השניים נפגש אתמול אחר הצהריים ראש הממשלה אריאל שרון עם ראש האופוזיציה יוסי שריד.

לאחר הפגישה אמר שריד, כי "למרות הפיגוע הקשה ליד תקוע אין ברירה אלא לתת להפסקת האש הזדמנות נוספת, וערפאת, כדי להוכיח את רצינות כוונותיו, ייטיב לעשות אם יניח ידו על מבצעי הפיגוע, שזהותם ידועה".

אישים מהשמאל, ותנועות שמאל, כ"שלום עכשיו", יוני העבודה ומר"צ, שלחו אתמול איגרת לערפאת, ובה כתבו: "אנו תובעים יישום מיידי ומלא של הפסקת האש".

עוד נכתב באיגרת: "כאשר גורמים בפתח' אינם מקבלים את הפסקת האש, ומבצעים פיגועים רצחניים, ערפאת אינו יכול לעמוד מנגד", כתבו אנשי השמאל לשרון: "אסור להפקיר את גורל העמים בידי מחבל בודד".
