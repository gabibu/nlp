

ארגוני המחבלים הפועלים מתוך הרש"פ, ובשיתוף פעולה עם ערפאת, הג'יהאד האיסלאמי והחמאס, הודיעו כי אינם מקבלים את הפסקת האש שערפאת הכריז עליה.

גם ראש התנזים מרואן ברגותי אמר כי ארגונו יסכים לקבל את הפסקת האש רק כשתיסוג ישראל לקווי 67. בכירים אחרים אמרו כי הפסקת האש היא "הורדת פרופיל" זמנית. בכל מקרה הדגישו בפאתח' כי מטרות ישראל בתוך שטחי יש"ע מותרות לפגיעה.

אחד מהמחבלים הבכירים בארגון הפתח' אמין מקבול אמר כי ההכרזה של ערפאת על הפסקת אש אינה אלא תרגיל טקטי כדי שהפלשתינים לא יצטיירו כמי שעוין את "תהליך השלום".

במהלך כינוס באוניברסיטת א'נג'ח בשכם אמר מקבול כי השלב הנוכחי רגיש מאוד, וכי על כל הארגונים להבין את המצב החדש. הדברים הובאו בעיתון "אל חייאת אל ג'דידה", שמפרסמת הרשות הפלשתינית.
