

עיתון פקיסטני מדווח היום כי המחבל אוסאמה בין לאדן, עזב את אפגניסטן כבר ביום שני. העיתון מסתמך על מקור המקורב לממשל הטליבאן, שציין כי החלטת מועצת השורא שלא להסגיר את בין לאדן, אלא לתבוע ממנו לעזוב מרצונו את אפגניסטן, נועדה כדי לתת לבן לאדן זמן לעזוב את המדינה.

בנאומו לפנות בוקר בגבעת הקפיטול אמר נשיא ארצות הברית, ג'ורג' בוש, כי בן לאדן ואפגניסטן הם היעד הראשון להתקפה במסגרת המלחמה נגד הטרור שמתכננת ארצות-הברית. בוש הדגיש עם זאת כי בסופו של דבר תפגע ארצו בכל תשתיות הטרור בעולם.

על פי אומדן חדש שפרסמה עיריית ניו-יורק לפנות בוקר, מספר הנספים בפיגוע במגדלי התאומים הוא ששת אלפים שש מאות ששים ושלושה.
