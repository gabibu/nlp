

ירי בוצע הלילה לעבר מכונית ישראלית ליד היישוב מעון בדרום הר חברון. לא היו נפגעים.
לפני כן, הופעל באזור שכם מטען חבלה לעבר ג'יפ של צה"ל בעלייה להר גריזים.

באזור רפיח ירו הערבים עשרות רימונים ורימונים נגד טנקים לעבר חיילי צה"ל. גם באזור חן-יונס ירו הפלשתינים רימונים לעבר מוצבי צה"ל. בכל האירועים לא היו נפגעים בקרב חיילינו.

מטען חבלה נתגלה אתמול אחר הצהריים בצומת הכניסה לשפרעם. חבלנים פירקו את המטען. לא היו נפגעים, ולא נגרם נזק.

בצומת חיזמה בבנימין יידו אתמול ערבים אבנים לעבר מכוניות ישראליות. לא היו נפגעים.
אתמול השליכו מחבלים מטען חבלה לעבר כוח צה"ל בחברון, כך דיווחה סוכנות "קול רינה". הכוח השיב אש. אין נפגעים, ולא נגרם נזק לרכוש.

מחבלים השליכו אתמול אחר הצהריים ארבעה רימונים לעבר מוצב טרמית בגבול ישראל-מצרים. לא היו נפגעים, ולא נגרם נזק לרכוש.

מאבטח ישראלי נפצע אתמול אחר הצהריים בינוני עד קשה מירי של פלשתינים במסוף קרני שברצועת עזה.

חמישה חיילים נפצעו קל מרסיסים בכפר דרום בהתקפת ירי של מחבלים על עמדת צה"ל באזור החממות של כפר דרום. הפיגוע בוצע מרכב, ובו מחבלים שירו צרורות והשליכו רימונים אל העמדה. במקביל נורתה אש לעבר החיילים מעמדה פלשתינית סמוכה. אחד המחבלים נהרג מירי תגובה של חיילי צה"ל. כל הפצועים פונו לבית החולים סורוקה בבאר שבע.

צה"ל הטיל עוצר על שלושה כפרים ערביים בשומרון, הסמוכים למקום הפיגוע אתמול ליד אורנית.
צה"ל הרס מתחם אוהלים בלתי חוקי באזור סוסיא, מתחם שבו התגוררו כמאה פלשתינים.
