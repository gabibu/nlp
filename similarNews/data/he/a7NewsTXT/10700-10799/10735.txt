

להלן מובא מכתבו של פרופ' צבי איל (פרופ' אמריטוס) מהמחלקה לכירורגיה, ביה"ח האוניברסיטאי של הדסה, ירושלים:

לכבוד כבוד נשיא המדינה
מר משה קצב

אני מזדהה בכל לבי עם תגובתך על דברי השגריר הצרפתי, אשר היתה בוטה ולא בסגנון הנסוחים הדיפלומטיים המטשטשים את המהות ואת האמת המרה.

הועידה בדרבן רכזה את מתקפת השנאה והאנטישמיות הגדולה ביותר מאז השואה. תרבות השנאה בצורתה הפעילה כפי שהיא מתבטאת הן נגדנו והן נגד ארצות הברית ואשר המתאבדים הם אחד מסימני ההיכר שלה, מהווה סכנה קיומית לנו ולעולם כולו.

יאסר ערפאת בעזרת כמה מדינות ערב היה חוד החנית של המתקפה המפלצתית הזאת והוא אכן אויב מושבע שלנו. אסור שהוא ימשיך להיות בר שיחנו!
צריך לצאת נגדו בגלוי ובצורה נחרצת כאויב שאין לו תקנה.

אני מקוה שגם אתה תמצא שדברי אלה הנם נכונים ותמצא לנכון להכריז אמת זו אל מול פני האומה. בזאת תציב לעם תמרור לאן מועדות פנינו ותזכר בהיסטוריה כמי שהצליח לפקוח את עיני העם אשר נמצא כיום במבוכה כתוצאה ממסרים פוליטיים מבולבלים ודו משמעיים הניתנים על ידי פוליטיקאים שאינם רוצים לשמוע מה אומר האויב ולראות מה הוא עושה הלכה למעשה בהיותם מקובעים בקונצפציות שהוכיחו את עצמן כהרות אסון.


בכבוד רב
ובברכת שנה טובה

פרופ' צבי איל

