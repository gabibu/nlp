

המגמה המסתמנת של שיתוף פעולה בין נשיא פקיסטן פרווז מושארף לארה"ב, גורמת לחוסר שקט בפקיסטן. זאת לנוכח פסק הלכה שפרסמו אנשי דת איסלמיים בפקיסטן האוסר שיתוף פעולה זה.

בדרום המדינה נערכו הפגנות גדולות בהם שרפו המפגינים את תמונותיהם של מושרף ושל נשיא ארה"ב גורג' בוש. גורמים איסלאמיים איימו ששיתוף פעולה שכזה, אם ייצא לפועל, עלול להביא למלחמת אזרחים.

מושארף נשא נאום בטלויזיה הממלכתית כשהוא לבוש במדי צבא ודבריו נאמרו בשפת האורדו. הוא הזהיר מפני המשבר הפנימי והדגיש, מספר פעמים, שהחלטה מוטעית אודות התנהלותה של פקיסטן, תשפיע על עתידה. ההחלטה הנכונה, לדבריו, היא לעמוד לצד יתר אומות העולם במשבר הנוכחי.


