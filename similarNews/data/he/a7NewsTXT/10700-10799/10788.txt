

בתכנית "בוקר בשבע" אמר סגן השר יורי שטרן כי לדעתו ההסכמה שנתן שרון למפגש בין ערפאת לפרס נועדה לשמור על הקואליציה, שבמצבה המסוכן של ישראל היא נחשבת נכס אסטרטגי.

עם זאת, לדעת שטרן, המחיר אינו נכון. לדבריו, ידוע לו שארגונים יהודיים בארה"ב הפעילו לחץ כבד כדי למנוע את פגישת פרס ערפאת.

סגן השר שטרן אמר כי הגיעה אליו עצומה של הורים שכולים שאיבדו את ילדיהם בפיגוע בדולפינריום. העצומה פונה אל שר החוץ פרס. בעצומה שואלים ההורים השכולים את פרס האם מישהו היה מעלה על דעתו לנהל מו"מ עם היטלר ימ"ש על הפתרון הנכון של הבעיה היהודית?

לדברי שטרן, העצומה הגיעה גם לידי ראש הממשלה לשעבר בנימין נתניהו, והוא לקח אותה אתו לארה"ב במטרה למוסרה בידי הנשיא בוש.
