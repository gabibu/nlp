

משרד התעשייה והמסחר והמשלחת הכלכלית בניו-יורק, בשיתוף מכון היצוא, קיים אתמול כנס ייחודי בהשתתפות 41 חברות ישראליות וכ-300 חברות אמריקניות מסקטור האבטחה האזרחית בארה"ב. הכנס חולק לארבעה מושבים: תחום הגנה אזרחית, הגנה בתחום התעופה, הגנת העורף ותחום ייעוץ.

הציר הכלכלי של משרד התמ"ס בניו-יורק, זהר פרי, אמר כי הכנס עורר הדים נרחבים בארה"ב וכי משרד התמ"ס הצליח בארוע זה ליצור מהלך אסטרטגי המעלה את התעשייה הישראלית בתחום הביטחון על המפה בארה"ב. הצלחת הארוע נמדדת במספר העצום של אנשי עסקים ומקבלי החלטות בכירים ביותר מהסקטור הפרטי, התעשייתי והציבורי שהגיעו לכנס ובמספר המיפגשים העיסקיים שהתקיימו.

רוה"מ לשעבר, אהוד ברק, שהיה הנואם המרכזי בכנס, אמר כי "כנס זה מקדם שתופי פעולה בין מיטב הכוחות הישראליים שעוסקים 35 שנה במלחמה נגד הטרור, לבין הגורמים האמריקנים הבכירים ביותר האחראים על הביטחון ברחבי ארה"ב". ברק הוסיף עוד, כי יש לזכור שמדובר באנשים ומערכות שככל שהן מרושעות, יש להן כושר ביצוע ויש להערך מתוך הנחה שמדובר במאבק ארוך ומתמשך.


