

הקבינט המדיני בטחוני יתכנס מחר בבוקר בראשות רה"מ. הקבינט ידון בהסלמה שחלה בימים האחרונים, ובראשה התקפת המחבלים באל עאריק, ממנה נהרגו 6 ישראלים.

בעקבות הכוונה לכנס את ישיבת הקבינט החליט שר החוץ שמעון פרס לדחות את נסיעתו לספרד לפגישה עם ראש ממשלת ספרד ושר החוץ הספרדי, המשמשים כנציגים תורנים של האיחוד האירופי. פרס יסע, אם בכלל, לאחר ישיבת הקבינט.

בתגובה לפיגוע אמר סגן שר הקליטה, יולי אדלשטיין: "אי אפשר לצאת יותר ידי חובה באמצעות הפצצת בניינים ריקים והפגנות נוכחות. על ממשלת ישראל לזכור שחיי אזרחינו קודם לא רק לחשבונאות פוליטית אלא גם לחשבונאות בינלאומית".
