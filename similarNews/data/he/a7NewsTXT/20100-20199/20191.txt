

נשיא ארה"ב ג'ורג' וו. בוש אמר היום, כאשר ביקר באחד ממוצבי הגבול בין צפון לדרום-קוריאה, כי לא יאפשר "למשטרים המסוכנים ביותר בעולם להצטייד במערכות הנשק המסוכנות ביותר בעולם".

"אסור לנו להרשות שהמשטרים המסוכנים בעולם יאיימו עלינו בנשק המסוכן בעולם", אמר בוש בעת ביקורו באיזור המפורז המפריד בין שתי הקוריאות.

בוש הגיע לגבול בין שתי המדינות ביום ביקורו השני בדרום-קוריאה. מאז הסתיימה מלחמת קוריאה ב-1953, מוצבים באיזור כ-37 אלף חיילים אמריקנים.

אל בוש התלווה נשיא דרום קוריאה, קים דאי ז'ונג.


