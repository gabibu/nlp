

אלוף פיקוד המרכז הורה למפקדי החטיבות המרחביות ביהודה ושומרון לבחון מחדש את פעילות המחסומים ויעילותם בגזרות עליהם הם מופקדים. על פי ההנחיה מקצת מן המחסומים שיסתבר שיש בהם סכנה יורדו ואת מקומם ימלאו כוחות ניידים, מחסומים אחרים יתוגברו בחיילים נוספים.

הרמטכ"ל שאול מופז סייר בצהרים במחסום עין עריכ בו נהרגו 6 חיילי צה"ל. מפקד אוגדת איו"ש, גרשון (ג'רי) יצחק, סקר בפני מופז את פרטי התחקיר הראשוני על הפיגוע במחסום. ממערכת הבטחון נמסר כי בקרוב ימונה קצין בודק על מנת לחקור את פרטי האירוע הקשה. האיזור כולו הוכרז כשטח צבאי סגור .

