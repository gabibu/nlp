

כוחות חי"ר פשטו הלילה על הכפר פרחה, דרומית מערבית לאריאל, שטח המצוי בשליטה ביטחונית פלשתינית. הכוחות עצרו שני מבוקשים, פעילי חמאס החשודים בתכנון וביצוע פעילות חבלנית עוינת כנגד אזרחים ישראליים וחיילי צה"ל באיזור. חמישה פלשתינים נוספים נעצרו, ונמצאו ברשותם ארבעה רובים מסוג קלצ'ניקוב.

לפנות בוקר יצאו הכוחות מן הכפר.

בנוסף לכך, כוחות צה"ל ומג"ב עצרו הלילה 13 פלשתינים החשודים בפעילות חבלנית עוינת כנגד אזרחי ישראל וחיילי צה"ל. בכפר א-שיוח שממזרח לחלחול נעצרו שבעה פלשתינים, בכפר אום צלמונה, שמדרום לבית לחם נעצרו 3 פלשתינים, בכפר עין קיניה, צפון-מערב לרמאללה, נעצרו 2 פלשתינים ובחסם סמוך לרמאללה נעצר פלשתיני נוסף.

העצורים הועברו לחקירת כוחות הבטחון.

את הידיעה העביר דובר צה"ל.

