

יותר מ-1.1 מיליון קטינים נעצרו על ידי המשטרה בשנה שעברה ברוסיה. ביניהם 301 אלף ילדים בני פחות מ-12 ו-1,600 שהואשמו בביצוע רצח, אמר ביום רביעי התובע הכללי של רוסיה, ולדימיר אוסטינוב.

כ-300 אלף נוודים רוסים קטנים, ש-45 אלף מהם אנאלפבתים, נתפסו על ידי כוחות המשטרה בתחנות רכבת שונות, נמלי תעופה ומרתפי בתים, שם מצאו מקלט, אמר התובע במושב הדומא.

כ-185 אלף מהילדים הנטושים נעצרו בעוון ביצוע פשעים ועבירות, בהם 3,000 שהואשמו בהכאה ופציעה, 6,000 בעוון בריונות ו-14,800 בעוון גניבה.

בחמש השנים האחרונות נרשמו ברוסיה 190 מקרים של הורים שניסו למכור את ילדיהם תמורת כסף, בעיקר לרשתות של פדופילים.

ברוסיה נמנו באופן רשמי כמיליון ילדים נטושים, אולם לדעת מומחים מספרם עומד כיום על 2 או 3 מיליוון.

רבים מילדים אלה הם קרבנות של רשתות פדופילים או מנוצלים ככוח עבודה זול על ידי כנופיות פושעים, בעיקר בתחום ההברחה והסחר בסמים.


