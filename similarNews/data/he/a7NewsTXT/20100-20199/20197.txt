

משלחת צרפתית שחבריה הגיעו לשכם כדי להביע סולידריות והזדהות עם הפלשתינים, הודיעה היום כי האנשים "תקועים" בשכם בשל הקרבות המתחוללים באיזור.

חברי המשלחת, תושבי העיר טולוז, הגיעו לתחומי הרשות הפלשתינית ביש"ע וברצועת עזה במסגרת "שליחות להגנה על העם הפלשתיני".

בהודעה נאמר כי "הטנקים הישראלים התמקמו מסביב לשכם ומונעים בירי התקרבות כל כלי רכב". עוד נאמר בהודעה כי חברי המשלחת "הודיעו לקונסוליה הצרפתית בירושלים על המצב ביום רביעי בבוקר", אולם נראה כי הקונסול לא הצליח לסייע להם.



