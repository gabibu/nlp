

שר התחבורה, אפרים סנה, יחנוך מחר את תחנת הרכבת החדשה ברחובות, שבהקמתה הושקעו למעלה מ-10 מיליון שקלים. השר סנה ציין כי בשנת 2002 ישקיע משרד התחבורה כ-1.1 מיליארד שקלים נוספים.

התחנה החדשה כוללת שני אולמות נוסעים גדולים המתפרסים על שטח כולל של כ-700 מטרים רבועים וכן שטחי שליטה ובקרה של תנועת הרכבות. בסמוך לתחנה הוקמו מגרשטי חנייה "חנה וסע" לכ-300 כלי רכב ומקומות המתנה לאוטובוסים ומוניות ששירות המשרתים את נוסעי הרכבת.

התחנה שנחנכה, כוללת מערך של 3 מסילות ברזל, דבר המאפשר מעבר של 3 רכבות נוסעים בו זמנית. כמו כן היא מאפשרת להעביר רכבות משא ממסילה אחת לשניה, ללא עיכובן של רכבות הנוסעים העוברות בתחנה.

תחנת הרכבת ברחובות משרתת כיום כ-2 וחצי מיליון נוסעים בשנה. מידי יום עוברות בתחנה 67 רכבות.


