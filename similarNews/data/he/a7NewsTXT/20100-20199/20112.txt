

שלושה קיצונים איסלמים שהתאמנו במחנות הטליבאן באפגניסטן נעצרו באחרונה במחוז ואן שבמזרח טורקיה לאחר שחצו את הגבול מאיראן. הם תיכננו לבצע פיגוע התאבדות בישראל, כך הודיע היום דובר משטרת טורקיה.

השלושה, שני פלשתינים וירדני, אנשי האירגון "באייאת אל אימאם", תיכננו פיגוע התאבדות בתל-אביב או ברמת גן, "הם התאמנו באחד ממחנות הטליבאן ונלחמו לצידם באפגניסטן", אמר הדובר.

שישה אנשים נוספים, שאין להם קשר ל"אירגון באיאית אל אימאם" אולם סייעו לשלושת החשודים לעבור את הגבול, נעצרו גם הם.
