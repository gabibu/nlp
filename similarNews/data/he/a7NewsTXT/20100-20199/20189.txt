

חברת התעופה אל-על תחל בשיתוף פעולה עם חברת דלתא איירליין האמריקנית, במסגרת הסכם קוד שרינג ובכך תעניק לנוסעיה טיסות ל-12 יעדים נוספים בארה"ב, ביניהם אטלנטה, וושיגנטון, סינסנטי, דאלס, סולט לייק סיטי, פיניקס, סן פרנסיסקו, סיאטל ולוס אנג'לס.

הודעה על שיתוף הפעולה נמסרה, במסגרת מסיבת עתונאים, שהתקיימה ביום ד' בבוקר בבית סוקולוב בתל-אביב. מנכ"ל אל-על, דוד חרמש, מסר כי זוהי שותפות אסטרטגית שמטרתה הגדלת קהל היעד המשותף לשתי החברות. חרמש הוסיף כי חברת דלתא רואה בשיתוף הפעולה עם חברת אל-על ערך מוסף בבטחון, דבר שיצעיד את שתי החברות לצמיחה. עוד נמסר, כי מבין הנוסעים לארה"ב בטיסות ישירות מנמל התעופה בן גוריון, כ-60% טסים בטיסות אל-על. חרמש צופה ששיתוף פעולה זה יביא לעלייה של כ-7% במספר הטסים באל-על.


