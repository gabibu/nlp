

הערב בסביבות השעה תשע פרצו מחבלים לתוך מבנה בו שהו חיילים, ליד הכפר עין עריק שבמערב בנימין, וירו בהם מטווח קצר. מההתקפה נהרגו שישה חיילים. חייל נוסף נפצע באורח קשה. הוא פונה לבית החולים תל השומר. במקום היה גם חייל נוסף שלא נפגע מהירי.

בעקבות הפיגוע הוזרמו לאזור כוחות רבים של צה"ל המקיימים חיפושים נרחבים בכפר עין עריק שבקרבתו אירע הפיגוע.

סוכנות עתי"ם מציינת כי מקורות פלשתיניים מסרו כי שני מסוקי קרב מדגם אפאצ'י חגים מעל העיר רמאללה וכי הרש"פ פינתה את רוב המפקדות והמשרדים שלה באיזור מחשש להתקפה ישראלית בעקבות הפיגוע.

הבוקר ירו מחבלים לעבר בעל ואשה מהישוב אבני חפץ שהיו בדרכם לכיוון כפר סבא. מהירי נפצע הבעל בירך וביד, והאשה נפגעה בבטן. הפצועים פונו לבית החולים מאיר בכפר-סבא.
