

מיליון רוסים נשאי נגיף האיידס, עלולים למות מהמחלה בעשר השנים הקרובות,כך העריך היום מנהל המרכז הרוסי למאבק באיידס ואדים פוקרובסקי. כ-182 אלף איש מוגדרים כנושאי הנגיף, אולם מספר זה מהווה פחות מ-10 אחוז מהמספר המציאותי, אמר פוקרובסקי.

פוקרובסקי הביע צער על החוסר באמצעים שיביאו לעצירת המגיפה. לדבריו, ממשלת רוסיה הקציבה השנה 165 מיליון רובלים (5.3 מיליון דולר) למאבק באיידס, סכום המאפשר הענקת טיפול ל-500 עד 600 חולים.

80 אחוזים ממקרי המחלה נגרמו עקב שימוש, בעיקר על ידי מכורים לסמים, במזרקים מזוהמים, אמר פוקרובסקי.

על פי דו"ח שפורסם בשנה שעברה מטעם סוכנות האו"ם המטפלת במגיפת האיידס, המחלה מתפשטת מהר יותר ברוסיה ובמזרח אירופה מאשר בכל מקום אחר בעולם.





