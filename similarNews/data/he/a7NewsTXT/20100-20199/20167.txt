

שר המשפטים מאיר שטרית תקף אתמול בחריפות את היועץ המשפטי לשעבר מיכאל בן-יאיר על כך שהביע תמיכה בתופעת הסרבנות.

לדבריו, הסרבנות לשרת ביש"ע היא בלתי חוקית, וזוהי בושה וחרפה שאדם במעמדו של בן-יאיר נותן יד לפעולה בלתי חוקית בעליל: "עם כל הכבוד, כל מי שמסרב לשרת הוא משתמט מצה"ל. בן-יאיר מזמן שכח איך נראה הצבא. אינני מבין מה הוא כותב בכלל מכתב: האם הוא קצין? האם הוא משרת במילואים? ממתי הוא משרת במילואים? זוהי חוצפה בלתי רגילה שאדם שהיה יועץ משפטי של הממשלה נותן יד למהלך בלתי חוקי בעליל. הוא מאשים את צה"ל בהאשמה כל כך גורפת. האם אינו מבין שלאמירה כמו שלו יש משקל ומשמעות בזירה הבינלאומית? עם ידידים כמוהו אין צורך לחפש אויבים".

