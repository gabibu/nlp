

תרגיל חירום תעופתי רחב היקף נערך היום בנמל התעופה בן גוריון. בתרגיל נטלו חלק כוחות הצלה, חילוץ ופינוי נפגעים. כתב עתי"ם מוסר, כי מטרות התרגיל גובשו מתוך מלקחים שהופקו מאירועים תעופתיים בארץ ובעולם.

בתרגיל בוצע שיתוף הפעולה בין גורמי הצלה, נתב"ג, מד"א, פיקוד העורף, משטרה וכיבוי אש. כוח רפואה שנטל חלק בתרגיל עסק בטיפול באירוע רב נפגעים. כן תרגלו שוטרי משטרת ישראל את נושא האיסוף הפינוי וזיהוי קורבנות אסון. בתרגיל השתתפו גם נציגי חברות התעופה אשר שתירגלו הודעות למשפחות הניצולים ולקורבנות אסון תעופתי.

כתב עתי"ם מוסיף כי התרגיל התבסס על תקלה במטוס שהגיע לנתב"ג מאתונה ובו 170 נוסעים. התרגיל החל כאשר בנתב"ג הוכרז, כביכול, מצב חירום 2 המיועד להגעת מטוס ובו עד 190 נוסעים, בו ארעה תקלה.

על פי תרחיש התרגיל נכשל המטוס בנחיתה וכנפו החלה לבעור. כוחות ההצלה החלו בפעולות מיידיות בנסיון לחלץ לכודים. הכוחות הסתייעו במסוקים שחגו מעל מקום האירוע וצוותים לפינוי נפגעים שהוטסו למקום.
