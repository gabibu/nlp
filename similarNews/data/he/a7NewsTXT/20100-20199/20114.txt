

מחבל התפוצץ לפני זמן קצר ליד הכניסה ליישוב מחולה בבקעת הירדן. איש לא נפגע.

ככל הידוע בשלב זה ניסה המחבל המתאבד לעלות על אוטובוס "אגד" בכניסה ליישוב. הנהג חשד במחבל והדף אותו אל מחוץ לאוטובוס. המחבל התפוצץ אך כאמור, נוסעי האוטובוס לא נפגעו.

מייד לאחר מכן הכניס הנהג את האוטובוס ליישוב. כוחות משטרה רבים חשו לאזור יחד עם ניידות של מד"א. בשעת מסירת הידיעה נערכו סריקות באזור לוודא כי אין במקום מחבלים נוספים.
