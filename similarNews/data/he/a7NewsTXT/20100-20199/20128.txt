

בהודעה שנמסרה לידי סוכנות הידיעות הצרפתית, הודיע "הקונגרס הלאומי העיראקי, ארגון הגג של ארגוני האופוזיציה העיראקים בדובאי, כי בצבא עיראק הוכרזה היום כוננות מירבית לקראת תקיפה אמריקנית אפשרית.

בהודעה נאמר כי "השלטון בבגדד הכריז על כוננות מירבית בקרב הצבא הסדיר, המשמר הרפובליקני (יחידות העילית), שירותי הביטחון והמודיעין, יחידות ההגנה האזרחית וכן כלי התיקשורת".

עוד נאמר בידיעה כי כוננות מירבית הוכרזה גם במוסדות הנשיאותיים השונים, ביניהם ארמונותיו של סאדם חוסיין, ומרכזי הפיקוד והמטה של הצבא.

ביום שישי האחרון דווח כי עיראק קיימה תרגילים לקראת התקפה אפשרית בעורף, ובגדד הופעלו צופרי ההזעקה.

ביטאון ממשלת עירק "א-תאורה" טען כי "מדובר בתרגיל שיגרתי".


