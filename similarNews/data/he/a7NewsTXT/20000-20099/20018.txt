

בתגובה לנתוני הלשכה המרכזית לסטטיסטיקה המצביעים על ירידה דרסטית בעלייה לישראל
מוסר יו"ר וועדת העלייה והקליטה ח"כ צבי הנדל מהאיחוד הלאומי כי " ערפאת מנצח" כדבריו.

"לצערי, בסיוע האקטיבי של השמאל הקיצוני מצליח ערפאת לאט ובעקביות להחליש את רוח העם.
מגובה בקמפיין הרסני של השמאל המעודד את הרשות הפלשתינית להמשיך בדרך הטרור הרצחני עד לבריחת ישראל משטחי יש"ע ללא הסכם, יוצר ערפאת דה מורליזציה בעם, מוביל למצב כלכלי קשה ובתוך כך גם מנחית מכת מוות לעלייה."

הנדל מדווח כי במהלך שנת "מלחמת אוסלו" נרשמה ירידה של כ30% במס' העולים לעומת השנה הקודמת.

עוד מוסיף הנדל כי "ראש הממשלה חייב לדעת שכל דחייה של חיסול הרשות הפלשתינית ומיגור מלחמת הטרור , תוביל לעוד נפילה במישור החברתי , הכלכלי, ובתוך כך בעלייה לישראל".

