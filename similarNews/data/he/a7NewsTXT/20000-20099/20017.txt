

פקידים בכירים רוסים ואמריקנים, פתחו בסיבוב נוסף של השיחות בעניין צמצום הנשק, בפגישה שקיימו היום במוסקווה.

סוכנות הידיעות הרוסית "אינטרפקס" דיווחה, כי הדיפלומט האמריקני ג'ון בולטון נועד עם סגן יו"ר מועצת הביטחון של רוסיה, אולג צ'רנוב, כדי לדון בדרכים לצמצום המאגרים של נשק גרעיני.

לא נמסרו פרטים על השיחות, הסיבוב השני השנה, האמור לסלול את הדרך להקדמת צמצום המספר של ראשי נפץ גרעיניים של שני הצדדים.

מומחים צופים, כי ההסכם החדש שיגובש יכלול פרטים משורת האמנות "סטארט" הקודמות בתחום פירוק הנשק.

ככל הנראה, ההסכם יהיה מוכן לחתימה לקראת פגישת הפסגה במאי במוסקווה, בין הנשיא ולדימיר פוטין לבין עמיתו האמריקני, ג'ורג' בוש.

