

מתחקיר ראשוני של אירוע טנק המרכבה עולה, כי מרכיבי המיגון והשרידות של הטנק פעלו כמצופה, ובין השאר, איפשרו את הצלת חייו של התותחן.

בבדיקות הראשוניות התברר שעוצמת המטען היתה גדולה מאוד, וכי לא ניתן היה למנוע את הפגיעה והאבדות בנפש באמצעות מיגון נוסף, לוח גחון מודולרי - "פלטת גחון" (בטנק לא התפוצצה תחמושת ולא פרצה כל דליקה).

עוד נמסר כי לא קיים טנק מערכה בעולם אשר היה עומד בעוצמה מעין זו של מטען המופעל מתחת לגחון.

התחקיר העלה עוד, כי מפקד הטנק וצוותו פעלו בנחישות תוך הפגנת יוזמה ורוח לחימה, עת הסתערו לעבר המקום המשוער של החוליה שפעלה באירוע, ובכך ענו על הציפיות מהם כלוחמים ראויים לחיקוי.

מפקד זרוע היבשה, האלוף יפתח רון טל, מינה ועדת חקירה בראשות קצין שיריון ראשי, שתבדוק את כלל ההיבטים הטכניים, המקצועיים והמבצעיים של האירוע.


