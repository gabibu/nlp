

ח"כ צבי הנדל (האיחוד הלאומי) חבר מושב גני טל בגוש קטיף קורא הערב לראש הממשלה לחסל את הטרור, שאם לא כן, עליו להכריז מייד על בחירות חדשות.

"אם לשרון אין את הכוח לנהוג כפי שאריק שרון גיבור ישראל חייב היה לנהוג לנוכח מתקפות הטרור הרצחניות הבלתי פוסקות. אם אין לו את הכוח להתמודד מול השמאל ולהשיב את השליטה בכל שטחי A לידי ישראל כדי להחזיר את הביטחון ולחסל את הטרור, אם אין לו את הכוח, עליו להכריז מייד על בחירות חדשות", לשון ההודעה.




