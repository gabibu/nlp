

היום יתקיים טקס הסיום של האולימפיאדה החמישית לביולוגיה. האולימפיאדה נערכת זו שנה חמישית, בחסות הפיקוח על הוראת הביולוגיה במשרד החינוך ובשיתוף הפקולטה למדעי החיים באוניברסיטת בר אילן.

נושא האולימפיאדה השנה הוא עבודה אקולוגית (ביוטופ) כ-100 תלמידי י"ב השתתפו בשלב הראשון בתחרות והגישו עבודה אקולוגית, על פי הנחיות המורים לביולוגיה. במהלך ביצוע העבודה עקבו וחקרו במשך מספר עונות בית גידול על אוכלוסייתו והתנאים השוררים בו. בשלב השני נבחנו התלמידים בנושאים: אקולוגיה והתערבות האדם בטבע. לשלב הסופי הגיעו שבעת התלמידים בשני השלבים שקדמו לגמר. התלמידים הערבים אשר השתתפו בתחרות נבחנו בשפה הערבית.

טקס הסיום של האולימפיאדה החמישית לביולוגיה יערך בשעה 13:30 באולם מינץ באוניברסיטת בר אילן ברמת גן.
