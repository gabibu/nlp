

מקורות ערביים אמרו כי לאחרונה נפגש שר הביטחון בנימין בן אליעזר עם בכירי מחבלי הרש"פ כמעט מדי יום. אחת הדמויות הבולטות בצד הפלשתיני שאתו משוחח בן אליעזר, הוא מוחמד ראשיד, יועצו הכלכלי ומקורבו של ערפאת. לדברי המקורות, הפגישות נערכות ברציפות מזה זמן רב, בידיעתו המלאה של ערפאת, ובברכתו. בפגישות, לטענת המקורות, עסוק שר הביטחון יחד עם ראשיד בגיבוש מסמך שיהיה טיוטה להסכם מדיני, ושיופיע במצע מפלגת העבודה בבחירות הבאות. יצוין כי הממשלה החליטה שלא תנוהל מו"מ תחת אש.

הגורמים הוסיפו כי בן אליעזר אמר לבני שיחו הפלשתינים פעמים אחדות כי הבחירות בישראל ייערכו בנובמבר.

מלשכת שר הביטחון נמסר בתגובה כי "לשר קשר רב שנים עם מוחמד ראשיד, וכי מדי חודשים אחדים הם נפגשים. הפגישות הן על בסיס אישי, ואין בין השניים שום עבודה על מסמך מדיני".
