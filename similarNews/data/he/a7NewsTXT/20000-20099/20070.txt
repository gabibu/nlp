

בני זוג ישראלים נפצעו באורח בינוני בפיגוע ירי סמוך למחסום טייבה שבשומרון. אש מן המארב נפתחה לעבר מכוניתם של השניים בעת שנסעו סמוך למחסום.

יצחק ישי, מתאם מד"א ביהודה ושומרון שנקלע למקום והגיש עזרא רפואית מספר: "נסעתי בסוף השיירה בכביש עוקף טול-כרם. אש תופת נפתחה אלינו, והכדורים שרקו לכל עבר. שלוש מכוניות נפגעו מהירי. הרכב שנפגע הכי קשה הוא רכבם של בני זוג . הגבר נפגע בירך וביד, והאשה נפגעה בבטן. טיפלנו בהם טיפול ראשוני במחסום".

הפצועים פונו לבית החולים מאיר בכפר-סבא.

המחבל או המחבלים נמלטו מהמקום, ונערכות אחריהם סריקות.


