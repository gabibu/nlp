

בכירי עיריית תל-אביב-יפו ויתרו על תוספת השכר בשיעור של 5% המגיעה להם כתוצאה מהצמדת שכר הבכירים לשכר הממוצע במשק לשנת 2002.

הקפאת השכר נעשתה באופן וולנטארי על ידי בכירי העירייה על רקע המיתון הקשה במשק והצורך בקיצוץ של כ-100 מיליון ש"ח מתקציב העירייה.

"אנו מקווים כי מהלך זה יהווה דוגמא לגופים ציבוריים נוספים ולרשויות מקומיות נוספות. קבוצת הבכירים כוללת את: ראש העירייה, מנכ"ל העירייה, משנה למנכ"ל, סמנכ"לים, מנהלי מנהלים, ראשי חטיבות, יועץ משפטי ומבקרת העירייה" דברי דובר עיריית-תל-אביב-יפו.
