

גלישה נוספת של מי קולחין מטוהרים למימי מפרץ אילת גרמה אמש לזיהום המפרץ וליצירת כתם בוצה ענקי סמוך לגבול היבשתי עם ירדן.

הדבר אירע לאחר שסוללות העפר, שהוקמו יממה קודם לכן, בכדי למנוע את גלישלת מי קולחין המטוהרים לים, קרסו והביאו לגלישת המים ממאגר אילת, לשטחים חקלאיים ולים.

ממשרד הבריאות נמסר, כי מדובר במי קולחין ברמת מליחות גבוהה, שעברו טיהור ונמצא כי רמת חיידקי הקולי צואתי במים אלו נמוכה מהרגיל ואינה מסכנת בני אדם.

מיד לאחר שהתגלה כתם הבוצה, הופסקה הזרמת מי הקולחין ממאגר אילת לים, והמים הוזרמו לתעלת הקינט ומשם לבריכות השיקוע של עיריית אילת הממוקמות בערבה.
