

קציר הדמים של "מלחמת אוסלו" הערב הוא שלושה הרוגים בפיגוע ליד מחסום כיסופים, שוטר משמר הגבול בכביש מעלה אדומים.

בפיגוע בכיסופים נפצעו שלושה ישראלים באורח בינוני ועוד שלושה באורח קל. הפיגוע החל כשמחבל מתפוצץ החל לירות לעבר מכונית שנסעה ממחסום כיסופים לגוש קטיף.

פיגוע נוסף היה קודם לכן בכביש מעלה אדומים. מחבל שהיה בדרכו לפיגוע הפעיל בשלט רחוק את המטען הטמון ברכבו והרג שוטר. שוטר נוסף נפצע קלות.

האירוע התרחש במחסום א-זעים בדרך למעלה אדומים. המחבל שפניו כפי הנראה היו מיועדות לבצע פיגוע בירושלים נעצר על ידי השוטרים שחשדו ברכב. הוא החל להמלט, אך נתפס על ידי השוטרים. כשהתקרבו המחבל והשוטר בחזרה לרכב הפעיל המחבל את המטען. השוטר והמחבל נהרגו.

שרון מקיים הערב בלשכתו דיון עם ראשי מערכת הביטחון עקב ההסלמה ביש"ע.
בדיון אמור שרון לבקש לשמוע הצעות חדשות מצה"ל על אמצעי פעולה נגד הטרור .

גורם בלשכת ראש הממשלה אמר כי ישראל תגיב על הפיגועים שהיו הערב, ואולם התגובה תהיה על פי הקוו המנחה שלא לגרום להסלמה נוספת במצב. הדבר נובע בין השאר מרצונה של וושינגטון לשמור על רגיעה יחסית לקראת אפשרות תקיפתה של עיראק.


