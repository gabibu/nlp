

משרד התחבורה ינהיג מחודש אפריל הקרוב מחירון לנסיעה בינעירונית במונית שיונפסק באמצעות מונה המונית ויאפשר לנוסעים לברר מראש את מחיר הנסיעה המדוייק של היעד המבוקש. כך מסר היום מנכ"ל משרד התחבורה, סלמן בן-ציון .

המחירון החדש ישולב בתוך מונה המונית ויופעל באמצעות שבב מחשב מיוחד שיותקן בתוך המונה, כך שלנהג המונית לא תהיה כל יכולת לשנות או להשפיע על תעריפי הנסיעה של המחירון. הנוסע יוכל לבחור בין נסיעה באמצעות מונה לבין נסיעה על פי המחירון.

לפני כשלוש שנים החליט המפקח הארצי על התעבורה במשרד התחבורה לבטל את המחירונים הרשמיים שהונפקו על ידי המשרד, לאחר שהתברר כי נהגי מוניות ותחנות מוניות רבים פרסמו מחירונים שונים שלא אושרו על ידי משרד התחבורה. חלק מהמחירונים אף זוייפו והוצגו כמחירונים רשמיים של משרד התחבורה.

דובר משרד התחבורה, אבנר עובדיה, ציין כי בעקבות ביטול המחירונים מחוייבים כיום נהגי המוניות להפעיל מונה בכל נסיעה עירונית או בינעירונית.


