

מוסלמי-בריטי נעצר אתמול כחשוד בהסתה לרצח, לאחר שקרא למאזיניו המוסלמים להרוג יהודים וכופרים, דיווח היום היומון הבריטי "טיימס".

מולא עבדאללה אל פייסל, יליד ג'מייקה ואב לארבעה, נעצר בביתו באילפורד שבמזרח לונדון על ידי אנשי היחידה למאבק בטרור של הסקוטלנד יארד ביום שני לפנות בוקר, על פי היומון.

אל פייסל הואשם בהקלטה ושיווק של קלטות שטנה תחת השם שייח' אל פייסל, שהופצו למכירה בסיפריות המוסלמיות בבריטניה.

אל פייסל, ששמו המקורי ויליאם פורסט, ואשר המיר את דתו לאיסלאם, נעצר במסגרת אכיפת החוק נגד פגיעה באזרחים. על פי הדיווח ב"טיימס" העונש על העבירה המדוברת, אם יימצא אשם, עלול להיות מאסר עולם.




