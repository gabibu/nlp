

'הטיפול בשחיתויות עומד בראש סדרי העדיפויות שלי', כך טען היועה"מ מזוז בפגישתו השבוע עם חברי עמותת מגן למאבק בשחיתות. המפגש עסק במציאת דרכים לשיתוף פעולה בין היועץ לבין חברי העמותה.

'הטיפול בשחיתויות עומד בראש סדרי העדיפויות שלי', כך טען היועה"מ מזוז בפגישתו השבוע עם חברי עמותת מגן למאבק בשחיתות. המפגש עסק במציאת דרכים לשיתוף פעולה בין היועץ לבין חברי העמותה.

חברי העמותה הדגישו את הצורך לפעול נגד השחיתות העסקית והציבורית בישראל אך לשם כך יש להגן על אנשים המפחדים לחשוף שחיתויות מחשש להתנכלויות, ולסייע לעובדים שחשפו שחיתויות ונפגעו כתוצאה מכך.

כתבתנו רותי אברהם מוסרת כי העמותה הוקמה על ידי מיה קוך, הזכורה בשל חשיפת השחיתויות בתנובה בשנות השמונים. קוך חשפה כי שלושה בכירים בתנובה גונבים כספים ולאחר שתלונותיה לא זכו להתייחסות היא פנתה למשטרה ובסופו של דבר אותם עובדים הורשעו בגין גניבה ונשלחו למאסר. קוך לעומת זאת פוטרה ובמהלך מאבקה נגד הפיטורין התמודדה עם התנכלויות כולל נסיון לאשפזה במחלקה פסיכיאטרית בתואנה כי היא חולת נפש. במשך 9 שנים נאבקה קוך נגד הפסיכיאטר שנתן עליה "חוו"ד" ללא שבדק אותה, וזכתה. הרופא הושעה.

כאמור קוך הקימה את עמותת מגן המונה כ 300 איש, כדי לסייע לחושפי שחיתויות. בין חברי העמותה, נמנים עו"ד חי בר אל המתמחה בשחיתויות בעולם העסקי, פרופ' רון שפירא מאונ' בר אילן, פרופ' אברהם פרידמן לשעבר נציב שירות המדינה ופרופ' מנחם אמיר חתן פרס ישראל.

העמותה פועלת לסייע לחושפי מחדלים או מעשים הפוגעים בטוהר המידות ובמנהל תקין, ליוזמות חקיקה להגנה על חושפי שחיתויות ומתנגדים לשחיתות, ולשיפור נורמות של מוסר טוהר מידות וסדרי מנהל תקינים במגזר הציבורי והעסקי בישראל.

