

בית המשפט הצבאי ביהודה גזר 3 מאסרי עולם ועוד 30 שנה על המחבל מחמד חמיס מחמוד בראש.

המחבל, מחמד חמיס מחמוד בראש נטל חלק בפיגוע הירי בצומת המשטרה הבריטית ב-13.11.2000 בו נהרגו 2 חיילי צה"ל ואזרחית רב"ט אלעד ולרשטיין, רב"ט עמית זאנה ושרה לישה.

כמו כן הורשע הנאשם בנסיון גרימת מוות בפיגוע ירי בצומת הגבעה הצרפתית בפברואר 2002. כתבנו קובי פינקלר מוסר שלבית המשפט הוגשו גם כתבי אישום כנגד רוצחיו של ששון נוריאל ז"ל, שניים מחברי חוליית החמאס אשר חטפו ורצחו את נוריאל.

השניים מוחמד רומחי וסעיד שלאלדה מואשמים ברציחתו של ששון נוריאל. נוריאל נחטף ב-21 בספטמבר ולאחר מכן נרצח.

על-פי כתב האישום, השניים היו חלק מחוליה צבאית של החמאס ששמה לעצמה כמטרה לחטוף ישראלים במטרה לנהל מאוחר יותר משא ומתן עם ישראל על מנת לשחרר אסירים פלשתינים.
