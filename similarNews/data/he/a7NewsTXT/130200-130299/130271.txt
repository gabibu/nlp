

הערב יוקרן בערוץ הכנסת בטלוויזיה סרט על יחידת האבטחה של משכן הכנסת הקרוי "עוז" ובו מגלה קצין הכנסת, יצחק שד"ר כי "משכן הכנסת סיכל בעבר ניסיונות לבצע פיגועים בכנסת".

בתוך כך, ממליץ קצין הכנסת להתקין לחצני מצוקה לחברי כנסת, בחדריהם, בבתיהם ובמכוניותיהם, לנוכח התרבות האיומים עליהם.

בסרט נראים לראשונה כלבי משמר הכנסת מגלים אקדח ומטען חומר נפץ, שהוטמנו מוקדם יותר מתחת למושבי החכ"ים. יצוין כי, כלבי ההרחה של המשמר סוקרים בכל בוקר את אולם המליאה בטרם פתיחתו לחברי הכנסת.

בעקבות מקרה שבו תלמידים שביקרו במשכן, השליכו נפצים בחדר מדרגות של הכנסת, ועוררו בהלה גדולה. שוקלים בכנסת לרכוש מגנומטרים משוכללים שיוכלו לגלות גם נפצים.
