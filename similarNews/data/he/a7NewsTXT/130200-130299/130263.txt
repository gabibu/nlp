

אחד מן המרכיבים היעילים ביותר להפחתת רמות הכולסטרול, שיעילותו אושרה גם על-ידי ה-FDA, הוא חלבון הסויה, הנמצא למשל בחלב סויה.

בשנים האחרונות התברר כי תזונה מתאימה יכולה להיות יעילה בהפחתת רמות הכולסטרול בדם ב-עד כ-30%, בדומה לטיפול תרופתי.

חלבון הסויה, יחד עם מרכיבים נוספים התורמים להורדת כולסטרול, נכלל כיום במסגרת 'תזונת הפורטפוליו' תזונה בעלת יכולת מקסימלית להפחתת רמות הכולסטרול בדם, המומלצת על ידי גופי הבריאות המובילים בעולם.

מחלות לב הן סיבת המוות השכיחה בישראל. מדי שנה מתרחשים בארץ כ-30,000 התקפי לב, מהם כ-4,200 התקפים הגורמים לתמותה. רמות גבוהות של כולסטרול בדם הן גורם סיכון משמעותי להתקפי לב ולמחלות כלי דם נוספות.

תזונת הפורטפוליו היא תזונה המכילה 4 מרכיבים: 3 רכיבי מזון פונקציונליים: חלבון סויה (בעיקר מחלב סויה), סיבים תזונתיים מסיסים (למשל משיבולת שועל ומתוסף), פיטוסטרולים (למשל משמן מועשר בפיטוסטרולים) וכן אגוזים. 4 מרכיבים אלה הוכחו כמפחיתי כולסטרול.

מטרת השילוב היא להשיג הפחתה מקסימלית של הכולסטרול 'הרע' (LDL) באמצעות התזונה. כיוון שלכל אחד מארבעת הרכיבים והמזונות יש מנגנון יעיל ושונה להפחתת כולסטרול, שילובם יחד יתרום באופן המשמעותי ביותר להפחתת רמות הכולסטרול בדם. ואכן מחקרים מראים כי תזונת הפורטפוליו מפחיתה את רמות הכולסטרול ה'רע' (LDL) בכ- 30%! (בדומה לטיפול תרופתי). כך היא תורמת משמעותית להפחתת הסיכון למחלות לב וכלי דם.

בנוסף, מחקרים מראים כי לתזונת הפורטפוליו יש גם יתרונות בריאותיים נוספים. נמצא כי היא הפחיתה גם את רמות ה-CRP C-reactive protein)), סוג של חלבון המהווה סמן לתהליכים דלקתיים, הפוגעים בכלי הדם, ומגבירים את הסיכון למחלות לב.

כאמור, אחד מכוכבי תזונת הפורטפוליו הוא חלבון הסויה. המנגנון בו תורם חלבון הסויה להפחתת רמות הכולסטרול עדיין אינו ברור לחלוטין. הסויה מכילה גם רכיבים בריאותיים נוספים שככל הנראה פועלים בסינרגיה, ומקנים לסויה את כוחה הבריאותי. לאחרונה התגלה גם כי חלבון הסויה תורם להפחתת רמות לחץ הדם.

לאור יעילותם של מרכיבי תזונת הפורטפוליו, ממליצים עליהם כיום הגופים הבריאותיים המובילים בעולם, המתווים את ההמלצות התזונתיות: ארגון הלב האמריקאי (AHA) וה- National Education Cholesterol Program (NCEP).

להלן מזונות נבחרים הנכללים בתזונה הפוטפוליו:
חלב סויה (למשל חלב סויה אלפרו שעשיר בחלבון: 3.7 גר' ל- 100 מ"ל)
שיבולת שועל
שמנים מועשרים בפיטוסטרולים
אגוזים ושקדים
קיטניות
ירקות
פירות
