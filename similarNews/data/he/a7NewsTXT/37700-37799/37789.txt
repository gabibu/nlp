

הצוות הבכיר להרחבת הקןאליציה סבור כי לא יהיה מנוס מהקדמת הבחירות, על אף שעדיפה ממשלה חילופית שתמשיך ותפעל לפי קווי היסוד הקיימים.

למסקנה זו הגיעו שרים בליכוד לאחר שח"כ ליברמן אמר בכנסת כי אין מקום לממשלת אחדות עם מפלגות השמאל אחרי הבחירות.

צוות המו"מ בראשות השר הנגבי הגיש הלילה לאנשי האיחוד הלאומי-ישראל ביתנו מסמך תשובות לשאלות שהעלו אנשי המפלגה.

במסמך נאמר בין היתר כי לפני כל מו"מ על מדינה פלשתינית יובא הנושא להכרעה במליאת הממשלה.

עוד נאמר במסמך כי כל עוד הרש"פ אינה נוטשת את הטרור את האלימות ואת ההסתה, לא יהיה אתה מו"מ על הסדר מדיני.

נמסר כי התשובות לא סיפקו את אנשי האיחוד הלאומי-ישראל ביתנו.

בתוך כך הוצע לח"כ דוד לוי ראש סיעת גשר להצטרף לממשלה.
