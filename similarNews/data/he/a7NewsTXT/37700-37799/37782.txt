

שופט בית משפט השלום בקריות איתן מגן האריך הערב בשלושה ימים את מעצרו של ראש עירית צפת עודד המאירי (47), בחשד קבלת שוחד והפרת אמונים. מעצרו של החשוד במתן השוחד, מאיר ביטון, הוארך אף הוא בשלושה ימים.

עודד מאירי השיב בבית המשפט שגורמים עוול ל-30 אלף תושבי עירו. "נעשה פה עוול פוליטי מצד חבר מועצת עיר המנסה להתנכל לי, הנושא שנדון כאן הוא נושא של רכילות זולה. לא קיבלתי שקל אחד מהקבלן ביטון וכל שקל שקיבלתי ממנו היה מגיע לי, כי מכרתי לו רכב בסכום של 100 אלף שקלים. אם זה היה שוחד לא הייתי מפקיד את הכסף", אמר.
