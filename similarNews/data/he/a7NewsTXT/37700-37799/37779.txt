

המכון לחקר הציונות הדתית ע"ש ד"ר זרח ורהפטיג והקתדרה לחקר הציונות הדתית ע"ש ד"ר יוסף אורגלר, בחרו בספר "על גבול התמורה - עיון במשמעויות יהודיות בימינו" מאת יוסק'ה אחיטוב בספר המחקר המצטיין בתחום הציונות הדתית לשנת תשס"ב. טקס הענקת הפרס יתקיים מחר באוניברסיטת בר-אילן.

הספר "על גבול התמורה - עיון במשמעויות יהודיות בימינו" הוא קובץ מאמרים העוסקים בדרכים שבהן סוגיות שונות ביהדות צריכות לעבור אינטרפרטציה מחודשת כדי ליצור זיקה לימינו. הספר יצא בשנת 1995. יוסק'ה אחיטוב, איש הקיבוץ הדתי, חוקר המחשבה הציונית הדתית ממכון הרטמן בירושלים ומרכז הרצוג ומורה בישיבת הקיבוץ הדתי בעין צורים.
