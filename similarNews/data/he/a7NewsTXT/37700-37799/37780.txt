

השוטרים באילת חוששים לקבל חיסון נגד מחלת האבעבועות השחורות, הניתנים במסגרת היערכות לקראת מתקפה ביולוגית אפשרית על ישראל. עד כה חוסן במשטרת מרחב אילת, המונה למעלה מ-200 שוטרים, אדם אחד בלבד.

כתבת עתי"ם באילת מציינת, כי בעקבות ההיענות הדלה במרחב אילת, הוחלט לקיים בסוף
השבוע הקרוב הרצאה העוסקת בחסרונות והיתרונות של חיסון נגד מחלת האבעבועות
השחורות, בניסיון לסייע לשוטרים במרחב להפיג את חששותיהם.

ביום ד' הקרוב ישתתפו שוטרי מרחב אילת בתרגיל רחב היקף שעורך פיקוד העורף וחיל
הרפואה, במסגרתו יתורגל פינוי נפגעים מבית החולים באילת, למרכז הארץ.

עוד צוין, כי בשבוע שעבר חוסנו 14 כבאים מתחנת אילת בחיסון נגד מחלת
האבעבועות השחורות. במהלך התקופה הקרובה יחוסנו שאר כבאי אילת.


