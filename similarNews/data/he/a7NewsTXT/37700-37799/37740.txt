

בית משפט השלום בתל אביב דחה את בקשתה של ח"כ זהבה גלאון, שהוגשה אתמול אחה"צ, לדחות את עדותה היום בצהריים בבית המשפט בדיון בתביעת לשון הרע שהגישה נגד העתונאי יואב יצחק ונגד העתון מעריב, בשל פירסום, לפיו היא מעורבת באי סדרים במרכז לשלום.

השופטת דניה קרת דחתה את הבקשה לדחות את הדיון, שנקבע להיום, כדי לאפשר לגלאון להשתתף בהצבעות אי האמון בכנסת, וקבעה, כי כבר בסוף השבוע שחלף היה ידוע על קיומן של ההצבעות הצפויות היום, ולא היה מקום להגיש את הבקשה ברגע האחרון.
