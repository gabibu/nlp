

השב"כ וצה"ל לכדו שלושה מחבלים בכירים המשתייכים לארגון החמאס בחברון אשר תכננו לבצע פיגוע בישיבה התיכונית בגבעת החרסינה בחברון. חברי החולייה היו מעורבים בין היתר, בביצוע פיגועי ירי רצחניים באזור.

במהלך המעצר נתפסו ברשות המבוקשים אמצעי לחימה שכללו 2 רובים, 2 אקדחים, רימון, מחסניות ותחמושת. החשד הוא כי השלושה תכננו לבצע פיגוע בישיבה התיכונית בגבעת החרסינה בחברון.
לדברי גורמי בטחון, מעצרם של השלושה מהווה נדבך חשוב בסיכול פעילותה הענפה של תשתית החמאס הצבאית באזור חברון.
