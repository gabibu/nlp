

לקראת מינויו היום לשר הביטחון החדש של ישראל השתתף הרמטכ"ל לשעבר שאול מופז באירוע שנערך לכבודו ע"י מועדון "מרק של אלופים".

ב'מועדון' שותפים בכירים לשעבר במערכות הכלכלה והביטחון של ישראל.

האירוע שנערך בתל אביב, תוכנן לכתחילה לפרידה משאול מופז כרמטכ"ל מצה"ל אולם מפאת התפקיד אליו מתעתד מופז להיכנס היום קיבל האירוע צביון של ברכת הדרך שנתנו הבכירים למופז לקראת תפקידו החדש.

באירוע לכבוד רא"ל במיל. שאול מופז, השתתפו, בין השאר, הרמטכ"ל לשעבר משה לוי, האלופים במיל. יוסי פלד, שמואל ארד, יום טוב סמיה ודוד מימון, ושגרירה לשעבר של ישראל בארצות הברית, זלמן שובל.

באירוע ביקשו עיתונאים לקבל את חוות דעתו של מופז על מינויו הקרוב לשר הביטחון ולביקורת המושמעת על המינוי מכיוון השמאל הישראלי. מופז סירב להתייחס לעניין.

בדברים שנשא בפני ציבור המשתתפים באירוע אמר רא"ל במיל משה לוי כי מופז הוא "איש נבון ואמיץ ופיקד על צה"ל באחת התקופות הקשות בתולדותיו.
