

ערב הסעודית הודיעה כי לא תאפשר שימוש אמריקאי בבסיסים המצויים בממלכה למטרות תקיפה על עיראק, גם אם תקיפה מעין זו תקבל את אישור האו"ם.

"אנו נציית להחלטת מועצת הביטחון של האו"ם ונשתף איתה פעולה, אך מעורבות בעימות ושימוש בבסיסים הם דברים שונים לחלוטין", אמר שר החוץ הסעודי, הנסיך סעוד אל פייסל בראיון שהעניק לרשת סי.אן.אן.

הנסיך הוסיף כי הממלכה הסעודית מעוניינת במציאת פתרון מדיני למשבר בעיראק, וכי השלטון העיראקי נתן "הבטחה ברורה מאד וחד משמעית" למדינות הערביות כי הוא יציית להחלטות האו"ם. "אנחנו סבורים כי הדרך פנויה לפתרון מעין זה", הוסיף הנסיך הסעודי.
