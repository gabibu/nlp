

ביום ראשון הפילו המורדים הצ'צ'נים מסוק צבאי רוסי וגרמו למותם של תשעה חיילים.
סוכנות הידיעות אינטרפאקס ציטטה את קולונל בוריס פודופריגורה, סגן מפקד הכוחות הרוסיים בצ'צ'ניה. הוא אמר כי המסוק מסוג מיג 8 הופל בידי טיל שנורה מבניין הרוס באחת משכונותיה של גרוז'ני.

שר ההגנה של רוסיה סרגיי איוואנוב הודיע כי הכוחות הרוסיים פתחו במבצע צבאי חדש רחב היקף בצ'צ'ניה, וזאת כדי לסכל את הניסיונות של המחבלים הצ'צ'נים לבצע פיגועי טרור נוספים.

"בימים האחרונים קיבלנו יותר ויותר מידע, ולפיו בשטחה של צ'צ'ניה, ולא רק שם, נערכים המורדים לבצע פיגועים נוספים". אמר עוד איוואנוב. הוא ציין כי לפי שעה נדחו תוכניות קודמות לצמצום הנוכחות הצבאית הרוסית בצ'צ'ניה.
