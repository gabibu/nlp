

אלפים מיהודי עולי אתיופיה חגגו היום בטיילת ארמון הנציב בירושלים את חג הסיגד.

הסיגד הוא חגם המיוחד של יהודי אתיופיה והוא חל כל שנה בכ"ט בחשון כ-7 שבועות לאחר יום כיפור. על פי המסורת, הסיגד נועד לזכור את חידוש הברית בימי שיבת ציון, כאשר עזרא ונחמיה אספו את הגולים, שחזרו לירושלים, קראו בפניהם את התורה וחידשו את האמנה בין ישראל ואלוקים לשמור את התורה ולהבדל מגויי הארץ. לטקס הסיגד משמעות סימלית לזיכרון מעמד הר סיני במתן תורה.

עולי אתיופיה בישראל חוגגים את חגם המיוחד מדי שנה בירושלים, ברחבה שלפני ארמון הנציב והכותל המערבי. בני העדה מגיעים מכל רחבי הארץ ומאזינים לתפילותיהם ולדרשותיהם של הקייסים .
