

19 מפצועי הפיגוע בקניון "ערים" בכפר סבא מאושפזים בבתי החולים. מצבו של אחד הפצועים מוגדר קשה, שניים בינוני והשאר מצבם קל.

בפיגוע נרצחו שני בני אדם, ובהם מאבטח שחסם בגופו את כניסת המחבל לתוך החנות לצרכי חשמל "שקם אלקטריק", ובכך הציל במותו חיים. את האחריות לפיגוע קיבלה עליה קבוצה בלתי מוכרת, ושמה "קבוצות ירושלים", המורכבת ככל הנראה מאנשי פתח והג'יהאד האיסלאמי.

ממקום הפיגוע פונו 69 פצועים ומוכי הלם לבתי החולים "מאיר, בכפר סבא ושרון ובילינסון בפתח תקווה, בהם ילדים ששניים מהם תינוק ופעוט בן שנתיים. כל הפצועים קל מאוד שוחררו לביתם, וכאמור נשארו לאישפוז בבתי החולים 19 פצועים במצב קשה עד קל.
