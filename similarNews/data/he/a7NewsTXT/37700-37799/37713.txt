

ראש ממשלת בלגיה גי ורהופשטאדט שבר את מרפקו במהלך תאונת אופניים. ורהופשטאדט אושפז ואמור לעבור ניתוח, כך הודיע דובר ממשלתי בלגי.

ראש הממשלה בן ה-49, הידוע כרוכב אופניים נלהב, רכב על אופניו אתמול אחרי הצהריים בעיר באכטה מאריה לרנה הסמוכה לגנט, כשפגעה בו מכונית.

בדיווחים הראשונים לתקשורת נמסר כי ורהופשטאדט נפצע קלות בלבד וישוחרר מבית החולים עוד הערב. אולם בשלב מאוחר יותר הודיעו מקורות בבית החולים, כי הוא סובל משבר במרפקו הימני וכי ינותח ביום ראשון בלילה.

למרות שזרועו תהיה מגובסת, ורהופשטאדט ישוב לתפקידו כבר היום, ציין הדובר.
