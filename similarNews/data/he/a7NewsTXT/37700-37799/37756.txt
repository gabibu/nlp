

סגן יו"ר הפלג הצפוני של התנועה האיסלאמית, כאמל חטיב, נחקר תחת אזהרה במשטרת ירושלים בחשד להסתה ואיומים. בתום חקירתו שוחרר חטיב באזהרה לבל ימשיך בדברי ההסתה. בצאתו ממטה מחוז ירושלים במגרש הרוסים המתינו לו כמה מפעילי כך, שקראו לעברו "רוצח, מחבל, אנחנו נטפל בך". הפעילים נבלמו על ידי כוחות משטרה שהיו במקום מבעוד מועד. חומר החקירה בעניינו של כאמל חטיב יועבר ליועץ המשפטי של הממשלה.

כתבת עתי"ם מוסרת, כי במהלך משמרת המחאה של אנשי "כך" מחוץ למטה מחוז ירושלים עיכבה המשטרה לחקירה קטין בחשד להסתה. הקטין הניף שלט "לגרש את הערבים".
