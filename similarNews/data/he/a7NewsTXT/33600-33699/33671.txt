

קרוב ל-73% מהישראלים מתכוונים להביא הביתה פרחים לחג, כך עולה מסקר שערכה רשת חנויות הפרחים זר-פור-יו באמצעות מכון גיאוקרטוגרפיה. עוד עולה מהסקר, כי 22% מתכוונים לשלוח פרחים כמתנה בלעדית לראש השנה.

עוד יש לציין כי יותר ויותר ישראלים עוברים להזמנת פרחים דרך האינטרנט ובעיקר דרך הטלפון, כשהתשלום מתבצע באמצעות כרטיסי אשראי.

לפרחים המיוצאים יש תקן איכות מיוחד, המאריך את חיי הפרח לעומת פרחים מקומיים , ללא תו תקן, שבדרך כלל נובלים מהר יותר.

ע"פ הערכה , שוק הפרחים בישראל מגלגל כ-500 מיליון שקל בשנה.
