

שופט בית הדין לעבודה בתל-אביב יצחק לובוצקי מחייב את משרד החינוך להכיר בלימודיה של מורה בחטיבת הביניים "בן-צבי" בכפר-סבא. המורה למדה באוניברסיטה זרה, ועשת הזאת לצורכי קבלת גמול השתלמות.

המורה, איריס פורטיס, יצאה לשנת שבתון ותכננה ללמוד בשלוחה הישראלית של אוניברסיטת אלקלה מספרד. לפני שנרשמה ללימודיה פנתה המורה למשרד החינוך כדי לבדוק את השווי הערכי של לימודיה באוניברסיטה הזרה, ולוודא שאכן היא תזכה בו. משרד החינוך ענה לה   לדבריה, במכתב, ובו התשובה כי האוניברסיטה מוכרת כמוסד המוסמך להעניק תארים לצורך דירוג שכר.

כאשר סיימה בהצלחה קורסים אחדים, פנתה בתום השנה למשרד החינוך כדי שיכיר בקורסים שלמדה לצורך גמול השתלמות, אולם משרד החינוך סירב לבקשתה בנימוק כי לצורך קבלת גמול עליה להנפיק גליון ציונים שתתן לה האוניברסיטה בספרד ולא השלוחה בארץ.

שופט בית הדין לעבודה יצחק לובוצקי קבע כי על משרד החינוך להכיר בלימודים לעניין השכר על פי התחייבותו של המשרד למורה מראש. לדברי השופט, המכתב ששלח אליה ראש הממשלה הפך לחלק מחוזה העבודה שלה עם משרד החינוך. "ביטולו מחייב נימוקים כבדי משקל", אמר השופט והוסיף כי נימוקים כאלה אינם בנמצא. עוד אמר השופט כי לו רצה משרד החינוך לשנות את תוכן הסכמתו היה צריך להודיע למורה בעת תקופת לימודיה ולא רק לאחר סיומם.

