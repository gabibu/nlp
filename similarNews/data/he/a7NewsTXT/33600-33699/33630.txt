

במהלך מיפגש עם פורום הגליל אמר שר הביטחון בנימין בן אליעזר כי "יש תהליך ההולך לכיוון של הסלמה והתקפת הטילים האחרונה על מוצב בהר דב היתה קשה מבחינתנו ושילמנו בה מחיר כבד".

בן אליעזר אמר להם שהוא העביר מסר ברור לממשלת לבנון וסוריה דרך השליח האמריקאי, דיויד סתרפילד. "לא מדובר רק בהסלמה בהתקפות של החיזבאללה מלבנון, אלא ניסיון של הלבנונים לשאוב את מי החצבני. שלחנו באמצעותו של סתרפילד מסרים ללבנונים ולסורים, ואני מקווה כי הם יגיעו ליעדם ונחזור למצב של שפיות".
