

שר המשפטים מאיר שטרית שוקל להעמיד לדין את אנשי השמאל הקיצוני "גוש שלום", שייזמו חקירת קציני צה"ל בהאג.

שטרית ביקר בחריפות את פעילות אנשי גוש שלום שאוספים מידע נגד קצינים וחיילים על מנת להעבירו לבית הדין הבינלאומי ואמר "זו בושה וחרפה שישראלים יוזמים העמדה לדין של קצינים בצה"ל".

"ביקשתי מיועצים משפטיים שיבדקו את האפשרות באמצעות חקיקה להעמיד את אותם ישראלים לדין", אמר עוד שר המשפטים והדגיש שמדובר בפעולה של מלשנים.

במשרד המשפטים נבדקת עתה האפשרות לשנות חקיקה כדי להעמיד את גוש שלום לדין בשל פעילותם, וזאת לאחר שהיועץ המשפטי לממשלה בחן את המכתבים ששיגרו אנשי השמאל הקיצוני גוש שלום, והחליט כי אי אפשר להעמידם לדין מפני שאין סעיף שבגינו אפשר להאשימם.
