

חבר הכנסת מיכאל קליינר מסיעת 'חרות' עתר לבג"ץ בדרישה לאפשר לו לעלות להר הבית ביום חמישי הקרוב, יום השנה העברי לעלייתו של רה"מ שרון למקום הקדוש.

בעתירתו טען חבר הכנסת כי הוא נהנה מחופש תנועה בעקבות חסינותו ואי אפשר למנוע ממנו גישה למקומות בארץ ונסיון לעשות זאת הוא אפלייה אל מול חברי כנסת קודמים שעלו להר. חבר הכנסת קליינר הוסיף כי שיקולי המשטרה בלתי סבירים באיסורה הגורף על עלייה וביקור בהר.


