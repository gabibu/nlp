

44 רופאים, עולים חדשים מחבר העמים, סיימו בהצלחה קורס הכנה לרישוי רפואה ישראלי שהתקיים בבית החולים "זיו" בצפת. זהו הקורס הגדול ביותר שהתקיים עד-כה בבית החולים בצפת.

הקורס נערך בחסות האקדמית של הפקולטה לרפואה בטכניון בחיפה ובמהלכו הועברו 560 שעות הוראה בתחומי רפואה שונים. הקורס, שעלותו כחצי מיליון ש"ח, מומן על-ידי משרד הקליטה ונערך בתמיכת הסוכנות היהודית, משרד החינוך והמועצות האיזורית גליל עליון ורמת הגולן.
