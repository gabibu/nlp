

הליגה הבינלאומית נגד גזענות ואנטישמיות (LICRA) תגיש בקרוב תביעה נגד מסע המתנהל בצרפת להחרמת מוצרים ישראלים, כך מסר הארגון. "הסתה לחרם היא פשע פלילי. זוהי הסתה של הציבור לביצוע פשע של אפליה", מעריכה LICRA. נוסף על כך הליגה מציינת שהיא "הזעיקה את השלטונות כדי שאלה יעשו את המוטל עליהן להפסקת מסע כזה, לרבות פתיחה בהליכים משפטיים".

קריאה ל"חרם של מוצרי מזון ישראלים" פורסמה ב 11 ביולי האחרון בפאריס ע"י כ-30 ארגונים, שהתאגדו תחת מטריית ארגון המכונה "תיאום הקריאות למען שלום צודק במזרח התיכון".


