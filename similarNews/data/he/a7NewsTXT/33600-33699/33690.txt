

היום אחרי הצהרים יצאו למעלה מ-200 מתנדבים צעירים לחגוג את חגי תשרי במחוזות נידחים בכל רחבי מדינות חבר העמים , וינסו לאתר אלפי יהודים החיים הרחק מנציגויות ישראל ומקהילות יהודיות מסודרות.

מטרת הפרוייקט להעניק לכל אותם יהודים תחושת חג , הכוללת את הווי החגים וערכי המורשת היהודית והכל במטרה להגביר את זיקתם לישראל.

הרב הראשי לישראל הרב ישראל לאו, המייחס לפעילות זו חשיבות עצומה, יגיע היום לשדה התעופה ויברך את המתנדבים בצאתם מהארץ.

הפרוייקט הנו מיזם משותף של ארגון 'כולל חב"ד' ואיגוד הקהילות היהודיות בחבר העמים ממומן באדיבות קרן משפחת רוהר וקרן אור-אבנר מייסודו של איש העסקים לב לבייב.

השליחים הודרכו במסגרת סדנאות ההכשרה, גם להסברה מקיפה על המתרחש בישראל, וכיצד לפעול להגברת המוטיבציה בקרב יהודים המתעניינים בעלייה לישראל.

