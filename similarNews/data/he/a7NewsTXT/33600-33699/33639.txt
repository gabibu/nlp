

בג"צ יפרסם מחר בבוקר את פסק הדין בעניין שלושת בני משפחות המחבלים הפלשתינים, אותם החליט צה"ל לגרש לעזה. 9 שופטים ישבו בהרכב ובראשו היה נשיא בית המשפט העליון אהרון ברק.

שלושת בני המשפחה המיועדים לגירוש סייעו לאחיהם להוציא לפועל פיגועים ליד עמנואל וברחוב נווה שאנן בתל אביב, פיגועים בהם נרצחו 14 בני אדם. מערכת הביטחון טענה בפני בית המשפט כי גירוש בני משפחות מחבלים מרתיע והוא חלק ממאבקה של ישראל בטרור. הגופים המסייעים למשפחות המחבלים, בהם האגודה לזכויות האזרח והמוקד להגנת הפרט טוענים, כי ''הגירוש אינו חוקי ומנוגד לאמנת ז'נווה'' ולכן אסור לצה''ל לגרש את השלושה.
