

קבוצת של עשרה חברים בעמותת אלעד נכנסה לפנות בוקר לבית בשכונת ג'בל מוכבר שבמזרח ירושלים.

הבית בו ניתן יהיה לאכלס כחמש משפחות, גובל באתר עליו מתעתדת חברת "ליגד" לבנות שכונה יהודית חדשה בסמוך לטיילת גולדמן.

במקום לא היו עימותים במהלך הכניסה לבית עם בני המשפחה הערבית.

לדברי אנשי עמותת אלעד העוסקת ברכישת בתים בשכונותיה המזרחיות של ירושלים. רכישתו של הבית נעשתה באופן חוקי לחלוטין מבעליו. על פרויקט קנייתו של המבנה עמלו אנשי העמותה במשך למעלה מארבע שנים.

במקביל לפעולות הכניסה לאתר הזמינו אנשי אלעד את המשטרה בכדי להבטיח את השקט. למקום הגיע כוח שיטור שאכן שמר על הסדר.

נקבע כי עוד היום יתקיים דיון בבית משפט השלום בירושלים שיבהיר את מעמדו המשפטי של הבית ואת אופן המכירה וחוקיותו.

על פי מידע שהגיע לסוכנות עתי"ם, ככל הנראה מכר אבי המשפחה את הבית לעמותת אלעד, ללא ידיעת בניו. תביעת הבנים לזכויות מסוימות הביאה את העניין לדיון המתקיים בבת המשפט.
