

ביום שישי האחרון קיים היועץ המשפטי לממשלה דיון בנושא 'נוער הגבעות' (הנוער העובד במאחזי יש"ע ללא תמורה כספית). בדיון השתתפו גם פרקליטת המדינה עדנה ארבל, ראש השב"כ, אלוף פיקוד מרכז, מפקד מחוז שומרון ויהודה ונציגים נוספים של הצבא והפרקליטות.

גורמים בדיון טענו בין השאר כי כמה בני נוער תקפו את אנשי כוחות הבטחון. היועץ המשפטי לממשלה אליקים רובינשטיין הבהיר, כי הוא רואה תופעה זו של תקיפת אנשי בטחון בחומרה רבה. כתבת עיתי"ם מוסרת כי היועץ הינחה את הגורמים השונים באשר לנקיטת מדיניות מחמירה נגד תופעה זו בפרט ותופעות נוספות הקשורות באנשי הגבעות בכלל.
