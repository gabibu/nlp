

השרה לשעבר, שולמית אלוני, נחקרה הערב במשטרת יהודה ושומרון בנוגע לכניסתה לשטחי הרשות הפלשתינית בניגוד לצו אלוף בחודש ינואר השנה. אלוני הגיעה למטה מחוז יהודה ושומרון בשכונת ראס אל עמוד בירושלים ושם נחקרה תחת אזהרה.

במהלך חקירתה טענה אלוני שלא ידעה שאסור לה להיכנס לשטחי הרשות. התיק בעניינה יועבר בימים הקרובים לעיון משפטי בפרקליטות ושם יוחלט על המשך האמצעים נגדה. פעילי "כך" הפגינו במהלך חקירתה מחוץ לבניין המשטרה.
