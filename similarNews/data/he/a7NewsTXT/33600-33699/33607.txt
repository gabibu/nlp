

צמרת סיעת ש"ס מלווה ברב הרוחני של התנועה הרב עובדיה יוסף הגיעה אחר בצהריים לאילת. הרב עובדיה יוסף הגיע לאילת במיסגרת כנס התעוררות לרגל הימים הנוראים כשהוא מלווה ברב אלבז וברב עמר.

כתבת עתי"ם באילת מוסרת, כי שרי ש"ס - שר הבריאות נסים דהן, שר הפנים אלי ישי, שר הדתות אשר אוחנה ושר העבודה והרווחה שלמה בניזרי - התלוו אל הרב בביקורו בעיר. הרב עובדיה נועד עם ראש עיריית אילת גבי קדוש ועם סגן ראש העיר, יפתח מזרחי החבר מטעם ש"ס במועצת העיר.
