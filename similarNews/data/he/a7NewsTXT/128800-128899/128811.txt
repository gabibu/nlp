

העירייה מתכננת להרחיב את פרוייקט ציורי הקיר גם לחזיתות 12 מבנים ברחוב הנטקה בשכונת קרית היובל. בחודש הקרוב יבוצע פרויקט ציור קיר חדש על חזית בית דואק, סמוך לשוק מחנה יהודה

ירושלים היא "עיר של אבן" וכדי לקשט ולהוסיף צבע, יזמו בעיריית ירושלים ובמשרד התיירות בפרויקט "ציורי הקיר". כך מדווח טל שטיינר באתר "02נט". לא מדובר ברעיון מקורי או חדש. במספר ערים בעולם אמצו את השיטה וכך למשל, בעיר ליון שבצרפת, צוירו 25 קירות וזכו בפרס מטעם אונסק"ו. לפני ארבע שנים הוכשרו גם אמנים ישראלים על ידי קבוצת האומנים מצרפת והם שולבו בביצוע ציורי הקיר שנעשו בירושלים.

הפרוייקט מבוצע באמצעות החברה לפיתוח מזרח ירושלים המפעילה צוות אמנים מהעיר ליון שבצרפת מסטודיו   cite de la creation" אשר מתמחים בציורי קיר במתחמים אורבניים ברחבי העולם. לפי האתר הרשמי של העירייה, הציורים הם מעשה ידיהם ניתן למצוא :בברצלונה, גרמניה, פורטוגל, קנדה ,
מקסיקו ועוד.

תהליך הפקתו של ציור קיר הוא ארוך ודורש מיומנות. האמן יוצר ציור שלם, עד לאחרון הפרטים. תכנית הציור מוקרנת ומצויירת על יריעות פוליאסטר - חומר עמיד לתנאי מזג אויר משתנים. על חזית המבנה נוצק טיח מיוחד, עמיד במזג אויר. יריעות הפוליאסטר מוצמדות לקיר באמצעות דבק אקרילי בטכניקה שנקראת מרופלאז  בה השתמשו עוד בתקופת הרנסנס. אחר כך נעשות השלמות צבע על הציור באתר עצמו.

עד כה, בירושלים קיימים 9 ציורי קיר.

הציור בקארדו משחזר את החיים התוססים והצבעוניים של הקארדו, אותו רחוב ראשי של ירושלים מלפני 1500 שנים, שחיבר בין שער שכם בצפון העיר ועד לרובע היהודי של ימינו.

הבאים לכותל דרך שער האשפות, יתקשו לראות את הציור, שמוסתר מאחורי עץ ונמצא בפינה ליד הכניסה לגן הארכיאולוגי מרכז דוודסון.

הציור עמוס בפרטים ומנסה להעביר את החיים שהיו אי שם בהיסטורית המקום. בציור, סחורה מסוגים שונים, כדים, בדים ואוכל. הציור לא חוסך גם בפרטי האנשים השונים שפקדו את השוק. נשים מתמקחות על המחיר עם סוחרים, ילדים משחקים ועניים המבקשים צדקה, כולם לבושים בלבוש מאותן שנים.

הציור קטן וניזוק במעט. בציור החדש יחסית כבר מופיעים סדקים ועיני חלק מהדמויות המצוירות, הושחתו בצבע לבן.

לסיכום: עבור מי שמבקר בגן הארכיאולוגי, הציור בהחלט מקדם אווירה ונותן טעימה של החיים שהיו כאן לפני מאות השנים.


ציור קיר בפינת הרחובות בן יהודה ההסתדרות: הציור מצויר על קיר אחורי של בניין, שנישא במעלה המדרחוב המרכזי של העיר, ברחוב בן יהודה. קיר שאילולא הציור, היה זניח, כך שאין ספק שהציור מוסיף שם לחזות פני העיר.

הציור משתלב היטב בתבליט הקיר. לפעמים, קשה להבחין מה מפרטיו קשורים לציור ומה שייך לחזית המרפסות בבניין.

הציור משתקף דור העתיד של העיר: ילדים חוגגים מסיבת יום הולדת, מדברים בנייד, קוראים, מנגנים או סתם מהרהרים מול נופה של ירושלים שמתואר בחלון במרכז הציור.

ממעל, חגה יונה שמסמלת את השאיפה של כולנו: לשלום העיר וילדיה. מיקומו של הציור מתאים לאווירה השוררת הרחוב   מתחם שוקק חיים, בו צעירים מבלים.


ציור קיר ברחוב בצלאל: הגדול מבין ציורי הקיר והמרשים בניהם. הציור מורכב משלוש מסגרות מוארכות צמודות שקו השמים שבהם משתנה בין זריחה לאור יום של צהרים.
הצייר, גבריאל כהן נולד בפריס בשנת תרצ"ג , עלה לישראל בתש"ט וחי ויוצר בירושלים. הוא הציג תערוכות יחיד ותערוכות קבוצתיות בישראל, ניו יורק, ונצואלה, דנמרק, גרמניה וציריך. גבריאל כהן מרבה לעסוק במערכת דימויים ששבו את לבו: מגדל בבל, ירושלים עם כיפת הסלע, מגדל אייפל בפאריס, כדורים פורחים, דמויות משיחיות, זיכרונות ילדות ואירועים מן ההיסטוריה היהודית והעולמית.

ההתבוננות בתמונה נוחה מרחוב בצלאל, שבעקבות עבודות התשתית לרכבת הקלה, הפך לעמוס כמעט בכל שעות היום. חזונו של הציור: עולם ללא גבולות בו תושבי ערים בעולם עומדים יחד.


ציורי הקיר ברחוב כורש: הציור (4 על 6 מטר) עשוי מ-960 אריחי קרמיקה והוא נתרם על ידי מרי בליאן, אומנית ארמנית שיוצרת בירושלים מזה 60 שנה. משפחת בליאן הגיעה לארץ בשנת 1918 למטרת שיפוץ ושיחזור אריחי כיפת הסלע במסגד שעל הר הבית.

הציור ממוקם ברחוב כורש - יחסית ברחוב צדדי במרכז הסואן, המחבר בין שכונת ממילא ושער שכם אל העיר החדשה ונחלת שבעה. רחוב, שאינו גלוי למרכזי הסחר ההומים של הסביבה ורק מי שצועד ברחוב, שלאחרונה מתעורר גם במבחינה מסחרית, יזכה במקרה לראות את הציור הייחודי.

הציור מתאר את השפע של הים והיבשה ואת החיבור בניהם, בקו אופק עולה. מצד אחד דגים מעופפים וספינות מסחר עתיקות ומהעבר השני טווסים, ציפורים ואיילה, עצי פרי עמוסים פירות. גזעו של עץ התמר מתנשא באלכסון מהיבשה וצמרתו מתפרשת על פני הים, צלליתו הארוכה של הברוש המתעקלת על רקע הים ממוסגרת למעשה בצבעו הכחול. השמש הירושלמית מכה באריכי הקרמיקה והם מחזירים את האור ויוצרים מחזה מיוחד.


ציור קיר ברחוב בפינת יפו קינג ג ורג : התפתחות התחבורה בירושלים במהלך הדורות, מהחמור ועד הרכבת הקלה, שעוד תגיע.

לרגע זה נראה כמו עוד פלקט פרסומת לרכבת הקלה, המתאר מצב אידילי שעוד יגיע לעיר, כך מבטיחים בעירייה ובו הרכבת הקלה תיסע ברחובות ירושלים, כשסביב יפרח המרכז בחניות, אטרקציות והמון. נכון לעכשיו, הציור נראה קצת כמו חזון אחרית הימים, במיוחד למי שנתקל בו אחרי דקות מיגעות של נסיעה בין חפירות והניסיון למצוא חניה.

הציור גדול ובולט מאוד והוא ממוקם בצומת המרכזית של רחוב יפו. אם כי נראה, שבהמולת היום, לא נראה שאנשים עוצרים ומרימים עיניים, לסוג של אומנות שמעניקה צבע בעיר.

בצד הציור, ממשיכים לשפץ את העיר והבתים בה. כנראה תחזית לעתיד, שגם אחרי הרכבת הקלה, לא יפסקו עבודות הבניה בעיר.


ציור קיר באגריפס: תמונות צבעוניות מהווי שוק מחנה יהודה, סיפוריו וסוחריו. סיפורים אנושיים מצויירים על קיר הבית ברחוב אגריפס 70. האמנים לקטו את סיפורי הסוחרים והווי השוק, ואף שיבצו את דמויות חלק מהסוחרים בציור.

למרות גודלו של הציור, התחושה היא כי הוא פינתי וקטן יותר. הפיח ברחוב המסעדות לא היטב עם הציור והוא לא נמצא במצב מושלם. למרות זאת, רחוב אגריפס הוא רחוב של מסעדות שוק והעלייה אל השוק עצמו והוא מוסיף למראה האפור של הרחוב.


קיץ   מתחם המשביר ברחוב קינג ג ורג : הציור הזה, בניגוד לאחרים, הוא בגובה הולכי הרגל, בפינה צדדית בעיר וביצועו נעשה על ידי תושבת אזור ירושלים וללא סיוע של ציירים מחו"ל. למרות זאת, אופיו, דומה לציורי הקיר האחרים.

הציור ממוקם על אחד מקירות המשביר לצרכן ברחוב קינג ג ורג , בפינה העולה לכיוון רחוב אגריפס. מי שציירה במקום, היא יהודית איזנברג, מורה לציור, תושבת קריית ארבע.

בעבר ציירה אייזנברג על 28 פחי מחזור נייר בעיר. בעבודה השתתף גם בנה, חביב, בן 26,שכעת לומד באמסטרדם. הציור בוצע על עץ מסוג דיקט בצבעי סופר-לק, חומרים הנחשבים קשים לעבודה שכזאת.

"ציירתי רצף של אירועים שאפשר להזדהות אתם", סיפרה אייזנברג. "בחרו הפעם בכוונה מקום צדדי, כדי למלא אותו בחום ובהרגשה נחמדה".

לדבריה, בחרה לצייר אנשים בלבוש צנוע, כדי שכל האוכלוסייה הירושלמית המגוונת, תוכל לצפות בתמונות מבלי שיתעוררו רגשות של דחייה מהתמונה. כך, מקווה הציירת, יפחת גם הסיכוי לפגוע בתמונה, שכאמור, בגובה הולכי רגל.


ציורי קיר בבית ספר התיכון מקיף גילה חטיבה ותיכון: רחוק מהעיר ואופי שונה של ציורי קיר, אפשר למצוא בבית הספר מקיף גילה.
הצבעים חדים ומתארים את עולמם של התיכוניסטים. לימודים, פתקים, יחסים בין חברים והרבה חופש. הציור לא מתאר רק את חיי בית הספר אלא גם פותח פתח לחיים הבוגרים הקרבים: הצבא וטיול לחו"ל שמגולם כאן במפל שופע.

הציור השני, נמצא במבנה חטיבת הביניים וניכר כי צויר בידי צעירים יותר. הרעיון בציור הזה, הוא   עולם המים     חיבור בין מציאות לעולם אגדי .

מעירית ירושלים נמסר, כי "בימים אלו מחלקת התיירות בעירייה מקדמת באמצעות אוצרת, קבלת הצעות מאמנים מובילים בישראל. על בסיס הצעות אלה, תיעשה הערכה תקציבית של הפרויקט ויוגדרו מקורותיו. יחד עם זאת, במהלך חודש נובמבר, יבוצע פרויקט ציור קיר חדש על חזית בית דואק, סמוך לשוק מחנה יהודה. ציור הקיר בבית הספר כי"ח יחנך במהלך חודש דצמבר 2005, במעמד ראש העיר ושר התיירות".


