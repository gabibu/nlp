

כמידי יום שישי השתתפו עשרות ערבים, פעילי שמאל וזרים בהפרת סדר סמוך לכפר בלעין, מערבית לרמאללה. המפגינים הפרו צו שטח צבאי סגור ויידו אבנים לעבר כוחות הביטחון.



אנרכיסטים נגד הגדר קראו לפעילי השמאל הקיצוני לשהות לילה בכפר בילעין או לעזור בהסעת אלה העומדים לשהות שם בלילה.
הם טוענים כי בשבועיים האחרונים החל גל של פלישות ליליות של הצבא לתוך הכפר בילעין. "במהלך הפלישות הללו נעצרו כבר 18 צעירים. הם נעצרו באשמת זריקת אבנים ובגרימת נזק לגדר. ברור כי זהו חלק מניסיון רחב יותר לשבור את המאבק העממי העיקש של הכפר". הם ציינו כי הועדה העממית של הכפר ביקשה מהם לסייע 'בלילות טרופים אלו'.

גם 'רבנים למען זכויות האדם' נרתמים כהרגלם לעזרת הערבים. בהודעתם הם קראו לפעילי שמאל הקיצוני לסייע נגד תוכנית עיריית ירושלים להרוס בתים של ערבים בעיר. "יש לנו מידע די ודאי על תוכניות של עיריית י-ם ואולי גם משרד הפנים להרוס בתים של אנשים שאנחנו בקשר אתם במזרח ירושלים ביום א` ו/או יום ב`", נכתב בהודעתם, "לעיריית י-ם יש תקציב להרוס עוד כ-70 מבנים עד סוף השנה. כנראה המשלחת הרבנית שהגיעה מארה`ב יעשו יותר השבוע מאשר לבנות.. אנחנו גם מאוד זקוקים למוסקים ביום א` ובכל השבוע".
