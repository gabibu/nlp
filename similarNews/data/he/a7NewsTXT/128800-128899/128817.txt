

ראשי הרבנים בארץ יוצאים בימים הקרובים בקריאה לרבני ישראל להקדיש את שבת פרשת וירא להעלות בציבור את נושא "חובתנו כלפי יהונתן פולארד

בקריאה, אותה מארגן אשר מבצרי, מהפעילים לשחרור פולארד וממגורשי כפר דרום, נאמר "אחינו יהונתן פולארד כבר נמק בכלא עשרים שנה בבדידות קשה ובתנאים נוראיים, מפני שמסר נפשו על עם ישראל היושב בציון, ומסר לנו מידע חיוני להצילנו מאויבינו, וסובל עתה למעננו. מזה עשרים שנה, העם היהודי לא יצא מגדרו כדי לזעוק ולדרוש את שחרורו המיידי של יהונתן פולארד. למרות שמדינת ישראל הכירה רשמית בשנת תשנ"ח ביהונתן פולארד כסוכן ישראלי שעבד מטעמה, ובמחויבותה ואחריותה כלפיו".

המנשר מפרט כי העונש הממוצע על העבירה שביצע פולארד (ריגול עבור ידידה של ארה"ב) הוא 5 שנים, אך למרות זאת גם כיום נמנעת ממשלת ישראל מלדרוש בתוקף, שנשיא ארה"ב יעניק לו חנינה.

לדברי המנשר, "הפקרתו של יהונתן פולארד מהווה פגיעה בערך הערבות ההדדית של עם ישראל, בערך של הכרת-הטוב כלפי מי שפעל למעננו ולמען ביטחוננו, וכמובן בערך ובמצווה הרבה של פדיון שבויים.

המנשר חובר לקראת תחילת השנה ה-21 של יהונתן בכלא , וכלל רבני ישראל, המורים והמחנכים נקראים להקדיש את שבת פרשת וירא (י"ז חשוון) "לעיסוק בנושא חובנו כלפי יהונתן בפרט, ובנושאים הערכיים הקשורים לכך ככלל".

על הקריאה חתומים הרב הראשי לישראל לשעבר וראש ישיבת מרכז הרב הרב אברהם שפירא, הראשל"צ הרב עובדיה יוסף שכותב בין היתר: "הוא עשה בשביל להציל נפשות בישראל. כל מה שהוא עשה- עשה לשם שמיים. לא מגיע לו הדבר הזה. חייבים לשחרר אותו, מצווה גדולה לשחרר אותו, שזה פדיון שבויים. כל מי שיכול לעזור בדבר הזה חייב לעזור בדבר הזה".

הראשל"צ הרב מרדכי אליהו שכותב: "מצווה רבה וחובה גדולה על כל עם ישראל באשר הוא נמצא ,לעזור ולסייע בכל כוחם ומאודם,לעשות ולפעול להוציא ולשחרר את ה"ה יהונתן פולארד הי"ו, שמסר עצמו לטובת הצלת כלל עם ישראל".

הראשון לציון הרב הראשי לישראל הרב שלמה עמאר מציין: "אנחנו מחויבים כולנו להקים זעקה ולהתפלל, כדי להביא לשחרורו של יונתן פולארד".

כמו כן חתומים, בין היתר: הרב שלמה אישון - רעננה
הרב מרדכי אלון - ראש ישיבת הכותל וראש תנועת בראשית
הרב שמואל אליהו - רב העיר צפת
הרב יוסף אלנקווה- (לשעבר) ראש מעצה דתית חוף עזה
הרב שלום ארוש - ראש מוסדות חוט של חסד
הרב יעקב אריאל - רב העיר רמת גן וראש ישיבת רמת גן
הרב ישראל אריאל - ראש מכון המקדש
הרב עזריאל אריאל - רב היישוב עטרת
הרב חננאל אתרוג - ראש ישיבת שבי חברון
הרב דב ביגון   ראש מכון מאיר
הרב מיכאל ברום - ראש ישיבת ההסדר שילה
הרב משה בלייכר - ראש ישיבת שבי חברון
הרב שלמה בן-חמו - רב העיר קרית גת
הרב דוד גרוסמן - רב העיר מגדל העמק
הרב מרדכי גרינברג- ראש ישיבת ההסדר כרם ביבנה
הרב חיים דרוקמן - ראש ישיבת אור עציון וראש ישיבות בני עקיבא
הרב צפניה דרורי - רב העיר קרית שמונה וראש ישיבת קרית שמונה
הרב דוד חי הכהן - רב וראש הישיבה קהיילת 'אורות התורה' בבת-ים
הרב עודד וולנסקי - ר"מ בישיבת 'הר המור'
הרב צבי ישראל טאו   ראש ישיבת הר המור
הרב יוסף טולדנו - רב גבעת זאב
הרב יצחק יעקובובי'ץ - רב אזורי דרום השרון
הרב שמעון כהן  ראש בית מוריה בבאר שבע
הרב שאר ישוב כהן - הרב הראשי של חיפה
הרב דב ליאור - רב העיר קרית ארבע וראש ישיבת ההסדר קרית ארבע
הרב אליקים לבנון- רב הישוב אלון מורה וראש ישיבת אלון מורה
הרב יעקב מדן   ראש ישיבת 'הר עציון' אלון שבות
הרב זלמן מלמד - רב היישוב בית אל וראש ישיבת בית אל
הרב יוסף מנדלביץ' - ר"מ במכון מאיר וראש תנועת העולים "שיבת ציון" (אסיר ציון לשעבר)
הרב זאב מנדלסון - ראש הישיבה התיכונית הליכות עולם הרב יעקב מרגלית - פרדס חנה
הרב יהודה עמיחי - ראש מכון התורה והארץ, כפר דרום תובב"א
הרב רצון ערוסי - רב העיר קרית אונו
הרב יעקב פיגנבוים   ראש מקד"צ קשת
הרב דוד פנדל - ראש ישיבת ההסדר שדרות
הרב יצחק פרץ - רב העיר רעננה.
הרב גבי קדוש- רב היישוב גני טל
הרב צבי קוסטינר - ראש ישיבת מצפה רמון
הרב עמוס קליגר - ראש הישיבה התיכונית תורה ומדע
הרב יגאל קמינצקי   לשעבר רב אזורי חוף עזה
הרב ישעיהו רובינשטיין - ראש השיבה התיכונית מדעית ראשל"צ
הרב ישראל רוזן - ראש מכון צומת, אלון שבות
הרב שלמה ריסקין - רב העיר אפרת וראש מוסדות אור תורה-סטון
הרב חיים שטיינר- ר"מ בישיבת מרכז הרב וחבר ועד רבני תקומה
הרב דניאל שילה - לשעבר רב הישוב קדומים
הרב יהושע שפירא - ראש ישיבת ההסדר רמת גן
הרב אברהם יעקב שרייבר  רב היישוב כפר דרום
הרב אורי שרקי - ר"מ במכון מאיר, ירושלים
הרב חנן פורת - ראש תנועת "אורות"


