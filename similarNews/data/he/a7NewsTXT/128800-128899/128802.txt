

התוכנית להעביר את מגורשי מושב קטיף לנחושה, שעמדה על הפרק לפני מספר שבועות, ירדה מהפרק. כעת בוחנים עקורי קטיף הצעה חדשה: להתיישב באיזור ההרחבה של מושב אמציה. (תמונת ארכיון)

כתבנו חגי הוברמן מוסר כי היום יסיירו המתיישבים במקום, כדי לבדוק את התאמת המקום לתנאיהם.

במקום אמורה לקום שכונה של 65 משפחות.המעבר לנחושה התבטל כיוון שלא נרשמו מספיק משפחות למקום.

רוב המתיישבים, כשלושים משפחות, שוהים כעת במלון "המלך שאול" באשקלון, אחרי שהות של כחודשיים בכפר-פינס. עוד כ-10 משפחות שוהות ב"עיר האמונה" בנתיבות, שהוקמה בידי מגורשי
עצמונה. מתיישבי "עצמונה" ממשיכים במגעים לעבור לקיבוץ שומריה של השומר הצעיר, אף הוא במזרח חבל לכיש, דרומית לאמציה.

