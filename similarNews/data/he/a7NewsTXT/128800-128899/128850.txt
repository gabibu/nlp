

בשבוע הבא תציין הרשות הפלשתינית את יום השנה למותו של הראיס יאסר ערפאת. במתחם המוקאטעה עומלים פועלים על הפיכת קברו של ערפאת למוזיאון שיציג את חפציו האישיים ומסכת חייו.

מאת: יונתן דחוח הלוי

בשבוע הבא תציין הרשות הפלשתינית את יום השנה למותו של הראיס יאסר ערפאת. במתחם המוקאטעה עומלים פועלים על הפיכת קברו של ערפאת למוזיאון שיציג את חפציו האישיים ופועלו למען פלשתין, ובין היתר את האקדח שנשא כל ימי חייו ופרס נובל לשלום בו זכה ב   11 בנובמבר אמורה הרשות הפלשתינית לציין את יום השנה הראשון למותו של הראיס יאסר ערפאת.

מתחם המוקאטעה ברמאללה, בעבר מפקדתו של ערפאת, עובר בימים אלה מתיחת פנים ושיפוצים לקראת יום הזיכרון הפלשתיני.

במוקד השיפוצים   בנייתו מחדש של קבר ערפאת והפיכתו למוזיאון אשר יהיה מחובר במעבר מיוחד למשרד ששימש את ערפאת במוקאטעה. במוזיאון יוצגו חפציו האישיים של ערפאת בהם גם ככל הנראה האקדח שנשא כל ימי חייו ופרס נובל לשלום בו זכה יחד עם ראש הממשלה ושר החוץ הישראליים.

ברכה צרה נבנית מסביב למתחם הקבר על מנת לבטא את המסר כי מקום קבורתו של ערפאת ברמאללה זמני בלבד. ערפאת ייחל להיקבר בעיר העתיקה בירושלים בה טען כי היא הייתה עיר הולדתו. את הקשר לירושלים מבטאים האדריכלים הפלשתיניים באמצעות שימוש באבן ירושלמית בבנייה ובהבאת אדמה מירושלים למתחם הקבר.

הקבר עצמו יבנה בצורה של מרובע בגובה של 12 מטרים ויהיה פתוח לארבע רוחות השמיים. לצידו יבנה מגדלור שגובהו 29 מטר ומסביבו ברכת מים וגינה שגודלה 6 דונם. במקום יבנה גם מסגד שיכיל 250 מתפללים. תכנון מתחם הקבר של ערפאת ארך 9 חודשים ובנייתו צפויה להסתיים בתוך חצי שנה.
