

שר המסחר והתעשייה של דרום אפריקה, מאנדיסי בונגאני מאבוטו נפגש אתמול עם ג'ו בהט, סגן נשיא איגוד לשכות המסחר ויו"ר הרץ ישראל.

השר הגיע השבוע לביקור גומלין בן 5 ימים בישראל בראש משלחת רשמית ועסקית מדרום אפריקה, בכדי להגביר את קשרי המסחר ולחיזוק היחסים בין ישראל לדרום אפריקה.

השר נפגש בנוסף עם שר התמ"ת, אהוד אולמרט, שר החקלאות ישראל כץ, ועם אנשי עסקים נוספים מישראל. כמו כן, השתתף בסמינר עסקי שארגנה לשכת המסחר ישראל-דרום אפריקה.

היקף יחסי הסחר הבילטרליים בין ישראל לדרום אפריקה בשנת 2004 היה 525 מיליון דולר. בתשעת החודשים הראשונים של שנת 2005 הסתכם היצוא לדרום אפריקה ב-213 מיליון דולר לעומת 171 מיליון דולר בתקופה המקבילה בשנת 2004.

לעומת זאת, בתשעת החודשים הראשונים של שנת 2005 הסתכם היבוא מדרום אפריקה ב-135 מיליון דולר, ירידה של 40% בהשוואה לתקופה המקבילה בשנת 2004, אז הגיע היבוא ל-223 מיליון דולר (לפי נתוני הלמ"ס).



