

אמש יצא מטוס מיוחד של חברת "ישראייר" עם פמליה של כ- 130 חסידי סדיגורה ובראשם האדמו"ר מסדיגורה, הרב אברהם יעקב פרידמן שליט"א לטיסה מיוחדת לאוקראינה. החסידים התאספו מישראל, אירופה, ארה"ב, קנדה ואף מאוסטרליה.

החסידים ורבם ישהו בשבת התוועדות מרכזית בעיירת סדיגורה, לציון יום פטירתו של רבי ישראל מרוז'ין, אביו של האדמו"ר הראשון מסדיגורה. רבי ישראל מרוזי'ין נפטר בשנת תרי"א / 1851.

גולת הכותרת היא סעודת מלווה מלכה במוצאי שבת באוהל מיוחד שנבנה במקום. תזמורת אוקראינית תנגן את כל שירי רוז'ין ושירים חסידיים, ואלה מתאמנים כבר חודש ימים עם כל השירים.

הביקור תצויין גם גאולת בית מדרשם של אדמו,רי סדיגורא, ובית של האדמו"ר מרוזין. השטח נגאל מהבעלות הנוכרית על ידי הרב שלמה וילהלם, רבה של מערב אוקראינה, שעובד יחד עם האדמו"ר מסדיגורא מזה מספר שנים.

בצהרי יום ראשון אמור מטוס "ישראייר" להחזיר את החסידים הביתה.

גם בחסידות בוהוש, שאף היא נוצרה מבנו של רבי ישראל מרוז'ין מציינים את יום הפטירה. האדמו"ר מבוהוש יצא שלשום לעיירת בוהוש ברומניה עם כשבעים מחסידיו לשבת התוועדות מיוחדת. בעיירת בוהוש שיפצו את בית הכנסת ואת המקווה. האדמו"ר וחסידיו חוזרים ביום ראשון בערב לישראל.



