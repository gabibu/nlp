

מטען חבלה התפוצץ ליד סיור כוח צה"ל בדרום רצועת עזה, סמוך למעבר סופה. איש לא נפגע. מטען זה מצטרף ללמעלה מעשרה מטעני חבלה שנחשפו על גדר המערכת באזור מאז יציאת צה"ל מגוש קטיף.

מחבלים הפעילו מטען חבלה בשבת בצהריים לעבר כוח צה"ל בעת שנע על גדר המערכת בסמוך למעבר "סופה" שבדרום רצועת עזה; איש לא נפגע.

אמש ביצע צה"ל ירי תותחים לעבר שטחי הרצועה, לאחר שמערכות ההתרעה הצבאיות בגבול הרצועה זיהו ירי של רקטת קסאם. יצויין כי אין זו הפעם הראשונה השבוע בה פותח צה"ל בירי ארטילרי לעבר הרצועה. ביום חמישי שוגרו פגזי תותחים לעבר מרכז רצועת עזה, לאחר שחייל צה"ל נפצע קל מפגיעת פצצת מרגמה בבסיס הסמוך לקיבוץ נחל עוז.

באזור שכם נעצרו שלושה נערים מחבלים כשברשותם סכינים. הם הגיעו למחסום בית-איבא ליד שכם ועוררו את חשד החיילים. הם ניסו לשלוף סכינים שהיו ברשותם, אך נעצרו והועברו לחקירה.

