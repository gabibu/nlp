

שופט בית משפט השלום, חיים לי-רן, גזר הבוקר 30 חודשי מאסר בפועל על עדי אברהם ואפרים אדיב, מבעלי "אולמי ורסאי".

שופט בית משפט השלום, חיים לי-רן, גזר הבוקר 30 חודשי מאסר בפועל על עדי אברהם ואפרים אדיב, מבעלי "אולמי ורסאי". השניים הורשעו באוקטובר שעבר בגרימת מותם ברשלנות של 23 בני אדם ובחבלה ברשלנות של 356 אנשים נוספים. על הנאשם השלישי שהורשע, אורי נסים, גזר השופט ארבעה חודשי מאסר בפועל שאותם ירצה בעבודות שירות.

תקרתו של אולם השמחות "וורסאי", קרסה לפני כ-5 שנים במהלך חתונה רבת משתתפים והביאה להריגתם של 23 מוזמנים, ולפציעתם של 356 אנשים נוספים.

שופט בית משפט השלום בירושלים, חיים לירן, הרשיע בחודש אוקטבר 2004 את שלושת בעליו של אולם השמחות 'ורסאי' שבירושלים. השלושה, אורי נסים, אברהם עדי ואפרים אדיב, בפציעה ובגרימת מוות ברשלנות.

על פי קביעת השופט היה ידוע לשלושה מצבו החמור של האולם אך אלה העדיפו להסתפק בטיפול קוסמטי בלבד, וכמו לא די בזה, הוזז בר משקאות שהיה בפינת האולם אל מעל שקע גדול בריצפת האולם כדי להסתירו מעין האורחים במקום.

השופט ציין כי מעשיהם הרשלניים של בעלי האולם חמורים בעיקר לנוכח היות האולם מוקד לריקודים וקפיצות המזעזות ומסכנות את המבנה ויציבותו, ועל כן היה עליהם להישמר בהתייחסותם לסכנה המתקרבת.
