

ראש שירותי בריאות הנפש במשרד הבריאות גיווח אתמול כי כבר לפני שנתיים איתר משרד הבריאות 70 אנשים, המאושפזים בבתי חולים פסיכיאטריים פרטיים, ללא צורך קליני.

בישיבתה של המועצה הארצית לשיקום נכי נפש בקהילה אתמול דיווח ד"ר גרינשפון, ראש שירותי בריאות הנפש במשרד הבריאות, כי כבר לפני שנתיים איתר משרד הבריאות 70 אנשים, המאושפזים בבתי חולים פסיכיאטריים פרטיים, ללא צורך קליני.

בהודעת הארגון נכתב כי "יוזמתו של ד"ר גרינשפון להוצאתם למסגרות בקהילה נתקלה בהתנגדות מצד מנהלי בתי החולים, ואף לפעולה אלימה מצד הצוות המטפל באחד מבתי החולים. משרד הבריאות "הרים ידיים". מאז ועד היום, אנשים אלה ממשיכים להתגורר בבתי חולים אלה, ללא צורך קליני, בידיעה מלאה של המערכת האחראית על שלומם, בריאותם ושיקומם.

הדברים חמורים בעיקר לאור הודעתה של מדינת ישראל לבג"צ, לפיה השירות הניתן בבתי החולים הפסיכיאטריים הפרטיים נופל באופן משמעותי מזה הניתן בבתי החולים הממשלתיים, עד כדי החלטה על הפסקת ההתקשרות עמם (בג"צ 2531/05)".

ארגון בזכות פנה בפניה דחופה ליועץ המשפטי לממשלה בדרישה:

1. לבדוק את היבטיה הפליליים של הסוגיה ביחס לראשי שירותי בריאות הנפש, ולפעול בהתאם.
2. להורות לראש שירותי בריאות הנפש לפעול לאלתר להוצאתם של אותם אנשים, שעל פי עדותו שלו מאושפזים בבתי חולים פסיכיאטריים ללא צורך קליני, למסגרות.

'בזכות' הוא מרכז לזכויות אדם עם מוגבלויות.
