

ח"כ אריה אלדד פנה אתמול (ה') לשר לביטחון פנים והזהיר אותו שהוא יוחזק אחראי אישית לכך שהמשטרה מפרה את החוק בגסות, רומסת את זכות ההפגנה והמחאה ועוצרת גם עיתונאים.

ח"כ אלדד מהאיחוד הלאומי התייחס לאירוע שקרה אתמול בבוקר בבית משפט בבאר שבע, בו שוטרים עצרו עיתונאית ומפגין. כתבנו מציין כי בצהריים שוחררו השניים. המשטרה החרימה את ציוד הצילום של מנורה חזני, אשר הגיעה לבית המשפט כדי לסקר דיון הארכת מעצר של פעילי ימין.

עדי ראייה סיפרו כי בתחילה כשנעצרה חזני סירבו השוטרים לאפשר לה לקחת את תינוקה. יצויין כי חזני מחזיקה בתעודת עיתונאי והציגה זאת בפני השוטרים, אך ללא הועיל וציודה נלקח ממנה.

ח"כ אריה אלדד פנה אחר הצהריים לשר לביטחון פנים והזהיר אותו שהוא יוחזק אחראי אישית לכך שהמשטרה מפרה את החוק בגסות, רומסת את זכות ההפגנה והמחאה ועוצרת גם עיתונאים המנסים לדווח על השתוללות המשטרה ולמחות על מעצר מיותר של מפגינים אחרים.

יצויין כי לאחרונה הולכת וגוברת המגמה שפוגעים בעיתונאים דתיים ובמיוחד בצלמים. היו אף מקרים שהחרימו מצלמות ואפילו שברו.

לפני למעלה מחצי שנה הפיקה מנורה חזני וביימה סרט דוקומנטרי על חייה בחומש, בשם "בחומש קרוב לשמים".
