

חברא קדישא חוף עזה, שלחה היום, יום השואה, מכתב ליונתן בשיא ובו הם מחו על כך שבשיא השתמש פעמים בשמם במכתב שהופנה למשפחות שיקירהם קבורים בבית הקברות בגוש קטיף.
אנשי החברה קדישא החתומים על המכתב הבהירו כי במידה ולא תצא התנצלות, ישקלו לתבוע אותו בהוצאת דיבה.

המשפחות השכולות בגוש קטיף קיבלו שלשום מכתב מראש מינהלת העקירה, יהונתן בשיא, המבהיר להם שבקרוב תעמוד בפניהם הבחירה הבלתי נתפסת: לאן להעביר את יקיריהן הקבורים בגוש קטיף.

דובר מועצת חוף עזה ערן שטרנברג מדווח כי "המשפחות השכולות הגיבו בזעם, מבחינתן מדובר בחילול קברים".

במכתבה כותבת מנהלת ההתנתקות כי מי מהמשפחות השכולות שיהיה מעוניין בסיוע יוכל לקבלה בחברה קדישא של נווה דקלים. לעומת דברים אלה מספר שטרנברג כי אנשי החברה קדישא נדהמו לשמוע מהמכתב של בשיא שהם לוקחים חלק בעניין והודיעו שלא יקום ולא יהיה, הם לא יקחו חלק בזוועה הזו. בנוסף אמרו, כי הם שוקלים לתבוע את יהונתן בשיא תביעת דיבה על כך".

