

בנמל התעופה בן גוריון הוכרז אתמול אחרי הצהרים מצב חירום לזמן קצר לאחר שטייס של מטוס תובלה של אל על חשש כי במטוס נשפך חומר מסוכן. לאחר נחיתת המטוס נעשתה בדיקה ונוטרלו החומרים.

מצב חירום הוכרז אתמול (ה') אחר הצהריים בנמל התעופה בן גוריון לאחר שמטוס תובלה ג'מבו עמוס בחומרים מסוכנים דיווח על תקלה באחד מתאי האחסון במטוס.

החשש התעורר בשעה שהמטוס עשה את דרכו מלוקסמבורג לישראל, הטייסים חששו כי ניצוץ יגרום לפיצוץ של החומרים הדליקים במטוס. התקלה הייתה חלילה עלולה לגרום לפיצוץ המטוס כולו.

צוותי חירום של כיבוי אש נערכו בהתאם והמתינו לנחיתת המטוס. המטוס, שעל סיפונו כ-20 נוסעים, הצליח לנחות בשלום בשדה התעופה. מייד לאחר הנחיתה עלו הכבאים וניטרלו את החומר שנשפך. המטוס הוקף גם בצוותים מיוחדים שבדקו אם הייתה דליפת חומרים מסוכנים מהמטוס.
