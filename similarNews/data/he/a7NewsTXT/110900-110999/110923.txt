

יו"ר ועדת העבודה בהתאחדות התעשיינים ולשכת התאום מזהיר, כי שביתה או עיצומים של הבנקים יפגעו קשות במגזר העסקי כמו גם במשק כולו.

על וועדי העובדים של הבנקים לגלות איפוק ואחריות ולהימנע משביתה או עיצומים בעת הזו. כך קורא אלי יפה, יו"ר ועדת העבודה של התאחדות התעשיינים ושל לשכת התאום של הארגונים הכלכליים בתגובה להחלטת בית הדין הארצי לעבודה להותיר בתוקפו את צו המניעה הזמני שאוסר על עובדי הבנקים לשבות או לעשות עיצומים מכל סוג שהוא.

יפה קורא גם לאוצר לקיים הידברות ישירה עם נציגי העובדים והנהלות הבנקים, במטרה ליישב את הסכסוך במו"מ ולהגיע להסכם. מתכונת שזכתה לאחרונה להצלחה רבה בסכסוך האחרון בנמלים.

יו"ר ועדת העבודה בהתאחדות התעשיינים ולשכת התאום מזהיר, כי שביתה או עיצומים של הבנקים יפגעו קשות במגזר העסקי כמו גם במשק כולו.

הוא ציין, כי להערכת כלכלני התאחדות התעשיינים כל יום שביתה, בימי השביתה הראשונים, יעלה למגזר העסקי בלבד כ-100 מליוני שקלים, ולאחר מספר ימים יעלה הנזק המצטבר למגזר זה בלבד לכ-900 מליוני שקלים בשבוע.

זאת בשל חוסר יכולת לבצע עסקאות   תשלומים לספקים, לנותני שירותים ועוד; שיתוק של המסחר במטבע חוץ ובבורסה, אובדן לקוחות בחו"ל, פגיעה במוניטין של חברות ועוד.

בנוסף לכך, צפויים נזקים לתוצר של המגזר הציבורי ונזקים לתקציב המדינה, טוען יפה.




