

פעילים למען פולארד תלו כרזות למען שחרורו בכ-100 בתי ספר. "יהונתן פולארד העביר למדינת ישראל מידע על תוכניות אויבותיה להשתמש בנשק כימי (בגאז ממית!) על מנת להביא להשמדתם של רבבות יהודים!", נכתב במודעה.

עשרות פעילים מארגון "הנוער למען פולארד" הצליחו להחדיר היום, יום השואה, כרזות לכ-100 בתי ספר תיכון ברחבי הארץ, תחת הכותרת "פולארד מנע שואה שנייה, לא נשכח". במודעה קראו הפעילים להביע תמיכה ביהונתן פולארד, הכלוא בארה"ב באשמת ריגול למען ישראל.

הכרזה: "פולארד מנע שואה שניה" "יהונתן פולארד העביר למדינת ישראל מידע על תוכניות אויבותיה להשתמש בנשק כימי (בגאז ממית!) על מנת להביא להשמדתם של רבבות יהודים!", נכתב במודעה. "את המידע הזה ארה"ב הסתירה מאיתנו בניגוד להסכמים ובכך בגדה בנו! בזמן שהקימו את אושוויץ, ראשי יהדות ארה"ב שתקו ובחרו להיות 'יותר אמריקנים מיהודים' ? פולארד לא שתק!!! מי שמפקיר את פולארד ? פוגע בזכרם של קורבנות השתיקה ובזכרם של מצילי היהודים לדורותיהם".

עדי גינזבורג, מהפעילים הפולטים בוועד אומר כי כי "יום השואה הוא לא רק סמלים וטקסים לציון העבר אלא גם דוגמאות שניתן ללמוד מהם ויש דברים שצריך לעשות בפועל גם היום".
עוד הוא מוסיף כי "אחד הלקחים הכי חשובים שצריך להיות מיום כזה הוא שלא ייתכן מצב שבו אדם בכלל ובפרט יהודי ידע שאחיו נמצאים תחת כזו סכנה נוראית ולא יעשה כל מה שהוא יכול כדי להציל אותם".
