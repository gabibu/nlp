

רקטת קסאם פגעה הערב פגיעה ישירה במבנה בעיר שדרות. כוחות ההצלה נמצאים במקום ומטפלים בחמישה נפגעי חרדה.

רקטת קסאם, ששוגרה על ידי מחבלי הרשות הפלשתינית, נחתה הערב בבית ברחוב משה רבנו בשדרות. כתבנו משה פריאל מדווח כי איש לא נפגע, אך מספר אנשים לקו בחרדה.

רקטה נוספת נחתה בשטח פתוח מחוץ לעיר. לפנות בוקר נפלה עוד רקטה ליד שדרות, ללא נפגעים. בשעות הבוקר אותר נפל של רקטת קסאם על גג המרפאה בנוה דקלים. הערכה היא שהרקטה שוגרה במהלך הלילה ולא התפוצצה. חבלנים הוזעקו למקום וניטרלו את הרקטה בשלום.

בהערכת מצב שכינס היום מופז הוא הבהיר לראשי מערכת הביטחון: "על כל ירי קסאם יש להגיב בנחרצות אבל במידתיות".

נחשפה מנהרה להברחת אמל"ח ליד רפיח
כוח גולני הפועל באזור ציר פילדלפי שבדרום רצועת עזה, איתר הערב מנהרה ששימשה להברחת אמצעי לחימה ממצרים.
חיילי גולני איתרו מנהרה באזור כרם-שלום מול רפיח בדרום רצועת עזה. המנהרה, בעומק שמונה מטרים מטר ובאורך מאות מטרים, נבנתה עם דפנות בטון ולא עץ.

כתבנו משה פריאל מוסר כי המנהרה נחשפה במהלך עבודות הנדסיות שנערכו סמוך לגבול באזור רפיח. להערכת גורמי ביטחון, המנהרה נועדה להברחת אמצעי לחימה ממצרים.

חשיפה זו מתווספת למנהרה נוספת שחשפו כוחות צה"ל גבול ישראל מצרים סמוך לרפיח בחודש שעבר.
מתחילת שנת 2005 חשפו כוחות צה"ל הפועלים באזור שמונה מנהרות להברחת אמצעי לחימה.

בצהריים ירו מחבלים לעבר כח צה"ל בגבול ישראל-מצרים סמוך לרפיח. איש לא נפגע ולא נגרם נזק. מוקדם יותר היום נמצא נפל של טיל קסאם על גג מרפאה ביישוב נוה דקלים בגוש קטיף.

המהרה שנחשפה ע"י כוח גולני. צילום: דובר צה"ל
