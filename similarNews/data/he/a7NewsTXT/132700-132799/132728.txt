

רשת הטלוויזיה "סקיי" מדווחת כי גורמים במשטרה הבריטית מעריכים שהמקור לפיצוץ במאגר הדלק מצפון ללונדון הוא תאונה. מספר הנפגעים בסדרת הפיצוצים עדיין לא הובהר. (צילום: BBC)

לפחות שלשה פיצוצים החרידו לפני שעה קלה את צפון העיר לונדון. ההערכה היא שמדובר בפיגועי טרור. מדיווחים ראשוניים נמסר כי הפיצוצים התרחשו כ-25 מייל מלונדון עצמה.

הרשויות הממלכיות בבריטניה לא מסרו עד לשעה זו כל דיווח על המתרחש. רשת סקיי מדווחת כי הפיצוצים התרכזו באזור המל-המפסטד, לא רחוק מכביש M1 החוצה את העיר.

על פי אחד הדיווחים הפיצוץ היה בסמוך למאגר דלק. עדי ראיה דיווחו על דליקה גדולה שפרצה כתוצאה מהפיצוץ אל לא ברור האם יש קשר בין הדברים. הפיצוץ אירע בשעה שש בבוקר על פי שעון לונדון. אדם אחר שלדבריו גר במרחק של מייל ממרכז הפיצוץ מסר שחלונות ביתו התנפצו כתוצאה מגלי ההדף.

עדין לא ברור האם מדובר בפיגוע או בתקלה טכנית.

ארגון הטרור הבינלאומי אל-קעידה הפיץ לפני כחודש קלטת וידאו בה הוא מגדיר את מלכת אנגליה כאויבת האיסלאם וכמי שראויה לפיגועים האחרונים בלונדון.

בקלטת נראה סגנו של בן לאדן, איימן אל-זואהירי, כשהוא מאיים על שלומה של מלכת אנגליה, ומבהיר כי היא מהווה איום לאיסלאם ולעם המוסלמי העולם כולו.

על פי הדיווח הסביר אל-זואהירי כי המלכה הביא לחקיקת חוקים בבריטניה בהם מופלים המוסלמים ובכך הפכו המוסלמים בארצה לנרדפים. כמו כן תוקף סגנו של בן לאדן את ראשי הקהילות המוסלמיות בבריטניה וטוען שהם משתפים פעולה עם המלכה אליזבת העומדת בראש הכנסיה האנגליקנית, קבע אל-זואהירי.


