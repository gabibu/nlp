

הממשלה אישרה בישיבתה היום את המלצות דוח ועדת הבר לבחינת הזכויות בחלקת המגורים ביישובים החקלאיים שהוגשו על ידי שר האוצר, אהוד אולמרט.

הבר אמר כי הועדה עשתה את מירב המאמצים לגיבוש הסדר שקוף וישים ולהגיע לאיזון הנכון בין הסוגיות והמטרות השונות וזאת על מנת לאשר את עיגון זכויות החקלאים, לאפשר התחדשות פיסית וחברתית ביישובים החקלאיים תוך גביית תמורה הולמת למדינה ושמירה על איזון בחלוקת הנכסים.

