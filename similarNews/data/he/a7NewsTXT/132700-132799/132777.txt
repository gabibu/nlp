

חוג הפרופסורים לחוסן מדיני וכלכלי מגיב להצטרפותו של שר הביטחון שאול מופז למפלגת "קדימה", ומכנה את המהלך "הצטרפותו של שר הביטחון הכושל למחנה הפליטים של שרון".

החוג גם מתריע מפני "תופעת השרונוקרטיה" כלשונו, "משטר של שליט אחד עם עדר של נושאי כלים ומלחכי פנכה. אחת הסכנות הבולטות של המשטר השרונוקרטי היא רמיסת הדמוקרטיה באמצעות הרס המפלגות הקיימות".

דובר חוג הפרופסורים ד"ר רון בריימן מגדיר את הבחירות המתקרבות כ"מאבק על המשטר בישראל ועל עצם קיומה של מדינת ישראל כמדינה ציונית, יהודית ודמוקרטית", "שרונוקרטיה ודמוקרטיה אינן יכולות לדור בכפיפה אחת" סיים ד"ר בריימן.

