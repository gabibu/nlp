

נשיא אוקראינה, ויקטור יושצ'נקו, קרא לחברה האוקראינית להתאחד בהוקעת ביטוי אנטישמיות ושנאת-זרים. לדבריו, על הרשויות לנקוט עמדה נוקשה יותר כשמדובר בהגנה על זכויות האזרחים מכל הדתות וכל הלאומים.

בתגובה להודעה זו, הביע רבה הראשי של אוקראינה הרב עזריאל חייקין, בשמו ובשם על הקהילות היהודיות באוקראינה, הערכה רבה כלפי נחרצות דבריו של הנשיא, והוסיף כי הודעתו סילקה כל ספק באשר לעמדתו בעניין האנטישמיות ושנאת הזרים באוקראינה. ארגונים יהודיים הפועלים ואוקראינה הביעו את דאגתם הרבה בעקבות תקריות אנטישמיות, שהתרחשו באוקראינה לאחרונה, ובמיוחד בעקבות הפעולות האנטי-יהודיות, שבוצעו על-ידי האקדמיה הבין-מחוזית למנהל.

הרב חייקין הזכיר בדבריו את הכנס שידון בבעיית המאבק באנטישמיות ושנאת הזרים, שעתיד להתקיים ב-15 בדצמבר בדוניצק. מארגני הכנס סבורים כי בעיית שנאת הזרים והאנטישמיות מהווה את האיום משמעותי ביותר לחברה האזרחית באוקראינה.

"אנו פונים לרשויות האוקראיניות בהפצרה לתמוך באושיות החברה האזרחית לא רק באמצעות המאבק באנטישמיות, כי אם גם בחיזוק הסובלנות והיחסים הבין-אתניים והבין-דתיים", הדגיש הרב.
