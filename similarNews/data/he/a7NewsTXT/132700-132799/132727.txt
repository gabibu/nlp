

בחודשים ינואר - ספטמבר 2005   חל גידול של 26% ביצוא התעשייתי (ללא יהלומים) של ישראל למדינות ערב לעומת התקופה המקבילה אשתקד והסתכם בכ- 171 מיליוני דולרים.

בחודשים ינואר - ספטמבר 2005   חל גידול של 26% ביצוא התעשייתי (ללא יהלומים) של ישראל למדינות ערב לעומת התקופה המקבילה אשתקד והסתכם בכ- 171 מיליוני דולרים. כך מסר דוד ארצי, יו"ר מכון היצוא, בהסתמכו על ניתוח של היחידה הכלכלית במכון היצוא.

הוא ציין, כי 66 יצואנים ישראלים מייצאים כיום לעיראק, (מוצרים ביטחוניים ומוצרי צריכה, כלי הובלה, מוצרי גומי ופלסטיקה, כרייה חציבה ומינרלים). הללו ייצאו לעיראק בחודשים ינואר - ספטמבר של השנה בהיקף של 3.7 מיליוני דולרים - עליה של 25% לעומת התקופה המקבילה אשתקד. יצויין, כי בשנת 2004 הסתכם היצוא התעשייתי לעיראק ב- 4.6 מיליוני דולרים.

היצוא לטוניסיה עלה בכ- 145% בחודשים ינואר - ספטמבר של השנה לעומת התקופה המקבילה אשתקד והסתכם בכ   1.7 מיליוני דולרים. עיקר היצוא כימיקלים.

ארצי הוסיף, כי 1,795 יצואנים ישראלים פועלים כיום בירדן   גידול של כ- 120% לעומת שנת 2003. מניתוח נתוני מכון היצוא מתברר, כי היצוא לירדן ירד בתשעת החודשים הראשונים של השנה של השנה בכ- 13% לעומת התקופה המקבילה אשתקד והסתכם בכ- 86.5 מיליוני דולרים. עיקר היצוא   מכונות וציוד, מוצרי טקסטיל, הלבשה, עור, עץ, ריהוט, נייר ודפוס. הירידה מוסברת בהקטנת האפקטיביות של הסכם ה- QIZ עם ירדן כתוצאה מהסכם הסחר החופשי בין ירדן לארה"ב שנכנס לתוקפו השנה.

יצויין, כי בשנה האחרונה חל גידול של 9% במספר היצואנים הישראלים הפועלים במצרים ויש פוטנציאל להרחיב את העסקים מול מצרים בעקבות החתימה על הסכם QIZ. כיום פועלים 123 יצואנים במדינה זו.

מניתוח נתוני מכון היצוא עולה, כי בחודשים ינואר - ספטמבר 2005 חל גידול של כ- 189% ביצוא למצרים,לעומת התקופה המקבילה אשתקד והסתכם בכ- 64.6 מיליוני דולרים. עיקר היצוא   כימיקלים וזיקוקי נפט, טקסטיל, הלבשה ועור.

בעקבות הפעלתו של הסכם ה- QIZ עם מצרים מופעל במכון היצוא מרכז לטיפול בנושא. מכון היצוא מפעיל "קו חם" בין היצואנים ושגרירות ישראל בקהיר.

עוד מתברר מנתוני מכון היצוא, כי 28 יצואנים ישראלים פועלים כיום במרוקו - גידול של כ- 40% לעומת שנת 2003 וכי בחודשים ינואר   ספטמבר 2005 גדל היצוא למרוקו בכ- 43% והסתכם בכ- 9.8 מיליון דולר.
