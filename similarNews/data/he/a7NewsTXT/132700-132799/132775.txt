

הממשלה אישרה היום את הצעת שרי האוצר והתחבורה לתוכנית החומש לסלילה תכנון פיתוח בטיחות ואחזקה של כבישים בינעירוניים בהיקף של 19 מיליארד 

הממשלה אישרה היום את הצעת ממלא מקום ראש הממשלה ושר האוצר, אהוד אולמרט ושר התחבורה, מאיר שטרית לתכנית הרב שנתית לתכנון, פיתוח, בטיחות ואחזקת תשתיות הכבישים הבינעירוניים בהיקף של 19 מיליארד ש"ח לשנים 2006-2010. התוכנית גובשה במשותף על ידי אגף תקציבים במשרד האוצר, משרד התחבורה והחברה הלאומית לדרכים בע"מ.

עיקרי התוכנית העבודה משקפים תכנון ארוך טווח וראייה כוללת של פיתוח רשת הכבישים הבינעירוניים, תוך שימת דגש על כדאיותם הכלכלית-תחבורתית למשק.

בהתאם לתוכנית יועמד סכום של 19 מיליארד  עבור השנים 2006-2010. הסכום יכלול:
- כ- 14 מיליארד  עבור פרויקטי פיתוח - סלילת כבישים חדשים, שדרוג והרחבה של כבישים קיימים ופיתוח פרויקטים התורמים בצורה ישירה להעלאת רמת הבטיחות בדרכים. עיקר הדגש יושם על השלמת סלילת כבישי רוחב וטיפול בצירי אורך ורוחב ראשיים קיימים כגון: הרחבת כביש החוף בקטע שבין נתניה לקיסריה, שדרוג והרחבה של כביש 79 בקטע שבין צומת עין אפק- סומך- המוביל-, השלמת כביש 40 עוקף באר שבע בכיוון מזרח ועוד.
- כ-4 מיליארד  עבור אחזקה מונעת ושוטפת של רשת הכבישים.
- יתרת הסכום תתוקצב לטובת נושאים שונים כגון תכנון וקידום זמינות של פרויקטים לחומש הבא, מחקר ופיתוח ובקרת תנועה.

מימון התוכנית יתפרס כאמור על פני שש שנות תקציב וימומן ממסגרת התקציב הקיימת כיום במשרד התחבורה ומתוספות תקציב שיינתנו במהלך השנים הקרובות.
