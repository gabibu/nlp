

ראש המטה המדיני-בטחוני במשרד הביטחון הכחיש הבוקר את הדיווח לפיו שרון הורה לצה"ל להיערך לתקיפה באיראן עד סוף מרס. "בעת הזו המצב מחייב התמקדות בפתרון הבינלאומי כדי להגן על שלום העולם".

העיתון הבריטי "סאנדיי טיימס" מדווח כי ראש הממשלה, אריאל שרון, הורה להיערך להפצצת מתקני הגרעין של איראן בסוף חודש מארס.

בכתבה מזהירים גורמי ביטחון ישראלים שכבר בחודשים הקרובים תגיע איראן לנקודת ה"אל-חזור", שתקנה לה את הידע הנדרש להצטיידות בראש נפץ גרעיני.

לדברי העיתון, המודיעין הישראלי גילה באיראן כמה מתקנים סודיים להעשרת אורניום, מוסווים כבניינים אזרחיים. לסוכנות הבינלאומית לאנרגיה אטומית אין כל מידע על המתקנים הללו. העיתון טוען כי ישראל הקימה בסיס מודיעין בצפון עיראק, ושיגרה כוחות לתוך שטחי איראן.

העיתון טוען כי מאז שנתן ראש הממשלה את ההוראה לצה"ל בשבוע שעבר, הוכרזה כוננות גבוהה ביחידות המיוחדות.

סגן-נשיא איראן וראש הסוכנות לאנרגיה גרעינית במדינה, הודיע אתמול כי ארצו לא תעשיר אורניום כל עוד מתקיימים מגעים נושא עם נציגי המערב.

שר החוץ סילבן שלום אומר, כי ישראל מטפלת בנושא האיראני בכלים דיפלומטיים בלבד.
ראש המטה המדיני בטחוני במשרד הבטחון, האלוף עמוס גלעד אומר, כי אי אפשר לפסול אופצייה צבאית באירן ואולם הוא מכחיש מכל וכל את הדברים שפורסמו בעיתון הבריטי סנדיי טיימס.

ראש המטה המדיני-בטחוני במשרד הביטחון, האלוף במילואים עמוס גלעד, הכחיש הבוקר את הדיווח ב"סנדיי טיימס" לפיו שרון הורה לצה"ל להיערך לתקיפה באיראן עד סוף מרס. "בעת הזו המצב מחייב התמקדות בפתרון הבינלאומי כדי להגן על שלום העולם", אמר גלעד.

כתבנו קובי פינקלר מוסר שהאלוף גלעד ציין כי לא יהיה זה נכון שמדינה תחת איום לא תשקול גם אפשרות אחרת.
