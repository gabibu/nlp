

בטאון הרש"פ דיווח לקוראיו ביום ראשון השבוע, כי גורמי המוסדות הרשמיים, העממיים והאזרחיים בחן-יונס, נערכים לארגון חגיגות בחן-יונס, מתוך 'שמחה על הסתלקות הכיבוש הישראלי'.


בידיעה שתורגמה בידי סוכנות "מבט לתקשורת פלשתינית" נכתב כי יום העקירה והנסיגה
הישראלית מח'אן יונס יכונה "יום הניצחון העממי הפלשתיני".

כתבנו חגי הוברמן מציין כי הדברים נאמרו במהלך כנס המונים ענק, שאותו יזמו עירית חן יונס וועדת המעקב הלאומית אחר הפינוי, באולם הקונגרסים הגדול של העיריה בשבת שעברה. ראש העיריה וראש מרכז השלטון המקומי הפלשתיני, ד"ר אסאמה אלפרא, אמר בנאומו כי "יש לטפל בנושא הנסיגה הישראלית על כל היבטיו וזאת במטרה להפוך את הנסיגה לניצחון פלשתיני... באמצעות ארגון חגיגות".

מאמון ואדי אמר בדברים בשם פת"ח, כי "הנסיגה הישראלית מההתנחלויות ומאלמואצי בח'אן יונס נחשבת לניצחון אמיתי של מאבק בני עמנו במשך ארבע שנות אינתיפאדה עממית".

בכתבה נוספת באלחיאת אלג'דידה ביום שני השבוע, של כתבם יחיא אלמדהון, הוא דיווח על
הנאומים שנישאו במהלך מפגן שנערך על ידי תנועת הפתח שלשום באזור השהיד עטיה אלזעאנין
במחוז צפון עזה, לרגל יום השנה הראשון לשהידים של "הטבח בבית חאנון" פעולת צה"ל בעיירה
להפסקת ירי הקסאמים. בכתבה, שאף היא תורגמה בידי "מבט לתקשורת פלשתינית" נכתב בין היתר:
"...(עבדאללה) אלאפרנג'י (חבר הועדה המרכזית של הפתח) אמר כי אנו זוכרים היום את השהידים ואת גבורתם. הבה נעמוד מתוך הערצה והוקרה להם, ובראשם השהיד המפקד המנוח יאסר ערפאת.
אלאפרנג'י ראה כמתקבל יותר על הדעת כי היציאה הישראלית מעזה היא תוצאה של העמידה האיתנה
של בני עמנו...

כתבנו מציין כי גם במוואסי נערכים ליציאת המתיישבים. חסאם שעת', תושב המוואסי, הוא האחראי הוועדה העממית באזור, על פירוק חממות פלשתיק ומבנים של מתנחלים. הטלוויזיה הפלשתינית ציטטה אותו כמי ש"מביע את שמחתו על סוף הסיוט בדמות ההתנחלויות".

לעומתו יוסף אבו-צפיה, השר לאיכות הסביבה, הזהיר בטלוויזיה הפלשתינית ב-5 ביולי, מפני "אסבסט מסרטן בהתנחלויות שיפונו".
