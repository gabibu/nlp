

ועדת הכלכלה של הכנסת אישרה תקנות המחייבות רשיון והכשרה לעוסקים בהתקנת מערכות גז פחמימני מעובה.


ועדת הכלכלה אשרה הבוקר תקנות של משרד התשתיות המחייבות הכשרה והסמכה של העוסקים בגז פחמני מעובה. מטרת התקנות להסדיר את הנושא שהיה פרוץ עד היום ואפשר כמעט לכל אחד לעסוק בהתקנות והפעלות של מערכות גז בישול, מה שלעתים גרם לאסונות כבדים עקב דליפות גז.

יו"ר הוועדה, ח"כ אמנון כהן אמר כי אישור התקנות יגביר את בטיחות משקי הבית, וביקש מנציגי משרד התשתיות להעביר תוך חודש לאישור הוועדה גם תקנות המסדירות רישוי לחברות הגז, כדי למנוע מ"חאפרים" לסכן את שלום הציבור. לדבריו, ועדת הכלכלה תתכנס גם בפגרה כדי לאשרן מפאת חשיבותן.
