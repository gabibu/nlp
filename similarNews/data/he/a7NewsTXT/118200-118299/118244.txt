

מבקר המדינה, השופט לינדנשטראוס, הודיע היום בוועדה לביקורת המדינה בכנסת כי יבדוק באופן מקיף את הליך ההתנתקות מגוש קטיף ומצפון השומרון.

מבקר המדינה, השופט מיכה לינדנשטראוס, הודיע היום בישיבת הוועדה לביקורת המדינה בכנסת כי יבדוק באופן מקיף את טרנספר היהודים מגוש קטיף ומצפון השומרון. "חשוב לנו לתפוס את הנושא הזה על חם והוא נכנס כבר עכשיו להילוך גבוה", אמר.

השופט לינדנשטראוס התייחס לשחיקה במעמד מבקר המדינה ואמר "נותרנו גוף חסר שיניים ונדרשים תיקוני חקיקה שישיבו למבקר את עוצמתו וייעודו". לדבריו, הוא כבר פנה ליו"ר הוועדה לביקורת המדינה, ח"כ יורי שטרן, והכינו לכך שידרשו תיקוני חקיקה כדי לחזק את מעמדו וסמכויותיו של מבקר המדינה עד כדי סמכות להטלת סנקציות. "המציאות של 2005 אינה כלפני 10 שנים", אמר.
