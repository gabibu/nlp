

באתר של חב"ד פורסם כי הפצוע שנפצע לפני שעה קלה מפגיעה ישירה של פצצת מרגמה בנווה דקלים הוא מנהל בית חב"ד בגוש קטיף ר' יגאל קירשנזפט.

עוד נכתב כי באותה שעה שנחתו במקום הפצמרי"ם סיים ר' יגאל לערוך סיור לתורם מקליפורניה, והחנה את רכבו בסמוך לביתו. ר' יגאל נפגע בידו, ופונה כשהוא בהכרה למרכז הרפואי 'סורוקה' שבבאר שבע.

באתר מבקשים להתפלל לרפואתו של יגאל בן זהבה ולרפואת הפצוע הנוסף מפגיעת הפצמ"ר: שאלתיאל זאב בן שרה.
