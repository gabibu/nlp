

בהתייחס לפרסומים מהיום בעיתונות לפיהם גורמים מקצועיים מהשוק הפרטי מייעצים לספקי הקלאבמרקט להימנע מלשלם מע"מ הנובע מהספקת סחורה לחנויות הרשת, לאור מצבה הכלכלי של החברה וכתוצאה ממינוי נאמנים להמשך ניהול עסקיה, מבקשת הנהלת רשות המסים להבהיר כי עם הספקת סחורה לרשת הקלאבמרקט, מחויב הספק בהוצאת חשבונית ובתשלום המס הנובע מביצוע העסקה.

מהרשות נמסר כי הוראות חוק מע"מ ברורות לעניין זה, ואינן כפופות למצבו הכלכלי של רוכש הסחורות או לסיכוי הפרעון של התמורה המוסכמת.

לעניין זה, חשוב לציין כי אי תשלום המס במועד כנדרש על פי חוק מע"מ, מהווה עבירה עפ"י חוק זה, כך שלצד ההליכים שבסמכותה של הרשות לנקוט כלפי העוסק להבטחת תשלום המס במישור האזרחי, עשויים אף להתנהל במקרים אלה, הליכים במישור הפלילי.

2) ההוראות להכרה בחוב כ"אבוד" לעניין חוק מע"מ ברורות אף הן, ומאפשרות הוצאת הודעת זיכוי בגין חוב אבוד, ככל שהתקיימו, בין היתר, כל אלה:

א) העסקה דווחה לרשויות מס והמס הנובע ממנה שולם כדין ע"י העוסק.
ב) חלפו שישה חודשים לפחות ממועד ביצוע העסקה.
ג) הוכח להנחת דעתה של הרשות כי החוב הפך להיות אבוד.

רשות המסים תעקוב מקרוב אחר כל התפתחות בעניין מצבה הכלכלי של רשת הקלאבמרקט ותפרסם לפי הצורך, הנחיות לרשת ו/או לספקיה.
