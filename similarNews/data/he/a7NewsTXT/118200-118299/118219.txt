

ארגון זכויות האדם ביש"ע מוסר כי עקיבא ויתקין, נפגע הלינץ' המשטרתי ברחוב ז'בוטינסקי ברמת גן, ימסור היום את עדותו במשרדי מח"ש ביד אליהו.


ארגון זכויות האדם ביש"ע מוסר כי עקיבא ויתקין, נפגע הלינץ' המשטרתי ברחוב ז'בוטינסקי ברמת גן, ימסור היום את עדותו במשרדי מח"ש ביד אליהו.

לערוץ 7 נמסר כי בעקבות הפרסום בתקשורת ובועדת החוקה של הכנסת התגלו תמונות נוספות המתעדות את הארוע המזעזע.

פרקליטו של ויתקין, נדב העצני, פנה בשבוע שעבר למפכ"ל המשטרה בדרישה להשעות את פקד ערן נעים, השוטר אלירן אברהם, מפקד יס"מ רמת גן, מאיר נמיר, השוטרים החשודים שהתעללו בויתקין. כמו כן דורש העצני כי מפקדי תחנת רמת גן שנתנו גיבוי למעשי ההתעללות כלפי ויתקין, ייחקרו ותישקל גם השעייתם.

"ניכר כי השוטרים לא הוטרדו יתר על המידה מתיעוד מעשיהם ....האלימות כלפי מרשי הופעלה בקור רוח ובאופן שיטתי...עובדות אלו מחייבות את המסקנה שהשוטרים קיבלו הוראות/פקודות, לנקוט אלימות קשה כנגד מתנגדי ההתנתקות, או שנתנו להם להבין כי זו שליחותם....יש לחקור גם את מפקדיהם של השוטרים הנ"ל ולשקול, בהתאם לתוצאות החקירה, גם השעייתם של אלה ובהתאם לתוצאות החקירה, גם העמדתם לדין", כותב עו"ד העצני.

העצני הודיע כי אם דרישתו לא תיענה יפנה לבג"ץ.

לכתבת הלינץ'
