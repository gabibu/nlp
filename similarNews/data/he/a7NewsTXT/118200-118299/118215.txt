

סגן שר הרווחה הרב אברהם רביץ פנה בשבוע שעבר ליו"ר מפעל הפיס שמעון כצנלסון בבקשה להפסיק לשדר את הפרסומות ברדיו ובטלביזיה המעודדים בטלה מרמה והתמכרות.

סגן שר הרווחה הרב אברהם רביץ פנה בשבוע שעבר ליו"ר מפעל הפיס שמעון כצנלסון בבקשה להפסיק לשדר את הפרסומות ברדיו ובטלביזיה המעודדים בטלה מרמה והתמכרות. הרב רביץ כתב "אין זה ראוי שמפעל הפיס שכבר גרם לאנשים רבים להתמכרות, לבעיות כלכליות ואישיות רבות, יעודד אנשים בצורה כל כך בוטה, להפסיק לעבוד ולהשקיע את מרצם בהשתתפות בהגרלותיו משום שיש סיכוי שאולי יזכו בפרס שיאפשר להם חיי בטלה".

מדובר בתשדירים שבהם מפעל הפיס משווק הגרלה שהזוכה בה יקבל משכורת לכל חייו. "אינני מתנגד לפרס זה, אני חושב כי הוא אפילו עדיף על פני הפרס החד פעמי" כותב הרב רביץ אך מוסיף " התשדיר לעניות דעתי בעייתי מאוד ונוגד ערכים בסיסיים בחברה שאנו מחוייבים להם. הערך הראשון שיהיה אדם נהנה מיגיע כפיו. הפרסומת יוצאת נגדו הן בעידוד בטלה והן בנסיונו של השחקן בפרסומת לרמות את מעסיקו ולמצוא תירוץ לחוסר החשק שלו לעבוד באותו יום. יתרה מכך, מכל הבחינות, גם אם אדם מקבל משכורת לכל החיים, חשוב שימצא עיסוק כמו עבודה, לימודים או התנדבות ולא יהיה בבטלה רק משום שזכה בהגרלת מפעל הפיס" כותב הרב רביץ.
