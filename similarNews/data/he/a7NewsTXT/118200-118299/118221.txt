

צעירים דרוזים מתנועת הליכוד הפגינו בצהרי יום שבת בציר הראשי בכניסה לדאלית אל כרמל, הפגינים חילקו עלוני הסברה לעוברים בכביש .

צעירים דרוזים מתנועת הליכוד הפגינו בצהרי יום שבת בציר הראשי בכניסה לדאלית אל כרמל, הפגינים חילקו עלוני הסברה לעוברים בכביש .

בין המשתתפים - חלבי חסון, סאבו סקר, נזי עבדאללה (אביו של החייל טימור עבדאללה שנשלח לכלא ל 35 יום על סירובו לפנות יהודים), ח"כ איוב קרא, דוד שפירא, ד"ר רנן אדר, ציונה אקסלרוד ויוני גולדבלט.

חבר הכנסת איוב קרא, נציג העדה הדרוזית בכנסת, אמר בעבר לכתבת ערוץ 7 חגית רוטנברג כי חיילים דרוזים פונים אליו בבקשה להימנע מהשתתפות בהתנתקות. "אנו לא רוצים חלילה סכסוך בין החיילים הדרוזים למתיישבים. חלק גדול מהחיילים רואים במהלך טעות היסטורית. הם מכירים יותר טוב מהיהודים את המנטליות לאזור. הם חשופים לא רק לערוץ 1 ו2 אלא גם לרשתות הטלויזיה של דובאי ואל ג'זירה, ושם מדברים על מנוסה של העם היהודי מארצו".

חבר הכנסת קרא מספר כי מספר אנשים מקרב המנהיגות הדרוזית אמרו שהם מבקשים לטפל בסוגיה באופן מסודר. "אני לא רוצה לקחת חלק פעיל בזה מתוקף תפקידי, אבל בהחלט יש התארגנות לתת מענה לסוגיה בעדה ואני מקווה שיהיה לכך גיבוי ממלכתי. רוב החיילים שלנו לא היו רוצים להשתתף במהלך ההתנתקות אם כי הם לא יצאו בריש גלי. אם חלילה נגיע לפינוי זה ייצור אצלם תסכול גדול שאיני יודע כיצד יסתיים. אני מתריע מעכשיו על הדברים, כדי שלא נגיע למצב שנכה על חטא".


