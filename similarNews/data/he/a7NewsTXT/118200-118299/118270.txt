

ביום שלישי הבא, ה-26 ביולי, יערך במרכז למורשת מנחם בגין בירושלים יום עיון מיוחד בחסות העיתון "בשבע" בנושא: התקשורת וההתנתקות.

הכנס יערך ביום שלישי הבא, בין השעות 21:00-15:00, במרכז למורשת מנחם בגין בירושלים.

נושא הכנס הוא: בתפקידה של התקשורת כמעצבת דעת קהל וכמשפיעה על המדיניות, נושא הכרחי לדיון לאור המהלכים הדרמטיים הצפויים במדינה בשבועות הקרובים.

בין הנושאים הסבוכים שיכלול הכנס: יחסים בין תקשורת וממשל, חופש הביטוי והמחאה וחשיבות הדיון הציבורי ונורמות שלטוניות.

"מסתמן כי התקשורת זנחה את תפקידה העיקרי שהנו שמירה על ערכי הדמוקרטיה וגילויי השחיתות ועברה לעסוק בהעצמת הסכסוך עד לכדי שנאה ודמוניזציה של צד אחד בחברה הישראלית", כך אומר מנכ"ל הכנס, יהודה אוליבה.

בכנס ישתתפו בכירים מתחום הממשל והתקשורת בישראל ביניהם השר צחי הנגבי, אלוף במיל' יעקב עמידרור, ח"כ אריה אלדד, עמוס שוקן, קרולין גליק, יעקב אחימאיר, פרופ' אלי פולק, אמנון דנקנר, ח"כ צבי הנדל ועמנואל שילה.
