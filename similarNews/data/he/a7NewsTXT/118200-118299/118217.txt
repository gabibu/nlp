

מעקב ממושך שערכה היחידה למניעת שוד עתיקות אחרי חשודים בסחר בלתי חוקי בעתיקות, הסתיים בסוף השבוע בחיפוש שערכו מפקחי רשות העתיקות בבית אחד החשודים, בסיוע יחידות הסיור והמודיעין של משטרת טייבה.



מעקב ממושך שערכה היחידה למניעת שוד עתיקות אחרי חשודים בסחר בלתי חוקי בעתיקות, הסתיים בסוף השבוע בחיפוש שערכו מפקחי רשות העתיקות בבית אחד החשודים, בסיוע יחידות הסיור והמודיעין של משטרת טייבה.

במהלך החיפוש נתפסו מאות פרטים עתיקים, ביניהם: מאות מטבעות ברונזה, כלי איפור, פרטי אבן מעוטרים שפורקו ממבנים עתיקים, צמידים עשויים מזכוכית, טבעות, עגילים, כלים מעוטרים, נרות חרס, פכיות, קנקנים כלי חרס, כלי מתכת שונים ועוד. הממצאים מתוארכים לתקופות הרומית, הביזאנטית והמוסלמית. החשוד ומעורב נוסף עוכבו לחקירה במשטרת טייבה, נחקרו ע"י מפקחי רשות העתיקות ושוחררו בערבות עד להמשך חקירתם.

מנהל היחידה למניעת שוד עתיקות, אמיר גנור, מסר כי עפ"י החשד הפריטים נשדדו מאתרי עתיקות שונים ברחבי הארץ ובשטחי יהודה ושומרון, תוך כדי פגיעה והרס של שרידי העבר, ונעשה בהם סחר בניגוד לחוק.




