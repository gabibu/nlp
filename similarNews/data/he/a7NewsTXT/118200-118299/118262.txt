

הממשלה אישרה היום תוספת תקציבית של 20 מיליון ש"ח ליישום שלב א' של הרפורמה בחינוך על בסיס סיכומים בין שרת החינוך, מנכ"ל משרד ראש הממשלה ומנכ"ל משרד האוצר.

לאחר התוספת התקציבית שאושרה היום עומד תקציב הרפורמה על 140 מיליון ש"ח. משמעות הדבר היא ששלב א' של הרפורמה יתחיל ב-41 רשויות.

בסוף חודש יוני הודיעה שרת החינוך לימור לבנת כי משרדה החל בשלב א' של יישום הרפורמה בחינוך. במסיבת העיתונאים שערכה הודיעה השרה כי ישנן רשויות נוספות המבקשות להצטרף אך המשרד לא יכול להיענות לבקשותיהן בהעדר תקציב נוסף.

כאמור, משרד האוצר נעתר לבקשת השרה והוסיף עוד 20 מיליון ש"ח לתקציב הרפורמה.
