

תשלום השכר עבור ימי השביתה, הביא לפצוץ המשא ומתן בין עובדי הרשויות המקומיות לראשי השלטון המקומי.

יו"ר השלטון המקומי, עדי אלדר, הציג בפני ראשי הרשויות הסכם, לפיו יקבלו העובדים שכר על ימי השביתה. מרכז השלטון המקומי: "עלות השכר לשמונת ימי השביתה נאמדת בכ-140 מיליון שקל".

העובדים הזהירו כי כבר מחר יחריפו את צעדיהם עד שיגיעו להסכם המיוחל. ממחר בבוקר תשובש פעילות הרמזורים בשלושת הערים הגדולות - תל אביב, ירושלים וחיפה.

גם היום לא נאספה אשפה מהרחובות, משרדי הרשויות סגורים והעובדים לא עונים לטלפונים. הפיקוח העירוני לא עובד, לא ניתנים שירותים סוציאליים, והסיעות לגננות לא הגיעו לעבודה.

בית הדין לעבודה הורה בצו זמני לעובדי התברואה בירושלים, לפנות את האשפה מן השווקים, בתי החולים ומקומות הומי אדם מחשש לפיגועים,הצו, כזכור, בתוקף עד יום חמישי.

הסתיימו העיצומים במשרדי הממשלה והעובדים ישובו מחר לעבודה סדירה, כך סוכם הערב בתום פגישה בין נציגי האוצר לנציגי הסתדרות עובדי המדינה. אולם עדין ייתכנו שיבושים בביטוח הלאומי, במס הכנסה ובשירות התעסוקה

