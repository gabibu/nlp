

אתר האינטרנט של דובר צה"ל חושף נתונים שפורסמו בפורומים ברשת האינטרנט של הרש"פ וארגוני הטרור שלה, לפיהם הציבור הפלשתיני מביע תמיכה גלויה בפיגוע הרצחני במצר.

מסקר שפרסם אתר האינטרנט של תנועת הפת"ח', תנועתו של יאסר ערפאת, עולה כי 94% מהציבור הפלשתיני מביע תמיכה בפיגועי ההתאבדות.

באתרים ובפורומים הללו הובעו קריאות הלל ושמחה בעקבות הפיגוע.

אתר דובר צה"ל מדגיש את השימוש במינוח פידאא'י בהתייחס למחבל שביצע את רצח החמישה במצר. המינוח הזה מבטא קונוטציה חיובית ומעריצה למחבל.

הנהלת האתר מכנה את הקיבוץ מצר כ'התנחלות בצפון הארץ'. מגיבים רבים באתר מביעים פליאה על התנצלות גורמים בתנועת הפתח' על הפיגוע הזה.

מעבר לביטויי ההערצה למחבל הרוצח מבטאים גולשים באתר הפלשתיני ביטויים מילוליים עליהם נדלג בדיווחינו זה, מתוך כבוד לזכר הנרצחים הי"ד.
