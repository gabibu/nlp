

בני רגב נבחר היום לראשות העיר לוד. רגב נבחר בהצבעה שנערכה בשעות הערב במועצת העיר, לאחר שהכנסת החליטה שלא לקיים בחירות לראשות העיר לוד.

כתב עתי"ם מוסר כי רגב היה סגנו של ראש עיריית לוד מקסים לוי ז"ל, שנפטר מדום לב. לאחר מותו, החלו בעיר להתארגן לבחירות אולם בסופו של דבר התקבלה, כאמור החלטה כי ממלא מקום ראש העיר, הוא שימלא את התפקיד. 15 מחברי מועצת העיר הצביעו בעד בני רגב ואילו 4 חברי מועצה נמנעו. לא היו מתנגדים.
