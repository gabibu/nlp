

משרד התחבורה יכפיל את מספר מבחני הנהיגה המעשיים (ה"טסטים") המתקיימים בימי שישי, כדי להדביק את הפיגור הגדול שנוצר בעקבות העיצומים שנוקטים עובדי המדינה.

מאגף הרישוי נמסר כי למעלה מ- 30 אלף מבחני נהיגה מעשיים בוטלו מאז החלו העיצומים במשרדי הממשלה. כמו כן, נדחו יותר מ- 20 אלף מבחני נהיגה תיאורטיים. דובר משרד התחבורה מסר כי משטרת ישראל הנחתה את שוטריה שלא לרשום דו"חות על נהיגה בלי רשיון בר תוקף, לנהגים שתוקף רשיונם פג במהלך ימי העיצומים.
