

בידי השב"כ 44 התרעות ממוקדות להתארגנויות לבצע פיגוע. פעילות צה"ל בעיר,מקשה על יציאת המחבלים לצאת את העיר שכם.

פעולת צה"ל בעיר שכם ובמחנות הפליטים שסביבה, עסכר ובלטה נמשכת, מאז יום רביעי בבוקר. המבצע שקיבל את הכינוי "גלגלי תנופה" החל עם השתלטות חיילינו על עמדות תצפית שולטות על העיר ומאוחר יותר נכנסו כוחות רבים של צה"ל, כשהם מלווים בטנקים, לרוב שכונות העיר והשתלטו על מספר מבנים, בעיקר באזור הקסבה של שכם.

שר הביטחון שאול מופז אמר היום שמבצע "גלגלי התנופה" אינו מוגבל בזמן ואינו מוגבל בשיטות הפעולה.

צה"ל הקים מחסומים בין שכונותיה השונות של העיר המצויה בעוצר מאז שעות הערב אמש.

במהלך פעולתם באזור שכם חשפו כוחותינו מטען חבלה שהיה טמון באדמה. המטען פוצץ על ידי חבלני חיל ההנדסה.

עד כה לכדו חיילינו למעלה משלושים מחבלים מבוקשים ברובם אנשי החמאס.

קצין צה"ל נפצע קל הערב מאבנים שהושלכו לעברו בעלייה להר גריזים, סמוך לשכם. הוא פונה לקבלת טיפול רפואי בבית החולים תל השומר.
בחממות היישוב מורג שברצועה נמצאו שני מוקשים נגד טנקים שפוצצו באופן מבוקר.
בקסבה בשכם התגלה הערב מחבל חמוש, הוא זוהה וחוסל. אחה"צ הושלך מטען-חבלה לעבר כוח שפעל בקסבה. מוקדם יותר היום בקסבה, נוטרל ללא פגע מטען-חבלה. בעיר לא תהיה היום הפוגה בעוצר. גם בקלקיליה ובטול-כארם לא יוסר היום העוצר.
כמו כן ירו פלסטינים הערב טיל נ"ט לעבר היישוב נצרים שברצועת עזה. בחממות היישוב מורג שברצועה נמצאו 2 מוקשים נגד טנקים שפוצצו באופן מבוקר.

כוח צה"ל ניטרל בצהריים ללא פגע מטען-חבלה במשקל 40 ק"ג סמוך למעבר כיסופים ברצועת עזה. בתקרית אחרת, השליכו פלסטינים רימוני רסס לעבר כוח צה"ל סמוך לרפיח. בכל התקריות לא היו נפגעים ולא נגרם נזק.
