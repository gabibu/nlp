

ועידת הליכוד מתכנסת הערב בגני התערוכה בת"א, עם כניסתם של שרון ונתניהו לאולם, פתחו החברים בשירה "אריק מלך ישראל חי וקיים" ;בנימין נתניהו, לעומת זאת, לא זכה לתשואות רבות אולם המתח בין השנים לא מנע מהם לאחוז ידים ולהרים אותן עם מחיאות הכפיים של החברים.

"צריך להחליף התרעה בהכרעה. רק אם נסלק את ערפאת תהיה אפשרות של התפיסות עם שכנינו, לא במדינה עצמאית, אלא ביישות שתתקיים לצדנו"נתניהו הוסיף "אני משוכנע ביכולתנו להחזיר את הביטחון".

נתניהו השמיע ביקורת גם בנושא הכלכלי-חברתי ואמר כי "ראש הממשלה הבא צריך לתת תשובה לאלו שאיבדו את פרנסתם ולתת לעם תקווה". והוסיף כי השאלה היא איך עוזרים למובטלים לנדכאים. הדרך היא לא להטיל עוד גזירות, אלא ליצור מקומות עבודה. לא על ידי הטלת מיסים אלא להביא לצמיחה באמצעות הורדת מיסים וקיצוץ הבזבוז".

אריאל שרון בנאומו ,לא נשאר חייב ואמר "מנהיגות לא פועלת מתוך תאוות נקם, אלא באופן שיאפשר לנו ללחום בטרור ללא הפרעות. על החברה הפלסטינית להבין כי עליה לשנות את דרך המלחמה ולהתקדם במסלול המדיני. זו התשובה האמיתית למצבנו הכלכלי ואנו נגיע לכך" אמר שרון "ביטחון יושג באמצעות דבקות במשימה ואומץ הלב. ביטחון יושג אחרי שהאויב יוכה בבתיו ובמקומות המחבוא שלו ומשום כך אנו תוקפים את הטרור ואיננו מתגוננים" שרון הוסיף כי "עם ישראל רוצה מנהיגות אחראית הפועלת בשיקול דעת המעדיפה את האינטרס הלאומי על האינטרס המפלגתי או האישי. אסור לפעול מתוך נמהרות וחוסר שיקול דעת". שרון שב והדגיש את חשיבותה של האחדות.

מקורבי ראש הממשלה שרון ושר החוץ נתניהו, הגיעו להסכמה לפיה, המפסיד בבחירות לראשות הליכוד ימונה למספר 2 ברשימת התנועה לכנסת. ההסכמה, אמורה לעבור את אישור מרכז התנועה.

אנאן מזהיר את ישראל מגירוש ערפאת

מזכ"ל האו"ם, קופי אנאן, הזהיר את ישראל מגירושו של המנהיג הפלשתיני יאסר ערפאת מהגדה המערבית, ואמר שהקהילה הבינלאומית לא תתמוך בצעד זה.

"ממשלות רבות ברחבי העולם ציינו שלא יהיה חכם לגרש את היו"ר ערפאת, ואני מקווה שדבר זה לא יקרה", אמר אנאן במסיבת עתונאים.

דבריו אלה של אנאן באו אחרי ששר החוץ, בנימין נתניהו אמר בעקבות התקפת המרצח הפלשתיני על קיבוץ מצר, שישראל חייבת לגרש את ערפאת.

אמצעי תקשורת העלו השערות שישראל עשויה לגרש את ערפאת בלהט הקרב, בשולי המערכה האמריקנית להדחתו של הנשיא העיראקי סדאם חוסיין.
