

אגודת "זכות הציבור לדעת" פנתה למנכ"ל רשות השידור בדרישה לברר כיצד שובצו עובדות שיקריות בכתבת "תחקיר" על מעשרות ששודרה בליל שבת האחרון בערוץ הראשון במסגרת "יומן השבוע".
מעבר לעובדה שאין "מעשרות לכהנים", כפי שנאמר בכתבה וכפי שנכתב בשלטי המפגינים של 'מרץ' בעקבותה הכתבה, אומרת מנכ"ל האגודה, הילה רפפורט, כי הרב לאו נשאל שאלה אחרת ממה ששודר בכתבה, וכי אמרו לו שהכתבה הזו תשודר ביום חול. כך מדווחת כתבתנו חני לוז.

עוד מציינת האגודה כי הכתבת לא פנתה לרבנות ירושלים האחראית על המפעל שצולם, למרות בקשתו של הרב הראשי, שהתבקש להגיב על העובדות שהביאה הכתבת בלי יכולת לתחקר אותן מול הרבנות המקומית. בתגובה נמסר לכתבתנו חני לוז כי הכתבת התייעצה עם רבנים ומשגיחים והעובדות נכונות, וכי לאחר ברור שהיא ערכה אין כל טענות לרב הראשי לגבי הכתבה ששודרה.
