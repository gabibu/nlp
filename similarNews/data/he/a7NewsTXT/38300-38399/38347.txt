

ראש הממשלה, אריאל שרון ושר החוץ בנימין נתניהו סיכמו כי המפסיד ביניהם במרוץ לראשות הליכוד ב-28 בנובמבר יוכרז כמספר 2 ברשימת הליכוד לכנסת.

ועידת הליכוד אישרה הערב את הסיכום בישיבתה בגני התערוכה ברוב מוחץ. הסיכום הושג בין נציגיהם של שרון ונתניהו, אורי שני וישראל כץ. בנוסף סוכם כי חברי הכנסת המכהנים המבקשים להתמודד לרשימה לכנסת יעשו זאת אך ורק ברשימה הארצית, דבר שיתן אפשרות גם לנציגי המחוזות שטרם נבחרו לכנסת לקבל הזדמנות טובה ולהיבחר במקום ריאלי ברשימת הליכוד לכנסת ה-16.
