

בפגישה שהתקיימה בין יו"ר המפד"ל לשעבר הרב יצחק לוי לחבר הכנסת צבי הנדל מהאיחוד הלאומי הודיע הרב לוי להנדל כי הצטרפות מפלגתו לאיחוד מפלגות הימין עליו סוכם בימים האחרונים לא תתבצע, זאת ע"פ החלטת חברי סיעתו.

ח"כ הנדל הודה בפגישתם על מאמצי הגישור של הרב לוי על הפערים בין המפלגות השונות.

השניים הודיעו כי המפד"ל ואיחוד מפלגות הימין סיכמו ביניהם על ניהול מערכת בחירות נטולת השמצות הדדיות. זאת בעיקר בכדי לאפשר בחינה מחודשת של שיתוף פעולה פרלמנטארי אחרי הבחירות, כדוגמת הקשר שאיחד את האיחוד הלאמי ישראל ביתנו במהלך שנות פעולת הכנסת היוצאת.

כמו כן הודיעו השניים על מאמץ משותף לחזק את מערכת האמון בין שתי המפלגות ושאיפה להודיע בקרוב על הסכם עודפים שייחתם ביניהן.

יצויין כי היום תתכנס סיעת המפד"ל לקבוע את אופן דירוג מועמדיה לבחירות. במפד"ל קיימת התנגדות עזה לבקשתו של יו"ר הסיעה, שר התשתיות אפי איתם לאפשר לו לשריין חלק משמעותי מהרשימה למועמדים מטעמו.
