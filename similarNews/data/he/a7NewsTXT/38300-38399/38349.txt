

בתוכניתו של ניסים משעל בערוץ 2, רמון פנה למצנע ואמר כי דרכו אינה ברורה, וכי הוא נעדר
ניסיון. "חיפה אינה מיני מדינה". רמון נשאל במי יתמוך אם לא יגיע לסיבוב השני, והשיב כי בכוונתו להגיע לסיבוב השני.

המועמדים לראשות מפלגת העבודה בנימין בן אליעזר, חיים רמון ועמרם מצנע הציגו את עמדותיהם.
בנימין בן אליעזר פנה לשני המתמודדים ואמר כי "יציע למצנע תפקיד בכיר, ולרמון תפקידבכיר עוד יותר". וציין כי ניתן להיווכח כמה חשובה הייתה השתתפותו בממשלת האחדות, משום ש"ימים ספורים לאחר פרישתי, כבר מדברים על סילוק ערפאת וכניסה לעזה".

רמון פנה למצנע ואמר כי דרכו אינה ברורה, וכי הוא נעדר ניסיון. "חיפה אינה מיני-מדינה", הדגיש.
מצנע השיב על כך באומרו כי היה ראש אגף התכנון בצה"ל, אלוף פיקוד המרכז ובמשך 10 שנים כראש עיריית חיפה, ובתפקידו זה טיפל בכל הבעיות המטרידות את מדינת ישראל.
רמון נשאל במי יתמוך אם לא יגיע לסיבוב השני, והשיב כי בכוונתו להגיע לסיבוב השני.

יש לציין, כי ניכר היה שהמתמודדים מתאמצים לשמור על אווירה נינוחה ומחויכת, אך הרבו בעקיצות הדדיות ובכניסה זה לדברי השני.
