

בג"צ קיבל את עתירתם של שלושה מתושבי הרצליה וקבע שעיריית הרצליה גבתה סכומים גבוהים מדי על קנסות חנייה.

על פי קביעת בג"צ, העירייה קנסה נהגים שהחנו את רכבם על המדרכה בסכום של 490 ש"ח כמתחייב מחוק שמירת הניקיון, בעוד שחוק העזר האוסר חנייה על המדרכה מחייב ב-70  בלבד את העבריינים.

העותרים, שני חברי מועצת עיריית הרצליה, ורדה מור ויהודה אריאלי, ותושבת העיר ד"ר יהודית גרינברג, טענו כי העירייה אינה רשאית להטיל קנסות לפי חוק עזר שמירת ניקיון.

שופטי בג"צ יעקב טירקל, יצחק אנגלרד ודליה דורנר קיבלו את טענת העותרים וקבעו כי העירייה אכן נהגה בניגוד לחוק. הם הורו לעירייה לחדול מייד מהשימוש בחוק עזר שמירת ניקיון לאכיפת איסור החנייה על המדרכה ולשלוח במקום זאת קנסות בסכום של 70 ש"ח כמתחייב מהחוק האוסר חנייה על המדרכה.

השופט יעקב טירקל מתח בהחלטתו ביקורת נוקבת על עיריית הרצליה וכתב: "קשה להימנע מן ההתרשמות כי הסתמכותה של עיריית הרצליה על חוק עזר שמירת ניקיון במקום על חוק עזר חנייה, במטרה לגבות קנסות בסכומים העולים בשיעור ניכר על אלה שנקבעו בפירוש לעניין חנייה, דבק בה פגם חמור", כך כתב השופט טירקל והוסי גם המלצה לאזרחי הרצליה לתבוע במשפט אזרחי את העירייה כדי לקבל את הכספים שכבר שילמו בעבר.

כתב עתי"ם מדווח כי את העותרים ייצג עו"ד עופר לרינמן.
