

צה"ל אוסר מאתמול נסיעת כלי רכב יהודים מככר אדם שמצפון לירושלים, דרך מחסום קלנדיה לכביש 443.


צה"ל אוסר מאתמול נסיעת כלי רכב יהודים מככר אדם שמצפון לירושלים, דרך מחסום קלנדיה לכביש 443.

הכביש נחסם בבטונדה, ובככר הוצב שלט המודיע כי התנועה אסורה לכלי רכב ישראלים. גורמים צבאיים מסרו כי מדובר בחלק מתוכנית הפרדת הכבישים בין יהודים וערבים. הקטע המזרחי של הכביש נחסם לחלוטין, אולם לכלי הרכב הערביים ישנם כבישים חלופיים. גם מהכיוון השני, נחסם הכביש מכיוון איזור התעשיה עטרות לצומת אדם.

כתבנו חגי הוברמן מציין כי מדובר בעורק תנועה מרכזי לתושבי בנימין, בדרכם למרכז הארץ ולגוש-דן. תושבי איזור גבע-בנימין (אדם), בית-אל, פסגות, כוכב-יעקב ואף עפרה, השתמשו באורח קבע בכביש זה בדרכם לאיזור המרכז. עם סגירת הציר נאלצים תושבים אלו לנסוע לאיזור ת"א דרך מחסום חיזמה וצומת הגבעה הצרפתית, מסלול המאריך את משך נסיעתם בכמחצית השעה לפחות.
