

בישראל נבנות מדי שנה מאות אלפי סוכות ברחבי המדינה, כאשר בכל שנה מטפלים שרותי הכבאות בדליקות רבות הפורצות בסוכות במהלך החג ובסיומו.

בשנת 1998 נספו ילדים בדרום הארץ בעת שישנו בסוכה ללא השגחת מבוגרים.

על כן, קורא נציב כבאות והצלה, רב טפסר שמעון רומח להורים לשמור על מספר כללי בטיחות בהתנהגות בסוכה אשר ימנעו דליקות ופגיעות בנפש של החוגגים בסוכה:

1. לא לאפשר לינת ילדים בסוכה ללא השגחת מבוגרים!!.
2. יש להרחיק מנורות ליבון מהסכך ומהקישוטים הדליקים.
3. התקנת חשמל בסוכה תהיה רק ע"י מבוגרים ובהתאם לכל הכללים והזהירות בחשמל.
4. יש לנקוט כל אמצעי הזהירות בזמן השימוש בנרות בסוכות.
5. אין להדליק מדורות בתוך הסוכה.
6. בתום החג יש לפרק הסוכה ולהשליך את הפסולת במקומות המיועדים לכך
7. יש להימנע מהצתת פסולת הסוכות.
