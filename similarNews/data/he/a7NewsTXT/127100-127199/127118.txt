

תופעה חדשה מסתמנת לקראת חג הסוכות: מכירת סטים של ארבעת המינים בשיטת ה- TAKE AWAY. ובאותו עניין, הרבנות הודיעה כי הדסי "אדרת" המשווקים בפיקוח 'הרב וייס'- זיוף.

תופעה חדשה מסתמנת לקראת חג הסוכות: מכירת סטים של ארבעת המינים בשיטת ה- TAKE AWAY. באמצעות חברות שמוכרות את ארבעת המינים עפ"י הזמנה טלפונית והספקתם באמצעות שירותי שליחים ישירות לבית הלקוח.

מבדיקת שוק נערכה ע"י המחלקה למגזר החרדי ב"מקאן אריקסון" קובעת, שבמגזר הדתי לאומי כ-25% מסה"כ המכירות של סטים ארבעת המינים יתבצע באמצעות הזמנה טלפונית והספקה לבית הלקוח, אם באמצעות חברות או באמצעות בודדים, לרוב תלמידי ישיבות המתמחים במכירת ארבעת המינים.

מחירם של סט ארבעת המינים נע בין כ-60  לסט כשר, כ-100  לסט כשר ומהודר ועד לכ-200  לסט כשר מהודר ומפואר.

איתן דובקין, מנהל המחלקה למגזר החרדי מציין כי הערכה שלקראת סוכות ימכרו בשוק כ   730 אלף סטים של ארבעת המינים כאשר כ   300 אלף במסגרת הציבור הדתי לאומי, כ   330 אלף לציבור החרדי וכ   100 אלף לציבור מסורתי.

עוד באותו עניין, הרב אליעזר שמחה וייס מעמק חפר הודיע ליחידה הארצית לאכיפת חוק איסור הונאה בכשרות כי ההדסים המשווקים בשוק תחת שם מותג אדרת כביכול בפיקוחו הם זיוף ואין להסתמך עליהם ככשרים.

"ברצוני להודיע שעל כל האריזות של ההדסים שמפוקחים על ידי מופיע שמי הרב אליעזר שמחה וייס ומופיע שם היישוב כפר הרא"ה או עמק חפר", הודיע הרב לרבנות, "ההדסים שנמצאים בשוק באריזות שעליהם נכתב הרב וייס או הרב ש. וייס בלבד או רק השם ללא הכתובת אינם הדסים שנארזו בפיקוחי". הרב ביקש לפרסם את הודעתו כדי למנוע זיופים וכשלים בנושא.
