

בהר הרצל נערך בשעה 11:00 טקס הזיכרון לחללי מלחמת יום הכיפורים ומלחמת ההתשה. בטקס השתתפו נשיא המדינה, משה קצב, שר הביטחון, שאול מופז, הרמטכ"ל, רב אלוף דן חלוץ והרב הראשי לישראל, הרב יונה מצגר.

בהר הרצל נערך בשעה 11:00 טקס הזיכרון לחללי מלחמת יום הכיפורים ומלחמת ההתשה, במלאת 32 שנים למלחמה. בטקס השתתפו נשיא המדינה, משה קצב, שר הביטחון, שאול מופז, הרמטכ"ל, רב אלוף דן חלוץ והרב הראשי לישראל, הרב יונה מצגר.

הרמטכ"ל, דן חלוץ שנאם ראשון הקריא בפני באי טקס האזכרה מיומנו שכתב תוך כדי ימי הלחימה במלחמת יום הכיפורים.

שר הבטחון, שאול מופז שנאם שני אמר כי " המפקדים והחיילים הפשוטים הצילו את מדינת ישראל, הם גיבורי המלחמה ההיא. על כן עם ישראל חב להם חוב תודה".

והוסיף כי "ניצחון צה"ל במלחמה הוא שסלל את הדרך להסכמי הביניים הצבאיים ולחוזה השלום עם מצרים". לדבריו, "עלינו לעשות כל מאמץ על מנת לשמור על היקר והחשוב לנו מדינה דמוקרטית עם רוב יהודי, וגבולות בני הגנה, המהווה בית לאומי לכל היהודים בעולם".

ראש הממשלה, אריאל שרון לא נכח בטקס בשל האבטחה הכבדה שאולי תפגע במשפחות השכולות.
במהלך הטקס הונחו זרים רבים בין המניחים היו יו"ר הכנסת, ראובן ריבלין הניח את זר הכנסת, שר הביטחון שאול מופז הניח את זר ממשלת ישראל.
