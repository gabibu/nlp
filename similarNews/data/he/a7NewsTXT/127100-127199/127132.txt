

"ההתרשמות האישית שלי היא, כי אין כיסוי להודעת משרד הבריאות לפיה המדינה מוכנה לכל תרחיש, אם חלילה תתפשט אצלנו מגפת שפעת העופות. אני מתפלל ומקווה שאני טועה", אומר ח"כ מאיר פרוש.

"ההתרשמות האישית שלי היא, כי אין כיסוי להודעת משרד הבריאות לפיה המדינה מוכנה לכל תרחיש, אם חלילה תתפשט אצלנו מגפת שפעת העופות. אני מתפלל ומקווה שאני טועה, אך ספק רב בלבי אם הממשלה אכן נערכת כיאות להתמודד עם הסכנה", כך אומר ח"כ מאיר פרוש.

ח"כ פרוש מוסיף, כי שוחח עם אנשי מפתח בעולם הרפואה בישראל, והמסקנה העגומה שהגיע אליה היא שאין שום היערכות רצינית בפועל. "אחד ממנהלי בתי החולים הגדולים אמר לי: 'מערכת שמתפקדת בקושי בשגרה לא יכולה לטפל כיאות במגפה כמו שפעת העופות. ואם חלילה תהיה מגפה, אנחנו בצרות'".

"אני מציע לראש הממשלה לקיים דיון מיוחד, בישיבה הקרובה של הממשלה", אומר ח"כ פרוש. "לדיון זה יש לזמן מנהלי בתי חולים ואנשי מפתח אחרים. יתכן גם שהחלטת הממשלה תהיה להקים מטה חירום, ולהקציב בין היתר תקציב גדול להצטיידות בחיסונים למעגלים נוספים באוכלוסיות המדינה, מעבר לאזרחים קשישים ונשים בהריון או לאחר לידה".

עוד אמר, כי לקראת גיבוש תקציב 2006 יהיה צורך בעריכת רוויזיה גם בתקציב הבריאות בכלל. "בעשר השנים האחרונות ננקטו לצערנו בישראל מספר צעדים, שמשמעותם פגיעה במערכת הבריאות הציבורית ובאוניוורסליות שלה: ביטול המס המקביל, קביעת דמי השתתפות לביקור אצל רופא מומחה ולבדיקות הדמייה, עלייה משמעותית בהשתתפות במחיר התרופות, הפרטת מערכת האישפוז הסיעודי ועוד" .
