

בערב יום כיפור השתחרר הרב עמיטל בראלי לאחר שישב 84 ימים בכלא. בראלי שירת כרב אזור צפוני בחבל עזה והיה הקצין היחידי בצבא שיצא בגלוי נגד פקודת הגירוש ואף שילם בישיבה בכלא ובהורדה לדרגת טוראי.


רעייתו איילת אומרת בראיון לאריאל כהנא בערוץ 7 כי מאסר בכלא אינו 'חוויה מרנינה' עבור אבא ל   4 ילדים קטנים, אבל "אנחנו שמחים שלא היה לו כל קשר לפשע שנעשה. שידינו לא היתה במעל למרות שהמחיר המשפחתי כבד". המחיר הלאומי שהיה משולם אם בעלה היה משתתף בגירוש היה גבוה לדבריה מהמחיר האישי הכרוך גם באובדן הפרנסה. בעלה, היא מוסיפה, ראה בעבודתו כרב צבאי בקבע ייעוד ותכנן להתקדם בתפקיד שהתאים "לכישוריו ולרצונו לתרום לעם ישראל", אבל "יש מקרים בהם אדם לא צריך לחשוב על המחיר האישי והמשפחתי אלא להסתכל על המחיר הלאומי. היום אחרי מעשה יותר קל לאנשים להבין כי מדובר במעשה שגרם לאנשים נזק".

בראלי מציינת את התמיכה שקיבלה משפחתה מגרעין בית מוריה בבאר שבע שחיבק אותה ואת משפחתה ועזר בכל התחומים בעיקר הרב שמעון כהן. "זו תקופה שראינו בה אור וחושך בערבוביא, כל אותם אנשים טובים שאיני מכירה שטרחו להתקשר ולחזק. זה מאד עזר וחימם את לבנו".

להאזנה לראיון
