

קנצלר גרמניה, גרהרד שרדר, ושר החוץ שלו, יושקה פישר, הזהירו בשבת מפני התקפה אמריקנית אפשרית נגד עיראק, והדגישו את הצורך שיש לפתור קודם לכן את הסכסוך במזה"ת.

"אני יכול רק להזהיר מפני מלחמה נגד עיראק, מבלי לחשוב על תוצאותיה, ומבלי לקבוע עקרון מדיני לפתרון כולל במזה"ת", אמר שרדר ברב שיח במפלגתו הסוציאל דמוקרטית (SPD), בהנובר.

פישר הביע עמדה דומה בראיון בטלוויזיה, שיפורסם ביום ראשון. "הדיבור ברגע זה על פעולה לשינוי המשטר בבגדד על ידי התערבות צבאית הוא בגדר הערכה מוטעית, וסדר עדיפות לא נכון", אמר.
