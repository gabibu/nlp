

הפרלמנט הטורקי אישר בשבת בבוקר, לאחר מושב שנמשך יותר מ-15 שעות, חבילת רפורמות בנושא זכויות האדם, במטרה לקבוע תאריך פתיחה לשיחות הקבלה של טורקיה לאיחוד האירופי.

הצירים הצביעו בעד ההחלטה לבטל את עונש המוות, ולאפשר לימודים ושידורי רדיו וטלוויזיה בשפה הכורדית. הרפורמות הועלו להצבעה במושב אחד, עקב ההחלטה שהתקבלה בתחילת השבוע לגבי קיום הבחירות הכלליות בטורקיה ב-3 בנובמבר.

המפלגה הגדולה בפרלמנט, "התנועה הלאומנית" (ימין קיצוני) התנגדה לכל אחת מהרפורמות, וטענה כי הן מהוות איום לשלמות הטריטוריאלית של טורקיה, ועידוד לבדלנים הכורדים.

