

בבתי החולים בירושלים עדיין נותרו 21 מפצועי הפיגוע בקפיטריה בקמפוס הר הצופים של האוניברסיטה העברית בירושלים.

בבית החולים הדסה עין-כרם מאושפזים 11 פצועים, שתי נשים במצב קשה מאוד, חמישה במצב קשה ו-4 במצב בינוני.

בהדסה הר הצופים מאושפזים שלושה פצועים, אחד במצב קשה ושניים במצב בינוני.

בבית החולים "שערי צדק" נותרו חמישה פצועים, שניים במצב קשה ושלושה במצב קל עד בינוני.

בבית החולים "ביקור חולים" נותרו שני פצועי קל.

במצב כל הפצועים חל שיפור, אולם הפצועים קשה יידרשו לתקופה ארוכה של החלמה מאחר והם סובלים לא רק מכוויות, אלא גם פגיעות הדף ופציעות חודרות כתוצאה מהרסיסים.
