

הלילה לאחר חצות פתחו כוחות צה"ל במתקפה נגד יעדי טרור בעיר שכם. כוחות חי"ר גדולים בסיוע טנקים ומסוקים נכנסו לעיר מכמה כיוונים וכיתרו את הקסבה בעיר. עם כניסתם נתקלו חיילינו בהתנגדות, אין נפגעים לכוחותינו. הפלשתינים מדווחים על ארבעה הרוגים. מאז שעות הבוקר השלימו למעשה כוחות צה"ל את ההשתלטות על הקסבה.

היועץ המשפטי לממשלה, אליקים רובינשטיין, אישר אמש לגרש לעזה את קיפאח עג'ורי ועבדל נאסר א-סידה, אחיהם של המחבלים, שביצעו את הפיגועים בנווה שאנן בתל אביב ובאוטובוס בעימנואל ,חוות הדעת של היועמ"ש נמסרה, לאחר שהיועץ הגיע למסקנה כי בני המשפחה הללו היו מעורבים במעשי הטרור בכך שידעו על הכוונה לבצע את הפיגועים, וסייעו במתן מחסה

כוחות לממשלה. צה"ל נכנסו לשכם גם כדי להרוס בתי מחבלים, על פי אישור שהתקבל מהיועץ המשפטי

בכפר פרעא, מצפון לשכם נעצר פלשתיני החשוד כי תכנן לבצע פיגוע התאבדות.

כוחות צה"ל פועלים מאז שעות הבוקר המוקדמות גם ברפיח. עם כניסת הכוחות פוצצו חבלנים של צה"ל מבנה נטוש ששימש מחסה לירי פצצות מרגמה ורקטות קסאם.

בצפון גוש קטיף התגלה אמש ופורק בשלום מטען חבלה במשקל של 132 ק"ג שכוון לעבר שריון של צה"ל.

הבוקר נורו מספר פצצות מרגמה לעבר ישובים בגוש קטיף. איש לא נפגע.
רקטת קאסם נורתה אמש לעבר יישוב ישראלי בצפון גוש קטיף. לא היו נפגעים.

בטול כרם הרסו הלילה כוחות צה"ל את ביתו של אחמד עליאן, מחבל חמאס שביצע עשה את
הפיגוע בטיילת בנתניה. בחברון נהרס ביתו של חאתם שוויקי, מחבל איש הג'האד האסלאמי שביצע את פיגוע הירי בצומת הגבעה הצרפתית, לפני יותר משנה.

