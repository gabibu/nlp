

בבית המשפט המחוזי בירושלים הוגש כתב-אישום נגד עודד מולאי בן 24 מאדורה, המואשם שמכר תחמושת לערבי מחברון. מכתב האישום עולה כי בעת שהיה מולאי בשירות סדיר, גנב ביחד עם חברו משה כהן, 2,000 כדורים בקוטר 9 מ"מ.

כתב עיתי"ם מוסר כי במהלך שנת 1999 הם מכרו את הכדורים לערבי מחברון, עדאל ברקאן. תמורת העיסקה הם קיבלו 2,000 ש"ח . במקרה אחר מואשם מולאי, כי גנב בשנת 1999 300 כדורים בקוטר 9 מ"מ ומכר אותם לעדאל ברקאן מחברון תמורת 300 ש"ח. מולאי מואשם בסחר בנשק, גניבה ואחזקת נשק בלא רשות. התובע, עורך-דין חיים הדיה, ביקש מבית המשפט המחוזי בירושלים להאריך את מעצרו של עודד מולאי עד תוך ההליכים.
