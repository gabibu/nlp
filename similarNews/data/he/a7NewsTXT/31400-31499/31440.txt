

זמן קצר לאחר הפיגוע בקמפוס בהר הצופים פרסמה התחנה הלוויינית אלג'זירה כי הזרוע הצבאית של החמאס עז אדין אל קאסם קיבלה עליה את אשמת הרצח בפיגוע, אך מיד לאחר מכן פרסמה הרש"פ הודעה, ובה היא גינתה את הפיגוע.

ראיון שנערך ב 28 ביולי עם אחמד ג'יבריל, מזכ"ל החזית העממית, שופך אור על "ההפרדה" בין ארגוני המחבלים ברש"פ. במהלך הראיון המובא באתר דובר צה"ל וששודר בטלויזית 'אלמנאר', אמר ג'יבריל: "אנו כעת חלק מברית של כוחות פלשתיניים. ברית זאת מבוססת על הבנה של תפקידים. עלינו ללמוד מלקחי העבר, כלומר אנו נעסוק בנושא מ א' ועד ת'.

אנו ואחינו הלוחמים, בחמאס ובג'יהאד האיסלאמי הפלשתיני, שאולי מקשיבים לי עכשיו, חילקנו בינינו את התפקידים. אנחנו עוסקים בפעילות של לוגיסטיקה והכשרה" "כדי שפעולות "האסתשהאד" (ההתאבדות) יצאו אל הפועל", הוא אמר. "על כל אחד למלא את התפקיד המוגדר שהוא מתמחה בו, ובכך אנו משלימים זה את זה. השבח לאל, אנו משלימים זה את זה בפעולות ה "אסתשהאד" הללו, שהתחלנו ב 1974, כמסר לעמנו שבשטחים".

גם מראיון שנערך עם אבו חסאם, בכיר בגדודי חללי אלאקצה, השייך לפתח', ארגונו של ערפאת, ושפורסם בעיתון אלביאן הכוויתי ב 29 ביולי אפשר ללמוד על שיתוף הפעולה בין הפאתח' לחמאס. אותו בכיר אמר כי יורשו של סלאח שחאדה הוא מוחמד דיף, וכי מעתה הוא שיפקד על גדודי עז אלדין אלקסאם, השייך לחמאס.

אבו חסאם אמר כי הפתח' מתכנן פיגועים באזורים חיוניים בתוך מדינת ישראל, ובשכונות מגורים. הוא אישר כי הפתח' והחמאס הקימו "חדר מבצעים" משותף, שנועד לתאם ביצוע פיגועים נגד צה"ל ונגד המתיישבים. אבו חסאם אף אמר כי הקשר בין הפתח' לבין החמאס מעולם לא פסק, ו"הביע תקווה" כי מוחמד דיף "יגלה אחריות" וימשיך את שיתוף הפעולה בינם לבין החמאס.
י
צוין כי בראיון לעיתון "אלקדס" הדגיש השר לתכנון ולשיתוף הפעולה הבינלאומי נביל שעת' את חשיבות היחסים בין הפתח' לחמאס ואת הצורך להדק אותם בתקופה הקרובה.


