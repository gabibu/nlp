

פסטיבל הכלייזמרים בצפת יתקיים השבוע תחת אבטחה כבדה של שוטרים. התעקשותו של ראש העיריה עודד המאירי והסכמת המשרד לבטחון פנים להקצות מאות שוטרים לאבטחת האירועים, איפשרה את קיומו של הפסטיבל השנה.

פסטיבל הכלייזמרים ה-15 ייפתח ביום שלישי הקרוב ויימשך שלושה ימים. בעקבות בעיות אבטחה ודרישות חמורות של המשטרה, צומצמה קרית השמחה, והבמות יתפרסו בין המעין הרדום שבקרית האמנים לבין כיכר המגינים שבעיר העתיקה.

מפיקי הפסטיבל מסרו, כי השנה יופיעו עשרות הרכבים שונים של כלייזמרים אשר חלקם יוצבו בסימטאות ועל גגות מיבנים.
