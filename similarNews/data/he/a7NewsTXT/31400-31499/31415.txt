

הותר לפירסום שמה של הנרצחת החמישית בפיגוע בקפטריה באוניברסיטה העברית בהר הצופים בירושלים: דינה קרטר בת 37 מירושלים. הלוויתה תערך מחר בשעה 10 בגבעת שאול.

דינה קרטר, ספרנית וארכיבאית במחלקה לכתבי יד וארכיונים בבית הספרים הלאומי והאוניברסיטאי, נולדה בצפון קרוליינה, ארה"ב. בוגרת אוניברסיטת דיוק באנתרופולוגיה ובעלת תואר מוסמך בעבודה סוציאלית מטעם אוניברסיטת צ'פל היל שבצפון קרוליינה.

חבריה לעבודה של דינה קרטר סיפרו, כי עלתה בגפה לישראל בשנת 1990 והיתה אהובה על ממוניה ועל הקוראים הרבים ששירתה, ידועה ביעילותה הרבה ובמאור פניה.
