

על ישראל לכבד את אמנת ז'נווה להגנה על אזרחים בעתות מלחמה ולא לגרש בני משפחות של מחבלי התופת הפלשתינים. כך אמר היום מזכ"ל האו"ם קופי אנאן.

אנאן הביע בהודעה "דאגה עמוקה" נוכח הדיווחים, לפיהם ממשלת ישראל מתכננת להעביר בני משפחות של מחבלי תופת מיו"ש לעזה.

יצויין כי היועץ המשפטי לממשלה אליקים רובינשטיין קבע כי גירוש בני משפחות המחבלים לחו"ל נוגד לכאורה את המשפט הבינלאומי ואת אמנת ז'נבה אך הוא לא שלל גירוש לרצועת עזה.
