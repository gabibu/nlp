

מתח שורר בממשל בוש על רקע מחלוקת קשה באשר לאופן שבו יש לסלק את נשיא עיראק סאדאם חוסיין מהשלטון, כך מדווח היום העיתון "וושינגטון פוסט". העתון מוסיף כי בכירי הממשל בבית הלבן ובפנטגון הביעו תסכול לנוכח ההתנגדות שמביעה חלק מהקצונה הבכירה לצאת למלחמה.

עוד מוסיף העתון כי "סגן הנשיא דיק צ'ייני ושר ההגנה דונלד ראמספלד תומכים בהתקפות צבאיות טקטיות מוגבלות, בטענה שסאדאם חוסיין מהווה איום גדול והזמן לא פועל לטובתה של ארה"ב", ציין העיתון.

לעומתם שר החוץ קולין פאוול ומנהל הסי.אי.איי. ג'ורג' טנט מתנגדים למהלך מתוך חשש למה שיתרחש באזור לאחר סילוקו.
