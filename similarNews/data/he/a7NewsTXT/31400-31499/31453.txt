

מסע הסברה "חבל קטיף בא אליך", שהחל ביום ראשון, נמצא בעיצומו וגורף גלי אהדה ותמיכה מצד אזרחי ישראל. דובר המועצה האזורית חבל עזה ערן שטרנברג מוסר כי בשבוע הקרוב יגיעו מתנדבי החבל לקריית מלאכי.

מסע ההסברה של תושבי חבל קטיף נפתח באירוע מיוחד ברחוב אבן גבירול ליד כיכר רבין בתל אביב. הוא המשיך במסעו בערים תל אביב, נתניה, פתח תקווה, קריית מלאכי, וירושלים. הוא נפרש בתוך אוהל גדול, מקושט בנופי החבל ובנושאי העשייה המגוונת שבו. באוהל נמכרה תוצרת גוש קטיף.
המבצע נמשך כבר שבוע וחצי וייחתם באירוע סיום בכיכר ספרא בירושלים.

