

השר לביטחון פנים ומפכ"ל המשטרה נפגשו אתמול וסיכמו על סבב מינויים בתפקידי הצמרת.
כתבת עתי"ם מוסרת, כי מפקד מחוז הדרום ניצב יצחק אהרונוביץ מונה לסגן המפכ"ל במקומו של ניצב דני ברינקר הפורש משורות המשטרה. ראש אגף משאבי אנוש ניצב משה קראדי מונה למפקד מחוז דרום, ובמקומו מונה תנ"צ אבי טילר שיועלה לדרגת ניצב.

ראש אגף המודיעין של המשטרה ניצב חיים קליין מונה לתפקיד מנכ"ל המשרד לביטחון פנים. במקומו ימונה תנ"צ אילן פרנקו המשמש סגן מפקד מחוז ירושלים שיועלה בעקבות הקידום לדרגת ניצב. ניצב קליין בן 43, נשוי ואב לשלושה, מתגורר בראשון לציון.

מפקד משמר הגבול ניצב יעקב גנות מונה לעמוד בראש מינהלת החזרת העובדים הזרים הבלתי חוקיים. ראש אגף מבצעים ניצב דני רונן ייצא ללימודים ויחליף אותו בתפקידו תנ"צ דודי כהן אשר יועלה לדרגת ניצב. סגן מפקד מחוז מרכז תנ"צ בני קניאק מונה לתפקיד ראש המטה המבצעי שבלשכת השר לביטחון פנים ויועלה לדרגת ניצב.

