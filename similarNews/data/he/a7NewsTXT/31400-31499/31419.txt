

שר החוץ שמעון פרס אמר לנשיא בוש במהלך פגישתו עימו בוושינגטון כי טרור המתאבדים יכול ליהפך לסכנה עולמית.

פרס הוסיף כי כדי להלחם בטרור המתאבדים "צריך שיתוף פעולה מצד הפלסטינים, ודרושה מוטיבציה -שתושג באמצעות שיפור המצב הכלכלי ויצירת תקווה מדינית".

פרס אמר כי ישראל תמשיך בהקלות לערביי הרש"פ, ותסיג את כוחותיה מהמקומות בהם יונהגו הסדרי ביטחון.

יצויין כי לפני יומיים פרסם היומון הבריטי "גרדיאן" תוצאותיו של מחקר שנערך במחלקה למחקר כלכלי בקיימברידג' ולפיו האלימות בקרב ערביי הרש"פ גוברת דווקא כאשר התנאים הכלכליים המקומיים משתפרים.

האינתיפאדה האחרונה פרצה בשעה שהאופטימיות הכלכלית בקרב ערביי הרש"פ גאתה, ולאחר תקופה שבמהלכה רמת הלימודים של הערבים עלתה גם היא עלייה ניכרת, קבעו החוקרים במחקר. משום כך גל האלימות האחרון אינו תלוי בהידרדרות התנאים הכלכליים.
