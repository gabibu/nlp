

ראש הזרוע הצבאית של החמאס בטול-כרם, עבאס אל סעיד תיכנן לבצע פיגוע המוני בישראל באמצעות רעל ציאניד. כך עולה מכתב האישום שהוגש היום נגד אל סעיד לבית המשפט המחוזי בתל-אביב.

עוד עולה מכתב האישום, כי בחודש פברואר 2002 הורה אל סעיד לאדם בשם טארק זיידן להעביר לידיו בקבוק ציאניד שהיה ברשותו. זאת, לצורך ביצוע פיגוע המוני בישראל.

על-פי הנטען, לאחר הפיגוע במלון "פארק" בנתניה בערב פסח, הודיע הנאשם לזיידן, כי יש בדעתו לבצע פיגוע הרעלה המוני בישראל באמצעות הציאניד והכין לשם כך שני מחבלים מתאבדים, חגורות נפץ ובקבוק ציאניד.

על פי כתב האישום, יזם הנאשם ואירגן את הפיגועים במלון "פארק" בנתניה, שבו נרצחו 29 בני-אדם ואת הפיגוע בקניון השרון בנתניה שבו נרצחו 5 אנשים. בשני הפיגועים נפצעו מאות אנשים.

על פי כתב האישום שהוגש נגד כרם עבס סעיד, המחבל עבדל אודא שביצע את הפיגוע הגיע אל המלון כאשר הוא מחופש לאשה, לבוש מעיל עור חום ונשא על גופו 10 ק"ג חומר נפץ וכן
כדוריות וקרעי מתכת.

עוד נטען כי את הפיגוע הזה אמור היה לבצע מחבל נוסף - נדאל
קלאק אך הוא היה חולה באותו יום ולכן את הפגוע ביצע אודא לבדו. עוד עולה מכתב האישום כי
המחבל ומי שהסיע אותו ,פתחי חטיב, נסעו מטול כרם לכיוון הרצליה ולאחר שלא מצאו שם
מצאה מטרה מתאימה המחבל נסעו לתל אביב, אך גם שם לא מצאו מטרה לפיגוע. המחבל סיפר למסיעו כי הוא מכיר את נתניה והם נסעו והגיעו למלון פארק.
