

"הפורום למען התחבורה הציבורית" עתר לבג"צ בדרישה להוציא צו המונע את הקטע הראשון של כביש חוצה ישראל, ביום ראשון הקרוב.

העותרים, ד"ר אורי שיינס ורחל הורם, מסרו כי קטע הכביש הקטן, ממחלף נחשונים למחלף אייל, מצפון לכפר סבא, עובר בלב איזור מקורות המים של גוש דן, ויש חשש לזיהום מי השתיה.

לדברי העותרים, יזמי כביש חוצה ישראל ממהרים לפתוח את קטע הכביש הראשון שסלילתו הסתיימה משיקולי תדמית ופירסום, ולא משיקולים תחבורתיים ממשיים.
