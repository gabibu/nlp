

לאחר התייעצות עם גורמי צה"ל, מערכת הבטחון והשב"כ מסר היועץ המשפטי לממשלה, אליקים רובינשטיין חוות דעת לפיה רשאית מערכת הבטחון לגרש כמה מבני משפחות מחבלי התופת לעזה.
מדובר בבני משפחותיהם של מחבלים שביצעו את הפיגועים באוטובוס בעמנואל וברחוב נוה שאנן בתל אביב.

היועץ בחן את המימצאים שנאספו על ידי השב"כ וקבע כי לגבי כמה מבני המשפחות יש די ראיות המעידות על כך שהיו מעורבים במעשי פיגועים.
עפ"י המידע אותם בני משפחות ידעו על הכוונה לבצע פיגוע, נתנו מחסה למבוקשים שתכננו לבצע את הפיגוע וסייעו בדרכים נוספות.

החלטתו של היועץ משיבה אל הבג"ץ גם את עתירתם של בני המשפחות שעתרו נגד הגירוש.
