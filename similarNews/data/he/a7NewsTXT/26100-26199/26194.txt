

במוצאי שבת הותר לפרסום כי עופר מקסימוב, אחיה של אתי אלון, עובדת בנק המסחר שעל פי החשד גנבה מהבנק רבע מליארד ש"ח, נלכד ברומניה ע"י המשטרה המקומית.

מקסימוב הוא החשוד העיקרי בפרשת המעילה בבנק. על פי החשד מעלה אלון בכספי לקוחות הבנק כדי לכסות על חובות ההימורים של אחיה. אלון סיפרה בחקירתה במשטרה כי אחיה, מהמר כבד, נהג להמר בבתי קאזינו בארץ ובעולם ונקלע לחובות כבדים בשוק האפור ובבתי ההימורים. לדבריה, התבקשה על ידו ועל ידי אנשים בשוק האפור להם היה חייב כספים לכסות את חובותיו, וכך עשתה.

בנוסף לאלון עצורים בפרשה גם כמה מראשי השוק האפור בישראל. עם לכידתו של מקסימוב ברומניה ביום רביעי הוציא בית משפט השלום בת"א צו איסור פרסום על המעצר, לבקשת המחלקה לחקירת פשעים בינלאומיים של המשטרה.
