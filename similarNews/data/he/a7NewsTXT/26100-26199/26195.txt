

עובדים תאילנדים המועסקים אצל חקלאים במטולה מנהלים בימים האחרונים קרבות רוגקטות עם מחבלי החיזבאללה משני צידי גבול הלבנון. כתב עתי"ם מוסר, כי עם התפוגגות המתח בגבול הצפון חזרו חקלאי מטולה לעבד את חלקותיהם הממוקמות סמוך לגדר הגבול עם לבנון.

חקלאים במטולה סיפרו כי העובדים התאילנדים שחזרו לעבוד במטעים מותקפים בימים האחרונים על ידי לבנונים באבנים הנורות ע"י רודטקות מעברו הלבנוני של הגבול. החקלאים במטולה הורו לעובדים להבליג, אך לאחר שמספר עובדים נפצעו באורח קל החליטו התאילנדים להשיב "מלחמה".

כתב עתי"ם מוסיף, כי העובדים התאילנדים ייצרו מענפי עצים רודטקות והחלו לירות חזרה לעבר הלבנונים. התאילנדים המיומנים בשימוש ברודטקות לצייד ציפורים ובעלי חיים הפגינו יכולת גבוהה ופגעו בתוקפיהם.
