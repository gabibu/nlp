

עמק החולה הוא אחד המקומות הסובלים ביותר מזיהום אוויר בארץ. כך נמסר אתמול בכנס מטעם המשרד לאיכות הסביבה בצפון. הסיבה לזיהום הקשה היא שריפת הגזם של חקלאי האזור, והמבנה של העמק, הכולא בתוכו את שכבות האוויר המזוהם.

כתב עתי"ם מוסיף, כי מדי שנה שורפים חקלאי עמק החולה עשרות טונות של גזם הבוערים שעות רבות ומזהמים את האוויר. כדי להילחם בתופעה זו החלה המועצה האזורית לעודד את ריסוק הגזם במקום הצתתו. כעת נשקלות גם פעולות חקיקה בעניין.
