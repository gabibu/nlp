

הרמטכ"ל הנכנס, האלוף משה יעלון, אומר כי פעולה של צה"ל בחבל עזה היא "רק עניין של זמן".
פעולת צה"ל בעזה נדחתה "מסיבות מדיניות", לדבריו, אך היא תבוצע בסופו של דבר. אתר האינטרנט של עיתון "הארץ" מדווח כי סגן הרמטכ"ל אמר את הדברים בזמן ביקורו בוושינגטון והם פורסמו הבוקר בעיתון "ניו-יורק טיימס" בכיסוי של קצין ישראלי בכיר.

על-פי הפירסום מותח הרמטכ"ל המיועד ביקורת על שר החוץ האמריקני, קולין פאוול, לאחר שזה הגדיר את ערפאת כ"שותף חסר-תחליף לשלום".
