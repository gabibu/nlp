

קדחת מסתורית פגעה בצוות הרפואי הבריטי, הפועל בבית החולים בנמל התעופה בגראם שבאפגניסטן. "18 מחברי הצוות הרפואי בבית החולים הצבאי בבגראם חלו. הם סובלים מקדחת לא-מזוהה. מצבם של שניים מהם קשה וכתוצאה מכך הוטס אחד בחזרה לבריטניה והשני הועבר לבית חולים אמריקני בגרמניה", אמר לעיתונאים גנרל רוג'ר ליין, מפקד הכוחות הבריטיים של הקואליציה באפגניסטן. "איננו יודעים מה טיבה של המחלה. זו כנראה קדחת מדבקת", הוסיף.

גנרל ליין ציין כי החיילים החולים סובלים בין השאר משלשולים, הקאות ואיבוד תיאבון מזה שלושה ימים.
דובר משרד ההגנה הבריטי אמר מצידו כי סיבות המחלה אינן ידועות.
