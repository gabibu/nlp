

מנשה לוינגר מהיישוב בת עין, בנו של הרב משה לוינגר, ישולח היום לחופשי. המשטרה הודיעה לפני שעה קלה כי לא תבקש להאריך היום את מעצרו, לאחר שלפני יומיים טענה כי הוא קשור להתארגנות המחתרתית בבת עין.

לעומת זאת הוארך היום פעם נוספת מעצרם של שני תושבי בת עין, שלמה דביר וירדן מורג. הם חשודים בהנחת מטען חבלה בא-טור. אמש שולחה לביתה אחותו של מנשה לוינגר, כינרת רוזנטל, אך יתכן שיוגש נגדה כתב אישום על נסיון לפגוע בשוטרים במהלך הפגנה נגד מעצרם של תושבי בת עין.
