

משרד התיירות, באמצעות החברה הממשלתית לתיירות ובשיתוף עם עיריית נתניה, השלימו את פיתוחה של טיילת חדשה ויפהפיה בנתניה, בהשקעה של כ-8 מיליון ש"ח.

ראש עיריית נתניה מרים פיירברג תחנוך היום, את טיילת הראשונים והנחת אבן הפינה למעלית לים בנתניה.

הפיתוח נעשה על פי סטנדרטים של שנות האלפיים, הכוללים פיתוח נופי, הצללה, שרותים ציבוריים, מזנון, פתיחת חזית לבתי המלון הצודים לטיילת לכיוון מערב, יצוב מצוק הכורכר, שיפורים בגישה למבני הספורט בתחתית המצוק וכדומה.

טיילת הראשונים הנה שלב נוסף בפיתוח טיילת בתי המלון שתשתרע ממלון "בלו ביי" ועד "עיר הימים" בדרום. הטיילת משתרעת במקביל לקו החוף, לאורך 500 מטר, מכיכר העצמאות ועד לסוף רחוב גד מכנס והנה השלב השלישי בפיתוח טיילת מצוקי החוף, המהווה את חוט השדרה התיירותי של העיר.

הטיילת שהושלמה, מעוצבת לאורך ציר המלווה את חזית הים, ציר המתרחב לכיכרות מקורות ומסוגננות באמצעות פרגולות עץ.


