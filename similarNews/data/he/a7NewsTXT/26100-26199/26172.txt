

משטרת מחוז ירושלים נערכת בכוחות גדולים לקראת חג השבועות. עיקר תיגבור הכוחות מתמקד באזור הכותל המערבי לשמירה על הסדר והבטחון. מאות שוטרים יאבטחו את הכותל, את צירי התנועה הראשיים אליו ואת סימטאות העיר העתיקה.

כתבת עתי"ם מוסרת, כי משטרת ירושלים בשיתוף עם משרד הדתות והמרכז הארצי לפיתוח המקומות הקדושים, מקיימים היערכות מיוחדת לקליטת המתפללים הרבים הצפויים להגיע לכותל במהלך החג.
