

מדינות האיחוד האירופי לא הצליחו, עד אתמול אחר הצהריים, למצוא פתרון משפטי שיאפשר את קליטתם של 13 הרוצחים שגורשו על פי דרישת ישראל. שגרירי 15 המדינות החברות באיחוד התכנסו בבריסל כדי לקבל החלטה סופית בנושא, אולם על פי דיווח מקורות אירופיים, השיחות יחודשו היום.

ראש ממשלת איטליה סיבליו ברלוסקוני אמר אתמול כי ל-13 הרוצחים, שגורשו על-ידי ישראל מכנסיית המולד בבית לחם "לא תהיה זכות לקבל מקלט במדינות אירופה שיקבלו אותן". "ממשלת איטליה מרוצה מהעובדה שלא תוענק להם זכות מקלט, אלא רק שהייה זמנית", אמר ברלוסקוני לעיתונאים איטלקים ברייקיאוויק, שם הוא משתתף בכנס שרי החוץ של נאט"ו.
