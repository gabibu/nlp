

בני נוער שניצלו מפיגועי טרור חילקו אתמול "סידורי פרחים" לאנשי כוחות הביטחון ולנפגעי טרור. הפרחים נרכשו בכספי תורמים מרחבי העולם.

כתב עתי"ם מוסר כי היוזמה למבצע היא של קרן "משפחה אחת", שהוקמה אשתקד בעקבות הפיגוע במסעדת סבארו במטרה לסייע לנפגעי הטרור ומשפחותיהם. הקרן הוקמה ביוזמת מיכל בלזברג בת ה-12, אשר בעקבות אותו פיגוע ביטלה את מסיבת הבת מצווה שלה ותרמה את המתנות שקיבלה לנפגעי הפיגוע.

הנהלת הקרן החליטה לרכוש את הפרחים מחנויות פרחים בירושלים ובמדרחוב בן יהודה כדי לסייע להם מבחינה כלכלית.
