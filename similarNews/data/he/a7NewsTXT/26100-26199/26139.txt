

"משימות כבדות עוד ניצבות לפנינו ואנו נדרשים לעמידה איתנה. קיווינו להגיע לשלום אך הוא מתמהמה. עד אז אנו צריכים אתכם", כך אמר הרמטכ"ל רב-אלוף שאול מופז בכנס הצדעה למערך הפיקודי הלוחם במילואים שנערך בלטרון.

עוד אמר מופז, כי חיילי המילואים תמיד היו חומת המגן של המדינה. חיילי המילואים התגייסו בעיתות משבר ומלחמה ותמיד שילמו מחיר כבד. "הם הראשונים להסתער והאחרונים לעזוב". "ראיתי אתכם בג'נין, שכם, רמאללה ובית לחם ואין טובים מכם", הוסיף הרמטכ"ל.
