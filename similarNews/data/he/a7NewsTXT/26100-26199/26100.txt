

תושבי הולנד יצאו ביום רביעי להצביע בבחירות הכלליות, כאשר מפלגת האופוזיציה הנוצרית-דמוקטרית ומפלגתו של פים פורטיין, שנרצח בשבוע שעבר, ומוכרת כמפלגת ימין המתנגדת להגירה, אמורות להביא להפלת הממשלה המרכז-שמאלנית.

שיעור ההצבעה ברחבי המדינה צפוי להיות גבוה, למרות הפסקת מערכת הבחירות לאחר הרצח, בשבוע שעבר, של פורטיין, הומוסקסואל ימני קיצוני שנוי במחלוקת, שככל הנראה במותו כבש את דמיונם של רבים מהמצביעים ההולנדים.

10,000 תחנות ההצבעה נפתחו ב-08:30 ויסגרו ב-22:00 (לפי שעון ישראל). כ-12.5 מיליון הולנדים הם בעלי זכות הצבעה, ואמורים לבחור ב-150 חברי הפרלמנט.

על פי הסקרים, המפלגה הנוצרית-דמוקרטית, תזכה ברוב הקולות, וככל הנראה תוכל להקים קואליציה חדשה.
