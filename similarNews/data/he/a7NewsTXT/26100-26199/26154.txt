

אתמול אישרה מליאת הכנסת את חוק ההסתה, ואת התיקונים לחוק יסוד הכנסת ולחוק המפלגות. התיקון לחוק יסוד הכנסת קובע כי מפלגה שנציגיה ישמיעו דברי תמיכה במאבק אלים נגד המדינה לא תוכל להשתתף בבחירות. 77 חברי כנסת תמכו בחוק, שיזם ישראל כץ מהליכוד, והוא נועד לבלום את תופעת ההסתה בקרב חברי הכנסת הערבים. לאחר אישור החוק לחצו רבים מחברי הבית, ובתוכם ראש הממשלה, את ידו של כץ.

כאמור, גם חוק ההסתה התקבל ברוב גדול: 55 מול 36. החוק הונח על שולחן הבית בידי משרד המשפטים. בחוק זה נאמר כי מי שיפרסם קריאה לעשיית מעשה אלימות או טרור, או דברי שבח למעשה אלימות צפוי לעונש מאסר של חמש שנים. כתבנו חגי סרי מציין כי סיעת ש"ס התנגדה גם הפעם לחוק.
