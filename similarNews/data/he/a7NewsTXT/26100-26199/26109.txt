

בני נוער ניצולי פיגועי טרור חילקו היום סידורי פרחים לאנשי כוחות הביטחון ולנפגעי טרור, שנרכשו בכספי תורמים מרחבי העולם.

כתב עתי"ם מוסר, כי היוזמה למבצע היא של קרן "משפחה אחת" שהוקמה אשתקד בעקבות הפיגוע במסעדת סבארו במטרה לסייע לנפגעי הטרור ומשפחותיהם. הקרן הוקמה ביוזמת מיכל בלזברג בת ה-12 אשר בעקבות אותו פיגוע ביטלה את מסיבת בת המצוה שלה ותרמה את המתנות שקיבלה לנפגעי הפיגוע.

הנהלת הקרן החליטה לרכוש את הפרחים מחנויות פרחים בירושלים ובמידרחוב בן יהודה כדי לסייע להם גם מבחינה כלכלית.
