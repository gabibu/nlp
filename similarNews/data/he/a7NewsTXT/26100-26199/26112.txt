

כל תלמיד ישיבה יחויב להצהיר בפני עורך דין על מקום לימודיו. כך הודיע היום שר הדתות אשר אוחנה בהתאם לסיכום בין משרדי האוצר והדתות. בוועדה לביקורת המדינה היה היום דיון בממצאי דו"ח מבקר המדינה על חריגות בהעברת התמיכות הכספיות ממשרד הדתות לישיבות.

המבקר גולדברג אמר כי באופן כללי ניכר שיפור, ואולם הוא החליט להגיש חלק מן הממצאים שגילה ליועץ המשפטי לממשלה. יושב ראש הוועדה, אמנון רובינשטיין, הודיע כי יפעל להקמת וועדת חקירה שתבדוק את כל סוגיית חלוקת התמיכות הכספיות לישיבות.
