

ראש ממשלת בריטניה טוני בלייר אומר כי הוא מצדד ברעיון להיפטר משליט עיראק סדאם חוסיין, אך הוסיף כי אם סדאם יאפשר לפקחי הנשק של האו"ם לשוב לארצו, ייתכן שישנה את גישתו.

"ברור שאני מצדד במדיניות הקוראת לעשות את כל מה שאפשר כדי להיפטר מסדאם חוסיין", אמר בלייר בראיון לרדיו הבי.בי.סי.

הוא סירב לפרט אם יתמוך במאמץ צבאי להדחת סדאם, ואמר כי אין כל פעולה צבאית מתוכננת.
"מובן שאם הוא יאפשר לפקחי הנשק לשוב לעיראק ללא תנאי ולבקר בכל מקום ובכל זמן, גישתי תשתנה, אולם עד כה, אין כל סימן לכך שהוא מוכן לדבר שכזה". סיכם בלייר.
