

החיזבאללה ירה אש נ"מ בשבת בצהריים לעבר שמי הגליל. כתב עתי"ם מוסר, כי לא היו נפגעים ולא נגרם נזק.

בשבת בצהריים נשמעו בגזרה המזרחית בגבול לבנון הדי התפוצצויות. בדיקה העלתה, כי מדובר באש נ"מ שירה ארגון החיזבאללה. רסיסים מהפגזים נפלו באיזור הגזרה המזרחית של גבול לבנון, לא היו נפגעים ולא נגרם נזק.

הדי ההתפוצצויות גרמו לבהלה בקרב אלפי המטיילים, הנופשים באיזור. תושבים מסרו לכתב עתי"ם, כי דקות ספורות לפני הירי חלף בשמי הגליל מסוק של צה"ל. המסוק לא נפגע מהירי.
