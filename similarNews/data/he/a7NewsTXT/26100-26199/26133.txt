

במאמר שפורסם בעתון "אל איאם" נכתב כי תופעת השחיתות והמירמה ברצועת עזה מתפשטת. "קורבנות מעשי המרמה הן הפעם נשים עניות ואלמנות שבעליהן נהרגו בתקופת האינתיפאדה- בעיקר בחודשים האחרונים. מעשי המרמה נעשים ע"י שידול של אלמנות לתת לעבריינים סכום סמלי, שישמש לפתיחת חשבונות בנק, דרכם יגיעו תרומות לנשים ולמשפחותיהן", נכתב בעיתון.

בתגובה מסרו מקורות ערביים ברצועת עזה כי מדובר בתופעה נפוצה, לה נפלו קורבן מאות משפחות. עבדל רחמן בראקת, קצין ברש"פ, אמר בתגובה לעתון כי הנושא בטיפול והחקירה נמשכת.
