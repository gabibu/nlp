

השר בלי תיק, דני נוה, הוא עתה מועמדו של ראש הממשלה אריאל שרון לכהונת שגריר ישראל בוושינגטון. כך כותב יואב יצחק באתרו NFC.

יואב יצחק כותב כי שרון, הרואה עדיין בנוה אחד מאנשיו של בנימין נתניהו, הציע רשמית לנוה לכהן בתפקיד זה. אם ייענה בחיוב, ישיג שרון שתי מטרות: גם מינוי דובר רהוט ומתאים לתפקיד וגם ירחיק את נוה מהזירה הפוליטית הפנימית.

מינוי שגריר חדש במקום דוד עברי שסיים את תפקידו, מתעכב מזה כמה שבועות בשל מחלוקת בין ראש הממשלה אריאל שרון, לבין שר החוץ שמעון פרס, המבקש למנות את אחד ממקורביו לתפקיד.
