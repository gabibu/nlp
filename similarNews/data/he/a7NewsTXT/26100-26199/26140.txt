

בכינוס חירום של ארגוני מורים, הורים וסטודנטים להוראה הוחלט לפתוח בשרשרת אירועי מחאה נגד קיצוצי משרד החינוך. במסגרת הקיצוצים צפוי המשרד לפטר 1,500 מורים ולהוריד עשרות אלפי שעות לימוד. ארגוני המורים ישקלו לקיים שביתת אזהרה ליום אחד במחאה על הפגיעה באיכות החינוך.

בין פעולות המחאה המתוכננות: אסיפות הסברה בחדרי המורים, הפגנות מחאה במכללות להוראה ובירושלים, ודיון מיוחד בוועדת החינוך של הכנסת.

