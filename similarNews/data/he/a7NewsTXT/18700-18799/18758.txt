

במסיבת עיתונאים בכוויית אמר היום שר התקשורת הפקיסטני ג'אבד אשראף כי ארצו לא תשלול שימוש בנשק גרעיני אם תותקף על ידי הודו, כך דיווחו היום עיתוני כוויית.

השר אמר כי ארצו אינה מעוניינת לעשות שימוש בנשק גרעיני, אולם אם תותקף על ידי הודו, "לא נוכל לערוב ל'אי-היותנו הראשונים'".

נציין כי שתי המעצמות הגרעיניות היריבות גייסו כמיליון חיילים לאורך הצבתם בגבולן המשותף. זאת לאחר שניו-דלהי האשימה פעילים מוסלמים מפקיסטן בפיגוע הקטלני שהיה בבניין הפרלמנט בניו-דלהי באמצע דצמבר.
