

יו"ר ועדת הכספים, ח"כ יעקב ליצמן, חזר בו הערב מאיומו להקפיא את דיוני הוועדה בחוק ההסדרים, בעקבות פשרה עם שר האוצר סילבן שלום. הדיונים הופסקו אחר הצהריים במפתיע לאחר שח"כ ליצמן דרש כי הקיצוץ בקיצבאות הילדים יהיה לשנה אחת בלבד.

אך כאמור, בפגישה בין ליצמן לשלום הערב הוסכם להגביל את הקיצוץ בקיצבאות הילדים, בשיעור של 12%, רק לשנה הקרובה. ועדת הכספים תחדש מחר בבוקר את הדיונים בחוק ההסדרים.
