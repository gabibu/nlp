

וועדת העלייה והקליטה דנה היום (02-01-30) בפעילותה של עמותת "תאנה" הפועלת במימון האיחוד האירופי (מיליון וחצי שקלים), במטרה לשנות את דפוסי ההצבעה של העולים החדשים הנוטים ימינה.

ח"כ צבי הנדל יו"ר וועדת העלייה והקליטה אומר כי "שטיפת המוח המבוצעת במימון האיחוד האירופי בקרב אזרחי המדינה במטרה מוצהרת לשינוי פוליטי בישראל, היא חוצפה החוצה כל גבול אדום ביחסים תקינים בין מדינות דמוקרטיות ונאורות."

ח"כ צבי הנדל מתכוון להגיש בימים הקרובים הצעת חוק אשר תקבע כי לעמותות רשומות יהיה אסור לקבל מימון כספי ממדינות זרות לצורך שינוי דעת הקהל בישראל.


