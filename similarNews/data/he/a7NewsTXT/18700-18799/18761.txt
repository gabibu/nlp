

סיעות הכנסת פנו היום לנכים בהצעת גישור כדי להביא לסיום שביתתם. על פי ההצעה, יחתם הסכם בין הממשלה למטה המאבק של הנכים למימוש זכויות הנכים בתחום הקצבאות.

ההסדר המוצע הוא הסדר מדורג שיושלם עד שנת 2005. על פי ההצעה, בתוך שלוש שנים תתוקן קצבת הנכים ותעמוד על שיעור של 80 אחוזים משכר המינימום.

נציגי הנכים אמרו כי "אם בכוונת האוצר להציע להם לתקן את קצבת נכותם ל-80 אחוזים משכר המינימום - הרי שהם מוכנים לקבל את ההצעה".

