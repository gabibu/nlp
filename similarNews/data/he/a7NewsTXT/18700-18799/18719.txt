

בפיגוע ההתאבדות שאירע סמוך לשעה 8:15 הבוקר במחסום צה"ל ליד טייבה נפצעו באורח קל עד בינוני שני אנשי כוחות הביטחון. הם סובלים מכוויות ומחדירת רסיסים ומטופלים בבית החולים מאיר בכפר סבא. השניים בהכרה ומשוחחים עם הסובבים אותם. כתבנו קובי פינקלר מוסר כי מחבל ועליו חגורת נפץ הגיע לגשר טייבה. הוא התקרב למקום שבו עמדו שני אנשי הביטחון, ואז הפעיל את המטען. על נסיבות הפיגוע יש איפול חלקי.

כוחות צה"ל ומשמר הגבול פשטו הלילה על כפרים אחדים באזור ירושלים וביש"ע. דובר צה"ל מוסר כי הכוחות עצרו שישה חשודים בפעילות חבלנית עוינת באבו דיס ממזרח לירושלים, בכפר זעתרה מזרחית לבית לחם ובכפר עווארתה ממערב לשכם. העצורים הועברו לחקירת כוחות הביטחון.

