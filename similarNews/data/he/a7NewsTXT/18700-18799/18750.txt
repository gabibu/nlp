

מפקד משטרת מרחב הגליל, תנ"צ יהודה סולומון, אמר, כי התשתית של הברחת סמים מלווה גם בהברחת אמצעי לחימה שונים. "גדולי סוחרי הסמים נמצאים בתחום מרחב הגליל ואנשים מסתכנים מאוד, עושים מאמצים להלחם בהם".

בתדרוך עתונאים מסר מפקד משטרת מרחב הגליל, כי באותה מידה בה ניתן להבריח שק של סמים, כך ניתן גם להבריח מטעני חבלה. לדבריו "הדבר הזה מדיר שינה מעינינו. לצערי אנו רואים כל מיני דברים חדשים שלא ראינו. החשיש מתחיל לחגוג ולפרוח. אנו רואים גם סמים קשים ולא ניתן לדעת איזו כמות סם מוברחת לתוך ישראל."

הוא ציין שלאחרונה נתפסו בצפון 50 ק"ג של חשיש וכי הכמויות הסמים העוברות בגליל הינן גדולות ביותר. "חייבים לשנס מתניים ולצאת מקיפאון, שמא נתעורר למצב לא סימפטי", הזהיר מפקד משטרת מרחב הגליל, תנ"צ יהודה סולומון.


