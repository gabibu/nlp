

הלילה, בנאומו לאומה, אמר הנשיא בוש כי למרות מצב המלחמה שבו שרויה ארצו, והמיתון שבו מצויה הכלכלה, מצב אחדות האומה מעולם לא היה טוב יותר.

נשיא ארה"ב אמר כי לחייליו יש מסר לטרוריסטים האומר, כי גם במערות הם לא יימלטו מן הצדק של האומה האמריקנית.

בקהל שבא לשמוע את נאומו של הנשיא בוש בלט בנוכחותו ראש ממשלת אפגניסטן. הוא זכה למחיאות כפיים רמות.

עקב נאומו זה של הנשיא תוגברה מאד האבטחה בגבעת הקפיטול. חיילי המשמר הלאומי מפטרלים באזור הקונגרס ונעזרים בכלבים המרחרחים את השטח ומוודאים שאין בו חומרי חבלה.

נמסר כי אמצעי הביטחון שננקטו הלילה זהים לאלו אשר ננקטו לאחר נאומו של בוש לקונגרס לאחר מתקפת הטרור בספטמבר.
