

שר החוץ האירני כמאל חרזי ביטל ביקור בארה"ב, כאות "מחאה על האשמותיו של הנשיא האמריקני ג'ורג' וו. בוש כלפי אירן", כך הודיע הערב הרדיו האירני.

מקורות ממשלתיים אירניים הודיעו לא מכבר ששר החוץ היה אמור לבוא בשבוע הבא לניו יורק כדי לפגוש אישי תרבות אמריקניים, ולפנות אל העיתונות.

אמש האשים הנשיא האמריקני בוש בנאומו על מצב האומה בפני הקונגרס את אירן, עיראק וצפון קוריאה בחתירה להשגת נשק להשמדה המונית, ובכך הם נהפכות ל"סכנה גוברת".
חרזי גינה דברים אלה, ותיאר אותם כ"התערבות" בענייניה הפנימיים של אירן.
