

חקירת אסון ורסאי: ראש עיריית ירושלים, אהוד אולמרט, מגיב על ממצאי חקירת המשטרה שפורסמו אתמול אומר כי הם מעידים באופן חד משמעי שלעיריית ירושלים לא היה שום קשר, ישיר או עקיף, לקריסת המבנה.

בכינוס עיתונאים בלשכתו אמר אולמרט כי גם אם היו כשלים בפיקוח על הבנייה, מדובר בתקופה בה עוד לא כיהן כראש עיר. הוא הגדיר "נבזות" את ההאשמות שפרסמה העיתונות כאילו הוא אחראי לאסון והודיע כי יגיש תביעה נגד אותם עיתונים.
