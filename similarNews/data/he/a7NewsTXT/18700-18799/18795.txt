

אלוף פיקוד הדרום דורון אלמוג אמר אתמול כי החיזבאללה נתפש אצל הפלשתינים כמודל, והטרור הוא הנשק של הפלשתינים להביא להתשת ישראל כדי להשפיע על ההחלטות המדיניות כפי שהיה ביציאה מלבנון.

אלמוג דיבר אתמול בפני המרכז הבינתחומי בהרצליה, ואמר כי "מטרת הטרור להתיש את החברה בישראל, לערער את בטחונה ולהביא למצב תודעתי קשה בו יתקבלו החלטות כדוגמת היציאה מלבנון.
ערפאת ממשיך באלימות וכוונתו להסלמה, וייתכן שבגלל מצבו יזום הסלמה חריפה יותר", דברי אלמוג.
