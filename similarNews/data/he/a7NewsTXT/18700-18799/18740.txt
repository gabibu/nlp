

ארגוני הטרור האיסלמיים והרפובליקה האיסלאמית של אירן מגיבים להצהרות נגד הטרור של הנשיא האמריקני בוש.

בנאומו על מצב האומה הכריז אמש בוש כי ארצו לא תהסס לפעול נגד העולם המחתרתי של הטרור הכולל את החמאס והג'יהאד האיסלמי.

איסמעיל חנייא, דובר של החמאס בעזה אומר כי, ארגונו דוחה את האיומים האמריקנים הלא צודקים ואת העוינות האמריקנית כלפי העם הפלשתיני.

שר החוץ האיראני, כמאל חראזי,האשים את ארה"ב ב"התערבות בענייניה הפנימיים של אירן" . "בדבריו המתנשאים, חשף בוש את פניה האמיתיים של ממשלתו והוכיח את רצונו להרחיב את ההגמוניה האמריקנית על העולם כולו", אמר השר האירני.
