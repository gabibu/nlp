

בית המשפט המחוזי בירושלים גזר 6 חודשי מאסר בפועל, 6 חודשי מאסר על תנאי ו-3,000 ש"ח קנס על יעקב רודיק, בן 20 מירושלים, שהורשע בחבלה במכוניות של ערבים.

יעקב רודיק חיבל ב-16 מכוניות של ערבים בירושלים במהלך שנת 2001. את חלקן הוא הצית והוא ניקב את צמיגיהן של כמה מכוניות.

השופטת מוסיה ארד כתבה בגזר הדין, כי מדובר במעשי חבלה חמורים, משום שזו היתה פגיעה במכוניות של ערבים, רק בשל היותם ערבים. "יש צורך להרתיע מפני לקיחת החוק לידיים ולא ניתן לפטור את הנאשם מעונש מאסר בפועל", כתבה השופטת וגזרה עליו חצי שנה מאסר בפועל, קנס וכן חובה לפצות את בעלי המכוניות.


