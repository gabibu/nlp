

11 פלשתינים נרצחו היום בצהריים בטול כרם בחשד לשיתוף פעולה עם ישראל.

פלשתינים בטול כרם מסרו, שרעולי פנים נכנסו ללא כל הפרעה לבית המעצר של המודיעין הצבאי הפלשתיני אחרי שהשומרים נטשו אותו, וירו מטווח קצר ב-8 החשודים שנעצרו לאחרונה ע"י הרשות הפלשתינית בחשד לסיוע לשב"כ.

רעולי הפנים גררו את הגופות לרחוב הסמוך, השליכו אותן ונמלטו מהמקום ללא כל התנגדות או התערבות של אנשי בטחון פלשתינים במקום.

בשעות הבוקר נרצחו 3 פלשתינים נוספים בחשד לשיתוף פעולה עם ישראל: שניים בקלקיליה ואחד בבית לחם.

ברחוב הפלשתיני הביעו חשש ודאגה מהתפשטות התופעה הזו, שעלולה להיות חיסול חשבונות על רקע אישי ולא דווקא בשל שיתוף פעולה עם ישראל, כפי שהיה בשנות ה-80. הדאגה העיקרית היא, שהרשות הפלשתינית אינה עושה דבר נגד המעשים הללו ואינה עוצרת את האנשים שנוטלים את החוק לידיים. החשש נובע גם מכך, שארגוני זכויות האדם, גם בכפרים הערביים ביש"ע וגם באזורים הבינלאומיים, לא הביעו עד כה שום דאגה בעניין.


