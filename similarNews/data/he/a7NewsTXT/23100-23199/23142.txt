

פקיד ירדני בכיר ברבת עמון אמר היום כי ירדן אינה שוקלת לגרש את שגריר ישראל משטחה, משום שהמשך הדו-שיח מיטיב עם ערביי יש"ע. "מה יועיל לגרש את שגריר ישראל או לנתק את הקשרים עם מדינה זו?", שאל הפקיד בפגישה עם עיתונאים.

"אנו סבורים כי הדו-שיח בין ירדן לישראל מיטיב עם הפלשתינים, והדיפלומטיה שלנו עומדת לרשותם", הוסיף הפקיד, שדיבר בעילום שם.

הפקיד ציין, כי הוא בקשר טלפוני מתמיד עם פקידים ישראלים כדי להבטיח את בטחונו של ערפאת ולמנוע הידרדרות נוספת במצב. הוא שב והדגיש, כי ירדן תומכת בשיגור מיידי של כוחות בינלאומיים.
