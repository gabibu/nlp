

גשמי הברכה האחרונים הוסיפו במהלך השבוע האחרון 12 ס"מ למפלס המים של הכנרת. ברחבי הגליל ניתן לצפות בימים אלה במראה מרהיב של נחלים הזורמים מהרי הגליל והגולן לעבר הכנרת.

כתב עתי"ם מוסר, כי במהלך השבוע האחרון נוספו לכנרת 20 מיליון קו"ב מים שירדו בגליל העליון, הגולן ואגם הכנרת. מפלס הכנרת ניצב על גובה של מינוס 213.63 מ'.

צדיק עמרן, מנהל אזור כנרת, מסר כי מדובר בתוספת משמעותית של מים, אך הכנרת סובלת עדיין מגרעון כבד. לדבריו, הנקודה ההתחלתית של מפלס המים בכנרת באביב הקרוב עשויה להגיע לכ-70 ס"מ פחות מבשנה שעברה, דבר שצריך להדליק נורה אדומה בקרב קברניטי המדינה.
