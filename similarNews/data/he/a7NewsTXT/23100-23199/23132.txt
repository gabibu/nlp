

מאות רבות ליוו היום בצהריים למנוחות את דניאל מנצ'ל (22) מחיפה שנרצחה אתמול בפיגוע התאבדות במסעדת מצה בחיפה. את הממשלה ייצגה בהלווייה השרה ציפי לבני.

ראש עירית חיפה, עמרם מצנע, אמר בדברי ההספד: "אנחנו מגדלים את הילדים ומצפים שלא יצטננו, שלא יהיה להם קר, שלא ילכו למקומות כאלה או אחרים וכך סתם כשכבר יוצאים, לחיים בלי שום סיבה. זה קשה. יש פה הרבה סימני שאלה ומעט סימני קריאה. ראש העיר חיפה ציין, כי "דניאל נלקחה כך סתם במין פשטות נלקחה דניאל".

השרה ציפי לבני אמרה בדברי ההספד , כי "יש מי שחפשים לשבור אותנו כעם ולפגוע בנקודות הרכות - או בבטן הרכה של כולם מתוך מחשבה שזה מה שיגרום לאיזה שהוא שבר שהוא הרבה מעבר לשבר הפרטי ולכולנו יחד "חשוב שנדע שיש מלחמה ושבמלחמה זו נערות, ילדות, נערים - משלמים את מחיר קיומנו כאן ושחובתנו לעשות וזה מה שאנו עושים עכשיו וזה מה שנעשה בעתיד ושלא נראה בעינינו מביאים למנוחה מישהי שכל החיים עוד היו לפניה".

דניאל מנצ'ל הניחה הורים, דורון ונורית, אחות, רוני, ושני אחים, אסף וניקו.


