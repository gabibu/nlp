

11 ערבים שנחשדו בשיתוף פעולה עם ישראל נרצחו אתמול בצהריים בטול כרם. ערבים בטול כרם מסרו, כי לאחר שהשומרים נטשו את בית המעצר של הרש"פ, נכנסו אליו רעולי פנים וירו מטווח קצר בשמונת החשודים שעצרו לאחרונה כוחות הביטחון של הרש"פ בחשד כי סייעו לשב"כ של ישראל.

רעולי הפנים גררו את הגופות לרחוב הסמוך, השליכו אותן בחוצות. בשעות הבוקר נרצחו 3 ערבים נוספים, בחשד כי שתפו פעולה עם ישראל: שניים בקלקיליה, ואחד בבית לחם.

ברחוב הערבי הביעו חשש ודאגה מהתפשטות התופעה הזו, העלולה להוות קרקע פורייה לחיסול חשבונות על רקע אישי במסווה של חשד לשיתוף פעולה עם ישראל, וזאת כפי שהיה בשנות ה 80.
הרש"פ אינה עושה דבר נגד רציחות אלו, ואינה מונעת פעולות של נטילת החוק לידיים. גם ארגוני זכויות האדם, אלו שברש"פ וגם הבינלאומיים, לא הביעו עד כה שום ביקורת על תופעה זו.

