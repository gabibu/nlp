

אל ערוץ 7 התקשרו מאזינים ששאלו האם מותר לטייל? מערכת יומן הצהרים של הערוץ ראיינה את הרב שלמה אבינר רבה של בית אל בנושא. לדבריו צריך לטייל בכל מקום ורק במקומות שצה"ל אוסר על כך, יש לציית לו.

איני מבטיח שמי שיסע לחברון או לירושלים או לתל אביב ולנתניה, לא יקרה לו דבר. "רוצחים יש בכל מקום", מציין הרב אבינר. לדבריו "מי שמלאך המות קיבל פקודה למצוא אותו הוא ימצא אותו בכל מקום. המטייל עושה מצווה והקב"ה ישמור עליו".

הרב אבינר הוסיף כי אין סכנה ביש"ע שהרי אם יש כזו צה"ל לא היה מאפשר תנועה חופשית. הראיה לכך אומר הרב אבינר היא בביטול המופעים בחברון על ידי צה"ל.

הרב אבינר מוסיף כי יש מצווה לכבוש את כל ארץ ישראל גם על ידי לחימה עם נשק, גם על ידי התיישבות וגם על ידי ש"מתהלכים בה" כמו אברהם אבינו שבכך הכין את הכיבוש של בניו.

"טיולים הם חלק ממצות כיבוש הארץ", סיכם הרב אבינר.
