

בערב חג הפסח התקיימה בביתו של רבה הראשי של צפת, הרב שמואל אליהו (בנו של הראשון לציון הרב מרדכי אליהו), ישיבת חרום של כל רבני הקהילות בעיר. רבני הקהילות החליטו בישיבה לקיים עצרת תפילה ותענית בעקבות המצב הבטחוני הקשה.

בכנס נטלו חלק הרבנים הראשים מקהילות צאנז, ברסלב, חב"ד, ש"ס והמפד"ל - שהחליטו לקיים עצרת גדולה של תפילה ותענית בעקבות המצב הבטחוני הקשה. בעצרת, שתתקיים בתחילת השבוע הבא, ברחבת בית הכנסת "חומאני עלוש" ישאו תפילות לשלום חיילי צה"ל וקריאת פרקי תהילים. כמו כן, יוכרז על יום תענית ותפילה למען ישועת עם ישראל.
