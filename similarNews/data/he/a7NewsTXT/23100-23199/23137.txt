

הר חומה:
הישראלי שנפצע באורח אנוש מירי צלף פלשתיני באזור בהר חומה נפטר מפצעיו בבית החולים הדסה עין כרם. צוות רפואי ביצע פעולות החייאה, אך זמן קצר לאחר הגעתו לביה"ח הוא מת מפצעיו. ירי
המחבל בוצע מתוך בית לחם.

רמאללה:
סמוך לשעה שלוש בצהריים נפצעו באזור רמאללה שמונה ישראלים. כתבנו קובי פינקלר מדווח כי מצבו של אחד מהם קשה, אחד בינוני והיתר קל. צוותי מד"א של היישובים בית אל ועפרה פינו את הפצועים לבתי החולים הדסה עין כרם והר הצופים בירושלים.

קלקיליה:
פעולת צה"ל בערי יש"ע מתרחבת. כוחותינו תפסו עמדות שולטות בקלקלילה ולמעשה כבשו את העיר. שמונה חיילי צה"ל נפצעו, אחד מהם באורח קשה ושבעה באורח קל, מהתפוצצות מטען בתוך בית בקלקיליה, במהלך הסריקות באחד הבתים התפוצץ המטען. החיילים הפצועים פונו לקבלת טיפול רפואי בבית חולים והודעה נמסרה למשפחת הפצוע הקשה.

מקורות פלשתינים מדווחים כי שני ערבים שנחשדו בשיתוף פעולה עם ישראל, נורו ונהרגו בקלקיליה, בעת שכוחות צה"ל פועלים בעיר. גופותיהם, שנוקבו בכדורים, נמצאו מוטלות באחד מרחובות העיר.
