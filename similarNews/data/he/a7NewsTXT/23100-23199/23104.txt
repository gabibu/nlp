

בבתי החולים בחיפה נותרו 13 פצועים מפיגוע ההתאבדות שאירע אתמול אחר הצהרים במסעדת מצה בחיפה.

בבית החולים רמב"ם מאושפזים 5 פצועים. מצבו של אחד מוגדר אנוש, שנים במצב קשה מאד, פצוע נוסף במצב קשה, פצוע נוסף במצב קל.

בבית החולים כרמל נותרו 5 פצועים. מצבם של 4 קל ומצבו של פצוע נוסף מוגדר בינוני עד קשה והוא מאושפז ביחידה לטיפול נמרץ.

בבית החולים בני-ציון נותרו 3 פצועים ומצבם קל.

גורמי הבטחון ממשיכים בחקירת הפיגוע ומנסים להתחקות אחר עקבות הסייענים, שהסיעו את המחבל למסעדה בה אירע הפיגוע.

אנשי מס רכוש השלימו את הערכת הנזקים שנגרמו למסעדה ופינוי ההריסות מן המקום נמשך.

