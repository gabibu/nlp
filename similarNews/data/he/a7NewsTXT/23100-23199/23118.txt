

בית הכנסת בישוב קוסטרומה, 400 קילומטרים צפונית למוסקווה, חולל על ידי פעילים צעירים של תנועה ימנית קיצונית, אמר היום מקור בקהילה היהודית, אנדרי אושרוב, לכתב סוכנות אינטרפקס.

צלבי קרס, סיסמאות אנטישמיות וסמלים אחרים בחתימת "גלוחי ראש", צויירו על חזית הבניין, ביום בו חגגה הקהילה היהודית במקום את חג הפסח.

פעולות אנטישמיות בעיקר פגיעה בבתי כנסת או בתי קברות יהודיים מתרחשות לעיתים תכופות למדי ברוסיה.

נשיא רוסיה ולדימיר פוטין הביע באחרונה את התנגדותו "ללאומנות ולשנאת הזרים ברוסיה מרובת הדתות".
