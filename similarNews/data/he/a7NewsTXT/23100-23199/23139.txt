

בחודש מרס עלה מספר הפונים לקבלת עזרה נפשית מן הארגונים השונים בשיעור ניכר.

יהודית רקנטי, יו"ר נט"ל, מרכז סיוע לנפגעי טראומה: "מספר הפניות בחודש מרס היה 520 לעומת 305 פניות בפברואר ו-138 פניות בינואר".

"אנו מציעים סיוע טלפוני שמרגיע את הפונים, תחילה בשיחה הראשונה ואחר כך יש שיחות המשך בהן אנו שומרים על קשר", אמרה רקנטי והוסיפה: "רוב הפונים מתלוננים על חרדות בעקבות הפיגועים, על פחד, על שינוי בהרגלי החיים, על מתח, אי ודאות. התחושה היא קשה. יש אפילו אנשים שסובלים ממש מדיכאון".

עוד הוסיפה יו"ר נט"ל, כי הפונים למרכז נט"ל מוזמנים לקבל גם סיוע מאנשי מקצוע מומחים בתחום, הנמצאים במרכז באופן קבוע. המרכז ממומן כמעט כולו מתרומות מהארץ ומארה"ב, כאשר שני אחוז מתקציבו בלבד ממומן ע"י משרד הבריאות ומשרד הרווחה.
