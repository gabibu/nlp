

סמוך לשעה תשע הערב התפוצצה מכונית בפינת הרחובות הנביאים-שבטי ישראל בירושלים. כתבנו קובי פינקלר מדווח כי בפיצוץ נרצח השוטר שבדק את הרכב ושניים נוספים נפצעו. צוותי מד"א פינו את הפצועים לבתי החולים בבירה.

מפקד מחוז ירושלים ניצב מיקי לוי מסר כי שוטרים במחסום משטרתי עצרו את המכונית וביקשו מהנהג להציג תעודת זהות, ואז המכונית התפוצצה. המשטרה בודקת כעת אם המחבל חגר חגורת נפץ או שהמכונית הייתה ממולכדת.

המשטרה מעריכה כי המכונית הממולכדת היתה אמורה להתפוצץ מחר בערב חג במקום הומה אדם בירושלים. חבלני המשטרה פתחו בסריקות באזור כדי לוודא שאין מטענים נוספים.
