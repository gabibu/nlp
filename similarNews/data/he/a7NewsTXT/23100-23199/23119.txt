

"פסיפס העתי"ם" - רצפת פסיפס ייחודית, המראה את חודשי השנה בלוח העיברי, נחנכה בשמורת הטבע נאות קדומים, שליד יער בן שמן.

בניית הפסיפס החלה לפני שנתיים על ידי מטיילים, והמשך בנייתה היה בידי צוות העובדים בנאות קדומים. בבניית הפסיפס השתמשו ב-500 ק"ג אבני פסיפס צבעוניות.

הפסיפס נחנך במסגרת אירועי "עת הזמיר", שנפתחו בשמורה. ביום הראשון לפעילות ביקרו במקום 700 איש, שטיילו בין נופי המקרא ומתקני החקלאות הקדומים, השתתפו בפעילויות בתחנות יצירה ובמופעי מוסיקה בטבע.

בנאות קדומים מגדלים את צמחי התנ"ך ומשחזרים נופים ומתקני מים וחקלאות מן המקורות.

