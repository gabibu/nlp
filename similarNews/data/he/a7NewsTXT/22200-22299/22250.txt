

התחממות כדור הארץ גרמה לקריסה של משטח קרחונים ענק באנטארקטיקה, נמסר היום מהמרכז האמריקני לנתונים על שלגים וקרחונים.

באתר האינטרנט של המרכז, המקושר לאוניברסיטת קולורדו דווח כי חלק גדול של פלטפורמת לארסן B, התמוסס או קרס בשבועות האחרונים.

הקרחון נמצא בחלקו המזרחי של חצי האי האנטארקטי, ומהווה, מזה שנים אחדות גורם דאגה למדענים. לדעתם משטח לארסן הופך קרבן להשפעות התחממות האקלים.

השטח שקרס משתרע על כ-3,250 קמ"ר ומשקל הקרח נאמד בכ-720 מיליארד טונות. בחמש השנים האחרונות איבד הקרחון כולו כ-5,700 קמ"ר משטחו, וכיום מכסה הקרח רק כ-40 אחוז מפני השטח המקוריים.


