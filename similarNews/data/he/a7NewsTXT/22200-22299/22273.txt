

הישראלים יצרכו 25 אלף טון ירקות בחג הפסח. הירקות הבולטים בחג הפסח ייצרכו בכמויות הבאות: 6500 טון תפוחי-אדמה, 2500 טון בצל ו-1500 טון גזר. כך עולה מנתוני מועצת הירקות. ממועצת הירקות נמסר כי ייתכן מחסור השנה בדלעת בתקופת החג.

מנכ"ל מועצת הירקות, איתן בן-דוד, מסר כי "מועצת הירקות ערוכה לספק את צריכת הירקות לחג, הצפוייה לעלות ב-50 אחוזים במהלך שבוע פסח, לכל נקודות המכירה ברחבי הארץ ובמחירים נוחים".

עוד נמסר כי 1.2 מיליון ק"ג ירקות ייתרמו לנצרכים על ידי מועצת הירקות במיסגרת המסורת היהודית של "קמחא דפסחא". מועצת הירקות, המשווקים והמגדלים חוברים השנה, כבשנים עברו, ל-50 עמותות. זאת, במטרה לסייע באספקת ירקות לחג במחיר סמלי ל-50 אלף בתי אב ברחבי הארץ.
התרומה הכוללת היא של יותר מ -1.5 מיליון ש"ח במונחי מחיר לצרכן.
