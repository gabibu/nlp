

שוטרי משטרת העמקים עצרו שני מחבלים שחצו את קו התפר בטרקטורון. השניים נמצאו בשדות חבל התענכים, מספר ק"מ ממרכז עפולה.

בתחילה הבחינו שוטרי יס"מ עמקים ברכב טרקטורון ליד תחנת הדלק ביציאה מכביש הסרגל.

כתב עתי"ם מציין כי מאוחר יותר התברר שהערבי השני ירד מהטרקטורון והסתתר בשדה חיטה. העצורים הובילו את השוטרים אל נשק שהיה ברשותם ואשר הושלך על ידיהם קודם לכן: רובה אמ-16, מספר מחסניות ,רימוני יד וחגורת נפץ. בית משפט הוציא צו איסור פרסום על כל פרטי חקירת הפיגוע.
