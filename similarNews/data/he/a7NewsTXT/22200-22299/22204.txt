

בריטניה עומדת לשלוח כ-1,700 חיילים קרבים לאפגניסטן, כדי לסייע לחיילים האמריקנים להמשיך במלחמה בלוחמי הטליבאן ואל-קאעידה, הודיע היום שר ההגנה הבריטי ג'ף הון בפרלמנט בלונדון.

"הפריסה הצבאית הגדולה ביותר למבצעים צבאיים מאז מלחמת המפרץ תיעשה לבקשת ארה"ב", הוסיף הון בהודעתו שהפתיעה את בית הנבחרים הבריטי. "ארה"ב ביקשה רשמית כי בריטניה תספק חיילים שיצטרפו למבצעים צבאיים עתידיים, אי-לכך הוריתי על פריסתם של יחידת חיל רגלים וכ-45 חיילי קומנדו מהצי", ציין הון.
