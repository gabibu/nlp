

סגן נשיא ארה"ב צ'ייני אמר היום במטבחון המורחב כי התנאי לפגישה עם ערפאת הוא יישום מסמך טנט.

שר החוץ שמעון פרס חלק על צ'ייני ואמר כי לדעתו לא צריך להציג את העמידה בתנאי מסמך טנט, כתנאי פומבי לפגישתו של סגן הנשיא עם ערפאת. לדבריו, הצבת תנאי כזה תגרום לכך שכל פיגוע וכל מחבל יוכלו לפגוע בהתקדמות תהליך יישום המסמך.

בנאום שנשא מאוחר יותר בכנס של מרכז יפה באוניברסיטת תל אביב, אמר שר החוץ כי יש לתת לפלשתינים מדינה ולקבוע קו גבול כבר עכשיו "בלי שום קונצים וסיפורים   חד צדדי או לא חד צדדי". פרס אמר כי יש לחלק את הארץ אחרת ישראל תהפוך למדינה דו לאומית עם רוב ערבי.

מקורות פלשתיניים העריכו כי בימים הקרובים לא צפויה רגיעה ועד להכרזת הפסקת אש ימשיכו המחבלים בפיגועיהם, כך מפרסם אתר ynet.

