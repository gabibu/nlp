

ברוסיה נמנו יותר מ-1.5 מיליון אנשים המכורים לסמים, אמרה ביום שלישי סגן ראש הממשלה והממונה על התיק החברתי, ולנטינה מטביאנקו.

לדבריה, המספר מבוסס על הערכת מומחים לפיה יש ברוסיה, על פי דיווח רישמי של משרד הפנים, 270 אלף מכורים, אולם בדוח שנערך עבור האו"ם בחודש פברואר, על ידי מכון "מקס פלאנק לחוק הפלילי הבינלאומי", נטען כי המספר גבוה יותר, ועומד על כ-3.5 מיליון מכורים.

אוכלוסיית רוסיה מונה כיום 144 מליון נפש.

השרה הביעה דאגה גם מהתפשטות מגיפת האיידס, וציינה כי מספר החולים והנשאים עלה מ-18 אלף ב-1999 ל-85 אלף ב-2001.

80 אחוזים ממקרי ההידבקות בנגיף האיידס נגרמים בשל שימוש במזרקים מזוהמים על ידי מכורים לסמים, ציינה השרה.


