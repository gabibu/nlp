

התקשורת האמריקנית דווחה היום כי מטוסי חיל האוויר של צבא ארה"ב יפסיקו השבוע את הסיורים בשמי ניו-יורק בשל השיפור שחל באבטחת נמלי התעופה. נציין כי בעקבות ה-11 בספטמבר הותקנו אמצעי אבטחה קפדניים ביותר במטוסים ובנמלי התעופה.

מטוסי קרב יישארו בכוננות ב-30 בסיסים צבאיים בכל רחבי ארה"ב, כדי להמריא במקרה של אזעקה.
בדיווחי התקשורת נמסר כי 250 מטוסי קרב, המסתייעים בכ-11,000 אנשי צוות, היו מעורבים מאז ה-11 בספטמבר בסיורים האוויריים מעל ניו-יורק, וושינגטון וערים נוספות בארה"ב. סיורים אלה עולים כ-50 מיליון דולר בשבוע.
