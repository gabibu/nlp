

ראש עיריית קרית שמונה, חיים ברביבאי, מוחה על העדר תגובה של מדינת ישראל על הפיגוע שאירע בגליל המערבי. ברביבאי פנה לגורמים בממשלה ומחה בפניהם על כך שמדינת ישראל לא הגיבה מייד על הפיגוע שאירע בגליל המערבי, במהלכו נהרגו ששה תושבים וקצין צה"ל.

"זה חמור מאוד שהיתה חדירה. חמור עוד יותר שלא הגבנו. אני אינני מתכוון דווקא לתגובה צבאית העשויה להביא להסלמה, אך ראש הממשלה היה חייב לפנות למזכ"ל האו"ם ולהעמיד אותו בפני חומרת המצב ולדרוש פניה חד משמעית לממשלות לבנון וסוריה לטפל בנושא. העדר תגובה מצידנו, יעודד את החיזבאללה לפיגועים נוספים", אמר ברביבאי.
