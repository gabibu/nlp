

סגן הנשיא האמריקני דיק צ'ייני הגיע היום לאנקרה, תחנתו האחרונה בסיור במזרח התיכון. שם ידון עם המנהיגים הטורקים על האפשרות להרחבת המערכה בטרור.

נציין כי מנהיגי טורקיה חזרו והדגישו מספר פעמים את התנגדותם להתקפה נגד עיראק.

אמצעי בטחון חמורים ננקטו באנקרה ימים רבים לפני הגעתו של צ'ייני. השלטונות הטורקים פרשו ביום ג' בבוקר כ-1,000 שוטרים מהיחידה נגד ההפגנות בכיכר המרכזית קיזיליי, כדי למנוע הפגנות אנטי-אמריקניות אפשריות.
