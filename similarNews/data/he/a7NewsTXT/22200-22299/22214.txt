

הבית הלבן הודיע כי נשיא ארה"ב ג'ורג' וו. בוש יציע הקלות במיסים כדי לסייע לעסקים הקטנים בארה"ב, בשל דאגתו מהמיתון בכלכלה האמריקנית.

"הנשיא חש עידוד מהדיווחים הכלכליים האחרונים, אך הוא עדיין מודאג מאוד מקצב הבראת הכלכלה וממה שזה עלול לעשות לתעסוקה באמריקה", אמר דובר הבית הלבן ארי פליישר לעיתונאים, שנסעו יחד עם בוש לעיר או'פאלון שבמדינת מיזורי, בה הוא אמור לפגוש בעלי עסקים קטנים.

פליישר ציין כי חבילת ההקלות במיסים תכלול "הפשטת המיסים, הקלות במיסים, סיוע להענקת ביטוח בריאות לעובדים והקטנת מספר התקנות והמחסומים לצמיחה".
