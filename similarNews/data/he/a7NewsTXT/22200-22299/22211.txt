

מזכ"ל החיזבאללה שייח' חסן נסראללה קרא למדינות ערב לספק נשק לערביי יש"ע, כדי שיוכלו להתנגד לחיילי צה"ל.

"הפסגה הערבית נקראת לספק נשק לפלשתינים, כי הם זקוקים לנשק כדי שכוחות הכיבוש לא יוכלו לחדור לערים הפלשתיניות", אמר נסראללה בראיון המופיע ביום שלישי ביומון הקאטרי "אל וואתן".

נסראללה ציין כי "העברת נשק לפלשתינים היא פעולה חוקית, והטרוריסט אינו זה המעביר נשק לפלשתינים, אלא זה שמעניק נשק זה לשרון, כלומר המימשל האמריקני".
