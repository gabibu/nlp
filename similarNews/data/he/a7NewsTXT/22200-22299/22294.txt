

התביעה הפדרלית תדרוש עונש מוות לזאכריה מוסאווי, הנחשד על ידי השלטונות האמריקנים כי הוא החוטף מס' 20 בפיגועי ה - 11 בספטמבר, כך נמסר במהדורת יום שלישי של העיתון ניו-יורק טיימס.

מוסאווי הוא ממוצא מרוקני ומחזיק באזרחות צרפתית, והשלטונות משוכנעים שהשתתף בתכנון ההתקפות על מרכז הסחר העולמי והפנטגון.

ההחלטה לדרוש עונש מוות צריכה להיות מאושרת על-ידי משרד המשפטים בוושינגטון, אבל נראה שהתובע הכללי (שר המשפטים) ג'ון אשקרופט תומך בה.

מוסאווי נעצר באוגוסט במניסוטה בגין עבירות על חוקי ההגירה, כאשר הוא ניסה להירשם לשיעורי טיסה. משפטו אמור להתחיל בזמן הקרוב בבית משפט פדרלי בארלינגטון שבווירג'יניה.
