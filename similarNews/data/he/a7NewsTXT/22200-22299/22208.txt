

מפקד חטיבת הבקעה, אלוף-משנה יחיאל סופר, הגיש לרמטכ"ל את התפטרותו. אל"מ סופר החליט להתפטר בעקבות ממצאי התחקיר הפנימי של צה"ל על נסיבות התקרית, שבה חדר מחבל למושב חמרה בבקעת הירדן לפני כחודש וחצי, רצח אם ובתה וחייל צה"ל.

נזכיר כי בעקבות התחקיר של צה"ל החליט הרמטכ"ל להדיח את מפקד גדוד הנח"ל החרדי, רב-סרן אדי דגן, שחייליו נמנעו מלהסתער על המחבל. יחד איתו הודח גם מפקד פלוגה בגדוד.

אתר "הארץ" מדווח כי אל"מ סופר מחה על הדחתו של המג"ד, וזה היה הרקע להחלטתו להתפטר.
