

נוער גוש קטיף ו"לב לנוער" יצאו למסע רגלי לירושלים לזכרה של אהובה אמרגי הי"ד בקריאה "זעקי ארץ אהובה". זאת, במלאת 30 יום להירצחה של אמרגי מגני טל.

כ-50 בני נוער מגוש קטיף יחד עם עמותת "לב לנוער" עושים את דרכם זה יומיים מגוש קטיף לירושלים, ומחר הם יסיימו את הצעדה בעצרת שתתקיים ברחבת הכותל המערבי. בעצרת ישתתפו רבנים, שרים, אישי ציבור ובני משפחתה של אהובה.

אהובה אמרגי הי"ד נרצחה בפיגוע ירי בסמוך לצומת כיסופים בז' באדר תשס"ב בדרכה לביתה בגוש קטיף. אהובה הותירה אחריה בעל, ושני תינוקות יתומים: האחד בן 4 והשני כבן שנה.
מטרת הצעידה, לדבריהם של המארגנים, לבטא את רצונם של המתיישבים להמשיך לחיות ולשגשג ביישובים, ולא להישבר".
