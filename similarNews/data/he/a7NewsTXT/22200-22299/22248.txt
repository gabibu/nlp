

הקבינט המדיני החליט הבוקר לאפשר לערפאת לצאת לפסגה הערבית בביירות אם יישם את מסמך טנט.

ראש הממשלה, שרון, אמר בצהרים בירושלים כי ישראל מקווה שערפאת יישא בביירות נאום בעד השלום ונגד האלימות. עוד אמר שרון שישראל שואפת להיכנס מיידית למצב של הפסקת אש ולמשא ומתן מיידי על תוכניות טנט ומיטשל בדרך למשא-ומתן על הסדר קבע.

במסיבת עיתונאים בירושלים עם סגן נשיא ארצות הברית, דיק צ'ייני, שב ראש הממשלה והכריז שלמען שלום אמת תהיה ממשלתו מוכנה לפשרות כואבות.

בתשובה לשאלת כתב זר האם עדיין תקפה החלטת ממשלת ישראל לפיה ערפאת אינו רלוונטי, השיב שרון שאם ערפאת ייאבק בטירור על פי מסמך טנט, יגרום הדבר אושר לממשלת ישראל.

