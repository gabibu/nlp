

הוועדה הבטחונית המשותפת העליונה תשוב ותתכנס ביום רביעי בהשתתפות השליח האמריקני הגנרל אנתוני זיני. כך סוכם בתום פגישת הוועדה שהתקיימה במלון "מצודת דוד" בירושלים.

כתב עתי"ם מוסר, כי גורמים אמריקניים הביעו שביעות רצון מתוצאות הפגישה שהיתה לדבריהם עניינית וקונסטרוקטיבית. בהודעה שפירסם הגנרל זיני בתום הפגישה נאמר כי בפגישה נידונו צעדים ליישום הבנות טנט.

בהודעתו ציין עוד הגנרל זיני כי ארה"ב נותרה נחושה לסייע לצדדים לסיים את האלימות, לחדש את האמון ביניהם ולהביא לחידוש התהליך המדיני.
