

בנאום שנשא במכללה האקדמית בנתניה אמר ח"כ משה ארנס, כי סגן הנשיא האמריקני צ'ייני הוא ידיד ישראל ובין ידידים אין לחצים. נציין כי ארנס היה שר הביטחון בעת מלחמת המפרץ כאשר צ'ייני שימש כשר ההגנה האמריקני.

ארנס קרא להתפכח מאשליות ולהכיר את המציאות האכזרית. "ערפאת ממשיך להאמין בטרור ומצפה שבעזרתו יכניע את ישראל. שום מו"מ לא יצלח לפני שנחסל את הטרור ונוכיח לפלשתינים שבאלימות לא יושג דבר", אמר ארנס.

שר הביטחון לשעבר קרא גם להתפכח מאשליות לגבי החיזבאללה וטען כי הפיגוע בגבול לבנון בשבוע שעבר מוכיח כי החיזבאללה לא מסתפק בנסיגה מלבנון אלא חותר, כפי שמצהירים מנהיגיו, לחיסולה של ישראל.
