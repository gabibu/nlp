

כוחות הביטחון חשפו אתמול מעבדת נפץ שפעלה בדרום רצועת עזה, ובה עשרות קילוגרמים של חומרי נפץ ורכיבים שונים להכנת מטעני חבלה.

המעבדה נחשפה במהלך החקירה שהתנהלה בנוגע למטען שהתגלה במכוניתו של תושב גני טל. התברר כי את המטען, שפוצץ באופן מבוקר על-ידי חבלנים, הניח פועל פלשתיני, שעבד במשך 15 שנה בגני טל.

בעקבות חקירתו נכנסו כוחות של משמר-הגבול לאיזור המואסי, הסמוך לגוש קטיף, ומצאו בביתו של החשוד מעבדת חבלה שבה הורכבו מטענים רבים, בהם גם המטען שהונח ברכבו של הישראלי. במהלך
החקירה נעצר פלשתיני נוסף, תושב המואסי, החשוד אף הוא בנסיון הפיגוע.


