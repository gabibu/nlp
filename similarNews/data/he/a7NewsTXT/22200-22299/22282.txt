

נשיא רוסיה ולדימיר פוטין נועד עם נשיא איגוד הקהילות היהודיות בחבר העמים איש העסקים לב לבייב, הרב הראשי לרוסיה הרב בערל לאזאר ורבנים המכהנים בקרב הקהילות היהודיות ברוסיה.

נשיא רוסיה ציין בפגישה את חשיבות הקהילה היהודית בהתפתחות של רוסיה עצמה. "דווקא עכשיו כשקומוניזם עבר מן העולם צריך לכבד ולפתח את האידיאלים של הדת והאמונה כאשר הדת היהודית היא בין הדתות החשובות", אמר.

הרב הראשי לרוסיה הר בערל לאזאר הודה לנשיא רוסיה על תמיכתו בקהילה היהודית ברוסיה וסיפר לו כי דווקא עכשיו, בחג הפסח, כאשר כל יהודי מצווה לחוש כאילו הוא עצמו יצא ממצרים, רבים מיהודי רוסיה מתברכים בתחושה זו ממש. לדבריו, לאחר נפילת המשטר הקומוניסטי יהודי רוסיה יצאו מעבדות לחרות וחשים כבני חורין.
