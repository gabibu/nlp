

שר הפנים הגרמני אוטו שילי ביקר בצהריים בבית הכנסת גריבה שבאי ג'רבה (דרום תוניסיה), והניח זר פרחים במקום הפיצוץ, שגרם למותם של 16 אנשים וביניהם 11 תיירים גרמנים.

שילי עמד דום במשך דקה לזכר הקורבנות, לפני שהניח כיפה על ראשו והסיר את נעליו כדי להכנס לבית הכנסת העתיק ביותר באפריקה, שתקרתו מצופה עץ וקירותיו מעוטרים בקרמיקה כחולה. הוא נכנס לחדר הקטן המואר בנרות, ושבו נהוג להעלות בקשות בפני הרב.

בסביבות בית הכנסת מתנהלות עבודות בניה יסודיות. השלטונות בונים קירות בגובה של שני מטר כדי למנוע גישה מכלי רכב או אופנועים, ולהשאיר מעבר להולכי רגל בלבד.
