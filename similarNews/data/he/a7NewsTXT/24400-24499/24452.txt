

באמסטרדם תתקיים הערב הפגנת הזדהות עם ישראל בכותרת "נגד טרור ובעד שלום".
ההפגנה תתקיים ברובע היהודי העתיק בעיר. זו הפעם הראשונה שהקהילה היהודית בעיר מארגנת עצרת ההזדהות עם ישראל.

בסידני שבאוסטרליה הפגינו היום אלפי אנשים בתמיכה בישראל. ההפגנה נערכה בגן ציבורי ליד הקונסוליה של ישראל. למעלה מאלף בני אדם הפגינו היום בעד ישראל גם בבריסל. ההפגנה נערכה ליד בית כנסת שהושחת לאחרונה בבריסל במסגרת גל ההתקפות האנטישמיות שהיה בימים האחרונים בבלגיה.
