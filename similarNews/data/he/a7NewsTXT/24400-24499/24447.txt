

בישיבת הממשלה הודיע שר הביטחון בנימין בן אליעזר כי משרדו יפעל נגד אותם מקומות עבודה אשר פיטרו בניגוד לחוק אנשי מילואים שגוייסו במבצע "חומת מגן".

בן אליעזר אמר כי מדובר בנושא חמור ביותר ונוגד את החוק שיזם משרד הביטחון והתקבל רק לאחרונה.

כתב עתי"ם מציין, כי בן אליעזר ביקש מהשרים להפעיל את מלוא השפעתם ולהקדיש את תשומת ליבם למניעת התופעה. "מערכת הביטחון מתכוונת לפרסם את רשימת מקומות העבודה שפעלו בניגוד לחוק ולנקוט בסנקציות נגדם", הודיע בן אליעזר.
