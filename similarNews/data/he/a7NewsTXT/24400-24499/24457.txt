

שר החוץ שמעון פרס מתנגד לאפשרות כי ישראל תכריז על שליח האו"ם למזה"ת טרייה לארסן כעל "אישיות בלתי רצויה" וזאת בעקבות דבריו על פעולת צה"ל במחנה הפליטים בג'נין.

פרס הדגיש בהודעתו כי לארסן הכיר בטעות המכאיבה שעשה בהצהרתו לגבי ג'נין וכי הוא משוכנע כי לא יחזור עליה.

שר החוץ הוסיף, כי הוא מכיר את לארסן ופועלו במשך למעלה מעשור שנים במהלכן גילה ידידות לישראל תוך ניסיון לגשר כל העת על התהום הפעורה בין ישראל לבין שכנותיה.
