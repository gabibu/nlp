

בשעה זו מתקיימת הפגנה מול משרד ראש הממשלה בירושלים, שמטרתה השארת קבר יוסף בשכם בשליטה ישראלית. ההפגנה מתקיימת למרות יציאת צה"ל משכם הבוקר.

המפגינים קוראים לראש הממשלה אריאל שרון ולשרי הממשלה "להסיר את החרפה הלאומית בקבר יוסף " שנעשתה לדבריהם על ידי הפלשתינים בתחילת האינתיפאדה הנוכחית .

אמש נערכה עצרת מחאה בנושא במחנה חורון סמוך לשכם, בהשתתפות מאות אנשים .

יושב ראש מועצת יש"ע המארגנת את ההפגנה , בנצי ליברמן, אמר כי "אנחנו פועלים להשיב את המקום לידינו והדבר מבטא מבחן לאומי " .

עם זאת, מועצת יש"ע גינתה את הנסיונות האחרונים להיכנס בכוח למתחם הקבר. "הדבר פוגע רק בנו ובחיילי צה"ל" .

