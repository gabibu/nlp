

כוחות הביטחון עצרו הבוקר 13 פלשתינים במחנה הפליטים קלנדיה מצפון לירושלים. ביניהם, גם אחד מבכירי המבוקשים בכפרים הערביים ביש"ע, נאצר אבו חמייד.

אבו חמייד הסגיר את עצמו לכוח מילואים של 'דובדבן' שצר על הבית בו הסתתר. יחד עמו נעצר אחיו, חלום, ואחד מעוזריו.

נאצר היה חבר מרכזי בתשתית התנזים הצבאית האחראית לביצוע פיגועי תופת, בהם נהגו ונפצעו עשרות רבות של אזרחים ישראלים. בין יתר הפיגועים שהיה שותף בהוצאתם אל הפועל היו הפיגוע בנוה יעקב ב-25 בפברואר 2002, שכתוצאה מנמו נהרגה שוטרת ועשרה אזרחים נפצעו, הפיגוע במסעדת "סי פוד מרקט" בתל אביב ב-5 במרס 2002 שכתוצאה ממנו נהרגו שלושה אזחרים ישראלים ו-31 נפצעו, ותקיפת מחסום עין עריכ, במהלכה נהרגו שישה חיילים.

כמו כן מייד היה אחראי לרציחתם של 5 משת"פים.

גורמים בצה"ל אומרים כי נאצר נראה גם מתעלל בגופת אחד מחיילי המילואים אשר נרצח בלינץ' ברמאללה בתחילת האינתיפאדה.

עוד נמסר כי נאצר ביצע באופן קבוע ירי לעבר הישוב בית אל ולעבר הכבישים העוקפים באזור רמאללה.

את הידיעה העביר דובר צה"ל.




