

כ- 40 חיילי מילואים שגוייסו בצו 8 התלוננו לפני רשויות הצבא כי פוטרו במהלך שירותם ביש"ע.

שר הביטחון אומר כי מערכת הביטחון מתכוונת לפעול נגד המעסיקים שפיטרו אנשי מילואים אשר גוייסו למבצע חומת מגן. בין היתר מתכוונת מערכת הביטחון לפרסם את רשימת מקומות העבודה האלה והוא ציין כי הם פעלו בניגוד לחוק.

על פי החוק שתוקן בעת האחרונה אסור לפטר חייל במהלך שירות המילואים ובשלושת השבועות שלאחריו. מי שפוטר שלא כדין יכול לפנות ליחידה להכוונת חיילים משוחררים.


