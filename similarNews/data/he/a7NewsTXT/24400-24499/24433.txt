

אנשי הקהילה היהודית בסידני שבאוסטרליה דווחו כי מאז תחילת האינתיפאדה התרבו באוסטרליה תקריות על רקע אנטישמי כגון: השלכת בקבוקי מולוטוב על בתי כנסת ובתי רבנים, ריסוס כתובות נאצה על קירות ומוסדות יהודיים, התנקלויות לחובשי כיפה, משלוח מכתבי שטנה לגופים יהודיים וישראליים והטרדות טלפוניות.

היום הפגינו למעלה מ-7,000 מפגינים בסידני שבאוסטרליה, מול הקונסוליה הישראלית, בעצרת הזדהות למדינת ישראל. נמסר, כי זוהי העצרת הגדולה ביותר בהסטוריה של הקהילה היהודית בסידני המונה כ-35,000 איש.

בעצרת השתתף גם חבר פרלמנט אוסטרלי, פיטר דבנם, אשר קרא לתמיכה בלתי מסוייגת בישראל ויצא בקריאה חזקה להפסקת התקשורת העויינת לישראל. חבר הפרלמנט גם נשא מסר של תמיכה מראש ממשלת אוסטרליה ג'ון הווארד.


