

לשכת ראש הממשלה מחרימה את שליח האו"ם למזה"ת טריה לארסן. לארסן הביע בשבוע שעבר תמיכה בעמדת הפלשתינים לגבי פעולת צה"ל בג'נין. בישראל הביעו ביקורת חריפה על לארסן והיועץ המשפטי לממשלה, אליקים רובינשטיין, קרא להכריז על לארסן אישיות בלתי רצויה.
אולם שר החוץ פרס מתנגד לכל פעולה חריפה נגד לארסן וגם שר הבטחון בן אליעזר מתנגד להחרמתו. יחד עם זאת בודקים במשרד החוץ אילו פעולות ניתן לנקוט נגד לארסן.
