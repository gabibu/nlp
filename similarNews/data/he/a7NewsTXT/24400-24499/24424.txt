

ממנהלת הכנרת נמסר לכתבתנו תמר יהל, כי גל הגשם האחרון ששטף את המדינה הוסיף למפלס הכנרת 5 ס"מ ,שהיא תוספת של 8.5 מליון קוב מים מתוקים.

המפלס עומד כעת על מינוס 213.27 שהוא כארבע ורבע מטרים מתחת לקו האדום העליון.

יצחקי גל ממנהלת הכנרת מסר לכתבתנו כי לבד מתוספת המים למפלס הכנרת ,הגשם האחרון חסך השקיה לכל הגידולים החקלאיים ברחבי הארץ, מנע התאדות, וכן מנע קיצוץ נוסף במכסות המים לחקלאות, כיוון שיש שיפור גם במאגרי מי התהום בכל הארץ.

עם זאת התריע יצחקי , בדבר הצורך הדחוף של הקמת מפעלים נוספים להתפלת מים בישראל. "שלא נתבלבל מכמות המים שנוספה לכנרת - חסרים עדין מאות מליוני קוב מים למשק הישראלי" אמר גל וציין לטובה את מתקן המים שנחנך לפני זמן מה באשדוד.

