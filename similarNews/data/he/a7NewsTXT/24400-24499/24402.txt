

כוחות שריון ורגלים החלו לצאת מן הערים שכם ורמאללה, למעט המתחם השלטוני של הרשות הפלשתינית המוקטעה, שם נצור ערפאת עם מקורביו ועם רוצחי השר זאבי בלשכתו.

כוחות צה"ל מתוגברים ייערכו לאורך קו התפר. הכוחות ימשיכו במצור ההדוק על ערי הרשות ביש"ע בנסיון למנוע את פיגועים.

מועצת יש"ע וגופים נוספים בימין קראו לרה"מ שרון להשעות את נסיגת צה"ל ממתחם קבר יוסף עד לדיון שיתקיים ביום א' בבוקר ובו יוחלט אם להשאיר את קבר יוסף בשליטת ישראל.
"השארת הקבר בידינו מוצדקת הן מוסרית והן במבחן הניצחון על הטרור", נמסר בהודעת מועצת יש"ע.

בישיבת הקבינט מיום ו' הפצירו שרים בראש הממשלה להשאיר את קבר יוסף בידי ישראל.
הערב הפגינו מאות אזרחים במחנה חורון בדרישה זו ומחר בבוקר תיערך הפגנה בירושלים מול ישיבת הממשלה.
