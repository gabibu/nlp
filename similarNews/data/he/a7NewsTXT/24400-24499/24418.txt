

קרוב לאלפיים ידידי ישראל הפגינו בשבת באוסלו מול בניין הפרלמנט, והביעו סולידריות עם ישראל ועם יהודי נורווגיה, כך מסרה המשטרה. המפגינים נשאו שלטים כגון "יש לישראל הזכות להתגונן", או "לישראל הזכות לגבולות בטוחים".

אהדה ועידוד כלפי כוחות הביטחון אותם ביטא הסניף הישראלי של חברת מיקרוסופט זכה לתגובה חריפה מצד ארגון שמאל קיצוני גוש שלום.

חברת מיקרוסופט הציבה שלטי חוצות בצידי הדרכים באוזר תל אביב. על השלטים נכתב "הלב אומר תודה לכוחות הביטחון". כתגובה שלחה תנועת השמאל הקיצונית גוש שלום מכתב לביל גייטס, יו"ר חברת "מיקרוסופט", ובו קראה לו לפעול להסרת השלטים. גוש שלום כותבים במכתבם כי "רבים מאזרחי ישראל אינם חשים תודה כלפי הכוחות המשתתפים במלחמת הכיבוש ההרסנית שבה פתחה ממשלת שרון נגד העם הפלשתיני, כי אם תחושת תיעוב וסלידה לנוכח 'ההרג ההמוני' בקרב 'אזרחים פלשתיניים' ". "אין לנו כל סיבה להיות גאים או אסירי תודה למבצעי המעשים האלה, שהם פשעי מלחמה לכל דבר, ואשר אנו חוששים שיביאו עלינו גלים חדשים של פיגועים", דברי "גוש השלום" לביל גייטס. "בעינינו, גיבוריה האמיתיים של המלחמה הם הסרבנים שסרבו להשתתף בה והעדיפו ללכת לכלא".

עוד נמסר כי אנשי "גוש שלום" אף פנו לתומכיהם בארץ ובעולם ולארגוני "שלום וזכויות אדם", כדי שיכתבו גם הם אל ביל גייטס 'באותה רוח'.


