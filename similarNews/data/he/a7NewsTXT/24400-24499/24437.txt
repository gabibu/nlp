

מועצת הביטחון של האו"ם החליטה לשגר צוות בדיקה מטעם האו"ם כדי לאמוד את הנזק שנגרם בעקבות פעולת צה"ל בג'נין. ההחלטה נתקבלה פה אחד .

הדיון שקדם להחלטה כלל הצעות של סוריה ותוניסיה שביקשו לכלול בהחלטה את המונח טבח עם וכן לדרוש הקמת ועדת חקירה בינלאומית . בלחצה של ארצות הברית הוחלט בסופו של דבר על צוות בדיקה בלבד ועל פי מקורות באו"ם הוא עשוי לכלול בודק אחד בלבד .

ראש הממשלה, אריאל שרון, אמר בישיבת הממשלה שהתקיימה הבוקר כי ישראל נאלצה להסכים להקמת צוות הבדיקה של האו"ם משום שהחלופה הייתה גרועה הרבה יותר" . ראש הממשלה אמר את הדברים בעקבות ביקורת של כמה משרי הממשלה בהם השר דני נווה על הסכמת ישראל לשליחת הצוות לג'נין .

שר הביטחון, בנימין בן אליעזר, מינה את סמנכ"ל משרד הביטחון עו"ד משה קוחנובסקי, לעמוד בראש הצוות הבין משרדי שייצג את ישראל מול ועדת הבדיקה . המינוי התקבל בתאום עם ראש הממשלה, אריאל שרון .

