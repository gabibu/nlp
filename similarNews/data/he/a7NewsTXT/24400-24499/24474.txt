

מוחמד השישי מלך מרוקו יצא בצהריים מאגדיר שבדרום מרוקו לארה"ב. הוא אמור להיוועד מחרתיים בוושינגטון עם הנשיא האמריקני ג'ורג' וו. בוש, וידון אתו על המצב במזה"ת.

הסכסוך הישראלי-ערבי יהיה "בראש סדר העדיפויות" בשיחתו של המלך ביום שלשי עם הנשיא האמריקני, כך מסר שר החוץ המרוקני מוחמד בנאיסה.

השיחות בין שתי המדינות יסבו בנוסף על המגרב ושאלת הסהרה המערבית, נושא לסכסוך משנת 1975 בין מרוקו וחזית הפוליסריו, תנועה בדלנית מזויינת הנתמכת על ידי אלג'יריה.

סוכנות אי.פי מציינת כי זו הפעם הראשונה שהמלך מוחמד השישי נפגש עם הנשיא בוש בבית הלבן, מאז היבחרו של זה לנשיאות ארה"ב.
