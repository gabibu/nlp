

רס"ן ד"ר דוד צנגן הרופא החטיבתי ששירת בג'נין , רופא בהדסה ואב ל-4 ילדים, מכחיש את טענות הפלשתינים בדבר טבח שנעשה בג'נין ומדווח :

"מחנה הפליטים בג'נין אינו מקום אזרחי, אלא ריכוז של טרור. מדובר ב כ- 400 טרוריסטים בהווה.
מחנה זה שלח מחבלים מתאבדים רבים, כ- 30% מהמתאבדים עד כה, מקורם ממחנה זה.

ממבט צבאי, קל מאוד להפציץ מהאוויר את המחנה. אך הצבא עבר מבית לבית כדי שלא לפגוע באזרחים. בשל כך, איבדנו 23 חיילים, אנשים מצוינים שאת חלקם הכרתי. כרזנו לאזרחים לצאת מהבתים. האזרחים שלא יצאו -היה זה כיוון שרבים מהם שימשו כמגן אנושי בעבור הטרוריסטים.

אלמנט נוסף שהיה בג'נין הוא שימוש ציני בילדים, מצאנו ילד בן 6 במחנה עם תיק על גבו, כשחיילי צה"ל פנו אליו הוא השליך את התיק על הרצפה וברח. לאחר בדיקה נמצאו בתיק 3 מטענים נפץ.

לאו"ם ישנם האשמות כלפינו שאינן קשורות למציאות. לא הייתה מעולם אף פגיעה בביה"ח בג'נין, אף
חייל לא נכנס לתוכו, כל רופא שם יודע שלא היה אפילו כדור אחד. מעולם לא מנענו מעבר אמבולנסים לשם. אמבולנסים שעברו נבדקו על מנת למנוע מעבר של מתאבדים ומטעני נפץ, וטרוריסטים למיניהם כפי שהיו בעבר.

לא היה מצב שמנענו קבורה. בחמישה ימים מצאנו 25 גופות. האשמות בסגנון של טבח מציגות בריחה מוחלטת מהמציאות. תשתית הטרור נועדה לייצר עוד ועוד טרור. מצאנו אלבומי תמונות של מתאבדים פוטנציאלים עתידים, ילדים בני 16-18 שעמדו לבצע פיגועי התאבדות שבוע לאחר מכן. הכל היה ממולכד עם חומרי נפץ, כשהמטרה היא אחת- להרוג מס' רב יותר של חיילים. במצב זה אין אופציה אחרת מלבד להרוס את הבתים".

את דברי רס"ן ד"ר דוד צנגן העביר דובר צה"ל.


