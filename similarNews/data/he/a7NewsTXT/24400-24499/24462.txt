

שירותי הכבאות רכשו מנוף גבהים בגובה 42 מטר שיוכל לטפל באסונות ברבי קומות.

דובר נציבות כבאות והצלה מסר כי בשנים האחרונות חלה התפתחות מואצת של בניה לגובה, הן של מבני מגורים והן של מבני תעשיה ומסחר בשטח העיר, ומנוף זה יאפשר מתן מענה מהיר לשרפות שפורצות בבניינים אלו, הן בכיבוי והן בחילוץ.

למנוף ישנן יכולות טכניות גבוהות, כולל תותח מים בהספק של 4,000 ליטר לדקה ואלונקה לחילוץ נפגעים הנמצאת בסל ואשר בעזרתה ניתן לחלץ נפגעים מגובה רב. עלות המנוף היא כ-2.5 מיליון ש"ח.
