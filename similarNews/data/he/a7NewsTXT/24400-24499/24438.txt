

ממצאים של סקרים סייסמיים, שביצעה חברת האנרגיה הבינלאומית "בריטיש גז" (BG) מול חופי חיפה, מצביעים על כך שבאזור זה יש פוטנציאל למאגר גדול מאוד של גז, העשוי להכיל יותר מ-100 מיליארד מ"ק של גז טבעי - פי 2.5 מכל הגז הטבעי שנמצא עד כה בים בישראל.

על הממצאים האלה מסרה השבוע חברת BG לשותפיה הישראלים. הבריטים מבקשים לדחות בשנה וחצי את מועד הקידוח (שסיכוייו מוגדרים בינוניים ומעלה), כדי לערוך בדיקות נוספות, אך השותפים הישראלים דוחים בקשה זו, בטענה שהחברה הבריטית פועלת ממניעים זרים. "יש לנו תחושה ש-BG משעבדת את פעילותה בים הישראלי לאינטרס האמיתי שלה, שהוא שיווק הגז שהיא גילתה בעזה. לכן היא עושה כל תמרון אפשרי כדי לעכב את הקידוח, כדי לא לסכן את יכולתה למכור בישראל את הגז מעזה", אומר בכיר מקרב השותפים הישראליים.

את הידיעה העבירה הסוכנות היהודית לישראל.


