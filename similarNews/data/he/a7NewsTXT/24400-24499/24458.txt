

הממשלה הישעתה הבוקר החלטה של צוות שרים לאשר את מינוי הפטריארך היווני-אורתודוכסי, אירינאוס הראשון.

בשבוע שעבר אישר צוות שרים, בראשות ראש הממשלה אריאל שרון, ובהרכב שר החוץ שמעון פרס, שר המשפטים מאיר שטרית ושר הדתות אשר אוחנה, את מינוי הפטריארך אירינאוס. הממשלה עיכבה את אישור המינוי כשבעה חודשים משום שבישראל טענו כי הוא מקורב לאש"ף. ללא אישור המינוי הישראלי לא יכול היה הפטריארך להתמנות באופן רשמי לתפקיד.

בישיבת הממשלה הבוקר הודיע שרון כי שקל את הבקשה והחליט לברר את הנושא בדיון מיוחד שיתקיים בפורום רחב יותר. עד לאותו דיון הושעתה החלטת צוות השרים לאשר את מינוי הפטריארך.
