

בדיקות מעבדה שערך משרד הבריאות באילת קובעות כי איכות מי השתייה בעיר אילת מצויינת. הבדיקות נערכו בחודשים ינואר-מארס 2002. איכות מי השתייה נבדקה 53 פעמים, ובכל הפעמים נמצא כי התוצאות תקינות והמים נקיים מזיהומים.

גם בבדיקות שבוצעו בשנת 2001 באילת, נמצאו תוצאות תקינות והמים התגלו כנקיים מזיהומים.

יצויין, כי מי השתייה באילת הינם מי ים העוברים תהליך של התפלה בשיטת האוסמוזה ההפוכה. המים המותפלים מסופקים לתושבי אילת ממתקן התפלת מי הים שמפעילה חברת "מקורות" באילת ובאזור הערבה.

התקן למי השתייה קובע כי ב-100 מ"ל דוגמת מים, לא ימצאו יותר מ-3 חיידקי קוליפורם כללי ולא ימצא כל חיידקי קוליפורם צואתי.


