

ח"כ אפי איתם נפגש היום עם מפקד מחוז הדרום במשטרה, לפני הפגישה אמר איתם "אנחנו באחד הרגעים הכי קשים לדמוקרטיה הישראלית לאחר שהחלטות קשות לא דמוקרטיות התקבלו בדרך לא דמוקרטית מושחתת ומניפולטיבית".

בכירים במשטרה אומרים הבוקר כי נשקלת האפשרות למנוע ממתנגדי ההנתקות להגיע ביום שלישי לדרום.

ח"כ אפי איתם מסיעת 'הציונות הדתית' נפגש עם מפקד מחוז הדרום במשטרה, ניצב אורי בר לב. כתבנו משה פריאל מוסר, כי לפני הפגישה אמר איתם כי "אנחנו באחד הרגעים הכי קשים לדמוקרטיה הישראלית לאחר שהחלטות קשות לא דמוקרטיות התקבלו בדרך לא דמוקרטית מושחתת ומניפולטיבית. כל מה שנותר לציבור זאת המחאה ואם הדבר הזה ילקח ממנו אני חושש מאוד וזה חשש אמיתי זאת לא אזהרה, שזה יתפרץ בצורה אלימה במקומות שאנחנו, איש מאיתנו איננו רוצה לכן אני חושב שאחרי כפר מיימון המשטרה, מפקד מחוז הדרום אורי בר לב יודעים היטב שהציבור שלנו איננו ציבור אלים, הוא לא יפגע לא בשוטרים ולא בחיילים ואי אפשר למנוע ממנו את זכות המחאה, לנוע בארץ במקומות שהם לא צו אלוף, לא שטח צבאי סגור", אמר איתם.

"המשטרה וזה לגיטימי בעיני שתנסה למנוע את הגעתם של אנשים למקומות שהחוק הגביל אותם כמו שטח צבאי סגור תחת צו אלוף אבל לא להגיע לשדרות? לאן אנחנו מגיעים? הרי שבוע אחרי שבוע מפגינים אלימים של השמאל עולים על אוטובוסים בתחנה מרכזית בת"א להתעמת עם החלטת ממשלה להקים את הגדר. שוטר איבד שם עין יש שם עימותים אלימים יום יום ולא שמענו שעצרו אוטובוסים של אנשי השמאל ומונע מהם להפר החלטת ממשלה להקמת הגדר. וכאן אלפי אנשים שהוכיחו שהם אינם אלימים, הוכיחו שהם פועלים כחוק וכל רצונם הוא לבוא אל עיר בישראל לשדרות. באתי לומר לניצב אורי בר לב שאם הוא יכנע ללחצים פוליטיים זה יהיה חציית קו אדום. אנו חוצים קוים אדומים ואחרי זה עלולים להתפרץ דברים ומזה אני חושש מאוד שכולנו עלולים להצטער", הוסיף ח"כ איתם.

שרת החינוך, לימור לבנת, העלתה היום בישיבת הממשלה דרישה לאפשר למתנגדי העקירה לקיים השבוע את הפגנת המחאה נגד ביצוע ההתנתקות.

לבנת אמרה, כי "יש לאפשר לציבור הגדול להביע את מחאתו וכאבו במסגרת החוק. הנהגת יש"ע גילתה אחריות ויכולת לשלוט במצב בכפר מימון ולכן צריך להגיע אתה להסמכת ולמציאת פתרונות".

חבר הכנסת אריה אלדד (האיחוד הלאומי) קרא להימנע מהפגנות סרק ולהגיע בכל דרך ובכל לגוש קטיף ולצפון רצועת עזה.

השר לבטחון פנים, גדעון עזרא אמר הבוקר כי רק המשטרה צריכה לאשר את ההפגנה והממשלה לא צריכה להתערב בנושא, "מדובר בהפגנה ועצרת שמטרתה לסכל את תוכנית ההתנקות, אם היה מדובר רק בעצרת אין לי ספק שהמשטרה תאשר זאת, אם וכאשר מועצת יש"ע תבקש להמשיך מנתיבות לגוש קטיף, יהיה מה שיהיה המשטרה לא תאשר", אמר עזרא.

השר לבטחון פנים הוסיף "לא נוכל לאפשר שבועיים לפני ההנתקות לשגע את המדינה הזאת, תפקידי כשר לבטחון פנים ותפקיד המשטרה לדאוד לשלומם של הצועדים או לשוטרים".

לגבי האירועים בכפר מימון, אמר עזרא, שמועצת יש"ע הייתה יכולה לקבל אישור אם לא הייתה מעלה את הבקשה לצעוד לגוש קטיף.

הדיווח מיומן הצהריים

המאבק נגד הגירוש - סרטונים, שירי מחאה, מאמרים ועוד
