

שני ילדים, בני שנתיים ושלוש, נהרגו בדליקה שפרצה בקרוואן בחווה החקלאית כפר רפאל, סמוך לבאר שבע.

כתבנו בדרום משה פריאל מדווח כי הבוקר בשעה 7.30 פרצה שריפה בצריף של משפחת השומר בחווה החקלאית בבאר שבע.

בתחילה ניסו ההורים להשתלט על השריפה בידיים חשופות וצינור גומי, במקביל הוזעקו כוחות ההצלה למקום.

מפקד משטרת באר שבע, סגן ניצב אמנון אלקלעי, סיפר כי "בשעה 08.27 קיבלנו הודעה על שריפה שפרצה בחווה החקלאית במבנה מסגורים קל בכפר רפאל, תוך 9 דקות הגענו למקום, הכבאים הבחינו במבנה בוער כאשר בעל הצריף מנסה לפרוץ את הקיר המזרחי של המבנה באמצעות לום בגלל החום למרות שהדלת הייתה פתוחה אב הילדים לא הצליח להיכנס לחלץ את הילדים. הכבאים נכנסו למקום וראו 2 גופות של ילדים".

בשלב זה מדובר ככל הנראה מדובר בקצר חשמלי.

כתבנו מוסר כי משפ' השומר הם משפחה בדואית הגרה במקום במשך כמה שנים מהשבט הבדואי אל
אוגבי. כתבנו מוסר כי ההורים נפצעו באורח קל ביותר כתוצאה משאיפת עשן ופונו למרכז הרפואי סורוקה.

הדיווח מיומן הצהריים
