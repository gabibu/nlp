

מחבלים פתחו באש לעבר מוצב צה"ל סמוך לישוב נווה דקלים בגוש קטיף. אין נפגעים ולא נגרם נזק. חיילנו השיבו אש לעבר מקורות הירי. שתי פצצות מרגמה נחתו בשבת בגוש קטיף.

מחבלים שיגרו בשבת שתי פצצות מרגמה לעבר יישובים בגוש קטיף. כמו כן, אש נורתה גם לעבר עמדת צה"ל ליד כפר דרום. בכל המקרים לא היו נפגעים.

כוחות צה"ל עצרו אמש באזור טול כרם שני מבוקשים מחבלים בג`יהאד האיסלאמי. מחבלים פתחו באש לעבר כוח צה"ל שבחן חפץ חשוד סמוך לכפר בית כחיל שמצפון-מערב לחברון. אין נפגעים ולא נגרם נזק. הכוח השיב אש לעבר מקורות הירי, ובסריקות שנערכו במקום נמצאו שלושה תרמילי כדורים.

מחר בבקר תתקיים אזכרה בבית העלמין בהר המנוחות בירושלים לבני הזוג, רחלה ודב קול הי"ד, אשר נרצחו לפני שבוע בפיגוע ירי בציר כיסופים.
