

ביום חמישי הקרוב, ערב ראש חודש מנחם-אב, תתקיים בכותל המערבי תפילה המונית של ילדי ישראל למען אחדות וגאולת ישראל. התפילה תיערך בברכת גדולי הדור ובמעמד הראשון לציון, הרב מרדכי אליהו.


ללא תקציב ובהתנדבות מלאה של מספר נשים החלה בשבוע שעבר להתגלגל יוזמה לעריכת תפילה המונית של ילדי ישראל בכותל המערבי למען אחדות ישראל ולקירוב הגאולה. יוזמת התפילה קיבלה את ברכתם של גדולי הדור, ביניהם הרב הראשי לשעבר, הרב אברהם שפירא והראשון לציון, הרב מרדכי אליהו ותיערך ביום חמישי הקרוב, ערב ראש חודש מנחם-אב, בשעה 17:30 בכותל המערבי.

אחת מן המארגנות אמרה לכתב INN איציק וולף כי כשם שבימי מרדכי ואסתר נקבצו 22,000 ילדים סביב מרדכי היהודי כך הם מקווים לקבץ אלפי ילדים שיתפללו מול מקום המקדש למען הגאולה. לדבריה, גורמים בחב"ד כבר אישרו את השתתפותם והשתתפות ילדים רבים מן החסידות בתפילה, אך הקריאה לתפילה פונה לציבור כולו לכל גווניו.

לפרטים בנוגע לתפילה ולהסעות מאורגנות מירושלים ומערים שונות בארץ: 02-6527950

המודעה אותה מפיצות המארגנות בבתי הכנסת ברחבי הארץ 
