

סערה בעקבות מינוי אחותה של דליה איציק לסמנכ"לית משרד האוצר. בבקשה שהגישו יו"ר ועד העובדים ובכיר נוסף הם טוענים לניגוד עניינים. אשכנזי היא שפרסמה את המכרז לתפקיד והיא זו שגם מיינה את המועמדים.

לבית המשפט הגיע בשבוע שעבר ענינה של רות אשכנזי, אחותה של השרה דליה איציק (בתמונה), שמונתה במכרז תפור לתפקיד סמנ"ל למשאבי אנוש באוצר לפני שנתיים כשדליה איציק היתה שרת התמ"ס ועדיין היתה לה השפעה על וועדת המכרזים. כך חושף עיתון ירושלים.

לפי הדיווח, מינויה של רות אשכנזי לתפקיד הסמנכ"ל למשאבי אנוש באוצר מעורר התנגדות מצד בכירים במשרד. השבוע הוגשה בקשה לבית הדין לעבודה להקפיא את המכרז בטענה שנפלו בו פגמים רבים. בבקשה נטען כי אשכנזי היא שפרסמה את המכרז (בתפקידה הקודם כמנהלת משאבי אנוש), מיינה את טפסי המועמדים לתפקיד ואף לא הביעה הסתייגות כשלועדת המכרזים מונה נציג של משרד התמ"ס שבראשו עמדה אחותה השרה דליה איציק.
ואם לא די בכך הרי שהמשטרה חוקרת עכשיו תלונה שהגישה יו"ר ועד העובדים במשרד, הטוענת שאשכנזי איימה על חייה.

אשכנזי אמרה בתגובה: "אני עובדת מדינה ואסור לי להגיב".

