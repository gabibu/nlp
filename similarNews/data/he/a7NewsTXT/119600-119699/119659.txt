

לקראת ישיבת הממשלה הגישה התאחדות התעשיינים לרוה"מ, לשר האוצר ולשר התמ"ת שורה של המלצות שעליהן, לדעת התאחדות התעשיינים, יש להתמקד בתקציב 2006, כדי להאיץ הצמיחה ולהקטין את האבטלה.

לקראת ישיבת הממשלה הגישה התאחדות התעשיינים לרוה"מ, לשר האוצר ולשר התמ"ת שורה של המלצות שעליהן, לדעת התאחדות התעשיינים, יש להתמקד בתקציב 2006, כדי להאיץ הצמיחה ולהקטין את האבטלה.

שרגא ברוש, נשיא התאחדות התעשיינים שמסר על כך ציין, כי המלצות התעשיינים לממשלה מתמקדות בצעדים לעידוד היצוא, בצעדים להקטנת הבירוקרטיה הממשלתית ובתוכנית פעולה לקידום החינוך הטכנולוגי וההכשרה המקצועית.

ברוש ציין, כי התאחדות התעשיינים ממליצה לממשלה לנקוט בשורה של צעדים כדלהלן:

1) בצעדים לעידוד היצוא, הגישה התאחדות התעשיינים תוכנית אשר תביא לתוספת ייצוא שנתית של כ- 2.1 מיליארד דולר. גידול בשיעור כזה ביצוא יביא לתוספת של כ- 30 אלף מקומות עבודה, לגידול של 1.2% בשיעור הצמיחה במשק, ולצמצום שיעור האבטלה בכ- 1% מעבר לשיעור המתוכנן.

בתוך כך, התאחדות התעשיינים ממליצה לעודד יצואנים קטנים ובינוניים ע"י:
הקמת חממה ייחודית לטיפוח יצואנים מתחילים
הקמת קרן חדירה לשווקים חדשים ליצואנים קטנים ובינוניים - הקרן תעניק מענקים בהיקף של 30% מתוכנית שיווקית שתוגש לקרן, לצורך פעילות בשווקים בינלאומיים. הקרן תגבה תמלוגים מהגידול בייצוא החברות על בסיס הצלחתן.
הקמת קרן למימון הזמנות יצוא ליצואנים קטנים ובינוניים - הקרן תפעל בשיתוף הבנקים ו/או חברות ביטוח אשראי.
להרחיב האפשרויות בפני חברות ישראליות בפרויקטים ומכרזים בינלאומיים, זאת ע"י  
הוזלת קווי אשראי ליצואנים למדינות ולפרויקטים בהם לישראל עניין מדיני ועסקי כמקובל במדינות אחרות בעולם.
חידוש קרן למימון סקרי היתכנות לפרויקטים, אשר הביאה בשנים 98' - 2,000 לזכיה בפרוייקטים וליצוא ישיר בהיקף של כ-200 מליון דולר.
פעילות ייחודית של מכון הייצוא בתחומי מידע, הדרכה והעמקת הקשר עם גופי מימון ומאגרי מידע בינלאומיים.
תוספת קווי אשראי לטווח ארוך למדינות בדרגת סיכון 8 במסגרת IFTRIC, וקווי אשראי לטווח קצר, בשיתוף עם חברות פרטיות.
להעמיק את החדירה בשוקי יעד, זאת באמצעות   פעילות ייחודית לצורך סיוע להרחבת הפעילות השיווקית במדינות היעד הבאות: סין, הודו, רוסיה, דרום קוריאה, מקסיקו, תאילנד, וייטנאם ו-10 המצטרפות החדשות לאיחוד האירופי. ע"י תוספת של 10 נספחים ו- 10 עובדים מקומיים בשוקי היעד.
תקצוב לפעילויות שיווקיות ייחודיות המכוונות למדינות אלו.
להגדיל את תקציב מכון הייצוא - מוצע להגדיל את השתתפות הממשלה בתקציב המכון בכ- 5 מיליוני דולרים. סכום אשר יאפשר למכון לפעול במדינות יעד, להשתתף בתערוכות חשובות ולהגביר את הסיוע בחדירה לשווקים חדשים.

2) בצעדים להקטנת הבירוקרטיה הממשלתית, המהווה מכשלה כבדה ביותר לפיתוח פעילות עסקית של חברות ולמשיכת משקיעים זרים לארץ, ממליצה התאחדות התעשיינים, לנקוט בפעולות הבאות, באמצעות - הקמת מנגנון לטיפול ממוקד ויעיל במגזר העסקי מתוך משרדי הממשלה, שיהיה אחראי על הטיפול בצורכי המפעלים והעסקים תחת תחום אחריותו.

הקמת רשות לטיפול במשקיעים   התאחדות התעשיינים ממליצה להכריז על שנת 2006 כשנת פיילוט בה יעשה ניסוי על ענפי התעשייה. תוקם רשות אחת שתהיה בעלת סמכויות מול כל יתר הרשויות - one stop shop. רשות זו תטפל במשקיעים מול כל הגורמים ובהם מרכז ההשקעות, רשות המיסים, המדען הראשי, מינהל מקרקעי ישראל ועוד.
חיוב הרשויות המקומיות לקבוע בעל תפקיד לטיפול בפניות המגזר העסקי
לתקן את הליקויים בחוק לרישוי עסקים, זאת ע"י -- הקמת ועדה בינמשרדית רחבה בשיתוף המגזר העסקי.
קביעת תקנות ארציות אחידות.
חיזוק סמכויות והיכולות של הרשויות המקומיות.
הגבלת טווחי הזמן בהם יידרשו העסקים לעמוד בדרישות חדשות של הגורמים המאשרים.
הקמת מנגנון ערעור מינהלי יעיל ופשוט.
ביצוע בדיקה ממוקדת לגבי הסיבות לכך שעסק אינו עומד בדרישות התכנון והבניה.

3) בתוכנית הפעולה לקידום החינוך הטכנולוגי וההכשרה המקצועית, ממליצה התאחדות התעשיינים לממשלה לנקוט ב-2006 בצעדים הבאים:
לאמץ את המלצות ועדת פרופ' קני פרייס שבחנה את המדיניות של המגמות הטכנולוגיות.
לתת תקציב מועדף לחינוך הטכנולוגי, בניגוד לדו"ח דוברת.
להכשיר נוער שנפלט ממערכת החינוך, למקצועות טכניים חסרים בתעשייה, (חלק מהתוכנית תהיה עבודה מעשית במפעלים).
להכשיר מקצועית חיילים בתחילת שרותם במקצועות הנדרשים לצה"ל אשר להם תועלת תעסוקתית בשוק האזרחי. (החיילים יעבדו פרקי זמן קצובים בתעשייה).
להכשיר מקצועית חיילים לקראת תום שרות במוסדות אזרחיים, תוך התנסות מעשית במפעלים.
לאפשר להתאחדות התעשיינים להפעיל מרכז הכשרה למבוגרים (מובטלים ודורשי עבודה) לצורך הכשרתם במקצועות נדרשים בתעשייה.
