

מוטי גוז, מנהל תחנת כבאות בני ברק, אמר במהלך ראיון לשבועון "משפחה" כי הוא קיבל פניות לקחת חלק בפינוי מתנגדי ההתנתקות, ולפנות את הצירים החסומים.

מנהל התחנה נשאל ע"י כתב השבועון אם "ביקשו מהם עזרה כדי לפנות את הצירים החסומים, בעיקר ציר גהה, ואת מתנגדי ההתנתקות", והוא השיב: "אני הבהרתי למי שצריך, שאנחנו לא ניקח חלק בזה, הכבאים שלי לא נוטלים חלק בזה, אנחנו מכבים שריפות, לא מעירים אותן. אני לא אתן לפזר זרנוקי מים, ולא אתן יד לביצוע שום פעולה של פינוי הפגנות ברחוב".

מוטי גוז נשאל אם "היו פניות בנושא?", ותשובתו הייתה: "היו, ואני סירבתי. אמרתי שאני מתנגד נחרצות והורדתי פקודה ברוח זו לכל הכבאים שלי. אנחנו מכבים שריפות, לא מבעירים אש של מחלוקת".
