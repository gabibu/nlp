

שרת החינוך לשעבר, שולמית אלוני, אומרת בראיון לעיתון ערבי הישראלי "שרון הוא פטריוט גדול וחייל שחצן שסובל משגעון גדלות", על מופז אמרה "רק במדינה כמו ישראל יכול להגיע רוצח ופושע לתפקיד שר הביטחון".

שרת החינוך לשעבר, שולמית אלוני, אומרת בראיון שהעניקה לעיתון הערבי הישראלי "כל אל-ערב" כי "שרון הוא פטריוט גדול וחייל שחצן שסובל משגעון גדלות", על שר הבטחון, שאול מופז אמרה "רק במדינה כמו ישראל יכול להגיע רוצח ופושע לתפקיד שר הביטחון", אמרה על מופז

'הארץ' מדווח כי השרה לשעבר אלוני אמרה עוד כי "שרים בממשלה הנוכחית שייכים לאסכולה הפאשיסטית (...) אנו איננו שונים מדרום אפריקה ביחס לערבים ולפלשתינים", הצהירה. אלוני גם מתחה ביקורת חריפה על ההצעה להעניק אזרחות ישראלית ליהודים בעולם כדי לשמור על צביונה היהודי של ישראל ואמרה: "זה שגעון שמעיד על כך שהפרוטוקולים של זקני ציון קיימים".

שולמית אלוני רצה בכנסת השלוש עשרה בראשות רשימת מרצ שהורכבה מ"רצ", "שינוי" בראשות אמנון רובינשטיין ומפ"ם, וזכתה ל- 12 מנדטים שסייעו ליצחק רבין להקים את ממשלתו השנייה. היא קיבלה בה תפקיד בכיר של שרת החינוך והתרבות, אך לאחר עימותים עם המפלגות הדתיות על רקע התבטאותה בנושא האבולוציה נאלצה לפרוש מתפקידה והסתפקה בתיק בכיר פחות של שרת האמנויות והמדע.

שולמית אלוני קיבלה את פרס ישראל לשנת 2000 בקטגוריה של תרומה לחברה.

