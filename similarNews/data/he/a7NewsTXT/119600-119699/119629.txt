

היועץ המשפטי לממשלה הורה למשטרה לפתוח בחקירה נגד הגוף שהציע מענק כספי לחיילים שיסרבו פקודה בביצוע תוכנית ההתנתקות.

היועץ המשפטי לממשלה, מני מזוז, הורה לפתוח בחקירה פלילית נגד מטה "הבית הלאומי" שהציע מענק של כ-1000 דולר, לכל חייל וקצין שיסרב להשתתף בעקירת יישובים יהודים מארץ ישראל וגירוש יהודים מבתיהם. מזוז נענה בכך לפניית גורמים בצה"ל, ויוסי ביילין יו"ר יח"ד.

בימין פועלים מספר ארגונים המעודדים סרבנות אידיאולוגית בצה"ל נגד השתתפות במשימות של עקירת יישובים יהודים, וגירוש יהודים מבתיהם בטענה כי פקודה זו היא בלתי חוקית בעליל, ומנוגדת לעקרונות צה"ל שלא להשתמש בכוח נגד אוכלוסיה לא לוחמת.
