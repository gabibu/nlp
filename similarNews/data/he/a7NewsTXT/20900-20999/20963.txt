

שר החוץ השווייצרי יוזף דייס אמר כי בהתאם למשאל העם שנערך היום מצדדים אזרחי שווייץ בהצטרפות לאו"ם.

"אם יש מי מנצח הרי זו מדינתנו", אמר דייס בראיון בטלוויזיה השווייצרית, למרות שהתוצאות הרשמיות מכל הקנטונים עדיין לא התקבלו.

בהתאם לתוצאות הצפויות מהקנטונים, שנאספו ע"י שירות השידור הממלכתי, זכה מכנה ה"כן" ברוב מוחץ גם בהצבעה הפרטנית וגם בהצבעת הקנטונים, כנדרש ע"י חוקת שווייץ.

המחנה המצדד בהצטרפות לאו"ם סבור כי ההחלטה איחרה לבוא. "אני חושבת ששווייץ החמיצה את התפתחות העולם. היא אינה יכולה יותר לעמוד בצד", אמרה לאדינה פוקס מציריך. מסקרי דעת קהל עולה כי רוב המצביעים יתמכו בהצטרפות לאו"ם.
