

שבעה אמנים מהקהילות היהודיות במילווקי, מינאפוליס, סנט פאול וטולסה, הצטרפו לחבורה בת שמונה אמנים מאזור הכנרת למבצע משותף של עשייה אמנותית. תוצאות העבודה המשותפת מוצגות בתצוגת קבע, בבית החולים "פוריה" שמדרום לטבריה.

האמנים עבדו בזוגות, בדרך כלל בסדנאות של האמנים הישראלים עשרה ימים רצופים, שהגיעו לשיאם בטקס הצגת היצירות בבית החולים. מנהל בית החולים "פוריה", ד"ר יעקב פרבשטיין, מעיד כי בית החולים עבר בן לילה שינוי צורה. "אין ספק שיש ביצירות האמנות כדי לשפר את מצב הרוח של החולים ושל בני משפחותיהם. העובדה, שהמבצע התקיים חרף המצב הכללי השורר בישראל, מעידה כי הקשרים שנוצרו באזור, במסגרת מפעל שותפות 2000, הם קשרים אמיתיים וחזקים," אמר ד"ר פרבשטיין.

הידיעה הועברה באדיבות הסוכנות היהודית לישראל.


