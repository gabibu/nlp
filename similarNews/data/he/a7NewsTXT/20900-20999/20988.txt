

פלשתיני (28), תושב מחנה פליטים באיזור ג'נין, המתגורר בשפרעם יחד עם אשתו, תושבת המקום, נעצר כשברשותו אקדח.

הדבר אירע אמש כשצוות בלשים מתחנת שפרעם ומהיחידה המרכזית של משטרת מרחב הגליל, הגיעו לביתו כדי לעצרו, בעקבות מידע מודיעיני, שהצביע על כך שברשותו אקדח. הפלשתיני, שאינו מורשה לשהות בישראל, נמלט מהמקום כשהבחין בבלשים ותוך כדי כך השליך את האקדח שהיה ברשותו. לאחר שנלכד, הוא הכחיש כל קשר לאקדח.

המדובר באקדח מדגם F.N בקוטר 9 מ"מ. המשטרה חוקרת עתה, אם היו לו כוונות לבצע פיגוע ואת נסיבות הימצאות אקדח ברשותו.



