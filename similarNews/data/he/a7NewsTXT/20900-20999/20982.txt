

שתי טיסות, שאמורות היו לנחות היום לפנות בוקר בנתב"ג, הופנו לנחיתה בשדה התעופה של עבדה וזאת בשל הערפל הסמיך באיזור נתב"ג.

דובר רשות שדות התעופה, פיני שיף, אמר, כי בשל חוסר ראות טוטאלית, הופנה מטוס אל-על בטיסה 326 מפריס לשדה התעופה בעבדה וכך גם מטוס של חברת מאלב. שיף הוסיף, ששתי טיסות שכר מצ'כיה, שהיו בדרכן לישראל, נאלצו אף הן לנחות בשדה תעופה חלופי, בלרנקה, כאמור בשל הערפל הסמיך. כל יתר הטיסות נחתו וינחתו בנתב"ג כרגיל.

שדה התעופה דב סגור בשלב זה לנחיתות ולהמראות של מטוסים וזאת בשל תנאי ראות לקויים.
