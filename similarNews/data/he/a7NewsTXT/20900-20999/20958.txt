

עשרות מתושבי יש"ע, ביניהם רבים מהיישוב שילה, ממשיכים להפגין מול משרד ראש הממשלה בירושלים, תחת הכותרת "למוטט את הרשות הפלשתינית - להחזיר את הבטחון".

מוקדם יותר ערכו נוער שילה תהלוכה ממקום הפיגוע הרצחני אמש בשכונת בית ישראל. מתניה בן יעקב תושב שילה אמר כי מדובר בהפגנה ראשונה ובימים הקרובים יצטרפו להפגנות בני נוער מכל רחבי הארץ.

התושבים החליטו לקיים את ההפגנה, כדי לחזק את ידי הממשלה ולדרוש ממנה לנצח במלחמה. "בלי שום קשר לויכוח הפוליטי, ימין או שמאל, מדינת ישראל נמצאת כרגע במלחמה ובמלחמה צריכים לנצח", אמר בן יעקב.
