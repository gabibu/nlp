

בשעה זו עורכים פעילי מועצת יש''ע הפגנות בצמתים ברחבי הארץ וקוראים ''למוטט את הרשות הפלשתינית ולהחזיר את הביטחון''. עשרות מפגינים החזיקו לפידים בידיהם וקראו "לשחרר את ארץ ישראל" ו"די לשותפות עם ממשלת הדמים".

מול משרד ראש הממשלה בירושלים הפגינו במשך שעות רבות כ-100 מתושבי שילה. נתן אנגלסמן, תושב שילה, אמר כי תושבי הישוב החליטו על ההפגנה באופן ספונטני, בעקבות המצב הביטחוני החמור, למרות שיש ממשלת ימין. אנגלסמן אמר כי תושבי שילה דורשים מראש הממשלה לחזור בו מהתבטאויותיו בנושא הקמת מדינה פלשתינית.
