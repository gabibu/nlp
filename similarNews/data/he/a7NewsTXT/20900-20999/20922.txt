

בתום 77 ימי שביתה, ישובו הנכים היום לביתם, לביתם לאחר שהממשלה אישרה את ההסכם עליו חתמו הצדדים ביום ה'.

לאחר ימים רבים אותם עשו הנכים במזג אוויר ירושלמי קשה, מבלי שזכו לאוזן קשבת מצד פקידי האוצר, אך עם זאת בליווי של אהדה ציבורית נרחבת וביקורים המוניים של אזרחים מכל רחבי הארץ, מסיימים הנכים את שביתתם. ואולם, הם לא מחזיקים רק בהסכם אלא גם בחברים חדשים רבים ובקשרים אישיים שנוצרו ביניהם בימי השביתה הארוכים.

בכוונת הנכים לפנות עוד היום את המאהל שהוקם מול משרד האוצר, אך לא לפני שיערכו בו טקס צנוע שיחתום את שביתתם.


