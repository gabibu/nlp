

תושב מחנה פליטים באזור ג'נין, המתגורר בשפרעם יחד עם אשתו, תושבת המקום, נעצר כשברשותו אקדח.

אמש, בעקבות מידע מודיעיני שהצביע על כך שברשות החשוד אקדח בלתי חוקי, הגיע צוות בלשים מתחנת שפרעם ומהיחידה המרכזית של משטרת מרחב הגליל לביתו כדי לעצרו. הערבי, שאינו מורשה לשהות בתוך "ישראל הקטנה", נמלט מהמקום כשהבחין בבלשים ותוך כדי כך השליך את האקדח שהיה ברשותו. לאחר שנלכד, הוא הכחיש כל קשר לאקדח.

מדובר באקדח מדגם F.N בקוטר 9 מ"מ. המשטרה חוקרת עתה, אם היו לו כוונות לבצע פיגוע ואת נסיבות הימצאות אקדח ברשותו.

