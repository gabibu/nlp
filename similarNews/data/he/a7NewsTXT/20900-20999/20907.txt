

לנוכח האלימות הפלשתינית הקימה הסוכנות היהודית, בשיתוף עם הקהילות היהודיות בעולם, קרן מיוחדת לסיוע לנפגעי טרור בישראל. הקרן תסייע לאזרחים שנפגעו מהטרור, במיוחד עולים חדשים, ותפעל בשיתוף עם המוסד לביטוח הלאומי, משרד הביטחון, משרד הקליטה והרשויות המקומיות.

בשלב זה גייסה הסוכנות היהודית בקרב הקהילות היהודיות בעולם, סכום של כ- 16 מיליון ש''ח. בסוכנות מקווים להכפיל לפחות את הסכום עד סוף שנת 2002. את מדיניות הקרן תקבע ועדה מייעצת שתורכב מנציגי הסוכנות היהודית, הקהילות היהודיות התורמות, הביטוח הלאומי ומשרד הביטחון. במקרים הפרטניים תדון ועדה מקצועית מיוחדת בהשתתפות נציגי הסוכנות היהודית, הביטוח הלאומי, משרד הביטחון ומשרד הקליטה. כדי לאגד את כל משאבי המידע הקיים בגופים הבלתי פורמליים, תעבוד הקרן בשיתוף פעולה ותיאום עם כל העמותות המסייעות לנפגעי הטרור.

תקופת הזכאות להגשת הבקשה: עד 3 שנים מיום הפגיעה.

הידיעה הועברה באדיבות הסוכנות היהודית לישראל.


