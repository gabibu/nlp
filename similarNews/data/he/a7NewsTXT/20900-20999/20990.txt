

אנשי הצוות של מעבורת החלל קולומביה הצליחו אתמול ללכוד את טלסקופ החלל האבל, לאחר "מירדף" שנמשך יומיים. כעת הם יבצעו בו תיקונים שבעקבותיהם יהיה חזק פי-עשרה.

בין היתר יתקינו בו מרכז חדש לבקרת אנרגיה, כנפיים סולאריות ומצלמה משוכללת שתכפיל את המרחק שהטלסקופ יכול לקלוט ותשפר את הרזולוציה של התמונות.

זהו השיפוץ הרביעי המתבצע בטלסקופ מאז שוגר לחלל לפני כשתים עשרה שנה לצורך צילום מערכת השמש והגלקסיות הרחוקות.
