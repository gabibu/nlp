

"ההתנגדות הפלשתינית הגיעה לנקודת האל-חזור. אני סמוך ובטוח כי כוחות ההתנגדות ימשיכו להכות באויב הציוני ואני אף בטוח בכך, שהמכות יגבירו את עוצמתן ויוכיחו לשרון ולאנשיו, כי התיאוריה הביטחונית שבהם הם מחזיקים כושלת". כך אמר במוצאי שבת מפקד תנזים-פתח' ביו"ש מרואן ברגותי בראיון שהעניק לטלוויזיית חיזבאללה "אל מנר".

ברגותי, שדיבר כשעה אחרי הפיגוע בירושלים, הבטיח כי דם יהודי רב יישפך בשבועות הקרובים, שלדבריו "יהיו קשים ומרים" לאזרחי ישראל.

ברגותי אף קרא לכל ערביי יש"ע, אזרחים ואנשי המנגנונים השונים, לאחוז בנשק ולהגן על מחנות הפליטים. הוא אמר כי המשימה העומדת בפניהם עתה היא "קדושה" ואמר כי הפלשתינים כבר הוכיחו את כוחם מול "הכובש הישראלי".


