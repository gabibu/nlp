

בבית העלמין באלקנה מובא כעת למנוחות סרן אריאל חובב, בן 25, מהיישוב עלי שנרצח הבוקר בפיגוע בוואדי חרמייה.

מרסל גנס, ראש מועצת אלקנה, סיפר כי חובב הוא בן למשפחה מותיקי הישוב, המתגוררת באלקנה מזה 23 שנה. לדבריו, היה בחור מלא חיים, חזון ומעוף, שסחף אחריו את כל בני הנוער בישוב אלקנה. הוא היה מדריך בבני עקיבא ונתן דוגמא אישית לכולם.

סרן אריאל חובב הי"ד הותיר אחריו אשה, נעמה, ופעוט בן שלושה חודשים - אלעד יוסף שרק לפני שלושה חודשים חגגו לו משפחתו את ברית המילה בקבר רחל. עוד הותיר אחריו זוג הורים - ניסים וחפציבה חובב - ושלושה אחים - עוזי, צופיה וחננאל.
