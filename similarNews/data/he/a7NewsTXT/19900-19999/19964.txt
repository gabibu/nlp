

בשנת 2001 הגיעו לישראל 43 אלף עולים, 17 אלף פחות מהשנה הקודמת (ירידה של 28%). בכך מעמיקה מגמת הירידה במספר העולים בגל העלייה הנוכחי שהחל בשנת 1990 עם 200 אלף עולים, המשיך עם 176 אלף עולים בשנת 1991, עם 70-80 אלף עולים לשנה בשנים 1992-96, ועומד בשנים האחרונות על רמה של 60-65 אלף עולים לשנה, למעט שנת 1999 - שנת משבר כלכלי ברוסיה - אשר גרמה לגידול במספר העולים משם.

לשכה המרכזית לסטיסטיקה פרסמה כי בשנה האחרונה הגיעו 34 אלף עולים מבריה"מ לשעבר, שהם 77% מכלל העולים. מאוקראינה מגיע עדיין מספר העולים הגבוה ביותר - 14 אלף עולים בשנת 2001 (לעומת 20 אלף בשנת 2000). מהברפובליקה הרוסית עלו 11 אלף עולים, לעומת 19 אלף בשנה הקודמת. בשנת 2001 הגיעו 3300 עולים מאתיופיה המהווים 8% מסך כל העולים בשנה זו. מספר העולים מארגנטינה עלה מ-1100 בשנת 2000 ל-1400 בשנת 2001, עלייה של 27% , מצרפת עלו 1000 עולים ומארה"ב 1200 עולים בדומה לשנה שעברה.
