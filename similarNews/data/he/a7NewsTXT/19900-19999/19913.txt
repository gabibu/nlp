

אמש שוחחה מגישת יומן החדשות בקול ישראל כרמית גיא עם הכתבת הצבאית כרמלה מנשה. שתיהן הביעו את דעתן כי אי אפשר להפסיק את הטרור הערבי באמצעות צעדים צבאיים. אלו דבריהן שנאמרו על רקע הפיגוע שאירע אמש בקרני שומרון:

כרמית גיא: אפשר לשאול לאן כל זה הולך?

כרמלה מנשה: להסלמה כוללת...יותר... ויותר. רה"מ מכנס את המטבחון. אין ספק ששם תישמע תביעה להקשיח את הפעילות של צה"ל בשל הצטברות האירועים.

כרמית גיא: מה זה נקרא הקשיח?! כבר ניסו מטוסי F16, וניסו מסוקים, וניסו טנקים, וניסו פעולות חכמות, וניסו פעולות לא חכמות, אז לאן זה הולך?

כרמלה מנשה: (צוחקת) ... לא נראה לי שיש איזה שהם דרכים חדשות, במיוחד שיש מחויבות לאמריקנים שלא להסלים.

בניגוד לכרמית גיא וכרמלה מנשה, שהביעו את דעתן ב"קול ישראל" כי אין פתרון צבאי, שר העלייה נתן שרנסקי מסיעת ישראל בעלייה מציע שצה"ל יכנס לערי הרש"פ לתקופות ארוכות, ויעבור שם מבית לבית ולהחרים את כל הנשק. לדבריו, הוא לא מציע להשתלט לגמרי על שטחי A, אבל מצפה שצה"ל ישהה חודש עד חודשיים בכל עיר, על מנת להחרים את הנשק.

כאמור, רה"מ אמר כי "מדינת ישראל מעולם לא הפסידה במלחמה והיא תנצח גם במלחמה הנוכחית".



