

המגזין הבריטי "ניו סטייטסמן", שנחשב לאחד מכתבי-העת המשפיעים בחוגי השמאל באי המלכותי, פרסם לפני שלושה שבועות תמונת שער, שבעיני רבים נתפסה כאנטישמית.

על השער צויר מגן דוד ענקי נעוץ בדגל בריטניה. מתחת לאיור נכתבו המילים: "מזימה כשרה?". העיתון פרסם באחרונה סדרת כתבות שדנה במהלכי הקהילה היהודית בבריטניה, שמבצעת "לובינג", כטענת העיתון, כדי להשיג השפעה אצל מקבלי ההחלטות. השער היה במסגרת הכתבות.

לדעת רבים עוררה תמונת השער אסוציאציות אנטישמיות.

עורך העיתון, פטר ווילבי, פרסם הודעה בעיתון ובה התנצל על פרסום התמונה.

הידיעה הועברה אלינו באדיבות הסוכנות היהודית לישראל.

