

ארה"ב הזהירה פעם נוספת כי המצב הנוכחי בעיראק אינו מקובל עליה, אך עם זאת לא צפויה התקפה אמריקנית קרובה על מדינה זו. "אני יכולה להבטיח לכם כי הנשיא (בוש) לא קיבל כל החלטה על הפעלת כוח נגד עיראק", אמרה קונדוליסה רייס, יועצת הנשיא לבטחון לאומי, בראיון ברשת סי.בי.אס.

"הנשיא בוש אמר בבירור כי סדאם חוסיין היווה בעיה לפני ה-11 בספטמבר והוא ממשיך להוות בעיה והמצב הנוכחי אינו מקובל", הטעימה רייס.

"סאדאם חוסיין תקף את שכנותיו פעמיים והמית בגז רבים מבני עמו. זהו משטר מרושע מאוד והעולם יהיה טוב יותר ובטוח יותר אם הוא (סאדאם) לא יהיה קיים", הוסיפה רייס.
