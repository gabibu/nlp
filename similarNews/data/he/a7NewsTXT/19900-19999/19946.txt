

יו"ר הכנסת אברהם בורג הודיע על כוונתו לבקר ברמאללה, ונשיא המועצה הלאומית הפלשתינית סאלים זעאנון יגיע לביקור בירושלים, הודיע היום נשיא הפרלמנט היווני אפוסטולוס קאקלמניס.

שני יושבי-הראש, המשתתפים בוועידה בינלאומית באתונה, יגיעו לביקורים כשהם מלווים בנשיאי פרלמנטים ממדינות האיחוד האירופי ובנשיא הפרלמנט של האיחוד האירופי, נאמר בהודעה שפירסם הפרלמנט היווני.

הביקורים אמורים להיערך בעשרת הימים הקרובים. בורג וזעאנון יחליטו ביניהם על התאריך המתאים ביותר, נאמר בהודעה היוונית.

שני האישים נפגשו היום בבוקר בשולי הוועידה הבינלאומית השלישית של נשיאי פרלמנטים אירופיים ים-תיכוניים. הפגישה ביניהם התקיימה ביוזמת נשיאי הפרלמנטים של הטרואיקה האירופית, ספרד, שוודיה ויוון.

