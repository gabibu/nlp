

בחלקה הצבאית של בית העלמין בחולון מתקיימת כעת הלווייתו של סמל ראשון לי נחמן אקוניס. הוא נהרג בליל שבת בהתקפת מחבל על מחסום סורדא מצפון לרמאללה .

סגן אלוף אייל וייס, מפקד יחידת "דובדבן", יובא למנוחות בארבע ,בחלקה הצבאית של בית העלמין בזיכרון יעקב. סגן אלוף וייס נהרג בתאונה מיבצעית בכפר ציידא ביום שישי לפנות בוקר.

הלווייתו של סמל ראשון רון לביא, שנהרג בפיצוץ המטען מתחת לטנק בציר קרני-נצרים , תתקיים היום בשלוש. רון לביא , שהיה תושב קצרין שבגולן ייטמן בחלקה הצבאית של בית העלמין בנתניה.

נחמיה עמר, בן החמש עשרה, שנרצח אמש במרכז המסחרי בקרני שומרון, יובא למנוחות ביישובו. ההלוויה יוצאת כעת מבית משפחתו בקרני שומרון .

קרן שצקי שנרצחה אף היא בפיגוע הזה תובא למנוחות מחר בקרני שומרון. הלווייתה תחל בשעה שלוש אחר הצהריים.
