

ליד צומת גן שמואל הבחינו שוטרי משטרת התנועה ברכב חשוד מסוג מאזדה. השוטרים חשדו בנוסעים וניסו לעצור את הרכב. לפתע ירד מהרכב אחד המחבלים ופתח באש לעבר השוטרים שהיו במרחק של כמה עשרות מטרים. השוטרים השיבו אש והרגו אותו.

אחד השוטרים נפצע באורח קשה. המחבל השני הצליח לברוח עם הרכב, ולאחר כמה מאות מטרים, בסמוך לצומת שער מנשה, פוצץ את מטען החבלה שהוטמן ברכב.

לבית החולים הלל יפה בחדרה הגיעו שלושה פצועים במצב קל עד בינוני.

כל המרחב נסגר לתנועה ושוטרים החלו לסרוק את האזור מחשש למחבלים ומטענים נוספים. המשטרה מבקשת מהציבור שלא להתקרב לאיזור.
