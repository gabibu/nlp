

ראש הסי.איי.איי. ג'ורג' טנט ערך בשבת ביקור קצר בצנעא, תימן, ונפגש עם נשיא תימן עלי עבדאללה סאלח. טנט פגש את סאלח לאחר ביקורו במצרים, שם נפגש עם הנשיא חוסני מובארק. בכיר תימני אמר כי הביקור נועד לדון בשיתוף הפעולה במצוד אחר חברי ארגון אל קאעידה. הבכיר הוסיף, כי "השניים דנו על נושאים בתחום הביון והסיכויים שארה"ב תעניק לתימן סיוע במאבקה בטרור". הבכיר התימני הוסיף כי נדונו בשיחה העימות הישראלי-פלשתיני והנושא העיראקי.

