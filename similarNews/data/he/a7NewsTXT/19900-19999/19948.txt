

לראשונה בארץ בוצע ניתוח להוצאת שקדים בעזרת מכשיר על שמע. הניתוח בוצע בהרדמה מלאה בעזרת המכשיר המפיק גלי קול. המכשיר ביצע חיתוך ברקמה בחום נמוך תוך פגיעה מינימלית ברקמות.

ניתוח שקדים להסרת שקדי הלוע, נחשב לניתוח שכיח ביותר ומרבית המנותחים הינם ילדים המופנים לכריתת שקדים בשל דלקות חוזרות ונשנות, בעוד מבוגרים עוברים ניתוח זה בעיקר בשל שקדים מוגדלים הגורמים להפרעה בשינה.

זמן הניתוח באמצעות המכשיר הינו כ-15 דקות, לעומת כחצי שעה אורכו של ניתוח שקדים רגיל. המכשיר לניתוח באמצעות גלי קול הינו מהדור המתקדם ביותר, ונתרם למחלקה על ידי ועד עובדי חברת החשמל.
