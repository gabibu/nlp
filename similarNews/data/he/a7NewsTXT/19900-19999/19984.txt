

ראש אמ"ן האלוף אהרון זאבי (פרקש) גילה אתמול, כי רקטות הקסאם לסוגיהן אינן מסכנות את מרכזי האוכלוסין בישראל, גם אם יירו מהכפרים הערביים הסמוכים ל"ישראל הקטנה". האלוף זאבי התראיין בתוכנית "משעל חם" בערוץ השני בטלוויזיה.

בתשובה לשאלת המראיין נסים משאל גילה האלוף זאבי עוד, כי צה"ל בנה דגם של רקטת הקסאם יחד עם הרשות לפיתוח אמצעי לחימה (רפא"ל). על פי ניתוח צה"ל ורפאל, טווח רקטת הקסאם 2 מגיע ל-6 קילומטרים בלבד, ולכן אינה יכולה לפגוע בריכוזי האוכלוסין בשרון.

כתבתנו תמר יהל מציינת כי בהסתכלות פשוטה במפת ישראל, נראה כי מקומות ישוב ישראליים רבים מאוד נמצאים בטווח ששת הקילומטרים המדוברים כגון העיר הערבית קלקליה הסמוכה לכפר סבא ,והעיר הערבית טול כרם הסמוכה לישובים הישראליים :בת חפר, יד חנה ונצני עוז, ועל כן דברי האלוף זאבי תמוהים ביותר.

עוד הוסיף האלוף כי הדברים נעשים בידיעתו של ראש הרשות הפשתינית, למרות שאין בטחון בכך שכל פיגוע מקבל אישור ישירות מערפאת, וכן כי "השליטה בשטח נמצאת בידי ערפאת", אך הוא איננו שולט "בגובה הלהבות".

האלוף ציין עוד כי "הדו פרצופיות של הרשות (הפלשתינית) ברורה לכל. מצד אחד ערפאת מעוניין בהמשך ההסלמה, מצד שני הוא רוצה להביא לרגיעה כדי להגיע ליעד האסטרטגי שלו".
