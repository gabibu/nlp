

מרדכי (מוטקה) קידר, סוכן לשעבר של המוסד, מבקש בבית המשפט המחוזי בתל-אביב משפט חוזר לאחר שריצה 17 שנות מאסר על רצח סייען המוסד בארגנטינה] קלמן קליין, בשנות ה-50.

באמצעות עו"ד גדעון היכל טוען קידר כי יש בידיו חוות דעת פתולוגיות המוכיחות כי שעת הרצח תואמת את האליבי שלו וכן גם טענה כי הכסף שנמצא ברשותו שייך לו ולא לקליין.

הפרקליטות הצבאית תציג מחר את עמדתה ולאחר מכן יחליט נשיא בית המשפט המחוזי בתל-אביב, אורי גורן, אם לאפשר לפתוח מחדש את המשפט.

יצויין, כי קידר, כיום בן 72, נשלח ב-53' על ידי המוסד לארגנטינה. לפני 44 שנים בהגיעו לנמל התעופה בן-גוריון נעצר ונשפט בבית משפט צבאי שהתקיים בבית אריזה בפרדס.

קידר הורשע ברצח ובשוד של סייען המוסד בארגנטינה, קלמן קליין, ונידון ל-20 שנות מאסר. את עונשו ריצה בתא מוסתר מיוחד מאחורי קיר וכונה "אסיר האיקס". על מאסרו הוטל חיסיון מוחלט שהופר פעם בדיווחים בשבועון "העולם הזה".

לאחר שחרורו ב-75' עזב קידר את הארץ לטובת ארה"ב שם שהה 20 שנה ושב לישראל ב-95'. במאמציו לאסוף חומר כדי לפתוח במשפט חוזר התברר לו, שבינתיים נעלמו תיקי החקירה הנוגעים לעניינו.
