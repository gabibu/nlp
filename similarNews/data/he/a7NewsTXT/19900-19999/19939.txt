

הקיבוצים בגליל המערבי, שלהם ענף של ארוח, השקיעו מיליוני שקלים בשידרוג חדרי הארוח שברשותם. מדובר בכ-400 חדרי ארוח הפרוסים בקיבוצים השונים, כמצובה, אילון, יחיעם וגשר הזיו.

קיבוץ מצובה השקיע כ-2 מיליון שקלים בשידרוג חדרי הארוח שברשותו. מדובר בין היתר בהחלפת תשתית וריהוט, הקמת בריכת שחייה, מיתקני משחקים לילדים ומועדון. שאר הקיבוצים השקיעו סכומים של מאות אלפי שקלים בהחלפת פריטים שונים בחדרי הארוח והוספת מיתקנים.

מנכ"ל עמותת התיירות בגליל המערבי חיים ברום, מסר, כי שיפוצם של חדרי הארוח באיזור הינו נחוץ וכי עתה נמצאים אותם חדרי ארוח ברמה תחרותית הולמת.

לאחר השקט ששב לגליל המערבי עם נסיגת צה"ל מלבנון, עלתה התפוסה באיזור בעשרות אחוזים.
