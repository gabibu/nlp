

בישיבת הממשלה לפני הצהריים, אושרה הצעתה של שרת החינוך לימור לבנת לשנות את הרכב המועצה להשכלה גבוהה.

על-פי הצעת השרה יעמוד מספר נציגי האוניברסיטאות במועצה על שנים עשר מתוך עשרים ושישה, ולא שמונה עשר כפי שהיה כד כה.

אמש הושגה פשרה חלקית בין ועד ראשי האוניברסיטאות לשרת החינוך. על-פי הפשרה, בין נציגי המועצה החדשים יהיו יותר נציגים מתחום המדע והטכנולוגיה ופחות מתחום החינוך ומדעי החברה.
