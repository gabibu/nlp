

בית המשפט העליון דחה הבוקר את ערעורו של אריאל שרון במשפט הדיבה שלו נגד העיתון הארץ ונגד העיתונאי עוזי בנזימן.

השופטים קבעו כי הם מאמינים שהעיתון נהג בתום לב כאשר כתב כי שרון הוליך שולל את מנחם בגין בכל הנוגע למהלכי מלחמת לבנון, ואולם הם אינם מחווים דעה בשאלה אם שרון אכן הונה את בגין או לא הונה אותו. "זה עניין להיסטוריונים", פסקו השופטים. פרקליטו של שרון, עו"ד דב וייסגלס, אומר שהחלטת בית המשפט העליון הבוקר היא נצחון לשרון.

