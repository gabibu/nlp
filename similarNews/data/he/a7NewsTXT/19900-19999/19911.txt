

חייל צה"ל, סמ"ר לי נחמן אקוניס, בן 20 מחולון, נהרג בליל שבת מירי מחבלים במחסום צה"ל ליד רמאללה. כמה מחבלים התקרבו למחסום צה"ל ליד הכפר סורדא, מצפון לרמאללה. אחד המחבלים שלף אקדח וירה באקוניס מטווח קצר. החייל נפצע קשה מאוד, ומת זמן קצר אחר כך מפצעיו. מחבל אחר התעמת פיסית עם חייל נוסף והצליח לחטוף את נשקו. השניים נמלטו ברכב שחיכה להם בקרבת מקום. חייל נוסף, שירה לעבר המחבלים, פעל מאוחר מדי ולא הצליח לסכל את בריחתם. בצה"ל בודקים את נסיבות האירוע החמור.

סמ"ר לי נחמן אקוניס יובא למנוחות היום בשעה 14:00 בבית הקברות הצבאי בחולון.

סמ"ר רון לביא, שנהרג ממטען רב עוצמה שהופעל נגד טנק המרכבה ברצועת עזה ביום חמישי, יובא למנוחות היום בשלוש אחרי הצהריים בבית הקברות בנתניה.

