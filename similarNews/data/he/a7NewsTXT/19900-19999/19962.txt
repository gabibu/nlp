

ערב הסעודית, אחת המדינות היחידות שקיימה קשרים דיפלומטיים עם משטר הטאליבן, מתכננת לפתוח מחדש את שגרירותה בקאבול. כך דיווח הבוקר עיתון סעודי.

עוד דיווח העיתון כי ריאד תשלח 4 מטוסים להטסת עולי רגל אפגנים למכה. העיתון "אוקאז" ציין כי המלך פאהד הורה אישית לשלוח את המטוסים כדי להטיס 15 אלף עולי רגל לחאג' במכה במהלך הימים הקרובים. לדברי העיתון, המלך קיבל החלטה זו מאחר שכל הטיסות היוצאות מקאבול בוטלו לאחר רצח שר התעופה האפגני עבדול רחמן.

שגריר ערב הסעודית בפקיסטן, עלי אסירי, אמר לכתב העיתון כי יהיה צורך לטפל בשאלות בטחוניות לפני שאפשר יהיה לפתוח את השגרירות מחדש.
