

מנכ"ל התאחדות התעשיינים יורם בליזובסקי (בתמונה) קורא למנהלי מפעלים ליטול חלק בערב התרמה שעורכת העמותה להנצחת חללי בית ליד, זאת במסגרת סיוע של התאחדות התעשיינים לעמותה.


התאחדות התעשיינים במסגרת פעילותה למען הקהילה, מסייעת גם לעמותה להנצחת חללי בית ליד.

במסגרת זו פנה יורם בליזובסקי, מנכ"ל התאחדות התעשיינים בבקשה למנהלי המפעלים לבוא ולהשתתף בערב התרמה שעורכת העמותה להנצחת חללי בית ליד.

ערב ההתרמה יתקיים במלון "כפר המכביה", בעוד כעשרה ימים. באירוע ישתת, בין השאר גם שר האוצר, בנימין נתניהו. הוא נועד לגייס עוד כ-1.5 מליון שקל לצורך סיום הפרוייקט לבניית אתר ההנצחה ואנדרטה לחללי בית-ליד. בחודש זה מלאו 10 שנים לפיגוע הרצחני בצומת בית-ליד, בו נרצחו 21 חיילים ואזרחים כאחד.

באתר ההנצחה ילמדו את מורשת הטרור והפיגועים בארץ.
