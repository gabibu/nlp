

פעיל הימין איתמר בן גביר שולל את ההאשמות הנרמזות לעברו כאילו הוא סוכן שב"כ מושתל בחוגי הימין. "קישקוש מקושקש", אמר ותקף את התנהלות מועצת יש"ע שבסיסמאות של אהבה לא יביאו לניצחון במאבק מול שרון, אמר.

ביומן הצהריים של ערוץ 7 התראיין פעיל הימין איתמר בן גביר וטען שפעולות אנשיו הינן מענה לנסיונות הממשלה לסתום את הפה להתנגדות אנשי הימין להחלטות הממשלה.

בן גביר אומר שאמנם מהלכיו שונים בתכלית ממהלכיה של מועצת יש"ע שלטעמו מתייפייפת בפני הממשלה עת היא מנהלת את מאבקה מתוך גישה של 'יש בנו אהבה והיא תנצח'. כמו כן תקף את דרישת הימין למשאל עם. "צריך להיות מאבק אמיתי על ארץ ישראל ושרון מבין רק כוח לכן נביא עשרות אלפים להפגנה".

בדבריו ציין בן גביר שהוא כסטודנט למשפטים מודע לכך שהתבטאויות תקיפות גם אם אינן מוצאות חן בעיני אנשים מסויימים.

לשאלת ההאשמות המוטחות בו שפעולותיו הן כפעולותיו של אבישי רביב ויש המאשימים אותו כ'שמפניה', אמר שמדובר בדברים שהם קישקוק מקושקש, הרי יש לי תיקים במשטרה על שטויות שלא מאשימים בהן אף אחד. יש לשב"כ אינטרס להפיץ שמועות וליצור דיס-אינפורמציה על מנת לעורר חשדות של מתיישבים איש בשכנו כדי לגרוף רווחים", אמר וחתם את דבריו בתמיהה, "אם כולם אנשי שב"כ אז מי באמת פעיל ימין?".

המראיין, חגי סגל, שאל את בן גביר כיצד זה יש בידו אמצעים כמעט בלתי מוגבלים לפעולות המחאה שלו. בתגובה אמר שתרומות המועברות לנוער 'כך' ממנות בין השאר את פעילות המחאה אותה הוא מבצע.
(ש)
