

לאחר רכישת שתילים שניטעו ברחבי חבל קטיף, מאפשרת כעת החנות הוירטואלית של אתר קטיף נט. למעוניינים בכך, לרכוש פיצות חמות המיוצרות בפיצריות בגוש קטיף ויימסרו לחיילים המשרתים בחבל.

השירות החדש החל לפעול כבר בשבוע שעבר. 'קטיפיצה' שמו.

באתר קטיף נט. מציינים כי המשלוח הראשון שנתרם על ידי גולשי האתר כלל 10 פיצות גדולות שנשלחו חלקם לחיילים המשרתים במורג וחלקם לחיילים בפינה החמה שבצומת הגוש.

באתר נכתב על ידי יוזם הפרוייקט מוטי סנדר כי "דווקא בימים אלו של ליקוי מאורות חובה עלינו לשדר לעם ישראל כי ממשיכים באהבתנו החמה את חיילי צה"ל בכל מקום שהם ובפרט כאן בגוש קטיף ומצווה עלינו לפנק את החיילים".

החיילים מתבקשים להשיב במכתב תודה והידוק הקשר לתורמי הפיצות ומכתבים ראשונים כבר הגיעו למשפחות התורמות.

לעמוד ההזמנות
(ש)
