

מסמכים בטחוניים מסווגים העוסקים בחלקם במערך התגובות הצה"ליות נגד התקפות חמורות על מתקנים מסווגים נמצאו זרוקים בבסיס צה"ל שננטש.

(צילום אילוסטרציה)

על פי דיווח באתר 02נט. לפני מספר חודשים ננטש בסיס צה"ל סמוך לבירה. ביקור במקום העלה כי במקום הושארו מסמכים מסווגים. בעקבות חשיפת המחדל נשלחו צוותים לאיסוף המסמכים ונפתחה חקירה לבירור נסיבות האירוע.

המסמכים המסווגים נמצאו בתיקיות שסווגו כ'סודי' ואף 'סודי ביותר'. התיקיות הושארו בבסיס הנטוש בעשרות ארגזים.

בין המסמכים נמצאו תרחישים מפורטים אודות התגובה הישראלית לאירוע בו חלילה תותקף ירושלים מהאוויר. כמו כן מתוארים תרחישי תגובה למתקפה על המתקן הבטחוני המוגדר כשמור ביותר בישראל.

לבד מהתרחישים נמצאו בתיקיות רשימות מפורטות של סיסמאות סודיות להפעלה במקרה חירום, מפות ותורות לחימה של צה"ל.

יצויין כי רוב המסמכים חתומים על ידי ראש הממשלה, שר הביטחון והרמטכ"ל. המסמכים התייחסו לאירועים משנת 1990, אך עדיין נחשבים סודיים ומסווגים.
(ש)
