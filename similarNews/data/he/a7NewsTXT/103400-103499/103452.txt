

שר האוצר, בנימין נתניהו, החליט להגדיל את תקציב התוכנית לקליטת מדענים עולים (קמ"ע) במשרד לקליטת העלייה לשנת 2005 ב-20 מליון שקלים.



בעקבות ההחלטה יעלה התקציב הכולל של הפרוייקט מ-88 מליוני שקלים במקום 68 מליון שהיה עד כה.

תוכנית קמ"ע נועדה להבטיח את המשך העסקתם של מדענים עולים מצטיינים במסגרת מכוני המחקר הציבוריים בכלל ובאוניברסיטאות בפרט.

התכנית מבטיחה למדענים הנבחרים רצף העסקה במעמד חוקר מיום קבלתם לתכנית ועד הגיעם לגיל פרישה הנהוג במוסד המעסיק.

מלבד תוכנית קמ"ע, מתוקצבים למשרד לקליטת עלייה כ-26 מלש"ח נוספים לתוכניות אחרות המיועדות לקליטת מדענים עולים, כך שהסכום הכולל המוקצה לקליטת מדענים עולים עומד בשנת 2005 על כ-115 מלש"ח.

הכספים יועברו לאחר אישור תקציב המדינה לשנת 2005 בכנסת בקריאה שנייה ושלישית.

