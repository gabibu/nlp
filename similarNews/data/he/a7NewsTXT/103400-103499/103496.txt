

הרב והמחנך חנן פורת, לשעבר חבר הכנסת מהאיחוד הלאומי, יזם התחייבות של מנהיגי גוש קטיף, בה נאמר כי אם אכן, תתקבל ההלחטה על גירושם מבתיהם הם לא יתנגדו בכוח למהלך, אלא יסתפקו במחאה.

פורת, שהתראיין אמש בתוכנית "סוגרים יום" בערוץ 7 אמר כי תוכנית עקירת הישובים היא מעשה פשע עם חומרה כפולה: עצם חורבן הישובים, וגם הפרת שרון את כל הבטחותיו והתחיבויותיו.

לדבריו, בעצומה שניסח נאמר כי "זהו מעשה כה בלתי מוסרי ובלתי אנושי, ולכן מאות אלפים יגיעו למנוע את הפשע הזה, הקורע את העם והארץ.

איננו רואים במשאל העם צעד אידאלי, ואנו משוכנעים כי ננצח בו, אך אם תתקבל ההכרעה נגדנו, נקבל בלב קרוע את הצעד הזה. אי אפשר אמנם למנוע מאיתנו את זכות המחאה, אבל היא תתנהל בלי כוח, וגם סירוב פקודה כבר לא יהיה רלוונטי".

פורת הסביר כי "אם לא יהיה משאל יפעל הציבור בכל כוחנו, כי אתם מבצעים בנו אונס קבוצתי".

"במאבק על ליבו של העם יש לנו סיכוי אמיתי לנצח. אני בטוח שנאבק בכל כוחנו, כפי שלא נאבקנו מעודינו, ואני מאמין שבע"ה ננצח, במאבק על ליבו של העם יש לנו סיכוי הרבה יותר טוב לנצח, מאשר בשטח, מפני שהמאבק לא יסתיים ביום אחד גם אם יבואו לשם מאה אלף איש", הדגיש הרב פורת.


