

בכל הסקרים יש רוב בציבור הישראלי למשאל עםאומר ח"כ אדלשטיין המביע תקווה ש"גם המערכת הפוליטית תתעשת ותבין שזה רצון העם ואכן תתתנה את ביצוע העקירה בקבלתו במשאל עם".

ח"כ יולי אדלשטיין שהתנגד אתמול לאישור חוק ההתנתקות בועדת החוקה התראיין ביומן "סוגרים יום" בערוץ 7 ואמר כי הוא מקווה שגם בסיעת הליכוד יבינו, שזה רצון העם והדרך היחידה למנוע קרע.

לדברי אדלשטיין אם אכן מרכז הליכוד יתמוך במשאל עם , כפי שצפוי להיות בשבועות הקרובים, הוא מעריך שרוב חברי הכנסת של המפלגה יתיישרו לפי החלטת המרכז. אדלשטיין הוסיף כי גם עמדת ש"ס נגד משאל איננה החלטית וסופית והזכיר כי בשנת תשנ"ט (1999), הן ש"ס והן יהדות התרה תמכו במשאל עם לגבי רמת הגולן,

לגבי חוק ההתנתקות הודה אדלשטיין כי יש בו פגמים מבחינת שמירה על זכויות האדם."שלילת זכות המחאה מסוכנת ותהיה לה השפעה רוחבית . היום זה גוש קטיף, מחר סטודנטים או פועלים באיזה מפעל. אכן גם עתה, לאחר השינויים שערכנו בו, זה חוק בעייתי מאוד מבחינת זכויות אדם או פיצויים בסיסיים ועדיין תהיה פגיעה קשה מאוד באנשים, אך בכל זאת אנחנו בועדה שיננו אותו לבלי הכר מהחוק שהממשלה הציעה", דברי אדלשטיין.

"לצערי הרב היו חברי כנסת שהעדיפו את ההתנתקות על זכויות האדם. אני עדיין שואל איך ממשלה בישראל הביאה לכנסת חוק שכזה ?", סיכם ח"כ אדלשטיין.
