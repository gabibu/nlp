

האם מנצלים ארגוני מורדים את חבילות הסיוע לניצולי הצונאמי במזרח להעברת אמצעי לחימה? בצבא סרי לנקה טוענים שבהחלט כן. המורדים עצמם מתכחשים.

בין חבילות הסיוע שהגיעו בשבוע שעבר לסרי לנקה מבריטניה נמצאו מיכלים חשודים שהשיקוף הבטחוני התריע על תכולתה. מאבטחים ברשות הנמלים בסרי לנקה שפתחו את המיכלים שהיו מלאים במים מצאו בתוכם כדורי מתכת.

דובר צבא סרי לנקה מסר לסוכנויות הישיעות כי כככל הנראה מדובר בכדורי מתכת שיועדו לשמש את המורדים בבניית פצצות.

מיכלי המים הועברו להמשך בדיקות בטחוניות על מנת לאתר את שולחיהם ואת המניעים להחדרת כדוריות המתכת למיכלים.

על פי סוכנויות הידיעות מתכחש ארגון הנמרים הטמיליים, החשודים המרכזיים במשלוח המיכלים, להאשמות נגדם. הכדוריות הללו לא נועדו לפצצות אלא היו אולי משקלות לייצוב המיכלים בלבד, אומרים המורדים.
(ש)
