

היום יבחר הגוף הבוחר את הרבנים הראשיים לישראל.

לתפקיד הרב האשכנזי מתמודדים ארבעה: הרב יעקב אריאל, רבה של רמת-גן, הרב יונה מצגר, רב אזורי בצפון תל-אביב, הרב שלמה דייכובסקי, דיין בבית הדין הרבני הגדול והמועמד הרביעי, יו"ר ועד רבני השכונות הרב משה ראוכברגר, שפרשנים רבים מעריכים שיסיר את מועמדותו ברגע האחרון.

לתפקיד הרב הספרדי והראשון לציון מתמודדים ארבעה: הרב שלמה עמר, רבה של תל-אביב, הרב שמואל אליהו, הרב הראשי של צפת, הרב אליהו אברג'יל, אב בית הדין בבאר-שבע ורב שכונת בקעה בירושלים והרב של קריית-אונו, הרב ד"ר רצון ערוסי.

"האסיפה הבוחרת את הרבנים הראשיים לישראל" מורכבת מ-150 חברים, מחציתם רבנים ומחציתם נציגי ציבור. בין הנציגים: השרים זבולון אורלב וגדעון עזרא, חמישה חברי כנסת, ראשי ממועצות מקומיות גדולות ו-25 ראשי הערים הגדולות.

תוצאות הבחירות יתפרסמו בשעה 18:00 הערב.
