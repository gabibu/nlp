

ערוץ הטלוויזיה "אל ג'אזירה" הודיע כי מנהיגי השבטים בעיר תיכרית, העיר היחידה בעיראק שעדיין אינה תחת שליטת כוחות הקואליציה, מוכנים להפסקת אש בשני תנאים.

הראשון- שהכוחות האמריקנים ידאגו למניעת מעשי ביזה ואנרכיה, והשני שהכוחות הכורדים לא יורשו
להיכנס לתיכרית, עיר הולדתו של סדאם חוסיין.
מעשי הביזה הוו בעיה בבגדאד ובערים עיראקיות אחרות בימים האחרונים. מקור אמריקני אמר כי אחדים מבכירי משטרו של סדאם חוסיין מסתתרים עדיין בתכרית.


