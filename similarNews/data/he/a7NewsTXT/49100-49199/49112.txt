

הנחתים האמריקנים מנהלים מהיום בבוקר פעילות ערה סמוך לעיר הולדתו של סדאם חוסיין, תיכרית.

העיר , הנמצאת כ-180 ק"מ מצפון לבגדאד, נתונה בימים האחרונים תחת הפצצה כבדה של כוחות הקואליציה, כהכנה לקראת המתקפה היבשתית על העיר הנחשבת לכיס ההתנגדות האחרון בעיראק.

כתב סי.אן.אן. שידר צילומים מהכביש המוביל לתיכרית מצפון עיראק, ודיווח כי לאורך הכביש ישנם מוצבים צבאיים ריקים, ובצד הכביש תותחים וטנקים שרופים.

גם כתבים זרים אחרים דיווחו כי הכביש המחבר את מוסול לתיכרית פתוח, אך הכוחות האמריקנים לא שולטים על ציר זה.


