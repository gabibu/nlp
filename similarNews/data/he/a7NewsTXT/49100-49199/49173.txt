

ארצות הברית מגבירה את הביקורת כלפי סוריה. הנשיא בוש אמר הלילה כי המימשל האמריקני מאמין שלסוריה יש נשק כימי להשמדה המונית. הוא סירב לפרט. לשאלת כתבים בענין השיב הנשיא - לכל מצב נדרשת תגובה שונה, כל דבר בעיתו, כעת אנו עוסקים בעירק.

במסיבת עתונאים בבית הלבן אמר אמש הנשיא כי כעת על סוריה לשתף פעולה עם בעלות הברית ולא לתת מיקלט לראש מפלגת הבעת' ולראשי הצבא הנמלטים מעירק.

שר ההגנה האמריקני, רמספלד, אמר בראיון לרשת הטלביזיה CBS כי הממשלה בדמשק עושה שגיאות חמורות רבות, נוהגת בשיקול דעת מוטעה ובחרה לחבור לגורמים הלא נכונים.
