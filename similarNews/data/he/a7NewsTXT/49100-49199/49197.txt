

חשש לפיגוע ביער בן שמן. ביער אותרה גופת גבר ואשה פצועה ברכב שהיה במקום. בשלב זה טרם ברור אם מדובר בארוע חבלני או אחר. כוחות משטרה הגיעו למקום וחקירת הארוע החלה.

עם גילוי גופתו של הגבר נמסר בתחילה כי גם האשה נרצחה, אולם בידי כוחות מד"א עלה לייצב את מצבה לאחר שאובחן כי מדובר בפצועה שאף מנסה למלמל פרטים לא ברורים על נסיבות הרצח.

מהמשטרה נמסר כי הנרצח והפצועה נמצאו ליד קברות המכבים. על הגופה נראו סימני אלימות, מצב הפצועה הוגדר בשלב זה כבינוני. חוקרי המשטרה ממתינים כעת להתאוששותה של האשה ואז ינסו להגיע למסקנות באשר לנסיבות הרצח והחבלה בה.
