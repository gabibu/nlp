

הרמטכ"ל משה יעלון דן היום עם סגל הפיקוד הבכיר של צה"ל, בתוכנית העבודה הרב שנתית נוכח הקיצוץ העמוק בתקציב הביטחון. צמרת הפיקוד של צה"ל גם דנה בהשפעת הקיצוץ על גודלו והיקפו של צה"ל, לרבות הפגיעה בכוח אדם ובתנאי השירות של אנשי הקבע.

הרמטכ"ל הבהיר בכנס כי נוכח המצב הכלכלי הקשה במשק, והמשך האיומים הבטחוניים על מדינת ישראל גם צה"ל ייאלץ לקצץ בתקציבו באופן משמעותי, וזאת מבלי לפגוע, לדבריו, ביחידות הלוחמות, שהן "ליבת העשיה של צה"ל". בכנס הפיקוד הבכיר נכחו גם שר הבטחון שאול מופז, מנכ"ל משרד הבטחון עמוס ירון וקציני המטה הכללי.
