

איראן מזהירה את ארה"ב מפני התערבות בארגון המדינות המייצאות הנפט (אופ"ק) כך מדווחת סוכנות הידיעות האיראנית הרשמית אירנ"א.

איראן מזהירה את ארה"ב מפני התערבות בארגון המדינות המייצאות הנפט (אופ"ק) כך מדווחת סוכנות הידיעות האיראנית הרשמית אירנ"א.

אחד מחברי ועדת האנרגיה של הפרלמנט בטהראן אמר, כי מטרתה העיקרית של ארה"ב היא לצמצם את ייצוא הנפט של איראן וסעודיה, ובאמצעות הגברת ההפקה של נפט עיראקי, להפוך את עיראק לחברה המובילה באופ"ק.

חבר הפרלמנט ג'אסם שאדידזאדה אמר לאירנ"א, כי נכונות דבריו התבררה בעקבות מעשי הביזה בערים העיראקיות, כשהכוחות האמריקנים והבריטים הציבו שמירה כבדה על בתי זיקוק ולא על בתי חולים.

הוא קרא לממשל האיראני שלא להתעלם מאפשרות של קשרים בעתיד עם עיראק ולנצל את המחלוקת בין האיחוד האירופי, סין, רוסיה וארה"ב על מנת לזכות בתפקיד פעיל בעיראק שלאחר המלחמה.

איראן חוששת כי בעקבות השליטה האמריקנית והבריטית על עיראק, יירד מחיר חבית הנפט ל-18 דולרים בקיץ תוך החלשת הכלכלה האיראנית, שיותר מ-75 אחוזים ממנה תלויים בהכנסות ממכירת נפט.
