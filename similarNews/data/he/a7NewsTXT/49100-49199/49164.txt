

מזכיר ההגנה האמריקני דונלד רמספלד אמר היום כי לוחמים סורים נהרגו או נלקחו בשבי על ידי
הכוחות האמריקנים בעיראק, אך סירב לומר מה מתכוננת וושינגטון לעשות אם סדאם חוסיין יימצא בסוריה.

בימים האחרונים האשים רמספלד פעמים רבות את דמשק לא רק בתמיכתה בסדאם, אלא אף בסיוע לבכירי ההנהגה העיראקית שנמלטו מארצם למצוא מקלט בסוריה, או לצאת ממנה למדינות אחרות.
בראיון לטלוויזיה הדגיש רמספלד כי אם הנשיא העיראקי יתגלה במדינה השכנה, יהווה הדבר הוכחה לכך ש"סוריה טעתה טעות גדולה".
