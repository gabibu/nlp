

בתום הערכת מצב בטחונית הוחלט להוריד את הכוננות מפני מתקפת טילים עיראקית. אזרחי ישראל יכולים לפרק את החדרים האטומים ואינם מחוייבים יותר לשאת את ערכות המגן.

בתום הערכת מצב בטחונית הוחלט להוריד את הכוננות מפני מתקפת טילים עיראקית. אזרחי ישראל יכולים לפרק את החדרים האטומים ואינם מחוייבים יותר לשאת את ערכות המגן.

שר הביטחון הורה גם על שחרור מלא של מערך המילואים אשר גוייס עם תחילת המתקפה האמריקנית בעיראק. יחד עם זאת, ימשיך מערך טילי החץ לשמור על עירנות ולתפקד כמעט כרגיל עד להערכת מצב נוספת שתיערך במהלך השבוע.

שר הביטחון, שאול מופז, אמר כי ההחלטה התקבלה בעקבות הערכות של אגף המודיעין בצה"ל ובדיקת אתרים חשודים במערב עיראק בידי כוחות הקואליציה.

מופז קיבל את ההחלטה בסיום דיון הערכת מצב מיוחדת עם ראשי מערכת הביטחון וקציני צה"ל בכירים ובהם אלוף פיקוד העורף וראש אמ"ן.
