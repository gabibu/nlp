

במהלך פעילות מבצעית של חיילנו ברחבי יהודה ושומרון נלכדו שמונה עשר מחבלים מבוקשים ודרושים לחקירת כוחות הבטחון. המחבלים הועברו לחקירת שרות הביטחון הכללי.

ארבעה מחבלים נלכדו בכפר קוד סמוך לג'נין. המחבלים נלכדו כשברשות אחד מהם רובה קלצ'ניקוב. מחבל מבוקש נעצר גם בנזלת זייד, הסמוכה לג'נין. מחבל מבוקש אחר נעצר בכופירת. ארבעה אחרים בשכם. סמוך לרמאללה אותר מחבל אחר, שניים נוספים בעזריה, שבסמוך לבית לחם. חמישה מבוקשים מארגון חמאס נתפסו בחברון.

חיילי ההנדסה הרסו את ביתו של המחבל ג'מאל מחמד מסלם רג'וב, מארגון התנזים של הפתח' ארגונו של יאסר ערפאת.

מלשכת דוברת צה"ל נמסר כי ג'מאל מחמד מסלם רג'וב הוא המחבל שב-10.3.02 ביצע פיגוע ירי והשלכת רימונים בסמוך לאולם השמחות "אולמי נרקיס" באשדוד. בפיגוע נפצע אזרח ישראלי. ג'מאל היה גם בין מבצעי פיגוע ירי לעבר כח צה"ל סמוך לדורא ב-26.8.01.
