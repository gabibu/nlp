

האחריות הבטחונית במרחב התפר עברה היום ממשמר הגבול לצה"ל, וזאת בהתאם להחלטת הממשלה מינואר 2003.

במשמר הגבול אומרים כי העברת האחריות בוצעה לאחר עבודת מטה ארוכה וממושכת בה הוגדרו גבולות גיזרה חדשים בין צה"ל ובין משמר הגבול במרחב התפר המערבי. כמו כן, חלק מפלוגות מג"ב במרחב התפר יישארו תחת פיקוד צה"ל.

מפקדת מג"ב בראשותו של תנ"צ ישראל יצחק תעבור לפיקוד מרכז, שם תיתן מענה לפיקוד על כוחות משמר הגבול בגיזרת שומרון ובמרחב התפר.
