

אלפי שוטרי מג"ב, מתנדבי המשטר האזרחי וחיילי צה"ל יטלו חלק במבצע רחב היקף של אבטחת ציבור החוגגים, הנופשים והמתפללים בחג הפסח. דגש מיוחד יושם השנה, כמו בשנתיים האחרונות, על פעילות הבטחון השוטף למניעת פיגועי טרור. מפכ"ל המשטרה קורא לציבור לגלות עירנות.

במקביל להיערכות הבטחונית המוגברת יופעל מערך תנועה מוגבר, יושם דגש על הפיקוח בדרכים וניידות של אגף התנועה יתפרסו בכבישים הראשיים ברחבי הארץ ובאתרי הנופש, ויפעלו להכוונה והסדרת התנועה.
