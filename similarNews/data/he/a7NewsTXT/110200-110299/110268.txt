

ח"כ רומן ברונפמן מיח"ד יגיש היום לנשיא רוסיה פוטין במהלך קבלת פנים בבית הנשיא מכתב ובו בקשה לפתור את סוגית הפנסיות מרוסיה, להן זכאים העולים.

ח"כ ברונפמן מיח"ד יגיש היום לנשיא רוסיה פוטין במהלך קבלת פנים בבית הנשיא מכתב ובו בקשה לפתור את סוגית הפנסיות מרוסיה, להן זכאים העולים.

ברונפמן מאשים את ההנהגה הישראלית בכך שהיא מפקירה את האינטרסים של העולים ונמנעת להעלות את הסוגיה בשיחותיהן עם פוטין.

"שלילת הפנסיה מהעולים היא מעשה אנטי חוקתי הנוגד את זכויות האדם הבסיסיות. על רוסיה לשלם פנסיות לכל העולים, ללא קשר לאזרחותם", אומר ברונפמן.

פוטין יבקר היום ביד ושם

ביקורו של נשיא רוסיה ולדימיר פוטין בארץ החל אמש. הביקור מלווה בחילוקי דעות עקב הכוונה למכור טילים לסוריה, ובהסתייגות ישראלית להצעתו של פוטין לקיים "ועידת שלום" ברוסיה.

עוד בטרם החל ביקורו של נשיא רוסיה ולדימיר פוטין בישראל, הביעה ישראל הסתייגות מהצעתו לקיים "ועידת שלום" של מדינות המזה"ת בסתיו במוסקבה. רוסיה היא אחת ממדינות הקוורטט ובמפת הדרכים נקבעה "ועידת שלום", אך דובר משרד החוץ מרק רגב ציין כי ועידה כזו אמורה להתקיים רק בשלב השני של מפת הדרכים וזה עוד לא הגיע.

פוטין אמר כי שרי החוץ של הקוורטט ייפגשו במוסקבה ב 8 במאי לדיון בתהליך השלום במזה"ת.
הרש"פ תומכת בקיום ועידת כזו.

ביקורו של פוטין, לראשונה בהסטוריה, בישראל נועד להעמיק את מעורבותה של רוסיה בהליכים המדיניים במזרח התיכון.

במהלך הביקור ייפגש פוטין עם ראש הממשלה אריאל שרון, נשיא המדינה משה קצב ואישים נוספים. פוטין מצידו מגיע בראש פמליה בת למעלה ממאתיים חברים ובהם גם שני שרים ממשלתו. הביקור יארך שלושה ימים בהם יעלו בין השאר גם חילוקי הדעות בין ישראל לרוסיה. בין היתר בנושא מכירת טילים לדמשק על אף התנגדות ישראלית ולמרות הבטחתו האישית של פוטין לראש הממשלה שרון שלא לבצע עסקאות נשק העלולות לסכן את ישראל. פוטין שב ואומר כי מדובר בעיסקה שכל מגמתה היא להגן על הבירה הסורית מפני טיסות ישראליות ואחרות מעליה. עיקר החשש הישראלי נובע מהאיום שמא יגיעו הטילים לידי מחבלי החיזבאללה.

לבד מעיסקת הטילים עם סוריה מוטרדת ישראל גם מעיסקת הדלק בין רוסיה לאיראן. "איראן היא ידידה טובה שלנו", אמר בימים האחרונים הנשאי הרוסי פוטין כשהתייחס לעיסקה בה אמורה רוסיה למכור לאיראן דלק להעשרת אורניום. החשש הישראלי הוא שהמידע והחומרים שיועברו לממשל האיראני יסייעו למירוץ הגרעין של הממשל בטהרן. את החשש הזה מנסה פוטין להרגיע באומרו שמדובר בעיסקה שנועדה למטרות אזרחיות בלבד.

כתבנו שמעון כהן מדווח כי באמתחתו יביא הנשיא הרוסי שי לישראל: פסל ברונזה בגובה שני מטרים לזכר קורבנות השואה. בפסל שמשקלו 3 טונות, בעיצובו של הפסל זוראם צטארלי, דמויות של יהודים מוקפים בגדרות תיל. על בתחתית הפסל מוטבע כיתוב עברי ורוסי המבהיר שהפסל הוא שי מהעם הרוסי לעם הישראלי. מחר (חמישי) יוסר הלוט מעל הפסל בנוכחות נשיאי ישראל ורוסיה, המארח והאורח, קצב ופוטין.

יצויין כי לפני מספר ימים, קונן פוטין בנאומו לאומה על קריסת "האימפריה הסובייטית". הוא כינה את הקריסה "הקטסטרופה הגיאופוליטית הגדולה ביותר של המאה הנוכחית". הוא טען כי הדבר גרם לנזק לאזרחי רוסיה. כתבתנו רותי אברהם מסרה כי עפ"י דיווח בעתון USATODAY , אמר פוטין כי קריסת "האימפריה הסובייטית" היתה טרגדיה שגרמה להתפוררותה של ברית המועצות ולמצב שבו אזרחים רבים מצאו עצמם לפתע מחוץ לגבולות המדינה. פוטין רמז כי גם המרד הצ'צ'ני הגובה קורבנות רבים ברוסיה, מקורו בהתפוררות האימפריה הסובייטית.
