

לחבר פרלמנט ירדני ברור ככל הנראה היכן יוכל לקבל טיפול רפואי ראוי ושיגר את בנו החולה לטיפול בישראל.



בנו של חבר הפרלמנט הירדני הוטס אתמול מארצו ל'בית לווינשטיין' שברעננה כשהוא מחוסר הכרה.

הבן נפגע באורח חמור בתאונת דרכים, ועל מנת לזכות לטיפול הטוב ביותר יצר איש הפרמנט הירדני קשר עם ראשי בית החולים הישראלי וביקש לאשפז את בנו בו.

ראשי בית החולים קיבלו את הבקשה באופן מיידי וכעבור זמן קצר הוטס הבן לרעננה. בני משפחתו מייחלים להצלחת הטיפול לשיקומו של הפגוע. בבית החולים אומרים כי שיעור ההצלחה בטיפול במחוסרי הכרה כדוגמת הבן הירדני עומד על כשמונים אחוזים.
(ש)
