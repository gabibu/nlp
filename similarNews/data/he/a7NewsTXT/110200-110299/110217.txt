

ערוץ ההסטוריה הישראלי התמהמה בעליית שידוריו לאוויר ורשיונו בוטל, כך החליטה המועצה לשידורי כבלים ולוויין.

הערוץ אמור היה לעלות לאוויר לפני למעלה מחצי שנה ברשיון מיוחד, אך כשל. מהות הרשיון המיוחד הייתה הפעלה עצמאית לחלוטין של הערוץ, תוך שימוש והשכרת שירותי הכבלים והלוויין מהמועצה על ידי מנהלי הערוץ ותשלום על שירות זה בלבד. הפעלתו של הערוץ אמורה הייתה להתבצע באופן עצמאי, כולל גביית התשלום מלקוחותיו של הערוץ.

את הרשיון קיבל ערוץ ההסטוריה לפני למעלה משנה וחצי, ואולם שבעה חודשים לאחר שהיה אמור להתחיל בשידוריו טרם עלה לאוויר. כיוון שכך הוחלט בתום ישיבות של מועצת שידורי הכבלים והלוויין לבטל את שידוריו.
