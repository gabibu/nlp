

השר אהוד אולמרט, הגיב הבוקר על דברי אלדד ואמר כי "אריה אלדד וחבריו הם סוחרים במכאובים של האוכלסיה שנעקרת ועושים זאת לצורך רווחים פולטיים, הם לא אלה שצריכים לשאת את מכאוב הפינוי על גבם".

ח"כ אריה אלדד מהאיחוד הלאומי קרא בעצרת גוש קטיף למרי אזרחי תוך נכונות ללכת לכלא. הוא הבטיח כי אם הגוש ייחסם "התנועה במדינה כולה תיחסם ותשותק. לא יטוסו לא יסעו ולא ילכו, אם לא יתנו ליהודים לגור בכל מקום בא"י".

מ"מ ראש הממשלה, השר אהוד אולמרט, הגיב הבוקר בקול ישראל על דברי אלדד ואמר כי "אריה אלדד וחבריו הם סוחרים במכאובים של האוכלסיה שנעקרת ועושים זאת לצורך רווחים פולטיים, הם לא אלה שצריכים לשאת את מכאוב הפינוי על גבם".

אולמרט הוסיף כי אנשים אלה כמו אלדד מוציאים אמירות כאלה כדי לערער את השלטון ומול תופעות אלה אין צורך לגלות סובלנות.

שר התמ"ת אמר עוד כי אם יש בסיס לנקוט באמצעים משפטים נגד דבריו של אלדד אזי הוא סומך על היועץ מזוז שיעשה זאת "ואם לא, אנו צריכים לדאוג להוקיע אנשים אלה".

יחד עם זאת גילה אולמרט הבנה לקושי בעקירת יהודים "מדובר באנשים שגרו ובנו את ביתם במשך 30 שנה ועכשיו הממשלה נאלצת לעקור אותם".

השר מתן וילנאי קרא לח"כ אלדד להסיר את חסינותו כך שניתן יהיה להעמידו לדין "צריך להעמיד לדין את כל מי שמסית בימים רגישים אלה, ובכך למנוע את הרצח הפוליטי הבא, אלדד צריך להסיר את חסינותו ולאפשר ליועץ המשפטי מני מזוז להעמידו לדין בגין קריאתו למרד", אמר וילנאי.

יצויין כי ח"כ אלדד ורעייתו עברו לאחרונה לגור בישוב שאנור בצפון השומרון, ועד למעברם התגוררו בישוב כפר אדומים שבבנימין.
