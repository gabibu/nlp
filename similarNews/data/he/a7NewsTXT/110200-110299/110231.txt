

ארגוני שמאל קיצוני יחברו היום לערביי הכפר בילעין שליד רמאללה להפגנה נגד המשך בניית הגדר באזור הכפר.

לתושבי בילעין יחברו אנשי גוש שלום, תעיוש, אנרכיסטים נגד גדרות וארגון קואליציית נשים לשלום. הקבוצה תגיע היום (ה') בסביבות השעה 10:00 על מנת לעודד את תושביו הערביים של בילעין להתנגד לפעולות צה"ל בגיזרתם.

חברי הארגונים מתכוונים לשתול עצי זיתים לאורך התוואי הגדר המיועד במקום.

דוברי הארגונים מוסרים כי בהפגנה שתתקיים מחר הם מתכוונים למחות על כך שלאחר בניית הגדר לא יוכלו עוד תושבי בילעין לעבוד באזורי הקו הירוק כפי שהיה בעבר.

יצויין כי בעבר ניסו תושבי בילעין לעתור לבג"ץ נגד תוואי הגדר האמור, אולם שופטי בג"ץ דחו את העתירה.

גורמים בימין אומרים כי הצפי הוא שכבמקרים דומים בעבר יגיעו למקום ההפגנה כמה עשרות פעילי שמאל ותושבים בודדים של הכפר. "אלמלא הסתת ארגוני השמאל איש מהערבים בכפרים הללו לא היה יוצא להפגין".
(ש)
