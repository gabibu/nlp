

סקר: עבור 82% מערת המכפלה חשובה מ'השלום'


מימצאי הסקר שערכה ד"ר מינה צמח עפ"י הזמנת ערוץ הכנסת מעוררים ענין, כך אומר נועם ארנון דובר הישוב היהודי בחברון.

בין היתר קובע הסקר כי 51% נגד ויתור כלשהו בהר הבית   גם למען 'השלום'. 49% נגד ויתור כלשהוא במערת המכפלה גם למען 'שלום'.
33% מוכנים לאחריות משותפת במערת המכפלה והבטחת זכות לתפילה יהודית.
13% בלבד מוכנים לאחריות 'פלשתינית' מלאה על מערת המכפלה.

כתבתנו רותי אברהם מוסרת כי לדברי ארנון מהסקר עולה כי כ- 82% מהציבור רואים במערת המכפלה מקום בעל חשיבות גדולה, העולה אף על חשיבות 'השלום' ואינם מוכנים להפקירה בידי הערבים או לוותר על זכות התפילה בה. עוד הוא מציין כי אחוזים דומים מאד גם בהתייחסות להר הבית

יש לזכור מציין ארנון ש"נתונים אלו הושגו למרות 'תשקורת' עויינת וארסית, הדבקת תוויות עוינות באופן שיטתי לאורך שנים, וחוסר חינוך יהודי שורשי לרובם המוחלט של ילדי מדינת ישראל. ב"ה ניתן לראות בנתונים אלו פירות לעמל הרב המושקע מזה שנים בחיבור עם ישראל לחברון ולמערת המכפלה.

ב"ה נמשיך ונחבר רבדים נוספים בעם באופן עמוק יותר לנחלת אבותינו בעיר האבות ובארץ ישראל כולה", דברי ארנון.

