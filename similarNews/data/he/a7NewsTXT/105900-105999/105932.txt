

אחרי שניתחה את תוכנם של 16 ספרי לימוד בישראל, אמרה החוקרת המצרית, ספא עבד אל-עאל, כי שיטות הלימוד בישראל שואפות לחנך בכיוון של מלחמה וכי הם גדושים בגזענות נגד הערבים. לדבריה, כפי שהובאו היום בעיתון הערבי היוצא בלונדון "אל קודס אל ערבי", הרי ש"תוכנם של הספרים זורע בנפשות התלמידים רצון למלחמה כדרך יחידה להגן על הזכויות שהם רואים בהן כלגיטימיות והיסטוריות. זאת, באמצעות החלת הדעה הרווחת כי אין מנוס ממלחמה".

בספרה בו פירטה את ממצאיה, ניתחה החוקרת המצרית 11 ספרי הסטוריה וחמישה ספרי גיאוגרפיה ישראליים מכיתה ג' ועד כיתה ו'. לדבריה, ספרים אלה מעכבים את השגת השלום ומונעים את הקמתה של מדינה פלסטינית עצמאית.

