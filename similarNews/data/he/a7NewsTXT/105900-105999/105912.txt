

בית הדין הצבאי ביהודה גזר היום מאסר עולם על עומר נאצר א-דין, שהיה ראש התנזים באזור חברון.

א-דין שלח את המחבל שביצע את הפיגוע באולם השמחות "היכלי נרקיס" באשדוד לפני 3 שנים, בו נפצע ישראלי אחד. כמו כן, מיוחסת לא-דין מעורבות בשורה של פיגועי ירי באזור חברון.

בית הדין הצבאי ביהודה גזר על מג'די עבדאללה פעיל חאמס 7 מאסרי עולם בגין תכנון וביצוע פיגוע הירי בו נרצחו 3 חילי צה"ל וחיל נוסף נפצע . כמו כן, אחראי המחבל לרציחתם של גדעון ליכטרמן שנהרג בחודש מאי 2003 ושלום שלום הר מלך שנרצח בפיגוע ירי בחודש אוגוסט 2003. כך מדווח כתבנו קובי פינקלר.

כח של סיירת הצנחנים הרג הלילה את מוחמד חסין חליל, פעיל ג'יהאד איסלמי מהכפר אטיל, שהיה אחד ממתכנני הפיגוע במועדון ה"Stage" בתל אביב, לפני שבועיים. בפיגוע נהרגו 5 בני אדם ונפצעו כ-30.


