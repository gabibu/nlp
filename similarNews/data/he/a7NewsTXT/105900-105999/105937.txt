

סטלה אבידן, חברת מרכז הליכוד מסניף המפלגה בשכונת יד אליהו: "ראש הממשלה דרס כל החלטה, שכח את המצע ועדיין יש לו תעוזה לבקש מאיתנו למנוע הפלת ממשלה שאינה תואמת את דרכו של הליכוד" ?


אמש שודרו דבריו של רה"מ שרון בפני באות כנס הנשים שהתקיים בבית החייל בתל אביב, לרגל יום האשה הבינלאומי. סטלה אבידן, חברת מרכז מסניף יד אליהו שהשתתפה בכנס, מדווחת באתר ליכודניק, כי שרון התחנן שלא להפיל את הממשלה וטען כי אין לקשור את נושא משאל העם לתקציב המדינה. כך מוסרת כתבתנו רותי אברהם.

לדברי אבידן, שרון הסביר במשך 20 דקות "עד כמה הוא מכבד נשים". הנאום הגיע לשיאו "בקריאה כמעט נואשת לנשים בליכוד להשפיע על חברי כנסת מסיעת הליכוד, המתכוונים להצביע נגד התקציב לא להפיל את הממשלה".

לשאלת אבידן, מה עם החלטת משאל העם שהתקבלה במרכז הליכוד? "שרון נשמע שוב חוזר ומתחנן שלא להפיל את הממשלה ואמר שאין לערבב נושאים מדיניים עם התקציב".

"ואני שואלת היום את כלל חברי הליכוד", מוסיפה אבידן, "ראש הממשלה דרס כל החלטה שהתקבלה לאחרונה במרכז הליכוד. ראש הממשלה שכח את המצע של המפלגה שהביאה אותו לראש רשימת הליכוד ועדיין יש לו את התעוזה לבקש מאיתנו למנוע הפלתה של ממשלה בראשותו שאינה תואמת את דרכו של הליכוד ואשר בגינה קיבלה את המנדט"?

