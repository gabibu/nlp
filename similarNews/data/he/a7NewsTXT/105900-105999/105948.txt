

מינויו של מנשה רז, ממקורבי חלוץ, לתפקיד דובר צה"ל עשוי לעורר בעיות משפטיות שכן רז כיהן בעבר כדובר מפלגת המרכז. בעבר נמנע מינויו של דני נווה לתפקיד דובר צה"ל - מסיבות דומות. (צילום: לע"מ)


אל"מ מירי רגב הצנזורית הראשית והעיתונאי מנשה רז הם המועמדים המובילים לתפקיד דובר צה"ל במקומה של הדוברת הנוכחית רות ירון. הבוקר נמסר כי ירון תסיים בקרוב את תפקידה, לפי בקשת הרמטכ"ל המיועד דן חלוץ, ותשוב למשרד החוץ.

כתבנו עוזי ברוך מוסר, כי מינויו של מנשה רז, ממקורבי חלוץ, לתפקיד דובר צה"ל עשוי לעורר בעיות משפטיות שכן רז כיהן בעבר כדובר מפלגת המרכז. עם התפרקותה של המפלגה, שב לרז לשדר בערוץ 10.

כתבנו מציין כי כי בהיותו שר בטחון מינה משה ארנס את דני נוה לתפקיד דובר צה"ל, אך נוה נאלץ לפרוש עוד בטרם החל לכהן בתפקיד זה בשל טרוניות השמאל לפיהן הוא מנוע לשמש בתפקיד בכיר בצה"ל לאור היותו בעבר פעיל ליכוד.

