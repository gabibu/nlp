

הצעדה המאורגנת ע"י "הועד להצלת פתח תקווה", תתקיים מדי יום שישי. תושבי העיר מזהירים: בעקבות 'ההתנתקות' פ"ת תהפוך לעיר ספר, ראש העין - לעיר בקו העימות, אזור התעשיה יתרוקן, ומחירי הדירות בעיר ירדו

בשעה זו מתקיימת צעדת הפגנה בפתח תקוה, הצעדה מוארגת ע"י "ועד הצלה פתח- פתח תקוה" נגד תוכנית ההתנתקות , אשר תגרום לדבריהם, לאיום משמעותי גם לאיזור פתח תקוה והסביבה.
הצעדה התחילה מהדר גנים לאיזור צומת גהה, וכעת היא באיזור השוק העירוני.

לדברי הועד "אריק שרון מתכונן לפנות ישובים ביש"ע ובכך להביא את המחבלים עד בתינו. כולנו, בני פ"ת המבוגרים יותר זוכרים כיצד לפני 1967 נפלו פצצות מרגמה על בתינו.
אריק שרון יביא את המחבלים להפעיל נגדנו שוב מרגמות ויהפוך את רצועת עזה לבית החרושת לנשק הגדול ביותר במזרח התיכון. הממשלה תמשיך לספק למחבלים בעזה חשמל, מים, דלק, עבודה והם ימשיכו לייצר אמצעי השמדה להרג יהודים. ה"התנתקות" של אריק שרון מתוכננת להמשיך גם אל יהודה ושומרון".

חברי הועד מזהירים כי פ"ת תהפוך לעיר ספר, ראש העין תהפוך לעיר בקו העימות, המסחר יתמוטט, חברות גדולות יברחו מאזור התעשייה, האבטלה תגדל ומחירי הדירות בעיר ירדו.

הצעדה תתקים כל יום שישי מהשעה 10:00 עד לשעה 14:00.




