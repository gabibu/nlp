

בכביש 443 היתה אחר חצות התקפה מאסיבית של פורעים פלשתינים על מכוניות ישראליות. הפורעים הניחו מחסום אבנים ליד תחנת הדלק 'דור אנרגיה', ויידו אבנים במכוניות שנאלצו להאט בגלל המחסום.

בכביש 443 העולה לירושלים מהשפלה היתה אחר חצות התקפה מאסיבית של פורעים פלשתינים על מכוניות ישראליות. הפורעים הניחו מחסום אבנים ליד תחנת הדלק 'דור אנרגיה', ויידו אבנים במכוניות שנאלצו להאט בגלל המחסום.

בזה אחר זה נופצו כליל שמשותיהן של חמש מכוניות לפחות. נהגיהן המשיכו לנסוע עד למחסום צה"ל הסמוך ודיווחו לחיילים שם על שהתרחש. כוחות צבא ומשטרה חשו למקום, ולכדו שניים מיידי האבנים, תושבי בית עור א-תחתא. כתבנו קובי סלע מציין כי בשעות האחרונים התעצמה מאוד תופעת ידוי האבנים בכבישי יהודה, בנימין ושומרון.

דובר מחוז ש"י מסר לערוץ 7 כי בשבוועת האחרונים נלכדו באזור 443 כעשרים ערבים מיידי אבנים. לדבריו, צה"ל והמשטרה מקיימים במקום נוכחות מתמדת, חשאית וגלויה.

