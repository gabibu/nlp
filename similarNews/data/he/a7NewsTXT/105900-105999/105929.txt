

כוח צה"ל עצר אתמול בשעות הצהריים מחבל במחסום נועם, בכניסה המזרחית של יריחו.
המחבל שנעצר הוא סעיד עוודאת, וברכב בו נסע נמצאו כדורים לרובה מסוג M-16.

כתבנו חגי הוברמן מציין כי בדיונים שהתקיימו שלשום בין מפקד אוגדת הביקעה תא"ל טל רוסו ומפקד הכוחות הפלשתיניים ביו"ש חאג' איסמעיל, בעקבות פגישת מופז-אבו-מאזן ביום שלישי, הסכימו הישראלים להזיז את המחסום ממקומו, במסגרת העברת יריחו לשליטה פלשתינית.
הנסיגה בוטלה כרגע, רק כיוון שהפלשתינים לא הסתפקו בשליטה בעיר עצמה אלא דרשו הורדת שני מחסומים נוספים על כביש הבקעה, ולכך ישראל התנגדה. גורם צבאי מסר לכתבנו חגי הוברמן, כי מחסום נועם תוכנן לזוז צפונה יותר, באופן שייתן לפלשתינים גישה חופשית מיריחו לכיוון רמאללה.


