

ראש הממשלה אמר בפתח ישיבת הממשלה כי "פינוי המאחזים הוא חלק מהמחויבויות במסגרת מפת הדרכים", שרון הוסיף "הממשלה תאשר היום, בתיאום עם היועץ המשפטי, הקמת ועדת שרים אשר תבחן את הדרכים ליישום חוות הדעת".

הממשלה דנה הבוקר בדו"ח המאחזים שהגישה בשבוע שעבר עו"ד טליה ששון. הממשלה צפויה לאשר ברוב גדול הקמת ועדת שרים מיוחדת בראשות שרת המשפטים, ציפי לבני, שתדון ביישום ממצאי הדו"ח.

ראש הממשלה אמר בפתח ישיבת הממשלה כי "פינוי המאחזים הוא חלק מהמחויבויות במסגרת מפת הדרכים", שרון הוסיף "הממשלה תאשר היום, בתיאום עם היועץ המשפטי, הקמת ועדת שרים אשר תבחן את הדרכים ליישום חוות הדעת".

בהצעת ההחלטה, שהועברה לעיון השרים לקראת הישיבה, נאמר ש"הממשלה רואה חשיבות רבה בטיפול בממצאי חוות הדעת ובהמלצות וסומכת את ידיה על העקרונות ודרכי הפעולה שביסוד ההמלצות הכלולות בחוות הדעת".

בוועדת השרים יהיו חברים שר הביטחון שאול מופז, השר לביטחון פנים גדעון עזרא, שר הבינוי והשיכון יצחק הרצוג, שר התשתיות בנימין בן אליעזר ושר החקלאות ישראל כץ.

שר הפנים, אופיר פז פינס אמר הבוקר על שאלת העיתוי בפינוי מאחזים ואמר כי על הממשלה להורות על פינוי מיידי של מאחזים לא מורשים ותוכנית ההנתקות לא צריכה לעכב זאת, לעומתו אמר סגן שר הבטחון, זאב בוים, כי כעת צריך להתרכז ולהשקיע את כל הכוחות בתוכנית ההנתקות, לדבריו, מבחינת לוח הזמנים אין אפשרות לפצל כוחות ולהשקיע משאבים במקומות אחרים, מה שלא נעשה עד עכשיו ראוי שימתין למועד אחר.

השר מופז: לקצר את תהליך העקירה

שר הביטחון שאול מופז אמר אמש כי הוא החליט לקצר את תהליך עקירת יישובי חבל עזה וגירוש יהודי גוש קטיף וצפון השומרון, לפרק של 3-4 שבועות. מופז אישר כי משמעות ההחלטה היא שילובם של חיילים במעגלי הפינוי.

"אנו רוצים למנוע עימות, התלהמות ואלימות ולכן החלטתי לקצר את התהליך של הפינוי מעזה לפרק זמן של שלושה עד ארבעה שבועות", כך אמר במוצאי שבת שר הביטחון, שאול מופז, בערב הוקרה לפצועי חיל השיריון בתל אביב.

מופז אישר כי משמעות ההחלטה היא שגם חיילים ישותפו במעגל הקרוב של הפינוי. לדבריו "ככל שזמן התהליך מתקצר, כך היקף החיילים שישתתפו בכל מעגלי הפינוי יגדל".

בדיון שנערך אתמול עם קציני צה"ל החליט שר הביטחון לקצר את הפינוי לשלושה עד ארבעה שבועות. "הליך הפינוי הינו רגיש ומסוכן ועלינו לפעול לקצרו ככל הניתן בשל הרגישויות הסכנות הטמונות בהארכת הביצוע", אמר מופז .
