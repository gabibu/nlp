

רשת השידור הבריטית (בי-בי-סי) קיבלה את דרישת ישראל והתנצלה על פרסום ראיון עם "מרגל האטום", מרדכי ואנונו, ללא אישור של הצנזורה.

העיתון הבריטי "גארדיאן" דיווח כי בעקבות ההתנצלות אפשרה ישראל לסגן ראש מערכת הבי-בי-סי בישראל, סיימון וילסון, לשוב לארץ ביום חמישי.

וילסון חתם על מכתב התנצלות ובו הודה כי הפר את החוק שדרש ממנו להעביר לצנזורה ולשירותי הביטחון את תמלילי שיחותיו עם ואנונו.
נוסח ההסכם בין בי-בי-סי לישראל היה אמור להיות חסוי, אך הבי-בי-סי העלתה בטעות את פרטיו באתר האינטרנט שלה. רק לאחר כמה שעות הסירה אותם.
