

מנכ"ל רשות העתיקות, האלוף במילואים אמיר דרורי, נפטר בשבת מהתקף לב במהלך טיול בנחל חווה בנגב.

(צילום: דובר צה"ל)

האלוף במיל. אמיר דרורי נפטר מהתקף לב במהלך טיול בשבת בציר הנפט שבנגב, דרורי ז"ל היה בן 68 במותו.

דובר צה"ל מסר כי הרמטכ"ל, רב אלוף משה יעלון, מפקדי צה"ל וחייליו מרכינים ראש עם פטירתו של האלוף במילואים אמיר דרורי, סגן המטכ"ל וראש אג"מ לשעבר. "פועלו ומורשתו של האלוף דרורי בצה"ל ובמערכת הביטחון במהלך עשרות שנות שירותו, ישארו חקוקים בליבותינו", נמסר בהודעתו. צה"ל המביע תנחומים לבני משפחתו.

דרורי שימש כאלוף פיקוד הצפון במלחמת שלום הגליל. זכה בעיטור העוז על לחימתו בקרב ח'ירבת תופיק בשנת 1960. במלחמת יום הכיפורים שירת כמפקד חטיבת גולני ונפצע בקרב על החרמון. לאחר שלום הגליל שימש כמפקד חילות השדה ולאחר מכן כסגן הרמטכ"ל. ב-10 שנים האחרונות שימש כמנהל רשות העתיקות.
