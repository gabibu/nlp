

כוח צנחנים פועל בכפרים סיידא ועילאר נגד תשתית של הג'יהאד האיסלאמי, שאחראית לביצוע הפיגוע במועדון הסטייג' בתל אביב לפני כשבועיים.



כוחות צה"ל ממשיכים לפעול באזור טול כרם, במטרה ללכוד את חברי רשת הג'יהאד האיסלאמי באזור האחראים לפיגוע לפני שבועיים במועדון הסטייג' בתל אביב, שבו נרצחו חמישה ישראלים.

במהלך הפעולה נפצע ברגלו ערבי שהשליך 3 בקבוקי תבערה על החיילים. מצה"ל נמסר כי הוא נורה בשעה שניסה ליידות בקבוק תבערה נוסף. לכוחותינו ב"ה אין נפגעים.

בשבוע שעבר הרג כח של סיירת הצנחנים את מוחמד חסין חליל, מחבל ג'יהאד איסלמי מהכפר עטיל, שהיה אחד ממתכנני הפיגוע.

בשבת בצהריים הגיעה ערבייה לעמדת צה"ל הסמוכה לבית רומנו בחברון. כוח נח"ל, שאייש את העמדה, הורה לה לעצור. הערבייה השליכה סכין ואולר ולאחר מכן הרימה את ידיה. היא נלקחה לתחקור במשטרת חברון.

במהלך השבת בוצע ירי לעבר עמדת צה"ל בכפר דרום ולעבר כוח צה"ל על גדר המערכת בדרום הרצועה. לא היו נפגעים.
