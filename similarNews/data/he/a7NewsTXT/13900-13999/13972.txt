

יו"ר הכנסת אברהם בורג האשים בתכנית פוליטיקה בערוץ 1 את המוסד לבירור עתירות במפלגת העבודה בחולשה שגרמה לכך שנצחונו בבחירות לא הוכרז.

בורג אמר כי דרישתו לערוך בחירות חדשות לראשות המפלגה היא הדרך היחידה למניעת ריסוק המפלגה.

בורג אף ציין כי הוא נגד מינוייו של פרס ליו"ר זמני של המפלגה. מנהיגות זמנית אינה יכולה לקבל הכרעות ציבוריות משמעותיות כמו יציאה ממשלה וקבלת תכנית ההפרדה, אמר בורג.

פרס לדבריו הוא בעל נסיון אבל למפלגה דרושה התחדשות.


