

"שיתוף הפעולה הבינמשרדי, ההערכות המוקדמת והתקציב המיוחד, סייעו להצלחת המאבק בקדחת הנילוס השנה: 40 חולים, 2 מהם נפטרו, לעומת 430 חולים ש-29 מהם נפטרו אשתקד". כך נמסר במסיבת עיתונאים משותפת שערכו ראשי המשרדים איכות הסביבה והבריאות בבית סוקולוב בתל-אביב ביום ג' בבוקר.

השר לאיכות הסביבה, צחי הנגבי ושר הבריאות, ניסים דהן, זקפו את הצלחת המאבק למאמצים המשותפים של משרדיהם, בשיתוף הרשויות המקומיות, וכן גורמים מוסמכים במשרד החקלאות ורשות הטבע והגנים והטבע.

