

כמעט כל הבורסות העיקריות במערב ירדו ביום שני בעקבות תאונת המטוס האמריקני בארה"ב, למרות התייצבות שבאה בעקבות ירידה חדה בדקות הספורות אחרי ההודעה על האסון.

הדאו-ג'ונס ירד פתאום בצורה חדה לקראת השעה 14:40 שעון גריניץ', מיד אחרי ההודעה על תאונת המטוס בניו יורק. המדד איבד 1.36% , והנסדאק ירד ב-1.74% .

שעה-וחצי אחר-כך, רשם עדיין הדאו-ג'ונס ירידה של 1.57% , והנסדאק צימצם את הירידה ל-0.88% , כאשר נודע שהאסון הוא כנראה תאונה.

מניותיה של חברת אמריקאן איירליינס צנחו ב-13.68% בסביבות השעה 16:10 שעון גריניץ' והגיעו ל-15,65 דולר. מניותיהן של חברות תעופה אחרות צללו גם הן: יונייטד ב-11.81% ל-9.63 דולר, ודלתא ב-12.62% ל-22.71 דולר.

בלונדון, ירד מדד הפוטסי ב-3.3% עם ההודעה על האסון, והוא סיים בירידה של 1.87% ל-5146.2 נקודות בנעילת המסחר.

התפתחות דומה אירעה למדד הדאקס בפרנקפורט. אחרי שהוא צלל ב5.3% , הוא התייצב על ירידה של 2.46% ל-4,789.14 נקודות בשעה 16:00 שעון גריניץ', 3 שעות לפני סיום המסחר.

מניות לופטהאנזה איבדו 3.03% מערכן והגיעו ל-13.1 אירו, אחרי שצללו ב-8% בתחילת המסחר.

בפריס, נפל מדד הקאק 40 ב-3.81% בסביבות השעה 14:40, והוא סיים בירידה של 3.05% ל-4,376.58 נקודות. "יש עצבנות רבה, האנשים לא שכחו עדיין את ה-11 בספטמבר", ציין אחד המוכרים.

באותו זמן, עלה ערכו של האירו ל-0.9014 דולר עם היוודע התאונה, אבל הוא חזר לערך של 0.8957 דולר בסוף המסחר, עליה קלה ביותר.
