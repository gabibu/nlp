

בית משפט השלום בירושלים האריך היום ב-6 ימים את מעצרו של תושב יצהר - אורן דיוויס, בחשד שהיה מעורב בפיצוץ חנויות פלשתיניות מול כיכר גרוס בחברון.

כתבת עיתי"ם מוסרת כי היהודי נעצר אמש בקריית-ארבע על-ידי בלשי תחנת חברון. במשטרה מייחסים לו, על-פי החשד, מעורבות בפיצוץ מספר חנויות פלשתיניות בתחילת אפריל השנה. לטענת המשטרה, כמה שוטרים נפצעו באותו פיגוע באורח קל.

נועם ארנון, דובר היישוב היהודי בחברון מסר לכתבנו כי "המשטרה ממשיכה להתנכל ליהודי חברון. גם בצהריים גילה מפקד מחוז ש"י בקול ישראל כי הערבים נקראים ע"י הרשות הפלשתינית להגיש תלונות נגד יהודים".

"עכשיו ברור מדוע המשטרה מתנכלת למתנחלים", הוסיף ארנון.


