

"ג'אלאלאבאד, עיר אסטרטגית חשובה, שוחררה מידי הטאליבן לאחר התקוממות האוכלוסיה". כך הודיעה מפלגת "חריקאת-אנקלאב-איסלאמי" (תנועת המהפכה האיסלאמית) שהיא אחת ממפלגות הברית הצפונית.

לפנות ערב, כך על פי סוכנות הידיעות האיראנית הרשמית הנסמכת על דברי מוחמד דאוד גוילאני ממפלגות האופוזיציה האפגנית, שוחררה העיר ג'אלאלאבאד, שבמזרח אפגניסטן. העיר שוחררה "על ידי האוכלוסיה המקומית".

גוילאני סיפר על כך שהאוכלוסיה המקומית שהסתייעה במוג'הידין הצליחה להבריח את כוחות הטאליבן מהעיר.

הוא גם אמר שאל המקום עוד לא הגיעו אנשי הברית הצפונית ולכן מספר מוג'הידין (לוחמים) לקחו על עצמם את האחריות לניהולה של העיר.

