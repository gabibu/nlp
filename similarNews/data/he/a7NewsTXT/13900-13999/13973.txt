

דובר הועדה הלאומית לבטחון בתחבורה (NTSB), אמר כי החוקרים הבודקים את נסיבות התרסקותו של מטוס האיירבאס ברובע קווינס בניו יורק, מצאו את התיבה השחורה שבה נרשמו נתוני הטיסה של המטוס.

החוקרים חיפשו את התיבה בה טמון המידע העשוי לשפוך אור על סיבות התרסקות המטוס, במשך יממה.

התיבה השחורה הראשונה, בה נרשמה הקלטת הקולות בתא הטייס, נמצאה כבר ביום שני. בהאזנה ראשונית להקלטות התברר, כי בתא הטייס נמצאו בשעת ההתרסקות רק הקברניט וטייס המשנה שלו.


