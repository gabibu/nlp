

בתגובה ללכידת חוליית המחבלים בחברון, שתכננה לבצע פיגוע תופת באמצעות רכב משקיפים מזוייף, קורא ועד הישוב בחברון לממשלה להחליט על הוצאת הכוח הבינלאומי מחברון. לדבריהם -המשך פעילותו של הכח בעיר מסכן חיי יהודים.

כזכור, בצהריים הותר לפרסום כי השב"כ חשף לאחרונה חולית תנזים מאזור הר חברון שתכננה לבצע פיצוץ של מכונית תופת ליד מערת המכפלה, נמסר כי רכב התופת היה אמור על פי התיכנון לחנות ליד מערת המכפלה כשהוא מוסווה כרכב של כוח המשקיפים הבינלאלומי פיפא שבחברון. בחקירתם סיפרו חברי החוליה על כוונתם לבצע פיגועים רבים נוספים בהם גם באפרת, במעלה אדומים, וכן באוניברסיטה העברית בירושלים.
