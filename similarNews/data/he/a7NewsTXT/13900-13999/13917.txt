

אמש סמוך לשעה 22:00 ירו מחבלים לעבר אוטובוס של אגד שעשה את דרכו לכותל המערבי בירושלים. היריות נורו אמנם ממרחק ולא היו נפגעים, אך נגרם נזק לאוטובוס. מפקד מחוז ירושלים ניצב מיקי לוי אמר כי המשטרה רואה את המקרה בחומרה רבה.

בעקבות ההתקפה פנה רב הכותל הרב שמואל רבינוביץ בבקשה לחברת אגד לשנות את מסלול של אוטובוס קו 1 העובר ליד שער האריות של העיר העתיקה. לדברי הרב רבינוביץ, אנשים מפחדים להגיע אל הכותל בגלל המסלול שעושה האוטובוס בשכונות ערביות בבירה וביקש לשנות את מסלול הקו שיעבור דרך שער ציון.

