

רב הכותל הרב שמואל רבינוביץ פנה בבקשה לחברת אגד לשנות את מסלול קו 1 העובר ליד שער האריות במזרח ירושלים.
הרב רבינוביץ אמר כי אנשים מפחדים להגיע אל הכותל בגלל המסלול שעושה האוטובוס במזרח ירושלים וביקש לשנות את מסלול הקו שיעבור דרך שער ציון.
דברי הרב באו בעקבות יריות שנורו אתמול אל אוטובוס בדרך לכותל ליד שער האריות. היריות נורו אמנם ממרחק ולא היו נפגעים אולם מפקד מחוז ירושלים ניצב מיקי לוי אמר כי המשטרה רואה את המקרה בחומרה רבה.
