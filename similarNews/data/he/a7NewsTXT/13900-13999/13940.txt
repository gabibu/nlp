

260 עובדי מפעל אלקטרו כימיות באזור התעשיה בעכו יאלצו להפסיק את עבודתם ביום ג' אחר הצהריים אם הנהלת המפעל לא תקבל ערבות מדינה לצורך רכישת חומרי גלם.

הנהלת המפעל הודיעה ביום ג' לוועד העובדים כי מלאי המזוט יאזל ביום ג' בשעה 3 אחר הצהרים וכי אין באפשרותה לרכוש דלק בהעדר תקציב כספי לכך.

בעקבות כך, שיגר יו"ר ועד העובדים במפעל סמי ביטון פנייה בהולה לראש הממשלה ולשרי האוצר, התעשייה והמסחר והשר לעניינים חברתיים, בה הזהיר כי אם לא תגיע ערבות מדינה בסך 5 מיליון דולרים עוד ביום ג', יישלחו 260 העובדים לבתיהם.

כתב עתי"ם קובי מנדל מוסר, כי המפעל נקלע לקשיים, בין היתר בשל חובות לחברת החשמל ויבוא בהיצף של פי וי סי וכי החובות מסתכמים בכ-100 מיליון דולרים למשך 10 שנים.


