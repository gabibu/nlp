

נשיא רוסיה ולדימיר פוטין הגיע לוושינגטון היום בבוקר (לפי שעון ישראל) לביקור רשמי ראשון בארה"ב.

מטוסו של הנשיא הרוסי נחת בבסיס חיל האוויר אנדרוס הסמוך לבירה האמריקנית ביום שני ב-23:45 בלילה (לפי השעון המקומי), מסרה דוברת הבסיס.

לפני צאתו לוושינגטון, שם הוא אמור להיפגש עם הנשיא בוש, שלח פוטין את תנחומיו לעם האמריקני על התרסקות מטוס "אמריקן איירליינס" ביום שני.

שני הנשיאים אמורים לדון בעתיד אפגניסטן ובשיתוף הפעולה נגד הטרור, וכן בצמצום הנשק הגרעיני בשני הצדדים.
