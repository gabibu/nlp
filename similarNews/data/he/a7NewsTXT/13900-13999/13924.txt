

ליד הכפר יעבד הקימו אתמול תושבי יישובים בצפון השומרון מאחז במקום שבו נרצחה ביום שישי הדס אבוטבול, תושבת מבוא דותן. במאחז הועמדו אוהלים אחדים. התושבים מתכוונים להחזיק במקום לפחות במשך ימי השבעה.

מדובר במאחז זמני, שמטרתו להעביר מסר שהתושבים אינם מתכוונים להישבר. בין עשרות המתיישבים המאכלסים את המאחז בתורנות, בין השאר, הם תושבי היישובים שקד, מבוא דותן, ריחן, גנים וכדים. בין התושבים שמאיישים את המאחז גם תושבים מקציר שבתוך תחומי הקו הירוק.

