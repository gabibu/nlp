

תנופת הצלחות ללוחמי הברית הצפונית באפגניסטן. הם הצליחו להשתלט בשעות האחרונות על קאבול, ולסלק מהאזור את לוחמי הטליבאן. כמו כן יש ידיעות כי השתלטו גם על נמל התעופה בקנדאהאר. על פי דיווחים מקאבול, העיר נפלה בלא שנורתה אפילו יריה אחת, ולמעשה ננטשה כליל בידי לוחמי הטאליבאן.

רדיו קאבול החל לשדר היום מוסיקה, לראשונה מזה חמש שנים, דיווחו תושבי הבירה האפגנית.

בוושינגטון מגיבים ברגשות מעורבים על ההתפתחות הזאת, מפני שהיו מעדיפים שם לעצב את השלטון החדש באפגניסטן באופן איטי ומבוקר. בתגובה רשמית של הבית הלבן נאמר כי "הדיווחים מאפגניסטן נלמדים כעת, והסיטואציה החדשה נזילה מאוד".
