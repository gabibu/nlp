

הבוקר לאחר שכוחות הברית הצפונית השתלטו על קאבול מסתמן פתרון גם לעגינותה של חנה לוי מבאר שבע.

באתר YNET דווח כי בית הדין הרבני בבאר שבע מנהל מאמצים כבירים כדי להעלות ארצה את יעקב לוי, כבן 70 , מקאבול. זאת כדי שיתיר את אשתו מעגינותה לאחר 18 שנים.

לוי נשאר בקאבול לאחר שכל בני משפחתו עלו, והוא ככל הידוע היהודי האחרון בעיר. במשך כל השנים סירב לוי להתיר את אשתו מעגינותה למרות פניותיה החוזרות ונשנות.

במהלך המתקפה של בעלות הברית על אפגניסטן יצרו אתו שלטונות ישראל קשר עם לוי באמצעות הצלב האדום. לוי התנה את מתן הגט בכך שישראל תעלה אותו ארצה ותיתן לו עשרת אלפים דולר.

מזכיר בית הדין הרבני בבאר שבע, הרב יצחק דהן, מנהל בימים האחרונים מתקפה בינלאומית משלו, במטרה להעלות את לוי לישראל. במקביל הוא עושה מאמצים להשיג את הסכום המבוקש. לפני שלושה שבועות שיגר לוי מכתב שהגיע לידי בית הדין הרבני בבאר שבע, ובעקבותיו חשים אופטימיות מסויימת בבית הדין הרבני באשר לסיכויי המבצע.


