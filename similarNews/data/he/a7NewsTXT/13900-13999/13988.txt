

הבוקר פורסם ב"ידיעות אחרונות" כי מזכיר המדינה האמריקני פאוול אמר שטעה בהסכימו לדרישת שרון להתנות את יישום דו"ח מיטשל בשבוע ימים של שקט מוחלט מטרור.

פאוול אמר לשרי החוץ האירופים שדרישתו של שרון יצרה מצב שלא אפשר כלל להתחיל ליישם את דו"ח מיטשל.

פאוול לפי הדיווח אמור לתבוע מישראל במהלך נאומו, "חזון המזרח התיכון", ביום שני הקרוב בקנטאקי, להתחיל ביישום כל החלקים של דו"ח מיטשל לאלתר, ובכלל זה התחייבות ישראלית להקפיא את הבניה בהתיישבות.

