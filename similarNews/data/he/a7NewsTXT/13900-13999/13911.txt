

אמש נפתחה אש לעבר עמדת צה"ל בכפר איכתבא, צפונית לטול כרם. נזק נגרם לעמדה. מוקדם יותר נפתחה אש לעבר עמדת צה"ל בהר עיבל.

בשעות אחר-הצהריים נפתחה אש לעבר בסיס שדמה, ממזרח לבית לחם. בשעות הבוקר נפתחה אש לעבר רכב ישראלי בכניסה ליישוב קריית-ספר. בבוקר נפתחה אש לעבר היישוב שבי שומרון. אחד הבתים נפגע אך לא היו נפגעים בנפש.

ברצועת עזה נמשכה הפעילות החבלנית כרגיל, במיוחד באיזור מוצב צה"ל בגבול ישראל-מצרים. שבעה רימונים נזרקו לעבר המוצב ובוצע ירי לעברו. כן בוצע ירי בשעות הערב לעבר מוצב צה"ל באיזור נווה דקלים.

בשעות הערב המוקדמות נורו שני רימונים נגד טנקים ונפתחה אש לעבר מוצב צה"ל סמוך לנווה דקלים. רימון נגד טנקים נורה גם בשעות אחר הצהריים לעבר איזור התעשייה.



