

השב"כ חשף לאחרונה חולית תנזים מאזור הר חברון שתכננה לבצע פיצוץ של מכונית תופת ליד מערת המכפלה, כך הותר בצהריים לפרסום.

נמסר כי רכב התופת היה אמור על פי התיכנון לחנות ליד מערת המכפלה כשהוא מוסווה כרכב של כוח המשקיפים הבינלאלומי פיפא שבחברון.

בחקירתם סיפרו חברי החוליה על כוונתם לבצע פיגועים רבים נוספים בהם גם באפרת, במעלה אדומים, וכן באוניברסיטה העברית בירושלים.

בתגובה לדברים קורא ועד הישוב בחברון לממשלה להחליט על הוצאת הכוח הבינלאומי מחברון, לדבריהם המשך פעילותו בעיר מסכן חיי יהודים. את הידיעה העביר כתבנו חגי הוברמן.
