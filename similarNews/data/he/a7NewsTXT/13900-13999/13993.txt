

בימים האחרונים רווחו השמעות על כך שראש הממשלה אריאל שרון מכין תכנית מדינית משותפת עם שר החוץ שמעון פרס. לכאורה, לפי תכנית זו יכריז יאסר ערפאת על מדינה פלשתינית, וממשלת ישראל תכיר בה בדיעבד. השלב הבא בתכנית הוא פתיחת משא ומתן בין הצדדים.

בראיון ליומן החדשות של ערוץ 7, אמר שר התיירות בני אלון שהשמועות האלה אינן מבוססות, וכי הוא ואנשיו בודקים יום יום אם התפתח דבר מה בנושא, ומה מקור השמועות. לדבריו, אבי גיל, ממשרדו של שמעון פרס, הוא המקור לידיעות שקריות אלה.

השר אלון הוסיף כי קיימת התחייבות מפורשת של אריאל שרון שכל תכנית מדינית תובא לשולחנה של הממשלה לאישור, ולא תתבצע במחתרת.
