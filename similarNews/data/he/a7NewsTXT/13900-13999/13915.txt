

אין ניצולים בהתרסקות מטוס האיירבאס ביום שני ברובע קווינס בניו יורק, כך הדגיש ראש העיר רודולף ג'וליאני שנכח במקום האסון. במטוס היו 255 נוסעים ואנשי צוות.

"אנו יודעים שאין ניצולים", אמר ראש העיר לעיתונאים.

"אנו לא יודעים מהו מספר הקורבנות על הקרקע, ואנו מאוד מודאגים מכך", הוסיף ג'וליאני במהלך מסיבת עיתונאים מאולתרת במקום האירוע.

ארבעה בתים נהרסו כליל, ארבעה אחרים ניזוקו קשה, וכתריסר נפגעו, ציין ראש העיר.

"לעת עתה, אנשים לא צריכים להעלות השערות על סיבות" נפילת המטוס, ציין ג'וליאני.


