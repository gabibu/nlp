

הצבא האירי סיים את תקופת השירות הרצופה הארוכה ביותר בשורות האו"ם ביום שלישי, כשהעביר את המחנה ששימש לו מטה בדרום לבנון במשך 23 שנים, מסר דובר.

הגנרל קולם מאנגאן, שפיקח על העברת מחנה שאמרוק שבכפר טיבנין לידי יחידה מגאנה, ציין כי אנשיו עוזבים את ברגשות מעורבים של געגועים וגאווה.

"תרמנו במידה רבה לשקט השורר היום בדרום לבנון. היינו כאן במשך תקופה קשה מאוד. עם זאת, מעולם לא הייתה בריחה של פליטים מאזור שבשליטת הגדוד האירי", אמר.

מאז בואו של הכוח הראשון ב-1978, נהרגו 45 חיילים איריים בפעולות או בתאונות, ואחד עדיין נעדר.

כמה מבין 8,500 החיילים עברו 14 תקופות שירות של 6 חודשים בדרום לבנון, ופירוש הדבר שבילו שם כשבע שנים מחייהם.

בחודש הבא, כוח של 200 חיילים איריים יתחיל לשרת בכוח חדש של האו"ם באריתריאה. הכוח עוזב מבלי לפתור את תעלומת היעלמותו של חייל, הנעדר זה יותר מ-20 שנה.

הטוראי קווין ג'ויס נחטף על ידי אנשים חמושים, בעת שעמדת התצפית שלו הותקפה ב-1981. מעולם לא ניתן לברר איזה ארגון היה בפעולה או מה עלה בגורלו.

