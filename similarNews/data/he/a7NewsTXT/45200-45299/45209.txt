

ראש הממשלה אריאל שרון מבקש להביא לפיטוריו של נגיד בנק ישראל דוקטור דוד קליין.

ראש הממשלה העביר בקשה ליועץ המשפטי לממשלה אליקים רובינשטיין לבדוק את האפשרות החוקית לפטר את הנגיד הנוכחי ולהחליפו באישיות אחרת, ככל הנראה מדובר בפרופסור יעקב נאמן.

על פתיחה בתהליך זה החליט ראש הממשלה שאון בעקבות התבטאותו האחרונה של קליין, לפיה המשק הישראלי עלול לאבד שליטה. התבטאותו זו הצטרפה להתבטאותו הקודמת של קליין בה קבע כי אחד הבנקים הגדולים בישראל עומד להתמוטט. התבטאויות אלה של הנגיד, כך אמר ראש הממשלה "גורמות נזק" למשק הישראלי.

כאמור, שרון בוחן את האפשרות החוקית לפיטורי הנגיד והחלפתו. על פי החוק, יועבר נגיד מתפקידו רק אם עבר עבירה פלילית, חלה במחלה קשה או פעל באופן ברור בניגוד למדיניותה הכלכלית של ממשלת ישראל.
