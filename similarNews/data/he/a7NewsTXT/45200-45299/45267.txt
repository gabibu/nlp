

כ-70 בני-אדם נהרגו בשלושה ימי קרבות בצפון קולומביה בין מורדים שמאלנים לבין מיליציות ימניות, כך נמסר בבוגוטה.

העיתון "אל טיימפו" ציטט עדי ראייה שדיווחו כי 70 בני-אדם לפחות נהרגו בקרבות. הקרבות החלו ביום ראשון באזור תאמה שבנפת אראוקה, ורוב ההרוגים היו מקרב אנשי המיליציות הימניות. יצוין, כי המורדים והמיליציות נאבקו בשבועות האחרונים על השליטה בנפה העשירה בנפט, הגובלת בוונצואלה.

(עתי"ם-ד.פ.א.)
