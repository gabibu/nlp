

הפרקליטות החליטה שלא להגיש ערעור על החלטת בית המשפט המחוזי לשחרר את גרגורי לרנר. ובכך גרגורי לרנר אמור להשתחרר מהכלא כבר היום.

כזכור ביום שני החליטו שופטי בית המשפט המחוזי בראשותו של השופט יהושע גרוס כי אין פגם בהחלטת ועדת השיחרורים כי יש לשחרר את לרנר מאחר ואינו מסכן את שלום הציבור. זאת, כל עוד השחרור ילווה בתנאים מגבילים ובביקורת מעקב הן של המשטרה והן של הועדה.

לרנר ריצה עונש מאסר של 8 שנים בשל עבירות מרמה ומתן שוחד. 6 שנים מהם היו על העבירות הללו ועוד שנתיים נוספות הופעלו לאחר שלרנר לא שילם קנס בסך 5 מיליון ש"ח שהיה אמור לשלם.
