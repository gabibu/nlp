

ישראל ביצעה כמאה תיקונים בתכנית "מפת הדרכים". המסמך הסופי יובא לאישור הממשלה החדשה לפני מסירת תשובת ישראל לארה"ב.

ישראל דורשת בין היתר כי תוחלף הנהגת הרשות, הרשות תוותר על "זכות השיבה", יוטלו מגבלות קשות על ריבונות המדינה הפלשתינית, יפורטו הדרישות הבטחוניות מהרש"פ. ישראל דורשת שתבוטל הדרישה ממנה להצהיר על "הפסקת האלימות וההסתה". כמו כן דורשת ישראל כי לוחות הזמנים יבוטלו.

שר החוץ בנימין נתניהו אמר במהלך פגישה עם חברי ועידת הנשיאים של הארגונים היהודיים כי "מפת הדרכים" צריכה להבהיר ששום פליט לא ישוב לתחומי ישראל הקטנה.
