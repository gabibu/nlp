

הצבא האמריקני גמיש דיו לפעול גם ללא עזרת הטורקים כך אומר דובר הבית הלבן הראי פליישר בתדרוך לכתבים. לדבריו גם אם יימשך המשבר ביחסיה של ארה"ב עם טורקיה, הדבר לא יפגע בנחישותה של ארצות-הברית לתקוף את עיראק.

קודם לכן תבע הנשיא בוש משלטונות טורקיה להחליט בתוך יומיים אם הם מקבלים את הצעת הסיוע האמריקנית או דוחים אותה. הטורקים תובעים לפי שעה כארבעה מיליארד דולאר יותר מאשר מוכנים האמריקנים להציע להם כתמורה על השרותים שיעניקו לצבא ארצות-הברית.
