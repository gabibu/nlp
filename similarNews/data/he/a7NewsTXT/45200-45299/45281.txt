

עיתוי פתיחת המלחמה נגד עירק נותר מעורפל בשלב זה, אך לפי מידע אותו מפרסם אתר Ynet לא פחות מעורפל הוא מועד סיומה של המלחמה.

לפי המידע שנמסר על ידי הפנטגון וגורמי ממשל אמריקניים לישראל, עם פתיחת המערכה ייפתח עשור בו תילחם אמריקה בטרור וב"ציר הרשע". אחרי המלחמה בעירק תילחם ארה"ב באיראן, בצפון קוריאה וגם בארגוני טרור דוגמת החיזבאללה בלבנון.

האמריקנים רואים בארגוני טרור דוגמת אל-קאעידה וארגוני הג'יהאד העולמי המסונפים אליו, כמאיימים על האינטרסים האמריקניים אך יותר מכך, כמאיימים על מהותה של ארה"ב כאומה.

במערכת הבטחון מעריכים כי המערכה תפתח בתחילת מרץ.
