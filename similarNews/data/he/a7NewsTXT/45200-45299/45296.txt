

משה מנדלבאום, נגיד בנק ישראל לשעבר, מביע הסתייגות מתוכנית הקיצוצים הנוספים בתקציב שמציע האוצר.

לדבריו תכנית הקיצוצים כשלעצמה רק תגדיל את חוסר האמון של הציבור במדיניות הכלכלית, תעמיק את המיתון ולא תמנע את הפגיעה בדירוג האשראי של ישראל.

לדעתו, על הממשלה להתרכז כעת בנקיטת צעדים מיידים לצמיחה ולהגדלת תשתיות, מפני שרק הם יחלצו את המשק מהמיתון ויאוששו את הכנסות המדינה.

מנדלבאום גם מותח ביקורת על תוכנית הרפורמה במס וכן על דברי נגיד בנק ישראל דוד קליין, לפיהם הממשלה עלולה לאבד שליטה על המצב במשק.

הוא ממליץ לרה"מ למנות לתפקיד שר האוצר איש מקצוע, אך להבטיח לו גיבוי פוליטי. מנדלבאום שוחח עם ערוץ 7, והראיון ישודר ביומן לפי שעה, אחרי חדשות השעה אחת.
