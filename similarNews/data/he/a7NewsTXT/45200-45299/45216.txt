

המשטרה סגרה אתמול בצהריים את המשרד למורשת האיסלאמית בשכונת ואדי אל ג'וזה שבמזרח ירושלים לתקופה של 15 יום.

סוכנות עתי"ם מציינת בדיווחה כי מפכ"ל המשטרה, רב ניצב שלמה אהרונישקי חתם על צו הסגירה, בנימוק של פעילות לא חוקית במקום. פלשתינים תושבי ואדי אל ג'וז הודיעו כי כוחות המשטרה, משמר הגבול והשב"כ הגיעו למקום, כיתרו אותו, הוציאו את עובדיו מהמקום וסגרו אותו.

לדברי התושבים, מדובר במשרד שפועל "למען שיפוץ מקומות קדושים ואתרים איסלאמיים במזרח ירושלים". בתחילת השבוע חתם השר לביטחון פנים עוזי לנדאו, על צו סגירה למשרד הסטטיסטיקה והחקר הסוציאלי הפלשתיני באותה שכונה.
