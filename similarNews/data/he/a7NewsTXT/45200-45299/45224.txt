

פורצי מחשבים גנבו את הפרטים של 8 מיליון כרטיסי אשראי, השייכים ללקוחות אמריקניים ובינלאומיים, כך מדווח בתקשורת האמריקאיים.

רשת סי.אן.אן. מסרה, כי המידע נגנב בתחילת פברואר מיותר מ-2.2 מיליון חשבונות של "מסטרקארד אינטרנשיונל" וכ-3.4 מיליון כרטיסי ויזה אמריקניים, וכי נגנבו גם פרטים של כרטיסי "אמריקן אקספרס".

בידיעה נאמר כי יחידת האינטרנט של האף.בי.אי. פתחה בחקירה.

ההאקר או ההאקרים פרצו למערכת של חברה פיננסית, ששמה לא נמסר, המבצעת עיסקאות עבור סוחרים, מסרו חברות האשראי. ויזה ומסטרקארד הודיעו כי כבר התקשרו לכל המוסדות הפיננסיים שנפגעו מהגניבה.

בעלי כרטיסי אשראי, המגלים חיובים עליהם לא ידעו בכרטיסיהם, התבקשו להתקשר לחברות האשראי.
