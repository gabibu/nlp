

התפוצצות גז שאירעה ביום שני במכרה פחם במחוז סצ'ואן בדרום מערב סין, גרמה למותם של 12 כורים, מסרו מקורות מקומיים.

צוותי ההצלה המשיכו בימים שלישי ורביעי בחיפושים אחר גופות או ניצולים, והסיבות להתפוצצות נחקרות, נאמר בדיווחי התקשורת הסינית.

בנוסף, דיווחה התקשורת הסינית כי ביום ראשון נהרגו עשרה כורים בהתפוצצות גז במכרה פחם במחוז שאנז'י, ושבעה נוספים ניספו ביום שישי, בתאונה שהתרחשה במכרה במחוז סצ'ואן.

תעשיית המכרות בסין נחשבת לגדולה ולקטלנית ביותר בעולם.

בשנת 2001 נימנו יותר מ-7,000 הרוגים בתאונות-מכרה ברחבי סין.
