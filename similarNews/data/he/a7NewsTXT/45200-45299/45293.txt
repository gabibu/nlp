

עו"ד יורם שפטל אומר כי רבים מבני האצולה הבלגית שיתפו פעולה עם הנאצים והתגייסו לאס. אס ומשום כך אפשר לתבוע אותם.

עו"ד יורם שפטל אומר כי רבים מבני האצולה הבלגית שיתפו פעולה עם הנאצים והתגייסו לאס. אס ומשום כך אפשר לתבוע אותם.

במשרד המשפטים החליטו להמשיך ולהשתתף בהליך נגד שרון בבלגיה, ולנסות לשנות את ההחלטה שאפשר להעמידו לדין בתום כהונתו את ההחלטה קיבלו משרד המשפטים, היועץ המשפטי לממשלה, והצוות שמייצג את שרון.

מדובר בדיון שנערך לאחר שבית המשפט העליון הבלגי החליט כי הוא יכול לשפוט את ראש הממשלה שרון בעניין הטבח שביצעו הפלנגות הנוצריות בפליטים ערבים בשכונות סברה ושתילה בתקופת כהונתו של שרון כשר הביטחון. בית המשפט החליט כי חסינותו של שרון כראש ממשלה תמנע את המשך ההליכים, אך כשיסיים את כהונתו התהליכים יימשכו. עוד החליט בית המשפט כי הוא יכול לחקור ולשפוט קצינים ישראליים נוספים ששירתו אז בצה"ל. כאמור, משרד המשפטים החליט לא להחרים את ההליך אלא להמשיך בניסיון לשנות את ההחלטה.

בשיחה לערוץ 7 ציין עו"ד יורם שפטל כי בשלב זה ראש הממשלה שרון חופשי לנוע לכל מקום, כולל בלגיה, משום שהוא נהנה מחסינות דיפלומטית המעוגנת בהסכמים. לעומת זאת שאלת הטיפול הבלגי בקצינים האחרים אינה ברורה. למעשה, אומר שפטל, אפשר לצייד כל ישראלי בדרכון דיפלומטי ובחסינות דיפלומטית, אם הבלגים, בהגדירם את החסינות שנהנה ממנה שרון מדברים על חסינות דיפלומטית המעוגנת בהסכמים בין מדינות. ברמה העקרונית, הוא מוסיף, כל מי שאינו שרון ונמצא ברשימה הבלגית מסתכן בכל פעם שהוא עורך ביקור במדינה כלשהי שיש לה הסכמי הסגרה עם בלגיה. לדבריו, מדובר במצב בלתי נסבל לחלוטין, ולדעתו, בעניין זה ישראל צריכה לנקוט סקנציות משפטיות חריפות ביותר.

בידי ישראל ישנה אפשרות, אומר שפטל, לחוקק סעיפים מיוחדים בקשר לעשיית דין בנאצים. זאת משום שרבים מבני משפחת המלוכה הבלגית שיתפו פעולה עם הנאצים והתגייסו בהמוניהם לשורות ה s.s.. ישראל יכולה לגרום בעיה רצינית לאותה שכבה שלטת של בלגיה, הוא אומר. עוד מציע שפטל לחוקק חוקים בתחומים שונים נגד אזרחים בלגים, וזאת כדי להבהיר לבלגיה כי הסנקציות משפטיות שאותן היא נוקטת, המכוונות בראש ובראשונה נגד מדינת ישראל, לא יהיו חד צדדיות, וגם כדי לעורר חשש אצל אזרחים בלגים.

שפטל מזכיר כי לישראל יש הסכם הסגרה עם ארה"ב וחקיקת חוקים נגד אזרחים בלגים תאפשר לישראל לדרוש את הסגרתם של אזרחים בלגים מידיה של ארה"ב. לאור קשייה עם בלגיה תהיה ארה"ב מסוגלת וגם נכונה להסגיר אזרחים בלגים לישראל, וזאת כדי להעמידם לדין על פי חוקיה, אומר שפטל, ומוסיף שהתוצאה תהיה שאזרחים בלגים יחששו לנסוע לארה"ב.
