

באיראן התרסק מטוס נוסעים עם כ-270 נוסעים.

המטוס העמוס באנשי צבא התרסק מסיבה בלתי-ברורה במהלך טיסה פנימית בדרום איראן.
כל נוסעיו נספו.

המטוס הצבאי ובו כ-270 בני אדם, התרסק הערב (ד') בדרום-מזרח איראן.
כך דיווחה תחנת טלוויזיה בטהרן.

המטוס, בו היו בעיקר אנשי צבא איראנים, אנשי משמר המהפכה, טס בטיסה פנימית מזיהדאן, סמוך לגבול עם פקיסטן, לעיר קרמאן, הנמצאת כ-800 ק"מ דרומית-מזרחית לבירה טהרן.

כל נוסעי המטוס נהרגו בהתרסקות.
גורם בכיר מסר כי אנשי הצבא שהיו על המטוס ערכו ביקור באזור במסגרת "משימה חשובה".

על פי הדיווח בטלוויזיה האיראנית, מטוס ה"אנטונוב", מתוצרת רוסית, איבד קשר עם מגדל הפיקוח לפנות ערב והתרסק כ-80 ק"מ מקרמאן.

עדיין לא ברור מהי סיבת ההתרסקות אולם גורם ממשלתי מסר כי ככל הנראה מזג האוויר הסוער גרם להתרסקות.

אסון התעופה האחרון באיראן אירע בפברואר לפני שנה, כשמטוס "טופולוב" Tu-154 התרסק לתוך פסגת הר מכוסה בשלג ו-119 נוסעיו נהרגו.
