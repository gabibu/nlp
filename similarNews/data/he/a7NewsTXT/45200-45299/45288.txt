

הפרקליטות החליטה שלא להגיש ערעור על החלטת בית המשפט המחוזי לשחרר את צבי בן ארי (גרגורי לרנר) ובכך בן ארי אמור להשתחרר מהכלא כבר היום.

הפרקליטות החליטה שלא להגיש ערעור על החלטת בית המשפט המחוזי לשחרר את צבי בן ארי (גרגורי לרנר) ובכך בן ארי אמור להשתחרר מהכלא כבר היום.

ביום שני השבוע החליטו שופטי בית המשפט המחוזי בראשותו של השופט יהושע גרוס כי ההחלטה של ועדת השיחרורים על שחרורו של בן ארי לא נפל בה פגם ושחרורו של לרנר אינו מסכן את שלום הציבור. זאת, כל עוד השחרור ילווה בתנאים מגבילים ובביקורת מעקב הן של המשטרה והן של הועדה.

כזכור, ריצה בן ארי עונש מאסר של 8 שנים בשל עבירות מרמה ומתן שוחד. 6 שנים מהם היו על העבירות הללו ועוד שנתיים נוספות הופעלו לאחר שבן ארי לא שילם קנס בסך 5 מיליון ש"ח שהיה אמור לשלם.

ביום שני השבוע עיכב הרכב השופטים את החלטתו בשבוע לבקשת הפרקליטות. אולם הבוקר הודיעה הפרקליטות כי לא תגיש ערעור על החלטת בית המשפט ובכך נותרת על כנה החלטת בית המשפט.
