

"בישיבת המשא ומתן שנערכה היום בין צוותי הליכוד וש"ס, הושגה התקדמות רבה והצדדים נמצאים על סף סיכום חיובי", כך הודיע אחר הצהריים דובר הליכוד בסיום ישיבת צוותי המשא ומתן הקואליציוני של שתי המפלגות.

הדובר הבהיר כי נותרו נקודות אחדות שבאשר להם יוועצו עם שולחיהם. הנקודות שעדיין במחלוקת יסוכמו בין יו"ר תנועת ש"ס אלי ישי ויו"ר צוות המו"מ של הליכוד, אורי שני. ההערכה בליכוד היא, כי ש"ס והליכוד עומדות לפני סיכום חיובי של המשא ומתן הקואליציוני והצטרפות ש"ס לממשלת שרון.
