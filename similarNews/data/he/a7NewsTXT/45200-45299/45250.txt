

בריטניה הורתה לאזרחיה השוהים בעיראק לצאת ממנה מיד, בשל "המתח הגובר באזור והסכנה מפני פעולת טרור". משרד החוץ הבריטי הודיע כי כל מי ששוקל לנסוע למדינה זו צריך לזכור, כי בתקופת מלחמת המפרץ הוחזקו בריטים כבני ערובה על ידי משטרו של סדאם חוסיין.

משרד החוץ הבריטי קרא גם לאזרחי בריטניה שלא לבקר בכווית. באשר לישראל נאמר באזהרה: "אם אתם כבר בישראל, עליכם לשמור על עירנות גבוהה ולשקול אם נוכחותכם ונוכחות קרוביכם חיונית. במקרה של הגדה המערבית ועזה, אנו מייעצים לכם לצאת מיד, כל עוד דרכי היציאה פתוחות", נאמר בהודעה.

(עתי"ם-רויטרס)


