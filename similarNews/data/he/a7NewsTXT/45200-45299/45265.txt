

הגימלאים יפגינו נגד יהורם גאון והערוץ הראשון בגלל סירוב לארח קשישים כצופים.

הסתדרות הגימלאים תקיים ביום שני הקרוב, 24.2.2003 הפגנה נגד יהורם גאון ורשות השידור כמחאה על ביטול הזמנה של גימלאים מרחובות להיות נוכחים בתוכנית האירוח של גאון בערוץ הראשון.

ההפגנה תתקיים מול משרדי הטלוויזיה בתל-אביב (רח' ארניה 12 הקריה, ת"א).

לדברי יו"ר הסתדרות הגימלאים, גדעון בן-ישראל ההחלטה להפגין באה לאחר שחלה התרחבות התופעה של אפליית קשישים.

קשישים נדרשו לא להיכנס לבית-קפה בתל-אביב ועתה בוטלה הזמנה לגימלאיות מועדון פנסיונרים
ברחובות בנימוק ש"בתכנית לא מתאחרים מעל גיל 40".

בן-ישראל שלח מכתב דחוף למנכ"ל רשות השידור י. בראל בו קבל שערוץ ממלכתי מפלה ציבור שלם בגלל גיל, מה עוד שגם הם משלמים אגרה, ושתכניתו של גאון עוסקת בתולדות המדינה אך מפלה את דור מייסדי המדינה.

העתק הועבר לראש הממשלה אריאל שרון כממונה על רשות השידור.
