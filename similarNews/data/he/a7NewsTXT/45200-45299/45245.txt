

הסתדרות הרפואית פתחה מוקדי מידע לשעת חירום לציבור הרופאים ולציבור הרחב.

במסגרת ההיערכות לשעת חירום פתחה ההסתדרות הרפואית מוקדי מידע לציבור הרופאים ולציבור הרחב.

במוקד המיועד לציבור ניתן להתעדכן לגבי מספרי טלפון של שירותים חיוניים במערכת הבריאות ולקבל מידע עדכני על הטיפול הרפואי בנפגעי לוחמה כימית וביולוגית.

במוקד המיועד לציבור הרופאים ניתנים בזמן אמת מידע והדרכה על ההשלכות הרפואיות של לוחמה כימית וביולוגית על ידי מומחים ממרכזים לטיפול ברעלים שליד בתי החולים: "רמב"ם", "אסף הרופא", "שיבא" ו"סורוקה".

שירות נוסף במוקד: ייעוץ והכוונה לרופאים בסוגיות הקשורות לעבודתם בזמן חירום.

לדברי ד"ר יורם בלשר, יו"ר הר"י, המוקדים נועדו לתת מענה לשאלות שמופנות על ידי הציבור הרחב לרופאים נוכח החשש מהמלחמה הצפויה בין ארה"ב ובין עיראק, וכי הוא מקווה שהם יסייעו הן לציבור הרחב והן לציבור הרופאים בהיערכות לשעת חירום.

 מוקד המידע לציבור הרופאים: טלכלל: 300028 067

 מוקד המידע לציבור הרחב: טלכלל: 676768- 067
