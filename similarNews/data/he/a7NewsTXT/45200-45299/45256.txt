

יו"ר סיעת מפלגת העבודה, דליה איציק, אמרה הערב כי למרות הפגישה שנערכה בין ראש הממשלה אריאל שרון ליו"ר העבודה עמרם מצנע, נראה שהסיכויים שנשב בממשלה קטנים. היא הבהירה שהסיעה לא תפר את ההבטחה שניתנה לבוחריה, אבל "אם יהיו עילות של ממש כדי להכנס למו"מ - נדון בכך". איציק נתנה דוגמאות אחדות שיהוו עילה להצטרפות לממשלת אחדות לאומית: "העבודה מדברת על הפרדות עם הפלשתינים. צריך גם לשנות את סדרי העדיפויות במדינה".

"יש לי הרגשה שהליכוד רוצה להפיל עלינו את התיק של אי הקמת ממשלת אחדות לאומית", סיכמה
