

משטרת ספרד חשפה תא של מחבלים איסלאמים קיצונים הקשור לרשת של אוסאמה בן-לאדן. כך מסרו אתמול פקידים בכירים במדריד.

הפקידים ציינו, כי השישה, אזרחים אלג'ירים שנעצרו התאמנו במחנות באפגניסטן.

המעצרים בוצעו לאחר חקירה שנמשכה כשנתיים, בשיתוף פעולה עם משטרות בלגיה, בריטניה, צרפת, גרמניה, איטליה והולנד.

משטרת ספרד ביצעה את המעצרים באלמריה, ולנסיה הואלווה בדרום ובדרום-מזרח ספרד, וכן בצפון בחבל נאווארה הסמוך לגבול עם צרפת.
