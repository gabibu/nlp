

שר החוץ הגרמני יושקה פישר אמר כי המטרה הסופית של הטרוריסטים האיסלאמים היא לשסע את העולם הערבי ובסוף להשמיד את ישראל. "זו האמת המרה", ציין.

השר הגרמני, שקרא להתגבר על הטרור, אמר: "אם נתעלם, יביא הדבר לפריחת הטרור". "הפיגועים ב-11 בספטמבר היו מתקפה נגד החברה הפתוחה", הוסיף פישר.

ביום רביעי העלו אלפי פורעים אפגניסטאנים באש בניינים במתחם השגרירות לשעבר של ארה"ב בבירה האפגנית, קאבול.

סוכנות הידיעות אי.פי מדווחת כי מאות אפגנים פרצו למתחם והעלו באש כלי רכב נטושים. הלהבות התפשטו לבניינים סמוכים, אם כי הבניין המרכזי לא נפגע. הכבאים הצליחו לתחום את הדליקה, בעת שאנשי המליציות של הטאליבן ניסו להדוף את המפגינים.

מפקד משטרת קאבול דיווח כי 12 שוטרים נפצעו בעת שניסו לבלום את ההמון.
