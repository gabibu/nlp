

ועדת המעקב של ערביי ישראל השלימה במוצ"ש את הכנותיה לאירועים לציון ארועי אוקטובר במגזר הערבי ביום שני ה-1 באוקטובר.

הוועדה החליטה על כמה צעדים לציון היום בו נהרגו 13 מתפרעים ערבים. בין היתר הוחלט על דקת דומיה בשעות הצהריים של יום שני ועל שביתה כללית שתכלול גם את הלימודים בבתי הספר במגזר הערבי. ועדת המעקב החליטה עוד על תהלוכות במספר ערים וכפרים, בהם נהרגו המתפרעים במהומות אוקטובר.

סוכנות עתי"ם מוסיפה כי בנוסף הדגישה ועדת המעקב של ערביי ישראל כי תקרא לערבים להגביר את הסיוע שלה לערבים ביש"ע ולתושבים במזרח ירושלים, כדי שיתאפשר להם להדוף את תכניות הכיבוש הישראלי.
