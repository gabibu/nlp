

מחבלי הרש"פ שיגרו בליל שבת 5 פצצות מרגמה לעבר יישובי חבל קטיף.

דוברת גוש קטיף דבורה רוזן מדווחת כי נגרם נזק קל לכמה בתים באחד היישובים. אחד הפצמ"רים נפל ביישוב ב"קו הירוק". יצויין כי בשבת ירו מחבלים פצמ"ר לעבר היישוב תקוע, מזרחית לבית לחם.

כמו כן, ירו המחבלים במשך כל הלילה לעבר אזור התעשייה בנווה דקלים.

כתב עיתי"ם מדווח כי המחבלים המשיכו להשליך רימונים לעבר כוחות צה"ל על גבול ישראל-מצרים. כמו כן, ירו רננ"טים לעבר מוצב צה"ל ליד נווה דקלים. קצין מג"ב נפצע באורח קל מזריקות אבנים סמוך למוצב צה"ל שליד מחסום ארז.
