

בתגובה לאירועים הקשים ביש"ע יכנס רה"מ שרון הערב את הקבינט לדון בהפסקת האש.

תוך כדי המשך הלוחמה ביש"ע הדגיש סאיב עריקאת בראיון ל"קול פלשתין" ביום שישי כי הצד הערבי מתנגד בכל תוקף לפיצול השיחות הבטחוניות והמדיניות, והדגיש כי הפלשתינים לא יסכימו לתיאום ביטחוני בלבד מבלי לקיים פגישות של צוותי המו"מ כדי ליישם את המלצות מיטשל וההסכמים שנחתמו עם ממשלת ישראל.

עריקאת אמר שישראל צריכה לשכוח מעצירת מבוקשים פלשתינים על פי רשימות שהגישה לרשות. "מדובר בנושא פנימי פלשתיני וישראל לא תתערב בנושאים מהסוג הזה", אמר.


