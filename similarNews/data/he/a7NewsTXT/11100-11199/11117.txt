

אמש ביום הכיפורים, פעל צה"ל ברפיח והרס כשישה מבנים פלשתיניים הסמוכים למוצב טרמית שבגבול ישראל מצרים.

צה"ל פעל "בשטח הוורוד" המוגדר בהסכמים עם הפלשתינים כשטח המתקנים הביטחוניים, הנתון לשליטה ביטחונית ישראלית. טנקים וציוד הנדסי כבד נכנסו לאיזור במהלך הלילה והרסו את המבנים, תוך שכוחות צה"ל השיבו אש לעבר מקורות ירי פלשתינים שניסו להפריע לפעולת הכוח.

במהלך יום הכיפורים ערבים זרקו עשרות רימונים וירו אש כבדה לעבר חיילי צה"ל במוצב טרמית.

כזכור, ביום רביעי בבוקר נפצעו 3 חיילים לאחר שהערבים הפעילו מטען חבלה רב עוצמה במשקל של כ-100 ק"ג שהוטמן במנהרה שנחפרה באיזור המוצב. אחד מקירות המוצב קרס וכתוצאה מכך שלושה לוחמים שהיו סמוכים לקיר נפצעו.
