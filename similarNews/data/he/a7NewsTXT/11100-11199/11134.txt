

סוכנות "קול רינה" מדווחת כי מחבלים שיגרו הלילה שלוש פצצות מרגמה לעבר חבל קטיף. דוברת גוש קטיף דווחה כי הפצמ"רים נפלו באחת החממות של אחד היישובים בחבל קטיף. בנס לא היו נפגעים.

הלילה מתנהלים חילופי אש בגוש קטיף. ערבים פתחו באש לעבר מוצב כלנית שבחבל עזה. לא היו נפגעים. נורתה אש גם לעבר עמדת צה"ל סמוך ליישוב נצרים. גם שם איש לא נפגע.

לפני כן, הפעילו מחבלים מטען חבלה נגד רכב צבאי ליד בסיס חמאם אלמליח בצפון בקעת הירדן.

במקביל נורתה אש לעבר הרכב. איש לא נפגע, והחיילים השיבו אש לעבר מקורות הירי.
