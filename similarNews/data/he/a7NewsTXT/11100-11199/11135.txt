

בצה"ל נמשכת חקירת הפיגוע במוצב טרמית בבוקרו של ערב יום הכיפורים שבו נפגעו 3 חיילים. בפיגוע נהרס קיר במבנה שבמרכז המוצב לאחר שערבים הפעילו מטען במשקל של כ-100 ק"ג בתוך מנהרה שחפרו הערבים סמוך למוצב.

בצה"ל מאשימים את מוחמד דחלאן, אחד מבכירי המחבלים בחבל עזה, כי ידע על חפירת המנהרה ועל הכוונה לפוצץ מטען גדול מתחת למוצב. ע"פ מידע שבידי צה"ל דחלאן ידע ולא עשה דבר כדי למנוע את הפיגוע. בצה"ל חושדים כי גם ערפאת, שביקר במקום לפני ימים אחדים, ידע על הכוונה לפגוע בחיילים במוצב.
