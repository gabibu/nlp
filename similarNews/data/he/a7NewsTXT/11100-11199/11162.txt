

פרוייקט חדש יצא לדרך השנה: "פרוייקט יום כיפור", במסגרתו התקיימו במתנסי"ם ומוקדים שונים בארץ לימוד ותפילות ליום הכיפורים. המוקדים נועדו לקהל הרחב שאינו שומר מצוות ואינו נוהג לפקוד את בתי הכנסת.

מדיווחים שהתקבלו מ-50 המוקדים שנפתחו השנה ברחבי הארץ, עולה כי אלפים השתתפו בפעילות זו והיו אף שנבצר מהם להשתתף משום מיעוט המוקדים. המארגנים הבטיחו כי בשנה הבאה יפתחו מוקדים רבים יותר.
