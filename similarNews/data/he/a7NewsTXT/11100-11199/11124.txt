

כבאי הגליל המערבי הצליחו כמעט להשתלט על הדליקה שהשתוללה במוצאי יום הכיפורים בין הישובים אשחר ליובלים שבגליל המערבי.

האש כילתה כמה דונמים של חורש טבעי ובשלב מסויים היה חשש מפני התקדמותה לישוב אשחר. 5 צוותי כיבוי פועלים במקום לכבות את האש. משירותי הכיבוי נמסר כי במקום התגלו 3 מוקדי אש ולפיכך קיים חשש כבד שמדובר בהצתה.

עד כה הצליחו הכבאים להשתלט על 2 מתוך 3 מוקדי הלהבות והם ממשיכים בפעילותם בשטח בסיוע עובדים מהקק"ל. במהלך הדליקה לא פונו תושבים כלשהם מהישובים הסמוכים למקום האש.
