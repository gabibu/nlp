

אזרח שוויצרי חמוש ברובה סער ואקדח התפרץ אתמול בבוקר לפרלמנט של קנטון צוג, הרג 14 אנשים ופצע 14 אחרים לפני שהתאבד.

ראש ממשלת הקנטון ועוד 8 מהפצועים, היו במצב קשה שעות מספר אחרי האירוע. כך מסרה המשטרה המקומית. מחקירה ראשונית של המשטרה עולה כי באותו בוקר נדחתה בקשה של הרוצח שהוגשה לפרלמנט המקומי, ולכן להערכתם הוא "השתגע".

הרוצח התפרץ בסביבות השעה 10:30 שעון מקומי לאולם מועצת הפרלמנט, וירה מספר רב של כדורים תוך כדי צעקות, כך מסרו עדים. בנוסף נשמע פיצוץ עז, שמקורו ברימון יד או במטען אחר, שטיבו לא נודע. מדברי הרדיו השוויצי, המסתמך על עדים, נמסר כי ישנו חשד שהרוצח לבש מדי שוטר.

במכונית השייכת לדעת המשטרה לרוצח מצאו השוטרים מכתב ובו מודיע היורה ש"יום הזעם נגד המאפיה של צוג הגיע".
