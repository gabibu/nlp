

מפקד משטרת איראן הודיע בשבת, כי הורה לאנשיו לא להפריע לחיים הפרטיים של התושבים בעקבות הוויכוח הגובר על גבולות החופש האישי ברפובליקה האיסלאמית.

"אנחנו נחושים בדעתנו לא להפריע לחיים האישיים של האנשים. האיסלאם אינו מרשה לנו לעשות דברים אלה, והמנהיגות הנוכחית של המדינה כועסת על כך", אמר בשידור בטלוויזיה הממלכתית. הוא הוסיף כי "לאנשים יש שליטה על בתיהם הפרטיים, והם יכולים לקיים סגנון חיים כרצונם".

קאליבאף ציין עם זאת, כי הסובלנות הגוברת כלפי החרות האישית אינה מתייחסת לחיים הציבוריים. "אם אדם יוצא מתחומו הפרטי ומעביר את פעילותו לתחום הציבורי, הוא עובר עבירה נגד החברה. אסור לנו להרשות לאנשים פרטיים לפגוע בחברה", הדגיש.
