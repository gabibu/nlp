

הרב אביחיל, המקדיש שנים רבות מחייו לחקר הימצאם של צאצאי עשרת השבטים שהוגלו ולא שבו, סבור כי חלק מאנשי הטאליבן השולטים בחלק מאפגניסטן הם צאצאי שבט יהודי אבוד.

הרב אביחיל פועל לאתר צאצאי שבטים במקומות שונים בעולם ולהעלותם לארץ. אביחיל איתר לפני שנים רבות את צאצאי שבט המנשה (מנמסי) על גבול הודו שחיו תוך שמירה על מסורת של דת עתיקה שאחר כך התברר כי זוהי יהדות. אביחיל פעל כדי להשיבם לחיק היהדות ולהכינם לעלייה לארץ. רבים מצאצאי שבט המנשה חיים כיום בישובי יש"ע וחלק אף מגדלים נכדים ישראליים לכל דבר.

לדברי הרב אביחיל חלק מאנשי הטאליבן, שהם לוחמי הגרילה הטובים ביותר בעולם, התומכים בבין לאדן, הם מעם הפשטו (הפתאנים). הפתאנים מעידים על עצמם כי הם רק חצי מוסלמים, והם חיים לפי דת ה"פשטון".

לפי מחקרים ועדויות רבות השם העתיק של הפתאנים הוא בני ישראל, השייכים לעשרת השבטים שהוגלו על ידי מלך אשור לפני 2,600 שנה, והם מודעים לכך. יש להם 21 סימני יהדות כגון: עיר מקלט לרוצח בשגגה, קיום חוקת היובל על ידי חלוקה מחדש של האדמות של השבט כל עשר שנים. יש להם מנהגים שאינם על פי האיסלם. למשל: ברית מילה לשמונה ימים שזה אצל היהודים בלבד. טלית עם ציציות נקרא אצלם ג'וי נמאז (פירוש: מקום תפילה) אותה הם לובשים על בגדיהם, לכבוד השבת היהודית, שהם מכנים יום קדוש (יום אל הפטה) הם מדליקים נרות בליל שבת, כמו היהודים, וכן שותים יין או מיץ ענבים שזה אסור על פי האיסלם ונהוג בקידוש שבת. בשבת הם אינם עובדים וגם לא מבשלים . יש להם חופה בזמן הנישואים, דבר שלא קיים באיסלם, וכן שומרים הפתאנים על על טהרת המשפחה ואישה נידה טובלת, ואילו באיסלם אין חובת טבילה. יש להם יבום לפי התורה, שוב באיסלם זה לא קיים. הם מתפללים לכיוון ירושלים ולא לכיוון מכה.

בניגוד לנוהג המוסלמי לפי אין מכנים אדם בשם ישראל, אצל הפתאנים יש רבבות הנושאים את השם הן כשם פרטי והן כשם משפחה. ועוד. בעבר המנהיגים שלהם אמרו להם שהם יהודים והם יחזרו בעת הופעת המשיח להיות יהודים. חלק מהמידע הזה ידוע לזקני הפתאנים גם כיום.

לדברי הרב אביחיל יש לפנות אל הפתאנים בשפתם ולהדריכם לחזור למקורם ולהציל אותם ואת העולם ממלחמה.
