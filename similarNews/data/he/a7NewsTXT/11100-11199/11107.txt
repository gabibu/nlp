

מתחזק החשד שהרצח במושב מאור, השכם בבוקר, בוצע על רקע לאומני. אשה כבת 60 נרצחה בדקירות סכין במטתה. בעלה של האשה חזר לביתם בשעה 5.30 בבוקר מבית הכנסת ומצא אותה ללא רוח חיים. המושב מאור שוכן בין כפר הרוא"ה לברקאי, ותושבי האיזור סיפרו כי בזמן האחרון היו הרבה פריצות באיזור ובחלק מהמקרים נגרם נזק לחממות ולרכוש, ואולם, מבית הנרצחת לא נלקח דבר, ולכן כיוון החקירה העיקרי הוא חבלני. גופת האישה שנרצחה תועבר עוד מעט לנתיחה במכון לרפואה משפטית באבו-כביר ובשעה מאוחרת יותר תערך הלווייתה.
