

נשיא ארה"ב ג'ורג' וו. בוש רמז אתמול שארה"ב מוכנה להמשיך לבדה במאבק נגד הטרור, אם שאר המדינות המגוייסות יחזרו בהם. בדברים שנשא בשיקגו, הוא הבטיח: "אנו נשאר איתנים ונחושים, עד שנסיים את משימתנו".

"אחרים עלולים להתעייף. אני מבין זאת. אבל לא אומתנו. אחרים עלולים לשאול שאלות, אבל לא אנחנו. אחרים עלולים להיות קצרי-רוח, אבל לא אומתנו הגדולה", הבטיח.

"אני רוצה להודות למדינות העולם שעמדו לצידנו להגנה על החרות. זו הרגשה טובה לראות שאנו לא יחידים בעולם", הוסיף בוש.
