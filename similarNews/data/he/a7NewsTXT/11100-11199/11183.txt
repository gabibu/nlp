

השר הבריטי לענייני אירופה, פיטר היין, הזהיר מפני פיגועים מתוכננים נוספים של אוסאמה בן לאדן, שלדבריו עלולים להתרחש בשבועות הקרובים. הדברים נאמרו בראיון לערוץ הטלוויזיה של הבי.בי.סי.

"הבנתי שהוא מתכנן פיגועי טרור בשבועות הקרובים, אם הדבר יעלה בידו", אמר השר בראיון ששודר ביום חמישי בערב.

"יש ראיות לכך, שבן לאדן מתכנן פיגועים ברחבי העולם, ועלינו לפעול כדי שהדבר לא יעלה בידו", הוסיף השר, שלא ציין מה עלולות להיות המטרות לפיגועים. "עלינו למצוא אותו ולעצור אותו", אמר השר.
