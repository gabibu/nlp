

מטוסי קרב ישראלים חונים בטורקיה לקראת האפשרות של התקפות מן האוויר על עיראק. כך כתב העיתון "פוריין ריפורט", שציטט מקורות צבאיים ישראלים.

על פי המקורות, ראש הממשלה שרון עשוי להורות על ההתקפות מן האוויר אם תשגר עיראק טילים נגד ישראל, כפי שהיה במלחמת המפרץ.

"על פי בקשת האמריקנית, ישראל לא הגיבה אז להתקפות, אך שרון הודיע כי הפעם תבוא תגובה, ללא התייעצות מראש עם ארה"ב", כתב עוד ה"פוריין ריפורט", כתב-עת מקבוצת ג'יינס, המתמחה בעניינים צבאיים. ה"פוריין ריפורט" לא ציין באיזה אזור בטורקיה חונים המטוסים הישראלים.
