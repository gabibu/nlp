

צה"ל לא אישר לחברי הכנסת אחמד טיבי מוחמד ברכה, טאלב א-סנע ועיסאם מח'ול להיכנס היום לעזה, כדי להיפגש עם יאסר ערפאת לדיון מדיני.

טיבי טען כי ההחלטה שרירותית ופוגעת בחסינות המהותית של חברי הכנסת. חברי הכנסת הערבים אמרו כי הם ינסו להיפגש עם ערפאת בשבוע הבא.

דובר צה"ל אמר כי את האישור לפגישות נותן משרד הבטחון. לפני כשבוע הודיע היועץ המשפטי לממשלה ליו"ר הכנסת אברהם בורג כי חל איסור על חברי כנסת להיכנס לשטחי A ללא קבלת אישור אלוף הפיקוד. היועץ המשפטי הורה ליו"ר הכנסת ליידע את חברי הבית אודות האיסור. לדברי היועץ המשפטי כניסה לשטחי A כאמור ללא היתר של אלוף הפיקוד מהווה עבירה על החוק ומסכנת את הנכנסים לשטחי הרשות.
