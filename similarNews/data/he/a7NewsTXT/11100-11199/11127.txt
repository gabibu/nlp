

בערב יום הכיפורים התכנסו חברי סיעת האיחוד הלאומי ישראל ביתנו בלשכתו של השר אביגדור ליברמן כדי לדון על המשך השתתפותם בממשלת שרון. אחדים מחברי הסיעה דרשו לפרוש מיד מן הקואליציה בעקבות מה שהגדירו "גרירת ממשלת שרון אחר מדיניות השמאל הקיצוני". כך נודע לכתבנו מפי אחד ממשתתפי הדיון. בסוף הכינוס הוחלט לנסות לגבש רוב בקואליציה לפתוח במלחמת חורמה נגד הטרור הערבי כדי למגר אותו לגמרי וכדי להשיב את הבטחון לאזרחי ישראל. למאמץ זה הקציבו 10ימים עד שבועיים. אם הדבר לא יעלה בידם, הם יפרשו מממשלת שרון.

יצוין כי פרישת האיחוד הלאומי ישראל ביתנו לא תפרק את הממשלה, אך תמחיש את הקרע הנפער בין אריאל שרון ובין בוחריו מהמחנה הלאומי.
