

משלחת של 14 מנהלי כספים ומנהלי פיתוח עסקי מטעם מכון היצוא מבקרת בבייג'ין ובשנחאי שבסין. כך מסר יחיאל אסיה, מנכ"ל מכון היצוא.

בראש המשלחת עומד שאולי כצנלסון, סמנכ"ל מכון היצוא. כן כוללת המשלחת נציגים מחברות שונות ומרכזיות.

אסיה ציין, כי מטרת המשלחת ללמוד ולהתעדכן במדיניות הכלכלית הנוכחית של סין, שיטותיה, חוקיה, תקנותיה, פתיחותה לחברות זרות וכן היבטים בתחום המימון, הפיננסיים והמשפט, גיוס וניהול כוח אדם, פיתוח עסקי ועוד. בנוסף, תתעדכן המשלחת בהיערכותה של סין לקראת המשחקים האולימפיים בביג'ין - 2008 ותערוכת EXPO 2010 בשנחאי.

המשלחת תקיים פגישות בין השאר עם לשכת ההשקעות בבייג'ין בנושא פרויקטים עתידיים, תוך דגש על המשחקים האולימפיים; עם הממונה הראשי על תחום ההשקעות הזרות בסין   האחראי על כל השקעות בכל הפרויקטים העסקיים בסין בכל התחומים; עם נציג הועדה העליונה לתכנון כלכלי בסין; עם נציגי הבנק העולמי, עם יו"ר קבוצת GPI (חברת שיווק סינית, המנהלת את מרכז הסחר הישראלי שנפתח לאחרונה בבייג'ין), עם מנהל תחום הערכת הפרויקטים בבנק הסיני לפיתוח   הבנק ממן חלק מהפרויקטים הגדולים המתבצעים בסין, כולל תחום החשמל, אנרגיה, תשתיות ותחבורה; עם נציג משרד האוצר הסיני. כן תיפגש משלחת מכון היצוא עם נציגי המשרד הסיני להגנה על נכסים אינטלקטואלים IP.

שאולי כצנלסון, סמנכ"ל מכון היצוא הישראלי, מסר מסין, כי הסינים גילו התעניינות רבה והזמינו חברות ישראליות נוספות להגדלת המעורבות של חברות ישראליות בפיתוחה הכלכלי של סין וכן הביעו הערכתם לפעילות מכון היצוא לקידום פעילותן של חברות ישראליות בסין. המשלחת התקבלה בחמימות כמיטב המסורת הסינית.
(ש)
