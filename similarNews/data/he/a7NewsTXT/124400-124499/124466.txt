

איש ערוץ 1 של הטלוויזיה, חיים יבין, סיפר אתמול כי המניע העומד מאחורי ראיונות אותם הוא מקיים עם מחבלים הוא הנסיון להבין אותם. פרופסור וינמן ציטט את שלמה אבינרי שהגדיר בעבר את יבין "משת"פ של החמאס".

"הסיבה שבגללה אני מראיין אנשים העוסקים בפעולות טרור, היא להבין מה המניע שלהם, אינני מצדיק טרור, אך אני מנסה ורוצה להבין את המחבלים ואת מניעיהם", כך אמר אתמול שדרן החדשות חיים יבין שהשתתף אתמול בכנס בעניין הטרור במרכז הבינתחומי בהרצליה.

יבין עשה גם הבחנה בין טרור שלא ארגון אל-קאעידה לטרור של החמאס, אך לא פירט מדוע הוא מבחין בין השניים ומה ההבדלים בין הארגונים, פרופסור גבי וינמן מאוניברסיטת חיפה שהשתתף בכנס ציטט מדבריו של שלמה אבינרי על יבין בשנת 1996 אז כינה אותו אבינרי בשם "משת"פ של החמאס". כך פרסם היום העיתון "מעריב".

לאחר הכנס אמר יבין כי יש להילחם מלחמת חרמה במרצחים אולם "אין פתרון אלא מדיני, ולכן חשוב להבין את המניעים שמביאים אנשים למעשי טרור".
