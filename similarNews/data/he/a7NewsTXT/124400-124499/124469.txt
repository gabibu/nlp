

הממונה על ההגבלים העסקיים פנה במכתב לחברות פז-גז וגז-יגל כי בכוונתו להגיש נגדם כתב אישום בחשד לתיאום מחירים ביניהם, מעשה העלול להיכלל בהגדרה 'קרטל'. פז-גז: להד"מ.


הממונה על ההגבלים העסקיים דרור שטורם טוען כי לאחר תקופה בה התחרו שתי החברות על כיסו של הצרכן, סיכמו ביניהם על תיאום מחירים והוזלות מתואמות של מחירים.

על פי הטענה תיאמו החברות את המהלך ביניהן בראשית שנת 2003. שטורם הבהיר למנהלי החברות במכתבו אליהם כי יוכלו לבקש זימון לשימוע בטרם יוגש כתב האישום נגדם.

בתגובה שוללת חברת פז-גז את הטענות מכל וכל. הנהלת החברה סבורה כי בדיון שיתקיים בעתיד יוכלו ראשיה להבהיר את הנתונים ולהוכיח כי אין בטענות הממונה על ההגבלים העסקיים דבר.
(ש)
