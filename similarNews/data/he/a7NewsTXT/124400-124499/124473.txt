

בפיגוע התאבדות שביצע מחבל כשבמשאית שבה נהג היה כחצי טון חומר נפץ, נרצחו בבירת עיראק בגדד למעלה משמונים פועלים.

המחבל התקרב עם המשאית שלו לקבוצת פועלים שהמתינו לקבלנים שיעבירו אותם לאתרי העבודה. המחבל הציע לפועלים לעלות על המשאית שלו תוך שהוא מתחזה לקבלן. משהתקרבו אליו הפועלים הפעיל את חומר הנפץ וחצי טון חומר נפץ התפוצצו והותירו במקום הרג רב.

כוחות הצלה רבים הוחשו למקום תוך שהמקום נמסגר לתנועה.

פיגוע נוסף אירע הלילה כשמחבלים חמושים השתלטו על קבוצת בתים, שלפו את התושבים מבתיהם וירו בהם למוות ברחובה של עיר. באירוע זה נרצחו שבעה עשר בני אדם.

יצויין כי במהלך הבוקר אירע פיגוע נוסף בעיראק בו נרצחו חמישה עיראקים נוספים.בפיגוע זה קירבו הטרוריסטים שתי מכוניות תופת למשרדו של שייח' שיעי.
(ש)
