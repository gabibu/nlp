

ארגון ה- ADL דיווח כי לאחר סופת ההוריקן קטרינה שפגעה קשות בניו אורלינס נמצאו בארצות הברית מאות מודעות גזעניות ואתרי אינטרנט המעודדים שנאה נגד יהודים.

במאות מודעות שהופצו ברחבי ארצות הברית הואשמו היהודים כי הם אלו שהרוויחו מהחורבן שנגרם בסופת ההוריקן קטרינה אשר כתוצאה ממנה הוצפה כל ניו אורלינס. עוד נטען כי היהודים הינם שרצים וחרקים אשר פולשים לכל מקום.

בנוסף הואשמו היהודים בהרס שגרמה סופת ההוריקן ונאמר "אם בוש לא היה לוקח את הכסף שהועד לשיפור הסכרים לטובת המלחמה של ישראל ייתכן כי כל זה לא היה מתרחש".
