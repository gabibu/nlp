

יושב ראש הרשות הפלשתינית, אבו מאזן, פנה אתמול בנאום לבני עמו והודה לאלה שהביאו לנסיגה הישראלית מרצועת עזה. אבו מאזן לא שכח להודות לשמאל הישראלי, יחד עם ערפאת והמחבלים האסירים.

בנאום ראשון לתושבי הרשות הפלשתינית הודה יושב ראש הרשות הפלשתינית, מחמוד עמאס, הוא אבו מאזן, לאלה שהביאו לנסיגת ישראל מרצועת עזה.

אבו מאזן הודה לאסירים הפלשתיניים, ליושב ראש הרש"פ הקודם יאסר ערפאת ולשמאל הישראלי. כמו כן הודה אבו מאזן למדינות ערב שתמכו בעמדה הפלשתינית בזירה הבינלאומית. כל אלה תרמו רבות למה שמוגדר על ידי אבו מאזן כצעד ראשון עד לשחרורם של כל השטחים הפלשתיניים.

אבו מאזן הבהיר כי אל לו לעם הפלשתיני לראות בשליטה על רצועת עזה סוף פסוק, אלא אך ורק חלק מתהליך שיביא להקמתה של מדינה פלשתינית על כל שטחי יהודה, שומרון ועזה. עד לשלב זה הדרך עוד ארוכה, אמר אבו מאזן לעמו וקבע כי המאבק טרם הסתיים.


יצויין כי בראיון מארצות הברית, שם הוא עושה עם ראש הממשלה, אמר שר החוץ סילבן שלום כי במידה ותוכיח הרשות הפלשתינית שהיא אוחזת ברסן השליטה על הפלשתינים, ובעיקר על הטרור הפלשתיני, הרי שתהיה בכך ראיה לכך שההתנתקות הייתה מהלך שהוכיח את עצמו והיא תושלם לקראת חזרה של ישראל לשולחן הדיונים עם הנהגת הרש"פ. זאת לקראת המשך צעדים שיביאו למימוש מפת הדרכים, חזונות של הנשיא האמריקאי, ג'ורג' בוש.

מזכירת המדינה האמריקאית קונדוליסה רייס הבהירה בדברים שאמרה אתמול לעיתונאים, כי לאחר יישום ההתנתקות הגיעה העת להמשך הלחץ על ישראל, ובשלב הבא יופעל הלחץ על שרון להסיג את כוחות צה"ל מהערים הערביות ביהודה ושומרון. כמו כן הבהיר כי במקביל תדרשו ארצות הברית מהפלשתינים להוכיח מאבק בטרור.
(ש)
