

מועצת החלב מרחיבה בימים אלו את גבולות המדינה ומתחילה לייצא ידע למשק החלב הסיני. כתבנו קובי פינקלר מוסר שמשק החלב הסיני הוא אחד ממשקי החלב הצומחים בעולם.

במסגרת הפעילות להשבחת ענף החלב הסיני תצא לסין בשבוע הבא משלחת של מועצת החלב שבראשה ד"ר שמואל פרידמן ונהאיה חטיב. השניים ירצו וידגימו בפני הגופים העוסקים בענף החלב בסין, בהם רופאים, ווטרינארים, בעלי חוות רפתנים ועוד, כיצד לייצר חלב בריא ואיכותי.

הגידול השנתי בענף החלב בסין הוא כ20% בשנה וזהו הענף המוביל בחקלאות בסין מבחינת הקפי הגידול. משרד החקלאות הסיני קבע ופרסם תוכנית חומש למשק הסיני. משק החלב הסיני זקוק לעזרה בכל התחומים, משלב הייצור בחווה שעדיין מיושן עד התאמת ציוד ומבנים לאקלים, לצורת עבודה מודרנית ולייצור חלב איכותי, דרך עיבוד החלב למוצרים, שיווק ופרסום.

בסדנא תיערך סימולציה של פעילות המערך הארצי לבריאות העטין כפי שהיא מתקיימת בארץ. מועצת החלב צירפה לחברי המשלחת ציוד מעבדתי: ערכות דיגום שיאפשרו בדיקות איכות החלב בסין, בשיטות המודרניות ביותר כנהוג בישראל.
הדגם המוצע לסינים: בדיקות החלב ברפתות, אבחון מעבדתי [ לזהות גורמים פתוגניים] ניתוח התוצאות, המלצות המשלחת לשיפור המצב.

מנכ"ל מועצת החלב שייקה דרורי שסייע למימוש שיתוף הפעולה בין משק החלב הישראלי למשק החלב הסיני מסר כי "כיום הסינים אינם פועלים לפי המודל המוצג לעי"ל, הכל נעשה בצורה מאוד ראשונית, בסיסית ביותר ואני סבור בהחלט כי הידע והניסיון הישראלי שמניב את החלב האיכותי ביותר בעולם, יתרמו ויסייעו למשק החלב הסיני.

הקורס ימשך חמישה ימים, יתקיים בבייג'ין ובשנחאי וילווה על ידי נציגי שגרירות ישראל בטייג'ין. (ר)
