

כפי שנחתם בעיסקת הטיעון בין פרקליטיו של השר לשעבר גונן שגב לבין הפרקליטות נגזרו עליו חמש שנות מאסר בפועל. כמו כן נגזר עליו קנס של 27,500 דולרים שיועברו לעמותות למלחמה בסמים.


יצויין כי לבד מחמש שנות המאסר בפועל נגזרו עליו שנתיים מאסר על תנאי. עם זאת אמר השופט כי קרוב היה שלא היו מקבלים את עיסקת הטיעון והיו גוזרים גזר דין חמור יותר.

פרקליטו של שגב, עורך הדין ציון אמיר, אומר כי מדובר בגזר דין חמור ביותר, וכי ישקול יחד עם שגב עצמו אם לערער עליו.

נזכיר כי שגב עצמו ביקש מבית המשפט להקל בעונשו שכן לטענתו הוא למד את הלקח מהפרשה וכי הוא סובל מאוד מאז נחשפה הפרשה. בדבריו בפני בית המשפט הגדיר את עצמו שגב כ"גוויה מהלכת".


