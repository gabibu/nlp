

ח"כ גילה פינקלשטיין ביקרה בחריפות בכנסת את מהלכו של ראש הממשלה לקדם שמונה מבעלי בריתו לתפקידים בכירים בממשלתו. "רק לפני ימים ספורים זעקו החולים הזקוקים לתרופות יקרות ולטיפולים וראו זה פלא למימון האתנן לנאמני רה"מ ההחלטה התקבלה לאלתר, זהו אות קלון לממשלה", הדגישה פינקלשטיין מהמפד"ל.

לדבריה, המסר שהעביר ראש הממשלה הוא זלזול נוראי בציבור ו"מסר חד וברור לכל מי שלא יתיישר עם הראש חוטף בראש". וכל זאת, הוסיפה, על הדרך בה מקדם את תכניות הגירוש והעקירה שהן אנטי דמוקרטיות ואי אפשר להסביר את המהלך הציני שאין להם שום תועלת לציבור.

"זוהי שערוריה על חשבון סל התרופות", שבה והדגישה, "השיטה הזאת של התמלוגים מזכירה משטרים אפלים. דווקא עכשיו בוחר ראש הממשלה למנות עוד 8 בעלי תפקידים שעלותם עשרות מיליוני שקלים..".

"שרון עושה מניפולציות חדשות לבקרים, מדבר על חמלה בחברה אך בו בזמן מפנה להם עורף כדי להיטיב עם מקורביו", סיכמה פינקלשטיין.
