

אחד משומרי ראשו של ראש הממשלה המנוח יצחק רבין, איש המחלקה לאבטחת אישים בזמן הרצח יקודם לתפקיד ראש מחלקת אבטחה ביחידה.

את דבר המינוי חושף היום העיתון 'מעריב'. על פי הדיווח, אושר המינוי לאחר בחינה מדוקדקת שביצע השב"כ ובה נותחו השלכותיו של המהלך. בשב"כ מבהירים כי מדובר בקידום של איש מקצוע מצויין.

יצויין כי וועדת שמגר שבחנה את אירועי רצח רבין, כמו גם וועדה פנימית בשב"כ, שחקרה את הרצח, קבעה נחרצות כי לא היה פגם בתיפקודו של שומר הראש המדובר, כמו גם מאבטחיו האחרים של רבין.

שומר הראש, ששמו אסור לפרסום, יהפוך לאחראי על חוליות השטח של היחידה לאבטחת אישים. בין השאר יהיה אחראי גם על חוליית אבטחתו של ראש הממשלה שרון.
(ש)
