

היום תחל החתמה על עצומה אזרחית נגד שחרור מחבלים. "ירית הפתיחה" באוהל המחאה בצומת גולני. (תמונה: ארכיון)

עשרות אזרחים מצפון הארץ התכנסו הערב במאהל המחאה בצומת גולני יחד עם נפגעי טרור. הנוכחים במאהל קוראים לממשלה להפסיק את שחרור הרוצחים ולחדש את הלחימה בטרור.

"הבן שלי נרצח לפני כשנתיים - ממבט של אמא לראות מחבלים שמשתחררים זה זוועה שמחזירה אותי אחורה", כך אומרת גב' חוטר שהגיעה עם בני משפחתה למאהל.

"הרי ידוע שהממחבלים לא מכבדים את הנייר שעליו הם חתומים ואצלם ידוע שאפשר להפר הסכמים", מוסיפה גב' חוטר, "וחלק מהפיגועים האחרונים נעשו ע"י אלה שהיו בכלא והשתחררו".

לדבריה, המטרה היא לפתוח פתח "שינוי" בציבור ולהמשיך להתארגן "לפני שנופתע שוב" וישוחררו מחבלים נוספים תוך זמן קצר. "פתאום מחליטים ומשחררים אותם רק כאן, הרי באף מדינה אחרת לא היו משחררים מחבלים, ראוי בכלל שקודם אולי יחקרו אם בכלל הדבר הזה טוב וגם זה לא באחריותה של הממשלה".
"אלה ששלחו את המחבלים שרצחו את הבן שלי הם יושבים בכלא ואני אשמח באופן אישי לדאוג שלא יצאו", סיכמה גב' חוטר שבחרה לאחרונה לפעול גם בהתנדבות במסגרת ארגון נפגעי הטרור "אלמגור", "רק עכשיו מתארגנים מאוחר אבל עדיף עכשיו ומייד".

למקום הכינוס יגיעו גם משה זר ומרים לפיד, וכן אישים ששרתו במערכת הביטחון בעמדות מפתח: תת אלוף במיל אהרון לב רן ויוסי צין.
למאבק הצטרף גם ישראל אורבך, אביה של הנרצחת יעל אורבך במועדון הסטייג' בתל אביב לפני כשבועיים, אשר שלח מכתב תקיף בנושא.
