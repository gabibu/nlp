

יהדות ארצות הברית מתכוננת למבצע הטסת אלפי יהודים לגוש קטיף, למניעת תוכנית העקירה, תחת הכותרת "אנחנו נהיה שם".

את התוכנית הזו מוביל דב הייקינד, חבר קונגרס יהודי-דתי מבכירי הקהילה היהודית בניו-יורק. קבוצה ראשונה של 40 נציגי קהילות יגיעו לארץ ביום ב' הקרוב בראשות הייקינד, כהכנה לאלפי יהודים שמתארגנים לנסיעה לישראל בקיץ הקרוב לצורך מחאה.

דוברת מועצת יש"ע מסרה כי הקבוצה תשהה בגוש קטיף מספר ימים כולל לינה במקום ויביעו מסר של הזדהות ותמיכה עם התושבים.

בתוך כך, למעלה מ   1700 זרי פרחים צבעונים יחולקו בימים הקרובים לכל משפחה מיישובי גוש קטיף, מדוגית שבצפון חבל עזה ועד למורג בדרום גוש קטיף.
משלוח הפרחים בא מיוזמה ברוכה של אזרחים מנורבגיה שחברו אל הקרן לפיתוח חבל עזה, וביקשו לשלוח זר פרחים במטרה לעודד את תושבי הגוש.

לכל זר מצורף מכתב שאומר: "כמי שבאו מנורבגיה שהמיטה עליכם, יחד עם הנהגה ישראלית חסרת אחריות את אסון "הסכמי אוסלו", אנו מתפללים כי ממשלת ישראל לא תוסיף לטעות בשנית".

זרי הפרחים יחולקו ע"י בני הנוער של גוש קטיף שחברו למבצע הגדול יחד עם מטה המאבק של גוש קטיף.
