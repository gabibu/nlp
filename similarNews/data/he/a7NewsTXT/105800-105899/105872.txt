

הפרלמנט האירופי הגדיר היום לראשונה את החיזבאללה כ"ארגון טרור". ההחלטה קובעת כי יש לנקוט צעדים נגד החיזבאללה.

הפרלמנט האירופי קבע לראשונה שחיזבאללה הוא ארגון טרור. "הפרלמנט סבור כי ישנן ראיות ברורות לכך שחיזבאללה מעורב בפעילויות טרור", נאמר בהחלטת הפרלמנט האירופי.
בהחלטה, שאושרה ברוב עצום של 473 תומכים מול 33 מתנגדים, נאמר כי מועצת האיחוד האירופי צריכה לנקוט צעדים כדי לצמצם את פעילות ארגון הטרור של החיזבאללה.

בהחלטה קראו גם חברי האיחוד האירופי לסוריה לסגת מלבנון. 473 צירי הפרלמנט הצביעו בעד ההחלטה ואילו 33 אחרים התנגדו.

העיתון "ניו-יורק טיימס" דיווח היום שארצות הברית מתכוונת לשנות את יחסה כלפי "חיזבאללה". בכוונתם לשלב את הארגון בפוליטיקה הלבנונית, וזאת בעקבות מאמציהן של צרפת ושל האו"ם.
