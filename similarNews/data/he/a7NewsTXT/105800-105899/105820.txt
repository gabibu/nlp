

"טליה ששון התעלמה לחלוטין ממעורבות פרקליטות המדינה בכל נושא המאחזים, כיוון שהיא עצמה היתה בעבר עובדת הפרקליטות" כך אומר גורם בכיר במערכת הביטחון, שהיה מעורב בפעילות בנושא המאחזים.


(צילום: לע"מ)

"טליה ששון התעלמה לחלוטין ממעורבות פרקליטות המדינה בכל נושא המאחזים, כיוון שהיא עצמה היתה בעבר עובדת הפרקליטות" כך אומר לכתבנו חגי הוברמן גורם בכיר במערכת הביטחון, שהיה מעורב בפעילות בנושא המאחזים.

לדבריו, פרקליטות המדינה לאורך כל השנים היתה מעורבת בכל פעילות ביש"ע, כולל הקמת המאחזים. "הפרקליטות הצבאית היתה מחוברת כל הזמן לפרקליטות המדינה. היועצת המשפטית של מערכת הביטחון עמדה כל הזמן בקשר עם פרקליטות המדינה. פעמים רבות הפלשתינים הגישו בג"ץ נגד המדינה בנושא מאחזים, ואת ההגנה סיפקה פרקליטות המדינה. למרות זאת, בדו"ח של טליה ששון הפרקליטות לא מוזכרת כלל" אומר לכתבנו הגורם הבכיר במערכת הביטחון, "איפה היו כל
היועצים המשפטיים במשך כל השנים, כשהם נדרשו לתת חוות דעת משפטיות? אל"מ שלמה פוליטיס היה היועץ המשפטי של פיקוד המרכז, הוא עבד צמוד עם פרקליטות המדינה. קשה שלא לחשוד כי עו"ד ששון ביקשה להגן על החברים שלה לשעבר".

הבכיר במערכת הביטחון אומר כי שרי הביטחון, ובמיוחד פואד ומופז אבל גם אהוד ברק, ידעו את כל הפעילות בנושא המאחזים, ואישרו אותה. "כל דרגי השטח, כולל הפקידים, כולל החטיבה להתיישבות, כולל המינהל-האזרחי, פעלו על פי הנחיות הדרג המדיני כלומר השרים" אומר הגורם הביטחוני הבכיר.
