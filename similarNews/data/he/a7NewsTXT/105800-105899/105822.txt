

ח"כ אריה אלדד מהאיחוד הלאומי אומר כשראש הממשלה 'נגוע בשחיתות עד צוואר' ומגדיר את עם ישראל 'כובש בארצו', אין להתפלא על נכונות מחצית מהציבור למסור את הר הבית לערבים.

היום יפורסמו ממצאי סקר של מינה צמח במסגרת התכנית "שוברים כלים" בערוץ הכנסת, שבה התראיין ח"כ אריה אלדד מהאיחוד הלאומי ויוסי ביילין מיחד.

ע"פ סקר מינה צמח:

91% מהציבור לא יהיו מוכנים לוותר על הכותל תמורת הסכם שלום. 46% מהציבור מוכנים לוותר על הר הבית תמורת הסכם שלום. 52% מהציבור מוכנים לוותר על מערת המכפלה.

כתבתנו רותי אברהם מוסרת כי בתגובה למימצאים מביע ח"כ אריה אלדד דאגה. המימצאים לדבריו "משקפים בורות קשה של הציבור היהודי בישראל בהיסטוריה של עם ישראל, במרכיבי הזהות הלאומית שלנו.

על רקע הבורות הקשה, גם נכונותו כביכול של כמחצית מהציבור לוותר על הר הבית, קבר רחל, ומערת המכפלה מעידה על אובדן דרך ציונית".

אלדד מוסיף כי "כאשר ראש הממשלה, הנגוע בשחיתות עד צוואר, מגדיר את עם ישראל 'כובש בארצו', אין להתפלא כי מחצית הציבור מוכנים לתת את הר הבית לערבים. עם ישראל זקוק למנהיגות אחרת".
