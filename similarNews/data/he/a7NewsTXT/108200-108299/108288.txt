

חברת הכנסת זהבה גלאון העבירה לשר הפנים אופיר פינס-פז בקשה להתיר למרגל האטום לצאת את גבולות הארץ. לדבריה בכך תיפחת ההתעניינות באיש ובהצהרותיו.

האיסור על צאתו מגבולות הארץ של וענונו הוטל על ידי בית המשפט כחלק מהמגבלות שנקבעו בחוק ואושרו על ידי שר הפנים הקודם אברהם פורז. כעת מבקשת חברת הכנסת זהבה גלאון משר הפנים הנוכחי לבטל את האיסור.

לדברי גלאון עצם קיומו של איסור ומיגבלה על יציאתו של וענונו מהארץ היא הגורמת לריבוי ההתעניינות הבינלאומית באשר לדבריו והצהרותיו. ביטול האיסור יעקר את תשומת הלב ממנו, לדברי גלאון.

בפנייתה לשר מציינת גלאון כי לדברי מומחי אטום בידיו של וענונו מידע שאינו רלוונטי לימינו אלה שכן זה עזב את עבודתו בכור האטומי לפני למעלה מעשרים שנה.

כאן המקום להזכיר כי מאז צאתו את שערי הכלא הפר וענונו את צווי בית המשפט כשהתראיין לכלי תקשורת רבים בארץ ובעולם. בעקבות הראיונות השונים נחקר לא אחת במשטרה אודות המידע שהעביר, באחרונה נישקלה אפשרות להעמידו לדין על הפרות אלו.
(ש)
