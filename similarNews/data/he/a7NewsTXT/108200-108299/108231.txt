

יו"ר שינוי מציע לראש הממשלה להשאיר את בתי העקורים, אך להרוס את בתי הכנסיות שבחבל קטיף. זאת מתוך דאגה שאלה ייהפכו למסגדים.

(צילום: קטיף נט.)

בישיבת ועדת החוץ והבטחון של הכנסת, בה נטל ראש הממשלה שרון חלק, הועלתה שאלת כוונת ממשל ישראל באשר לגורל בתי העקורים ובתי הכנסיות בחבל קטיף באם תתממש תכניתו המדינית של ראש הממשלה.

יושב ראש שינוי חבר הכנסת יוסף (טומי) לפיד הציע לראש הממשלה להותיר את בתי העקורים בשלמותם. זאת כדי למנוע פגיעה מהותית בתדמיתה של ממשלת ישראל ככזו שרואה יעד לעצמה את הרס הבתים.

עם זאת, אמר יו"ר שינוי כי לגבי בתי הכנסיות שבחבל הוא מציע לראש הממשלה להרוס אותם לחלוטין. לפיד הבהיר כי דבריו נאמרים מתוך דאגה לגורל בתי הכנסיות ולמנוע מצב בו מחבלים ישתלטו עליהם, יניפו דגליהם ואף יהפכו אותם למסגדים.
(ש)
