

הקבינט החברתי כלכלי בראשות שר האוצר, בנימין נתניהו, אישר היום (ג') את התוכנית הממלכתית לציון 60 שנה לניצחון על גרמניה הנאצית. השר שרנסקי הוסמך ליישום התוכניות האמורות.

השנה יציין העולם 60 שנה לניצחון על גרמניה הנאצית וסיום מלחמת העולם ה- 2. מדינות רבות יקיימו אירועים ממלכתיים לציון האירוע. הוחלט בקבינט החברתי כלכלי כי ראוי שגם מדינת ישראל תצדיע לכל אותם עשרות אלפי ווטרנים, גיבורי מלחמת העולם ה- 2, אשר נלחמו בכוחות הברית למען עתיד האנושות כולה.

אי לכך, החליט הקבינט לציין מועד של 60 שנה לניצחון על גרמניה הנאצית כיום ממלכתי. התוכנית נועדה "לא רק להבטיח את קיום האירועים לציון המועד אלא גם לשילוב החברה הישראלית בחגיגות הניצחון במיוחד את הדור הצעיר בתוכה למורך הצדעה לדור הלוחמים והעברת מורשת הגבורה שלהם לדור ההמשך", אומרים במשרד האוצר.

לצורך ציון האירוע יתקיימו שורה של אירועים וביניהם:
אירוע ממלכתי בלטרון; אירועים מקומיים ברשויות המקומיות בהשתתפות קהל הווטרנים, תושבים, תלמידים וחיילי צה"ל; פעילויות חינוכיות במערכת החינוך ובצה"ל; מצעד מרכזי של ותיקי מלחמת העולם ה- 2 ברחובות ירושלים; הנפקת מדליה ממשלתית בול ומעטפה לרגל האירוע והענקתה לותיקי מלחמת העולם ה- 2; ליוו האירועים בשידורים מיוחדים.

לצורך קיום האירועים הוחלט להקצות סכום של 10 מיליון . כן הוחלט להסמיך את השר נתן שרנסקי לפעול ליישום התוכניות המתוכננות לעיל.
(ש)
