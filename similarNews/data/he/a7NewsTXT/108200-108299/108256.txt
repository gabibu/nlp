

קריאות 'אללה ואכבר' נשמעו מיציע אוהדי הפועל בני סכנין במשחקה אמש נגד בית"ר ירושלים. לעומת זאת מעדיפים בתקשורת הישראלית לתקוף את השלט שתלו אוהדי ירושלים 'סואן לא מייצג אותנו'.

בעוד אמצעי התקשורת מציינים בהבלטה את קריאותיהם של אוהדי קבוצת הכדורגל של בית"' ירושלים נגד כוכב קבוצת בני סכנין עבאס סואן, מתברר כי במהלך נגינת ההמנון הלאומי קראו אוהדי סכנין באלפיהם קריאות 'אללה ואכבר'.

על פי עדותו של שוער בית"ר ירושלים, איציק קורנפיין, קריאות אוהדי בית"ר לעבר יציע הפועל בני סכנין הסתכם בשריקות וקריאות בוז האופייניות למגרשי כדורגל, בעוד יש לראות, לדבריו בקריאותיהם של אוהדי סכנין מעשה חמור פי כמה.

כאמור, קורנפיין קובע כי אוהדי סכנין לא הסתפקו בקריאות "זבל זבל" המצוטטות בכלי התקשורת כמעין מענה להתלהמות אוהדי בית"ר, אלא הוסיפו קריאות 'אללא ואכבר' בשעת שירת המנון המדינה 'התקווה'. לדברי קורנפיין לא מדובר בקריאותיהם של בודדים, אלא בקריאותיהם של אלפי אוהדים.

לעומת ההתעלמות הכללית בתקשורת הישראלית מקריאות אלה של אוהדי סכנין, מודגשת התנהגותם הפרועה של חלק מאוהדי בית"ר ירושלים שפרסו שלט ענק בו כתבו 'סואן לא מייצג אותנו'. זאת לאחר שכוכב סכנין עבאס סואן זכה לחיבוק אוהד מכלי התקשורת ומהציבוריות הישראלית לאחר הבקעת השער במשחק נבחרת ישראל מול נבחרת אירלנד.
(ש)
