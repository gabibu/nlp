

ב- 30 באפריל יסתיים השלב השני והאחרון של התוכנית לעידוד פרישה מרצון של עובדי מדינה. במהלך חודש אפריל עובדים במשרדי הממשלה וביחידות הסמך בגילאי 50-60 יוכלו עדיין לפרוש בתנאי פרישה משופרים.

במשרד האוצר מציינים כי משמעות התוכנית היא שעובדים שייצאו לפרישה מוקדמת בתקופת מבצע הפרישה ייהנו מתוספת חד פעמית של עשרות אלפי שקלים ומתוספת של מאות שקלים לגמלה החודשית. תנאי הפרישה המשופרים כוללים תוספת של מעל 10% לקצבת הפנסיה ובנוסף מענקי פרישה והסתגלות מוגדלים.

יצויין כי השלב הראשון של התוכנית לעידוד הפרישה מרצון של עובדי מדינה בתנאים משופרים הסתיים ב-31 בינואר 2005. במהלך שלב זה פרשו משירות המדינה בתנאים משופרים למעלה מ-400 עובדים.

כאמור, מבצע הפרישה מסתיים בסוף החודש הנוכחי. במשרד האוצר מזכירים כי החל מחודש מאי לא יינתנו לפורשים משירות המדינה תנאי פרישה משופרים.
(ש)
