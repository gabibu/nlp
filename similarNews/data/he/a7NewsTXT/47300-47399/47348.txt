

משרד התעשייה והמסחר מתנגד להעלאת המכסים בענף הטקסטיל וההלבשה - כך אמר מ"מ ראש הממשלה ושר התעשייה המסחר והתעסוקה, אהוד אולמרט, בדיון שקיים היום עם מנכ"לי חברות "פוקס" ו"קסטרו".

השר אולמרט אמר, כי בעולם גלובלי לא ניתן לבסס יצור על תעשיות עתירות עבודה הבנויות על הגנות מלאכותיות של מכסים ומכסות ואשר לטווח ארוך אינן בעלות פוטנציאל תחרותי. היתרון היחסי של מדינת ישראל הוא בפיתוח תעשיות עתירות חכמה, אשר אותן לא מעודדים באמצעות הטלת מכסים.

השר הוסיף ואמר כי אין מקום בעידן זה לחזור עשור אחורה לתקופה שלפני תכנית החשיפה.

אולמרט אמר כי הדרך ליצור מקומות תעסוקה היא לכוון למפעלי תעשייה בעלי כושר תחרות.

יצויין כי, עלות שכר המינימום בישראל היא כ-900 דולר בעוד שבארצות המזרח הרחוק שכר עבודה עומד על עשרות בודדות של דולרים. (בירדן 150 דולר בטורקיה, ברומניה כ-250 דולר לחודש).
