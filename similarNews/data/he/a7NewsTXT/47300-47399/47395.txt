

כוחות הקואליציה השתלטו על שני שדות תעופה המכונים H-1 ו-H-2 במערב עיראק. החיילים לא נתקלו בהתנגדות גדולה במהלך ההשתלטות. הכוחות ממשיכים להתקדם במעמקי עיראק.


כוחות הקואליציה השתלטו על שני שדות תעופה המכונים H-1 ו-H-2 במערב עיראק. במהלך מלחמת המפרץ בשנת 1991 נורו מאזור זה טילים לעבר ישראל. החיילים לא נתקלו בהתנגדות גדולה במהלך ההשתלטות.

הכוחות ממשיכים להתקדם במעמקי עיראק. החיילים הבריטיים נתקלו בהתנגדות עזה בעיר הנמל אום קסאר שבדרום עיראק. כתב רויטרס דיווח כי 30 חיילים עיראקים נכנעו והסגירו עצמם לידי הכוחות.

אחד מהכוחות האמריקניים שיצאו מכווית נמצא כבר בעומק של 150 ק"מ בעומק עירק בדרכו לבגדד. אל ג'זירה דווחה כי קצין בכיר במשמר הרפובליקני הסגיר עצמו לידי הכוחות האמריקנים סמוך לבצרה. "פוקס" מדווחת על כניעה המונית של חיילים עיראקים בגבול עיראק כווית.

למרות הדיווחים על התקדמות אמריקנית ובריטית ללא התנגדות עיראקית ממשית, נתקל בשעות הבוקר המוקדמות כוח אמריקני גדול שיצא מכווית בהפגזה עיראקית חזקה שאילצה אותו לעצור את התקדמותו ולהזעיק ארטילריה כדי לנטרל את ההתנגדות ולהמשיך בתנועה.

הבוקר השתלטו יחידות עילית בריטיות על חצי האי פאו בפתח המפרץ. חצי האי פאו הוא מקום אסטרטגי בעל חשיבות כיוון שהוא ממוקם ממש בכניסה למפרץ.

16 חיילים נהרגו בהתרסקות מסוק תובלה 8 מהם אמריקנים וארבעה בריטים.
כמו כן נודע כי העיראקים הבעירו שלשה שדות נפט סמוך לבצרה.

דובר הבית הלבן, ארי פליישר, מסר במסיבת עיתונאים אתמול בערב כי מבצע "חופש לעיראק" יצא לדרך באופן רשמי.

הרדיו העיראקי דיווח כי הפצצות כוחות הקואליציה פגעו בבית משפחתו של הנשיא סדאם חוסיין בבגדד, אולם איש לא נפגע. יחד עם זאת הודו כי בהפצצות שפתחו את המערכה נפגע אחד מבני משפחתו של סאדאם חוסיין. על פי העיראקים הופצצה בגדד ב72 טילי שיוט שפגעו רובם במתקני ממשל בבגדד.

מערכת ההגנה האווירית העיראקית פעלה בכל העוצמה.

כתב רשת CBS הנלווה אל חיילי המארינס האמריקנים, דיווח כי חיילים עירקיים הסגירו עצמם לידי המארינס בשעה שאלו חצו את הגבול עם כווית בדרכם לתוך עירק. חיילים עירקיים אחרים נלקחו בשבי וזאת בשעה שעסקו בהנחת שדה מוקשים.

דיוויזית החי"ר ה-3 של צבא ארה"ב פתחה באש ארטילריה על כוחות צבא עירק, ובכך נפתח השלב הראשון במלחמת הקרקע. תותחי שדה הוביצר אמריקניים פתחו במתקפה. כן נורו טילים ממשגרים ניידים על הכוחות העירקיים.

מפקד הדיוויזיה רב אלוף ביופורד בלאונט אמר כי מטח האש הארטילרית מסמן את השלב הראשון במלחמת הקרקע נגד עיראק. פגזים האירו את שמי הלילה בעשרות אבוקות אש. חיילי הדיוויזיה שעל הקרקע שנמצאו בתווך בין אש התותחים לבין גבול עיראק הריעו לקול שריקות הפגזים מעל לראשיהם.

מלחמת הקרקע נפתחה כשעה לאחר ששר ההגנה דונלד ראמספלד הבטיח: "ימי משטרו של סדאם חוסיין ספורים".

האמריקנים אומרים שוב ושוב כי ההתקפה הגדולה באמת טרם התרחשה.

במערב עיראק פועלים מאז שעות הלילה כוחות קומנדו אמריקניים במטרה למנוע מהעיראקים לשגר טילי סקאד לעבר מדינת ישראל.
