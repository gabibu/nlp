

במהלך השעות האחרונות הותקפה כווית בטילים. תושבי כווית סיטי והחיילים האמריקנים והבריטים באזור חבשו מסכות גאז וירדו למקלטים. לא ידוע על נפגעים.

במהלך השעות האחרונות הותקפה כווית בטילים. תושבי כווית סיטי והחיילים האמריקנים והבריטים באזור חבשו מסכות גאז וירדו למקלטים. לא ידוע על נפגעים.

גם העיתונאים במקום נדרשו לחבוש את מסכות הגאז ואכן כתבי הטלוויזיה המוצבים באזור מדווחים מהשטח כשהם חובשים את מסכות הגאז.

שני הטילים הראשונים נורו במהלך חילופי אש שהתפתחו בגבול עיראק כווית. הטילים נפלו בשטח מדברי פתוח והוברר כי הם נשאו ראשי קרב רגילים.

זמן קצר אח"כ נורו עוד מספר טילים לעבר צפון כווית סמוך לריכוזי הצבא האמריקני. בכווית סיטי יללו צופרי האזעקה והתושבים חבשו את מסכות הגאז. לאחר שיצאו התושבים מהמקלטים נורו עוד מספר טילים ואף נשמעו מספר פיצוצים בעיר.

סוללות פטריוט הצליחו לירט לפחות אחד מהטילים. גם טילים אלה נשאו ראשי נפץ רגילים.

באשר לסוג הטילים שנורו שוררת לפי שעה אי בהירות. בכווית טוענים כי מדובר ב6 טילים מסוג סקאד אולם שר ההסברה העיראקי אמר כי לארצו אין כיום טילי סקאד.

יש לציין כי לעבר ישראל שוגרו במלחמת המפרץ טילי סקאד משופרים לטווח ארוך.

כוחות אוסטרליים נכנסו לפעילות מבצעית במלחמה נגד עיראק, כך אמר ראש הממשלה ג'ון האווארד. "כוחותינו החלו בפעילות קרבית בתמיכה לכוחות הלוחמים", ציין האווארד במסיבת עיתונאים בקנברה.

"המטוסים מדגם 'הורנט-18' החלו לפעול בשמי עיראק. בליווי מטוסי תדלוק ומטוסי מכ"ם של הקואליציה", הוסיף.

האווארד סרב, מסיבות ביטחוניות, להתייחס לפעילותם של 150 החיילים מכוח העילית SAS של אוסטרליה, המצוידים להלחם מאחורי קווי החזית במלחמה יבשתית.

אוסטרליה הקציבה למלחמה נגד עיראק כוח של 2,000 חיילים, למרות סקרי דעת הקהל, מהם עולה שרוב האוסטרלים מתנגדים למעורבותה של ארצם בסכסוך, ללא אישור האו"ם.
