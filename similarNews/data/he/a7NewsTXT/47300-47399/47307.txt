

נשיא ארה"ב בוש אמר במסיבת עיתונאים לפני זמן קצר כי ארה"ב החלה לפרק את עירק מנשקה.

בוש נשא נאום לאומה במשך 4 דקות, ואמר עוד כי הורה לתקוף יעדים נבחרים וכי המתקפה תתרחב בהמשך.

הנשיא אמר לחיילי ארה"ב שבמפרץ הפרסי כי שלום העולם תלוי בהם.

לדברי הנשיא הציב סדאם חוסיין אזרחים במתקנים צבאיים, אולם ייעשה הכל כדי למנוע פגיעה באזרחים חפים מפשע.

הנשיא בוש אמר עוד כי צבא ארה"ב יעזוב את עירק מיד בתום המבצע.

מן הבית הלבן נמסר כי התדרוך הבא ייערך ככל הנראה,מן הפנטגון, בעוד כ-12 שעות.

נמסר כי ר"מ בריטניה בלייר עודכן בחצות על המתקפה האווירית בבירת עירק.
