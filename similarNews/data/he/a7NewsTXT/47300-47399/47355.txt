

שני נערים שהגיעו מלוס אנג'לס ומניו יורק הגיעו לארץ כדי לחגוג את שמחתם עם משפחות נפגעי טרור.

הנערים העדיפו לוותר על חגיגה מפוארת במקום מגוריהם, ובמקום זאת לתרום את הכסף המיועד לכך לטובת אירוע הפנינג לילדים נפגעי טרור.

ארגון "משפחה אחת", הפועל למען משפחות נפגעי טרור, הוא שיזם את האירוע ושתכנן אותו. אחד הנערים אמר לאחת המתנדבות בארגון, ברוריה רבינוביץ, אמה של דסי ז"ל, שנפטרה ממחלה קשה לפני כ 3.5 שנים, כי שמע על אותם ילדים שנשארו יתומים וחשב: למה לא לשמח אותם? וכך בחר לחגוג את השמחה שלו".

ועוד על דאגה לנזקקים, והפעם לעולים חדשים. בחיפה ייחנך ביום ראשון "בית לעולה", מבנה בן שמונה דירות, ובו מתגוררים עולים חדשים ונזקקים, יחידים וזוגות.

מדובר במיזם משותף ל"אריאל - מרכזים לתורה, יהדות וחברה בישראל", ביוזמתו של הרב שאר ישוב הכהן, הרב הראשי לחיפה והמחוז, ובסיועו של הרב יחיאל אקשטיין, נשיא ה"קרן לידידות" לעולים חדשים בני גיל הזהב שעלו מחבר העמים בשנים האחרונות.

בקומה הראשונה של המבנה פועל בית תמחוי, המשרת אוכלוסייה של בין 30 ל- 40 נזקקים ודואג להם באספקת ארוחות מזינות מדי יום. באולם ההסעדה של בית התמחוי מתקיימות גם פעילויות חברתיות לשעות הפנאי, וזאת במתכונת של מועדון גיל הזהב.
