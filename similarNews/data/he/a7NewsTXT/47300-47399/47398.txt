

כשעה לאחר שהועמדו חיילי הקואליציה הבריטית-אמריקנית בכוננות, נשמעו בעיראק הדי-התפוצצויות ליד הגבול עם כווית. ברשת ה-CBS דווח כי מדובר בירי מוגבל ממסוקי קרב.

נראה כי הארטילריה משמשת כפעולת ריכוך לקראת המתקפה הרגלית, שמוערך כי תחל הלילה.

לפני זמן קצר דווח על מטח טילים נוסף שנורה מעיראק לגבול עם כווית, לא ידוע על נפגעים.

בנאום-תדרוך בפנטגון אמר שר ההגנה של ארצות הברית, דונאלד ראמספלד, לעם העיראקי: "יום שחרורכם קרוב מאוד, כוחות הקואליציה יעשו הכל כדי להגן על אזרחים חפים מפשע". בנוסף קרא ראמספלד לאזרחי עיראק להשאר בבתים, לא ללכת לעבודה ולהשמר מכל קירבה למטרה צבאית. כמו כן אמר רמאספלד כי הנזק שנגרם למגוריו של סדאם חוסיין כבד מאוד וכי ימיו של סאדם ספורים.
