

שר החוץ סילבן שלום ערך הבוקר ביקור בחדר המצב של משרד החוץ. הוא קיבל סקירה מעודכנת מהנהלת המשרד על ההיערכות המדינית וההסברתית של ישראל בעקבות תחילת המלחמה במפרץ.

שלום קיים שיחת ווידאו עם שגריר ישראל בוושינגטון דני איילון והשגריר בלונדון צבי שטאובר ושמע מהם על הערכות הנציגויות במדינותיהם שכידוע מעורבות ישירות במתקפה. הוא הינחה אותם ואת עמיתיהם במדינות אחרות להמשיך ולשמור על פרופיל תקשורתי נמוך. "ישראל איננה חלק מהמערכה נגד עיראק ואינה רוצה להגרר לתוכה" אמר שלום.

הוא הוסיף שבישראל מתפללים לשלום חיילי הקואליציה ומביעים תקווה כי המערכה תהיה קצרה וללא אבידות רבות.
