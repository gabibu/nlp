

כמה מאות מפגינים הציתו דגלים אמריקניים ברחובות בית חאנון בעזה, הניפו תמונות של נשיא עיראק וקראו קריאות "מוות לישראל ולאמריקנים" . הפגנות דומות נראו במקומות נוספים.

כמה מאות מפגינים הציתו דגלים אמריקניים ברחובות בית חאנון בעזה, הניפו תמונות של נשיא עיראק וקראו קריאות "מוות לישראל ולאמריקנים" . הפגנות דומות נראו במקומות נוספים.

המפגינים רובם היו מזוהים עם הארגונים האיסלאמיים ועם חזית השחרור הערבית הפרו עיראקית. הם קראו קריאות בנוסח "מוות לישראל ולאמריקנים" וכן "ברוח ובדם נפדה אותך סדאם"

בשכם שם יצאו מאות אנשים לרחובות ושרפו את דגלי ארה"ב וכך גם במחנה הפליטים בלאטה שם קראו המפגינים לעיראק לתקוף את תל אביב בטילים. אירוע דומה היה גם ברמאללה בשעות הצהריים.

כלי התקשורת של הרש"פ מתעלמת במכוון מהפגנות אלה ואינה מדווחת עליהן כלל.

יאסר ערפאת, הורה בבוקר לסגור את בתי הספר בשטחי הרש"פ ולא לקיים לימודים, וזאת בניגוד להוראתו של הממונה על תיק החינוך, נעים אבו אל-חומוס, אשר הודיע ביום רביעי כי הלימודים יתקיימו כסדרם.

ערפאת הורה לסגור את בתי הספר מחשש שיפגינו עם צאתם מבתי הספר, בעיקר ברצועת עזה. זרם משם מידע לרשות, כי ישנה כוונה להוציא את התלמידים לרחובות, להפגנות תמיכה בעיראק נגד האמריקנים.

עבד עזיז אל רנטיסי מבכירי החמאס אמר כי "מעשה התוקפנות של האמריקנים הנפשעים והמלחמה נגד עיראק, פירושם מלחמה נגד כל הערבים והמוסלמים בעולם".

עוד אמר רנטיסי כי "המתקפה היא עדות לחוסר האונים של כל הערבים, להם אנו קוראים לפעול מיד כדי להגן על עיראק ולהדוף את המתקפה האמריקנית", הטעים.

"אני סבור כי ארה"ב לא תנצח במלחמה זו, משום שהג'יהאד שלנו ומאבקנו ילמדו את האמריקנים והבריטים לקח שלא ישכחו", הוסיף.

מקורות ערביים מסרו כי ערפאת הורה למנוע כל פיגועים נגד ישראל מחשש לתגובה ישראלית חריפה שתתקיים בגיבוי אמריקני.

יאסר עבד ראבו הממונה על ההסברה ברש"פ תקף בבוקר את המתקפה על עיראק ואמר, כי ארה"ב הפרה באופן חמור את היחסים הבינלאומים והיא גורמת ומאיימת על קיום ההסכמים הבינלאומים שנחתמו ונעשו עד כה.

בראיון לקול פלשתין אמר עבד ראבו כי פעולת ארה"ב בעיראק תפגע בכל העמים באזור המזרח התיכון ותשנה את הסטטוס והדבר עלול לגרום לסחף שתכלול בכל המזרח התיכון.

