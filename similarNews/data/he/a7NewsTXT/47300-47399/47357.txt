

משרד העבודה והרווחה דיווח כי מתוך 1650 מעונות יום שבפיקוח משרד העבודה והרווחה רק 22 לא נפתחו. אותם 22 מעונות פועלים בתוך קרוואנים ומבנים יבילים שאין אפשרות לאטום אותם.

שר העבודה והרווחה זבולון אורלב אמר: " אני קורא לכל ארגוני הנשים ולרשויות המקומיות לפתוח את כל מעונות היום אשר עומדים בתנאי המיגון של פיקוד העורף".

באזור הדרום והנגב דווח על תפוסה כמעט מלאה, להוציא את העיר אשדוד שבה לא נפתחו מעונות היום של החברה העירונית( 6 מעונות, שבהם מבקרים כ   400 ילדים) בשל הוראתו של ראש עיריית אשדוד לסגור את המעונות.

השר אורלב פנה היום לראש עיריית אשדוד צבי צילקר לחזור בו מהחלטתו, ולפתוח את המעונות היום בעירו כסידרם. צילקר עפ"י הדיווח נענה והבטיח כי מחר ייפתחו המעונות, לאחר שאורלב הבטיח שהוא נושא באחריות לבקשה זו.

באזור ירושלים ובאזור ת"א והמרכז דווח על תפוסה של כ   80%. באיזור חיפה והצפון דווח על תפוסה כמעט מלאה, למעט 3 מעונות שלא נפתחו בקרית ביאליק בעקבות הוראת העירייה.
