

ממצרים דווח היום כי עשרות אלפי מפגינים ערכו הפגנות אלימות בקאהיר ואף התעמתו עם כוחות הבטחון המצריים.

המפגינים שהפגינו בככר תחריר בקאהיר דרשו לגרש את השגריר הישראלי גדעון בן עמי, וכן את השגריר והאמריקני בקהיר. המפגינים מתנגדים למלחמה נגד עירק קראו לצבא העיראקי ולאומה הערבית להביס את האמריקנים.

עוד נמסר כי נשיא מצרים חוסני מובארק שוקל לצאת בקריאה לכינוס פסגת חירום ערבית.

למרות שמוברק הטיל במהלך נאום בטלויזיה את האחריות למצב המלחמתי על סאדאם חוסיין, הרחוב המצרי הוא נגד המלחמה ונגד ארה"ב. במצרים חוששים ממהומות שיצריכו הכרזה על מצב חירום.
