

צוותי מגן דוד אדום הוזעקו מאתמול בערב לטפל בחמישה בני אדם לאחר שהזריקו לעצמם בשוגג אטרופין, מהמזרק המצוי בערכת המיגון שלהם.שניים מהנדקרים נזקקו לפינוי לבית החולים, לצורך מעקב רפואי. שאר הנדקרים קיבלו הנחיות מתאימות מתורני המוקד של מד"א ונשארו בביתם.

הבוקר התקבלה קריאה במוקד מד"א שרון על פעוטה בת 4 מאזור עקיבא שנדקרה בשוגג ממזרק אטרופין ופונתה באמבולנס לביה"ח במצב קל, להמשך מעקב. אתמול - קיבל מוקד מד"א ירקון קריאה על נערה בת 16 מפתח תקווה שפונתה במצב קל למעקב בביה"ח. במוקדי מד"א נוספים התקבלו קריאות על הזרקת אטרופין - ילד בן 5 מאלפי מנשה, צעיר כבן 20 מראשל"צ וצעיר נוסף בתל אביב, שקיבלו הנחיות מתאימות מתורני המוקד לטיפול ולא נזקקו לפינוי.

במקרה של הזרקת אטרופין, מהמזרק שמצוי בערכת המיגון, שלא לצורך יש לבצע את הפעולות הבאות:

להרבות בשתיית מים, להשאר בבית ולהמנע מתנועה מיותרת. אם חלה החמרה במצב הנפגע, יש לפנות למד"א בטלפון 101.

כמו כן, מד"א מבקש מחולים המתפנים לבתי החולים באמבולנסים, להכין מבעוד מועד את ערכת המיגון שלהם, על מנת שתהיה צמודה אליהם במהלך הפינוי ובאשפוז.
