

אחר הצהרים יובא למנוחות ציון בושריאן הי"ד בן 52 , תושב מבוא דותן, שנרצח אתמול בידי מחבלים בדרכו לביתו. הוא הותיר אחריו אשה ושלושה ילדים, שנים מהם חיילים.

הוא נפגע אתמול ממטח אש של עשרות קליעים, אך בכל זאת הצליח להפעיל את אקדחו ולירות על תוקפיו. בושריאן נפטר מאוחר יותר מפצעיו.

הלווייתו תצא בשעה שלוש מבית הכנסת המרכזי בזכרון יעקב לבית העלמין המקומי.

במבוא דותן דחו הבוקר את טענות צה"ל כאילו הפר בושריאן הנחיה לנסוע בלייוי צבאי בלבד, לדבריהם מדובר בהמלצה שכמעט ואין אפשרות לעמוד בה.

בשעות הלילה וגם הבוקר פעלו כוחות רבים של צה"ל בעיירה יעבד שבאזור ג'נין בעקבות הפיגוע בו נרצח בושריאן, על ציר שקד מבוא דותן. מקורות ערביים טענו כי כוחות צה"ל ערכו חיפושים מבית לבית.

בשעות הלילה נטל תא הפתח' בג'נין את האחריות לרצח.
