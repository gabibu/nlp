

לפנות בוקר ירו האמריקנים עשרות טילי טומהוק אל יעדים נבחרים בבגדד, אך עד כה לא ידוע במי בדיוק פגעו הטילים.

בשעות שלאחר מכן דווח על התפוצצויות נוספות בעיר, אך סיבתן אינה ידועה. ההערכה היא שהמתקפה המאסיבית על עיראק תחל רק בלילה, והיא תכלול גם הנחתת כוחות יבשה סמוך לבגדד.

בירושלים נמסר הבוקר כי כשעה וחצי לפני תחילת ההפצצה על בגדד התקשר מזכיר המדינה האמריקני קולין פאוול לרה"מ שרון והודיע לו על שעת תחילת המתקפה.
