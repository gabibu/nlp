

בירושלים מעריכים כי המתקפה האמריקנית העיקרית על עיראק תתחיל כבר הלילה. ההתקפה לפנות בוקר החלה בעקבות מידע מודיעיני על מיקומו של סאדם חוסיין.

בירושלים מעריכים כי המתקפה האמריקנית העיקרית על עיראק תתחיל כבר הלילה. ההתקפה לפנות בוקר החלה בעקבות מידע מודיעיני על מיקומו של סאדם חוסיין.

ההפצצות בבגדד ביום חמישי לפנות בוקר אינן תחילתו של המבצע הצבאי הגדול הבריטי-אמריקני בעיראק, מסר פקיד בריטי בכיר.

"אין זו תחילתו של המבצע הגדול", ציין המקור, שדיבר בעילום שם. "זו דוגמה ליכולתה של הטכנולוגיה הצבאית המודרנית, כשיש יעד, בו מחליטים לפגוע במקום", הטעים.

קודם לכן אמר פקיד אמריקני בכיר כי מדובר בפעולה מוגבלת. "אין זו שעת השין", הוסיף.

מעיראק מדווחים כי סמוך לשעה 8:00 החלה מתקפה אווירית על עיר הנמל בצרה.

המתקפה האמריקנית החלה בשעה 4:30 לפנות בוקר בהפצצה של עשרות טילי "טומאהוק" ומפציצי אף -117 על חמש מטרות נבחרות של ההנהגה העיראקית באזור בגדד. סדאם יצא בנאום ג'יהאד לאומה בו קרא לעמו להלחם באמריקנים "אויבי אללה".

ערוץ "סקאי" הבריטי דיווח כי בין המטרות של התקיפה היו סדאם ובניו עודאי וקוסאי. לפי שעה לא ידוע אם הושגו תוצאות כלשהן להתקפות הללו.

טילי השיוט נורו בשלשה גלים מספינות באיזור סדאם פתח בנאומו בסביבות השעה 7:30 והופי בטלוויזיה העיראקית כשהוא מרכיב משקפיים כהים על עיניו וקורא הודעה מן הכתב. "החברים הלוחמים... שלפו את חרבותיכם והילחמו באויב המרושע..אללה יביא את הניצחון ללוחמים... נביא את האויבים לכך שהם יאבדו את סבלנותם להילחם במלחמה שדחפו אותה הציונים".

סדאם התיחס מספר פעמים לנושא הציונים ופלשתין וסיים את נאומו במילים "יחי הג'יהאד, עיראק ופלשתין".

אמינותו של השידור מוטלת בספק ולא ניתן לקבוע האם מדובר בשדור חי או בקלטת שהוכנה מראש. כמו כן היו שיבושים בתחילת השידורים וההערכה היא כי האמריקנים ניסו לשבש את השידורים.


בשעות האחרונות נפוצה שמועה על שתי דיווזיות עיראקיות שהביעו את נכונותן להיכנע ואולם גם מהמנות ידיעה זו איננה ברורה מאחר שיתכן והיא קשורה למלחמה הפסיכולוגית שמנהלים האמריקנים נגד הצבא העיראקי בניסיון לגרום לחילים להיכנע. במסגרת לוחמה פסיכולוגית זו הוטלו מהאוויר על ריכוזים צבאיים עיראקיים 17 מליון כרוזים הקוראים להם להיכנע ואף מפרטים כיצד לעשות זאת.


בשעה 3:00 (לפי שעון ישראל) תם האולטימטום שהציב נשיא ארה"ב, ג'ורג' בוש, לשליט עיראק, סדאם חוסיין, ולבניו לעזוב את עיראק.

לאחר זמן פקיעת האולטימטום לשליט עיראק מסר דובר הבית הלבן, ארי פליישר כי "פירוק המשטר העיראקי מנישקו יחל ברגע בו יחליט עליו הנשיא בוש".

שר החוץ האוסטרלי אמר כי ההחלטה על פתיחת המתקפה נמצאת כעת בידי מפקדי הצבא, ולכן הוא אינו מצפה להודעה בעניין מהבית הלבן.

קודם לכן בשעות הלילה המריאו מטוסים מדגמי F-14 ו-F-18 של ארה"ב ובריטניה מנושאות המטוסים אברהם לינקולן וקיטי הוק ותקפו אתרי נ"מ ומתקנים אחרים באזור הדרומי האסור לטיסה ובמערב עיראק.

עיתון בריטי: לחימה עזה באיזור אום קאסר
עיתון הבריטי "איבנינג סטנדרד" הודיע במהדורה המאוחרת שלו אמש כי הכוחות האמריקניים והבריטיים נלחמים כבר לא הרחק מהעיר בצרה שבדרום עיראק.

על פי הדיווח משתתפים בלחימה חיילי יחידת עילית מבריטניה ונחתים אמריקנים. המטרה היא ליצור ראש גשר יבשתי שיאפשר נחיתת כוחות מן הים על אדמת עיראק.

בו זמנית החלו כוחות בעלות הברית להתמקם באזור המפורז לאורך הגבול בין עיראק לכוויית, בהכנות לפלישה הגדולה. דובר מטעם הצבא הבריטי אמר בתגובה למידע, כי "הכוחות נמצאים בעמדות קרב".



משרד החינוך: הלימודים יתקיימו כסדרם
משרד החינוך הודיע כי הלימודים בכל מוסדות החינוך יתקיימו היום כסדרם. התלמידים מתבקשים לבוא לבתי הספר עם ערכות המגן. משרד החינוך יפתח הבוקר חדר מצב חרום בירושלים, וחדרי מצב במחוזות. הציבור יכול להתעדכן בחדר המצב של משרד החינוך בטלפון 622-2211 02.

