

במהלך היום עלה ערך השקל בצורה ניכרת, ומאחר שבימים האחרונים לא נקבע שער יציג לדולר בגלל חג הפורים, רשם הדולר ירידה חדה של 1.47%.

שערו היציג של הדולר נקבע על 4.744 שקלים, רמה הנמוכה ב-0.3% מהרמה בה נסחר אמש.
ערך הדולר כבר הגיע בבוקר לרמה נמוכה מ-4.73 שקלים אך בהמשך היום המכירות התמתנו.

מול היורו התחזק השקל אף יותר: היורו היציג נקבע היום על רמה של 5.0367 שקלים, רושם בכך ירידה ירידה חדה של 3.07% לעומת היציג שנקבע ביום שני.

התחזקות השקל מול היורו בימים האחרונים התבצעה במקביל להתחזקות הדולר מול היורו בעולם. עם זאת, בשעות אלה חוזר היורו להתחזק מול הדולר ועולה ב-0.38%, לרמה של 1.06 דולר ליורו.
נראה כי הסיבות להתחזקות השקל הן הודעת הממשל האמריקני על הענקת הערבויות לישראל ותחילת הלחימה בעיראק, המסירה את אי הוודאות שאיפיינה את הציפייה למלחמה.
