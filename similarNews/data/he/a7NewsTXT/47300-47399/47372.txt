

מפלגות העבודה וש"ס הסירו ביום את הצעות אי האמון שהגישו בכנסת נגד הממשלה בעקבות המלחמה בעיראק.

סיעת העבודה הגישה את אי האמון בשל ההידרדרות במצב הכלכלי והבטחוני. יו"ר הסיעה, ח"כ דליה איציק אמרה, כי בשעה זו שבה יש מלחמה בעיראק, מפלגת העבודה תנהג באחריות ובממלכתיות ולכן זה לא הזמן להצעות אי-אמון.
"אנחנו לא האופוזיציה של המדינה" אמרה. יחד עם זאת מתחה יו"ר הסיעה ביקורת על ראש הממשלה על כך שלא זימן את יו"ר האופוזיציה עמרם מצנע לשיחות עדכון ותדרוך כנהוג.

"מישהו שם משתכר כנראה מתחושת הכוח" ציינה איציק.

גם יו"ר ש"ס, ח"כ אלי ישי אמר, כי סיעתו לא תנהג בשעה כזו כאופוזיציה אלא תיתן גיבוי מלא לכל זרועות הבטחון בפעולותיהם.

מנהיג ש"ס הרב עובדיה יוסף קרא לציבור להרבות בתפילות ובתחנונים להצלחת עם ישראל וכוחות הבטחון, כי "אין לנו על מי להישען אלא על אבינו שבשמים".

הרב עובדיה יוסף קרא להישמע להוראות ולהנחיות פיקוד העורף וכוחות הביטחון.
