

כוחות הצבא האמריקני בכוויית קיבלו הוראה להתכונן לתזוזה בעוד כשעה וללבוש חליפות אב"כ.
בסקיי ניוז דווח כי כוחות מארינס אמריקאיים מנהלים קרבות קרקע עם חיילי עיראק סמוך לגבול הכווייתי.

בעקבות ירי הטילים הבוקר לעברם, לבשו קציני עיתונאות מצבאות בריטניה וארה"ב השוהים בכוויית סיטי, את חליפות המגן נגד התקפה כימית, לאחר שהתקבלה התרעה על כוונת עיראק לתקוף את כוויית בנשק כימי או ביולוגי.

במערכת הביטחון הישראלית אומרים שהירי של טיל קונבנציונלי בעל טווח קצר על הכוחות האמריקאיים אינו משקף שינוי מהותי בגישה העיראקית, ואינו מחייב שינוי בהיערכות בישראל.
