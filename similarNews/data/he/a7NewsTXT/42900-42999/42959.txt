

פוסטרים של נשיא עיראק סדאם חוסיין, נתפסו היום במהלך חיפוש אחר רכוש גנוב שערכה המשטרה בשבט הבדואי אל אטראש שבנגב.

החיפושים נערכו על-ידי יחידת המודיעין של תחנת משטרת העיירות ויחידת "רותם" הפועלת נגד גנבי רכב. זאת, במסגרת מבצע "בלימת חירום" של משטרת מרחב הנגב, לצמצום היקף הפשיעה באזור.

במהלך החיפוש במאהל שבט אל אטראש נתפסו חלקי רכב ומכשירי רדיו-טייפ, שהמשטרה חושדת כי הם גנובים ופורקו מכלי-רכב.

שני חשודים נעצרו לחקירה ובחיפוש שנערך בביתו של אחד מהם נתספו גם פוסטרים של סדאם חוסיין. שני החשודים נלקחו לחקירה בתחנת העיירות.


