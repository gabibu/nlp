

אדם אחד נהרג ואלפי בני אדם כבר פונו מבתיהם בעיר הבירה האוסטרלית קנברה. בעיר הוכרז מצב חירום בשל השתוללות השריפה בכמה מוקדים.

את העיר מכסה עשן כבד האופף את העיר. בכמה מוקדים כולל באזור בו נמצא הפרלמנט האוסטרלי משתוללת אש. נמסר כי בגלל האש, העשן והחום אין הכבאים מצליחים להגיע לכל האיזורים הבוערים ועפ"י הדיווחים הגיעו הטרמפרטורות בעיר לכ 40 מעלות.

שגריר ישראל בקנברה, גבי לוי, מסר לגלי צה"ל כי בית של עובדת מקומית בשגרירות נשרף כליל. לבד ממקרה זה לא נשקפת סכנה לבניין השגרירות ולבתי העובדים האחרים מכיוון שהשריפות רחוקות מבניין השגרירות.


כ-300,000 תושבי העיר פונו וברוב האזורים בעיר נותק החשמל.

כ 1000 כבאים פונו גם הם מהאזור בשל תנאים קשים שהוגדרו על-ידי מכבי האש ככאלה שלא נראו מזה עשרות שנים.

בברזיל מאיימים גשמי זעף הגורמים למפולות בוץ על חיי התושבים. בשבת גילו עובדי הצלה שתי גופות נוספות מקורבנותיהן של מפולות הבוץ במדינת מינאס ג'ראייס שבמרכז ברזיל, ובכך עלה
מספר האנשים שמתו ל-35.

מאז יום חמישי ניתכים על מדינת מינאס ג'ראייס גשמי זעף שגרמו למפולות הבוץ. הללו סחפו קרוב ל-3,000 בתים.

למרות שהגשמים חדלו ברוב חלקי המדינה, יותר מ-8,000 בני-אדם נותרו ללא קורת-גג ואינם יכולים לשוב לבתיהם שעשרות מהם נמצאים בסכנת התמוטטות.

יותר מ-30 עיריות הכריזו על מצב חירום אך הנזק הקשה ביותר נגרם בבלו הוריזונטה, העיר הרביעית בגודלה בברזיל, שבה ניספו 15 בני-אדם.
