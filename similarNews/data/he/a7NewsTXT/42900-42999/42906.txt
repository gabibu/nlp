

משרד הפנים הכווייתי הודיע כי מוחמד חמאד פאהד אל-ג'ווייד, סמל בן 40 במשמר הלאומי הכווייתי, עקב אחר תנועותיהם של בכירים כווייתים וסיפק לעיראק מידע בטחוני סודי העלול לסייע לפיגועי טרור.

שר ההסברה, שייח' אחמד אל פאהד אל סבאח, אמר בשבת בראיון לסוכנות הידיעות הכווייתית הרישמית, כי הוא אינו מאמין שבארצו פועלים תאי ריגול גדולים. "למרות שהצטערנו על-כך, זהו מקרה בודד ולא יחזור בחברה הכווייתית", הדגיש.

(עתי"ם-רויטרס)
