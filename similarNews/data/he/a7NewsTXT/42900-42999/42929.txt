

ראש הממשלה אמר בראיון לשבועון האמריקני "ניוזוויק" כי אין להתייחס ברצינות לתכנית הרביעייה הנינלאומית לפתרון הסכסוך במזרח התיכון. שרון הוסיף כי קיימת תכנית אחרת שתעבוד.

ראש הממשלה אמר עוד כי על ערפאת להסתלק מעמדת השפעה וכי על הפלשתינים למנות ראש ממשלה במקומו, והוא שיערוך רפורמות.

שרון הוסיף כי בהמשך תקום מדינה פלשתינית ללא גבולות סופיים. הגבולות ייקבעו, לדבריו, רק כאשר ייפסק הטרור לחלוטין.

הנשיא בוש אמר לרה"מ, כך העיתון, כי אם תותקף ישראל בידי עירק לפני שתתקוף אותה ארה"ב, תוכל ישראל לפעול להגנתה.


