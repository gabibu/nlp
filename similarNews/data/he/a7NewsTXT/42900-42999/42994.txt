

אושר המשך הפעלת התוכנית למניעת הדבקת אדם במחלת "הפרה המשוגעת".

הממשלה אישרה את המשך הפעלת התוכנית למניעת הדבקת אדם במחלת "הפרה המשוגעת".

לתוכנית הוקצו 18 מיליון ש"ח לשנה.

התוכנית תוקצבה בעלות של 17.6 מיליון ש"ח לשנה והיא תמומן על-ידי ארבעה משרדי ממשלה באופן הבא: משרד האוצר 4.8 מיליון ש"ח, משרד הבריאות 4 מיליון ש"ח, משרד החקלאות 4.8 מיליון ש"ח והמשרד לאיכות הסביבה 4 מיליון ש"ח.

התוכנית כוללת:
המשך בדיקת מוחן של הפרות מעל גיל 30 לחודש, לפני שחרור הבשר למאכל אדם.
השמדת איברים פנימיים של הבקר מעל גיל 15 חודש, האיברים מחויבים בהשמדה הם הגולגולת, למעט לשון ובשר ראש, מוח השדרה ומעיים.

איברים אלה נחשבים למסוכנים, שכן בהם עלול להימצא הגורם למחלה.

כמו כן הוחלט על הגברת השליטה, הפיקוח והאכיפה על תנועת פרות ושחיטתן.

הכוונה בעיקר לפעול למניעת "שחיטה שחורה", שחיטה שהיא ללא פיקוח וטרינרי.

מהשירותים הווטרינריים נמסר, כי מאז תחילת הפעלת התוכנית בחודש יולי 2002, נבדקו במכון הווטרינרי בבית-דגן, מעל 5,000 פרות וכולן נמצאו בריאות.
