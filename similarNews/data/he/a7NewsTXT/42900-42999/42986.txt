

בתאונת רכבל שאירעה בעיר פאוואדאג נהרגו שבעה בני אדם ו-22 נפצעו. התאונה נגרמה לאחר שנקרע הכבל ושלושה מתאי הרכבל המוביל מבקרים למקדש הינדי בפסגה של ההר- צנחו לקרקע.

כבאים וכוחות משטרה חילצו 32 אנשים שנלכדו בתאים שנותרו תלויים בין שמיים וארץ. מסוק של חיל האוויר ההודי ומנוף הוזנקו למקום כדי לסייע בפעולות החילוץ. מקור במשטרה מסר כי מצבם של כמה מן הפצועים קשה והם הועברו לבתי חולים בעיר בארודה הסמוכה.
