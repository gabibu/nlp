

משטרת ברלין הודיעה בשבת כי בכוונתה לחקור מכתב איום מלא אפר שנשלח לרב הראשי של ברלין. הרב חיים רוזבסקי קיבל מעטפה בעילום-שם שעליה היה כתוב "שקר או מוות - שואה 2". בתוך המעטפה היתה שקית פלסטיק קטנה שהכילה חומר שחור דמוי אפר.

הרב רוזבסקי בן ה-67, ניצול שואה, אמר לאחר שקיבל את המכתב: "אחרי שחייתי את הזוועה הזאת בילדותי, זה טראגי לראות כעת באיזו מידה גברה האנטישמיות בגרמניה. האנטישמיות אינה בעיה רק לאוכלוסיה היהודית אלא לכל החברה".

(עתי"ם-רויטרס)
