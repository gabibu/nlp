

הרכב השופטים של בית המשפט המחוזי בתל-אביב, בראשותה של השופטת שרה סירוטה, דחה היום בצהריים את טענותיו של מרואן ברגותי על סמכות בית משפט בישראל לשפוט אותו וקבע, כי משפטו יתנהל בבית המשפט המחוזי בת"א.

מרואן ברגותי, מפקד התנזים של הפתח' ביהודה ושומרון המואשם ברצח עשרות ישראלים ובפציעתם של מאות אחרים בפיגועי טרור שיזם, תיכנן והוציא אל הפועל, טען כי אין לבית משפט בישראל סמכות לשפוט אותו.

הרכב השופטים בראשותה של השופטת שרה סירוטה והשופטים אברהם טל וד"ר עמירם בנימיני, דחו את בקשתו של ברגותי שלא להישפט בבית משפט ישראלי, מאחר ואינו חבר פרלמנט פלשתיני שיש לו חסינות משפטית.




