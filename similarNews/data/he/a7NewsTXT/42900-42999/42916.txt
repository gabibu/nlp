

"העבודה" בחקירהחוקרי המשטרה בעקבות מצנע
22.01.2003תמיר קיבלה 90 אלף ש"ח מהעמותה שנהלה
22.01.2003מצנע קידם פרוייקט תורמיו המפוקפקים
15.01.2003יצחק הרצוג ניסה למכור עתיקות בניגוד לחוק
14.01.2003היועץ המשפטי העביר את תיק החקירה הנוגע לחשדות נגד יו"ר העבודה עמרם מצנע על קבלת תרומות אסורות, לפרקליטות.

מדובר בפרשה בה דני נוימן מנכ"ל "קרן חיפה" קיבל בשם מצנע תרומה אותה נתן לו כביכול אביעד ויסולי פעיל ליכוד חיפני על סך 20 אלף דולרים. ויסולי טוען כי מצנע פתח חשבון בניו יורק ובו ביקש להפקיד את התרומות.

ויסולי פנה ליועץ המשפטי ודרש כי תיק חקירה זה יטופל כפי שמטופלות התלונות בדבר אי סדרים במערכת הבחירות המקדימות בליכוד ובמפלגת העבודה. "הינך מתבקש בזאת להחיל על חקירת מימון הקמפיין של עמרם מצנע את אותם קריטריונים שקבעת לגבי ח"כ בלומנטל ובן מנחם, ולהורות למשטרה ולפרקליטות ל"הפשיר" את החקירה נגד מצנע ולטפל בה ולסכמה באותה מהירות ויעילות שהם מטפלים בתיקים האחרים", נכתב במכתב.

בתשובה שנשלחה לויסולי על ידי עו"ד רז נזרי עוזרו של היועץ המשפטי נכתב:
"לאחר שנחקרו והועברו לאחרונה לפרקליטות תיקים שונים כנגד מועמדים לכנסת בעבירות הקשורות לבחירות האחרונות, הועבר לפרקליטות על ידי המשטרה בשבוע זה גם התיק הקשור במר מצנע, שעניינו חשד לקבלת תרומות אסורות במהלך הבחירות המקדימות לראשות מפלגת העבודה לקראת הבחירות הקרובות. הפרקליטות תעשה מאמץ להידרש אליו בהקדם, אך אין בידינו להודיעך עתה על מועד סיכומו".

ויסולי ציין כי בפעולה בה ניסה למסור תרומה לדני נוימן נחשפה השיטה שבה אסף מצנע כספים. "חשיפת החשבון של מצנע בניו יורק ואופן איסוף הכספים שלו בחו"ל, חשפה שיטה מימון פוליטית מושחתת שהתבססה על כספים הופקדו בחשבונות אשר נפתחו בשמות פיקטיביים בחו"ל בניגוד לחוק. שיטה זו היתה מונעת כל אפשרות של ביקורת של מבקר המדינה לגבי הסכומים וזהות התורמים למועמדים.
יש לזכור כי דני נוימן, מנכ"ל קרן חיפה, נתן לי את מספר החשבון של מצנע ומענו על מנת שאבקש מתומכי מצנע להפקיד שם כספים ישירות, בלי קבלות. החשבון נפתח על ידי חברו של מצנע, מיכאל קליסמן (שדווח עליו לאחרונה שהוא חתנו של איל הנדל"ן האמריקאי אלפרד טאובמן), בשם הפיקטיבי "מיכאל בן צבי" כשהשם "בן צבי" מתייחס לאביו של מצנע. בחשבונות כאלה השתמש מצנע גם בעמותת כתו"ם (כולנו תומכי מצנע) שהעבירה תרומות בלתי חוקיות לאהוד ברק".
