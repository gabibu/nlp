

בשנת 2002 גדל מספר דורשי העבודה במשק ב5.2% לעומת שנת 2001 והסתכם ב196,400 . כך עולה מנתונים שפרסם משרד העבודה והרווחה.

בשנת 2002 גדל מספר דורשי העבודה במשק ב5.2% לעומת שנת 2001 והסתכם ב196,400 . כך עולה מנתונים שפרסם משרד העבודה והרווחה.

בחודשיים האחרונים של 2002 חל שינוי במגמת הירידה באבטלה שהיתה בין פברואר לאוקטובר 2002 בחודש דצמבר נרשמה עליה של 0.5% במספר דורשי העבודה שעומד כעת עלכ- 193,000 איש.

סה"כ מדובר בעליה של 1,000 דורשי עבודה.

דורשי עבודה שהם גם תובעי הבטחת הכנסה הסתכם ב-81.8 אלף בהשוואה ל-79.8 בחודש הקודם. זוהי תוספת של אלפיים דורשי עבודה - עלייה בשיעור של 2.6% .


מספרם של דורשי עבודה במרכז לתעסוקת אקדמאים הסתכם ב-17.8 אלף בהשוואה ל-18 אלף בחודש הקודם - ירידה בשיעור 0.8% .

בחודשים אוקטובר ונובמבר חלה אי-סדירות בנתוני האבטלה. זאת, בגין שביתה בשירות התעסוקה ומיעוט ימי קבלת קהל. לכן מתבסס הדו"ח על נתוני המגמה (כמו בחודש הקודם) ולא על נתונים מנוכה עונתית.

שר העבודה והרווחה, הרב שלמה בניזרי הביע מורת-רוח מהעלייה באבטלה בחודש דצמבר. השר הזהיר כי אם האוצר יממש את כוונתו ויקצץ כ-30 מיליון ש"ח בתקציב ההכשרה המקצועית ולא יחזיר לדורשי העבודה את דמי האבטלה למשך כל תקופת ההכשרה המקצועית, תתחזק המגמה על עליה בדורשי עבודה בכלל ותובעי הבטחת הכנסה בפרט.

יש לציין כי מספרים אלה אינם כוללים את מפוטרי החודש הזה כולל 900 עובדי בנק הפועלים. אלה יכללו בדו"ח הבא.

במשרד העבודה והרווחה מעריכים כי גם בשנת 2003 תימשך המגמה בשל הצפי ששיעורי הצמיחה השליליים שהיו בשנים 01-02 ימשכו גם ב2003.
