

גופות נוספות נמצאו ע"י עובדי הצלה במדינת מינאס ג'ראייס שבמרכז ברזיל ובכך עלה מניין ההרוגים במפולות הבוץ ל-37.
מאז יום חמישי בבוקר ירדו גשמי זעף על מדינת מינאס ג'ראייס שגרמו למפולות בוץ. למרות שהגשמים חדלו ברוב חלקי המדינה, יותר מ-8,000 בני-אדם נותרו ללא קורת-גג. יותר מ-30 עיריות הכריזו על מצב חירום, אך הנזק הקשה ביותר נגרם בבלו הוריזונטה, העיר הרביעית בגודלה בברזיל, שבה ניספו 15 בני-אדם.

(עתי"ם-רויטרס)
