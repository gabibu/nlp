

5 ספינות ציוד של הצי האמריקני עברו הבוקר בתעלת סואץ, ככל הנראה לכיוון המפרץ הפרסי. כך דיווחו הבוקר סוכנויות הידיעות . צבא ארה"ב סרב לפי שעה להגיב לידיעה .

שר החוץ האמריקני, קולין פאוול אומר כי "יתכן שארצות הברית תתקוף את עיראק בלי החלטה נוספת של מועצת הבטחון". פאואל הוסיף כי עד סוף החודש תספק ארה"ב הוכחות לעולם כולו שעיראק מוליכה את העולם כולו שולל .

בנאום של שליט עיראק , סדאם חוסיין , לעם העיראקי , במלאת 12 שנים למלחמת המפרץ , אמר חוסיין כי חייליו ינצחו את חיילי ארצות הברית ,וכי עיראק נחושה וערוכה להביס את התוקפנים . נאומו נמשך 40 דקות.

