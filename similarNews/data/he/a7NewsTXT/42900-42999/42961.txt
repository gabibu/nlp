

שר הבטחון שאול מופז אמר בישיבת הממשלה היום כי הנחת העבודה של מערכת הביטחון היא שעל ישראל להיות מוכנה לאפשרות של פתיחת מתקפה אמריקנית בעיראק בשבועות הקרובים.

מערכת הבטחון תקיים הערכת מצב נוספת בתחילת חודש פברואר. שר הבטחון הרגיע ואמר כי בשלב זה נקטה ישראל בכל הפעולות הדרושות ואין צורך בנקיטת פעולות נוספות.

בהתייחסו לעבודת פקחי האו"ם בעיראק, אמר מופז כי הישגם הראשון היה גילוי 11 ראשי נפץ ולדעתו, זו הוכחה שהעיראקים שיקרו.

באשר להכנות בתחום האזרחי מסר שר הבטחון, כי בימים הקרובים יקבל כל אזרח חוברת הסברה מטעם פיקוד העורף בנושא התגוננות.


