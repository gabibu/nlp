

"ארה"ב תדע תוך שבועות ספורים אם עירק משתפת פעולה עם פקחי הנשק של האו"ם", כך אמר שר ההגנה האמריקני דונלד ראמספלד.

ראמספלד שרואיין בתוכנית "פוקס ניוז סאנדיי" אמר גם כי קיימת אפשרות שסדאם חוסיין ייצא לגלות.
"קיימת אפשרות לפחות. המדינות השכנות עושות מאמצים בניסיון למנוע מלחמה בכך שייצא מהמדינה. זה יהיה טוב לכל העולם אם הוא אכן ייצא", אמר.

במהלך הראיון הדגיש ראמספלד כי לארה"ב "יש הרבה מאוד מידע מודיעיני המוכיח כי לעירק יש תוכניות נשק כימיות, ביולוגיות וגרעיניות אך מידע זה עדיין לא אישר כי לעירק יש נשק גרעיני של ממש".

(עתי"ם-רויטרס)
