

אזור חוף תל-ברוך בצפון תל-אביב הוכרז ביום א' בבוקר כשטח צבאי סגור, בעקבות תרגיל שמתבצע בצה"ל ובשת"פ עם צבא ארה"ב, לפריסת סוללת טילי פטריוט במקום.

התרגיל יסתיים ככל הנראה בשעות הערב.

התרגיל נועד להכשיר את סוללת הפטריוט לפריסה מהירה באזור שמצפון לשדה התעופה דוב בעת חירום.

זאת, על מנת שניתן יהיה להגן על תל-אביב בפני אפשרות להתקפת טילים עיראקית.

מאז תחילת החודש נערכים צה"ל וצבא ארה"ב כדי לקדם אפשרות של התקפה עיראקית על ישראל, וביצעו תרגיל משותף, ופרסו סוללות פטריוט וחץ במקומות שונים ברחבי הארץ.

התרגיל בחוף תל-ברוך הינו חלק מפעילות זו.

לרגל התרגיל, נסגרו גם המסעדות בחוף.

בכניסה לחוף הוצבו חיילים המונעים מאזרחים להיכנס למקום.
