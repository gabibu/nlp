

במכון לרפואה משפטית באבו-כביר זוהו תשעה מן הנרצחים בהתקפת הטרור בירושלים. חמישה מן ההרוגים הם צעירים בגילאי 15-18. שמותיהם, ומועדי הלוויותיהם, יועברו לפרסום בהמשך היום.

בבתי החולים בירושלים מאושפזים 90 פצועים. שלושים ושמונה בבית החולים שערי צדק, מהם חמישה במצב קשה.

שלושים ושבעה פצועים מאושפזים בבית החולים הדסה עין כרם, מתוכם שמונה פצועים במצב קשה. מצב יתר הפצועים קל עד בינוני.

בבית החולים הדסה הר הצופים מאושפזים עשרה פצועים במצב קל עד בינוני.

בבית החולים ביקור חולים נותרו חמישה פצועים קל.
