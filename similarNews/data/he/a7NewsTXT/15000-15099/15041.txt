

באתר בלטביה בו נורו למוות על ידי הנאצים 30,000 יהודים במהלך מלחמת העולם השניה נחנך ביום שישי גלעד.

"האדמה עליה אנו דורכים ספוגה בדם", הודיעה הנשיאה ורה ויק-פרייברגה בפני נציגים מהפרלמנטים של גרמניה ולטביה, בנוכחותם של ניצולים מהשואה. "אנו נעשה הכל כדי שאלה שמתו לא יישכחו, וכדי שדבר כזה לא יישנה בארצנו", הוסיפה.

שמות ערי המוצא של הקורבנות נחקקו על אבנים בצורת אובליסק הפזורות באתר. עבודות עפר שבוצעו באתר מסמלות תעלות מלאות בגופות, לתוכן אולצו היהודים לרדת לפני שהם נורו.
