

מקורות רשמיים אמריקנים מסרו כי ספינות מלחמה אמריקניות מפטרלות באוקיינוס ההודי סמוך לחופי סומליה, ועוקבות אחרי כל תנועה אפשרית של אוסאמה בן-לאדן או מנהיגים בכירים ברשת "אל-קאעידה".

דוברת הפנטגון ויקטוריה קלארק לא התייחסה לדיווחים שספינות אמריקניות, גרמניות ובריטיות משייטות סמוך לחוף הסומלי, אבל היא אמרה לכתבים: "אנו עובדים קשה, ומתרכזים בחסימת דרכי מילוט אפשריים של אוסאמה בן-לאדן ועוזריו למקומות אחרים".
