

היועץ המשפטי לממשלה דחה תלונה של עורך-הדין גלעד שר, לשעבר מנהל לשכת ראש הממשלה, נגד מנהיגת תנועת נשים בירוק נדיה מטר. שר התלונן כי מטר טענה באתר האינטרנט של התנועה שהוא משתייך , כלשונה, ל"ארכיטקטים הפושעים של אוסלו", וכי הוא אחראי באופן אישי לרצח של מאות יהודים.

היועץ רובינשטיין קבע כי על אף חומרת הדברים הללו הוא אינו רואה אפשרות לנקוט נגד מטר הליכים פליליים, ואולם, במכתב ששלח לה הוא מבקש ממנה לנקוט לשון זהירה יותר.

בתגובה אומרת מטר כי לא תחדל מלטעון שהסכמי אוסלו היו פשע נגד העם היהודי, ומלתבוע שמי שיזמו אותם מצדנו יועמדו לדין. מטר גם מוחה על כך שהיועץ לא קרא לסדר באופן דומה את הפרופסור זאב שטרנהל, שבמאמר בעיתון הארץ המליץ למחבלים לנטוש את הפגיעה באזרחים ישראלים בישראל הקטנה, ולהתמקד בפגיעה מעבר לקו הירוק, כלומר בתושבים היהודים ביש"ע.
