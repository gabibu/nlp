

אמש לפנות ערב נרצח חייל צה"ל, סמל ראשון ירון פיקהולץ, בן 20 מרמת-גן, וחייל נוסף נפצע באורח בינוני, בפיגוע ירי סמוך לכפר בקעה א-שרקיה, צפונית לטול כרם.

במהלך בדיקת מכוניות סמוך לכפר, נעצרה מכונית המחבלים ליד כוח צה"ל, ויושבי הרכב פתחו לעבר החיילים באש.

סמ"ר ירון פיקהולץ נפצע מהירי באורח קשה, ומת מאוחר יותר מפצעיו בבית החולים.
חוליה נוספת של הכוח אשר היתה בתצפית סמוך למקום פתחה באש לעבר רכב המחבלים אולם הוא הצליח להימלט לתוך שטחי הרש"פ. ירון ז"ל יובא למנוחות היום בשעה 12:00 בבית עלמין הצבאי בקרית שאול.
