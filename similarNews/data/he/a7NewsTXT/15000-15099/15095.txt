

רוסיה מנסה להניא את ארה"ב מכל התקפה אפשרית נגד עיראק, שיכולות להיות לה השלכות מסוכנות באזור, כך אמר בשבת ברבת עמון השליח רוסי ניקולאי קרטוזוב.

"רוסיה משקיעה מאמצים כדי לשכנע את הממשל האמריקני לא לתקוף את עיראק, בטענה שאין לוושינגטון ראיה על מעורבותה של בגדאד בפיגועים" של ה-11 בספטמבר בארה"ב, כך ציין קרטוזוב בתום שיחה עם שר החוץ הירדני, עבדול אילאה ח'אטיב.

השליח הרוסי ציין שלהתקפה אפשרית על עיראק יהיו "השלכות מסוכנות מאוד במזרח התיכון, השרוי היום באווירת מתיחות בלאו הכי".

הוא ציין במקביל ששיחותיו עם ח'אטיב התרכזו בנושא העיראקי, ובצורך "לחדש את הדיאלוג בין מדינה זו ומזכ"ל האו"ם קופי אנאן".

השליח הרוסי הגיע בשבת לירדן מבגדאד, בה הוא דן עם סגן נשיא עיראק טאהה יאסין רמדאן ועם שר החוץ נאג'י סאברי באפשרות בדיקה מחדש של הסנקציות המופעלות על ידי מועצת הביטחון של האו"ם נגד עיראק משנת 1990.

גם קנצלר גרמניה שרדר הביע את דאגתו מהאפשרות שארה"ב תתקוף את עירק.


