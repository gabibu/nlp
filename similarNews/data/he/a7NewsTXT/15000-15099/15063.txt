

השליח האמריקני אנתוני זיני פירסם ביום א' לפנות בוקר, באמצעות שגרירות ארה"ב בישראל, הודעה ובה הוא מגנה בחריפות רבה את הפיגוע במידרחוב בירושלים.

זיני אומר בתגובתו: "אני מגנה באופן החריף ביותר האפשרי את ההתקפות הטרוריסטיות האכזריות והמרושעות בירושלים הלילה. אני שולח את תנחומי למשפחות אשר יקיריהן נרצחו בברוטליות בהתקפות אלה, ואת תקוותי ותפילתי להחלמתם המלאה והמהירה של הפצועים הרבים".

"דיברתי עם היו"ר ערפאת הלילה והבהרתי כי האחראים לתיכנון ולביצוע של התקפות אלה צריכים להימצא, ויש למצות עמם את הדין. זוהי משימה דחופה ואין אפשרות לדחותה, כמו גם להמציא תרוצים להיעדר פעולה נחושה".

"פעולות מתואבות אלה יכולות להימנע רק אם הפלשתינים יפעלו באופן בר קיימא ורצוף לשרש את הטרוריסטים ולהביאם לדין. אמשיך לעבוד עם ממשלת ישראל ועם הפלשתינים לנסות לשים סוף להתקפות אלה".

"את זה ניתן לעשות רק ע"י מאמצים בני קיימא ע"י הרשות הפלשתינים נגד אנשים האחראים לפעילות אלה ונגד התשתית של קבוצות טרור אשר תומכות בהם, כמו גם שיתוף פעולה רציני ואפקטיבי בין ישראל וכוחות הבטחון הפלשתינים".
