

אחרי 11 בספטמבר שינתה ארה"ב את יחסה לנושא הזרים בתחומה. חוקים אחדים שעליהם חתם בוש מאפשרים מעצרם של חשודים בשייכות לפעילות טרור ללא מגבלות רבות שהיו בעבר. עוד הוקמו לאחרונה בתי דין צבאיים שתפקידם לאפשר לשלטונות האמריקניים לשפוט בהליכים מזורזים אנשים החשודים במעורבות בטרור.

בפגישה עם ועדת העורכים בבית סוקולוב בתל אביב נגע רה"מ בנושא העובדים הזרים השוהים שלא כחוק במדינת ישראל. הוא הבטיח כי בקרוב תוקם משטרת הגירה שתפעל כמו בכל המדינות האחרות. שרון אמר כי מדובר גם על עובדים מהרש"פ החודרים ללא אישור.

לדברי שרון, יש לדבר היבטים בטחוניים. שרון ציין כי הוא אינו רואה בטווח הקרוב אפשרות להחזיר את ערביי הרש"פ לתעסוקה בתחומי ישראל הקטנה.
