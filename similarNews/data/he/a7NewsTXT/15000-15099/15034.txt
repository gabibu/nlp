

לפני זמן קצר הותר לפרסום כי שירות הבטחון הכללי חשף לאחרונה חוליה צבאית של החמאס שתיכננה לפגוע בשר הביטחון בנימין בן אליעזר, בכניסה לבסיס הקריה בתל אביב.

מחקירת אחד מחברי החוליה, סאהר עבד אלעזיז מחמד סלימאן, תושב דיר איסתיא, עולה כי החוליה תכננה לאסוף מידע מקדים על תנועותיו של שר הבטחון בקריה בתל אביב, כדי לבצע את ההתנקשות בו בעת הגעתו למשרדו.

חברי החוליה ביצעו את פיגוע הירי שבו נהרג קצין צה"ל, סרן (מיל') אייל סלע ב-6 בנובמבר. שלושה מחברי החוליה נורו למוות לאחר פיגוע הירי שהיה בציר עוקף שומרון.

החולייה תכננה גם לחטוף חיילים, ברשות חבריה נמצאו אקדח גז ושוקר חשמלי.
