

ארה"ב מסרה אתמול שהיא מתכוונת להביא לסיומה של עסקת טילי הקרקע-קרקע המשוכללים השנויה במחלוקת עם מצרים, למרות דאגותיהם של מספר נבחרים אמריקנים החוששים מפגיעה במאזן הכוחות באזור.

"מכירת טילי ה"הרפון" היא במסגרת שיתוף הפעולה ארוך הטווח עם הצבא המצרי", הודיע ריצ'רד באוצ'ר, דובר משרד החוץ האמריקני, והתכוון לתוכנית למכירת 50 טילי ים-ים בסכום של 400 מיליון דולר למצרים.

כזכור, נבחרים אמריקנים הביעו ביום שלישי את חששם מהצעת מכר חדשה זו למצרים. הציר הדמוקרטי טום לאנטוס ציין שהוא "לא רואה סיבה משכנעת למכירת טילים משוכללים אלה למצרים, כאשר לא עומד בפני מדינה זו איום חיצוני".
