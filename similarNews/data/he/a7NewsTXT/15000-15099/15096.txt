

ארגון זכויות האדם Human Rights Watch גינה את ההתעללויות באסירים בבתי הכלא של הרש"פ, העוברים עינויים ואינם זוכים למשפט שוויוני. גינוי זה התפרסם בניו יורק.

הארגון הוסיף כי על הרשות הפלשתינית לכונן מערכת משפטית שתגן על זכויות כל האזרחים.

בדו"ח המשתרע על פני 50 עמודים, מאשים הארגון את בכירי הרש"פ, בהם ערפאת, המשטרה ויתר זרועות כוחות הביטחון בהפרה בוטה של עצמאות המערכת המשפטית והחוק באופן כללי.

בדו"ח נאמר, כי יותר מ-450 בני אדם, הוחזקו בספטמבר במעצר, רובם חשודים בסיוע לישראל ובמכירת קרקעות למתיישבים, מוחזקים במעצר באורח בלתי חוקי - ללא הגשת כתב אישום או העמדה למשפט.

"ההנהגה הפלשתינית גם אינה מעמידה למשפט כראוי את האנשים המואשמים בפיגועים נגד ישראל. מאז 1995, המשפטים נערכים בחופזה בבתי משפט צבאיים ובבית הדין לביטחון המדינה, על בסיס הודאות ולעתים קרובות ללא נוכחות של עורכי דין", צוין במסמך.

"אם ערפאת והרשות הפלשתינית רוצים לזכות ביחס דומה לזה הזוכות ממשלות אחרות, עליהם להבטיח מערכת משפטית שתפעל כראוי", אמר מנכ"ל הארגון, קנת רוט.


