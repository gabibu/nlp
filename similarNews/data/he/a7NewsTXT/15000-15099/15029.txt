

כוחות צה"ל שבו לפאתי ג'נין בשטחי הרש"פ והידקו את הכתר על העיר.

ביום שישי הורה שר הבטחון, בנימין בן אליעזר, בסיום התייעצות ביטחונית במשרד הבטחון בת"א לצה"ל להדק את הכיתור על הערים הפלשתיניות מהן יוצאים פיגועי הטרור בתקופה האחרונה.

בהתייעצות, בה השתתפו ראשי צה"ל, השב"כ והמשטרה, עלו מספר סוגיות, המצביעות על אפשרות ממשית להסלמה במצב כבר בקרוב. בראש ובראשונה, כוונתה של הרשות הפלשתינית להסלים את המאבק נגד ישראל. זאת, גם באמצעים "ציניים", של גינוי לכל פעולת טרור מחד גיסא, והוראה לפתח' לבצע פיגועים מאידך גיסא, תוך שיתוף פעולה בין גורמי הרשות הפלשתינית והאירגונים האיסלמיים הקיצוניים כחמאס והגי'האד האיסלמי.
