

תגובות במערכת הפוליטית: השר אביגדור ליברמן אומר כי יפרוש מן הממשלה , בתוך זמן קצר, אם לא תהיה פעולה נרחבת נגד הרשות הפלשתינית.

השר אלי ישי הנלווה אל ראש הממשלה בוושינגטון אומר כי ישראל צריכה לקבל החלטה האם צריך להביא לקריסת הרשות הפלשתינית, וייתכן שזה יהיה הכרחי.

השר מתן וילנאי הנלווה אף הוא אל פמליית שרון אומר כי יאסר עראפת הוא הכתובת אך אין לסלק את עראפת.

ראש תנועת שינוי טומי לפיד אומר כי הזוועה בירושלים מוכיחה סופית שאין מה לדבר עם עראפת , ואין לקיים איתו כל משא ומתן.

חבר הכנסת מיכאל קליינר מסיעת חירות קורא לראש הממשלה לפעול נגד הרשות הפלשתינית כפי שהאמריקנים פועלים נגד הטאליבן ובן לאדן .
