

אזרח ישראלי שנכנס בשבת בצהריים לאזור בית לחם נתפס על-ידי המשטרה הפלשתינית, הוכה ולאחר מכן הועבר לידי כוחות הבטחון הישראלים.

בחקירה ראשונית של משטרת יהודה ושומרון טען הישראלי כי נכנס לבית-לחם כדי לערוך קניות ואז נתפס על-ידי השוטרים הפלשתינים שהיכוהו נמרצות. הישראלי הועבר לקבלת טיפול רפואי.
משטרת יהודה ושומרון מתכוונת להגיש נגד האיש כתב-אישום על כי נכנס לשטחי הרשות הפלשתינית בניגוד לצו מפורש של אלוף פיקוד המרכז האוסר זאת.

