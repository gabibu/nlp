

לפני כשבועיים חשף אתר Ynet כי שני חברי הכנסת ערביים, אחמד טיבי ומוחמד ברקה, נועדו ברמאללה עם האיש מספר 2 ב"חזית העממית", עבדול רחים מלוח. כזכור החזית העממית שלחה את המתנקשים שרצחו את השר רחבעם זאבי הי"ד והארגון הוכרז בידי ארצות הברית ובריטניה כארגון טרור.

בפגישה עם מלוח השתתפו אחמד טיבי ומוחמד ברקה, ונכח בה גם יאסר ערפאת. טיבי טען אחר כך כי מלוח הוא ידידו האישי, ובקיום הפגישה אין משום תמיכה במעשי הארגון.

פרקליטות המדינה שיגרה לחברי הכנסת אחמד טיבי ומוחמד ברקה מכתב ובו נתבקשו למסור פרטים נוספים על פגישתם עם המחבל מספר 2. מנהלת המחלקה לתפקידים מיוחדים בפרקליטות המדינה, טליה ששון, הדגישה במכתב כי "החזית העממית לשחרור פלשתין" היא ארגון טרור.
