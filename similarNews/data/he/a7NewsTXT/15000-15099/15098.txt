

המשטרה הגרמנית מסרה שכ-3,500 מתומכי המפלגה הניאו נאצית גרמנית NPD צעדו בשבת אחה"צ כדי להפגין נגד תערוכה חדשה המציגה את פשעי הוורמכט, הצבא הגרמני בעידן הנאצי.
שלטונות ברלין החליטו ברגע האחרון לאסור על המסלול המקורי שהיה אמור לעבור ברובע היהודי לשעבר שם נפתחה התערוכה השבוע.

מסלול זה שכאמור היה אמור לעבור ברובע היהודי גרם לזעמם של אנשי הקהילה היהודית וארגונים נגד גזענות כמו גם אנשי תרבות ופוליטיקה. במקום זאת, שונה המסלול והמצעד הניאו נאצי, הגדול ביותר בברלין מאז מלחמת העולם השנייה, צעד במסלול חלופי.

מול המפגינים הניאו נאצים ניצבו אנשים שהפגינו נגדם . אחר כך דווח על התנגשויות אלימות מסביב לבית הכנסת החדש בברלין, בין המשטרה לבין מתנגדי הניאו נאצים.

המשטרה הגיבה בשימוש בתותחי מים ובגז מדמיע. נמסר על מעצרים רבים.

