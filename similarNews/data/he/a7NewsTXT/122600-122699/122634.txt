

עמותת שמאל קיצוני מארגנת מחר אחה"צ , שבת, סיור ואירוע לימודי בנושא גירוש ערביי עכו במלחמת השחרור. אנשי השמאל מתכננים להציב שילוט במה שהם מכנים "השכונות הפלסטיניות" ולחלק חוברת שמופקת במיוחד לאירוע

עמותת השמאל הקיצוני "זוכרות" מארגנת מחר אחה"צ , שבת, סיור ואירוע לימודי בנושא גירוש ערביי עכו במלחמת השחרור. הסיור יצא מהגן הציבורי שליד כלא עכו ההיסטורי.

בתכנית סיור בעכו העתיקה, בשכונות שתושביהן הערביים גורשו מעכו בתש"ח. אנשי השמאל גם מתכננים להציב שילוט בחלק ממה שהם מכנים "השכונות הפלסטיניות" בעכו וחלוקת חוברת שמופקת במיוחד לאירוע. הסיור בהדרכת מדריך הטיולים הערבי-ישראלי עבדו מתא.

אחרי הסיור מתכננים אנשי השמאל גם עצרת בה תנאם סהאם מנסא, סופרת ערביה, ולטענתה היא גם "עדת ראייה לארועי הנכבה בעכו". באותה עצרת גם מתוכננים לקבול נציגי עמותות מקומיות ערביות, או יהודיות המסייעות לערבים אודות מדיניות "החברה לפיתוח עכו", שלדבריהם, איננה מתקבת די את תושבי עכו הערבים כיום.

לטענת אנשי השמאל, ערב שחרורה בידי חטיבת כרמלי בט' באייר תש"ח, היו בעכו 14,280 תושבים ערבים, אך הם מודים כי רובם המוחלט, מלבד כששת אלפים שנותרו בה, עזבו מרצונם החופשי.


ארגון השמאל הקיצוני "זוכרות" והפעיל המרכזי שלו איתן בורנשטיין, מפעילים מזה מספר שנים אירועי הנצחה ושילוט לכפרים והעיירות הערביים, שתושביהם ברוח או גורשו ע"י צה"ל במלחמת השחרור.

יצויין כי בעכו פעילות ערבית-קיצונית ההולכת ובולטת. לפני חודשיים בלבד, התקיימה בעיר תהלוכה לציון 75 שנים לעלייתם לגרדום ותלייתם של שלושה פורעים פלשתינים - עטא אל-זיר מוחמד ג`מג`ום ופואד חיג`אזי - שניתלו בידי הבריטים, לאחר שהשתתפו בטבח יהודי חברון בתרפ"ט.

את האירוע אירגנה אז עמותת תוופיק זיאד לתרבות לאומית, השתתפו בה עשרות אזרחים ערבים, פעילי ציבור, ראשי רשויות, חברי כנסת ופעילי מפלגות ותנועות פוליטיות. התהלוכה יצאה מהמקום שבו היה כלא עכו בזמן המנדט הבריטי ובו בוצע גזר הדין של מוות בתלייה נגד שלושת הרוצחים, לכיוון מסגד אל-ג`זאר בעיר העתיקה ומשם לבית הקברות המוסלמי בעכו, כדי להניח זרי פרחים על קברי שלושת הרוצחים. יוזמי התהלוכה קראו לכל האזרחים הערבים ולפעילי התנועות הפוליטיות והחברתיות הערביות "להשתתף בתהלוכה לזכרם של השלושה ולזכר לוחמי החופש הפלסטינים בכלל, בייחוד בימים אלה".

ועד היישוב היהודי בחברון פנה באותו יום למפקד משטרת עכו ותבע ממנו למנוע את קיום הארוע, בטענה שמדובר בהזדהות עם ארגון טרור, אך המשטרה לא נענתה לתביעה - ואישרה את תהלוכת ההזדהות.

בתגובה - עשרות תושבים יהודים מעכו התארגנו והפגינו מול הערבים הצועדים. כשהתקרבו הערבים פצחו המפגינים היהודים בשיר "עם ישראל חי". הערבים החלו להתעצבן וניסו לתקוף את היהודים, אך המשטרה התערבה ומנעה מהערבים להתקרב אליהם. לאחר מכן סירבה המשטרה לאפשר למפגינים היהודיים להמשיך במחאתם.

גם בעיר לוד פעלו אנשי השמאל הקיצוני: לפני כחודש בלבד, הסירו אלמונים את שלטי הרחוב המרכזי בעיר לוד, שדרות צה"ל, ובמקומם תלו שלטים הנושאים את השם צלאח א-דין, שמו המקורי של הרחוב, בטרם הפכה לוד להיות עיר עברית.

בעירייה אומרים כי אינם יודעים מי אחראי למעשה, אבל הודיעו כי יגישו תלונה במשטרה.

תושבים יהודים המתגוררים בשכונות הסמוכות הביעו זעם על המעשה. "זה נראה מגוחך שככה מתנהגים אזרחים במדינת חוק".

באתר "זוכרות את הנכבה" של ארגון "זוכרות", פורסמו תמונות המנציחות את החלפת השלטים בלוד.
לטענת "זוכרות" 19,440 בלוד טרם שחרורה בידי חטיבה 11 של הפלמ"ח וגדוד 89, בו' בתמוז תש"ח, היו 19,440 ערבים, שרובם גורשו ע"י מפקד האיזור דאז יצחק רבין, ומהם נותרו בעיר רק כאלף.


