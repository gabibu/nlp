

הבוקר הוגש בבית משפט השלום בתל אביב כתב אישום נגד ח"כ עמרי שרון. הוא יואשם בו בפרשת חברות הקש שהקים לשם מימון בחירתו של אביו, רה"מ אריאל שרון, לראשות הליכוד לפי שש שנים.



פרקליטות מחוז תל אביב מתכוונת להגיש היום את כתב האישום נגד חבר הכנסת עמרי שרון בפרשת "עמותות הקש".

כתב האישום מייחס לשרון הבן עבירות פליליות של רישום כוזב במסמכי תאגיד, הפרת אמונים בתאגיד, שבועת שקר, שרון הבן מואשם כי עבר עבירות על חוק המפלגות של קבלת תרומות מעל המותר, הוצאת כספים מעל המותר ואי ניהול מערכת חשבונות בחוק.

לפני יותר מחודש הודיע היועץ המשפטי לממשלה, מני מזוז, על כוונתו להגיש כתב אישום נגד בנו של ראש הממשלה בעבירות על חוק המפלגות. בעבר דווח כי מכתב האישום המקורי הורד סעיף קשירת הקשר לבצוע פשע כתוצאה מן השימוע שעבר שרון.

בתחילה ניסו הצדדים לחתום על לעסקת טיעון, אך הם לא הגיעו להסכמה על העונש שייגזר על שרון כאשר היועץ המשפטי ביקש לגזור עליו לפחות 9 חודשי מאסר בפועל, ואילו פרקליטיו של שרון ביקשו להסתפק בקנס כספי בלבד.

עמרי שרון עצמו ביקש אז להסיר את חסינותו הפרלמנטארית. "בעקבות החלטת היועץ המשפטי, הריני להודיעכם כי החלטתי לבקש ביוזמתי את הסרת חסינותי, כפי שהצהרתי כבר בעבר שאעשה. את מלוא טיעוני אשמיע בבית המשפט", כתב במכתב שצורף לבקשת מזוז להסיר את חסינותו.
