

מלחמת שרון במתנחלים היא חלק בלתי נפרד מהמלחמה הגדולה שלו ביהדות. את המועצות הדתיות הוא הרס, היום כדי לקבל תקציב עבור סמרטוט במקווה אני תלוי בגזברית העירייה", כך אומר הרב דוד דרוקמן.

הרב דוד דרוקמן מקריית מוצקין חזר ואמר בראיון לשבועון "בשעה טובה" כי הוא יודע על רב מפורסם שהשלטון רמז לו שאם יפתח את הפה בנושא ההתנתקות אזי יבולע לו. "עובדה שהרבנות לא דנה בהתנתקות ולא בנושא הקברים, זאת רבנות מאויימת על ידי השלטון", אומר הרב דרוקמן.

הרב דרוקמן גילה כי בארה"ב היה מאחד הרבנים הגדולים שהגיע אל הרבי מילובאביץ' וגם אל הרבי מסאטמר, ושאל אותם מה יהיה. הרבי מילובאביץ' השיב לו: "הם יחזירו את כל השטחים", ולשאלה האם המדינה תמשיך לשרוד?, הרבי ענה: "היא תמשיך לשרוד, אבל תהיה מדינה שפילה".

הוא מזכיר גם את דבריו של הרב מבריסק "שחזה שהציונים ישתמשו בדמוקרטיה רק כל עוד היא תשרת אותם. ברגע שתפסיק לשרת אותם הם לא יהססו לעבור לדיקטטורה. לפני כמה שנים היו מסתכלים עלינו כתמהוניים והזויים עתה כולנו רואים עד כמה הרב מבריסק צדק".

הרב דרוקמן סבור כי כל הרפורמות החדשות נועדו לעצור את הציבור הדתי והחרדי שמטריד אותם. לדבריו, לקראת שנת הלימודים הבאה יהיה כבר רוב דתי במערכת החינוך והרוב הזה יגדל. "אז הם החליטו ללכת בכאסח אבל אנחנו אופטימיים. עברנו את פרעה נעבור גם את זה".
