

בין צומת הדואר לצומת הפרסה בבנימין התגלה ע"י כוח דוכיפת מטען צינור, שהוצמד למערכת הפעלה באמצעות שעון מעורר. המטען פוצץ באופן מבוקר.


בפעילות כוחות הבטחון בעתיל צפונית לטול כרם התגלה מטען במשקל של כ-10 ק"ג. המטען שהורכב מבלון גז, פוצץ באופן מבוקר.

בשבת ירו מחבלים גם לעבר כוח צה"ל דרומית לנצרים ולעבר עמדת צה"ל הסמוכה לנווה דקלים. אש נפתחה גם לעבר מחסום צה"ל סמוך לטול כרם. לא היו נפגעים.

מחבלי הרש"פ החזירו לידי צה"ל את רובה ה-M16, שנחטף ביום שישי מידי קצין צה"ל בזמן שרכב על אופניו בכביש עוקף עזון שבשומרון. הקצין נפצע באורח קל מידויי אבנים של המחבלים והועבר לבית החולים "בילינסון" בפתח-תקווה.

ביום שישי הותקף גם חייל משמר הגבול בידי מחבל במחסום עבד שבכניסה לרחבת מערת המכפלה בחברון. הפצוע הועבר לבית החולים "הדסה עין כרם" בירושלים. התוקף ניסה להימלט אך נעצר שם בידי החיילים והשוטרים במקום.

בכפר בילעין שבאזור רמאללה נפצע אתמול קל חייל צה"ל מאבן ששהושלכה ע"י פעילי שמאל וערבים במהלך הפגנה נגד בניית גדר ההפרדה.
