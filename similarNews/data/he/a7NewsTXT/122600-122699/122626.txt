

מחבל ערבי דקר לפני שעה קלה שוטר משמר הגבול סמוך למערת המכפלה בחברון. ממד"א נמסר כי הפצוע נדקר בצווארו ופונה ע"י נט"ן במצב בינוני לבית החולים הדסה עין כרם בירושלים.

מחבל ערבי דקר לפני שעה קלה שוטר מג"ב, סמוך למערת המכפלה בחברון.

ממד"א נמסר כי השוטר הפצוע נדקר בצווארו ופונה ע"י נט"ן במצב בינוני לבית החולים הדסה עין כרם בירושלים.

הדוקר נלכד ע"י חיילי צה"ל, המוצבים במקום.

זהו אירוע נוסף של התקפות ערביות על יהודים, בימים האחרונים מאז השלמת העקירה. שלשום נרצח בדקירות סכין תלמיד הישיבה שמואל מאט הי"ד, ברחוד דוד בעיר העתיקה בירושלים.

רק בשנה האחרונה לבדה, היו מספר ניסיונות רצח של יהודים ע"י ערבים באיזור חברון, גם באמצעות דקירות וגם באמצעות ירי מן המארב.

לדברי דובר הישוב היהודי בחברון נועם ארנון, כמעט כל ניסיונות הרצח נובעים מאיזור הקסבה בעיר. ארנון אומר הבוקר לערוץ 7 כי אמנם רשמית הקסבה נתונה לאחריות ביטחונית ישראלית, אך צה"ל החליט בתקופה האחרונה למנוע מעבר יהודים במקום, וכך הופקר המקום לבניה מואצת של בתים בלתי חוקיים ע"י ערבים, וכן לחופש פעולה של התארגנות טרוריסטית של ערבים.
