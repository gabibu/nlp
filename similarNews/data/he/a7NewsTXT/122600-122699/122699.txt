

בקיבוץ הדתי מחדשים את פעילות המטה לגיוס מתנדבים לעזרה למתיישבים בפירוק החממות ובנייתם מחדש. לצורך כך פנו בסוף השבוע אנשי הקיבוץ הדתי לציבור, לבני 16 ומעלה, להתנדב השבוע.



מדובר במחזור עבודה מיום שני ועד יום רביעי ובמחזור נוסף מיום רביעי עד שישי. מדובר בעיקר באריזת עציצים בחממות ובסידורם מחדש. היקף העבודה - עצום, וקיים סיכוי גדול שאם לא תהיה התגייסות המונית, ייגרם הפסד גדול לבעלי החממות, שלא יצליחו להשלים את המשימה עד למועד בו הצבא יימנע כניסה לגוש.

מהקיבוץ הדתי נמסר לכתבנו חגי הוברמן כי הוא דואג להיתרים, אוכל והסעה. הלינה היא בשקי שינה במקום.

בקיבוץ הדתי גם מחפשים מתנדבים להרכבת החממות ושתילת עציצים בקומות הבאים: מושב הודיה, שחר, מבקיעים, עין הבשור וקיבוץ נירים. אין צורך באישורים ובהסעות. יש להצטייד בשתיה ואוכל. מדובר בעבודה יומית, ללא לינה. בנוסף מחפשים מתנדבים, עובדי תחזוקה, לעזור למפונים בניצן, בהתארגנות בקראווילות.
