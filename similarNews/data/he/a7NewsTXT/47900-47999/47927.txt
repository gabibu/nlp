

הריסתו של "בית אלכסנדר עווארד" ביפו בידי עיריית תל אביב נעצרה, לאחר שהרשות לשימור עתיקות הוציאה צו המורה לה להמנע מההריסה.

העיריה גידרה את המבנה והתכוונה להרוס אותו בשל סכנה להתמוטטותו, אולם הרשות לשימור עתיקות מסרה כי בידיה צו בית משפט משבוע שעבר הקובע שיש לבצע בבנין הריסה חלקית בלבד, ולשמר את חזיתו בשל הערך היסטורי שלו.

בבית עווארד ברחוב רזיאל ביפו ישבו משרדי התנועה הציונית בראשית המאה ה-20, ודמויות הסטוריות כיהושע חנקין וארתור רופין פעלו ממנו.

