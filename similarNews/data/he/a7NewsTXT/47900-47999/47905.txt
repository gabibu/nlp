

הותר לפרסום דבר מעצרם של שני ערבים יום לאחר הפיגוע הרצחני באוטובוס בחיפה לפני שלושה שבועות, בחשד שהיו מעורבים בפיגוע.

הערבים, בני 35 ו-16, הם בעלי תעודות זהות ישראליות, אינם היחידים העצורים בקשר לאחריות לפיגוע. נודע, כי בפרשה נעצרו חשודים רבים נוספים, חלקם ערבים תושבי יש"ע, ובעקבות חקירתם חלה התפתחות בחקירה.
בדיון שנערך היום בבית משפט השלום האריך השופט אהוד רקם את מעצרם של השניים עד ליום ראשון, לאחר שקבע כי הראיות מצביעות על כך שהחשודים מסוכנים.

בפיגוע, שארע לפני שלושה שבועות באוטובוס בשדרות מוריה בחיפה, נרצחו 17 אנשים ועשרות נפצעו.
