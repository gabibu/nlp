

דירקטריון ערוץ 10 יקיים אחר הצהרים (ה') דיון מיוחד לגבי המשך הפעלתו של הערוץ, שכן המשך קיומו מותנה בהזרמת כסף נוסף. עוד נודע, כי כיום פעילותו השוטפת של הערוץ מפסידה 8 מיליון דולר לחודש.

בנק לאומי סגר את קו האשראי לערוץ 10. לאומי העמיד עד כה לערוץ 10 אשראי בהיקף של 80 מיליון דולר, מתוכם 60 מיליון דולר בערבות אישית שהעמיד יוסי מימן לבנק. כך שהיקף ההשקעות הכולל של מימן עד היום בערוץ מסתכם בכ-300 מיליון שקל. בעלי המניות האחרים בערוץ הזרימו עד כה לערוץ 6 מיליון דולר.

דירקטריון ערוץ 10 יקיים אחר הצהרים דיון מיוחד לגבי המשך הפעלתו של הערוץ, שכן המשך קיומו של הערוץ מותנה בהזרמת כסף נוסף. בשנה וחצי האחרונה סירבו בעלי המניות , למעט מימן, להזרים כסף נוסף לערוץ. אפשרות אחרת היא גיוס של משקיע חיצוני שיזרים כסף לחברה. כיום מימן מנהל מגעים עם שני גורמים זרים.

מימן מחזיק כיום ב-51% ממניות, ביתרת המניות מחזיקים 19 שותפים נוספים - ביניהם אלפרד אקירוב, הפניקס, אהוד בן שך, חברת אוסיף וזלמן שובל.

בישיבה שתתקיים היום יבקש מימן משאר בעלי המניות בערוץ להשתתף איתו בהזרמה של כסף נוסף לפעילות הערוץ. מימן מבקש להזרים 20 מיליון דולר נוספים להמשך פעילות הערוץ, כאשר מחצית מהסכום הוא יבקש משאר השותפים להזרים.

עוד נודע כי כיום פעילותו השוטפת של הערוץ מפסידה 8 מיליון דולר לחודש. ההכנסה היומית של הערוץ בימים האחרונים עלתה, והיא עומדת כיום על 125 אלף דולר ליום, ברוטו.
ממרחב, שבבעלותו של יוסי מימן, נמסר, כי "לא חל כל שינוי בהתייחסות הבנק ובמדיניותו   לא היום ולא בחודשים האחרונים".
