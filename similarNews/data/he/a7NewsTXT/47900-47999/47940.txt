

צעירים עיראקים השתלטו על המרכז לחלוקת מזון של הצלב האדום בעיר ספוואן בעיראק, כך אמר בכיר בצלב האדום הילאל אל-סאייר בריאיון ל-CNN ביום חמישי, והגדיר את כי החלוקה כ"קטסטרופלית".

משלוחי המזון שיועדו לכפרים מצפון לגבול העיראקי נפלו לידי "צעירים עיראקים חסונים", מיד לאחר יציאתם מכווית, ותמונות של צעירים משתלטים בפראות על משלוחי המזון שודרו באחת מתחנות הטלוויזיה המערביות, אמר אל-סאייר.

העיתון הערבי היוקרתי "א-שארק אל אווסאת" דווח כי צעירים תושבי העיר ספוואת, שבגבול עם כווית, שרו שירים לשבחו של נשיא עיראק סדאם חוסיין בעודם משתלטים על המשלוחים, ורבים מהם קראו "בדם ובאש נפדה אותך סדאם", לעיניהם המשתהות של כתבים ואנשי הצלב האדום.

"אנשי הצלב האדום הופתעו כאשר הצעירים העיראקים התעמתו עימם והחלו לרוקן את המשאיות המלאות במזון שיועד לנשים וילדים בכפרים מרוחקים יותר. ובשל כך יעצו כוחות הצבא הבריטים שהיו במקום לאנשי הצלב האדום לנטוש את המשלוחים ולהיחלץ מהאזור", אמר אל-סאייר.

מקומיים אמרו לכתבים כי ההשתלטות על משלוחי המזון אורגנה ע"י בכירים במפלגת הבעת', אך תושבים אחרים אמרו כי "שירי השבח וההלל לסדאם היו ספונטניים".
