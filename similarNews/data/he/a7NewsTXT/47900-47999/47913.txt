

אביו של יהודה בן-יוסף, אחד משני המאבטחים שנהרגו בשוגג על-ידי צה"ל ליד פני חבר בהר חברון, הגיש תלונה במשטרה בתביעה "לחקור את הרצח", לדבריו.

בן-יוסף מאשים בתלונה את צה"ל ברצח השניים וגורס, כי כל מי שהשתתף בסיור ידע כי מדובר בגבעה בשליטה ישראלית וברכב ישראלי.
עוד כותב האב, כי אין לו אמון בצה"ל ובתחקיריו, ולכן הוא דורש שהמשטרה תפתח בחקירה פלילית של הרצח.

ממשטרת יהודה ושומרון נמסר בתגובה, "אין לשפוט אדם בצערו. אנו מצרים על מותו של יהודה בן-יוסף ז"ל. החקירה נמצאת בידי צה"ל, שימשיך לחקור את הארוע עד לקבלת החלטה אחרת".
