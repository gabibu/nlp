

הבוקר דווח כי מחבל מתאבד התקרב למחסום שהקימו חיילים אמריקניים בנג'ף. הוא העמיד פנים כזקוק לסיועם. בהתקרבו אל החיילים פוצץ את עצמו. בפיגוע נהרגו 4 חיילים.

לאחר 10 ימי לחימה מימשו העירקיים את איומיהם לפגוע בחיילי הקואליציה באמצעות פיגועי התאבדות בדומה לשיטות הפעולה של ארגוני המחבלים כנגד אזרחים ישראליים.

הבוקר דווח על פיגוע התאבדות שאירע בנג'ף. לפי דיווחי הטלויזיה העירקית בוצע הפיגוע ע"י עלי ג'אפר מוסא חמדי אל נומני, קצין של הצבא העיראקי ש"רצה ללמד לקח את הפולשים בהתאם לדוגמה של לוחמי החירות הפלשתינים".

אל נומני התקרב אל המחסום שהקימו החיילים האמריקנים כשהוא נוהג במונית. הוא העמיד פנים כזקוק לסיועם של החיילים. בהתקרבו אל החיילים הוא פוצץ את עצמו.

ארה"ב מסרה באופן רשמי כי בפיגוע ההתאבדות נהרגו 4 חיילים.

עפ"י דיווח בטלויזיה העירקית קיבלה משפחת המחבל מתאבד מסאדאם חוסיין שני אותות גבורה. בהודעה אף נאמר כי "זו תחילתה המבורכת של דרך ההקרבה, שמטרתה להכאיב להם באופן שלא ציפו לו".

נמסר שהעירקיים מאיימים כי מדובר בפתחו של גל פיגועי התאבדות נגד כוחות הקואליציה. אנשיו של סאדאם חוסיין הודיעו כי אלפי עירקים מוכנים לבצע פיגועי התאבדות כדי להגן על סאדאם חוסיין.

קדם לפיגוע זה פיגוע התאבדות שבוצע על ידי מחבל מתאבד בצפון עירק. גם אז נעשה שימוש במונית. בפיגוע בצפון עירק נהרגו שני עיתונאים ושני אזרחים.

לפני פרוץ המלחמה דווח בתקשורת כי סאדאם חוסיין הקים "מחנה אימונים" למחבלים מתאבדים מתנדבים. בשידורי הטלויזיה העירקית הוקרן מצעד של מחבלים מתאבדים שלבשו מדים של
"שאהידים".

גם מנהיג החמאס השייח' אחמד יאסין קרא לעירקים לנקוט בשיטות החמאס ולגייס מחבלים מתאבדים כ"נשק לגיטימי" כנגד כוחות הקואליציה.

הבוקר הפציצו כוחות הקואליציה את בנין הממשל המרכזי בבצרה, בו שהו בשעת הפגיעה כ 200 ממחבלי הפדאין של סאדאם חוסיין המשתייכים גם למפלגתו, מפלגת הבעת'. נמסר כי מדובר ברבים בנאמניו של סאדם וממקורביו וכי כמעט כולם נהרגו.

העתון "וושינגטון פוסט" פרסם הבוקר כי חיילי יחידות עלית של ארה"ב חדרו לבגדד ולבצרה בדרכם לבצע "סיכול ממוקד", חיסול של בכירים בהנהגת עירק. החיילים קיבלו הוראה לחסל את המנהיגים על ידי ירי או הפעלת מטענים.
