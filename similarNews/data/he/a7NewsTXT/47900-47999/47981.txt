

אדם אחד נפצע באורח אנוש וארבעה נוספים באורח קל-בינוני בתאונת דרכים שארעה בצומת יסוד המעלה בצפון. הפצועים פונו באמבולנסים של מד"א לבית החולים "זיו" בצפת. כתוצאה מהתאונה נגרמו שיבושי תנועה קשים בכביש 90 בין ראש פינה לקרית שמונה.

רפ"ק אלי וקנין, קצין אגף התנועה במחוז הצפון של המשטרה, מסר כי חקירה ראשונה של המשטרה העלתה, שהגורם לתאונה הוא אי מתן זכות קדימה של רכב פרטי, שהתנגש במשאית אשר נסעה בכביש 90.

