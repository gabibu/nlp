

בהסתדרות אומרים כי נשקלת האפשרות להשבית את המשק בשבוע הבא.
על פי החוק ניתן להכריז על שביתה רק בעוד 10 ימים, אך לטענת יו"ר ההסתדרות עמיר פרץ, מהווה התוכנית הכלכלית הפרה של כללי המשחק, ולכן רשאית ההסתדרות לנקוט בכל האמצעים שנראים לה.

בכירי ההסתדרות וראשי האיגודים המקצועיים נועדו אחר הצהריים על מנת להחליט על דרכי המאבק בתוכנית הכלכלית.

בנוסף, הוחלט בכינוס חירום של מרכז השלטון המקומי על שביתה ברשויות המקומיות מיום שלישי ללא הגבלת זמן, במחאה על הגזרות הכלכליות. במסגרת השביתה יושבתו כל השירותים העירונים ובהם איסוף האשפה, מוסדות חינוך, שירותי הרווחה וקבלת קהל.
