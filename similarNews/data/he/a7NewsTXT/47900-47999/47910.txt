

המערכה הקשה ביותר עד כה בדרך לבגדד תיפתח בתוך 48 עד 72 שעות, כך הודיעו הכוחות האמריקנים הפרוסים בדרום עיראק.

המערכה תהיה באיזור כרבלה, מול כוחות המשמר הרפובליקני העיראקי.
לדברי קצין מהדיויזיה השלישית, סמוך לכרבלה רוכזה חטיבה עיראקית המונה כ-6,000 חיילים ומגובה בטנקים. חלק מהחיילים משתייכים ליחידת העילית "מדינה" של משמר הרפובליקה, וחיילים מהצבא הסדיר. הכוחות העיראקים נפרסו לאורך שתי גדות נהר הפרת בפאתי כרבלה.

שלוש חטיבות אמריקניות הכוללות 15,000 חיילים ממשיכות להתקדם צפונה לבגדד.
