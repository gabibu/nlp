

ביום שישי אמר מזכיר ההגנה האמרקיני דונלד רמספלד כי ציוד צבאי כגון משקפי ראיית לילה, מגיע מסוריה לצבא העיראקי, וציין כי הדבר מהווה סכנה לארה"ב ולחיילי כוחות הקואליציה, הנלחמים בצבאו של סדאם חוסיין. "משלוחים אלה מהווים איום ישיר על חיי חיילי הקואליציה. אנו רואים אספקה מסוג זה כפעילות עוינת, ונטיל על ממשלת סוריה את האחריות לדבר", אמר.

רמספלד האשים גם את איראן במעורבות מעבר לגבול, במטרה לתת סיוע לחמושים עיראקים מתנגדי המשטר, זאת ללא תיאום עם הפיקוד המרכזי.

סוריה הכחישה את האשמות ארה"ב וטענה כי מדובר בניסיון להסית את תשומת הלב מהרג האזרחים העיראקיים.
