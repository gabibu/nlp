

22 חיילים אמריקנים פצועים הגיעו בשבת מעיראק לבסיס חיל האוויר "רמשטיין" שבגרמניה. החיילים הורדו מהמטוס באלונקות ונלקחו מיד למרכז הרפואי "לנדשטול", שהוא בית החולים הצבאי האמריקני הגדול ביותר מחוץ לארה"ב. בכך הגיע מספר הפצועים שהובאו מהמפרץ ליותר מ-100.

דובר בסיס "רמשטיין" מסר כי 10 מהחיילים החדשים שהובאו לבית החולים נפצעו בקרבות ואילו האחרים נפגעו בתאונות אימונים או חלו. "אנו נבדוק את החיילים ונוכל למסור ידיעות נוספות רק לאחר שנקבע את חומרת פציעותיהם", הוסיף הדובר.

(עתי"ם-ד.פ.א.)
