

במשרד האוצר אומרים בתגובה להחלטת ראשי הרשויות המקומיות לפתוח בשביתה בשבוע הבא, כי הדבר מעיד על כך שהם מנותקים מהמצב הכלכלי השורר במדינה.

במשרד האוצר ציינו כי בעוד שבמשרדי הממשלה יהיה קיצוץ של 10% , תקציב הרשויות המקומיות יקוצץ רק בכ 2.5% ומתוך תקציב הוצאות של 31 מיליארד ש"ח יקוצצו 800 מיליון ש"ח בלבד.

"הרשויות המקומיות הינן חלק מהמגזר הציבורי ובדומה להתייעלות ולהפחתות השכר במגזר זה, מן הראוי הוא שגם ראשי הרשויות המקומיות יגלו אחריות וישאו בנטל הכלכלי, בעיקר לאור המנגנונים המנופחים והוצאות השכר הגבוהות ברשויות", תגובת משרד האוצר.
