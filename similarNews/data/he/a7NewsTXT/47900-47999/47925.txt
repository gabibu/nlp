

ביום א' יחלו הלימודים בשעה השניה ללימודים בכל מוסדות החינוך למעט גני הילדים.

בהמשך לפגישת "פורום נאמני החינוך" הכולל את הסתדרות המורים, ארגון המורים העל יסודיים, השלטון המקומי וארגון ההורים הארצי הוחלט בהמשך למאבק, בה החלה הסתדרות המורים לפני כשבועיים, ועל הכוונה לפטר 6,000 מורים צעירים ואיכותיים וקיצוץ אלפי שעות לימוד, כי ביום א' הקרוב 30 במרץ 2003, כצעד מחאה נוסף יחלו הלימודים בשעה השניה בכל מוסדות החינוך למעט גני הילדים והחינוך המיוחד.

מזכ"ל הסתדרות המורים, מר יוסי וסרמן, סיכם את הישיבה ואמר: "החלטנו להיאבק במשותף כנגד המגמות של הרס מערכת החינוך. בעקבות הכוונה לקצץ אלפי שעות לימוד אשר בהכרח יביא להגדלת הפערים בחברה, לפגיעה אנושה בחלק הארי של מערכת החינוך והן הנשים, ולחזרה של מערכת החינוך אחורה ב-20 שנה".

בשבוע הבא יפעל הפורום להעברת מסרים והמשך פעילות להורי כל התלמידים במדינה.
