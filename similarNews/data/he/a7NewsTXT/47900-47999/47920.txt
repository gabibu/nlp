

ישיבת החירום של דירקטוריון של ערוץ 10, שהתכנסה בעקבות המשבר אליו נקלע הערוץ, הסתיימה בהודעה לעיתונות של יו"ר ערוץ 10, יוסי מימן, בה הוא מאשים את הרשות השנייה בקשיי הערוץ. כמו כן הציב מימן אולטימטום לבעלי המניות: עד סוף החודש עליהם להזרים 20 מיליון דולר, ואם לא תתקבל מהם תשובה חיובית, הערוץ ייסגר.

מימן מאשים את הרשות השניה בהעדפת ערוץ 2, משום שמנכ"ל הרשות מכהן גם כיו"ר חברת החדשות של ערוץ 2.
עד כה הוציא מימן מכיסו האישי 65 מיליון דולר למימון ערוץ 10, והוא מוכן לשאת בעד 60% מההשקעה אותה הוא דורש מבעלי המניות. מוקדם יותר פרסמנו כי בנק לאומי מסרב לתת אשראי נוסף לערוץ 10, ואם הערוץ ייסגר - ייאלץ הבנק למחוק חובות בסך 20 מליון דולר.
