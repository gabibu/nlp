

מחלקת א.א.ג. בהנהלתו של ד"ר דורון הלפרין במרכז הרפואי קפלן הצטיידה לאחרונה במכשיר 2LASER CO מהדור המתקדם ביותר.

החידוש במכשיר זה על מכשירי לייזר מהדורות הקודמים, הינו ביכולתו לשלב את סריקת הלייזר תוך שימוש במיקרוסקופ ניתוחי לא רק לחתכים לינארים אלא גם לחתכים היקפיים בצורות שונות באורכים ובעמקים משתנים הנקבעים ומתוכנתים מראש. מצב המאפשר גמישות בשימוש בקרן הלייזר במיקום ובזויות משתנות.

המכשיר ישמש בראש וראשונה לניתוחים במיתרי הקול. הן להסרת נגעים שפירים כתוצאה משימוש לא נכון במיתרי הקול (במיוחד באוכלוסיות מאוד "ווקאליות" - מורים, זמרים, חזנים, אנשי מכירות וכו')

ומצד שני להסרה בטוחה ומדויקת יותר של נגעים סרטניים בשלבי התפתחות ראשונים.

למכשיר הלייזר החדיש קיימים שמושים נוספים בתחום א.א.ג. והכירורגיה הפלסטית, הן בהסרת נגעי עור וכן בניתוחים מגוונים להקלת נחירות ליליות, לשיפור הנשימה האפית וזאת במקביל לארסנל הניתוחי הקלאסי.
