

שלטונות הונג קונג, הודיע ביום חמישי כי החליטו להכניס לבידוד 1,080 אנשים, אשר לגביהם קיים חשש כי לקו בדלקת הריאות האסיאתית.

בניסיון לבלום את התפשטות המגיפה הודיע מושל הונג קונג, טונג שי-היווה, כי כל בתי הספר יהיו סוגרים החל בשבת הקרובה ועד ה-6 באפריל.

שלטונות הונג-קונג הודיעו כי 1,080 אנשים קיבלו הוראה להישאר ספונים בבתיהם ולדווח למערכת הבריאות על מצבם הבריאותי במשך עשרה ימים החל מיום שני. אם יפרו את ההוראה הם צפויים לקנס ואף למאסר בפועל.

מדובר באנשים שביקרו חולים שלקו בדלקת הריאות המסתורית שזכתה לכינוי דלקת ריאות SARS, והאנשים שהתארחו בקומה התשיעית של מלון "מטרופול" בהונג קונג, שם על פי החשד פרצה המגיפה.

עד-כה ידוע על 53 חולים בדלקת הריאות האסיאתית שמתו מהמחלה, ועל 1,300 חולים נוספים בכעשר מדינות.
