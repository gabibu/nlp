

שעון הקיץ נכנס לתוקף ביום חמישי בלילה.
למי שהשתוקק לעוד קצת שמש בשעות הערב - זוכה למבוקשו עם כניסתו של שעון הקיץ לתוקף בישראל.

וכך נעשה הדבר: בשעה 1 בלילה (28 במרץ, בין חמישי לשישי) הוזז השעון שעה אחד קדימה - לשעה 2. שעון הקיץ יימשך 188 ימים ויסתיים ב-3 באוקטובר, בשעה 1 בלילה. שעון הקיץ חוסך מידי שנה למשק הישראלי עשרות מיליוני שקלים.

המועדים של שעון הקיץ נקבעו במסגרת הסכם משנת 2000, בין יו"ר ועדת הפנים דאז, ח"כ דוד אזולאי מש"ס, לבין יו"ר ועדת הכלכלה דאז, ח"כ אברהם פורז משינוי - היום שר הפנים.

השר פורז הגיב לטענות לפיהן יש להאריך את שעון הקיץ יותר, כעת כשש"ס איננה בקואליציה ואמר: "עשינו בשעתו הסכם שקיבל תוקף של חוק. הוא בתוקף לעוד שנתיים מעכשיו ואני חושב שההגינות מחייבת אותי לכבד את ההסכם שנחתם. אבל בעוד שנתיים - בהחלט ארצה להאריך את מועדי שעון הקיץ".
