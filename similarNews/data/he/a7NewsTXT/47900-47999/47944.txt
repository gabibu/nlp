

ארה"ב פנתה לאחרונה לישראל בדרישה לבטל את עיסקת אספקת מערכת המכ"ם מסוג "פלקון" להודו, עיסקה ששווייה מיליארד דולר.

פקיד בכיר בממשל האמריקני פנה לאחרונה לשגרירות ישראל בוושינגטון וביקש להקפיא את עיסקת מכירת מערכת ה"פלקון" להודו.

האמריקנים נימקו את דרישתם בחשש שמערכת מתוחכמת זו תפר את האיזון האסטרטגי בין הודו לשכנתה פקיסטן. כמו-כן חוששים האמריקנים שהטכנולוגיות עליהן מבוססת המערכת המתוחכמת עלולות להגיע גם למדינות עוינות.

כזכור, ממשלת ברק נאלצה לבטל עיסקה דומה שנחתמה עם ממשלת סין, בעקבות לחץ אמריקני. ביטול העיסקה גרם לנזק חמור ביחסיה של ישראל עם סין.

גורמים מדיניים בירושלים אמרו בתגובה, כי ישראל נמצאת במגעים שוטפים עם הממשל האמריקני בנושא זה.
