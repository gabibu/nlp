

בימים האחרונים שוגרו טילי פטריוט לעבר מטוסים "ידידותיים". באחד המקרים שוגר הטיל לעבר מטוס בריטי שנפגע ואנשי צוותו נהרגו. במקרה השני התכווננה המערכת לקראת שיגור טיל לעבר מטוס 16 F אמריקני. המטוס זיהה את העומד להתרחש ושיגר טיל שהשמיד את הפטריוט.

היום חושף העתון "וושינגטון פוסט" לפי דברי אחד המומחים בפנטגון שביקש לשמור על עילום שם מדובר בתקלה בתכנה. חיזק את דבריו ג'ון פייק מומחה לנושאי הגנה, שאמר ל"וושינגטון פוסט" כי ישנן עוד מערכות הגנה אך רק הפטריוט משגר טילים לעבר כוחות "ידידותיים" ולכן הוא סבור כי מדובר בתקלה.

עם זאת ציין פייק כי חשיבותו של הפטריוט רבה ולכן "אין סיכוי שהשימוש בפטריוט ייפסק, אפילו לזמן קצר".
