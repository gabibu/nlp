

פרופ' ניצה נחמיאס מהחוג למדעי המדינה באוניברסיטת חיפה, אומרת במחקר חדש כי יחסו של שר החוץ קולין פאוול למלחמה נובע מתגובה "פוסט טראומטית" הקרויה "הלם קרב", שמקורה במלחמת וייטנאם בה השתתף במשך 4 שנים.

מהמחקר המובא באתר NFC עולה כי פאוול התנגד באופן נחרץ נגד המלחמה בעירק. כזכור הוא שימש במלחמת המפרץ הראשונה, בשנת 1991, בתפקיד כרמטכ"ל צבא ארה"ב.

פאוול מציינת נחמיאס הוא כרמטכ"ל אחראי לכך שהמתקפה על עירק בשת 91 פסקה 24 שעות לפני שכוחות הקואליציה בפיקודו של גנרל שוורצקוף, שהיו מוכנים לקרב האחרון על בגדד, עמדו להיכנס לעיר וללכוד את סדאם חוסיין.

להתנגדותו הנחרצת של פאוול למלחמה נענה הנשיא בוש האב. פאוול אף אפשר לאלפי חיילי משמרות הרפובליקה לחזור לעירק ללא פגע.

נחמיאס מוסיפה כי במהלך שירותו בוויטנאם עבר פאוול חוויות קשות עליהן לא הצליח להתגבר. מדובר בתופעות של פחד, אי שקט פנימי, רגישות יתר וחרדה מהעולם החיצון, המקבל חזות מאיימת, עוינת ולעיתים בלתי מובנת.

בעטיה של תגובה זו ציינה נחמיאס הוא גם השהה את המתקפה על עירק במשך 6 חודשים בטענה כי "צבא הקואליציה לא מוכן דיו".
