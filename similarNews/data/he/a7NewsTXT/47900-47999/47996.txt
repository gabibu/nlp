

קרלו אורבני, רופא העובד בארגון הבריאות העולמי ומי שזיהה ראשון את דלקת הריאות הקטלנית שהתפשטה במהירות ברחבי העולם וגרמה למות 54 בני אדם, מת מאותה המחלה.
אורבני גילה את תסמונת קשיי הנשימה (SARS) אצל איש עסקים אמריקני שאושפז בבית חולים בהאנוי, ווייטנאם, שם היה בשליחות מטעם הארגון.

יו"ר ארגון הבריאות העולמי, גרו הרלם ברונדטלנד, הביעה צער על מותו של אורבני שהיה נשוי ואב לשלושה ילדים. "חייו וגורלו מזכירים לנו פעם נוספת מהי העבודה האמיתית של שומרי בריאות הציבור", אמרה.
