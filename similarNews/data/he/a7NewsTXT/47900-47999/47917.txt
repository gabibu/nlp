

טקס בר/בת מצווה ליתומי צה"ל נערך ביום חמישי באתר נאות קדומים.

בטקס נכחו הרמטכ"ל רב-אלוף משה יעלון, הרב הצבאי הראשי, תא"ל ישראל וייס, קציני חיל ראשיים ונציגי מחלקת נפגעים מאגף כוח אדם.

הרמטכ"ל אמר בדבריו כי "היום הזה הוא יום מיוחד המבטא את ייחודו של העם היהודי וייחודה של ארצנו, מולדתנו. יום המערב עצב מחד-גיסא, עצב על ההורה שנפל במסגרת המאבק הקשה למען ביטחון המדינה שאינו נוכח כאן איתנו בשמחתכם, ומאידך גיסא, שמחה בחגכם, שמחה על שזכיתם ליום הזה".

בסיום הטקס העניקו הרמטכ"ל והרב הראשי שי לנערים ולנערות החוגגים.
