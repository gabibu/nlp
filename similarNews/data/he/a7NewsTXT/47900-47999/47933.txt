

ערביי הרש"פ המשיכו גם היום בהפגנותיהם כנגד המלחמה בעירק, כשהם מביעים תמיכה בעם העירקי ובסאדאם חוסיין. ההפגנות נערכו ברצועת עזה, בשכם באזור רמאללה ובמקומות נוספים ביו"ש.

בעזה קראו המפגינים לסאדאם "להעלות באש את תל אביב לתקוף את ישראל בנשק כימי".

כ-4,000 ערבים הפגינו בטול כרם ובטובאס כשהם מנופפים בתמונות של סדאם חוסיין ובדגלי עירק. בנוסף השליכו הצועדים את דגלי ישראל וארה"ב על הקרקע ודרכו עליהם.

העיתונות היוצאת לאור ברש"פ מכנה את ההרוגים בקרב הצבא העירקי "שאהידים".

היום הצטרפו גם בכירי הפתח' וראשי הנהגת האינתיפדה בקריאה לקהיליה הבינלאומית לפעול ולעצור מיד את "מעשה התוקפנות נגד עירק", כלשונם.
