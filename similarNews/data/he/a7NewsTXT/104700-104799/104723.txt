

השרים הרצוג ונתניהו אישרו: סיוע בשכ"ד לאוכלוסיות חלשות יינתן אחת חצי שנה ולא כפי שהיה נהוג  אחת לשלושה חודשים.

שר הבינוי והשיכון, יצחק הרצוג ושר האוצר בנימין נתניהו, חתמו על נוהל מתוקן בנושא תוכניות הסיוע, ולפיו כספי הסיוע בשכר דירה לזכאים יאושרו לתקופות של עד 6 חודשים מראש ולא מידי 3 חודשים כפי שהיה עד כה.

בין אוכלוסיות הזכאים להן מאושר הליך זה: נכים, משפחות הזכאיות לסיוע לפי מבחן הכנסה, קשישים המקבלים מלא הסיוע בבנק למשכנתאות, משפחות המתקיימות מהבטחת הכנסה ומוגדרות כ"זכאי חדש" וחיילים בודדים.

השר הרצוג אמר כי "הארכת כספי הסיוע בשכר דירה לתקופה של 6 חודשים מראש, תיטיב עם הקבוצות החלשות אשר עבורן תהיה זו הקלה בהליכים בירוקראטיים מייגעים ומיותרים. כמו כן הליך זה יאפשר הרחבת מעגל שוק הדירות לשכירות לאותן אוכלוסיות, שכן עתה הן יכולות להבטיח שכירות דירה עם טווח של 6 חודשים מראש".
