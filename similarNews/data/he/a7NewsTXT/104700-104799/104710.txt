

סרטן המעי הגס הוא הגידול השני בשכיחותו בישראל, כ - 5% מהאוכלוסייה בעולם סובלים מהמחלה ומדי שנה התחלואה עולה. מדובר במחלה ממארת שעלולה להיות קטלנית.

במחקר משותף למכון לגסטרואנטרולוגיה בבי"ח בילינסון בניהולו של פרופ' ירון ניב, והמעבדה לחקר שינויים גנטיים בסרטן ב   Baylor University Medical Center בדאלאס בראשותו של פרופ' ריצ'רד בולנד, נמצא כי חלק ניכר ממקרי סרטן המעי הגס (כ - 86.3% מכלל המקרים) מכילים חלקי DNA של הווירוס JC . הווירוס נוצר כתוצאה מזיהום באוכל או במים ופוגע רק בילדים. עד עתה היה ידוע שהווירוס גורם למחלות נוירולוגיות ולגידולים במוח.

סרטן המעי הגס הוא הגידול השני בשכיחותו בישראל, כ - 5% מהאוכלוסייה בעולם סובלים מהמחלה ומדי שנה התחלואה עולה. מדובר במחלה ממארת שעלולה להיות קטלנית.

הגורמים לסרטן זה לא היו ידועים עד עתה, פרט לגורמי סיכון כמו תזונה עתירת שומן ודלת סיבים ורקע משפחתי. במחקר השתתפו 82 חולי סרטן המעי הגס מישראל מתוכם 33 ילידי אירופה וארה"ב ו   49 ילידי אסיה ואפריקה.

החוקרים חיפשו רצפי DNA של הווירוס ברקמת הגידול והופתעו לגלות שכיחות גבוהה ביותר של מקטעי וירוס JC ברקמת הגידול בקרב 90% מילידי אירופה וארה"ב, ובקרב- 80% מילידי אסיה ואפריקה.

פרופ' ניב אומר כי "בבדיקות שערכנו בגידולי סרטן המעי הגס, התגלה הווירוס. לכן החלטנו לחקור את הנושא ביחד עם פרופ' בולנד, מנהל המעבדה המתקדמת ביותר בעולם בתחום זה. המסקנה העיקרית של המחקר היא בבחינת תגלית חשובה, שכן נמצא שהווירוס "מתיישב" ברירית המעי הגס בגיל הילדות. אנו משערים כי לאחר עשרות שנים גורם הווירוס לתאים להפוך לפוליפ ולבסוף לסרטן.
הווירוס יכול להתחיל רצף של שינויים גנטיים בתאי המעי הגס ברמה המולקולרית, אשר מביא להתפתחות הסרטן. השלב הבא במחקר הוא פיתוח חיסון נגד הווירוס למניעת רוב מקרי סרטן המעי הגס".
