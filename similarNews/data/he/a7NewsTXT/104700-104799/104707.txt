

השר לשעבר גונן שגב הודה במסגרת עסקת טיעון בניסיון להבריח לישראל 32 אלף כדורי אקסטזי, בזיוף דרכון דיפלומטי ובשימוש בו בשתי הזדמנויות שונות.

הפרקליטות תדרוש 5 שנות מאסר ו-27 אלף דולר קנס.

כתב האישום נגד שר האנרגיה לשעבר גונן שגב הוגש בחודש אוגוסט לבית המשפט. בכתב האישום נכתב כי ישראלי תושב הולנד העיד כי השר שגב ושני חביריו נתנו לו מזוודה ובה כדורי אקסטזי להעבירם לישראל. העד אומר כי בשלב מאוחר יותר חשש שגב מלכידתו של מבריח המזוודה וביקש ממנו להיעלם. הישראלי טוען כי לאחר שקיבל הוראה זו השמיד את תכולת המזוודה.

נזכיר כי השר לשעבר שגב מצוי במעצר תקופה ארוכה בחשד שהיה מעודב בניסיון להבריח לישראל כמות של עשרות אלפי כדורי אקסטזי.

במהלך חקירתו טען שגב כי לא היה מודע למהות תכולת החבילה שהתבקש להעביר וכי היה משוכנע שמדובר בסוכריות.
