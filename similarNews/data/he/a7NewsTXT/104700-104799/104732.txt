

גימלאי ביה"ח "ביקור חולים" בירושלים קיבלו היום את תשלום הפנסיה לחודש ינואר בעקבות השבתת מערכת הבריאות לשעה אחת ביוזמת ההסתדרות לפני כשבועיים.

בהסתדרות אומרים כי על הממשלה למצוא פתרון יציב לבעיית אי-תשלום כספי הפנסיה לגימלאי ביה"ח "הממשלה פיקחה על העמותה שניהלה את ביה"ח במשך שנים רבות וידעה על הבעיות והקשיים הכפיים. עתה, משנכנסה העמותה להליך פירוק, האחריות על הגימלאים מוטלת על כתפי המדינה".

ביה"ח "ביקור חולים" הוא אחד מראשוני ביה"ח בארץ. הוא הוקם ב- 1867 ע"י קבוצת חרדים מקרב פלג "המתנגדים". החל משנת 1983 נוהל ביה"ח ע"י עמותה ללא מטרת רווח בשם "עמותת ביקור חולים הוספיטל" שהוקמה במיוחד לצורך ניהול המוסד.
1;
- 1
בראש העמותה עומד מנחם פורוש האב. הכנסות העמותה הגיעו מתרומות ומכספי העברה של קופות החולים. בשנים האחרונות הלך והידרדר מצבו הכלכלי של ביה"ח. תוכנית ההבראה, שדרש משרד האוצר בתמורה לסיוע בשלהי שנת 2003, לא יצאה לפועל והמצב הקשה הלך והחריף.

באוקטובר 2003 ביקשו 21 מנהלי מחלקות מבית-החולים מבית-המשפט המחוזי בירושלים להורות על פירוק העמותה. ביהמ"ש לא נעתר לבקשתם אך מינה את כונס הנכסים הרשמי (הכנ"ר), עו"ד שלמה שחר, למנהל מיוחד. שחר פנה לבית-המשפט העליון והודיע כי אינו יכול להבריא את העמותה, מפני שסמכויות המנהל המיוחד אינן מאפשרות לו להסיר או להקפיא עיקולים על בית-החולים. ביהמ"ש העליון נעתר לבקשתו והוא מונה למפרק מפעיל לצורך הבראת ביה"ח. על-פי החוק, מהרגע שהחליט ביהמ"ש על פירוק, הפכו חובות ביה"ח, כולל חובות הפנסיה לעובדים, לחובות עבר. העובדים והגימלאים, שמצאו עצמם ביום בהיר אחד ללא פנסיה, פנו לועדת הכספים וזו אישרה העברת 600-700 אלף  בחודש לביה"ח לצורך תשלומי הפנסיה עד דצמבר 2004.

בשבוע שעבר הודיע בית-החולים כי יפסיק להעביר לגימלאים את תשלומי הפנסיה בעקבות הפסקת העברת הכספים לביה"ח מהאוצר.

בעקבות השבתת מערכת הבריאות לשעה אחת ע"י ההסתדרות לפני כשבועיים אישרה ועדת הכספים העברת מליון  נוספים לביה"ח, שחלק ניכר מהם ישולם לגימלאים על חשבון כספי הפנסיה של חודש ינואר 2005. לאחר עיכוב של שבועיים העביר סוף-סוף האוצר לפני יומיים את הכספים.
