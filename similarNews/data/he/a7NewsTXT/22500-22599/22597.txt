

"ג'ונסון וג'ונסון", קונצרן התרופות והציוד הרפואי האמריקני הגדול, החליט להתמודד במכרז על הקמת חממה הביוטכנולוגית בירושלים , צמוד לקמפוס האוניברסיטה העברית, המיועדת למשוך כוח אדם בתחום הביוטכנולוגיה.

"ג'ונסון וג'ונסון" יתמודד במכרז בשיתוף עם חברת התרופות הישראלית "טבע" ועם קרנות ההון סיכון "פוטנגו" ו"גיזה" שהקימו לצורך זה קונסורציום.

לפי התוכנית, אם יזכו במכרז, ישקיעו השותפים בשש השנים הקרובות עשרות מיליוני דולר בתמיכה בחברות ביוטכנולוגיה שיפעלו במסגרת החממה.

בשלוש השנים האחרונות כבר השקיע "ג'ונסון וג'ונסון" עשרות מיליוני דולר בעשר חברות סטארט-אפ ישראליות, ובשנת 1997 רכש הקונצרן את חברת "ביוסנס" הישראלית ב- 400 מיליון דולר.

הידיעה הועברה באדיבות הסוכנות היהודית לישראל.
