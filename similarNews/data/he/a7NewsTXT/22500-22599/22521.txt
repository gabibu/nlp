

הקלות במתן רשיונות לנשק למתיישבים חדשים ולבעלי עסקים ביישובי יש"ע. סגן שר הפנים דוד אזולאי הנחה את עובדי המשרד לקצר את תקופת ההמתנה שלהם עד לקבלת רישיון. זאת נוכח המצב הבטחוני הקשה באורים אלה.

נציין עוד כי לאור העומס הרב שנוצר לאחרונה לקבלת רישיון לנשיאת כלי נשק החליטו במשרד על צעדים אחדים להקלה על הציבור. משרד הפנים פרסם הודעה, ובה נאמר כי אפשר להשיג טפסים באמצעות אתר האינטרנט של המשרד בכתובת: www.pnim.gov.il, וכן אפשר לקבל מידע על הנהלים באמצעות הטלפון במספר 02-6294777.

משרד הפנים הדגיש עוד כי עקב העומס העצום הציבור המחזיק ברישיון ומקבל לביתו טפסים לחידוש הרישיון, מתבקש לבצע את חובות החידוש עם קבלת הטפסים, ולא להמתין ליום האחרון.
