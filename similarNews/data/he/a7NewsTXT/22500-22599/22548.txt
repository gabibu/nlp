

את חג העאשורה "חגגו" תומכי החיזבאללה ותומכי "אמל" בתיגרה בה נפצעו כחמישה-עשר אנשים.

הקטטה פרצה בשבת כאשר שני מצעדים, אחד של "אמל" והשני של החיזבאללה, הצטלבו בעיר נבטיה (דרום), שבה מתקיימת אזכרה מסורתית לרצח האימאם חוסיין (המקודש על ידי השיעים) ומשפחתו, על ידי תומכיו של מייסד שושלת האומאייה, מועאוויה.

שני האירגונים השיעים היריבים נוהגים לציין את הארוע על ידי מצעדים, המנוצלים על ידם להפגין את כוחו של כל אירגון. שני המצעדים היריבים, שכללו מספר אלפי משתתפים, נפגשו בכיכר המרכזית של נבטיה, 50 קילומטר דרומית-מזרחית מביירות, והחלו בקטטה המונית.

צבא לבנון התערב כדי להפריד בין הניצים, וירה יריות אזהרה באוויר, כך דיווח כתב סוכנות הידיעות הצרפתית.
