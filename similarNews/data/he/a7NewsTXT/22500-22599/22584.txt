

כוחות גדולים של צה"ל סרקו היום בבוקר את אזור מפגש הגבולות בין ישראל-ירדן-סוריה בעקבות חשד לחדירת מחבלים מגבול ירדן.

הסריקות התנהלו באזור חמת גדר בעקבות התקלות שהיתה לצבא הירדני במוצאי שבת עם חוליית מחבלים, בצד הירדני של הגבול.

על פי הידיעות נתקל כוח של צבא ירדן בחולייה של מחבלים באזור הגבול עם ישראל והרג שני מחבלים.

ההתקלות עוררה חשש בצה"ל, שייתכן שחלק מחברי החולייה הצליחו לחצות את גדר המערכת ולחדור לתחום ישראל.

החשד התעורר בעקבות ידיעה, שאינה מוסמכת בשלב זה, על נגיעה או קרע בגדר המערכת באזור. בעקבות זאת הקים צה"ל מחסומים באזור דרום הגולן וצפון בקעת הירדן.

באזור נגרמו שיבושים בחיי היום יום של התושבים.






