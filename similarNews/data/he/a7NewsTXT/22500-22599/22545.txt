

בליל שבת פעל צה"ל באזור רפיח. הכוחות סרקו את האזור הקרוי "השטח הוורוד", שטח המתקנים הצבאיים שבשליטה בטחונית ישראלית. הפעולה נועדה לחשוף את המנהרות המשמשות להברחת אמצעי לחימה.

במהלך הפעילות נפתחה אש, הושלכו עשרות רימונים ומספר בקבוקי תבערה לעבר הכוח. החיילים השיבו אש לעבר מקורות הירי.

דובר צה"ל מדגיש, כי גבול ישראל מצרים באזור העיר רפיח משמש כנתיב קבוע להברחת אמצעי לחימה המשמשים את המחבלים וארגוני הטרור הפלשתינים לפגיעה באזרחים ישראלים ובחיילי צה"ל.

