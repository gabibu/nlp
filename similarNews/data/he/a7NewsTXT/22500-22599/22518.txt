

המחזה שנגלה לעיני התל אביבים בשלושת הימים האחרונים אינו שגרתי. תלמידי ישיבת צפת חמושים בגיטרות ובדרבוקות הקימו "התנחלות" בכיכר רבין, אוהל ועליו שילוט "אוהל אהבת ישראל הכניסה חופשית", המזמין את העוברים ושבים להיכנס.

נתן פיירשטיין, ממארגני הפרויקט, אמר לעופרה לקס, כתבת ערוץ 7, שביקרה במקום, כי הוא רואה חשיבות להגיע לכיכר רבין עם שלט של אהבת ישראל בנשמה. בדרך כלל, אמר פיירשטיין, בכיכר זו יש הפגנות ומחאות של "זה נגד זה", כלשונו, ובאוהל האהבה הוא רואה תיקון גדול.

כתבתנו מציינת כי חלק מעוברים והשבים שחלפו על פני האוהל נכנסו ושוחחו עם בחורי הישיבות במקום. למיקרופון אמרו ש"כל ניסיון לקרב מבורך". "זה נחמד", ו"זה חשוב מאד גורם לאחדות בציבור ובעם".

לדברי לקס, מתכונת דומה מתקיימת גם בערים חדרה נתניה ובאר שבע, שבהן פועלים בחורים מישיבות שונות, וכולם שייכים לפרויקט ביוזמת ישיבת קרני שומרון. לדבריה, כל אוהל פעל בסגנון שונה, אבל המוטו של כולם "יש בי אהבה, והיא תנצח".
