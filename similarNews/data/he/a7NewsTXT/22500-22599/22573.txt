

עשרות מכוניות מקהילת חב"ד בצפת יצאו היום בבוקרמצפת בשיירה של מכוניות ברחבי הארץ, לציון 100 שנים להולדת הרבי מלובביטש.

השיירה יצאה מקהילת חב"ד בצפת לפעילות הסברה בצמתים. בשיירה עשרות מכוניות ובהן חסידי חב"ד אשר יחלפו בצמתים כרמיאל, הקריות, נתניה ותל-אביב ובסופו של יום יתרכזו בכפר חב"ד לפעילות המרכזית של היום.

בשיירה נישאו שלטים על גבי מכוניות שנושאם שלמות הארץ, שלמות העם ושלמות תורת ישראל. כמו כן חולקו לנהגים חולפים עלונים בהם נכתב: "ממשלה שאינה יכולה להבטיח את שלום אזרחיה, אין לה זכות קיום", "אם שרון לא רוצה או אינו מסוגל לעקור את המחבלים מהשורש, שיבטל את הממשלה ויבקש מארה"ב לקבל אותנו לאחד ממדינותיה. הנשיא בוש יטפל בארגוני המחבלים בדרך בריאה, אחראית ונורמלית", "עד מתי רושמים גויים כיהודים", "מדברים עם מחבלים ויהודים נטבחים".
