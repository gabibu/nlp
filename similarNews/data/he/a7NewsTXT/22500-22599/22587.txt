

בצפון בקעת הירדן באזור מפגש הגבולות ישראל-ירדן-סוריה נמשכת הכוננות הגבוהה של צה"ל וסריקות אחר מחבלים אשר קיים חשש שחדרו בלילה לשטח ישראל.

בכמה צמתים בדרום רמת הגולן וצפון בקעת הירדן הוקמו מחסומים ומספר ישובים נסגרו, בהם מיצר, מבוא חמה וכפר חרוב.

תושבי הישובים התבקשו להשאר בישובים ולא לנוע בכבישי האזור.

בסריקות משתתפים גם מסוקים של חיל האוויר ונמסר על ירי מונע לעבר צמחיה סבוכה באזור הירדן, למקומות החשודים בהם ייתכן כי מחבלים מסתתרים.


