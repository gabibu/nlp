

הפתח' ארגונו של ערפאת כינה את החלטת ארה"ב להכניס את גדודי חללי אל אקצה הכפופים לו, לרשימה האמריקנית של "אירגוני טרור זרים" - "בלתי צודקת".

ההחלטה להוסיף את גדודי חללי אל-אקצה לרשימת 28 "האירגונים הטרוריסטים הזרים" פורסמה ביום ה' על ידי משרד החוץ האמריקני, והיא תיכנס לתוקפה ביום ה' הבא.

כתוצאה מהחלטה זו, יופעלו סנקציות פיננסיות, כגון הקפאת נכסים ופקדונות של קבוצות אלה על ידי מוסדות פיננסיים אמריקנים, או איסור מגביות בארה"ב לטובת אירגונים אלה. בנוסף, לא יוכלו חברי אירגונים אלה לקבל אשרות כניסה לארה"ב.

ישראל הביעה ביום שישי קורת רוח מההחלטה האמריקנית. "אנו מקווים שהאמריקנים לא יעצרו באמצע הדרך הטובה, ושיוסיפו לרשימה השחורה את כוח 17 (משמרו האישי של ערפאת), המעורב גם הוא במעשי טרור", הודיע בכיר במשרד ראש הממשלה לסוכנות הידיעות הצרפתית, בעילום שם.
