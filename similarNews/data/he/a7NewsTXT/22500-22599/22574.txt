

הפגנה של חקלאים מתקיימת בשעה זו מול משרד ראש הממשלה בירושלים. החקלאים מוחים כנגד סירובו של שר העבודה והרווחה להתיר להם להביא פועלים זרים מתיילנד .

גם במהלך סוף השבוע נערכו הפגנות של חקלאים , כנגד מדיניות הממשלה.

ההפגנות נערכו מול ביתו של שרון בחוות השיקמים שבנגב . במקום התפתחו עימותים בין המפגינים לכח משטרה שהוצב במקום. שוטר אחד נפצע קל והמפגין שתקף אותו נעצר לחקירה .

מקצת המפגינים כבלו עצמם בשלשלאות ברזל לכניסה למשרד האוצר. המשטרה הפנתה את המפגינים לגבעה סמוכה.

החקלאים גם מוחים על אי כיבוד הסכם שנחתם בינם לבין הממשלה בעניין העברת תקציב להון חוזר לחקלאי הבקעה .


