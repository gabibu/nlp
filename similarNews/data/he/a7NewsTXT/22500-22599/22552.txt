

הקבינט המדיני ביטחוני יתכנס מחר כדי להחליט האם לאפשר לערפאת לצאת לביירות לפסגת הליגה הערבית. השר שרנסקי אמר שיתנגד ליציאתו של ערפאת וכי לדעתו במצב הקיים, בעקבות הפיגועים האחרונים, קלושים הסיכויים שתאושר יציאתו.

יאסר עבד ראבו הממונה על ההסברה ברש"פ אמר כי אם ערפאת לא יהיה נוכח בפסגה הרש"פ לא תתייחס להחלטות הפסגה "הרשות הפלשתינית לא תתייחס להחלטות הפסגה הערבית שתתכנס בביירות אם ערפאת עצמו לא יהיה נוכח בה". אמר.

העיתון הלבנוני "אל ספיר" פרסם בשבת טיוטה של היוזמה הסעודית אשר תוצג בפסגה. המסמך קורא בין היתר לנסיגה מלאה של ישראל לקווי ה-4 ביוני 67 ובכלל נסיגה מהגולן ומלבנון.

סעיף אחר עוסק בהקמת המדינה הפלשתינית העצמאית ובירתה ירושלים. היוזמה הסעודית קוראת גם לפעול בנוגע לפליטים עפ"י החלטת האו"ם 194 . במסמך הסעודי כך טוען המאמר ב"אל ספיר" לא מוזכרת זכות השיבה.

יצויין עם זאת כי החלטת האו"ם 194 פירושה החדרת הערבים מהפזורה באמצעות מה שקרוי "זכות השיבה". כזכור המו"מ בקמפ דיויד נכשל בין היתר בשל אי הסכמתה של ישראל לקבל את סעיף 194 ובשל סירובה להעביר לרש"פ את הריבונות המלאה על הר הבית. "מלחמת אוסלו" פרצה זמן קצר לאחר כשלון השיחות בקמפ דיויד.


