

במסגרת דיון בעניין תקציב רשות השידור שנערך הבוקר בישיבת הממשלה, אמר ראש הממשלה אריאל שרון כי "רשות השידור חייבת בראש ובראשונה לשרת את האינטרסים של מדינת ישראל."

עוד הוסיף כי "ישראל נמצאת במערכה כבדה נגד הטרור הפלשתיני, והשידור הציבורי צריך לסייע במערכה זו".

רה"מ ציין כי "אין לאפשר את הופעתם של ראשי ארגוני הטרור, אויביה של ישראל, במשך שעות מסך כה רבות". ראש הממשלה הוסיף כי "חייבים לתת ביטוי נרחב לנושאים ציוניים, ולהציג את ערכיה של הדמוקרטיה הישראלית".


