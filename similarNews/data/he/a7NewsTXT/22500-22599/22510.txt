

המחבל שביצע את הפיגוע אתמול בירושלים מוחמד חשיישה היה שוטר במשטרה הפלשתינית, וחבר בארגון השהאידים של אל-אקצה, המשתייך לפתח', ארגונו של ערפאת.

אתמול פורסם כי המחבל שוחרר ממעצר פלשתיני בשבוע שעבר בהוראת ערפאת, למרות שהיה ידוע כי הוא מתכונן לבצע פיגוע.
לפני כמה ימים העבירה ישראל לפלשתינים התרעות כי חשיישה מתכוון לבצע פיגוע, הוא נעצר ע"י המשטרה הפלשתינית והודה כי תיכנן לבצע פיגוע ברעננה ואף הראה את חגורת הנפץ שהיתה אמורה לשמש אותו לפיגוע. בשבוע שעבר ביקשו הפלשתינים להעביר את חשיישה משכם לרמאללה כדי לכולאו בבית כלא מסודר.
אתמול התברר כי חשיישה לא הגיע כלל לבית הכלא, אלא שוחרר ממעצרו מיד בהגיעו לרמאללה ומשם יצא לביצוע הפיגוע בירושלים.
