

הפגנה אנטי ישראלית בצרפת תחת הכותרת "אנו כולנו פלשתינים" : כעשרת אלפים מפגינים הפגינו בשבת אחר הצהריים בפריס, בתמיכה בפלשתינים ונגד ישראל. בין השלטים שנישאו בהפגנה היה גם שלט "שרון רוצח".

ההפגנה נערכה בחסות 50 ארגונים ביניהם הפדרציה הבינלאומית של הליגות לזכויות האדם, האיחוד הצרפתי היהודי למען השלום, האיגוד לסולידריות צרפת-פלשתין, המפלגה הקומוניסטית וה"ירוקים".
המפגינים טענו שהם מייצגים את ה"חברה האזרחית הצרפתית", ודרשו את "יישום החלטות האו"ם ואמנות ז'נווה לזכויות האדם".

המפגינים חזרו על סיסמאות כגון "אנו כולנו פלשתינים", "פירוק ההתנחלויות", "סברה ושתילה, עזה ורמאללה, "שרון זה מספיק". נשמעו גם מספר קריאות: "בוש ושרון רוצחים".

גם ארגונים מבית ממשיכים להפגין נגד צעדי ההתגוננות של ישראל מול הטרור. אמש הפגינה קבוצה של פעילים מהשמאל הקיצוני נגד ממשלת האחדות וקראה לגרש את היהודים הגרים ביש"ע מבתיהם. אנשי מרצ ושלום עכשיו הם שארגנו את ההפגנה.


