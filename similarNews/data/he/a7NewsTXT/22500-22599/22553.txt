

גורמי מודיעין אמריקניים וישראלים מסרו כי ערפאת מקיים שותפות רחבת היקף עם איראן. כחלק משותפות זו מקבלת הרש"פ משלוחים של נשק כבד מאיראן וגם מיליוני דולרים למימון ארגוני החבלה.

אחת ההוכחות לקשר לדברי הגורמים היא פגישה שהתקיימה במאי שעבר במוסקבה, בין שני עוזרים בכירים של ערפאת לבכירים בממשלה האיראנית. הפגישה התקיימה בזמן שערפאת ביקר את נשיא רוסיה, ולדימיר פוטין.

למרות הכחשות אירן והרש"פ כי מתקיים ביניהן שיתוף פעולה, גורמי מודיעין ישראלים ואמריקאים אמרו כי אונית הנשק קארין איי היתה חלק משיתוף פעולה רחב יותר וכי ערפאת מעורב באופן אישי במגעים עם אירן.
