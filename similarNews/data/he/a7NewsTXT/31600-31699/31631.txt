

ועד רבני יש"ע הגיב היום לשרשרת הפגועים בהם נרצחו 13 ישראלים תוך יממה ותבע להפציץ מן האויר את כל ה'חוגגים על הדם' בעזה.

רבני יש"ע זעמו לאחר ששמעו בתקשורת כי כעשרת אלפים פלשתינים חגגו בעזה להצלחת הפגועים.

לטענת רבני יש"ע, מי שחוגג רצח יהודי, אינו חף מפשע וכי על ראש הממשלה להזהיר בכל אמצעי התקשורת שכל התקהלות של רוקדים על הדם היהודי, התגובה תהיה הפצצה אוירית.

עוד תובעים רבני יש"ע מהממשלה, לעבור למדיניות התקפית לאחר שמדיניות ההבלגה והתגובה הוכיחה את עצמה כבלתי יעילה.

"על הממשלה לאסוף את כל כלי הנשק שבידי האויב. נכון לעכשיו פחות מ-10 אחוז מהנשק שנמסר לרש"פ נאסף או הושמד וזה אינו כולל את הנשק שהצליח האויב להבריח" אמרו רבני יש"ע.

