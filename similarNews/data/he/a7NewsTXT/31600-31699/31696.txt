

שר החוץ שמעון פרס נועד היום בקהיר עם נשיא מצרים חוסני מובארק, בדרכים לחידוש התהליך המדיני בין ישראל לערביי יש"ע.

כתב עתי"ם יורם לוי מוסר, כי מובארק ופרס נועדו ביחידות במשך כשעה ואח"כ סעדו יחדיו את ארוחת הצהריים. בפמליית שר החוץ ציינו, כי המצרים קיבלו את פרס ופמלייתו בסבר פנים יפות והנשיא המצרי אף התפנה כדי לשוחח עם קבוצת העיתונאים הישראלים שנלוותה לשר החוץ.

שר החוץ ציין עם שובו לישראל, כי ההבדל העיקרי בין עמדת מצרים לישראל הוא שהמצרים סבורים שיש לפעול במישור ההומניטרי, המדיני והביטחוני במקביל, בעוד שישראל דורשת קודם כל את הפסקת הטרור ורק אח"כ להתקדם בשאר התחומים.
