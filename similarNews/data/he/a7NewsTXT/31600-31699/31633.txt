

מרלן מנחם בת 22 תושבת המושב ספסופה רצתה להגיע למקום עבודתה בצפת. אביה הסיע אותה לצומת לתחנת האוטובוס בצומת מירון, משם נהגה לעלות על קו 361 לצפת.

חבריה של מרלן מנחם סיפרו כי היתה הרוח החיה במשפחתה ובקרב תושבי המושב. במוצאי שבת האחרונה נחנכה בספסופה פיצריה ראשונה. "כל הצעירים במושב ישבו סביבה, והיא הצחיקה אותנו עד השעות הקטנות של הלילה. לך תדע שמספר שעות לאחר מכן תהרג ק"מ ספורים מהבית שלה", אמרו.

מרלן מנחם, הניחה הורים, אחות בת 23, אחות נוספת בת 19 ואח בן 13.

הלוויתה של מרלן מנחם התקיימה אתמול בלילה במושב ספסופה.

אלפים גדשו אתמול בלילה את בית העלמין הקטן. לפי בקשת המשפחה לא השתתפו בהלוויה אישי ציבור, ורק רבנים נשאו הספדים לזיכרה.



סמלת יפעת גבריאלי בת 19 ממצפה עדי סיימה אתמול חופשה ארוכה והיתה בדרכה לבסיס פיקוד הצפון שם שירתה כסמלת מבצעים. מאות הגיעו אמש לבית העלמין הצבאי בחיפה כדי ללוות אותה בדרכה האחרונה.

סמלת גבריאלי הובאה אתמול למנוחות בבית העלמין בחיפה. מאות ליוו אותה בדרכה האחרונה.יפעת השאירה אחריה אב, אם בהריון ושני אחים קטנים.

סמל עמרי גולדין בן 20 ממצפה אביב ביקש אתמול לנסוע לבסיס פיקוד הצפון בו שירת. עמרי היה מוסיקאי צעיר שניגן בלהקת רוק בשם "צב 8".

עמרי הותיר אחריו הורים ושני אחים רן (28), סרן בצה"ל ואיתי (26).




שרי גולדשטיין בת 22 מכרמיאל היתה בדרכה לקורס להכשרה מיקצועית במכללה בצפת..

משפחת גולדשטיין עברה מבת-ים לאחד הקיבוצים ברמת-הגולן ומשם לכרמיאל.

"שרי היתה בחורה נהדרת ומלאת שמחת חיים, שחיפשה את העתיד", אמר אתמול קרוב משפחה. שרי גולדשטיין הותירה אחריה שני אחים ואחות.


מייסון אמין חסן בת 19 תושבת הכפר הדרוזי סג'ור נסעה עם אחותה שנפצעה קשה בפיגוע למכללה בצפת.

מייסון עתידה היתה ללמוד בשנה הבאה פסיכולוגיה באוניברסיטת חיפה התקבלה באחרונה ללימודי פסיכולוגיה והיתה אמורה להתחיל את לימודיה באונ' חיפה..
הלווייתה של מייסון חסן, בת 23 תושבת כפר סג'ור, שנהרגה אף היא בפיגוע תובא למנוחות הבוקר בבית העלמין של סג'ור.


רס"ל רוני ע'אנם, בן 26, מהכפר מע'אר

רס"ל רוני ע'אנם בן 26 איש צבא הקבע תושב הכפר הדרוזי מע'אר יצא את ביתו אל הצומת בדרכו חזרה לבסיסו בצפון.

רס"ל ע'אנם נישא רק לאחרונה ראש המועצה המקומית מע'אר, אסעד עראיידה אמר עליו כי היה בחור., חביב,מנומס ואהוב על חבריו. זו אבידה גדולה למשפחה".

רוני הותיר אלמנה צעירה, הורים ושישה אחים ואחיות.

רס"ל רוני ר'אנם , יובא היום למנוחות בבית העלמין בכפר הולדתו .



מרדכי יהודה פרידמן, בן 24, אברך חסיד גור תושב בית שמש, נסע לחופשה בצפת עם חברים.

אתמול הם עלו לקיברו של רבי שמעון בר יוחאי, ואחר כך בקשו לחזור לצפת לאחר שהתפללו שם שחרית ביקשו לחזור לצפת. מרדכי יהודה עלה לאוטובוס ראשון. האוטובוס היה מלא והוא נכנס פנימה כדי לאפשר גם לשני חבריו להיכנס. אז אירע הפיצוץ הנורא. מרדכי יהודה פרידמן נהרג במקום ושני חבריו נפצעו.

לפני 14 שנים טבע בירדן אחיו של יהודה פרידמן אליהו זאב עם עוד שלושה מחבריו.

"הוא היה תלמיד חכם, צעיר, צנוע ונחבא אל הכלים", סיפר ידיד המשפחה העיתונאי צבי רוזן. מרדכי יהודה למד בכולל לאברכים מצויינים, "חושן משפט", בבית שמש וראה בתלמוד התורה את יעודו בחיים.

מרדכי יהודה פרידמן הובא למנוחות אתמול בערב בבית הקברות שעל הר הזיתים שבירושלים, סמוך לקבר אחיו. בהלוויה השתתפו אלפים מחסידות גור, ובראשם ראש ישיבת גור בירושלים ישיבת "שפת אמת". הרב שאול אלתר אשר נשא דברי הספד מצמררים לזיכרו.

מרדכי יהודה פרידמן הניח אישה, יהודית, בהריון, ילד בן 3, הורים, אח ושתי אחיות.


אדלינה מקונה בת 36 ורבקה רוג'ה בת 39 מהפליפינים היו בדרכן חזרה מחופשת סוף שבוע אותה בילו יחדיו, אל מושב ספסופה שבו עבדו. השתיים היו חברות טובות עוד כשהתגוררו בפיליפינים. שתי הנשים התגוררו בבתי נשים קשישות, תמכו וטיפלו בהן.



