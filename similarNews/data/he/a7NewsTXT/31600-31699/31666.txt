

שני אנשים, ככל הנראה מחבלים, נפגעו בהתפוצץ מכונית ממולכדת בצומת אום אל פאחם (עין אברהים). כתבת עתי"ם מוסרת, כי נהג המכונית נהרג ככל הנראה בהתפוצצות, ואילו הנוסע שישב לידו נפצע באורח בינוני.

לפני כשעה שררה כוננות עליונה במחוז השרון, לרבות האזור בה התפוצצה המכונית. מפקד מחוז הדרום במשטרה ניצב יעקב בורובסקי מסר, כי איננו יכול עדיין לאשר כי המכונית התפוצצה עקב "תאונת עבודה". "הרכב נמצא 100 מטר מזרחית לכביש 65 בצומת, עם הפנים לכיוון כביש 65", מסר. כוחות משטרה גדולים, חבלני משטרה וחוקרי הזיהוי הפלילי הוזעקו למקום.
