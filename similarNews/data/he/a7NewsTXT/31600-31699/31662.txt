

מנהל השרותים הווטרינרים במשרד החקלאות הורה על הפסקת יבוא העגלים וראשי הבקר מאוסטרליה לישראל, דרך נמל עקבה ומעבר הגבול "רבין" שבערבה, לאחר שבמשלוח האחרון חלה עלייה חריגה בתמותת העגלים, כתוצאה מהחום. מדובר בעגלים וראשי בקר המועברים מישראל לרש"פ.

כתב עיתי"ם מוסר כי יבוא העגלים בעונת הקיץ יופסק עד שתמומש תכנית הפעולה שגובשה על ידי השרותים הווטרינרים הישראלים והירדנים. בשנת 2001 הועברו מירדן לישראל דרך מעבר הגבול רבין למעלה מ-30 אלף ראשי בקר ביניהם פרים, כבשים ועגלים.
