

מעט לאחר חצות פתחו מחבלים באש לעבר מכונית ישראלית בכביש שילה-עלי (60) שבבנימין. מן הירי נרצחו בעל ואשתו ושני ילדיהם הקטנים נפצעו באורח קל עד בינוני.

הפיגוע אירע סמוך לכפר לובן א-שרקיה, הנמצא סמוך ליישוב עלי. סוכנות הידיעות "קול רינה" מדווחת כי הפצועים טופלו על ידי צוותי מד"א של היישוב שילה ופונו במסוק לבית החולים "הדסה" בירושלים.

כוחות גדולים של צה"ל הגיעו למקום ועורכים בשעה זו חיפושים אחר המחבלים.
