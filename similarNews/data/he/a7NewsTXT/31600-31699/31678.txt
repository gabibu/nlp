

ממחקר מקיף של מכון למחקר תקשורתי "מדיאן טנור" בגרמניה עולה כי ההתייחסות לישראל ברשתות הטלויזיה הגדולות בעולם קיבלה תפנית שלילית מאז אירועי ה- 9 בספטמבר אשתקד.

כתבתנו לענייני תקשורת חני לוז מוסרת כי הבדיקה כללה את הרשתות הגדולות בארה"ב, גרמניה, אנגליה, צ'כיה ודרום אפריקה. על פי תוצאות המחקר ניכרת ירידה בכיסוי האירועים בישראל בעיקר בארה"ב וגרמניה, על חשבון כיסוי המלחמה באפגניסטן. במקביל, חלה עליה בארה"ב, גרמניה ואנגליה בהתייחסות לרש"פ ולנעשה בתוכה.

מבחינת תכני השידורים, חלה עליה בהתייחסות לטרור בישראל, על חשבון ההתייחסות לנושאים אחרים הקשורים לישראל. עם זאת, חלה עליה מסויימת במספר הכתבות החיוביות על ישראל בארה"ב בתקופה זו.
