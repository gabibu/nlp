

שר הפנים אלי ישי שוקל לשלול את אזרחותם של שני אזרחים ישראלים ותושב קבע, המואשמים בפגיעה בביטחון המדינה.

ממשרד השר נמסר כי "ביסוד כוונת השר ישי עומד מידע שהובא בפניו על ידי גורמי הבטחון, לפיו הם הפרו אמונים למדינת ישראל בכך שבין היתר השתתפו בביצוע עבירות בטחון חמורות נגד המדינה". יש לציין, כי לראשונה שוקל שר פנים בישראל לבטל אזרחות ישראלית, על רקע של הפרת אמונים למדינת ישראל.

השר ישי הבהיר כי על רקע האירועים הבטחוניים החמורים שהתגברו לאחרונה, יש לנהוג בחומרה עם מי שפועל נגד בטחון המדינה. עם זאת, הדגיש, כי אין בכוונת הדברים כדי להטיל כתם על כלל האוכלוסייה הערבית - אזרחי ישראל, הנאמנים למדינה.
