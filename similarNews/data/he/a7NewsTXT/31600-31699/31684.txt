

סמוך לשעה 18:00 התפוצצה בצומת אום אל-פאחם מכונית טויוטה אשר נגנבה לפני כחודש מנתניה. במכונית נהג ערבי ישראלי אשר הסיע מחבל מתאבד לעפולה. ככל הנראה התפוצצה חגורת הנפץ שנשא המחבל המתאבד טרם זמנה במה שמכונה "תאונת עבודה". כתוצאה מן הפיצוץ נהרג המחבל ונהג המכונית נפצע באורח בינוני.

נהג המכונית סיפר מיד עם הגיעם של כוחות הבטחון כי נתן "טרמפ" לבחור צעיר אשר ביקש להגיע לעפולה. במשטרה מטילים ספק בטענותיו של הנהג לאור העובדה שנהג במכונית אשר נגנבה אך לפני כחודש מנתניה. הנהג הפצוע פונה לבית החולים "העמק" בעפולה. חבלני המשטרה פוצצו באופן מבוקר את שרידי המטען שנשא המחבל.

מפקד מרחב עמקים ניצב משנה דב לוצקי, אמר: "בשעה זו אנו בודקים מספר השערות. להערכתי, מדובר במחבל מתאבד שהעיתוי לפיצוץ לא היה מוצלח מבחינתו. עד כמה שאני מבין, הרכב בו נסע המחבל אינו שכור, אך זה עוד לא הופך את נהג הרכב לאזרח תמים. אנו ממשיכים להיות ערוכים עד קצה גבול היכולת. התרעות מתקבלות כל הזמן ואנחנו חשופים כל הזמן לפיגועים.

