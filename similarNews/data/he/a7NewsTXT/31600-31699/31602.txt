

אלוף פיקוד המרכז יצחק איתן חתם היום על צו גירוש שלישי של ערבי, קרוב משפחה של מחבל, משטחי יש"ע לחבל עזה.

כתב עתי"ם מוסר, כי צו הגירוש הוצא נגד אינתיסר עג'ורי, בת 34 ממחנה הפליטים אסכר שבפאתי שכם. יצויין כי גם נגד אחיה כיפאח עג'ורי הוצא צו גירוש. השניים הם אחיו ואחותו של מחבל "גדודי חללי אל-אקצא", שישראל מאשימה אותו כי הוא ששילח את שני המחבלים המתאבדים לפיגוע בתחנה המרכזית הישנה בתל אביב לפני שבועיים.
