

המחבל שהעמיד בסוף השבוע בכוננות את כוחות הבטחון באזור השרון זאת לאחר שנתקבל מידע על כוונתו להגיע לאזור - חוסל לבסוף בטייבה. המחבל שחוסל השתייך לחוליית תנזים משכם אשר ציידה וחימשה אותו בחגורת נפץ. תכנונו השטני של המחבל היה להתפוצץ כשהוא מתחזה למאבטח בכדי להשרות בטחון על הקהל הרב שאמור היה להיות בסביבתו. בעבר נהגו המחבלים להתחזות לחיילים או לחבוש כיפות, כדי לא לעורר חשד.כוחות הבטחון ארבו לאיש, שניסה להימלט, אך נורה ונהרג. ברשותו היה מטען חבלה שהורכב מניטרוגליצרין ומדשן ונוטרל ע"י חבלני המשטרה.

בחברון עצרו כוחות הביטחון שתי ערביות שהתכוונו לבצע פיגוע באיזור ירושלים. השב"כ חוקר בשעה זו את השתיים. כך מדווחת סוכנות הידיעות "קול רינה". מעצר זה מצטרף למעצרו של מפקד החמאסבאזור ג'נין אשר נלכד היום יחד עם שלשה מעוזריו, בעיירה טובס מצפון לשכם. במערכת הבטחון מייחסים לו את האחריות לפיגוע הנורא אתמול במירון.

משטרת ירושלים התירה היום לפרסם את פרטי המחבל שירה ורצח שני ישראלים בשער
שכם במזרח ירושלים. כתבת עתי"ם מוסרת, כי המחבל הוא איברהים סעאד א-דין סען, בן 19 תושב חברון. ברשותו נמצאה בזמן האירוע תעודת זהות השייכת לאחיו. לטענת מקורות ערביים היה המרצח סטודנט באוניברסיטת אבו-דיס.

