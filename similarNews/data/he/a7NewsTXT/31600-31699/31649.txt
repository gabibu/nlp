

400 סטודנטים של פרוייקט "תגלית" מגיעים היום לביקור חינוכי בישראל. ביקורם יימשך עשרה ימים שבמהלכם יבקרו באתרים היסטוריים, ויפגשו עם חיילים. מארגון תגלית נמסר כי רק סטודנטים בודדים ביטלו את בואם אחרי הפיגוע בשבוע שעבר באוניברסיטה העברית.

בחודש האחרון ביקרו בארץ כ-3000 סטודנטים מ 15 מדינות, ובעוד כחודש צפויים לבוא עוד כ 1500. ראשי פרוייקט תגלית שנפגשו עם נשיא המדינה משה קצב, ספרו לו כי על פי מחקר בארהב, גברו במידה ניכרת הזהות היהודית והרגשת הקשר של הסטודנטים עם מדינת ישראל, ויש מן המשתתפים בפרוייקט שעלו לארץ ואף התגייסו לצהל.
