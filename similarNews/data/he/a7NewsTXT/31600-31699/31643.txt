

השב"כ והיחידה המרכזית של המשטרה בגליל לכדו לאחרונה חולייה ערבית-ישראלית שהעבירה לגורמים עוינים בלבנון חומר מודיעיני מסווג בתמורה לסמים ואמצעי לחימה.

, החשוד העיקרי בפרשה הוא אבראהים הייב, בן 28 מנצרת חייל בצה"ל לשעבר אשר נעצר על ידי כוחות הבטחון 12/7/02. אבראהים חשוד, כי במהלך החודשים האחרונים העביר לגורמים עוינים בלבנון תוכנות מחשב, מפות, חפצים ומסמכים שונים המהווים חומר מודיעיני מסווג, וזאת בתמורה לכ-50 ק"ג חשיש, 3 רימונים ושני אקדחים.

משרות הבטחון, נמסר כי ההעברה נעשתה בעזרתם של שני תושבי הכפר הצפוני רג'ר השוכן על גבול ישראל-לבנון, המוכרים כסוחרי סמים :חסין חטיב וחאתם חטיב.

השניים ניצלו את העובדה כי חציו הצפוני של הכפר רג'ר נמצא בשטח לבנון ואין גדר ממשית החוצצת בין הצד הישראלי לבין חציו הלבנוני וכתוצאה מכך, ניתן לנוע בקלות יחסית מלבנון לשטח מדינת ישראל.

עוד עלה בחקירה, כי בפרשה מעורב גם דודו של אבראהים חאלב הייה בן 41 מנצרת גשש צה"ל לשעבר.

ראש מפלג הסמים בימ"ר צפון סנ"צ ליאור חורב אומר כי "ניתן לראות בבירור שהפלטפורמה עליה מועברים סמים למדינת ישראל משמשת גם להחדרת אמצעי לחימה ומשרתת את ארגוני הטרור",

פרשה זו מצטרפת לפרשיות נוספות אשר נחשפו בתקופה האחרונה בהן היו מעורבים אזרחים ערבים ישראלים בסיוע לארגוני הטרור.

