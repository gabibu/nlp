

אביטל ואבי וולנסקי מהישוב עלי נרצחו אמש מירי מחבלים בכביש מס' 60 סמוך לצומת שילה לנגד שני ילדיהם שהיו עימם ברכב ושניצלו בנס.

אבי (29) ואביטל (27) נסעו במכוניתם מכיון צומת תפוח לכיון הישוב עלי. בקטע הכביש של הכפר הפלשתיני לובן אשרקיה נפתחה לעברם אש מחבלים ככל הנראה מן המארב. כתוצאה מכך נהרגו שני ההורים ושני ילדיהם הקטנים שהיו עימם במכונית פונו לבית החולים עין כרם בירושלים.

אחד הילדים פעוט כבן שלוש נותח עם הגיעו לבית החולים ומצבו מוגדר קשה. התינוק השני בן מספר חודשים שיצא ללא פגע מהאירוע נמצא אף הוא בבית החולים להשגחה רפואית.

כוחות גדולים של משטרה וצבא שהגיעו למקום מצאו פגיעות רבות של קליעים בדופן ימין ובחזית המכונית.



