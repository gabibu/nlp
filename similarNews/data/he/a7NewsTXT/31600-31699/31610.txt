

אמש סמוך לשעה 1:00 נרצחו אביטל ואבי וולנסקי מהישוב עלי מירי מחבלים בכביש מס' 60 סמוך לצומת שילה לעיני שני ילדיהם שהיו עימם ברכב ושניצלו בנס.

אבי (29) ואיבטל (27) נסעו במכוניתם מכיון צומת תפוח לכיון הישוב עלי. בקטע הכביש של הכפר הערבי לובן אשרקיה נפתחה לעברם אש מחבלים ככל הנראה מן המארב. כתוצאה מכך נרצחו שני ההורים ושני ילדיהם הקטנים שהיו עימם במכונית פונו לבית החולים עין כרם בירושלים. יגאל, פעוט כבן שלוש, נותח עם הגיעו לבית החולים ומצבו מוגדר קשה. התינוק, נדב, בן 7חודשים, שלא נפצע מהירי נמצא אף הוא בבית החולים להשגחה רפואית.

כוחות גדולים של משטרה וצבא שהגיעו למקום מצאו פגיעות רבות של קליעים בדופן ימין ובחזית המכונית.

אבי וולנסקי למד בשנה האחרונה בישיבת הר המור בירושלים ובמכללת אריאל. אביטל, רעייתו, עבדה כמורה בעלי ובשילה.

מועצת יש"ע שוב קראה ותבעה לפגוע במחבלים ובמשלחיהם ולגרש את משפחותיהם והסביבה התומכת בהם. "בנוסף יש להרוס לאלתר בתים בשכונות בלתי חוקים לאורך צירי התנועה ביש"ע שנוצלו לביצוע פיגועים. עד היום לא נהרס הכפרון הבלתי חוקי חארת אל מיה ממנו בוצע פגוע נגד משפחת דיקשטיין. כנ"ל לגבי הפגוע בכניסה לגוש קטיף ופגועים נוספים", לשון הודעת יש"ע.
