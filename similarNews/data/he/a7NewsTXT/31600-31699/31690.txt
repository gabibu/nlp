

העצרת הכללית של האומות המאוחדות פתחה את כינוסה שלא מן המניין, לדיון על הדין וחשבון לאירועים שהתרחשו במחנה הפליטים של ג'נין. כ-30 נואמים נרשמו לדיון, שאמור להסתיים בהצבעה על הצעת החלטה המגנה את ישראל.

מדינות-ערב הגישו טיוטה להצעת החלטה, הקוראת ל-189 המדינות החברות בארגון -"לגנות את מעשי הזוועה שבוצעו על-ידי כוחות הכיבוש הישראלים נגד אזרחים פלשתינים בג'נין, ובערים פלשתיניות אחרות". טיוטת ההצעה מוסיפה שמעשי הזוועה כללו "הוצאות להורג מחוץ לבית המשפט, שימוש במגנים אנושיים, שימוש מוגזם בכוח, מעצרים שרירותיים, עינויים וסירוב להגיש סיוע רפואי".

(עתי"ם-איי.אף.פי. וד.פ.א.)


