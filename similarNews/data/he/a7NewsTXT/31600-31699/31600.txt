

אחד המנהיגים באופוזיציה העיראקית, אחמד שלבי, הזהיר ביום ראשון שנשיא עיראק, סדאם חוסיין, עלול להשתמש בזמן הקרוב בנשק להשמדה המונית.

"יש ברשותו של סדאם נשק כימי משוכלל, בנוסף לנשק ביולוגי, והוא ייצר נשק ביולוגי הכולל תערובת של וירוסים, כגון אבעבועות ונגיף האבולה", הודיע שלבי ברשת הטלויזיה האמריקנית פוקס.

"זהו נשק מאד, מאד מסוכן, ואני סבור שבמידה ונשק זה נמצא בידיו, הוא לבטח ישתמש בו בזמן הקרוב ביותר במסגרת פיגוע טרור", הזהיר שלבי שעומד בראש הקונגרס הלאומי העיראקי (CNI), פדרציה של תנועות אופוזיציה פנימית בגלות, שבסיסה בלונדון.

(עתי"ם-איי אף פי)

