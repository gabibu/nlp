

בקרוב ייפתח מוזיאון יהודי בעיר טשקנט, בירת אוזבקיסטן. באתר "חבדניק" נכתב כי כנסייה שהייתה סמוכה לבית כנסת חב"ד המרכזי בטשקנט הועתקה למקום אחר בעיר, ובעלי המבנה הועילו למכור את הבניין לקהילה היהודית.

"בניין הכנסייה פונה אל חלון בית-הכנסת, ובמשך השנים היה חשוב לנו לרכוש אותו", אומר רבה הראשי של אוזבקיסטן, הרב דוד-אבא גורביץ'.

מבנה הכנסייה יהפוך, כאמור, למוזיאון יהודי בו ירוכזו שמות ופרטים היסטורים על יהודים ידועים שחיו בעיר לפני מאה ושבעים שנים, פרטים שנאספו בסיוע המרכז התרבותי ליהודי בוכרה באוזבקיסטן.
הרב גורביץ' מסר עוד כי "הצוות מסר לנו אינפורמציה שכללה אלבומי תמונות עם חומר כתוב ומרתק, פרטי ביגוד ומסמכים נדירים ואת כולם אנו נציג לראווה במוזיאון היהודי החדש".
