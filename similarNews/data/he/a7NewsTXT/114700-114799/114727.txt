

הרש"פ הוציאה הבוקר להורג בעזה ארבעה ערבים שחלקם היו חשודים בסיוע לישראל. דובר של משרד הפנים הפלשתיני מסר כי שלשה הומתו בתליה ואחד על ידי כיתת יורים. בתוך כך נודע כי תופעת 'הדלת המסתובבת' חוזרת.

כל הארבעה הורשעו לפני כחודשיים ברצח וחלקם גם בשת"פ עם ישראל. מאז פרסום פסק הדין לחצה ישראל על הרשות שלא להרוג את מי שסייעו לה.

הפלשתינים התנו את אי ההוצאה להורג בשחרור 400 מחבלים הכלואים בישראל ואשר שילוחם לחופשי הובטח בועדית שארם א שיך. ישראל עמדה בהתחייבות ושחררה את המחבלים לפני כשבועיים. הבוקר כאמור הוצאו להורג מספר סייענים. נגד 46 פלשתינים נוספים תלוי ועומד פסק דין מוות בשל סיוע לישראל. לפי שעה הרשות לא המתיקה אותו.

המתת הסייעניים היא הפרת התחיייבות שלישית של הפלשתינים בתוך יממה. קדמו לה ההודעה של שר החוץ הפלשתיני כי הרשות לא תפרק מנשקם את ארגוני הטרור ושילוחם לחופשי של המחבלים מעורבים בפיגוע אשר היו מוחזקים ביריחו.


הרשות תשחרר תשעה מחבלי גיאהד

הרשות הפלשתינית שיחררה במהלך סוף השבוע ארבעה מחבלים מהזרוע הצבאית של ארגון הג'יהאד האיסלאמי, שהיו מעורבים בפיגוע במועדון סטייג' בתל אביב לפני כארבעה חודשים, בו נרצחו חמישה ישראלים.

באתר האינטרנט של אל-ג'אזירה דווח כי בשבוע שעבר סוכם עם יו"ר הרשות, מחמוד עבאס (אבו מאזן) כי ארבעה מתוך התשעה ישוחררו לאלתר וחמישה נוספים בימים הקרובים.

הארבעה, ששוחררו עד כה היו כלואים בבית הכלא של הרשות בעיר יריחו, הם התחייבו לא לעזוב את אזור יריחו. גורמים ברשות טענו כי השחרור נועד להביא לפיוס בין ארגוני המחבלים ליו"ר הרשות אבו מאזן.

לשכת ראש הממשלה אינה מגיבה לשחרור המחבלים מהכלא ביריחו ולהודעת הפלשתינים כי אין בכוונתם לפרק ארגוני הטרור. שרים בממשלה התבטאו הבוקר בביקרות נוקבת על המהלכים הפלשתיניים. השר אולמרט אמר כי הדבר משול ל"פצצת מצרר בתהליך המדיני" אך נמנע מלומר מה תהא התגובה הישראלית. גם השר פרס מתח ביקורת על המהלך. עם זאת, שרון או אנשיו לא הגיבו לדברים.
