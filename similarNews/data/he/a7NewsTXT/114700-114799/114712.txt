

ראש מטה מועצת יש"ע הודי ליברמן התפטר אתמול (ה') מתפקידו כראש מטה מועצת יש"ע, פחות מחודש מאז נכנס לתפקידו.

לכתבנו חגי הוברמן נודע כי ההתפטרות נבעה מחילוקי דעות לגבי מידת שיתוף הפעולה בין מועצת יש"ע לבין מטה גוש-קטיף. בין שני האירגונים שרר בשבועות האחרונים חוסר אמון חריף. ליברמן ניסה ככל יכולתו להגביר את שיתוף הפעולה בין שני האירגונים, ואף קיים מספר ישיבות עם מטה גוש-קטיף, אולם חש כי לא קיבל מספיק גיבוי מחבריו למועצת יש"ע. ליברמן היה בעבר חבר מועצת יש"ע, כראש מועצת קרני-שומרון לשעבר.

כתבנו חגי הוברמן מוסיף כי כעת נעשים מאמצים מחודשים להביא לשיתוף פעולה בין מועצת יש"ע לבין מטה גוש-קטיף, למען הצלחת המאבק.


