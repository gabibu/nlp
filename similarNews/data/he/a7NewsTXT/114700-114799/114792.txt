

ישראל אינה מוזכרת באופן רשמי בכתב האישום נגד בכיר הפנטגון לשעבר לארי פרנקלין, אולם כוונת מנסחיו ברורה. העונש הצפוי אם יורשע פרנקלין בששת סעיפי האישום: עשר שנות מאסר.

בבית משפט בוירג'יניה נחשף אמש (ב') לראשונה כתב האישום נגד לארי פרנקלין, בכיר הפטנגון לשעבר שמסר ע"פ החשד מידע לשדולה היהודית אייפא"ק.

פרנקלין מכחיש את ההאשמות נגדו מכל וכל.

יצויין כי אמנם בכתב האישום נמנעה ארצות הברית מלהזכיר את ישראל וארגון איפא"ק כמי שקיבל את המידע מפרנקלין, אולם עיון בניסוחי כתב האישום מבהירים כי הכוונה היא לישראל ואיפא"ק.

כתבתנו רותי אברהם מוסרת כי עפ"י כתב האישום, שבו 6 סעיפי אישום, זמם פרנקלין למסור מידע מסווג בנושאי בטחון לאומי, לידי מי שלא הוסמך לקבלו, כולל מידע על מתקפה אפשרית כלפי כוחות אמריקניים בעירק. המידע עפ"י כתב האישום, נמסר על ידו לידי "נציג מדינה זרה". כאמור, ישראל אינה מוזכרת באופן רשמי וכך נעדרים גם שמותיהם של אנשי איפא"ק שנחשדו במעורבות בפרשה.

פרנקלין בן ה- 58 שירת בעבר כקולונל בחיל האויר האמריקני, ומבכירי הפטנגון. משפטו ייפתח ב 6 בספטמבר. כתב האישום הוגש כבר ב 26 במאי, אך פורסם כאמור רק אמש, בבית משפט בוירג'יניה.

עונשו של פרנקליין, אם אכן יורשע בששת הסעיפים האמורים יכול להגיע לכדגי עשר שנות מאסר.
