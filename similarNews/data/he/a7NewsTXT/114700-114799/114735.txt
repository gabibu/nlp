

קבוצה של 50 מרבני הציונות הדתית יצאה בסוף השבוע בגילוי דעת: לא להתגייס לשירות מילואים. "בהתגייסות למילואים יש משום מתן אפשרות להפנות כוחות למשימת הגירוש".

(בתמונה: הרב דב ליאור)

בין הרבנים החתומים על גילוי הדעת: יו"ר ועד רבני יש"ע, הרב דב ליאור מקריית-ארבע, הרב זלמן מלמד מבית-אל, הרב משה לוינגר מחברון, הרב ישראל אריאל, ראש מכון המקדש, הרב אליקים לבנון מאלון-מורה, הרב שמואל טל מנוה-דקלים, הרב אליעזר מלמד מהר ברכה, הרב דוד דודקביץ' מיצהר, הרב יוסף בדיחי מכפר דרום, הרב דוד חי הכהן - ראש ישיבת בת ים, הרב חיים כץ שמשמש ראש הכולל בבית אל והרב חיים סמורטריץ' מהיישוב יתיר.

בגילוי הדעת נכתב:

"לא עת לחשות, צה"ל הוא צבא הגנה לישראל, הוא צבא ה והשירות בהגנת מדינת ישראל הינו זכות ומצוה, משימת הגירוש הנפשעת שהטילה ממשלת ישראל על צה"ל גורמת לכך שכל שירות שיש בו סיוע לפשע, הינו עבירה חמורה...ההתגייסות למילואים כדי לאפשר הפניית כוחות למשימת הגירוש, אסורה. גם שירות מילואים שאינו סיוע ישיר לגירוש, יש בו תמיכה עקיפה בגזירה הנוראה, ועל כן הנמנע ממנו בכל דרך יבוא עליו ברכת הטוב".
