

שרת המשפטים, ציפי לבני, והיועץ המשפטי לממשלה, מני מזוז, הודיעו כי המדינה תיקח על עצמה את האחריות המשפטית לכל פעולה של אנשי כוחות הביטחון, שבגינה מוגשות נגדם תביעות נזיקין.

הדברים נאמרו בעקבות תביעות פיצויים אזרחיות שהגישו לאחרונה מתיישבים מיצהר נגד קצינים בכירים בצה"ל.

'הארץ' מדווח כי דובר משרד המשפטים, מסר שהמערכת המשפטית תייצג את אנשי כוחות הביטחון שייתבעו, ותטפל בכל התביעות, "כך שאנשי כוחות הביטחון לא יוטרדו מתביעות סרק מסוג זה".
