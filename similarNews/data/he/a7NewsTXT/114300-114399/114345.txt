

"צריך להגיב עכשיו בעוצמה כנגד האזור שממנו נורים הקאסמים", כך אמר היום ח"כ דני יתום בראיון לערוץ 7. "הצהרות אלה אינן עומדות בסתירה לתמיכתי בתכנית ההינתקות", טען.

"החמאס חצה היום קו אדום בכך שירה ללא שום סיבה מוצדקת ארבע רקטות קאסם על שדרות, המצב שבו תושבי שדרות משמשים בשר התותחים של מדינת ישראל וברצועה מיוצרים אלפי טילי קאסם, לא יכול להימשך, אסור לשבת בחיבוק ידיים ולהפקיר את תושבי שדרות. צריך להגיב עכשיו בעוצמה כנגד האזור שממנו נורים הקאסמים, אינני מדבר על פעולה קרקעית של הכנסת כוחות רגלים אלא פעולות נקודתיות של חיל האוויר" כך אומר הים אלוף במיל' דני יתום ממפלגת העבודה.

בראיון ליומן הצהרים של ערוץ 7 אמר יתום שהצהרותיו אלה אינן עומדות בסתירה לתמיכתו בתכנית ההינתקות צריך להגיב עכשיו בעוצמה כנגד האזור שממנו נורים הקאסמים, , "צריך לקדם את תכנית ההינתקות, שלאחריה יהיה למדינת ישראל חופש פעולה גדול יותר ברצועת עזה, המצב כיום ברצועת עזה הוא בלתי נסבל, העובדה שאנו יושבים בתוך שטחי רצועת עזה, הופכת אותנו למטרות כמו במטווח ברווזים. אסור לנו לסכן את חיי המתנחלים שגרים שם ולא מוסרי לשלוח חיילים להגן עליהם ובכך לסכן את חייהם, אנו צריכים לצאת משם ולרכז את כל העוצמה בכך שתושבי שדרות יקבלו הגנה רצינית יותר, וכך בשילוב של פעילות צבאית ודרך מדינית, נצליח למגר את הטרור".

בתשובה לשאלת כתבנו עוזי ברוך, על תגובתו לפרסומים היום במעריב של דעות אנשי שמאל רבים המתנגדים לתכנית ההינתקות, השיב יתום שאמנם כל דעה היא לגיטימית בעיניו אך יש לו תחושה קשה של שבשבת, "לפני חודשים לא מעטים אנשים אלו היו מחסידיה הנלהבים של תכנית ההינתקות, ואינני יודע מה קרה להם עכשיו, למרות שחושבים שצריך לסגת רק בהסכם מדיני עם הפלשתינאים, בעיני זוהי שטות מוחלטת, הם לא יגידו לנו מתי לסגת ומתי לא, אנו ניסוג כשהדבר יתאים לאינטרסים הביטחוניים שלנו, צריך לחשוב מה יקרה במקרה ולא תהיה התנתקות, לאיזה מצב בטחוני קשה נגיע".
