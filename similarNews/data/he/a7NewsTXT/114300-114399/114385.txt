

כדי לחזק את מעמד אבו מאזן מול החמאס, וכדי ליישם מדיניות של ההתנתקות בתיאום עם הרש"פ החליט ראש הממשלה שלא להגיב על ירי קסאם אלא באופן נקודי. פעולה מקיפה בשטחי הרש"פ תפגע באבו מאזן, מעריכים בירושלים.

גורם ממשלתי בכיר אמר לכתבנו חגי הוברמן כי במסגרת היעד שרואה ממשלת ישראל לעצמה לחיזוק מעמדו של אבו מאזן הוחלט שלא לתקוף בשטחי הרשות הפלשתינית.

לדברי המקור התגובה הישראלית תוגבל לתגובות נקודתיות "ולא פעולות כבדות", מתוך מגמה זו. פעולה רחבה שתחליש את אבו-מאזן תפגע בעיקרון שעליו החליטה ממשלת שרון: התנתקות בתיאום עם הפלשתינים. בצה"ל אפילו נתנו לכך הגדרה חדשה: "אחריות מבצעית". נגיב רק נקודתית, רק אם נזהה את יורי הקסאם. לא תהיה פעולה רצינית. כך המקור הבכיר לכתבנו.

כתבנו מציין כי ההחלטה על ההבלגה התקבלה מתוך ההבנה שהירי נועד בעיקר להכות במעמדו של אבו מאזן על ידי מחבלי החמאס. ירי טילי הקסאם הפך לדפוס התנהגות קבוע של החמאס ברגעי משבר עם הנהגת הרש"פ. כאשר החלטה כלשהי של אבו-מאזן אינה נראית להנהגת החמאס, הם מגיבים בהפרת הבנות ה"תהאדיה", קרי: התקפה על מטרות ישראליות.

כיוון שכך, רואה ממשלת שרון מגמה לחיזוק מעמדו של אבו מאזן מול מתנגדיו בחמאס ועל כן אינה מגיבה באופן משמעותי מול מתקפות הטילים.

נזכיר כי דברים אלה מחזקים את דבריהם של תושבים משדרות שנאמרו אמש לערוץ 7. התושבים אמרו כי הן חשים ככלי משחק בין ארגוני הטרור ומופקרים בשל כך על ידי הממשלה.


מחאת תושבי שדרות
(ש)
