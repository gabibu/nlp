

משטרת שומרון ויהודה עצרה חשוד מהכפר עזון, שהודה בתכנון פיגוע התאבדות בנתניה בשבוע שעבר.

בפעילות יזומה של משטרת שומרון ויהודה בתחילת החודש, נעצרו 6 פלשתינים מהכפר עזון. הם נחשדו בכך שהיו מעורבים בפעילות חבלנית.

במהלך חקירתם הודה אחד מהם כי החל בהכנות לפיגוע התאבדות בנתניה, באמצעות חגורת נפץ.

בחקירה מסר החשוד פרטים על מפעילו ועל אופן ההתקשרויות ביניהם.

כעת נעשים מאמצים ללכוד את המפעיל, המתגורר באחד הכפרים בשומרון.

משטרת שומרון ויהודה מוסרת כי רק בחודש האחרון נחקרו כ- 80 איש החשודים בפעילות חבלנית עוינת.
