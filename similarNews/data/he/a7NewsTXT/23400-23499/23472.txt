

משטרת פריס מסרה כי יותר ממאה אלף בני אדם משתתפים שם בהפגנת תמיכה והזדהות בישראל.

התומכים צעדו מכיכר הרפובליקה אל כיכר הבסטיליה לעצרת הזדהות גדולה.

בין השלטים שנישאו בהפגנה היה אחד האומר: "אתמול בניו יורק היום בירושלים מחר בפריס".

בליון, בשטרסבורג ובמרסיי מתקיימות הפגנות דומות.

גם בניו יורק מתקיימת הפגנת תמיכה גדולה בישראל. רבבות מתושבי העיר הגיעו לרחבה שליד מרכז האו"ם והם קוראים קריאות בגנות ערפאת והטרור.

