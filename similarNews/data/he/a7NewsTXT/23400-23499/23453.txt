

כתבנו קובי פינקלר דיווח כי בפעולת צה"ל בג'נין נפצעו היום 6 חיילים. שניים באורח בינוני ו 4 באורח קל.

הרמטכ"ל מופז העריך בישיבת הממשלה כי הרש"פ לא תלחם בעת הזאת בטרור יהא אשר יהא.

לדברי מופז: "להערכתי, אין כוונה לפלשתינים לא לקבל את (מסמך) זיני וגם לא לממש כל תהליך של הסדר בדגש על הלחימה בטרור".

מופז פירט את אופיה של פעולת צה"ל: להגיע להכרעה בכל מקום שבו יש התנגדות מצד המחבלים או על ידי מעצר או שהפלשתינים שייפגעו או שייכנעו, לעצור מבוקשים, לאסוף נשק ואמצעי לחימה תוך פגיעה בתשתית הטרור ולמנוע הוצאת פיגועים לתוך ישראל תוך כדי פעולת צה"ל.
הרמטכ"ל הוסיף, כי צה"ל פועל כעת במקביל הן בערים הפלשתיניות והן במרחב הכפרי.

הרמטכ"ל חזר והדגיש, כי לצה"ל דרושים 4 שבועות להשלים את מבצע "חומת מגן". הוא ציין, כי כניסת צה"ל הפעם היתה קשה יותר מכניסת כוחות צה"ל לפני כחודש, ולכן הוא מעריך כי בכל פעם שצה"ל יצטרך להכנס לשטחי הרש"פ - הכניסה תלווה בנפגעים רבים יותר מהצד הישראלי.

