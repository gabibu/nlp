

במהלך הבוקר פרצו חילופי אש באזור כנסיית המולד בבית לחם.

גורמים בצה"ל דווחו כי הפלשתינים המתבצרים בכנסייה יידו רימונים וירו אש מנשק קל לעבר כוחות צה"ל ומג"ב סביב הכנסייה.

חיילינו השיבו אש, והפלשתינים מדווחים כי שוטר פלשתיני נהרג במהלך חילופי האש.

המצור של צה"ל על הכנסיה ועל עשרות הפלשתינים המתבצרים בה נמשך מאז יום שלישי שעבר.

חלק מהכמרים הנמצאים בתוך הכנסיה מסרו לעיתונאים בשיחות טלפוניות, כי 200 הפלשתינים החמושים נמצאים בתוך המנזר של הכנסיה ובני הערובה , 80 הכמרים ואנשי הכנסיה, מספקים להם מזון ממזווה המנזר.

הפלשתינים סבורים, כי בואו הקרוב של פאוול לאזור עשויה לקדם את הפשרה בין הצדדים ולדחוק בהם למצוא הסכם מקובל על שניהם, שיביא את המתבצרים לצאת ממנה.

הנוצרים בבית לחם מסרו, כי זו פעם ראשונה שהכנסיה לא פתחה את שעריה ביום ראשון, יום המנוחה של הנוצרים, בפני קהל המאמינים.
