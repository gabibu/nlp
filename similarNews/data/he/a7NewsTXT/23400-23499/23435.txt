

רב המקומות הקדושים הרב שמואל רבינוביץ גינה היום את הקבוצה שנכנסה לפנות בוקר לקבר יוסף, ללא תאום עם מפקדי צה"ל.

הרב רבינוביץ אמר , כי התפילה במקומות קדושים חשובה מאוד, אולם אין היתר כלשהו לסכן חיי אדם בעבורה, ולפיכך מדובר במעשה חמור על פי ההלכה.

"כולנו מקווים כי בעתיד יתאפשר להתפלל בקבר יוסף כמו במקומות קדושים אחרים הנמצאים ביהודה ושומרון, אולם ההחלטה על אפשרות להגיע אליהם נתונה בידי כוחות הבטחון ולא בידי אנשים פרטיים", אמר הרב רבינוביץ.

הרב רבינוביץ קרא לציבור לא לעשות דין לעצמו ולא להכנס למקום סכנה.



