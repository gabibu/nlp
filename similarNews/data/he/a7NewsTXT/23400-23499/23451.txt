

הממשלה אישרה היום פה אחד תיקון לחוק הביטוח הלאומי, שישלול תשלומי גמלאות למשפחות של מחבלים ערבים עם אזרחות ישראלית, שנהרגו במהלך פיגוע התאבדות שהם עצמם ביצעו.

התיקון לחוק הוגש בעקבות מספר מקרים שבהם ערבים ישראלים ביצעו פיגועי התאבדות, ומשפחתם קיבלה את הגמלאות המגיעות לכל אזרח ישראלי מהביטוח הלאומי בעקבות מות אבי המשפחה.

מדובר במענק פטירה ובקצבת שאירים, שמשולמת מדי חודש למשפחת המת.

על פי ההצעה, החוק יחול רק מיום כניסתו כך שמי שכבר קיבל חלק מהמענק, הוא לא ישלל ממנו.

הנוסח הסופי של החוק יובא לאישור ועדת השרים לחקיקה בקרוב, על מנת להביא את התיקון לחוק לאישור הכנסת עד לסוף חודש זה.


