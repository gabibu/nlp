

שר הביטחון בנימין בן אליעזר מקיים בשעה זו הערכת מצב מיוחדת לגבי המצב בגבול הצפון. בהתקפות החיזבאללה הערב נפצעו 8 חיילי צה"ל 2 באורח בינוני, והיתר במצב קל. מוקדם יותר הערב אמר שר הביטחון כי ישראל לא תוכל עוד לסבול את המצב בצפון, והאשים את סוריה ולבנון שהם מאפשרות את התקפות החיבאללה על ישראל.

בתגובה להאשמות הישראליות אמר הערב ראש ממשלת לבנון רפיק חרירי כי לבנון תומכת בהתנגדות של החיזבאללה משום שמדובר במאבק על חוות שבעא שהם שטח לבנוני.
