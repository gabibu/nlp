

כוח מילואים של צה"ל ואנשי השב"כ עצרו אתמול את מסלמה תאבת', אותו מאשימה ישראל בכך שהיה מעורב ברצח שני המסעדנים התל-אביבים בינואר 2001.

תאבת', בן 33 תושב הכפר ראמין שליד טול כרם, הוא מחבל תנזים הפתח שלדברי השב"כ עסק בגיוס מחבלים לפעילות צבאית, מסחר ואספקת אמצעי לחימה, חקירת חשודים בשיתוף פעולה עם שלטונות ישראל ורציחתם. הוא גם חשוד בכך שנטל אחריות על פיגועי המיליציות החמושות של הפתח גדודי אל-אקצה.

מסלמה תאבת הוא אחיינו של ד"ר תאבת תאבת, מזכ"ל התנזים בטול כרם, שישראל התנקשה בחייו בדצמבר 2000.

צה"ל והשב"כ הודיעו היום, כי עם מעצרו של מסלמה תאבת שמה ידה של ישראל על אחרון האנשים שנחשדו כי היו מעורבים ברצח המסעדנים, שהגיעו בתחילת מלחמת אוסלו לטול כרם כדי לערוך שם קניות.

ראש תנזים הפתח בטול כרם, ראאד כרמי, שפיקד על הרצח, נהרג בהתנקשות בחייו בינואר 2002.

מחבל התנזים פראס ג'אבר נהרג בהתקלות עם כוח צה"ל באוקטובר 2001.

מחבל התנזים זיאד דעאס נהרג באוגוסט 2001.

מצה"ל נמסר, כי לאחר הרצח נעצר מסלמה תאבת על ידי מנגנוני הבטחון הפלשתינים למעצר הגנתי ברמאללה, ממנושוחרר לאחר מספר חודשים במסגרת המדיניות המכונה "הדלת המסתובבת" ברשות הפלשתינית, שעצרה ושחררה לסירוגין את המפגעים.
