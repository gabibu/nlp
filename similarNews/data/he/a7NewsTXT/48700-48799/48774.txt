

כינוס בנושאי תורה ומדע יתקיים ביום ראשון הקרוב באוניברסיטת בר אילן, כך מדווח היום דובר האוניברסיטה.

בכינוס ידונו נושאים כהתנגשויות בין תורה ומדע, בריאת העולם, תולדות היקום, אבולוציה, השגחה פרטית וכללית, ביקורת על ביקורת המקרא, היבטים היסטוריים, תורה וארכיאולוגיה, טכנולוגיה בתלמוד, חינוך לתורה ומדע ועניינים רבים אחרים.

לדברי הדובר גולת הכותרת של הכינוס שייחל בשעה 9:30, יהיה הדיון המסכם ובו יעסקו המשתתפים ב"ארכיאולוגיה והתנ"ך: עמיתים או עימותים?" בין משתתפי הסימפוזיון, פרופ' חנן אשל ופרופ' זאב ספראי, שניהם מהמחלקה ללימודי ארץ ישראל.


יו"ר הועדה המארגנת הוא פרופ' נתן אביעזר מהמחלקה לפיסיקה בבר אילן. המרצים שיטלו חלק ביום העיון הזה יהיו הרב שבתאי הכהן רפפורט ראש ישיבת הסדר שבות ישראל, פרופ' יוסף בודנהיימר נשיא בי"ס לטכנולוגיה - מכון לב ירושלים, הרב ד"ר רצון ערוסי הרב הראשי של קרית-אונו, הארכיאולוג יהודה גוברין, פרופ' יחיאל דומב, פרופ' זאב לב ממכון רקח לפיסיקה באוניברסיטה העברית, הרב נתן קמינצקי, פרופ' שמואל שפרכר, אשר גרוסברג מבנק ישראל, ד"ר חגי משגב ממכללת הרצוג שבאלון שבות, ד"ר זהר עמר מהמחלקה ללימודי ארץ ישראל באוניברסיטת בר-אילן, הרב ישראל רוזן ראש מכון "צומת", הרב ד"ר רפאל פוזן מהמדרשה לבנות באוניברסיטת בר-אילן, דניאל משה לוי מישיבת דרך אפרת, ד"ר עפרה קליסקי, דרור פיקסלר מהמחלקה לפיסיקה בבר-אילן, פרופ' מאיר שורץ מאגודת אנשי מדע שומרי תורה, פרופ' מרדכי כסלו מהפקולטה למדעי-החיים בבר-אילן, פרופ' חנן אשל, ד"ר יצחק מייטליס, פרופ' דוד קסלר מהמחלקה לפיסיקה בבר-אילן, פרופ' זאב ספראי, פרופ' אברהם גרינפלד, פרופ' ראובן רודמן וארי בלנקי

הטקס ייפתח בדברי ברכה של נשיא אוניברסיטת בר-אילן פרופ' משה קוה.
