

טנקים אמריקניים החלו לנוע היום לעבר משרד ההסברה העיראקי, לאחר הפצצות עזות מן האוויר במרכז בגדאד, כך מסרו כתבים.

אחד הכתבים סיפר על מספר טנקים הנעים לכיוון צפון-מזרח מתוך רובע מגורים בגדה המערבית של החידקל, שם התמקמו ביום שני הכוחות האמריקניים.

קודם לכן, שני טנקים אמריקניים מדגם "אייברמס" תפסו עמדות בקצה המערבי של אחת מנקודות המפתח בבירה, גשר ג'ומהורייה, על החידקל.

הכתבים העריכו, כי מאז עלות השחר התקדמו הכוחות האמריקניים כשלושה ק"מ לעבר הרובעים בהם ממוקמים משרדי הממשלה.


