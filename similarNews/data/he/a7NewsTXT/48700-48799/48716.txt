

מקרה ראשון של דלקת הריאות הנגיפית SARSנתגלה בפורטוגל, כך דיווחו כלי התקשורת בליסבון.

דווח כי מדובר באישה ששבה באחרונה מהונג-קונג, ואושפזה בבית החולים בליסבון, שם חלה הטבה משמעותית במצבה ולאחר שהוחזקה בבידוד במשך עשרה ימים נראה כי החלימה וכי תשוחרר בקרוב לביתה.

בכירים במערכת הבריאות בפורטוגל מסרו כי נראה שהאישה לא הדביקה אף אחד.

בתוך כך, הולכת ומתפשטת המגיפה וביום שני דווח על חמישה מקרי הידבקות נוספים בווייטנאם, שם נדבקו במחלה עד-כה 65 איש ומתו ממנה 4 רופאים ושתי אחיות בבית החולים הצרפתי.

גם בסינגפור דיווחו ביום שני על מותם של שני חולים נוספים ב-SARS, וממשרד הבריאות בסינגפור נמסר כי מספר המתים מהמחלה הגיעה ל-8 ומספר מקרי ההידבקות ל-112, ובהם שלושה ילדים. 31 אנשים מאושפזים בבית החולים ומצבם של 12 מוגדר אנוש.

בכל רחבי העולם הגיע ביום שני מספר המתים מדלקת הריאות הנגיפית SARS ל-100 ומספר הנדבקים במחלה בכל רחבי העולם או לחולים שלגביהם קיים חשש שנדבקו במחלה ל- 2,800 בני-אדם:

סין 53 מתים ו-1,268 מקרי הידבקות.

הונג-קונג, 23 מתו, 883 מקרי הידבקות.

קנדה - 9 מתים ו-217 מקרי הידבקות.

בארה"ב - 115 מקרי הידבקות ולא ידוע על מתים מהמחלה.

ב-12 מדינות באירופה - 27 מקרי הידבקות בסך הכל.
