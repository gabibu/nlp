

שני מאבטחים שעסקו באבטחת הקמת גדר ההפרדה בקו התפר, ליד קיבוץ מצר, נפצעו הערב מדקירות של שני נערים פלסטינים.

כתבינו קובי פינקלר מדווח, כי אחד מצבו של אחד הפצועים קשה והוא הועבר לביה"ח הלל יפה בחדרה, כשהוא סובל מדקירות בפלג העליון של גופו, ואילו מצבו של השני קל והוא טופל במקום.

מהמשטרה נמסר, כי שני פלשתינים חמושים בסכינים באו לחניון של טרקטורים העובדים בבניית הגדר, ודקרו את שני השומרים במקום. על פי הסברה יצאו השניים לפיגוע מהכפר הפלשתיני שעל קו התפר קפין.

התוקפים נמלטו וכוחות מג"ב פתחו בסריקות אחריהם.
