

המוסד לביטוח לאומי מקים ועדה שתילחם בתופעה של פלשתינים המתחזים לישראלים כדי ליהנות מחוק ביטוח בריאות ממלכתי.

על הקמת הוועדה הוחלט לאחר שכתבנו אפי מאיר חשף תופעה נרחבת של התחזות כזאת, בעיקר באזור ירושלים. דוברי משרד הבריאות ובית החולים הדסה אישרו באוזני כתבנו כי לאחרונה הוגשה תלונה למשטרה נגד מספר פלשתינים שהתאשפזו וקיבלו טיפול חינם לאחר שהציגו בעת האשפוז תעודות זהות של קרובים ישראלים.

במקרים אחדים כמעט התרחש אסון כשרופאים התכוונו לבצע בחולים אלה עירוי מסוג דם של בעלי התעודה שהציגו ולא של החולים עצמם. במקרים אחרים קיבלו יולדות פלשתיניות מענקי לידה והילדים נרשמו על שם ערביות ישראליות, שמאוחר יותר קיבלו גם קצבות ילדים עבור ילדים לא להן.

פרטים נוספים ימסרו ביומן חדשות ערוץ 7 אחרי חדשות השעה 13:00.


