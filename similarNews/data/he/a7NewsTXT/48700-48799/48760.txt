

הדובר הראשי של הכוחות הבריטיים בעיראק, קולונל כריס ורנון, אומר כי מהבחינה הצבאית, הכוחות האמריקניים והבריטיים כבר ניצחו במלחמה בעיראק, משום שאין כבר עוד התנגדות משמעותית, לא בבצרה ולא בבגדאד, כדבריו.

"מהבחינה הצבאית כבר ניצחנו במלחמה. לא נותרה שום התנגדות משמעותית, לא בבצרה ולא בבגדאד", אמר הדובר בשיחה עם כתב העיתון הלונדוני "סאן" בבצרה.

באשר לגורלם של אנשי המיליציות, הפדאיין של סדאם בבצרה ביממה האחרונה, אמר קולונל ורנון: "רוב רובם מתו או נשבו. יש גילויי התנגדות, אך הם בודדים".

ורנון אמר את הדברים בשובו מפגישה עם ראשי הצבא הבריטי במטה הכללי שהוקם ליד בצרה.
