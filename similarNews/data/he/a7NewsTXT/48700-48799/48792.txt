

על חשד למקרה ראשון של דלקת הריאות הנגיפית, תסמונת תעוקת הנשימה או SARS, דווח מספרד, כך נאמר היום בערוצי התקשורת.

החולה הוא איש עסקים בן 31, ששב באחרונה מסין.

מקורות רישמיים בספרד אמרו כי החולה החלים לחלוטין לאחר מספר שבועות של טיפול, ובקרוב ישוחרר מבית החולים בבילבאו.

שר הבריאות הפורטוגלי לואיס פיליפה פררה הכחיש דיווחים לפיהם מקרה SARS אובחן גם בפורטוגל.

לדברי השר, המקרה החשוד לא אומת. הוא הטעים כי מקורות במשרד הבריאות הביעו בסך הכל "דעות רפואיות" לא מבוססות כאשר דיווחו בנושא.
