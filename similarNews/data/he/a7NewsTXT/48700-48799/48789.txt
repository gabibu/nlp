

יו"ר ההסתדרות, עמיר פרץ, הודיע על דחיית השביתה המתוכננת ב-24 שעות. פרץ קרא לשר האוצר, בנימין נתניהו, לנהל עמו משא ומתן גלוי על התוכנית כלכלית. "יש לקיים משא ומתן כדי שהמשחקים בין ההסתדרות לאוצר ייפסקו" אמר.

יו"ר ההסתדרות, עמיר פרץ, הודיע על דחיית השביתה המתוכננת ב-24 שעות. פרץ קרא לשר האוצר, בנימין נתניהו, לנהל עמו משא ומתן גלוי על התוכנית כלכלית. "יש לקיים משא ומתן כדי שהמשחקים בין ההסתדרות לאוצר ייפסקו" אמר.

ח"כ פרץ הוסיף כי "צריכים להבין שהחקיקה מכוונת כדי לבטל את הזכויות החברתיות וההישגים של העובדים. נקלענו למצב שבו הוויכוח על חקיקה ביחסי עבודה הוא מבחינתנו קו אדום, כי ברגע שהשיטה תצליח פעם אחת היא תפעל כל שנה. לא נוכל בעניין הזה להתפשר".

אחה"צ החליט מטה המאבק של ההסתדרות בתום ישיבה משותפת של ראשי הוועדים הגדולים להשבית את המשק החל ממחר שביתה כללית ומוחלטת "בנוסח יום כיפור ולא בנוסח שבת", כדברי ראש אחד הוועדים.

נכון לשעות אחר הצהריים של, אמורה השביתה להקיף את רשות שדות התעופה ו"אל-על", רשות השידור, בזק, רשות הדואר, קופות החולים, בתי-החולים הממשלתיים ומד"א. עוד יושבתו נמלי הים והאוויר, הבנקים והבורסה, כל משרדי הממשלה, הרשויות המקומיות, בתי המשפט, האוניברסיטאות, עובדי "צים", מקורות, מפעלי ים המלח, בתי הזיקוק, התעשייה האווירית והתעשייה הצבאית.

עוד דווח כי ישבתו גם עובדי "אגד" ו"דן" השכירים ורכבת ישראל .

בישיבת ראשי מטה המאבק לקראת השביתה נשמעו התקפות חריפות, אישיות ובוטות במיוחד כלפי שר האוצר בנימין נתניהו. כן נשמעו קריאות בנוסח: "נתניהו רוצה להיות ראש ממשלה על גב העובדים" ו-"נתניהו רוצה לשבור את האיגודים המקצועיים".

ח"כ עמיר פרץ הדגיש כי אינו רוצה בשביתה והיא נכפתה עליו: "השביתה המוצלחת ביותר היא שביתה שאינה יוצאת לדרך. אם השביתה תפרוץ, אנו צריכים להבטיח שלא יהיה ולו סדק קטן בעמדה האחידה של כל נציגי העובדים. המשבר נכפה עלינו ואנו חייבים לצאת ממנו מלוכדים ומאוחדים. אם השביתה לא תימנע - האחריות כולה מוטלת על שר האוצר".

הובהר כי , חזרה מהשביתה תהיה רק לאחר קבלת מסמך מהאוצר שיסיר לחלוטין את האיום בשימוש בחקיקה להסדרת הסכמי העבודה במשק. נמסר , כי מתנהלים מגעים כל הזמן, אולם "הכדור אצל האוצר".

עשרות תושבי מושבים מהמועצה האיזורית מירון הגליל הפגינו היום בצומת מירון נגד התוכנית הכלכלית.

ההפגנה התקיימה במסגרת הפגנות מחאה שקיימו היום אנשי המועצות האיזוריות בצמתים בכל רחבי הארץ נגד פגיעת התוכנית הכלכלית בהתיישבות ובחקלאות. בהפגנה בצומת מירון השתתפו כמה עשרות חקלאים שנשאו שלטים וקראו קריאות גנאי נגד הממשלה ושר האוצר. "רק שרון יביא אסון", נכתב בשלטים. במהלך ההפגנה לא נגרמו שיבושי תנועה בצומת, וכעבור כשעה היא התפזרה ללא כל אירועים מיוחדים.
