

שר החוץ, סילבן שלום, מעריך שמפת הדרכים תפורסם ביום רביעי הקרוב, או בעוד שבועיים, בהתאם ללוח הזמנים של השבעת אבו מאזן כראש הקבינט הפלשתיני.

שלום, שנועד עם חברי ועדת החוץ והבטחון של הכנסת, אמר שם כי ישראל לא תסכים לנהל משא ומתן מדיני עם הפלשתינים בעוד הפיגועים נמשכים.

שר התחבורה, אביגדור ליברמן, אמר היום באותו עניין, כי העיסוק העכשווי הרב במפת הדרכים הוא נסיון אמריקני לרצות את מדינות אירופה, על רקע המלחמה במפרץ.

מנהל לשכת ראש הממשלה, דב וייסגלס, בא היום לבית הנשיא ועידכן אותו על עמדת שרון בנושא מפת הדרכים.
