

תינוקת בת חצי שנה ממצפה אביב הושארה בתוך מכונית לפני הצהריים לאחר שהמטפלת (49) תושבת כרמיאל נעלה את הרכב ויצאה לסידורים בקניון.

עובר אורח הבחין בתינוקת הנעולה ברכב והזעיק את שוטרי תחנת כרמיאל. אחד השוטרים שהתינוקת נראתה לו כמי שנקלעה למצוקה, ניפץ את שמשת המכונית וחילץ אותה בשלום.

המטפלת של הפעוטה הגיעה לאחר כמה דקות ונלקחה לחקירה בתחנת המשטרה בכרמיאל. התינוקת הועברה גם היא לתחנת המשטרה, שם האכילו אותה השוטרות במזון לתינוקות עד לבוא הוריה.

המטפלת אמרה לחוקרים: "נכנסתי בסך הכל לכמה דקות לבנק כדי להפקיד צ'ק". נגד המטפלת נפתח תיק על רשלנות. הוריה של הפעוטה באו ואספו אותה חזרה לביתם.
