

מסתבר שהשמועות על האפשרות שסדאם נהרג בהפצצה אמש לא הגיעו לאוזניו של שר ההסברה העיראקי.

"נביס את הכוחות האמריקנים המתקדמים בליבה של בגדאד עם טנקים בחיפוי מטוסים ואש ארטילרית. אנו נטפל בהם ונשמיד אותם", כך אומר שר ההסברה העיראקי מוחמד סעיד אל-סחאף לעיתונאים.

"או שהם ייכנעו או שיישרפו בתוך הטנקים שלהם", ציין סחאף בתשובה לשאלה אם עיראק שוקלת להיכנע ביום ה-20 של המלחמה. "בגדאד נערכת לחבוט בפולשים", הוסיף השר העקשן.

סחאף טען כי הכוחות האמריקנים תוקפים מטרות אזרחיות במרכז בגדאד, כולל משרדי רשת הטלוויזיה אל-ג'זירה. "הם היסטריים, והם חושבים שאם יהרגו אזרחים, יוכלו לנצח, אך הם לא ינצחו", דברי אל סחאף.
