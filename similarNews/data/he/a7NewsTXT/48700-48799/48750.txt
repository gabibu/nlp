

מאות רבנים, אישי ציבור ותלמידים קיימו אתמול תפילת הודיה על הגשם על חוף הכנרת.

התפילה התקיימה בחוף תוגה בחופה המזרחי של הכנרת, וניהל אותה רבה הראשי של צפת הרב שמואל אליהו.

תפילת ההודיה התקיימה בעקבות תפילה נגד עצירת הגשמים שקיים הרב אליהו עם תלמידים ועם רבנים בתחילת החורף ב-ז' בחשוון על חוף הכנרת. תפילה זו, כך טוענים

רבנים, הביאה לשנה ברוכת גשמים. בתפילה השתתפו מאות מתלמידי בית הספר האר"י בצפת, רבני קהילות, הורים ואישי ציבור. בעצרת קראו המתפללים פרקי תהילים, הניחו תפילין וקראו תפילת הודיה מיוחדת.

הרב אליהו ציין כי בארוע שולבו גם תפילות לשלום כוחות הקואליציה האמריקאית ולשלום "כל מי שנלחם למיגור הרוע בעולם".
