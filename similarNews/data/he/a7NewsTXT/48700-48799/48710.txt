

מקרה מוות תשיעי מדלקת הריאות הנגיפית SARS נרשם היום בקנדה. נמסר כי לחולה "היה קשר ישיר עם המקרים הראשונים שנתגלו בבית חולים באונטריו".

היום כבר נרשמו 179 מקרי הידבקות בדלקת הריאות הנגיפית באונטריו, לעומת 163 בשבת.

נציג בריאות הציבור באונטריו, ד"ר קולין ד'קונהה אמר כי "מיגור המחלה תלוי במידה רבה בנקיטה בצעדי הזהירות המתבקשים ובכך שהאנשים שלגביהם קיים חשד להידבקות במחלה, ישארו בבידוד בבתיהם".

באונטריו הוחלט לשים בבידוד אלפי אנשים, בניסיון למנוע את התפשטות המגיפה.

