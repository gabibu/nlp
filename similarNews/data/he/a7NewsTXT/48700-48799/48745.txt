

השר לביטחון הפנים צחי הנגבי הודיע כי הממשלה אישרה מודל ניסיוני של בניית שני בתי סוהר באמצעות יזמים פרטיים. לדברי הנגבי, אם הניסוי יצליח יביא הדבר קץ לצפיפות בבתי הסוהר בישראל.
הוא דיבר בטקס חלוקת תעודות לעשרה סוהרים מצטיינים, שהתקיים אמש בבית הנשיא בירושלים. הנגבי העלה על נס את שב"ס, שהצליח להיערך נכון לקליטת 2,400 אסירים ביטחונים, שנעצרו מאז תחילת האינתיפאדה.

דין וחשבון שפרסם משרד המשפטים בוושינגטון מעלה כי לא פחות משני מיליון אסירים מאכלסים את בתי הכלא של ארצות הברית, יותר מאשר בסין וברוסיה. אחד מכל מאה ארבעים ושנים אזרחים אמריקנים יושב בכלא.

כמילון ומאתיים אלף אסירים מוחזקים בבתי כלא פדרליים, והיתר מוחזקים בבתי כלא עירוניים. על-פי נתונים של ארגון בריטי סין, המדינה בעלת האוכלוסייה הגדולה בעולם, אותה מזכיר הממשל האמריקני לרעה בדו"חות שהוא מפרסם על מצב זכויות האדם בעולם, מחזיקה בכלא מיליון וארבע מאות אלף אסירים בלבד. אוכלוסיית בתי-הכלא ברוסיה מונה 920,000 אסירים.
