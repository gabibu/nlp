

שר העבודה והרווחה זבולון אורלב החליט למנות נכה ליועצו המיוחד לעניני אנשים עם מוגבלויות.

בפגישה עם נציגי מטה מאבק הנכים אמר אורלב כי הנכים יהיו שותפים במשרד בקביעת המדיניות והצרכים שלהם "אין מקום לפטרונות של שירותי הרווחה על הנכים היודעים טוב יותר מכל אחד את צרכיהם" אמר השר והוסיף כי היועץ ימונה בתיאום עם מטה הנכים ויצטרף אליו בכל פגישותיו עם שר האוצר בנושא הנכים.

אריה צודקביץ ויואב קריים הודו לשר על החלטתו ואמרו כי זו הפעם הראשונה שהמשרד רואה בהם שותפים.
