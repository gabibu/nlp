

שר העבודה והרווחה, זבולון אורלב, ביקר היום במעון "עלה" בירושלים כדי לעמוד על הצרכים המיוחדים של אוכלוסיית פגועי המוחין בישראל ועל היערכות המעון לשעת חרום.

כתב עתי"ם יורם לוי מוסר כי מנכ"ל "עלה" יהודה מרמורשטיין סקר בפני השר את פעילות העמותה שמפעילה מעונות בירושלים, בני ברק וגדרה, בהם מטופלים כ-450 ילדים ומתבגרים פגועי מוחין, שחלקם סובלים ממחלות קשות נוספות ומוגדרים כסיעודיים מורכבים.

הוא ציין, כי העמותה קיבלה תרומה באמצעות הג'וינט ועמותת "אשלים" להתקנת מערכת סינון ואוהלים לחוסים שאינם יכולים לחבוש מסכות.
