

אסון המעבורת קולומביה. העיתון "וושינגטון פוסט" מדווח כי בכיר בסוכנות החלל האמריקנית ניסה להשיג תמונות לווין של המעבורת קולמביה בעת טיסתה כדי לאמוד את הנזק שנגרם למעטה הבידוד שלה בעת ההמראה.

בדיווח נאמר כי בעת שהמעבורת היתה בחלל פנה ווילאם רדי, הממונה על הטיסות לחלל לסוכנות הביון נימ"ה המפעילה את לוויני הצילום וביקש תצלומים של המעבורת בחלל. הבקשה לא נענתה משום שלא הוגדרה "רשמית" ומשום שאנשי הסוכנות היו עסוקים בהכנות למתקפה בעירק. עד כה טענו בנאס"א כי איש לא חשד שבידוד המעבורת נפגע בהמראה ושנשקפה סכנה לחיי האסטרונאוטים.
