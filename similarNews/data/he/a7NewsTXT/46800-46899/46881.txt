

שר העבודה והרווחה זבולון אורלב הניח על שולחן הממשלה הצעת חוק שנועדה להגן על עובדים מפני פיטורין בעיתות חירום.

הצעת חוק הוגשה אתמול למזכירות הממשלה. לאור ביטול ישיבת הממשלה ביום א' הקרוב ולנוכח הדחיפות על רקע מצב החירום הצפוי, ביקש השר אורלב כי רוה"מ שרון יורה על הבאת הצעת החוק לאישור השרים במשאל בעל פה, בהתאם לסעיף 20(א) לתקנון עבודת הממשלה.

חקיקה זו דחופה לנוכח המתקפה האמריקאית הצפויה כנגד עירק, ולכן מיד עם אישור הממשלה תעבור הצעת חוק זו בהליך מזורז של חקיקת בזק בכנסת .
