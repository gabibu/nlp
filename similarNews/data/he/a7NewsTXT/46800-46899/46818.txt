

מנהיג הרוב בבית הנבחרים בארה"ב טום דיליי מסר לחברי האיגוד האורתודוכסי כי הוא מתנגד ל"מפת דרכים" בינלאומית לסיום הסכסוך הישראלי פלשתיני.

מנהיג הרוב בבית הנבחרים בארה"ב טום דיליי מסר לחברי האיגוד האורתודוכסי כי הוא מתנגד ל"מפת דרכים" בינלאומית לסיום הסכסוך הישראלי פלסטינאי. "למדינה היהודית יש את כל הזכות להתנגד להצעות שיפגעו ביכולתה היסודית להגן על עצמה", אמר דיליי.

הוא הוסיף כי הרביעייה התומכת במפת הדרכים - ארה"ב, האו"ם, האיחוד האירופי ורוסיה - מכילה "אומות מפוקפקות מבחינה מוסרית המעוניינות יותר להיות מקובלות בעיני הדיקטטורים הערבים מאשר בשלום והביטחון של העולם החופשי.

כשנשאל על תמיכת ממשל בוש במפת הדרכים, אמר דיליי לסוכנות הידיעות היהודית שזה היה "מלל דיפלומטי שנעשה - ע"פ הערכתי - בכדי לתת הרגשה טובה לאו"ם ולאיחוד האירופי"

-יו"ר המועצה המחוקקת הפלשתינית, אבו עלא, נועד היום עם שליח האיחוד האירופאי מיגל אנחל מורטינוס.

מלשכת ערפאת נמסר כי הפגישה בין אבו עלא ובין מוראטינוס התמקדה בהתפתחויות האחרונות, לאחר החלטת המועצה למנות ראש ממשלה רשות הפלשתינית.

ערפאת קיבל לידיו ביום רביעי בערב את נוסח הטיוטה ובה השינויים שיש להחיל בחוקה הפלשתינית הנובעים מההחלטה למנות ראש ממשלה פלשתינית. את הטיוטה, שאושרה על ידי המועצה המחוקקת הפלשתינית, מסר לערפאת אבו עלא, בנוכחות חברי ההנהגה הפלשתינית.

ערפאת צפוי להטיל רשמית על אבו מאזן את משימת הרכבת הממשלה החדשה ברש"פ.
