

פעוטה בת שנה ו-10 חודשים נמצאה בשעות הצהרים נעולה במכונית ברחוב הלל בירושלים.

אשה שחנתה סמוך לרכב בה הושארה הפעוטה הבחינה בה, והיא שהזעיקה את המשטרה. השוטרים פרצו את המכונית והעבירה את התינוקת לצוותי מד"א, שפינו אותה לבית החולים ביקור חולים.

להערכת הרופאים הושארה התינוקת במשך כחצי שעה במכונית, עד שנמצאה וחולצה. מצבה מוגדר טוב והיא אינה סובלת מהתייבשות. לדברי האב, הוא השאיר את התינוקת במכונית בעת שהלך לערוך קניות.

תאונה מחרידה קרתה הבוקר בפתח תקווה כאשר הילה עמרני בת 11, מרחוב יהודה הנשיא בפתח תקווה, נהרגה סמוך לשעה 7.45 בבוקר, מפגיעת טקרטור בשכונת עמישב בפתח תקווה.

הילה עמרני היתה בדרכה לבית הספר, חצתה במעבר חצייה, נפגעה על ידי טרקטור ונהרגה במקום.
