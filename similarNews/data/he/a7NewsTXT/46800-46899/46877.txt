

ששה מחבלים חוסלו הבוקר בהתקלות בין כוח מיחידת דובדבן ובין מחבלים חמושים בג'נין. לכוחות צה"ל לא היו נפגעים באירוע.

ששה מחבלים חוסלו הבוקר בהתקלות בין כוח מיחידת דובדבן ובין מחבלים חמושים בג'נין. לכוחות צה"ל לא היו נפגעים באירוע.

המחבלים פתחו באש ירו לעבר הלוחמים, בעת שאלה סיירו ברחוב בג'נין, במסגרת הסריקות אחרי תשתיות מחבלים. על גופותיהם של כמה מהמחבלים נמצאו רובי סער קלצ'ניקוב, רובי סער מסוג M-16 וכן רימונים ואפודים.

אתמול בערב חוסלו עוד 5 מחבלים, מארגון החמאס, בהתקלות עם כוח צה"ל, במהלך פעילות יזומה בכפר טמון צפונית מזרחית לשכם. על גופותיהם נמצאו רובי סער, אקדח, מחסניות לרובים ורימון מאולתר. המחבלים היו כנראה בדרכם לביצוע פיגוע, או להתחבא מפני כוחות הבטחון, מאחר וברשותם נמצא גם תיק גדול ובו ציוד לשהייה ממושכת בשטח.

הבוקר לכדו כוחות צה"ל שני מחבלים שביקשו לבצע פיגוע נגד כוחות צה"ל או אזרחים בציר כיסופים. על המחבלים נמצאו אמצעי לחימה - רובי קצ'ניקוב, 4 רימונים, אפוד, טלפון סלולרי ומחסניות. המחבלים נתפסו על ידי לוחמי גדוד שקד.

במהלך הלילה נעצרו, בבפעילות יזומה של צה"ל, 11 מבוקשים במרחב העיר חברון - 3 מהחמאס ו-8 פעילי ג'יהאד איסלאמי. סה"כ עצר צה"ל השבוע 50 מבוקשים באיזור חברון, רובם פעילי חמאס. עוד שנים נעצרו בפעילות יזומה של צה"ל ליד רפיח שבדרום רצועת עזה.
