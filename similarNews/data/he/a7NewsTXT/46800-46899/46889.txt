

פעוטה בת שנה ו-10 חודשים נמצאה לפני שעה קלה נעולה במכונית ברחוב הלל בירושלים.
אשה שחנתה בסמוך לרכב בה הושארה הפעוטה הבחינה בה, והזעיקה את המשטרה. לאחר שנפרצה המכונית העביר צוות מד"א את הפעוטה לבית החולים ביקור חולים.

להערכת הרופאים, התינוקת הושארה במשך כחצי שעה במכונית עד שנמצאה וחולצה. מצבה מוגדר טוב והיא אינה סובלת מהתייבשות. לדברי האב, הוא השאיר את התינוקת במכונית בעת שהלך לערוך קניות.
