

כוכב הקולנוע לשעבר כריסטופר ריב, שהתפרסם בתפקיד "סופרמן", החל לנשום בכוחות עצמו לאחר ניתוח שבו הושתלו אלקטרודות בסרעפת שלו כך דיווחו רופאים בבית החולים האוניברסיטאי של קליבלנד.

כריסטופר ריב בן ה-50 משותק מאז שנפל מסוסו ב-1995 ושבר את מפרקתו. מאז תאונת הרכיבה משותק ריד בכל חלקי גופו והוא מונשם באמצעות מכונה.

ריב הוא האדם השלישי שעבר את הניתוח הניסיוני הזה ב-28 בפברואר.

כתוצאה מהניתוח יתאפשר לתיבת בקרה לשלוח אותות לאלקטרודות 12 פעמים בדקה, ואלה יניעו את הסרעפת בתנועות נשימה, שיאפשרו לריד לנשום בכוחות עצמו.

כיום יכול ריב לנשום כשעתיים ללא מכשיר הנשמה, בהשוואה ל-10 דקות לפני הניתוח. הרופאים סבורים כי עם הזמן, האלקטרודות יאפשרו לו לוותר לגמרי על מכשיר ההנשמה
