

עיראק הודיעה בשבת כי החזירה את שגרירה מבוקרשט במחאה על מה שכינתה "ניסיון מביש" מצד רומניה לשכנע אותו לבגוד במולדתו.

השגריר העיראקי סעיד חמיד מאג'יד אמר ביום רביעי כי המודיעין הרומני פנה אליו כשהשתתף בפגישה עם בכירים במשרד החוץ הרומני, והציע לו כסף בתמורה לשיתוף פעולה. רומניה הכחישה את האשמותיו.

בהודעת משרד החוץ העיראקי נאמר, כי שר החוץ נאג'י סברי "שלח מכתב מחאה לעמיתו הרומני, וביקש ממנו הסברים על התנהגות מבישה זו. משרד החוץ החליט גם להחזיר את השגריר העיראקי מרומניה במחאה על התנהגות זו".

(עתי"ם-רויטרס)
