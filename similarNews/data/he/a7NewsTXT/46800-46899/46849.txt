

מפציצי חמקן B2 של חיל האוויר האמריקני המריאו ביום רביעי בלילה מבסיסם בארה"ב למקום בלתי ידוע, דבר המהווה סימן נוסף למוכנות הצבאית האמריקנית למלחמה בעיראק.

דובר צבאי אמריקני מסר, כי המטוסים המריאו מבסיס חיל האוויר וייטמן. לא ברור מספר המטוסים וגם לא ידוע מקום יעדם, אם כי בדיווחי תקשורת נמסר כי הם יוצבו באי דייגו גרסיה שבאוקיינוס ההודי.

מטוסים אלה נכנסו לשירות ב-1993. כל אחד מהם מסוגל לשאת 16 פצצות מונחות במשקל 900 ק"ג.
