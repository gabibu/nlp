

ראש ממשלת בריטניה טוני בלייר אומר כי אפסו הסיכויים למנוע את המלחמה במפרץ.

בפגישתו עם ראש האופוזיציה בבריטניה אמר היום בלייר כי אין סיכוי שמועצת הבטחון תאמץ את יוזמת הפשרה הבריטית של הרגע האחרון. לפיכך יתכן שכבר מחר יציג הנשיא בוש אולטימאטום רשמי לסאדאם חוסיין. גורם בטחוני בכיר בישראל העריך עם זאת היום כי יתכן שמועד האולטימטום יידחה בימים אחדים.

אותו גורם מסר שחוליות קומנדו של ארצות-הברית כבר פועלות נגד צבא עיראק בתחומי המדינה.

כתבנו חגי הוברמן מוסר שהגורם הבכיר אמר עוד שמצרים וסעודיה יאפשרו לצבא ארצות הברית לפעול מתחומן נגד עיראק אם תורכיה תסרב לעשות זאת.
