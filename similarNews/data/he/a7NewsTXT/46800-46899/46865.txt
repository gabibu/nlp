

ראש הממשלה אריאל שרון, שר הבטחון שאול מופז ושר האוצר בנימין נתניהו, הגיעו לסיכום בסוגיית הקיצוץ בתקציב הבטחון.

ראש הממשלה אריאל שרון, שר הבטחון שאול מופז ושר האוצר בנימין נתניהו, הגיעו לסיכום בסוגיית הקיצוץ בתקציב הבטחון.

בדיון, שנערך בהשתתפות השר מאיר שיטרית ומנכ"ל משרד הבטחון עמוס ירון סוכם, כי תקציב הבטחון לשנת 2003 יקוצץ במיליארד ש"ח. בשנתיים שלאחר מכן יקוצץ התקציב בעוד מיליארד ש"ח בכל שנה.

השר מאיר שטרית אמר כי בפעם הראשונה הוחלט שימונה חשב במשרד הבטחון שלמעשה יהיה חשב מטעם האוצר כפי שנהוג בכל משרדי הממשלה האחרים.

במדובר בפשרה בין משרד האוצר למשרד הבטחון. בתחילת המשא ומתן דרש למעשה משרד האוצר ממערכת הבטחון לקצץ 6.3 מיליארד ש"ח מתקציב הבטחון. זאת, מתוך 40 מיליארד ש"ח תקציב הבטחון בסך הכל. בכך נפתרה בעיית תקציב הבטחון לפי שעה ומערכת הבטחון תוכל לגשת ולתכנן את המשך שנת 2003 על-פי תקציב מאושר.

כזכור, עד 31 במארס תתפקד מערכת הבטחון למעשה על פי תקציב 2002, על-פי הוראת ראש הממשלה אריאל שרון שהבין, כי תקציב הבטחון לשנת 2003 כפי שעבר בכנסת אינו ריאלי ויש לתקנו במשא ומתן עם מערכת הבטחון.

בעקבות הסיכום שהושג, נמסר ממשרד האוצר, כי השר נתניהו יציג את התוכנית הכלכלית במהלך השבוע הבא. והחל מהיום יקיים נתניהו שיחות טלפוניות עם שרים, על מנת לעדכנם בפרטי הקיצוצים המתוכננים במשרדיהם.
