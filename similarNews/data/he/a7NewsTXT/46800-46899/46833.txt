

פיקוד העורף פונה לציבור בנושא החלפת ערכות מגן בהן התגלה ליקוי.

פיקוד העורף מבקש להביא לידיעת הציבור כי במהלך בדיקות בקרת איכות שגרתיות, נתגלה ליקוי בכ-1,000 ערכות מגן מסוג שמרטף לתינוקות, שחולקו באיזור חיפה וגוש-דן, בין התאריכים 1 בפברואר 2003 ועד ל-7 במרס 2003 בלבד.

על מנת להבטיח תקינות מלאה של הערכה, מחליף פיקוד העורף את השמרטפים לאוכלוסייה שבידיה ערכות אלה.

אם קיבלתם שמרטף בין התאריכים הנ"ל, הנכם מתבקשים להגיע לתחנת רענון ערכות המגן הקרובה למקום מגוריכם והערכה תוחלף ללא תור.
