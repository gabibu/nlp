

ארה"ב תתקבל בפיגועי התאבדות ובשפיכות דמים אם תצא למלחמה נגד עיראק ומדינות אחרות באיזור, אמר ביום חמישי מזכיר תנועת חיזבאללה הפרו-איראנית בלבנון, השייח' חסן נסראללה.

ארה"ב תתקבל בפיגועי התאבדות ובשפיכות דמים אם תצא למלחמה נגד עיראק ומדינות אחרות באיזור, אמר ביום חמישי מזכיר תנועת חיזבאללה הפרו-איראנית בלבנון, השייח' חסן נסראללה.

כ-150 אלף איש התכנסו להאזין לדברי נסראללה , שאמר כי כוחות הצבא האמריקני "לא יתקבלו באורז ושושנים, אלא בהתנגדות, ברובים ובפיגועי התאבדות".

הכינוס נערך לאחר הפגנת המונים לציון סיום עשרת ימי ה"עשורה".

השייח' נסראללה שיבח בנאומו את עמדותיהן של קריית הוותיקן וצרפת, המתנגדות למלחמה בעיראק. "על כל המוסלמים לכבד את עמדות הכנסיות במערב ובמזרח בהתייחסות למשבר בעיראק. עמדות כאלה הן היסטוריות ודגולות", הטעים.

כ-150 אלף לבנונים שיעים צעדו ביום חמישי ברחובות רובעיה הדרומיים של ביירות, כשהם קוראים "מוות לאמריקה, מוות לישראל", בהפגנה שאורגנה על ידי תנועת חיזבאללה הלבנונית לציון היום האחרון בעשרת ימי ה"עשורה", ולציון יום השנה למות חוסיין, מבכירי האיסלאם השיעי.

גברים, נשים וילדים צעדו כשהם מניפים את דגלי פלשתין וחיזבאללה. רבים לבשו שחור לאות אבל, והחזיקו כרזות שעליהן מופיע דיוקנותיהם של השייח' חסן נסראללה, האמור לשאת נאום לקהל לאחר ההפגנה, ושל מנהיג איראן לשעבר, האייאטולה חומייני.
