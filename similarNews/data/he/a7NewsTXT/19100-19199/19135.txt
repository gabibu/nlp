

שר התיירות, בני אלון: "תוצאות קמפיין 'דווקא עכשיו חופשה בישראל' באינטרנט מצביעים על הצלחה משמעותית".

לדבריו, הפרסום באינטרנט נערך כהמשך לקמפיין המקיף של משרד התיירות לעידוד תיירות הפנים בישראל - "דווקא עכשיו חופשה בישראל". - קמפיין האינטרנט עלה לרשת בחודש ינואר 2002, ונמשך כשלושה שבועות.

לצורך הקמפיין, הקים משרד התיירות בפעם הראשונה מיני-אתר של תיירות הפנים בישראל, שאליו נכנסים באמצעות לחיצה על באנר אינטראקטיבי. במיני-אתר רוכזו לינקים ופרטים מלאים של כל עמותות התיירות בישראל, כולל מפת התמצאות. מטרת האתר היתה לשמש מעין "שער כניסה" עבור הגולשים המחפשים מידע רשמי מקיף על תיירות הפנים בישראל.

תוצאות הקמפיין היו מוצלחות מאוד. 16,000 גולשים נכנסו למיני-אתר של הקמפיין. עמותות תיירות רבות דיווחו על גידול ניכר בכניסות הגולשים לאתרים שלהן באמצעות האתר של משרד התיירות. כמו כן גם התוצאות בשטח היו מוצלחות.

שר התיירות, בני אלון, ציין כי בעקבות הצלחת הקמפיין באינטרנט, משרד התיירות ימשיך לתחזק בואפן קבוע שער כניסה ייעודי לעידוד תיירות הפנים בישראל ויימשך גם קידום האתר באינטרנט ומחוצה לו.
