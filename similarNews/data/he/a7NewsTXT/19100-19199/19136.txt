

שר הבטחון, בנימין בן אליעזר, אומר שארגון חיזבאללה הופך לאוייב משותף לישראל ולארצות-הברית.

בן אליעזר התייחס למידע שלפיו בכירים בארגון אל-קעידה שנמלטו מאפגניסטן, נמצאים כיום בלבנון ומקבלים סיוע מאנשי חיזבאללה המקומיים.

בן אליעזר ייפגש הערב בניו-יורק עם מזכ''ל האו''ם, קופי ענאן, ויבקש ממנו לקבל עדויות נוספות בעניינם של שלושת חיילי צה''ל שנחטפו לפני למעלה משנה ללבנון.

שליחנו לניו-יורק אילן אוסטפלד מוסר שייתכן שמדובר בקלטת וידאו שלישית, שצולמה על-ידי חיילי האו''ם בעת החטיפה.
