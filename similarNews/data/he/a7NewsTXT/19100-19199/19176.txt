

מזכ"ל הליגה הערבית עמרו מוסא מזהיר כי ארה"ב תעמוד בפני התנגדות מלוכדת מצד המדינות חברות הליגה, אם תבצע פעולה צבאית נגד עירק בשלב הבא של מלחמתה בטרור.

"לדעתנו, ניתן ליישב את הבעיה באמצעות דיאלוג. הליגה הערבית מתנגדת פה אחד להתקפה צבאית נגד כל מדינה ערבית, כולל עירק", הדגיש מוסא.

נציין כי מוסא נפגש בימים אלו בוושינגטון עם בכירים במימשל ועם מנהיגים ערבים-אמריקניים. לפני כן ביקר בניו יורק, שם הביא מסר מנשיא עירק סאדם חוסיין למזכ"ל האו"ם קופי אנאן. במסר זה, קרא סאדם לחידוש הדיאלוג בין בגדד לבין האו"ם.
