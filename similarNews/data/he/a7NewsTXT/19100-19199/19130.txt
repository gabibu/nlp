

סגן ראש הממשלה ושר הבינוי והשיכון נתן שרנסקי האשים אתמול את סוריה בתמיכה בטרור נגד ישראל, ובכך שהיא עושה זאת אף על פי שהיא התמנתה מתחילת השנה לחברה במועצת הביטחון של האו"ם.

"אנו מאוד מודאגים מהעובדה שסוריה אינה עושה דבר נגד מטות הארגונים הטרוריסטים בשטחה, מסיועה הפעיל בחימוש הארגונים הטרוריסטים בלבנון, מתמיכתה הפעילה בטרור נגדנו, ומהיותה בה בעת חברה במועצת הביטחון של האו"ם", הדגיש שרנסקי.

"אנו מקווים שהמדינות המוטרדות מהטרור הבינלאומי יקבעו את מדיניותן כלפי סוריה בהתחשב בעובדות אלה", אמר.

