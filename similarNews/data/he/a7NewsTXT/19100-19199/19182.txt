

עשרה אנשים נהרגו וכ-90 נפצעו בהתנגשות רכבת נוסעים ברכבת מטען בדרום אפריקה.

ההתנגשות אירעה בשארלוט'ס דייל, במרחק של כ-90 ק"מ צפונית לעיר דרבן ב-4 אחרי הצהריים. רכבת הנוסעים התנגשה בחלקה האחורי של רכבת המטען, שעמדה בתחנה. שישה מקרונותיה של רכבת הנוסעים ירדו מהפסים.

צוותי הצלה נשלחו למקום התאונה כדי לסייע בחילוץ אנשים, שנלכדו בתוך קרונות רכבת הנוסעים. עד לשעת מסירת הידיעה אושר מותם של עשרה אנשים, ביניהם שני ילדים. יותר מ-50 מהפצועים נלקחו לבתי חולים מקומיים.
