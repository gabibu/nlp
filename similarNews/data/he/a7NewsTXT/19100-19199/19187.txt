

שר החוץ האמריקני קולין פאוול אמר היום בסנט כי ארה"ב מוכנה לחתום עם רוסיה על אמנה חדשה לפיקוח על הנשק האסטרטגי.

פאוול ציין כי המימשל האמריקני אינו מתנגד יותר לבקשת מוסקווה לצמצם בצורה משמעותית והדדית את מאגר הנשק הגרעיני ההתקפי, וכי היא מסכימה שזה יסוכם באמנה רישמית.

"אנחנו מתאמצים מאוד להשיג הסכם בסוגיה זו", ציין פאוול. "אנחנו עובדים עם רוסיה ומקיימים דיונים בקרב המימשל על הדרך הטובה ביותר להשגת מיסמך מחייב משפטי בצורה זו או אחרת".
