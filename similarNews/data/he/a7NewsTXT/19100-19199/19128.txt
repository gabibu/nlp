

במשרד לבטחון הפנים הופתעו. במקום תוספת של 25 מליון  הדרושים למשטרה לאור המצב הבטחוני, הפיגועים והכוננות, יקוצצו 2% מתקציב המשרד.

מקור בכיר במשרד אמר כי ההחלטה לקצץ תחמיר מאוד את מצבה של המשטרה. לאור הנתונים בשטח היא לא תוכל להחזיק מעמד.

אמש שוחח השר לבטחון הפנים עוזי לנדאו עם רה"מ, והביע בפניו את דאגתו העמוקה מהשלכות הקיצוץ הצפוי בתקציב משרדו על יכולתה של משטרת ישראל להבטיח את ביטחונם של אזרחי ישראל ולהמשיך את מאבקה בפשיעה ובאלימות.

השר לנדאו התרשם כי רה"מ מודע למצבה הקשה של המשטרה ולצורך בחיזוקה, וכי תמצא הדרך בתקופה הקרובה לצמצם למינימום את הפגיעה בפעילותה החיונית בימים אלה.

השר לנדאו וראש הממשלה הסכימו כי עם שובו של השר מביקור עבודה בארה"ב ינסו השניים למצוא פתרון לבעיה.

