

שגריר ישראל במצרים גדעון בן-עמי הגיש אתמול בבוקר את כתב האמנתו לנשיא מצרים חוסני מובארק. הטקס התקיים בארמון אל-איתיחדיה בקהיר.

הידרדרות המצב הכלכלי של מצרים גורם חשש מפני מהומות חברתיות, כך עולה ממדיניותה של מצרים. אתמול אמר השר הממונה על האספקה חסן ח'דר כי מצרים לא תפחית את הסובסידיות על מצרכי מזון בסיסיים. בדבריו בפרלמנט המצרי ציין ח'דר כי הסובסידיה ללחם עולה לאוצר המצרי 630 מיליון דולר מדי שנה, וכי 66.5 מיליון המצרים צורכים מדי יום 180 מיליון כיכרות לחם, קרי כשלושה לחמים לתושב. הלחם הרגיל במצרים הוא כיכר עגולה, הנמכרת תמורת חמישה גרושים (1,3 סנט של האירו), כולל הסובסידיה. סירובם של השלטונות להפחית את הסובסידיות על מצרכי מזון בסיסיים מסוימים נובע מחששם מפני מהומות חברתיות.

