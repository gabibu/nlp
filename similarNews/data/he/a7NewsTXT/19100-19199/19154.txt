

השבועון הכלכלי הסורי "אל איקתיסדיה" כתב היום כי ספינות סחר נמנעות באחרונה מלפקוד את נמלי סוריה עקב החיפושים שעורך הצי האמריקני באזור.

"חיפושים מציקים, המנוגדים לחוקים הבינלאומיים, נערכים בספינות הסוחר העושות את דרכן לנמלי המזרח התיכון, ובעיקר לסוריה", ציין העיתון, שהגדיר את הצעדים האלה "סגר".

ספינות הצי האמריקני עצרו באחרונה בים התיכון שתי ספינות סוריות שהובילו פרי הדר שמקורו בנמל מרסין שבטורקיה, בצעד שעורר מחאה רשמית חריפה מצד סוריה. משרד החוץ הסורי זימן אז את הממונה על שגרירות ארה"ב בדמשק כדי להעביר לו את המחאה על מה שהוגדר כ"מעשה פירטיות" של ספינות הצי ה-6 בים התיכון.
