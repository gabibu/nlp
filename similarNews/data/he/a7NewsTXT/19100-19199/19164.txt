

בישיבה מיוחדת של ועדת הכספים בכנסת הוחלט על הורדת שכר הלימוד באוניברסיטאות לשנת תשס"ג ב-3% . הפשרה הושגה בסיכום בין שר האוצר ובין ועדת הכספים.

דובר התאחדות הסטודנטים יובל לידור אמר כי "לאור המצב הכלכלי הפסימי מאוד במדינה, היינו נכונים להתפשר בנושא כבר בהתחלה. היה לנו חשוב שהממשלה תאמר שהיא ממשיכה לפי המלצותיה של ועידת וינוגרד, למרות המצב, וזה מה שהיא אמרה היום".

לידור אמר כי "ההורדה היא אכן סמלית, אבל הסמליות חשובה כאן. לאור המצב, מדובר בהישג של הסטודנטים בישראל, להביא את הממשלה לבטל את החלטתה".

ליאור שטרסברג, יו"ר ההתאחדות, אמר: "הסכמנו להתפשר, כל עוד תהליך ההורדה של שכר הלימוד, ימשך גם בשנים הבאות, כפי שהובטח בוינוגרד- הורדה של 50% תוך חמש שנים. אני שמח שהצלחנו במלחמה הזו. אני לא רואה את זה כהתפשרות, אלא כאחריות ציבורית, בהתאם למצוקה במשק".
