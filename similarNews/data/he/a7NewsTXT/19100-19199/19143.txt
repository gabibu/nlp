

ועדת הכספים אישרה היום מתן הטבות מס לתושבי דרום הר חברון, במסגרת חוק הנגב תחת הסעיף של מושבים וקיבוצים.

ח"כ ישראל כ"ץ מהליכוד שיזם את המהלך טען כי המועצה האזורית הר חברון היא חלק מהרשות לפיתוח הנגב.

ההצבעה על ענין זה לוותה במחאות נמרצות וקולניות מצידם של אנשי מרץ והעבודה .

בוועדה ובמסגרתה הדרדרו הדברים לחילופי דברים קשים בין ח"כ בייגה שוחט שכינה את ח"כ כ"ץ בתואר גנגסטר אלים.

הלה לא נותר חייב והטיח בו את "חלוקת המיליארדים" כהגדרתו שנתן ח"כ שוחט לקיבוצים לקופות החולים ולסקטורים שהועדפו במפלגת העבודה.

כל הנוכחים באולם הישיבות הוצאו מהאולם ע"מ להרגיע את הרוחות.

כמו כן פרץ ויכוח בין ח"כ מלול מש"ס לח"כ פריצקי משינוי, שכינה את מלול "חולה מצלמות , אנטי ציוני ושונא ישראל".
