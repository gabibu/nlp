

שר הביטחון בנימין בן אליעזר אמר אתמול כי הנשק הלא-קונוונציונלי של איראן מהווה סכנה לא רק לשכנותיה במזרח התיכון, אלא גם לאירופה.

"הגרוע ביותר הוא שבסיוע של הרוסים והצפון קוריאנים, האיראנים ייצרו את הפצצה הלא-קונוונציונלית הראשונה שלהם, פצצה אטומית, עד 2005", אמר בן אליעזר בוועידה בניו יורק.

"זו סכנה שכל העולם חייב לשקול. בידי איראן יש היום טילים ארוכי טווח, היכולים לשאת ראשי חץ לא-קונוונציונליים, כימיים או ביולוגיים היכולים לפגוע בישראל בארבע פינות חלקיה", הוסיף השר, שהאשים את איראן שהיא היתה זו שסיפקה את 50 טונות הנשק שנתפסו בספינה קארין איי.



