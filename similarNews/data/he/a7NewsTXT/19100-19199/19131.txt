

זרועות הביון של ארצות הברית איבדו את עקבותיו של אוסאמה בין לאדן, כך אומרים פקידים אמריקנים ל"ניו יורק טיימס". לדבריהם, האינדיקציה האחרונה על מקומו של בין לאדן התקבלה בתחילת חודש דצמבר. אז נקלט בין לאדן משדר פקודות לכוחותיו בגלי רדיו קצרים בהרי טורה בורה.

בקהיליית המודיעין האמריקנית חלוקים בשאלה האם בין לאדן משתמש בטכנולוגיה תקשורתית שקשה יותר לאתרה, האם נעלם במקום מסתור או שמא הוא מת. הפקידים ששוחחו עם הניו יורק טיימס העריכו כי לו לא היה בין לאדן בין החיים היו אנשי אל קאעידה דנים בכך בשיחות טלפון או בשידורי רדיו.

