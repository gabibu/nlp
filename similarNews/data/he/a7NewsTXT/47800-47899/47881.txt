

עמי אראל יו"ר נשיאות איגוד תעשיות האלקטרוניקה אמר בכנס החירום של היצואנים שהתקיים בבית התעשייה בתל אביב, בהשתתפותם של 150 יצואנים, כי המקורות לשימור ההיי טק מצומצמים ולכן חייבים לשמור על אותם התקציבים שנותנים מענה לכך כתקציב המדען, חוק עידוד השקעות הון ועידוד היצוא.

אראל אמר: "אנו מתרוצצים כמו עכברים מורעלים, ועד שאנו סותמים חור אחד נפתח חור אחר   מדברים על תקציבי המדען הראשי, פתאום רוצים לבטל את קרן השיווק".

הוא קרא לממשלה לשבת עם התעשיינים והיצואנים בצורה מסודרת כדי לשמר את ההיי-טק.
