

נשיא התאחדות התעשיינים עודד טירה אמר בכנס חירום שערכו היצואנים בעקבות החלטת הממשלה לבטל את קרן השיווק לחו"ל, כי חייבים למצוא פתרון לנושא זה. בכנס שהתקיים בבית התעשייה בתל אביב השתתפו 150 יצואנים.

טירה ציין כי יש חיוב רב בתוכנית הכלכלית וניכרת הבנה, בפעם הראשונה, לכך שהמגזר העסקי הוא זה שמייצר את הצמיחה ואת מקומות העבודה, אך יחד עם זאת הקרן לעידוד השיווק הינה חיונית כדי לפתח את פוטנציאל היצוא.

היצוא הוא נכס המחולל צמיחה ויש לטפח אותו אומר טירה. טירה הוסיף כי תקציביהם של תחומים המחוללים צמיחה יגדלו באופן פרופורציונלי. לדבריו העברת משאבים לצמיחה תהווה מתן אפשרות וחלון הזדמנויות, ועל כך צריך לשים דגש.

טירה ייפגש ביום א' עם שר האוצר כדי לנסות למצוא פתרון לנושא זה.
