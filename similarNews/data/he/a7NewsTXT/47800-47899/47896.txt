

גורם בכיר במשרד ההגנה הבריטי אמר היום במסיבת עיתונאים כי "3,000 חליפות ההגנה מפני נשק כימי שנמצאו בבית החולים בנאסיריה הם חשיפה משמעותית". לדבריו, "מציאת ציוד ההתגוננות מפני הנשק להשמדה המונית מעיד על כוונת העיראקים לעשות שימוש בנשק כזה".

בלב בגדאד שוב נשמעו פיצוצים עזים בשעה האחרונה. קודם לכן דיווחו גורמים אמריקניים כי עם השיפור בתנאי מזג האוויר, בכוונתם להגביר את עוצמת המתקפה של המשטר העיראקי.

הבוקר הצליחו האמריקנים ליירט טיל ששיגרו העיראקים לכוויית. לטענתם, טיל הפטריוט השמיד לחלוטין את הטיל העיראקי.

בתדרוך היומי לכתבים בקטאר על התפתחויות המלחמה אמר אחד הקצינים האמריקנים כי משמרות המהפכה הנאמנות לסאדאם חוסיין מאיימות על האזרחים העיראקים בהוצאה להורג, אם לא יסייעו להילחם נגד ארצות הברית.

עוד טוענים האמריקנים כי הטיל שפגע אתמול באזרחים בלב השוק בבגדאד, נורה על ידי העיראקים עצמם.
