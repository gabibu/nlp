

כוחות צה"ל בשיתוף נציגי המנהל האזרחי, אטמו הלילה את משרדיהן של עמותות המשתייכות לארגון ה"דעווה" של החמאס. עמותות אלו הוצאו אל מחוץ לחוץ בשל מעורבותן בטרור.

בבני נעים סמוך לחברון נאטם משרד של אגודת הצדקה האיסלמית שהוצאה אל מחוץ לחוק ב- 30/6/02 על ידי אלוף פקוד המרכז דאז, האלוף יצחק איתן. מצה"ל נמסר כי האגודה מעבירה כספים למשפחות של מחבלים מתאבדים ולמשפחות של מחבלים שנלכדו על ידי כוחות הבטחון ועצורים בידיהם.

דוברת צה"ל מוסרת כי בנסיון החדירה לישוב נגוהות השתתפו מחבלים החברים בועדות ה"דעווה" של החמאס, העוסקות ב"טיפוח" אידיאולוגיית החמאס ובסיוע למשפחות מחבלים.
