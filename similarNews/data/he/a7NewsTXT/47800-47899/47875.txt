

כוחות צה"ל, בשיתוף נציגי המנהל האזרחי, אטמו הלילה עמותות המשתייכות לארגון ה"דעווה" של החמאס, אשר הוצאו אל מחוץ לחוק, ואשר חשודים בסיוע לפעילות טרור.

וועדות ה"דעווה" פועלות לקידום אידיאולוגיית החמאס בקרב האוכלוסיה האזרחית ומסייעות למשפחות מחבלים.

בבני נעים, סמוך לחברון, נאטם משרד של אגודת הצדקה האיסלמית.

אגודת הצדקה האיסלמית - הוכרזה בלתי חוקית ב- 30/6/02 על ידי אלוף פקוד המרכז דאז, האלוף יצחק איתן. מצה"ל נמסר, כי האגודה תומכת כספית במשפחות מחבלים מתאבדים ובמשפחות ערבים המעורבים בפעילות טרור אשר נעצרו על ידי כוחות צה"ל.

האגודה מקיימת קשרים עם ועדות איסלאמיות שונות. התרומות - מקורם באגודות מחו"ל שהוצאו אל מחוץ לחוק. הועדה הסעודית לתמיכה באינתפיאדה הפסיקה העברת כספים בשווי עשרות מיליוני דולרים בשל הזדהות האגודה עם החמאס.

יצויין כי חלק מהחבלים אשר ביצעו ניסיון חדירה לישוב נגוהות היו חברים בועדות ה"דעווה" של החמאס

אישים מרכזיים: יו"ר האגודה - עדל נעמאן סלים אלג'דיני, ממגורשי מרג' אל זהור ב-92. פעיל חמאס בכיר.

מצטאפה כאמל חליל שעור ממגורשי מרג' אל זהור איש האחים המוסלמים ופעיל חמאס בכיר.

עבד אל חלאק אל נטשה - מנכ"ל, ממגורשי מרג' אל זהור, ראש תנועת החמאס בחברון, עצור מאז 2002. כמו כן רבים מאנשי האגודה מעורבים בפעילות חבלנית עוינת או עצורים בשל מעורבותם בפעילות חבלנית עוינת
