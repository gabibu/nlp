

גורמי טרור מאיימים על חיי רכזי המודיעין של מחוז יהודה ושומרון ועל חיי משפחותיהם. כמה מהם נאלצו לשנות את אורח חייהם ואת מקום מגוריהם, לנוכח האיומים.

במהלך השנתיים וחצי האחרונות, חשפו רכזי המודיעין של מחוז ש"י מידע מודיעיני רב-ערך אודות גורמי הטרור השונים. אותו מידע סייע בסיכול של פיגועים רבים והביא למעצרים של מחבלים וערבים הקשורים לאירגוני טרור באיזור.

ממידע שהגיע לידי המשטרה התברר כי ערבים ומחבלים בארגוני טרור שונים זממו לפגוע בחייהם של רכזי המודיעין ובני משפחותיהם. הם אף החלו לאסוף מידע מודיעיני על הרכזים.

הידיעות על כך עוררו את דאגת הדרג הבכיר של המשטרה ולפיכך הוחלט כי הרכזים ינקטו משנה זהירות ובין היתר ישנו מעט מדפוסי החיים הרגילים וכן לעתים גם את מקומות מגוריהם.
