

קצין אמריקני אמר הערב כי כוחות הקואליציה הרגו בשלושת הימים האחרונים כ-1000 חיילים עיראקים באזור נג'ף שבמרכז עיראק.

"מרבית ההרוגים הם ככל הנראה לוחמים המשתייכים למפלגת הבעת' ולוחמי מיליציית 'הפדאיון של סדאם'. הלוחמים העיראקים תקפו את הכוחות האמריקניים בנשק אוטומטי ובטילי אר.פי.ג'י., ואנו השבנו באש נ"ט ובמקלעים. שני טנקים יצאו מכלל שימוש, אך הצוותים נחלצו בשלום. קבוצות קטנות של עיראקים התפזרו במהלך הקרבות ותפסו עמדות צלפים", אמר ג'ון אלטמן, קצין המודיעין בחטיבה של דיוויזיית חי"ר 3.

נג'אף היא אחת הערים החשובות בעיראק, הנמצאת על גדת הפרת כ-150 ק"מ מדרום לבגדאד.

(עתי"ם-חוץ)
