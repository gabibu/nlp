

צוות מד"א הציל היום את חייה של פעוטה בת שנתיים שנחנקה בזמן שאכלה ארוחת צהרים. הפעוטה איבדה את הכרתה.

המטפלת שלה הזעיקה בצהרים ניידת טיפול נמרץ של מד"א לדירה בה טיפלה בפעוטה בשכונת רמות בעיר. היא מסרה כי התינוקת נחנקה מאוכל וכי איבדה את הכרתה.

צוות נט"ן של מד"א הגיע למקום ומצא את הפעוטה במצב אנוש, היא היתה חסרת הכרה, ללא נשימה ועורה הכחיל. הצוות החל מיד בטיפולי החייאה, שכלל גם אינקובציה, החדרת צינור לקנה הנשימה של הפעוטה, והנשמתה דרך צינור זה.

הטיפול עלה יפה ומצבה של הפעוטה השתפר. לאחר שיוצב מצבה, אף שעדיין הוגדר קשה, היא הועברה להמשך טיפול במרכז הרפואי "סורוקה" בבאר-שבע.
