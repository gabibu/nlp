

משטרת פריס תקים יחידת בלשים מיוחדת שתפקידה יהיה לטפל באנטישמיות ובגזענות.

מפקד משטרת פריס ז'אן פול פרוסט אמר בראיון לשבועון יהודי בצרפת כי כ-500 שוטרים מוצבים דרך קבע בפריס להגנה על מוסדות יהודיים ובעיקר על בתי ספר ובתי כנסת.

השר לענייני תפוצות נתן שרנסקי זימן את שגריר צרפת בישראל והביע באזניו מחאה ודאגה על תופעת האנטישמיות המתגברת בארצו.

השר שרנסקי נפגש גם עם שגריר בלגיה בישראל ומחה גם באזניו על האנטישמיות האלימה הגוברת בארצו.


