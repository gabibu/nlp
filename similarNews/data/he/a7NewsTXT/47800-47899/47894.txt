

הנהלת מועצת יש"ע מתכנסת היום לישיבת חירום, במהלכה תגבש דרכי פעולה ומאבק נגד הגזירות של האוצר על המתיישבים.

בישיבה תועלה הצעה להשבית את היישובים בשבוע הבא. במועצה אומרים כי בנימין נתניהו הפלה לרעה את הישובים ביחס ליישובי הנגב והגליל, שם נשארו הטבות המס על כנן ביישובים לא מעטים.

דובר המועצה יהושע מור-יוסף, אומר שמשפחה ממוצעת ביישובים תפסיד בממוצע שלושת אלפים שקלים מהכנסותיה החודשיות בשל הקיצוץ בקצבאות הילדים, ביטול הנחות המס, העלאת שכר הלימוד בגני הילדים, ביטול יום חינוך ארוך וקיצוצים אחרים.
