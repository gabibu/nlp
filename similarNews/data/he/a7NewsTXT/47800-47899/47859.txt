

נשיא סוריה בשאר אסאד מתיחס לראשונה למלחמה בעיראק ואומר כי סוריה חוששת שתהיה הבאה בתור אחרי עיראק. לדבריו, לא תמתין סוריה עד שתהפוך למטרה אך לא פירט למה התכוון. המופתי של סוריה קורא למוסלמים לבצע פיגועי התאבדות נגד בעלות הברית.

נשיא סוריה בשאר אסאד מתיחס לראשונה למלחמה בעיראק ואומר כי סוריה חוששת שתהיה הבאה בתור אחרי עיראק. לדבריו, לא תמתין סוריה עד שתהפוך למטרה אך לא פירט למה התכוון.

בראיון לעיתון הלבנוני א-ספיר אמר נשיא סוריה בשאר אל אסאד כי הוא חושש שארצו תהיה היעד הבא של כוחות הקואליציה במלחמה אחרי עיראק.

אסאד ציין כי המלחמה בעיראק היא מזימה שמאיימת על כל העם הערבי ומדובר במזימה נגד הערבים ועל כן הוא קרא לכל מדינות ערב להתנגד למלחמה.

"האמריקנים אולי יכולים לתקוף את עיראק" אמר אסאד "אך לא לשלוט בה".

נשיא סוריה ציין בדבריו כי כל עוד ישראל קיימת ישנו איום על סוריה.

מסוכנות הידיעות הצרפ]תית נמסר כי המופתי של סוריה קרא היום לכל המוסלמים לקום ולבצע פיגועי התאבדות נגד כוחות הקואליציה הלוחמים בעיראק.
