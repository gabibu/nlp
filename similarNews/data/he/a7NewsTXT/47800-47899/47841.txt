

משטרת חברון עצרה היום (ד') ישראלי בטענה כי האיש נשך את ידו של קצין צה"ל במהלך עימות על בית נטוש סמוך לשכונת אברהם אבינו.

לדברי המשטרה, בהתפרעות נפצע גם שוטר באורח קל. ההתנגשות בין כוחות הביטחון למתיישבים התרחשה כאשר התקבל דיווח על מתיישבים הגורמים נזק לבית בית ערבי נטוש באיזור.

המשטרה נמסר כי במהלך היום (ד') גבו חוקרים עדויות רבות על האירוע שהתרחש ובמשטרה
צופים שבימים הקרובים יבוצעו מעצרים נוספים.

כתב ערוץ 7 פנה לאורית סטרוק, חברת ועד היישוב היהודי בחברון, לקבל את תגובת הוועד למעצר של תושב העיר.

"יש עדויות רבות שהתושב לא תקף שום חייל, אלא ההיפך, האיש חטף מכות קשות מהשוטרים ונגרר בצורה משפילה על הקרקע", אמרה סטרוק. "אנחנו מכירים את האיש שנים רבות. הוא משרת במילואים כקצין בצה"ל, ולא מתאים לו לנשוך או להכות שוטר או חייל".

"איך התחיל האירוע הזה?" שאל כתבנו.

"הכל התחיל בויכוח על בית ערבי נטוש הסמוך לשכונת אברהם אבינו. על פי עדויות ששמענו, עמד האיש במקום וצעק לעבר השוטרים כדי להביע את מחאתו נגד צעדיהם. בתגובה הם התנפלו עליו והכו אותו. אם מישהו היכה או נשך שוטר הדבר חמור בעינינו, אבל אנחנו מאמינים בחפותו של האיש וחושבים שמאשימים אותו בדבר שלא מתאים לו". התושב יובא מחר בפני שופט בבית משפט בירושלים.
