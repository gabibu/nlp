

גנרל טומי פרנקס, המפקד העליון של הכוחות האמריקנים במפרץ, יצרף בימים הקרובים את הדיביזיה ה-4, המודרנית ביותר בצבא ארה"ב, לכוחות הצרים על הבירה העירקית. חיילי הדיביזיה יוטסו לאזור מבסיסם בפורד הוד, טקסס.

הפיקוד המרכזי האמריקני, בראשות הגנרל טומי פרנקס, יטיל בימים הקרובים למערכה בעיראק את הדוויזיה הקטלנית והמודרנית ביותר בצבא האמריקני, דוויזיה-4, שבסיסה בפורד הוד, טקסס.

ציודה של הדביזיה אמור היה לנחות באוניות בטורקיה. הדביזיה אמורה היתה להיות האלמנט המשמעותי ביותר בחזית הצפונית שארה"ב ביקשה לפתוח במלחמה נגד עיראק, אך סירובה של טורקיה לאפשר מעבר כוחות אמריקנים בשטחה גרמה לכך שהאוניות הנושאות את ציודה יפליגו דרך תעלת סואץ וינחיתו את הציוד כנראה בכוויית. חיילי הדוויזיה יוטסו מטקסס.

דביזיה מס' 4, השייכת במקור לגייס 3, נחשבת לדביזיה הדיגיטלית הראשונה של צבא ארה"ב ומבוססת על מערכת תקשורת והעברת נתונים חדישה ביותר שאלמנטים ממנה אומצו גם על-ידי צה"ל. הדביזיה מנווטת את דרכה על-פי לוויינים אשר מציגים כמעט לכל טנק בדביזיה את תמונת המצב הקרבית בכל רגע ואת מיקום כל הכוחות על גבי מפה דיגיטלית. כינויה של הדביזיה,
"סוסי הפלדה".

הגוף העיקרי של הדוויזיה, שמפקדה הוא מייג'ור ג'נרל ריימונד אודיארנו, לשעבר קצין ארטילריה בדוויזיה 3 במלחמת המיפרץ, הן שלוש החטיבות השיריון והחי"ר המתמרנות, המצויידות ב-200 טנקי "אברהמס" M1A2 ומאות נגמ"שי חי"ר "ברדלי" M2A3.

לחטיבות אלה ("הרוכב", "סוסי המלחמה" ו-"בריגדת הפלדה") תצטרף החטיבה הרביעית ללוחמת אוויר, "נשר הפלדה", המפעילה את מסוק התקיפה המתקדם בעולם, "אפאצ'י לונג בו". את הסיוע הארטילרי תבצע החטיבה החמישית בדוויזיה -החטיבה הארטילרית.

לדביזיה 4 היסטוריה מזהירה בדברי ימי הצבא האמריקני. בזמנה, היתה זו חטיבה 8 של הדביזיה שנחתה ראשונה בנורמנדי ביוני 1944 ונתקלה בחוד הכוחות האמריקנים בצבא הגרמני.
