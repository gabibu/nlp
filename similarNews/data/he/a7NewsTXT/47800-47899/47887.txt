

שר המסחר והתעשיה אהוד אולמרט קיים דיון במשרדו בשאלת מצוקתם של העסקים הקטנים בישראל שרבים מהם נמצאים על סף קריסה בשל המצב הכלכלי במדינה.

בסיכום הדיון אמר השר אולמרט כי "יש להקל על מתן האשראי להון חוזר עסקים קטנים. אנו מדברים על משק שסובל ממצוקת אשראי ועל עסקים שנתונים במצוקה קשה".

יצויין כי מתוך קרן של 100 מיליון ש"ח שהוקמה לפני כשנה נוצלו עד היום כ-8 מיליון ש"ח בלבד.

השר אולמרט מציע לשפר את תנאי הקרן הנוכחיים דלהלן:

להעלות את שיעור הערבות ל-85 אחוזים - הליך זה יקל על בעל העסק הקטן, מאידך עדיין ישאיר את הבנק ברמת סיכון המחייב אותו בבדיקה מירבית לכל הלוואה והלוואה.

לקבוע כי חריגה ממסגרת האשראי אינה מונעת הגשת בקשה להלוואה.

להוריד את פרמיית הסיכון שהממשלה גובה מ- 8% - ל - 0.2% .

להגדיל את תקופת האשראי מ-3 ל-5 שנים.

השר אולמרט הנחה את המשנה למנכ"ל במשרדו יוחנן לוי לפעול יחד עם האוצר לשיפור תנאי בצוע ההלוואת הנימנות על ידי הקרן.

בתחילת השבוע קיימה וועדת הכספים של הכנסת דיון בנוגע למצוקתם של העסקים הקטנים בישראל בהשתתפות השר אולמרט.

יו"ר הוועדה אברהם הירשזון החליט להקים וועדת משנה מיוחדת לוועדת הכספיםשתפקידה יהיה לסייעבשיקום אלפי עסקים שקרסו במהלך השנתיים האחרונות. ח"כ הירשזון אמר בדיון כי : "אי אפשר לטפל בסוגיא כה מורכבת כמו המשבר החריף במגזר העצמאים והעסקים הקטנים בישיבה אחת או שתיים של מליאת וועדת הכספים. מכייון שהטיפול בנושא כרוך גם בנושאי חקיקה, החלטתיעל הקמת וועדת משנהשתקדיש דיונים מקיפים במגמה לצמצם את היקף המשבר על ידי שילוב חשיבה חדשה מעבר למקובל בעבר".

שר התמ"ס חיווה בישיבה את דעתו באשר לגורמי המשבר ואמר כי "עקב האכילב וחולשת העסקים הקטנים היא בחסמים לקבלת האשראי והכסף מטעם הממשלה ולפיכך על וועדת הכספיםיהיה להמליץ בפני משרדי האוצר והתמ"ס לשפר את תנאי האשראי כך שניתן יהיה לנצל את מסגרת הכספים עבור היעדים שנקבעו".
