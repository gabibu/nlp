

"הולך ומתקרב היום שבו ייתן המשטר העיראקי דין וחשבון על שלטון הפחד והטרור שלו ". כך אמר לפני זמן קצר נשיא ארצות הברית, ג'ורג' בוש בנאום בפני חיילים אמריקניים בפלורידה. "בכל יום שעובר נחלשת אחיזתו של סאדאם חוסין בעיראק, ואנו נתמיד במערכה עד השחרור הסופי של עיראק", אמר הנשיא . הוא הוסיף ואמר כי קשה להעריך מה יהיו הצעדים הבאים של השלטון העיראקי ואולם ככל שיתקרבו הכוחות לעיראק כך יהיו העיראקים נואשים יותר. עוד אמר כי יחידות המשמר הרפובליקני נמצאות כעת תחת מתקפה ישירה ורצופה.
