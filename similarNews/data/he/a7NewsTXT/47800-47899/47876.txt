

ח"כ אורי אריאל מהאיחוד הלאומי החתים עד עתה 98 חברי כנסת על מכתב תמיכה ביונתן פולארד לקראת חג החירות, המביע תקווה שיהא חג חירות זה גם עבורו.

"בפרוס חג החירות אנו מבקשים לשגר לך מירושלים בית ישראל ברכת חיזוק. אנו שבים ומביעים את מחויבותנו לעשות ולעשות את כל שלאל ידינו להביא לשחרורך המהיר. אנו תקווה ששלטונות אמריקה מחויבים לחירות ולכבוד האדם באשר הוא יפתחו את הלב ויטו אוזן לבקשת השחרור הצודקת והאנושית כל כך.

יונתן פולארד - "בשנה הבאה בירושלים...", לשון המכתב.

יונתן פולארד כלוא מזה 18 שנים באשמה של ריגול למען ישראל. עונשו מעולם לא נקצב.
