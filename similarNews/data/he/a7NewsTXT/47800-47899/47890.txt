

שביתה כללית ברשויות המקומיות החל מיום שלישי. כך הודיעו היום ראשי הרשויות המקומיות בעצרת שקיימו בתל-אביב במחאה על התוכנית הכלכלית שאושרה השבוע בממשלה.

הם אמרו כי התוכנית תפגע קשות בפעילות התקינה של הרשויות ובתקציבי הרווחה שלהן.

בבית הועד הפועל של ההסתדרות דנים כעת ועדי העובדים הגדולים בתכנון צעדי מחאה משלהם נגד תוכנית נתניהו. יושב ראש ההסתדרות, אמיר פרץ, אמר שהמאבק המעשי ייפתח בתוך ימים אחדים.
