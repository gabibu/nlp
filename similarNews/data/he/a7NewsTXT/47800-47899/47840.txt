

"אם ייעשה שימוש בנשק כימי נגד כוחות הצבא האמריקני והבריטי, צרפת תציע את סיועה, אך לא תהיה מעורבת במלחמה שלה היא מתנגדת", הדגיש שר החוץ הצרפתי דומיניק דה וילפן בפני ועדת החוץ של האסיפה הלאומית הצרפתית.

בהתייחסו לסוגיה ההומניטרית אמר שר החוץ הצרפתי כי "סיוע לאוכלוסיה הינו צורך מיידי, ובעניין זה מוטלת אחריות על כוחות הקואליציה, שכן עליהם לכבד במלואו את החוק ההומניטרי הבינלאומי". עם זאת ציין כי צרפת תשתתף במבצע ההומניטרי וכי הארגונים ההומניטריים הלא-ממשלתיים נועדו בעניין זה עם נשיא הצלב האדום הבינלאומי בסוף השבוע האחרון.
