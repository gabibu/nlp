

מאות פלשתינים המשיכו גם היום לבקר באוהל שהוקם למען נשיא עיראק סדאם חוסיין והעם העיראקי בחאן יונס, זאת כדי להביע תמיכה בעם העיראקי ובמנהיגו.

מסוכנות עתי"ם נמסר כי האוהל הוקם לפי החלטה שנתקבלה על ידי ההנהגה הלאומית האיסלמית המכונה "הנהגת האינתיפאדה". זאת, כדי להביע תמיכה בעם העיראקי ולגנות בחריפות את ההתקפה האמריקנית והקואליציה. הפלשתינים תלו באוהל תמונות של נשיא עיראק סדאם חוסיין והוצב בו דוכן נאומים.

באוהל ביקר גם חוסני זוערב, מושל חאן יוניס ואחד מבכירי הפתח', ארגונו של ערפאת ברצועת עזה, אשר קרא לקהילה הבינלאומית לגנות את המלחמה ולהפסיקה לאלתר. לדבריו של זוערב, שני העמים, הפלשתיני והעיראקי, מצויים כעת תחת טרור, הפלשתינים תחת טרור ישראלי והעם העיראקי תחת טרור אמריקני ושני העמים אינם מקבלים תמיכה מאף שלטון ערבי. הוא קרא למנהיגים הערבים והאסלאמיים לפעול נחרצות, לגנות ולעמוד מול המלחמה נגד עיראק.
