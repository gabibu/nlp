

הפיקוד המרכזי של ארה"ב בקטאר הודיע כי מטוסי הקואליציה הפציצו 9 אתרים של משגרי טילים בבגדאד, ולא טיווחו כל יעדים אזרחיים.

עם זאת מודה ארה"ב, כי אפשר שמדובר בשני טילים תועים, אשר פגעו בשוק הומה אדם במרכז בגדאד, אשר גרמו למותם של 14 אזרחים ולפציעתם של כ-30.

"צבא עיראק הציב טילים ומשגרי הטילים בתוך אזור מאוכלס. מרביתם פחות מ-90 מטרים מבתי מגורים. העניין כולו נמצא בחקירה", נאמר בהודעת הפיקוד המרכזי של ארה"ב.

מקורות בכירים בפנטגון, שביקשו להישאר בעילום שם, אמרו כי לא ידוע בשלב זה אם שני הפיצוצים שגרמו להורגים ולפצועים בשוק בבגדאד מקורם מירי של כוחות הקואליציה.

הגנרל סטנלי מקריסטל, סגן מפקד המבצע בעיראק, אמר כי "היו דיווחים בתקשורת על כך שכוחות הקואליציה הפציצו שוק בבגדאד. כוחות הקואליציה לא טיווחו את השוק ולא נורו כל פצצות או טילים באזור שבו אירע הפיצוץ. איננו יודעים בוודאות אם מדובר בירי אמריקני או עיראק ואיננו יכולים לשער השערות בשלב זה".

"העניין כולו נתון בחקירה. ישנה אפשרות נוספת, והיא שירי נ"מ עיראקי או טיל קרקע-אוויר שנורה על ידי הכוחות העיראקיים החטיא את מטרתו ונפל חזרה לשוק", ציין
