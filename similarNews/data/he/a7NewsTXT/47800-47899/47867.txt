

עד עתה התלוו לכוחות הקואליציה כתבים עתה עושים גם עורכי דין ומשפטנים אמריקנים לבושי מדים ומצוידים בספרי חוק עבי-כרס, את ושים דרכם לבגדאד עם כוחות הקואליציה.

המשפטנים צורפו כדי לקדם אפשרות שיוכרז משטר צבאי בעיראק, אך הביעו את תקוותם כי מערכת המשפט העיראקית לא תתמוטט לאחר הדחת משטרו של סדאם חוסיין.

"ארה"ב אינה יכולה ואינה מעוניינת לאכוף את החוק עבור העם העיראקי. אנו מקווים כי מערכת המשפט ואכיפת החוק העיראקית לא תיפגע לאחר הדחת המשטר", אמר הקצין האמריקני ריצ'רד ואנדרלינדן, מפקד גדוד 709 של המשטרה הצבאית.

עד כה המגעים בין הכוחות האמריקניים ובין השלטונות המקומיים היו מוגבלים מאוד. ואולם, כאשר כוחות הקואליציה משתלטים על חלקים מסוימים בשטח, הם הופכים למעשה לנציגי החוק. אז, מפקדי הכוחות אחראים לכך שייעשה הכול באותו השטח כדי למנוע מעשי פשע, אונס והצתות, וכדי למנוע התנגשויות אלימות בין תומכי המשטר העיראקי ובין מתנגדיו.
