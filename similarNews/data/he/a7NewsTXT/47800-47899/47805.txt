

הגשמים הרבים שירדו בימים האחרונים מילאו במים את ערוץ נהר הירמוך הזורם בעמק הירדן, ולמרות הסכרים הפתוחים, ערוץ הנהר אינו מצליח לקלוט את כמויות המים הגדולות, הנהר עלה על גדותיו והציף שטחים בסביבתו.

בעקבות הזרימה העזה, התמלאו גם אגם רוטנברג ולראשונה, מזה עשר שנים, זורמים מים גם בתעלת האפס המתמלאת מים רק כאשר הכינרת עולה על גדותיה.

אורנה שמעוני, מנהלת אתר ההנצחה בנהריים, סיפרה כי בירמוך הגועש נשקפים מראות מרהיבים של מים זורמים שלא נראו כמותם בארץ.
