

דובר צבאי בריטי במטה הפיקוד המרכזי בקטאר אמר הבוקר כי כוחות הקואליציה השמידו את רוב הטנקים והנגמ"שים בשיירה עיראקית שניסתה לצאת את העיר הדרומית בצרה.

הדובר ציין כי על פי דיווחים ראשונים מהשטח, "רוב כלי הרכב שהיו בשיירה, הושמדו בקרב שהתחולל בשעות הלילה".

בשיירה העיראקית היו עפ"י ההערכה בין 70 ל-120 כלים כבדים, והיא הותקפה על ידי מטוסי קרב וכוחות ארטילריה אמריקנים ובריטים כאשר ניסתה לצאת את בצרה לכיוון דרום.

