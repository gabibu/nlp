

הנהגת האופוזיציה השיעית העיראקית קראה לעם העיראקי "להיערך להתקוממות נגד משטרו של סדאם חוסיין", ולצבא העיראקי להצטרף לכוחות האופוזיציה, כך הודיע דובר האופוזיציה השיעית בהודעה שפירסם ארגון האופוזיציה ASRII בטהראן.

הנהגת האופוזיציה השיעית העיראקית קראה לעם העיראקי "להיערך להתקוממות נגד משטרו של סדאם חוסיין", ולצבא העיראקי להצטרף לכוחות האופוזיציה, כך הודיע דובר האופוזיציה השיעית בהודעה שפירסם ארגון האופוזיציה ASRII בטהראן.

הארגון, "האסיפה העליונה של המהפכה האיסלאמית בעיראק", שמושבה באיראן, פרסם
הודעה ובה נקראו כוחות הקואליציה והקהיליה הבינלאומית "להכיר בממשלה ובפרלמנט
המעבר", שיקים הארגון לאחר הדחתו של סדאם חוסיין.

בד בבד, נקראו כוחות הקואליציה לפתוח במשא ומתן "עם המוסדות החדשים" כדי להכין
לוח זמנים לנסיגת הכוחות הזרים מעיראק, לאחר נפילת המשטר.

בשעות הצהרים פרסם הארגון הודעה נוספת בה נאמר כי 27 מאנשי כוחות הבטחון העיראקיים נהרגו ביום שלישי בלילה בהפצצת כוחות הקואליציה על מבנה בו שהו באל עמרה, בדרום-מזרח המדינה. ראש מנגנון הבטחון בבצרה וסגנו נהרגו ביום שלישי בהפצצות על העיר, נטען בהודעת הארגון. עוד על המתרחש בצד העירקי דיווח ארגון לשמירה על זכויות אדם "האיגוד למען עמים תחת איום". לדברי הארגון שהתפרסמו בברלין הוציא צבא עיראק להורג כ-62 קציני צבא שסירבו להילחם בעיר כירכוך, וכן כ-100 אזרחים שהואשמו בפעילות חתרנית.

לארגון נודע מפי שני עדי ראייה בלתי-תלויים בעיר כירכוך, כי 94 בני-אדם הוצאו להורג ביום ראשון האחרון, מהם 16 אזרחים עיראקים, 12 כורדים ו-4 טורקמנים, וכאמור 62 קציני צבא.

מנהל הארגון ההומניטרי טילמן זואלש אמר, כי מדובר בשני מקורות מהימנים ביותר. "אנחנו מכירים את שני האנשים שמסרו לנו את המידע מזה זמן רב, ומדובר במקורות אמינים ביותר".
