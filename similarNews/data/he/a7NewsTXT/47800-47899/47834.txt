

יו"ר ועדת הכנסת, ח"כ רוני בר-און, הכריז היום (ד') על כוונתו להתמודד על ראשות עיריית ירושלים.

בר-און אמר שלדעתו הוא היחיד שיכול לאחד תחת מועמדותו את מרבית תושבי העיר, דוקא בשעה שהפלגנות מאיימת לקרוע את העם. הוא ציין כי יש לו קשרים טובים עם המיגזרים השונים המרכיבים את אוכלוסיית ירושלים ונסיון בניהול מערכות גדולות כמו הטוטו שבראשו עמד עד לא מכבר. הוא
הוסיף, כי קשריו ההדוקים עם בכירים במערכת הפוליטית יסייעו רבות לירושלים הנאבקת בימים אלה על
תקציבים ועל מעמדה.

הגוף הבוחר את מועמד הליכוד לראשות עיריית ירושלים הוא סניף הליכוד בעיר. עד כה הודיע גם סגן ראש העיר מטעם הליכוד, יגאל אמדי, על התמודדותו. צופים שגם השר לשעבר דן מרידור מהליכוד יתמודד על התפקיד.

הבחירות בין המועמדים יתקיימו בשבועות הקרובים וזאת לקראת הבחירות לראשות העירייה שיתקיימו ב-3 ביוני.
