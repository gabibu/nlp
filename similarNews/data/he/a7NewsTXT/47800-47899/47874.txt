

הסתיימה פעולת צה"ל בבית חנון שבצפון חבל עזה. במהלך הפעולה נפתחה אש על כוחותינו מתוך בניין של צבא השיטור של הרש"פ, ובתגובה ירה מסוק של צה"ל אל הבניין.

בחילפי האש נהרגו שני שוטרים ערבים ואזרח אחד. שישה נפצעו. צה"ל פעל הלילה גם ברחבי יהודה והשומרון. באל ימון נחשפו שישה מטעני צינור. באל ערוב נלכדה חוליית מחבלים שיידתה אבנים ובקבוקי תבערה אל כלי רכב ישראליים.

בקבוק תבערה הושלך אמש אל מכונית ישראלית בצומת יקיר. איש לא נפגע. אל מוצבי צה"ל בגוש קטיף נורו פצצות מרגמה ונפתחה אש. לא היו נפגעים.


