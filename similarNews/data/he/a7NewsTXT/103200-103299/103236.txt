

הנפקת טמבור יצאה לדרך: תנסה לגייס 110 מיליון ש"ח, לפי שווי חברה של 200 מיליון שקל. בעלי המניות המוסדיים הוזמנו לרכוש 80% מההנפקה. משפחת בורוביץ' וגלקור קיבלו ממנה אשתקד דיווידנד של 350 מיליון שקל

יצרנית הצבעים הגדולה בישראל טמבור, המגיעה לבורסה של ת"א. החברה קיימה לפני יומיים את המכרז המוסדי הראשון בהנפקתה, שבה היא צפויה לגייס כ-110 מיליון שקל, לפי שווי חברה של 200 מיליון שקל. המוסדיים מוזמנים על ידי טמבור לרכוש היום 80% מניירות הערך.

הנפקת החברה תכלול מניות, אופציות ואיגרות חוב להמרה. כרבע מתמורת ההנפקה תוצע בהצעת מכר על ידי גרנית הכרמל. ניירות הערך יוצעו ב-100 אלף יחידות אשר יכללו 98 מניות במחיר 4.57 שקל, 40 כתבי אופציה (ללא תשלום) ו-700 ע.נ. איגרות חוב להמרה ב-92% מערכן הנקוב. סה"כ המחיר המינימאלי ליחידה הינו 1091.86 שקל, כאשר המכרז יהיה על מחיר איגרות החוב להמרה, עם מחיר מקסימאלי של 1,126.86 שקל ליחידה.

טמבור, שנמצאת בשליטת קבוצת גרנית-הכרמל של משפחת בורוביץ' וגלקור מייצרת צבעי בנין ומתכת וומוצרים משלימים בתחום זה. כמו כן היא מייצרת צבעים לענף הדפוס.

בחברה סיימה את 3 הרבעונים הראשונים של 2004 עם הכנסות החברה 326 מיליון שקל ורווח של 34 מיליון שקל. יצויין, כי הדוחות כללו הוצאות מימון בשל רה ארגון בקבוצת גרנית.
באוקטובר האחרון פורסם כי טמבור הגיעה לבית המשפט כדי לאשר הפחתת הון לקראת חלקות דיווידנד של 350 מיליון שקל לגרנית.

