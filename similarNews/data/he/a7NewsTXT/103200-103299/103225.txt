

טען באוזני האמריקאים: "שחרור שכזה יהיה מהלך דרמטי שיחזק אותי מאוד, ויאפשר לי לפתוח סוף סוף, בפעולות ממשיות נגד הטרור". לדברי הפלשתינאים, גילתה ארה"ב "הבנה" לדרישה לשחרר עוד מחבלים


הפלשתינים אינם מסתפקים ב-900 המחבלים שישראל כבר התחייבה לשחרר, וכבר דורשים שחרורם של 1,200 מחבלים המוחזקים במעצר מינהלי על ידי ישראל. ראש הרשות הפלשתינאית אבו מאזן דורש שחרור סיטונאי וטקסי, כדי לחזק את מעמדו אצל בני עמו. מקורבו מוחמד דחלאן, שהיה מעורב בעצמו בפיגוע באוטובוס הילדים בכפר דרום, כבר עדכן את המצרים באשר לבקשה הזו של אבו-מאזן, ומסר דומה הועבר לאמריקנים.

לטענת הפלשתיניים, גילו האמריקנים "הבנה" לבקשה הפלשתינית. אבו-מאזן טען באזני הגורמים האמריקאים כי שחרור שכזה יהיה "מהלך דרמטי שיחזק אותו מאוד, ויאפשר לו לפתוח בפעולות ממשיות נגד הטרור".

בינתיים מתברר כי הרשות הפלשתינית מממנת, שנים ארוכות, את האסירים הביטחוניים הישראלים. מדובר באסירים ביטחוניים ערביי ישראל, בעלי תעודות זהות כחולות, ששפוטים לתקופות מאסר ארוכות.


