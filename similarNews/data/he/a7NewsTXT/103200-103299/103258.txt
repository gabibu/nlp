

המשטרה מנסה להתחקות הבוקר אחרי עקבותיהם של האנשים שניקבו אתמול צמיג במכוניתו של שר האוצר בנימין נתניהו. הדבר היה בכפר חב"ד בעת שנתניהו השתתף בחגיגת כלולותיו של זוג מקומי. נתניהו עצמו נאלץ לעזוב את הארוע לאחר שאחדים מהמוזמנים השמיעו נגדו קריאות גנאי על רקע הצבעתו בכנסת בעד ההתנתקות, ולפי עדויות אחדות אף השליכו לעברו צלחת. דובר חב"ד, הרב מנחם ברוד, אמר הבוקר כי מי שעשו מעשים כאלה הוציאו בכך את עצמם מהחסידות, שכן היא שוללת כל מעשה אלימות. גם מועצת יש"ע מגנה הבוקר את תקיפת נתניהו בכפר חב"ד.
