

18 בני אדם נהרגו בשבת בצהרים בעיירה מוסאייב שבעיראק ו-25 נוספים נפצעו בהתפוצצות מכונית תופת. בבצרה נרצח שופט מקומי, טהא אל-עמירי, בכיר בידי אלמונים.

מחבל פוצץ מכונית תופת בחזית בית חולים בעיר מוסאיב, מדרום לבגדד. 18 אזרחים נהרגו ועשרות נפצעו.

בעיר בצרה שבדרום המדינה נרצח היום שופט בכיר, טהא אל-אמירי, על ידי מתנקשים רכובים על אופנוע. אל-אמירי, אב בית הדין הפלילי העליון בעיר, הוא אחד מכמה בכירים במפלגת הבעת של סדאם חוסיי שנרצחים בעיר בחודשים האחרונים. החשד הוא שנרצח על ידי שיעים כנקמה על מדיניותו האכזרית של סדאם כלפי העדה.

בעיר מוסול שבצפון עיראק התפתחו היום קרבות עזים בין כוחות צבא ארה"ב ללוחמים מארגוני המורדים.

מוקדם יותר בבוקרה של השבת נהרגו בבגדד תשעה בני אדם בהתקפת יריות על מאפיה בעיר. התוקפים שהגיעו למקום בשלוש מכוניות, פרצו למאפיה וירו בעובדים. על-פי ההערכות בוצע הרצח בידי קיצונים סונים.
