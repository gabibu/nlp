

נשיא לשכת הספנות הישראלית, נחום גנצרסקי, פנה במכתב לראש הממשלה, אריאל שרון, להביע את התנגדות לשכת הספנות הישראלית לבניית נמל מסחרי נוסף בתחום רצועת עזה.

לדברי גנצרסקי: "אין שום הצדקה כלכלית לנמל שלישי (בנוסף לנמלי חיפה ואשדוד) לאורך החוף הישראלי, וגם הצעות פוליטיות או הקשורות ב"אגו", צריך שיהיה להם הגיון כלכלי", אומר גנצרסקי

גנצרסקי מציע להקצות לתושבי אזורי הרשות הפלסטינית - רציף בנמל אשדוד שיעבוד עבורם עצמאית, כאלטרנטיבה לבניית נמל נוסף.

פן נוסף להתנגדות לשכת הספנות היא הבחינה האקולוגית, "טוב יותר להשאיר את חוף הים לאורך רצועת עזה כחוף ידידותי לסביבה מאשר להרוס אותו", אומרים בלשכת הספנות הישראלית.


