

שישה מתושבי גוש קטיף, שנעצרו בהפגנת המחאה נגד ירי הפצמ"רים, הושארו במעצר עד יום ראשון. אז יובאו בפני שופט ויוחלט לגבי המשך ההליכים נגדם.
"בגוש קטיף רואים בחומרה את העובדה שמחאות לגיטימיות ולא אלימות נענות בהשתוללות פרועהשל זרועות החוק הנועצות את שיניהן באכזריות בתושבים המופגזים כאילו מדובר בפושעים מסוכנים", אומר בתגובה דובר מועצת חוף עזה, ערן שטרנברג, "הפוליטיזציה הזו של זרועות החוק בישראל הנעשית תוך שיחרור מחבלים רוצחים והכנסת מתיישבים תמימים במקומם מסכנת את שלטון החוק".
