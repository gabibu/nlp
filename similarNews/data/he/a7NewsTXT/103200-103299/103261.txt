

מספר התקריות האנטישמיות בבריטניה הגיע לשיא בשנת 2004, ונרשמה עלייה של 42% במספר האירועים האלימים, כך מדווח הבוקר העיתון הלונדוני "אינדיפנדנט".

לדבריו, חברי הקהילות היהודיות בערים לונדון ומנצ'סטר נפלו קורבן ליותר מ-400 תקיפות, וברחבי הממלכה כולה הגיעה האנטישמיות לשיא מזה עשרים שנה. לראשונה מזה חמש שנים, מספר התקריות האלימות עולה על מספרי מקרי השחתת הרכוש וחילול בתי הכנסת והעלמין. ילדים יהודים הותקפו בדרכם חזרה מבית הספר, וכן מתפללים ששבו מבתי כנסת. בני נוער אנטישמיים אף היכו תלמיד תיכון יהודי ושברו את לסתו בשלושה מקומות.

