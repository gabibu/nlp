

בורסת דרום קוריאה נסגרה היום במגמה שלילית על רקע הכרזת צפון קוריאה אתמול כי יש בידיה חימוש גרעיני.

בורסת סיאול ירדה ב-0.2% - לאחר שלושה ימים שבהם לא התקיים מסחר לרגל חג. ב-7 בפברואר נסגרה הבורסה בשיא של חמש שנים. הוון הקוריאני מאבד 0.5% מול הדולר לשער של 1,033.8 וון לדולר, לאחר שמוקדם יותר כבר ירד מול המטבע האמריקאי ב-0.8% - הירידה החדה זה חודש. הין נסחר כמעט ללא שינוי מול הדולר בשער של 105.825 ין לדולר.

צפון קוריאה הודתה אתמול לראשונה כי יש בידיה נשק גרעיני, ודחתה את הקריאות לחדש את המו"מ להתפרקותה מנשק זה בעתיד הקרוב, היות שלטענתה היא זקוקה לחימוש גרעיני כהגנה מפני עוינות גוברת מצד ארה"ב.


