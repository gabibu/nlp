

ח"כ משה כחלון מהליכוד הגיש אתמול הצעה לסדר היום בה הוא תוקף את פעילות השמאל הקיצוני מארגון "מחסום וואטש", ה"מבקרות" את חיילי צה"ל במחסומים.
כחלון טוען כי מדובר בנשים, חלקן ממומנות על-ידי גורמי חוץ, אשר יוצרות פרובוקציות ומכשילות את חיילי צה"ל בתפקידם.

לדבריו, "לא מדובר בנשים 'משקיפות', כפי שאמור להתפרש משמם, ולא ב'מלאכיות בלבן', אלא בקובץ נשים שמעודדות התפרעות בעצירה, שמשתמשות בסמכותם כדי להפריע לחיילי צה"ל למלא את תפקידם. חיילי צה"ל חשופים מצידן להעלבות, לאיומים, לקללות ומפחד שתוגש נגדם תלונה על עבירה על החוק, הם שותקים".

מפקדי צה"ל שמסרו את עדויותיהם מבלי לחשוף את שמם, טוענים כי פעילות השמאל הקיצוני, מתערבות בשיקולי חיילי צה"ל ובמתן אישורים לפלשתינים. "נשים אלה מגדפות את החיילים בביטויים כמו 'יש לך לב של אבן', או מאיימות בעשיית צרכיהם על החיילים. חיילנו, המופקדים על ביטחוננו, מסורים ואחראים, מסכנים את עצמם בכל רגע נתון, ותפקידם מתבטא בתפיסת מחבלים בדרכם לביצוע פיגועים", נמסר ע"י קצינים בכירים בצה"ל לח"כ כחלון.

בין פעילות הארגון הקיצוני גם אשתו של מפקד המינהל האזרחי, תא"ל אילן פז.
