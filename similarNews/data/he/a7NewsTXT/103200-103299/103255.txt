

פרס עדיין תולה תקוותיו בכלכלת השלום. למרות אכזבותיו הרבות בעבר, אמר הבוקר המשנה לראש הממשלה לשגרירי האיחוד האירופי בישראל, כי שתי הדאגות העיקריות כרגע הן ביטחון וכלכלה. אם נצליח בייצוב המצב הביטחוני נוכל לצעוד קדימה ללא בעיות, אמר פרס.

עוד אמר כי חששנו הגדול הוא שכתוצאה מפינוי עזה לא יחול שיפור במצב הכלכלי של התושבים ואכזבת העזתים, במקרה זה, היא מסוכנת להמשך התהליך. "שלום פוליטי הוא בין מנהיגים, ואילו שלום כלכלי משפיע על הבטן של האזרחים" אמר פרס. "אבו מאזן עושה כמיטב יכולתו לעצור את הטרור" ציין פרס שהוסיף כי בכוונתו לפעול מיידית לשיקום הכלכלה בעזה ובשומרון.

בהתייחסו לתוכנית ההינתקות, אמר פרס, כי יישומה הפך אותה מתואמת. בתשובה לשאלה בעניין הרס בתי המתיישבים בגוש קטיף אמר כי זו בעיה קשה וסבוכה וכי "אין ברצוני לראות במשך שבועות הריסת בתים על כל מסכי הטלויזיה בעולם, זו בעיה ואנו מחפשים לה פתרון".

