

גידול עצום במספר הבקשות לפשיטת רגל בשנת 2004בשיעור של 35% ביחס לשנת 2003

מנתונים שהגיעו למערכת אתר האינטרנט Hovot.co.il עולה כי ישנו גידול עצום של כ   35% במספר הבקשות לפשיטת רגל בשנת 2004, ביחס לשנת 2003. אולם, למרות הגידול העצום בבקשות, ישנו גידול מתון יותר של 5% בלבד, בצווי הכינוס שאושרו לאותם מגישי בקשות לפשיטת רגל ואף ירידה בחלק מהמחוזות.

מנהל האתר, הכלכלן אילן חזני, חוקר כלכלי בכיר לשעבר באגף כונס הנכסים הרשמי במשרד המשפטים וכיום יועץ מיוחד לענייני פשיטות רגל, מסביר כי הגידול במספר הבקשות הוא אחד המדדים למצב הקשה במשק בשנים האחרונות. כפי שפורסם ע"י החברות למידע עסקי לגבי זה שעשרות אלפי עסקים נסגרים מדי שנה בין אם בשל המיתון במשק, החלטות ניהוליות כושלות, או בשל נטל המימון הנובע מהריבית הבנקאית הגבוהה והגיעו לקריסה כלכלית מוחלטת ולצבירת חובות כספיים שהביאו אותם למצב של חדלות פרעון מוחלטת.

נתון בולט נוסף שעולה מניתוח הנתונים ע"י צוות האתר הוא כי למרות שבמחוז תל אביב (בו מוגשות כ- 50% מבקשות אלו) ישנו גידול בשיעור של כ- 41% במספר הבקשות לפשיטת רגל, ישנה דווקא ירידה משמעותית של כ- 14% במספר צווי הכינוס שניתנו באותו מחוז, באופן כזה ש 50% מהבקשות המוגשות באותו מחוז נידחות, כלומר אחת מכל שתי בקשות המוגשות במחוז תל אביב נידחת. (בשנת 2003 נידחו במחוז תל אביב 20% מהבקשות, כלומר אחת מכל 5 בקשות שהוגשו). הנתון הזה מוסבר לדעת חזני במגמת נוקשות שמתגבשת במערכת עקב הגידול בבקשות בשנים האחרונות שהביא להצטברות כמות גדולה של תיקים שהמערכת אינה ערוכה לטפל בהם ומתמודדת עם זה בכך שהודפת אותם עוד בשלב ההתחלתי, ולא תמיד בצדק.




