

15 בני אדם נרצחו ועשרות נפצעו, כמה מהם באורח קשה בפיגוע התאבדות של מחבל באוטובוס "אגד" בקו 16 משכונת נוה שאנן בדרכו להדר הכרמל. הפיצוץ אירע לאחר שמחבל מתאבד הפעיל מטען רב עוצמה בדרך יד לבנים, כמה מאות מטרים מצומת חליסה.

מדובר באוטובוס שנסע ראשון מבין 3 אוטובוסים שנסעו לכיוון הדר הכרמל ובו עשרות נוסעים. מעוצמת הפיצוץ נבקע חלקו הקידמי של האוטובוס והוא הדרדר במורד הדרך עד שנעצר בצומת חליסה.

למקום הוזעקו כוחות משטרה גדולים ממשטרת חיפה וכן אמבולנסים של מד"א שגוייסו מכל איזור חיפה והקריות שהחלו לפנות את הנפגעים. כמו כן הגיעו למקום אנשי חסד של אמת.

בעקבות הפיגועים הקשים מהדקים כוחות צה"ל את כיתור כל ערי האוטונומיה. הכיתור כולל גם את העיר יריחו. כתבנו חגי הוברמן מוסר כי על הזזת הכוחות הוחלט בהתייעצות של שר הביטחון ומפקדי צה"ל.

מספרי חירום בבתי חולים למידע על הפצועים בפיגוע בחיפה:
רמב"ם 1255144
כרמל - 1255142
בני ציון - 1255145
עיריית חיפה - 1212466106
