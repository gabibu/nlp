

רעש אדמה חזק פגע אתמול בערב בצפון יפאן, אבל לא נמסר על אבידות, כך מסרו אמצעי תקשורת יפאנים.

הרעש, שעוצמתו 6.3 בסולם ריכטר, פגע במחוז מיאגי, והוא הורגש בבירה טוקיו, המרוחקת כ-350 ק"מ מדרום.

עוצמת הרעש הגיעה ל"5 מינוס" בסולם היפאני מ-1 עד 7, וזה אומר שעלול להיגרם נזק לכמה בניינים, או הפרעה באספקת הגז והחשמל. אמצעי תקשורת דיווחו ששירותי הרכבת המהירה "שינקנסן" באזור הופסקו, אמצעי זהירות רגיל ביפאן במקרה של רעידות אדמה.
הרעש התרחש בשעה 10:02 בערב שעון מקומי.

