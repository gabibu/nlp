

מפקד המחוז הצפוני של המשטרה ניצב יעקב בורובסקי, אמר היום בצהריים כי הפיגוע בשכונת חליסה בחיפה בוצע בהתפוצצות מטען חבלה שהוטמן באוטובוס.

חבלנים של המשטרה בדקו חפץ חשוד כמטען חבלה באזור שכונת נוה שאנן. החפץ יפוצץ באופן מבוקר על-ידי החבלנים.

נזקי הפיצוץ באוטובוס חמורים וכי האוטובוס הרוס לחלוטין.

ניצב בורובסקי אמר כי מדובר ב"ארוע רב-נפגעים" שעל פי דיווחי המשטרה ומד"א נהרגו בו לפחות 10 אנשים ונפצעו עוד כ-40.

מפקד המחוז הצפוני של המשטרה הדגיש, כי לא היו התרעות נקודתיות בנוגע לפיגוע כזה, אך הסביר כי אין צורך לחכות להתרעות וברור שעל המשטרה להערך גם לתרחיש כזה. בורובסקי הדגיש כי משטרת חיפה העניקה משנה חשיבות ביום א' לניסיון פיגוע באוטובוס בעיר.

יחד עם זאת, סירב מפקד המחוז הצפוני לדבר על שינוי בדפוסי הפעולה של המחבלים ואמר: "יש כאן מתקפה כללית. יש לתת לה תשובה ולא לחפש כל פעם דפוסי פיגועים חדשים".



