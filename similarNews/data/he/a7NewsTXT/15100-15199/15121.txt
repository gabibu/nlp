

תחנת הטלויזיה "אל מנאר" של החיזבאללה, שידרה מאז מוצאי שבת, דקות לאחר הפיגוע בירושלים, שירי הלל ושמחה בעקבות הפיגועים, שלטענת חיזבאללה, "היכו את האויב הציוני בלב ליבה של ישראל".

השידורים נמשכים תוך הצגת קטעים מסרטי וידאו של מתאבדים שביצעו פיגועים בעבר בתוך ישראל, אשר נראים מניפים את הקוראן וכלי הנשק.

תחנת הטלויזיה מביאה קטעים על חיי המתאבדים ומה שכונה "גיבורי העם הפלשתיני הנלחמים באויב הציוני ומכים אותו קשות", ובעיקר שירי הלל למחמוד אבו הונוד מפקד הזרוע הצבאית של חמאס בשכם, אשר חוסל על ידי ישראל.

שדרן תחנת הטלויזיה של חיזבאללה אמר כי הפיגועים הם "המשך דרכו של מחמוד אבו הונוד, וקולו נשמע מתוך הדם של האויב הישראלי".


