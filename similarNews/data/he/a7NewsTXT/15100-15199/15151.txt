

דובר המועצה לביטחון לאומי של הבית הלבן שון מק'קורמק, אמר במסיבת עיתונאים בתום הפגישה בין בוש לשרון כי "אם ערפאת רוצה להיות מנהיג, הוא צריך להוכיח עכשיו את מנהיגותו בפעולות מיידות והחלטיות לעצירת הטרור".

בתחילה נערכה הפגישה בין שני האישים בארבע עיניים ואחר כך הצטרפו אליה מהצד האמריקני היועצת של הנשיא לבטחון לאומי קונדוליסה רייס ושר החוץ קולין פאוול.

הדובר אמר, כי בפגישה הביע הנשיא בוש בפני ראש הממשלה שרון זעזוע מהפיגועים בישראל, הביע צער על הקורבנות, והביע את תנחומיו ואת תנחומי העם האמריקני למשפחות הקורבנות ולעם בישראל.
