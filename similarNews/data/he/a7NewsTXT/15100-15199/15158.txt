

שר הביטחון, בנימין בן אליעזר, נפגש הערב, בפעם השניה ב- 48 השעות האחרונות, עם השליח האמריקאי למזה"ת, הגנרל בדימוס אנתוני זיני. בפגישה השתתפו גורמי ביטחון בכירים.

בפגישה תקף שר הביטחון בחריפות את ערפאת ואמר כי הפיגועים האחרונים בישראל, מאז הגיע זיני לביקורו באזור, הם תוצאה ישירה של חוסר נכונותה של הרשות הפלשתינית ושל ערפאת "להפסיק את מסע האלימות והטרור".

לדברי בן אליעזר, מדובר במצב חדש שאיתו לא תוכל ישראל להשלים "והיא תנקוט בכל הצעדים הנדרשים כדי להגן על בטחונה".
