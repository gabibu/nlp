

השר נתן שרנסקי אמר עם כניסתו לישיבת הקבינט הבוקר כי זוהי שעת מבחן מכריעה לממשלת האחדות.

שרנסקי: "אני מאמין גדול בממשלת אחדות ולחמתי רבות להקמתה. כוחה של הממשלה הוא ביכולת לאחד את כל חלקי העם למען המלחמה על בטחוננו.

ממשלת אחדות המדברת בשני קולות ורואה בערפאת גם פרטנר למשא ומתן וגם אחראי לפיגועים הקשים - היא ככלי ריק.

היום יותר מתמיד חשוב לעמוד על כך שיקויימו כל החלטות הקבינט שהתקבלו לאחר רצח השר זאבי. עלינו לשוב להתאחד ולהילחם ללא פשרות בטרור הפלשתיני".
