

יותר מ-3,000 מאנשי הטליבאן שנשבו במהלך קרבות באזור מאזר-א-שאריף וקונדוז, עצורים בבית כלא בצפון אפגניסטן, מסר ביום שני בקאבול נציג של הצלב האדום הבינלאומי.

הנציג, ברנארד בארט, ציין כי כוחות הברית הצפונית העבירו את הלוחמים האלה לכלא שיבארגאן, 120 ק"מ ממערב למזאר-א-שאריף, העיר הגדולה בצפון המדינה.

הוא סרב לומר אם העצורים הם כולם אנשי טליבאן אפגאנים או שמא מדובר בלוחמים זרים של מיליציות הטליבאן, משום שבעיני הצלב האדום כולם עצורים, מבלי להבחין באזרחותם.

