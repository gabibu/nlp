

אתמול בערב הוזעקו כוחות משטרה רבים לאזור תל אביב כאשר דווח על מכונית סובארו לבנה שנגנבה מרמת אביב, ובה תינוקת בת שלושה חודשים.

המכונית נגנבה כאשר הוריה של התינוקת, ממצפה יריחו, עצרו ליד חנות, והאם ירדה כדי לקנות דבר מה. לאחר דקות אחדות הצטרף האב אל האם, והשאיר את התינוקת במכונית. המפתחות נשארו במכונית, והיא הייתה דלוקה.

ההורים הזעיקו את המשטרה, וזו הציבה מחסומים בכל רחבי תל אביב. לאחר כשעה, הבחין ניסים יחיאל במכונית הנטושה בחניון מקווה ישראל. לאושרם הרב של ההורים נמצאה התינוקת בריאה ושלימה. מפקד מרחב ירקון ניצב אורי בר לב אמר כי המשטרה בוחנת אם יש צורך לחקור את הורי התינוקת בגין חשד לרשלנות.

