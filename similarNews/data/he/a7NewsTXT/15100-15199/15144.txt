

שוטר מג"ב נפצע באורח קשה בפיגוע ירי באיזור שער אפריים. הישוב שער אפרים שוכן בגבול השרון והר שומרון, כ-3 ק"מ מדרום-מערב לטול כרם. ככל הנראה שני מחבלים ירו לעבר צוות מג"ב שערך סיור באיזור. כתוצאה מחילופי האש נפצע השוטר באורח קשה בחזהו והוא פונה לבית החולים הלל יפה בחדרה.

במהלך הסריקות התגלה מחבל הרוג על תוואי הכביש של חוצה שומרון, משם נורתה אש המחבלים לעבר השוטרים. סמוך למחבל נמצא נשקו, מסוג קלצ'ניקוב.

כוחות הביטחון ממשיכים בסריקות אחר המחבל השני שסבורים כי השתתף בירי על הכוח.
