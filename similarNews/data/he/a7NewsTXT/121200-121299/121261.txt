

חגיגה אתנית גדולה תיערך במוזיאון ישראל בירושלים ביום שלישי, 23 באוגוסט החל מן השעה 17:00 אחר הצהרים. החגיגה תיערך לכבוד חגיגות 40 שנה למוזיאון ישראל ובמסגרת אירועי הקיץ של המוזיאון.



בחגיגה האתנית המוזיאון ישראל יוצגו הצבעים, הצלילים והטעמים של עדות ישראל השונות מתימן, מרוקו, תוניס, פולין, הונגריה, בוכרה, אתיופיה, כורדיסטאן ועוד.

החל מן השעה 17:00 אחר הצהרים יערך פסטיבל מאכלים מבית אבא בו תבשלנה משפחות מעדות שונות לעיני הקהל תבשילים מסורתיים שיימכרו במקום וזמרים ונגנים ינעימו בנעימות אתניות מעדות ישראל השונות. בשעות 19:00 בערב ו-19:30 בערב תיערך תצוגת מיטב הלבוש המסורתי של קהילות ישראל על המסלול במעלה המוזיאון אשר תלווה בהנחיה ובדברי הסבר.

לסיום הפסטיבל, בשעה 21:00 בערב, יערך בגן הפסלים המרהיב, תחת כיפת השמיים המופע 'ממעמקים' של הפרוייקט על עידן רייכל.

