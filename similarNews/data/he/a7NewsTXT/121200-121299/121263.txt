

משרד האוצר אישר העברת תקציב להעסקת 50 פרקליטים נוספים שיצטרפו לפרקליטות למשך שנתיים במטרה לסיים בטיפול בכ-7,400 תיקי חקירה על פשיעה חומורה הממתינים שנים רבות, חלקם משנת 98' על המדפים.

במסגרת תוכנית מפורטת, תכנית תל"ם (תכנית לטיפול במב"דים   תיקים ה'ממתינים לבירור דין') שהכין משרד המשפטים על מנת להתמודד עם אלפי תיקי פשיעה שלא טופלו בשל העומס הרב חולקו התיקים לשש דרגות קושי, על-פי היקף החומר בכל תיק, וחושב פרק הזמן שיצטרך כל פרקליט להשקיע בכל תיק כדי להדביק את הפיגור.

העיקרון של התוכנית הוא לחלק את התיקים על פי דרגות שיימדדו לפי היקף התיק וספירת הקלסרים שהוא כולל שהם מהווים את סך כל החומר אותו נדרש הפרקליט ללמוד על מנת להחליט אם יש בסיס להגשת כתב אישום או לא. בתכנית נקבע כי לתיקים קטנים דרושים 1.2 ימי עבודה לפרקליט אחד, ולתיקים הגדולים ביותר, שכוללים עד 30 קלסרים, דרושים 39 ימי עבודה של פרקליטים.

המחוזות שבהם הצטברו התיקים הרבים ביותר הם מחוז תל אביב, מחוז ירושלים ומחוז המרכז. ובכוונת קברניטי התכנית ליצור פרמטר הניתן למדידה, שיאפשר לבדוק כל שישה חודשים האם כל מחוז עומד ביעדים שנקבעו לו לחיסול מלאי התיקים, ולראות אם מספר הפרקליטים שהוקצו למשימה מתאים.

