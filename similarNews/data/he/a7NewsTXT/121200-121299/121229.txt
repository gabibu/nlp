

על פי תכנית מערכת הבטחון לאחר עקירת הישובים יפוצצוחיילי הנדסה את בתי הכנסיות שבישובים. במערכת הבטחון מעדיפים פיצוץ על פני החרבה בבולדוזרים ומקווים שבכך תימנע פגיעה ברגשות התושבים.

סוגיית גורלם של 26 בתי הכנסיות שבישובים הצפויים לעקירה הטרידה את מערכת הבטחון עד שזו החליטה לפוצץ אותם על ידי חיילי חיל ההנדסה.

על פי ההחלטה חיילי הרבנות הצבאית יעברו בבתי הכנסיות לאחר פינויים ויוודאו שלא נותרו בהם ספרי קודש או ציוד אחר שטרם הוצא מהם. לאחר פעולתם של אנשי הרבנות הצבאית יגיעו למקום חיילי חיל ההנדסה, ויפוצצו את בתי הכנסת במגמה להחריבם עד היסוד.

להחלטה הגיעו במערכת הבטחון לאחר שהועלה חשש ממה שמוגדר כפגיעה ברגשות המתיישבוים שהתפללו בבתי הכנסיות הללו. משום מה התחושה במערכת הבטחון היא שפיצוץ בתי הכנסיות לא יפגע ברגשות.

נזכיר כי שאר מבני הציבור בישוב יועברו בשלמותם לידי הרשות הפלשתינית, כך הוחלט בפגישה שקיימו לפני ימים אחדים שר הבטחון שאול מופז ומוחמד דחלאן.
(ש)
