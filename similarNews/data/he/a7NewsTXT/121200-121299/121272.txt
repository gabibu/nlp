

ראשי מועצת יש"ע פירסמו אחר הצהרים קריאה לציבור מתנגדי הנסיגה לרדת דרומה, לכיוון מחסום כיסופים. המועצה מארגנת הסעות לדרום הארץ מבנייני האומה בירושלים, ממתחם הבבא-סאלי בנתיבות, מישיבת ההסדר בשדרות ומהאולפנה באופקים.

קודם לכן מסר כתבנו משה פריאל כי למחסום כיסופים הצליחו להגיע היום מתנגדי נסיגה. הללו דיווחו כי עקפו בקלות את מחסומי המשטרה. קבוצה של כ-150 נוצרים אוהבי ישראל הגיעה בלילה רגלית לפארק אשכול, והיא מתכוונת להמשיך משם לכיסופים.
