

וועדת שרי העקירה תידרש לאשר היום העברה של תוספת תקציבית ליישום ההינתקות בגובה של רבע מיליארד שקלים.

על דבר התוספת התקציבית החליטו מנכ"לי המשרדים הרלוונטיים בישיבה שקיימו בעניין. המנכ"לים הכריעו שעל מנת ליישב את העקורים מחדש יצטרכו את התוספת המדוברת.

תוספת זו הינה חריגה נוספת על גבי החריגה הקודמת בסך של שש מאות מיליון שקלים אושרו בתקופה האחרונה. חריגות אלה הינן תוספת לתקציב הבסיסי בסך של שבעה וחצי מיליארד שקלים שיועדו למימוש תכנית שרון.

כאמור, הממשלה תידרש לאשר את תוספת התקציב החדשה. אופן האישור זוכה לביקורת נוקבת שכן לבד מהזרמת מאות המיליונים בתקופה כלכלית קשה לישראל, מדובר באישור "על רגל אחת" של תקציבי עתק ללא בדיקה מעמיקה של הנתונים כנדרש באישור ממשלתי לחריגת תקציב אף בהיקפים קטנים בהרבה.
(ש)
