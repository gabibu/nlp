

לאחר שהנשיא בוש הביע את אכזבתו מערפאת, ביטויים ששודרו ברשתות הטלויזיה, נמסר כי ערפאת מתכונן לפנות הערב במסר מיוחד לאומה האמריקנית, באמצעות תוכנית המשודרת בשידור ישיר ב"אל-ג'זירה".

נציג אש"ף בוושינגטון חסן עבד אל-רחמן טען בשבת בראיון לקול פלשתין, כי עמדתה של ארה"ב כלפי הרש"פ נובעת מלחץ של חברי קונגרס ושל השדולה היהודית בארה"ב.

עבד אל רחמן אמר עוד, כי שגרירי מדינות ערב בוושיגנטון ממשיכים להתריע בפני הממשל בוושינגטון לבל ינקטו בסנקציות נגד הרש"פ ולבל יסגרו את משרדי אש"ף, בשל "ההשלכות השליליות", כלשונם העלולות להיות למעשה כזה.

יצויין כי נשקלת האפשרות אותה הציעו יועצי הנשיא לבטחון לאומי לנתק מגע עם ערפאת ולסגור את משרדי אש"ף בוושינגטון.




