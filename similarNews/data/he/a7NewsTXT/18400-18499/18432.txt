

מופע "ערב אהבה לישראל" נערך באמסטרדם, ובו ישתתפו כ 1700 מתושבי העיר. המופע נועד להתרים את המשתתפים בעבור יתומי משפחת סחוויסחורדר, ש 5 מבני משפחתם נרצחו בפיגוע במסעדת סברו בירושלים בסוף הקיץ. את האירוע יזמו קבוצת סטודנטים יהודים הולנדים.

לדבריה של נתנאלה טרייכטמן, אחת ממארגנות האירוע, רוב המשתתפים באירוע יהיו יהודים, אך ישתתפו בו גם נוצרים וגם כאלו שאוהבים את שירתה של הזמרת אחינועם ניני, שהגיעה במיוחד למופע מהארץ. במופע משתתפת גם הזמרת יהודית רביץ.

כמו כן יוקרנו בו סרטי וידאו שבהם יפנו אל הקהל שר התיירות בני אלון וראש הממשלה לשעבר אהוד ברק. טרייכטמן ציינה כי גם שר החוץ פרס וגם שגריר ישראל בהולנד משתתפים באירוע.

היא ציינה כי מטרת המופע היא לשדר אהבה לישראל בשעתה הקשה. שמנו לב שאנשים באירופה פחות אוהבים את ישראל, אמרה טרייכטמן. הדבר ניכר בעיקר בתקשורת, ולכן ערב זה נועד גם לשפר את הדימוי של ישראל באירופה.

לדבריה, הכסף שייאסף בערב המופע יועבר אל משפחת סחוויסחורדר וגם אל בית החולים ביקור חולים
בירושלים.
