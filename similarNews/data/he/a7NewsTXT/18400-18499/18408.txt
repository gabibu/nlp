

דובר צה"ל מאשר כי מסוקי חיל האוויר חיסלו את המחבל עדלי חמדאן, ראש הזרוע הצבאית של החמאס באזור חאן יונס.

דובר צה"ל הוסיף כי האיש נמנה על התארגנות החמאס הצבאית בראשותו של שייח' סלאח שחאדה הפועל ברצועה. המחבל אחראי לעשרות פיגועים של ירי, מטענים ומרגמות, ועמד בפני הוצאת פיגוע רצחני בשטח הרצועה.

חמדאן היה מעורב בפיגוע במוצב "אפריקה" סמוך לכרם שלום, בו נהרגו ארבעה לוחמי צה''ל מגדוד הסיור הבדואי. הוא נעצר יום לאחר הפיגוע ע''י הרשות הפלשתינית, אך שוחרר מאוחר יותר.

