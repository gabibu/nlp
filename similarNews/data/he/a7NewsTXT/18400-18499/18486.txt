

הפלשתינים הציבו משגרי רקטות בערי האוטונומיה הסמוכות ליישובי השרון. במערכת הביטחון הצטבר מידע ולפיו מספר קטן של משגרים ורקטות הועבר באחרונה מחבל עזה לערי יש"ע.

מדובר ברקטות מדגם קאסם 2 אשר הטווח שלהן מגיע לשמונה ק"מ. מחבלים של החאמס מפעילים אותן.

קצינים בכירים בצה"ל אמרו לעיתון הארץ כי הפלסטינים עומדים לשגר את הרקטות כבר בימים הקרובים.

ראש הממשלה שרון אמר בשבוע שעבר כי שיגור רקטות על יישובים יהודיים בתחומי ישראל הקטנה יהווה חציית כל הקווים האדומים , כלשונו.
