

ערבים ירו 12 רימונים נגד טנקים לעבר המוצב יסמין שליד גני טל בגוש קטיף. כמו כן, נורתה פצצת מרגמה על מוצב צה"ל ברצועת עזה. באירועים לא היו נפגעים ולא נגרם נזק.

שני בקבוקי תבערה הושלכו במוצ"ש לעבר עמדת המאבטח בישיבת בית אורות בשכונת מעלה הר הזיתים בירושלים. אחד מבקבוקי התבערה התנפץ והתלקח. ממשטרת ירושלים נמסר, כי לא נגרם נזק ואין נפגעים. כוחות משטרה ערכו סריקות באזור.

רימון רובה נורה במוצאי שבת לפני חצות לעבר מוצב צה"ל ליד רפיח ברצועת עזה, על הגבול עם מצרים. במקביל הושלכו לעבר המוצב מספר רימוני רסס. איש מחיילי צה"ל במוצב לא נפגע.
שני ערבים לא חמושים נתפסו במוצ"ש כאשר ביקשו להיכנס לתחום היישוב תל קטיפה בצפון גוש קטיף. השניים נלקחו לחקירת השב"כ. גורמי בטחון בודקים אם השניים תצפתו על היישוב או ניסו לבדוק את ערנות צה"ל באזור.

