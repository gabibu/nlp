

מערכת התשלום המקוונת של הממשלה מתחילה ממחר לפעול. זאת כחלק מפרוייקט "הממשלה און-ליין", עליו הכריז שר האוצר סילבן שלום.

החל ממחר יוכלו אזרחי ישראל לשלם את כל קנסות התעבורה באמצעות מערכת התשלום המקוונת של הממשלה. המערכת תאפשר לכל אזרח לשלם באמצעות מערך השירות המקוון (ON-LINE) של הממשלה את הקנסות הישנים, וכן קנסות חדשים.

השירות יפעל 24 שעות ביממה. הוא יאפשר לכל אזרח לשלם מסים ואגרות וגם לרכוש פרסומים ממשלתיים.

שר האוצר ושר הפנים החליטו גם על הנפקת תעודת זהות מבוססת כרטיס חכם, באמצעות האתר.

בתעודה תהיה חתימה אלקטרונית של בעל תעודת הזהות.

הנפקת התעודה תאפשר לקבל מגוון שירותים דיגיטליים ותאפשר מילוי טפסים אלקטרוניים ישירות מול מאגרי המידע הממשלתיים, כולל חתימה דיגיטלית עליהם. תחילת מימוש הפרויקט מתוכננת לרבע השלישי של השנה.

