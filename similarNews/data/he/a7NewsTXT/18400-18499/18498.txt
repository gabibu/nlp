

התנועה לאיכות השלטון דורשת לנקוט צעדים משמעתיים נגד האלוף עוזי דיין, על שהופיע במוצ"ש בתוכנית הטלוויזיה "פגוש את העיתונות" בערוץ ה-2 כשהוא לבוש מדי אלוף של צה"ל.

על פי טענת התנועה, היועץ המשפטי לממשלה הבהיר בעבר כי עם כניסתו לתפקיד יו"ר המועצה לביטחון לאומי עוזי דיין יצא לחופשה ללא תשלום מצה"ל. התפקיד, אמר רובינשטיין, בתגובה לעתירה לבג"צ בעבר, מנותק מהצבא.

התנועה לאיכות השלטון אומרת, שיש לברר האם מר דיין אכן נמצא בחופשה ללא תשלום אם במסגרת תפקידו הוא לובש מדי צה"ל.

התנועה דורשת לנקוט נגדו בצעדים משמעתיים.

התנועה שלח את המכתב במוצ"ש לראש הממשלה אריאל שרון, לרמטכ"ל רב אלוף שאול מופז, ליועץ המשפטי לממשלה אליקים רובינשטיין, לשר הביטחון בנימין בן אליעזר ולעוזי דיין עצמו.


