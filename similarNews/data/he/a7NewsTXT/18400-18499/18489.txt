

התקפות הפלשתינים נמשכו גם הלילה: בין היישובים ברוכין ועלי זהב במערב השומרון נורה ונפצע נהג משאית ערבי ממזרח ירושלים. מצבו בינוני. המשאית נשאה לוחיות זיהוי צהובות .

באזור היישוב תל קטיפה לכד כוח צה"ל שני ערבים שניסו לחדור ליישוב. השניים לא היו חמושים . הם הועברו לחקירה.

על גדר המערכת , מצפון לקיבוץ נחל עוז, מנע כוח שיריון משני מחבלים לחפור מנהרה תחת הגדר. הכוח ירה מספר פגזים אל שני המחבלים וככל הנראה פגע בהם. גם על מוצב טרמית נמשכו ההתקפות הקבועות.

לעבר מוצב יסמין שליד גני טל בגוש קטיף נורו שנים עשר רימונים . כן נורתה פצצת מרגמה על מוצב צה"ל ברצועת עזה.
