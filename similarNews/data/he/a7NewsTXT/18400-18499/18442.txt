

ראש הממשלה אריאל שרון ייפגש ביום ראשון עם ראשי סיעות הליכוד והעבודה, ועם יושב-ראש ועדת הכספים, במאמץ לגבש הסכמה על תקציב המדינה.

ייתכן שבפגישה יוחלט לבטל את חוקי הנגב וחוק משפחות ברוכות ילדים, ולשוב לתוכנית הקיצוץ המקורית של שישה מיליארד שקלים שהוגשה לממשלה לפני כחודשיים. זאת אף שאמש תקף שרון את הצעת השר בנימין בן אליעזר בעניין זה. אם תתקבל הצעת בן אליעזר יובטלו או יקוטנו גם הקלות המס למתיישבי יש"ע.
