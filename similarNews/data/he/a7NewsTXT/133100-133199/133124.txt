

אשת העסקים פנינה רוזנבלום הושבעה לכהונת חברת כנסת והבהיר כי בין 'הליכוד' ל'קדימה' היא תבחר במפלגה שבה יהיה מקומה מובטח גם בקדנציה הבאה.

בשעות לפני הצהרים הושבעה חברת הכנסת פנינה רוזנבלום לתפקידה. רוזנבלום נכנסה לתפקידה במקום חבר הכנסת השר צחי הנגבי הפורש מכהונת חבר הכנסת לעולם העסקים.

רוזנבלום אמנם נכנסה לכנסת כחברה בליכוד אך עד היום הקפידה להימנע מלהבהיר אם בכוונתה לערוק לשורות 'קדימה' או שמא תישאר בשורות הליכוד. רוזנבלום דחתה את ניסיונות התקשורת לברר את תשובתה לשאלות הללו בטענה ש"קודם אכנס לתפקידי ואחר כך אגב שעה בסוגיה".

לעומת זאת, היום, אחרי השבעתה הבהירה רוזנבלום כי לפי שעה מול עיניה עומדים מספר עניינים שברצונה לקדם וכיוון שנותרו לקדנציה הנוכחית רק שבעה ימי פעילות פרלמנטארית הרי שהיא תבקש לממש את המגמות הללו בקדנציה הבאה. לשם כך קובעת רוזנבלום כי למען מגמות אלה היא תוודא באיזו מפלגה רבים סיכוייה להיבחר לקדנציה נוספת ורק אז תכריע בין 'הליכוד' ל'קדימה'.

רוזנבלום אמרה לעיתונאים כי במרוץ להנהגת הליכוד היא תומכת במועמדותו של שר החוץ סילבן שלום. בעת השבעתה הזכיר כמצופה את ערך אחדות ירושלים, תוך כדי חתירה לשלום. עם זאת הדגישה כי היא רואה את פעילותה הפרלמנטארית תתמקד באספקטים החברתיים בישראל.
(ש)
