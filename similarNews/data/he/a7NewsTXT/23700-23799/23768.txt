

במהלך פשיטת צה"ל על מבנה מטה המודיעין המסכל בביתוניה אתמול נעצר קצין המודיעין המסכל, פעיל בארגון הפתח', אשר אכוון חוליית מפגעים שביצעה מספר רב של פיגועי לעבר מטרות ישראליות.

קצין המודיעין המסכל, זאפר עא-גואד עא-רחמאן רמאוי, בן 26 מבית רימא, הודה בחקירתו כי גייס חוליית פתח' צבאית בראשית שנת 2001 למטרת ביצוע פיגועים לעבר מטרות ישראליות. החוליה אותה הקים ביצעה מספר רב של פיגועים באזור ציר עטרת-נווה צוף. בנוסף, מסר זאפר בחקירתו, כי עמד בקשר עם פעילי תנזים וכוח 17 בכירים המעורבים בפיגועים.

זאפר, אשר ביצע מספר פיגועי ירי בעצמו, דאג לדירות מסתור לחברי החוליה, אספקת אמצעי לחימה שוטפים, ביניהם רובי קלצ'ניקוב ותחמושת אותם הסתיר אצל מקורבו ויליאם אל חטיב. וליאם, שוטר פלשתיני הבקיא בשימוש בכלי-נשק, ביצע אימוני ירי לחברי החוליה.

החוליה אוה הקים זאפר ובה היה שותף גם ויליאם, ביצעה ב-18.3.02 את הפיגוע סמוך לחלמיש, בו נהרג קצין צה"ל יאיר נבנצאל ז"ל ואמו נפצעה קשה.


