

במהלך פשיטת צה"ל על מבנה מטה המודיעין המסכל בביתוניה אתמול, נעצר בכיר בארגון החמאס אשר אחראי ישירות לביצועם של עשרות פיגועי ירי בהם נהרגו עשרות ישראלים.

מדובר צה"ל נמסר כי מחמד סלים חג'ה, בן 30 משכם, הוא מבכירי ארגון החמאס ביהודה ושומרון ואחראי על התשתית הצבאית של הארגון בצפון השומרון. בנוסף, שימש סלים כמתאם הפעולות בין תשתית הארגון בשומרון לבין התשתית ברמאללה.

סלים ניהל בשכם את מעבדת החבלה של החמאס אשר הוציאה לפועל את הפיגוע במסעת "סבארו" בירושלים. עוד אחראי סלים לביצוע פיגוע ההתאבדות באוטובוס סמוך ל"יד לבנים" בחיפה. כמו כן, היה סלים שותף בביצוע הפיגוע בדולפינריום.

סלים חג'ה הוא אחד מגדולי המבוקשים לכוחות הבטחון אשר אחראי באופן ישיר לביצועם של פיגועי התאבדות רבים והרצחם של עשרות אזרחים חפים מפשע. מעצרו של סלים סיכל את המשך פעילותו כמתכנן פיגועים.
