

כוחות צה"ל לכדו היום לפנות בוקר מחבלת בת 24 בטול כרם, החשודה בכך שזממה לבצע פיגוע התאבדות בישראל.

כוח שיריון של צה"ל נכנס לטול-כרם, לראשונה מאז יצא ממנה לפני כיומיים, וכיתר בית באחת השכונות.

המחבלת שנלכדה התחזתה לאישה בהריון לצורך הסוואת מטען הנפץ שעל גופה. כוח צה"ל הקיף את ביתה ולכד אותה שעה קלה לפני שעמדה לצאת מביתה ולבצע את הפיגוע.

אחיה של המחבלת שנלכדה כלוא בישראל בשל חשדות לפעילות עויינת.

במערכת הביטחון אומרים כי גם המחבל שביצע אתמול את הפיגוע ליד חיפה, יצא ככל הנראה מטול כרם, ולא מג'נין   כטענת הפלשתינים.

כזכור, כוחות צה"ל נסוגו בתחילת השבוע מטול כרם, בלחץ אמריקני.

