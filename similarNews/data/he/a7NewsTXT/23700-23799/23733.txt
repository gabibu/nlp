

סטודנטים, ניצולי שואה ונפגעי פעולות איבה יקיימו יחד תהלוכה בטיילת הרברט סמואל בתל אביב, במוצאי שבת, במחאה על גל האנטישמיות הגואה, במיוחד באירופה.

התהלוכה תיערך תחת הכותרת "רוצים שלום בלי טרור" וכן "ישראל עומדת מאוחדת".

התהלוכה תצא בשעה 20.30 מבנין האופרה ותעבור דרך שגרירויות ארה"ב וצרפת, ושם תיערך עצרת.

"המטרה היא להעלות את המודעות של הקהילה הבינלאומית לכך שישראל היא המדינה שמותקפת" אמר דובר התאחדות הסטודנטים, יובל לידור.

נמסר עוד, כי צפויים להשתתף בה מאות אנשים, אשר כל אחד מהם ישא 'סטיק לייט' בצבע כחול או לבן.
