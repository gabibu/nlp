

שר החוץ האמריקאי קולין פאוול מגיע היום לארץ במסגרת ביקורו במזה"ת. פאוול יפגש עם שרון וכנראה שגם עם עראפת ברמאללה. פאוול ימשיך את הלחץ האמריקאי שמופעל בימים האחרונים על ממשלת ישראל להפסיק את הפעילות הצבאית ביו"ש, ולצאת מן הערים הפלשתיניות.
הנשיא בוש אמר הלילה כי לאחר שישראל החלה לפנות את הערים הפלשתיניות, על הפלשתינים להתחיל להילחם עכשיו בטרור.
הממשלה החליטה אתמול להמשיך את המבצע הצבאי עד למימוש כל היעדים שהוצבו לו. הממשלה החליטה כי לא תפנה את הערים רמאללה ובית לחם אף שהלחימה בהם הסתיימה, עד שיוסגרו המבוקשים המסתתרים בכנסיית המולד בבית לחם, ורוצחי השר זאבי ופואד שובאקי המסתתרים בלישכת ערפאת ברמאללה.
