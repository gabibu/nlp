

שר הפנים אלי ישי זימן דיון דחוף כדי לדון בבעיית יהודי צרפת. בדיון השתתפו נעמי בלומנטל, שר הקליטה יולי אדלשטיין, ונציג מינהל מקרקעי ישראל דן סרי, וכן שר השיכון נתן שרנסקי, לדיון דחוף בהעלאת קהילת יהודי צרפת. המשתתפים שמעו סקירה מפרופ' רחל אלתרמן, ראש החוג לתכנון ערים ואזורים בטכניון על התועלת והעדיפות בהעלאת קהילות וריכוזם במקום אחד והציגה דוגמאות להצלחה מרבית של מודלים שונים לקליטת קבוצות (קהילות) כגון בנתניה, בבית שמש, באשדוד ובמקומות נוספים.

כל המשתתפים הסכימו כי זהו צו השעה, ואחת המשימות החשובות שהממשלה חייבת לתת לה עדיפות, דהיינו לעודד עליית קהילות מאורגנות הן מצרפת והן מדרום אמריקה.

סוכם להקים לאלתר צוות בינמשרדי, אשר יגבש הצעות והמלצות מעשיות לקידום הטיפול בנושא ולזירוזו, ובין היתר, יוגשו מודלים שונים לעלייה ולהתיישבות. ההצעות יכללו דרכי קליטה, תעסוקה, אולפנים וכו'.

המלצות הצוות יובאו לאישור ועדת שרים לענייני קליטה ועלייה, בראשות השר נתן שרנסקי.


