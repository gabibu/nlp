

חברת "ארקיע" החליטה להעביר באופן זמני את נחיתת המטוסים הטסים לגליל לשדה התעופה מחניים אשר בראש-פינה.

בשל חוסר היציבות השורר באזור הצפון וחוסר הוודאות - נאלצת החברה מדי פעם לבטל טיסות בלוח זמנים קצר לפני הטיסה מקרית-שמונה או אליה.

הובהר שעל מנת להמשיך לתת שירות נוח ללקוחות הטסים אל קרית-שמונה וממנה, תתקיימנה נחיתות באופן זמני עד להודעה חדשה רק בשדה התעופה מחניים שבראש-פינה הנמצא במרחק של 25 דקות ברכב מקרית-שמונה.

השינויים יחלו מיום חמישי בבוקר.

הודעות טלפוניות נמסרו לכל הנוסעים.
