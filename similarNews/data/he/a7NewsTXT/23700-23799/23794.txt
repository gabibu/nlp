

נשיא לשכת סוכני ביטוח בישראל יוסי מנור יצא אתמול בקריאה לכל חברות הביטוח להמשיך ולהעניק כיסוי ביטוחי למבוטחים שלא הצליחו, בגלל גיוסם למילואים, לחדש את פוליסות הביטוח שלהם ולשלם את הפרמיות במועד, או לשלם בשל הפוליסות שלהם שחודשו באחרונה.

לדברי מנור, המציאות הבטחונית הקשה חייבה את גיוסם המהיר של מבוטחים רבים, שלא הספיקו לחדש את הביטוחים שלהם ושאין בידם אפשרות לבצע זאת במסגרת שירותם הצבאי. יש גם מבוטחים, שהפוליסות שלהם חודשו אך בגלל הגיוס המהיר הם טרם שילמו בעבורן. במקביל, גם סוכני ביטוח רבים גויסו, ולכן יש מקום לחברות הביטוח להמשיך את מתן הכיסוי הביטוחי עד לחזרתם של המבוטחים משירות המילואים.

נשיא לשכת סוכני ביטוח אמר כי הוא מאמין שחברות הביטוח ייענו לקריאה שלו ויתרמו את חלקם למאמץ הצבאי הנמשך בעצם ימים אלה ולא יבטלו את הפוליסות למבוטחים הללו.

