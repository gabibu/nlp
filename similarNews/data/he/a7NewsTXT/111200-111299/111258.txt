

בתי המשפט יפעלו גם בלילה, הערכות למעצר המוני, שוטרי יס"מ יתמודדו עם מתנגדי ההנתקות, אלפי שוטרים במעגלי העקירה, אולמות מעצרים יוקמו כרשת בטחון לאפשרות של מעצרים המוניים. מערכת המשפט נערכת להתנתקות.

בפגישה שנערכה הבוקר בלשכת נשיא בית המשפט המחוזי בבאר שבע, השופט יהושוע פלפל, מסר השופט על ההיערכות המיוחדת לקראת תוכנית ההנתקות.

כתבנו בדרום משה פריאל מדווח כי התרחישים הצפויים לקראת ההנתקות הם הפגנות בסמוך למתקני כליאה ומתקני שפיטה, חסימת צירים אל מתקני הכליאה, מניעת הגעה שופטים, עורכי הדין ועצורים למתקנים, שיבושי מהלך הדיונים בבית המשפט בהם יתקיימו הדיונים, כולל ערערים.

כתבנו מציין כי מתקני השפיטה יוקמו במקומות הבאים: איזור הדרום בצמוד למתקן הכליאה ב"ש ובאיזור המרכז בצמוד לכלא מעשיהו, תובטח פומביות הדיונים, ואילו ביהמ"ש המחוזי כהכרעת ערעור יישב במבנה הקבוע שלו.

השופט פלפל גם סיכם את היערכות המשטרה, עפ"י הידוע, יוקמו 5 מפקדות, בכל אחת כ - 1500 שוטרים כוח הפינוי ימנה 5000 שוטרים, מתוכם 2500 חיילים, בנוסף יוקצו 6000 שוטרים במעגל החיצוני לצורך בידוד השטח, במקרה של הפרות סדר ע"י העצורים, יוצב מולם כוח יס"מ.

לפי הערכה יוצבו למשימת ההתנתקות כ - 1000 מקומות מעצר, הצפי הוא של 30 עד 40 אחוזים ממתנגדי ההתנתקות שיגיעו למעצר. בתגובה לשאלת כתבינו, מה יקרה במידה ומערכת המשפט "תיסתם" מסר השופט פלפל: "לשם זה אני נמצא כאן כדי לפתוח את הסתימות הללו, אני לא נביא ולא בן נביא ואני לא יודע, אנו נשתדל כמיטב יכולתינו".

כתבינו מוסיף כי השופט פילפל מסר שבפגישה אצל נשיא ביהמ"ש העליון אהרון ברק שהייתה בתחילת השבוע לנשיאי כל בתי המשפט בארץ, מסר ברק כי "הקמת אולמות מעצרים בסמוך לבתי הכלא הוא רעיון שעלה בעבר, אולמות אלה ישמשו כרשת ביטחון, למקרה שכמות העצורים תהיה גדולה מאד ולא ניתן יהיה לקלוט את כולם בבתי המשפט. יש להערך לכך שמלבד השופטים שישבו באולמות אלה, תוקצה עתודת שופטים שיעברו מבתי משפט אחרים מחיפה ות"א לסייע".

כתבנו מוסיף כי במידת הצורך ולפי מס' העירעורים יותאם מס' השופטים התורנים וכמו כן עובדי ביהמ"ש ידרשו לעבוד עד 22:00.
