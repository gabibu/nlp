

מאת: קובי פינקלר

ביום העצמאות ה-57 למדינה, תפתח משטרת ישראל את שעריה לקהל הרחב במשטרת נהלל, אגף התנועה, על כביש 75 בין השעות 10.00-16.00.

ביום זה יתקיימו תערוכות אמצעים ותצוגות רבות הכוללות כלבים, פרשים, מג"ב, חבלה ועוד.

בנוסף יתקיימו פעילויות אינטרקטיביות לילדים הכוללות מטווח ירי צבע, לקיחת תביעות אצבע ועוד אטרקציות שונות. במקום תהיה הופעת התזמורת המשטרתית.

קובי פינקלר מוסר שגם צה"ל פותח מספר בסיסים ביום העצמאות הקרוב. . תערוכות ותצוגות רבות יערכו ברחבי הארץ בבסיסי צה"ל השונים ובחניונים, ויוצגו בהם, בין השאר, טנקים, נגמ"שים, תומ"תים, מטוסי קרב, מסוקים, צוללות, ספינות טילים, ספינות סיור ועוד.

רשימת הבסיסים שיפתחו השנה לקהל הרחב כוללת את מחנה נתן, בא"ח צנחנים, מחנה שמשון, בסיסי חיל האוויר- רמת דוד, תל נוף, בית הספר הטכני בחיפה , ובסיסי חיל הים - בחיפה ובאילת.

לתצוגות בבסיסי חיל האוויר תתווסף גם התערוכה המפורסמת במוזיאון חיל האוויר בחצרים, בה מוצגים עשרות דגמי מטוסים ומסוקים ששירתו בחיל האוויר מאז קום המדינה. תערוכות נשק קל יתקיימו בגבעת התחמושת, צומת גולני ותערוכה רב חיילית בלטרון.

בנוסף, יפתחו בישובים ברחבי הארץ חניונים, בהם יוצגו אמצעי לחימה שונים, החניונים יפתחו ב: דימונה, שדרות, מעלה אדומים, קריית ארבע, אריאל, גוש עציון, נצרת עילית, כרמיאל, נהרייה, מעלות, חצור הגלילית, קצרין, שלומי וקרית שמונה.
