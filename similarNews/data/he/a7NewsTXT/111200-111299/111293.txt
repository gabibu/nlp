

נשיא ביהמ"ש העליון קובע: ישנם צדדים חיוביים בפסיקת ביה"ד בהאג נגד חוקיות גדר ההפרדה. מדובר בערכאה חשובה, אמר והעריך שישראל עוד תיזדקק לה. השופט חשין: ביה"ד בהאג קבע דברים נטולי ביסוס עובדתי והנמקה.

במהלך הדיון בבג"ץ נגד המשך בניית הבג"ץ שלל השופט ברק את החלטתה של ממשלת ישראל שלא לשגר להאג נציגים מטעמה על מנת שאלה יציגו את עמדתה בו. המדינה אינה אי בודד, אמר ברק.

השופט ברק הבהיר כי הוא רואה בערכאת השיפוט של בית הדין בהאג ערכאה חשובה שלא נכון היה מצידה של מדינת ישראל להתעלם ממנה, "גם אם יש לנו ביקורת על חוות הדעת, לא ניתן להתעלם מחשיבות ערכאה זו".

בהמשך דבריו בדיון שארך למעלה מארבע שעות, ולאחר ששמע את גירסת פרקליטות המדינה, אמר השופט ברק כי למרות הביקורת שמפנה מדינת ישראל כלפי הפסיקה בההאג עוד עשויים להגיע ימים בהם מדינת ישראל עצמה תיזדקק לבית הדין הזה ולפסקיו לטובתה. ברק אמר כי העמקה בפסק הדין בהאג מגלה מספר אמירות לטובתה של ישראל.

כיוון שכך, לא מקבל השופט ברק את הקביעה של ממשלת ישראל שקבעה בתשובתה לעתירה נגד בניית הגדר כי אין להסתמך על החלטת בית הדין בהאג, כיוון שזה קיבל את החלטתו "ללא סמכות ובהסתמכות על מסמכים לא אובייקטיביים ולא מדוייקים".

יצויין כי לעומת דבריו אלה של נשיא בית המשפט העליון ברק, תקף השופט חשין את פסיקת בית הדין בהאג וקבע כי מדובר בפסיקה שרבות בה האמירות נטולות הבסיס העובדתי וחסרות הנמקה מתחייבת.
(ש)
