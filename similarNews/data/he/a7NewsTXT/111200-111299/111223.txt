

היום ב-10:00 בבוקר ישביתו ארגוני המורים את הלימודים בבתי הספר בערים רבות ברחבי הארץ במסגרת המאבק בפיטורי כ-4,500 מחבריהם. בגן הוורדים תתקיים במקביל הפגנת מחאה על הפיטורים, ועל "הרס מערכת החינוך".

בשעה 10:00 יעלו המורים השובתים לירושלים כשהם לובשים שחור. בירושלים יתגברו את ההפגנה המתקיימת בגן הוורדים. יצויין כי מורים נוספים מאזורים אחרים הגיעו היום לבתי הספר כשהם לובשים שחור במחאה על החלטת מערכת החינוך לפטר את חבריהם.

מארגוני המורים נמסר כי בגני הילדים ובמסגרות החינוך המיוחד יתקיימו הלימודים כסדרם. כמו כן, תתקיימנה גם בחינות הבגרות וטיולים עליהם שילמו ההורים מראש.

רשימת היישובים בהם תתקיים שביתת המורים:
ירושלים, תל אביב, הרצליה, קרית אונו, רמת השרון, רמת גן, גבעתיים, אור יהודה, בני ברק, בת ים, חולון, מעלה אדומים, בית שמש, גבעת זאב, בית אריה, קריית ארבע, מבשרת ציון, גוש עציון, מטה יהודה, מודיעין, מכבים, רעות, שלהבים, ואורנים.
