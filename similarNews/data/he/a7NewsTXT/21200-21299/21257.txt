

בדיון בוועדת העבודה, הרווחה והבריאות של הכנסת מסר פרופ' דוד ניב, נשיא הפדרציה של איגודי הכאב האירופיים, כי כמחצית מהאוכלוסייה הבוגרת בישראל סובלת מכאב כרוני.

פרופ` מיכאל טל, נשיא האגודה הישראלית לכאב, אמר כי 15% מהנשים ו- 5% מהגברים סובלים מכאב ראש כרוני (מיגרנות), כמו גם 2-3% מהאוכלוסייה שסובלים מכאבי גב כל הזמן.

כתב עתי"ם מציין, כי לסיום הדיון הודיעה ח"כ תמר גוז'נסקי, מ"מ יו"ר הוועדה, כי הוועדה פונה למשרד הבריאות, לקופות החולים, להסתדרות הרפואית ולבתי הספר לרפואה, להגביר את המודעות לתחום הכאב. מדובר, אמנם, בהוצאה כספית לתוספת תחום למודים ותקנים, אולם בצידה גם חסכון ניכר, בחזרה מוקדמת יותר של אנשים לעבודה, בטיפול ממוקד יותר בדיכאון שמקורו בכאב.

ח"כ גוז`נסקי ציינה כי היא מבקשת מהגורמים המוסמכים לתת אור ירוק לקידום לימודי כאב כמומחיות, בבתי הספר לרפואה.
