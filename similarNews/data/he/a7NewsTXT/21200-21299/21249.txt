

דובר מטעם משרד ההגנה בברלין אמר היום כי "תאונה חמורה ביותר" התרחשה בקאבול, בירת אפגניסטן.

בהודעת משרד ההגנה לא נמסרו פרטים נוספים, אולם ידוע כי יחידת המבצעים המיוחדים של צבא גרמניה מעורבת בלחימה לצד כוחות ארה"ב, ורוב אנשיה מוצבים בקאבול. מסיבת עיתונאים בנושא אמורה להתקיים בשעה 17:00 לפי שעון ישראל.

סוכנות הידיעות הצרפתית מדווחת כי על פי מידע ששודר ברשת החדשות N-TV, מדובר ככל הנראה בניסיון כושל לנטרל פצצה על ידי אנשי הכוח הגרמני בקאבול.
