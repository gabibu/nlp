

מחבלים השליכו שני בקבוקי תבערה לעבר בנין ברחוב מאיר נקר בשכונת ארמון הנציב בירושלים.

כתבת עתי"ם מוסרת, כי בקבוקי התבערה פגעו בקיר הבנין, התנפצו אך לא גרמו לנפגעים או לנזק כלשהו. כח משטרה הגיע למקום וערך סריקות.

עוד מוסרת כי לבית אחר באיזור הושלכו 4 בקבוקי תבערה. גם במקרה זה לא היו נפגעים ולא נגרם נזק. כתבת עתי"ם מציינת, כי הרחוב גובל בכפר הערבי ג'אבל מוכבר ואין זו הפעם הראשונה שלעבר הבתים ברחוב מושלכים אבנים ובקבוקי תבערה.
