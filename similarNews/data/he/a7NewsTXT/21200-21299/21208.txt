

מניין הרוגי המהומות במדינת גוג'ארת שבמערב הודו עלה, ועומד על יותר מ-600, לאחר שכוחות המשטרה גילו גופות נוספות, מסרו מקורות במשטרת אחמדאבד.

בהודעת המשטרה דווח כי המצב רגוע עתה, לאחר המהומות הבין-דתיות הקשות ביותר שידעה הודו בעשור האחרון, להוציא תקריות ספורות במובלעות מבודדות.

עובדי הממשל המקומי חילצו ביממה האחרונה 29 גופות שרופות משרידי הבתים והחנויות שהוצתו בעת המהומות (בין מוסלמים להינדים), ומניין ההרוגים הרישמי עמד ביום רביעי בבוקר על 602 נפשות.

מקור במשטרה אמר כי המספר כולל את 58 הקרבנות שניספו לאחר שהרכבת בה נסעו הוצתה על ידי המון מוסלמי ביום רביעי שעבר, בפעולה שהביאה למעשה לסדרת פעולות תגמול והרג במוסלמים.




