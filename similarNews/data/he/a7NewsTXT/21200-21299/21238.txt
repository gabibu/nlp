

צוותי עובדים ממחוז ירושלים של חברת החשמל ומנהל המחוז,יגאל בן אריה, נכנסו היום לאזור הגובל עם השטח הנתון בשליטת הרשות הפלשתינית בחברון דרומית לגשר חלחול, על מנת לתקן קו מתח עליון שנפגע אתמול במהלך חילופי אש.

ראש עירית חברון מוסטפה נאטשה, ועובדי עירית חברון, ליוו אותם במהלך התיקון. העובדים אובטחו על ידי צה"ל.

התקלה גרמה אמש להפסקת חשמל בכל אזור יהודה ודרום הר חברון. חברת החשמל עשתה מאמץ גדול כדי לספק חשמל לפחות לחלק מהישובים, באמצעות קווי מתח גבוה מהויים מקור חשמל אלטרנטיבי לאספקת החשמל הרגילה, באמצעות תחנת המשנה בחברון. הקווים שהיו עמוסים מאוד, נתנו מענה זמני בלבד לתושבים היהודים והפלשתינים.



