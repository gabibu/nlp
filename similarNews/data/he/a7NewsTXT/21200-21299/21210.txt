

אתמול פעלו מסוקי צה"ל בשכם, ברמאללה, בטול כרם וברצועת עזה.

יתר על כן: כוחות צה"ל הצליחו לחסל שני מחבלים שהשתייכו לכוח 17 ולתנזים. אחד מהם, מוהנד אבו-חילווה, נחשב ל"קצין המבצעים" של מרואן ברגותי. החוליה הרצחנית אחראית לעשרות פיגועים ולרציחתם של עשרות יהודים.

בין הפיגועים: הפיגוע במוצאי שבת בירושלים, הרצח בעין עריק, רצח הזוג כהנא והמאבטח במתקן המוסד לביטוח לאומי בירושלים בראשית מלחמת אוסלו, ועוד. יצוין כי כוחות הביטחון מחפשים אחר החוליה כבר שנה וחצי, וכי בעבר ניצל אבו- חלווה מנסיון חיסול של ישראל.

