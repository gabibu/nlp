

מניין הרוגי המהומות במדינת גוג'ארת שבמערב הודו עלה, ועומד על יותר מ-600, לאחר שכוחות המשטרה גילו גופות נוספות. כך נמסר ממקורות במשטרת המחוז.

בהודעת המשטרה דווח כי המצב רגוע עתה, לאחר המהומות הבין-דתיות הקשות ביותר שידעה הודו בעשור האחרון, להוציא תקריות ספורות במובלעות מבודדות.

עובדי הממשל המקומי חילצו ביממה האחרונה 29 גופות משרידי הבתים והחנויות שהוצתו בעת המהומות (בין מוסלמים להינדים), ומניין ההרוגים הרשמי עמד ביום רביעי בבוקר על 602 נפשות.
מקור במשטרה אמר כי המספר כולל את 58 הקרבנות שנספו לאחר שהרכבת בה נסעו הוצתה על ידי המון מוסלמי ביום רביעי שעבר, בפעולה שהביאה למעשה לסדרת פעולות תגמול והרג במוסלמים.


