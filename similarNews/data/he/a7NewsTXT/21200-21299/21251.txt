

במסיבת עיתונאים המסכמת את שנת הפעילות 2001 במשטרה אמר מפקד משטרת מחוז תל אביב ניצב יוסי סדבון כי המשטרה פתחה קורס של 30 מתנדבים, אשר ישולבו אחר כך במוקד 100 של המשטרה ויענו לשיחות טלפון.

לדברי ניצב סדבון, בארצות הברית משיבים לטלפון המוקד, רק אזרחים מתנדבים, ומשטרת ישראל מתעתדת לשלב עוד מתנדבים רבים במסגרת זו.

בנוסף קרא ניצב יוסי סדבון לאזרחים לעשות רישיון לנשק. "נשק לאזרחים שעומדים בקריטריונים - זו תרומה אמיתית לביטחון" אמר והוסיף "ראינו גם בעבר שהתערבויות של אזרחים הועילו".
