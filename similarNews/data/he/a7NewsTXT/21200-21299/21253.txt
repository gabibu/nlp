

בתגובה לדבריו של שר החוץ פרס: "הדבר הכי טיפשי ששמעתי , זה לכבוש מחדש את עזה והגדה" אומר ח"כ צבי הנדל מ"האיחוד הלאומי" כי הדבר הכי טיפשי ששמעתי זו החוצפה של שמעון פרס- האחראי הראשי למלחמת אוסלו שגבתה מאתנו מאות קורבנות.

"קשה לי להבין, איך מעז האדריכל הראשי של הסכמי אוסלו שהובילו למלחמה הנוכחית ולמאות נרצחים ישראלים, להגדיר כ"טיפשית" את התוכנית היחידה שיכולה להחזיר את הביטחון לאזרחי ישראל".

"אני מציע למר פרס לפשפש במעשיו ובמהלכיו המוטעים שהביאו אותנו לאסון הנורא של ימינו, ולא להשמיע אמירות הזויות על הדרך האמיתית שעתידה להוציא אותנו מבוץ הדמים אליו הכניס אותנו פרס וחבר מרעיו", אומר ח"כ צבי הנדל.
