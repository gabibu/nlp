

כ-3 מיליון אירים נקראו להצביע במשאל עם היום בנושא הצעת חוק שמטרתה החמרת הנוהלים בנושא הפלות, חוק המוכר גם כיום כאחד מהמחמירים ביותר באירופה.

ב-41 מחוזות הבחירה באי נפתחו הקלפיות בעשה 11 בבוקר (לפי שעון ישראל). בעלי זכות הבחירה יוכלו להצביע עד השעה 23:00 (לפי שעון ישראל).

ספירת הקולות תחל רק ביום חמישי בבוקר, והערכות ראשונות של התוצאות יפורסמו ככל הנראה רק לקראת שעות הצהריים. התוצאות הסופיות יפורסמו בשעות אחר הצהריים של יום חמישי.
