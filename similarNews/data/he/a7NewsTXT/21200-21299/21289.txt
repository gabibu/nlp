

סעיף הלאום יימחק מתעודת הזהות, כך הוחלט בישיבה שכינס ראש הממשלה עם שרי ש"ס ויהדות התורה בה השתתפו גם יו"ר הכנסת אברום בורג וחיים רמון.
ההחלטה התקבלה לאחר שבג"ץ קבע בשבוע שעבר כי על משרד הפנים לרשום כיהודים מי שעברו גיור רפורמי בארץ, שר הפנים אלי ישי הודיע כי לא ישמע להוראת בג"ץ, ובישיבה עם ראש הממשלה סוכם על ביטול סעיף הלאום.
ראש הממשלה פנה ליו"ר ועדת חוקה אופיר פינס בבקשה שלא יעכב את העברת החוק, אולם פינס מתנה את הדבר בכך שישי יקיים את החלטת בג"ץ עד שיכנס לתוקפו החוק החדש.
