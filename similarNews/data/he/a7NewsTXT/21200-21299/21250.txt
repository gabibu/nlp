

עשרות מתושבי היישובים שילה, מעלה אדומים ומבשרת ציון הפגינו היום מול משרד ראש הממשלה בירושלים. תושבי שילה מפגינים מאז יום ראשון, לאחר היוודע דבר הטבח במחסום ליד עופרה, כשמידי יום מצטרפים אליהם בני נוער מישובים נוספים.

המפגינים דורשים מהממשלה "לנצח במלחמה, להשיב את הבטחון לאזרחי ישראל ולפרק את הרשות הפלשתינית". המפגינים מדגישים כי באו לחזק את ידי הממשלה ואת ידי העומד בראשה.

נציגים של המפגינים נכנסו היום לכנסת ושם נפגשו עם חברי כנסת שונים, ובהם ח"כ אלי כהן מהליכוד. ח"כ כהן הביע תמיכה ואמר כי בעת הזו חשוב לחזק את שרון ולא לנסות ולהחליפו. הם גם נפגשו עם ח"כ קליינר מסיעת חרות.
