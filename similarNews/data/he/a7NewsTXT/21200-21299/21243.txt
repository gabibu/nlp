

בכנסת מתגבשת הצעת פשרה לעניין הגיור הרפורמי: סעיף הלאום יימחק מתעודת הזהות

בכנסת מתגבשת פשרה בעניין הגיור הרפורמי. על פי הפשרה יימחק סעיף הלאום מתעודת הזהות בתמיכה רחבה של חברי כנסת.

בשבוע הבא תובא לוועדת החוקה תקנה שהגיש בשעתו ח"כ חיים רמון כאשר כיהן כשר הפנים. התקנה קובעת כי בתעודת הזהות של כל ישראלי לא יצויין סעיף הלאום. על פי ההצעה, סעיף זה לא יצויין גם במסמכי מרשם האוכלוסין.




