

בכינוס "ישראל, המזרח התיכון והאיסלם - מאזן סיכויים וסיכונים" שהתקיים היום במכון טרומן באוניברסיטה העברית בירושלים העריך מתאם הפעולות ביש"ע האלוף עמוס גלעד כי ערפאת ימשיך לדרדר את המצב כדי להגיע לפתרון מדיני.

לדעת האלוף גלעד, לוחמת הרש"פ נפתחה על רקע נסיגת צה"ל מלבנון בתקווה ליצור מצב דומה.
האלוף גלעד כינה את פעולות הטרור של הרשות הפלשתינית "טרור מדינה" משום שמבצעיו נהנים מתמיכה מסיבית, הן באמצעות מערכת ההסתה ברשות והן בתשלום למשפחות המחבלים.

אלוף גלעד אמר כי פתרון צבאי הוא אמנם פתרון קל מבחינה טכנית "אבל לחזור ולשלוט ב-3 מיליון זוהי בעיה וצרה צרורה", אמר.
