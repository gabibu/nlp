

חברת ארקיע ביטלה לפני הצהריים שתי טיסות שלה שתוכננו להמריא ולנחות בצפון הארץ . הטיסות בוטלו בשל הרוחות החזקות המנשבות בצפון.

ועוד ידיעה בענייני מזג האוויר: מן הכינרת חולצו בשלום, הבוקר שני דייגים שנקלעו לסערה.

השניים, תושבי טבריה, יצאו הלילה לדיג בכינרת - לדברי המשטרה בסירה רעועה וללא אמצעי הצלה. במהלך הלילה נשבה בכינרת רוח מזרחית עזה בעוצמה של 25 קשרים. הדייגים איבדו שליטה והזעיקו עזרה באמצעות טלפון סלולרי שהיה ברשותם.

צוות שיטור ימי של תחנת טבריה חיפש את השניים במשך שעתיים ולבסוף משה אותם מן הסירה הרעועה .
