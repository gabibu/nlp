

במסיבת עיתונאים המסכמת את שנת הפעילות 01' (תשס"א-תשס"ב) במשטרה אמר מפקד משטרת מחוז תל אביב ניצב יוסי סדבון כי המשטרה פתחה קורס של 30 מתנדבים, אשר ישולבו אחר כך במוקד 100 של המשטרה, ויענו לשיחות טלפון.

לדברי ניצב סדבון בארצות הברית משיבים לטלפון המוקד רק אזרחים מתנדבים, ומשטרת ישראל מתעתדת לשלב עוד מתנדבים רבים במסגרת זו.

נוסף על כך קרא ניצב יוסי סדבון לאזרחים לפנות לקבלת רישיון לנשק. "נתינת נשק בידי אזרחים שעומדים בקריטריונים - זו תרומה אמיתית לביטחון", אמר, והוסיף: "ראינו גם בעבר שהתערבויות של אזרחים הועילו".


