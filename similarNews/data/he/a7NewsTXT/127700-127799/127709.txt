

הרבנית רחל נריה אומרת כי זכתה לראות את התגשמות חלומו של בעלה, הרב נריה זצ"ל, אביו ומחנכו של דור הכיפות הסרוגות. "לא חלמנו שבוגרי תו"ם יגיעו לישיבות הסדר למכון לב ולקצונה בצבא", אמרה.

הרבנית רחל נריה שהשתתפה בטקס חנוכת בית המדרש החדש של המוסד תו"ם במושב חרב לאת , סיפרה שהיה זה חלומו של הרב נריה להקים בגבעה הזו בית כנסת. לדבריה, כבר לפני חמישים שנה כשהרב נריה קיבל את הקרקע לבניית בית הספר המקצועי תורני הוא חלם להקים שם בית כנסת שיקרין מאורו על על המוסד והילדים שיבואו ללמוד בו. הרבנית נריה גילתה למשתתפי הטקס "ההרשמה היתה בביתנו . אני טיפלתי בענייני תו"ם והילדים שלנו הרגישו יפה שנוסף עוד בן שותף למשפחה ששמו תו"ם, ואני הגדרתי שבעלי הוליד אותו ואני גידלתי אותו. לא חלמנו שבוגרי תו"ם יגיעו לישיבות הסדר למכון לב בירושלים ולקצונה בצבא".

בית המדרש החדש של מוסד תו"ם המשתייך לרשת ישיבות בני עקיבא, נתרם על ידי משפחת לצ'מן בהם הגב' אלה לצ'מן, בנה הפרופסור דוד לצ'מן ורעייתו חנה, מאנגליה והוא יקרא "משכן עמנואל", על שמו של אבי המשפחה ,מנחם מנדל לצ'מן. משפחת התורמים היא משפחה ידועה בקהילה היהודית בלונדון והיא הגיעה בהרכב נרחב יחד עם חברים נוספים לחנוכת בית המדרש החדש.

בטקס חנוכת בית המדרש השתתפו הרב אברהם צוקרמן , מנכ"ל ישיבות בני עקיבא, אלחנן גלט, יו"ר המפד"ל ח"כ זבולון אורלב מנהל המוסד , דוד אלבוים , ראש מועצת עמק חפר , נחום איצקוביץ', אישי ציבור נוספים וקהל רב.

נשיא המדינה כתב בדברי ברכתו לרגל חנוכת בית המדרש " אני משבח אתכם על פעילותכם להגברת הזיקה של העם היושב בציון עם מקורות אמונתנו ומורשתנו העשירה".

מנהל מוסד תו"ם, דוד אלבוים, שיבח את פעילותה של הגב' אלה לצ'מן לפיתוח וביסוסו של בית הספר. אלה לצ'מן פעילה בוועדה לעליית הנוער באנגליה והיא עומדת בראש ועדת. Aid society for Youth Aliyah . וטביעות אצבעותיה ניכרות בכל מקום במוסד, במרכז הרפואי במגרש הספורט במועדונים במעבדות בתרומת ספר התורה ועוד. אישה ענקית כהגדרתו. דוד ציין את מעורבותם של דוד לצ'מן שהוא פרופסור בעל שם עולמי בתחום הגנטיקה ושל רעייתו חנה.

מנכ"ל ישיבות בני עקיבא אלחנן גלט אמר בטקס כי הוא גאה על העובדה שרשת ישיבות בני עקיבא כוללת לא רק מוסדות עייונים אלא גם בתי חינוך מקצועיים תורניים כדוגמת מוסד תו"ם. "זוהי עשייה חברתית ולא רק חינוכית", אמר גלט
