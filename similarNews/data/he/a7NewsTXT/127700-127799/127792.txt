

עורך הדין פרופסור דוד ליבאי, שר המשפטים לשעבר יקבל את פרס האתיקה המקצועית מטעם ועד מחוז תל-אביב של לשכת עורכי הדין.

את הפרס יקבל ליבאי מידי שרת המשפטים ציפי לבני בטקס שיתקיים בסוף חודש נובמבר. בהחלטת וועדת הפרס נאמר כי הוא ניתן לליבאי על היותו "סמל לטוב וליפה שבמקצוע עריכת הדין", ועל התנהגותו האתית המופתית, כהגדרתם.

פרס האתיקה האמור מוענק לזכר עורך הדין צבי סגל ז"ל ממייסדיה של הסנגוריה הצבאית וחבר ועד מחוז תל-אביב של לשכת עורכי הדין,

ליבאי הוסמך לכהונת עורך דין באוניברסיטה העברית, את תואר הדוקטור שלו קיבל באוניברסיטת שיקגו. הוא כיהן כראש לשכת עורכי הדין ובתפקידים ציבוריים נוספים בהם כשר המשפטים במשך ארבע שנים. יצויין כי מ-19.6.1995 עד 18.7.1995 כיהן כשר הפנים.
(ש)
