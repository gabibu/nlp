

סקר חדש אודות הסטודנטים באקדמיה הישראלית קובע: הסטודנט הישראלי מעדיף למלצר, קיים שוויון סטודנטיאלי בין גברים לנשים, רבים מהם מעדיפים לטייל או לעבוד לפני הלימודים, ו... 5% לא מופיעים לשיעורים.

סקר שנערך על ידי ה"מסלול האקדמי   המכללה למינהל" לקראת פתיחת שנת הלימודים האקדמית בחן היבטים שונים הקשורים לסטודנט הישראלי: התנהלותו בתקופת הלימודים ואופן בחירת תחום הלימודים. עפ"י הסקר 63% בוחרים מסלול אקדמי באופן עצמאי, ללא התייחסות להעדפת הורים. 15% בחרו במסלול לימודים עפ"י המלצת ההורים. אחוז אחד בחר את מסלול הלימודים עפ"י המלצת האב ושני אחוזים בחרו את המסלול עפ"י המלצת האם.

הסקר מעלה כי 40% מהסטודנטים מעדיפים מילצור כפרנסה בתקופת הלימודים. 9% עוסקים במקצוע הקשור לתחום לימודיהם, כולל התמחות מקצועית. 7% מפרנסים משמירה, 6% מעבודה בחברות טלמרקטינג, 3% מועסקים בעבודות מזכירות, 3% מלמדים שיעורים פרטיים לפרנסתם. שני אחוזים מתפרנסים מבייביסיטר ואחוז עובד במסגרת העסק המשפחתי של הוריו.

31% מהנשאלים בסקר, במדגם ארצי, ציינו שהם בעלי תואר אקדמי, 7% הם סטודנטים כיום וכ-6% מתכוונים להתחיל לימודים אקדמיים בקרוב.

תופעה בולטת העולה מהסקר כי כמעט שאין הבדל בין אחוז גברים אקדמאיים (31.7% ) לבין נשים אקדמאיות (30.4%) . כמון כן 7.2% מהסטודנטים הם גברים , ו 7% נשים.

50.6% מהאקדמאים הם ילידי אירופה ואמריקה, 34.7% מהאקדמאים הם ילידי הארץ או שאביהם ממוצא אירופאי או אמריקני. 21.3% מהאקדמאים הם ילידי הארץ שגם אביהם נולד בה. 17.2% אקדמאים הם ילידי אפריקה ואסיה   17.2%, ו 16.5% מהאקדמאים הם ילידי ישראל ואביהם הוא מאפריקה או מאסיה.

39% למדו באוניברסיטה מיד אחרי השירות הצבאי, 24% החלו ללמוד לאחר כמה שנות עבודה, 11% טיילו תחילה בעולם ורק אחר כך פנו ללימודים אקדמאים ו 26% ציינו כי היו להם שיקולים אחרים מלבד אלו שצויינו להתחלת הלימודים. תופעה בולטת היא כי 42% מאלו הלומדים באוניברסיטאות בפועל נרשמו לאחר מספר שנות עבודה, זאת לעומת 31% שהתחילו ללמוד מיד אחרי הצבא.

הסקר עסק גם במתרחש בין כותלי האקדמיה עצמה. 21% ציינו כי הם משתתפים בכל השיעורים, 26% ציינו כי הם מחסירים 5% מהשיעורים, 26% ציינו שמחסירים 10% מהשיעורים, 15% ציינו כי לא נוכחים ב-15% מהשיעורים, 2% לא מגיעים ל-30% מהשיעורים, 5% לא מגיעים למחצית מהשיעורים (50%), ו-5% ציינו שהם לא נכנסים בכלל לשיעורים.
(ש)
