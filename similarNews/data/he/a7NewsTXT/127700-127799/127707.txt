

העיתון הבריטי אינדיפנדנט חושף שמערכת המשפט הבריטית לא נוהגת על פי אמות המידה בהן נדרשת ישראל לעמוד במלחמתה בטרור הערבי. ב-12 השנים האחרונות הרגה המשטרה הבריטית 30 חפים מפשע אך אף שוטר לא עמד לדין.

מאת: יונתן דחוח הלוי

העיתון הבריטי אינדיפנדנט חושף, כי ב- 12 השנים האחרונות הרגו שוטרים בריטים 30 אזרחים חפים מפשע שנחשדו כפושעים או טרוריסטים, ואולם אף לא אחד מהם הועמד לדין. עובדה זו לא הפריעה לפוליטקאים בריטים להשתלח בישראל ולהאשימה בהתרשלות בהעמדה לדין של אנשי כוחות הביטחון שהרגו בשוגג אזרחים בריטיים במהלך הלחימה בטרור הפלשתיני.

פוליטיקאים בריטיים וגם התקשורת בבריטניה נהגו לא אחת להטיח במהלך שנות האינתיפאדה האשמות קשות בישראל לפיהן ישראל נמנעת במתכוון מלהעמיד לדין או למצות את חומרת הדין עם אנשי כוחות הביטחון בגין גרימת מוות או פציעה של אזרחים בריטיים שנכחו בזירות הלחימה עם הפלשתינים. האשמות האלה התחדדו על רקע הריגת צלם בריטי ברפיח, הריגת פעיל ה   ISM תום הוראנדל ופציעת אחרים.

השבוע חשף העיתון הבריטי אינדיפנדנט, כי מערכת המשפט הבריטית אינה נוהגת על פי אמות המידה בהן ישראל נדרשת לעמוד במלחמתה עם הטרור הפלשתיני.

מנתונים שפרסם העיתון עולה, כי ב   12 השנים האחרונות הרגו שוטרים בריטים 30 אזרחים חפים מפשע שנחשדו כפושעים או מחבלים, ואולם בכל המקרים אף לא קצין משטרה אחד הועמד לדין. העיתון מבקר את מערכת המשפט הבריטית על החלטתה האחרונה שלא להעמיד לדין שוטרים אשר ב   1999 ירו למוות באזרח בריטי אשר נשא בתיק רגל של שולחן עשויה מעץ. השוטרים חשדו שמדובר ברובה וירו בראשו ובידו של החשוד בן ה   46 ואב לשלושה. מקרה דומה ארע לא מכבר בלונדון לאחר סדרת פיגועי ההתאבדות בבירה הבריטית שבוצעו ע"ח ארגון אל-קאעידה. שוטרים ירו למוות ב   22 ביולי בצעיר ברזילאי שנחשד בטעות למחבל מתאבד.
