

עונת הרחצה הרשמית הסתיימה אתמול (יום ג') כ"ב בתשרי התשס"ו 25.10.2005. 35 מקרי טביעה למוות בעונה זו לעומת 38 מקרים בעונה שעברה, כך מדווח משרד הפנים.

שר הפנים, אופיר פז-פינס מציין בדברי הסיכום לעונה כי "לראשונה החלה עונת הרחצה בתחילת חופשת הפסח ועד לסיום חופשת הסוכות, זאת כדי לאפשר לעשרות אלפי הילדים והנופשים האחרים ליהנות מעונת רחצה ארוכה ובטוחה יותר".

כאמור, במהלך עונת הרחצה טבעו למוות בחופי הרחצה 35 איש וזאת לעומת 38 בעונת הרחצה בשנת 2004 ו-33 מקרי טביעה בשנת 2003.

במשרד הפנים מציינים כי 128 חופים מוכרזים נפתחו לציבור הרחב בעונת הרחצה 2005 ובהם ניתנו שירותי הצלה ושירותים אחרים לרווחת הציבור.
(ש)
