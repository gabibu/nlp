

מד"א יעמוד בכוננות חסרת תקדים וצוותי מגן-דוד-אדום יאבטחו בצוותים מתוגברים את טקסי יום הזיכרון ואת אירועי החוצות המתוכננים ביום העצמאות תשס"ה ברחבי הארץ.

אמבולנסים וניידות-לטיפול-נמרץ של מגן-דוד-אדום, המאוישות בחובשים, פראמדיקים, רופאים ומגישי עזרה ראשונה, יוצבו בטקסי יום הזיכרון לחללי צה"ל בכל בתי העלמין הצבאיים ובאתרי ההנצחה בהם יתקיימו עצרות זיכרון.

שירותי הדם של מד"א חוזרים ומזכירים לציבור לתרום דם, במיוחד בעונת החגים (פסח, חוה"מ, יום העצמאות). לפרטים על מועדי ומקומות ההתרמה בטלפון 1-800-400-101.
