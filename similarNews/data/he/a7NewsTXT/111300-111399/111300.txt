

נהגי נכוניות יד שרה נערכים להסיע נכים ואנשים המתקשים בהליכה לבתי העלמין הצבאיים ביום רביעי, יום הזיכרון לחללי מערכות ישראל. נהגי הנכוניות יאספו את הנוסעים מרחבות בתי העלמין ויסיעו אותם קרוב ככל האפשר לחלקות הקברים.
יד שרה גם תסיע נכים שאין באפשרותם להגיע באופן עצמאי לבתי העלמין הצבאיים. השירות ניתן בשיתוף היחידה להנצחת החייל במשרד הביטחון ויד לבנים. "זו תרומה צנועה וחשובה שאנו יכולים לעשות למען המשפחות השכולות שאיבדו את יקיריהם", אומר משה כהן, מנהל שירות הנכוניות.

בנוסף, נהגי נכוניות יד שרה יסיעו נכים לטקס חללי פעולות איבה שיתקיים בהר הרצל.
המעונינים בנסיעה יכולים להתקשר: 1-700-501-800. יש לתאם את הנסיעה מראש.

מבזקי חדשות בסלולרי- עדכונים מחדר החדשות של INN - ערוץ 7
