

בלשי תחנת חדרה עצרו שני חשודים בגילאי 20 ו-50 לאחר שבחיפוש שנערך ברכבם נמצאו 2 סוליות חשיש במשקל 250 גרם.

האירוע החל אתמול בערב בשעה שהבלשים עצרו את הרכב בחוף אולגה. החשוד הצעיר תקף את הבלשים ונמלט לכיוון הים, החשוד המבוגר יותר נעצר סמוך לרכב.

החשוד הצעיר, שהחליט להיכנס למים על מנת להימלט מן השוטרים המתין עד לעזיבת השוטרים ויצא מהמים תוך שהוא גונב בגדים מחבל תליה. היום הסגיר עצמו למשטרה ויובא מחר להארכת מעצרו.

החשוד המבוגר יותר הובא כבר היום בפני בית המשפט ומעצרו הוארך עד מחר.
