

ערב יום העצמאות ה-57 של מדינת ישראל מסרו כלכלני התאחדות התעשיינים כי התעשייה הישראלית שהעסיקה בתש"ח - 65 אלף עובדים, מעסיקה כיום - בתשס"ה - כ-350 אלף איש. דהיינו גידול של פי 5 לערך.

מספר המפעלים המעסיקים יותר מ-5 עובדים כל אחד, גדל מאז 1948 ביותר מפי 3. מכ-2,300 מפעלים ובתי מלאכה בתש"ח, לכ-7,650 כיום.

עוד מציינים כלכלני התאחדות התעשיינים כי היצוא התעשייתי (ללא יהלומים) גדל בשנות קיומה של המדינה יותר מפי 4,700.

עוד נמסר כי מיצוא תעשייתי (ללא יהלומים) של כ-5 מליוני דולרים בשנת 1948, גדל היצוא ל כ-23.6 מיליארדי דולרים בשנה החולפת.
(ש)
