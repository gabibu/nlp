

"הליכוד במצב של התרסקות אידיאולוגית", כך אמר אתמול בערב ראש השב"כ לשעבר ואיש מפלגת העבודה בהווה, עמי איילון בכנס פעילי מפלגת העבודה בגבעתיים.

"אצלנו במפלגת העבודה יש יריבות פרסונלית אבל אין שבר אידיאולוגי, בליכוד זה הרבה מעבר לזה ולכן להערכתי הליכוד נמצא בתהליך של התרסקות", כך אמר איילון. אתר NFC מדווח כי להערכת איילון ייחלש הליכוד באופן משמעותי עם תום תקופת שרון והתמיכה בו תצנח מ-40 המנדטים להם זכה בבחירות האחרונות לכדי 25 מנדטים בלבד.

בהמשך דבריו רמז איילון על היחסים בין הליכוד והעבודה לאחר יישום תכנית עקירת היישובים. "כיום אנחנו מפחדים להגיד דברים על מנת שלא לפגוע בהתנתקות ולא לשבור את הקואליציה אבל אין מה לדאוג עוד מספר חודשים זה ייגמר", אמר.
