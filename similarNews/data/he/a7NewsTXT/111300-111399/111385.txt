

השירות הצבאי יקוצר בכחצי שנה, כך הודיע שר הבטחון, שאול מופז, שהבהיר כי המגמה היא לאפשר לצעירי ישראל השתלבות מהירה בעולם האקדמי.

"יש חשיבות עליונה לכך שצעירי ישראל יגיעו לתואר אקדמי כבר בגיל 22-23, כדי שיוכלו לתרום מוקדם ככל הניתן, למעו עתידם ולמען המשק הישראלי", אמר השר מופז והדגיש כי תגליות המדע החשובות ביותר התגלו על ידי אנשים בשנות העשרים לחייהם.

באשר לתקופת הקיצור, אמר מופז בראיון ל'ידיעות אחרונות' כי טרם נקבעה במדוייק התקופה בה יקוצר השירות, אולם מדובר בתקופה שבין חמישה לשבעה חודשים.

את השלכותיה של ההחלטה בוחנת וועדה בראשותו של פרופסור אמיר בן בסט. כמו כן תבחן הוועדה כיצד בדיוק ניתן יהיה לבצע את תכנית הקיצור.
(ש)
