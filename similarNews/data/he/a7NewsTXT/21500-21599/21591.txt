

כ-500 איש השתתפו אמש בטקס לזכרו של דניאל פרל, כתב ה"וול סטריט ג'ורנל", שנרצח בפברואר על ידי קיצונים איסלאמים בפקיסטן.

בין המשתתפים נראו אלמנתו של פרל, האמורה ללדת בחודש מאי, הוריו ושתי אחיותיו, קרובי משפחה, נציגי המשלחת ההקונסולרית של ארה"ב בפקיסטן, וידידים רבים.

פרל, שהיה בן 38 במותו, נחטף בקראצ'י ב-23 בינואר, כאשר הכין כתבת תחקיר על הגופים האיסלאמיים בפקיסטן, ובמשך כארבעה שבועות נחשב כבן ערובה.

פרל נולד בפרינסטון, ניו ג'רסי, וגדל בקליפורניה, שם מונה אביו למרצה באוניברסיטת לוס אנג'לס ב-1970. ב-1981 סיים את לימודיו באוניברסיטת סטנפורד, והצטרף לצוות כתבי ה"וול סטריט ג'ורנל" ב-1990.

