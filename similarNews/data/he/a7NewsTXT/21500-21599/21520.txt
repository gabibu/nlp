

הפלשתינים תובעים פיצויים מגרמניה בנימוק: "חלקה של גרמניה באסון הפלשתיני שנגרם עקב הקמת מדינת ישראל".

יו"ר הוועדה המדינית של המועצה המחוקקת הפלשתינית, זיאד אבו עמר, קורא לגרמניה להעניק פיצויים לעם הפלשתיני "בגין חלקה באסון הלאומי הפלשתיני שנגרם עקב הקמת מדינת ישראל.."

להלן קטעים מכתבתו של ראיד לאפי, כתב עיתון "אלאיאם":

יו"ר הוועדה המדינית של המועצה המחוקקת הפלשתינית, זיאד אבו עמר, ביקר באחרונה בגרמניה ונועד עם חברי פרלמנט גרמניים, לשיחות מדיניות שעסקו במצב במזרח התיכון. בשיחות אלה אמר זיאד אבו עמר:

 על גרמניה לפצות את העם הפלשתיני בגין האחריות הבלתי ישירה בה היא נושא ל"נכבה" (האסון הלאומי הפלשתיני), שבאה לידי ביטוי בהקמת מדינה עברית בשנת 1948. לדבריו, השלטון הנאצי הביא לגלי הגירה גדולים של יהודים לפלשתין, אשר פגעו במאזן הדמוגרפי והביאו לגירוש העם הפלשתיני.

 התמיכה הנרחבת שמגישה גרמניה לישראל זה מספר עשורים, סייע להגדלת העליונות הישראלית בתחום הצבאי. חובתה של גרמניה אפוא לתבוע את סיום הכיבוש, את הדבקות המוחלטת בזכות העם הפלשתיני לעצמאות ולהקים את מדינתו העצמאית שבירתה ירושלים, ואת מימוש החלטת 194 של האו"ם העוסקת בפתרון בעיית הפליטים (קרי - מתן אפשרות לשיבת מיליוני פליטים לתוך שטח מדינת ישראל הריבונית).

הידיעה הועברה אלינו באדיבות הסוכנות היהודית לישראל.


