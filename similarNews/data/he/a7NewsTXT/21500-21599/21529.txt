

הרמטכ"ל שאול מופז אומר היום כי צה"ל לא יגייס לפי שעה את כוחות המילואים למעט חלק מיחידות ההגנה המרחבית ביש"ע שיחזקו את ההגנה על הישובים.

רב אלוף מופז מסר כי ההתקפות של צה"ל ביבשה באוויר ובים ימשכו בתקופה הקרובה. לדבריו, ההתקפות הללו כבר נותנות את אותותיהן על הרשות הפלשתינית. מופז אמר את הדברים בפגישה עם כתבים בלשכתו בתל אביב.

מופז ציין כי הרשות הפלשתינית החלה את הלחימה נגד צה"ל כדי להשיג את מטרותיה על-ידי טרור, והיא מסלימה בכונה תחילה את פעולותיה לפגיעה גם בנשים וטף. "עלינו להחזיר מלחמה שערה", אמר הרמטכ"ל וציין כי "זו שעה גורלית. אולי מהגורליות בנוגע לעתידה של מדינת ישראל.
