

סמיר משהראווי, מבכירי מחבלי הפתח' וקצין בכיר ברש"פ בחבל עזה אמר בראיון שהעניק ל"אל ג'זירה" כי "נסיגת שרון מעמדותיו הנוקשות מלמדת על כך שהפלשתינים ניצחו".

"הוכחנו לעולם כולו, כי שרון מתחיל לסגת מעמדותיו ומהאסטרטגיה שהכין מראש, עוד בטרם עלה לשלטון".

עוד אמר כי הערבים מקווים לכך שהחלטת שרון לשאת ולתת תחת אש והודעתו כי ערפאת מילא את התחייבויותו לעצור את כל רוצחיו של השר זאבי, יאפשרו לערפאת לצאת מרמאללה.

"אם שרון יטעה גם הפעם וינסה להוליך את הפלשתינים שולל שוב, אזי יידעו הפלשתינים כיצד להגיב, בדרך שתכאיב לראש ממשלת ישראל", אמר.
