

"קרי"ף" (ארגון הגג של קהילות יהודי צרפת) התכנס היום בפאריס, וחזר והודיע על "סולידריות מלאה עם ישראל, נוכח הסכנות הקשות המאיימות על בטחונה".

"קרי"ף חוזר ומאשר את הסולידריות המלאה שלו עם ישראל, ומברך את אומץ ליבה נוכח הסכנות הכבדות המאיימות על בטחונה", נאמר בהודעת הארגון ששלח את תנחומיו "למשפחות של קורבנות הטרור, שלמרבה הצער הם רבים כל כך".

קרי"ף ציין כי הוא "רואה בתקווה את יוזמת השלום של הנסיך עבדאללה מערב הסעודית, למרות שעדיין אינה שלמה, יוזמה העשויה להיות פריצת דרך לחידוש הדיאלוג", והביע צער על כי "לעתים רבות מדי מתעלמים בצרפת מהאחריות הכבדה שנושאת הרשות הפלשתינית ביחס להתפתחות האלימות והטרור".
