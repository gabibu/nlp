

בראיון לרשת הטלוויזיה אן.בי.סי אמרה היועצת לביטחון לאומי של הנשיא האמריקני קונדוליסה רייס כי "הסטטוס קוו בעניין היחסים בין עיראק לבין הקהילה הבינלאומית אינו מקובל על הממשל האמריקני, ויהיה צורך לטפל בו".

עם זאת ציינה רייס, בתשובה לשאלה על סיורו של סגן הנשיא דיק צ'ייני במדינות המפרץ, כי סיור זה לא נערך במטרה להכין התקפה נגד עיראק.

"אין זה דומה ל-1990, כששר ההגנה דאז צ'ייני סייר באיזור", אמרה רייס, והוסיפה כי הנשיא בוש עדיין לא קיבל החלטה על שימוש בנשק נגד עיראק.
