

בימין ובשמאל מתחו בסוף השבוע ביקורת חריפה בעקבות הודעת ראש הממשלה כי הוא מוותר על הדרישה לשבעה ימי שקט.

השר אביגדור ליברמן, אמר כי "לא ייתכן שמדינת ישראל תהיה המדינה היחידה, שכל הזמן מוותרת על העקרונות שקבעה".

יו"ר חרות מיכאל קליינר הציע "לוותר על שרון כראש ממשלה", וקרא לשרי הליכוד למרוד בשרון.

ח"כ צבי הנדל מהאיחוד הלאומי אומר, כי "חבורת המרצחים הפלשתינית זכתה בפרס נוסף וכנראה שרצח יהודים משתלם".

יו"ר המפד"ל, יצחק לוי, אמר כי גמישות העקרונות של ראש הממשלה דומה לגמישותה של נערת גומי.

ראש האופוזיציה יוסי שריד הביע צער על ששרון הגיע רק עכשיו למסקנה שמתחייב מו"מ עם הפלשתינאים בלי להמתין לשבעה ימי שקט מוחלט.

