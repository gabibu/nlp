

בבתי החולים בירושלים נותרו הבוקר 26 פצועים מפיגוע ההתאבדות בקפה "מומנט". 4 מבין הפצועים מצבם הוגדר קשה והיתר במצב בינוני וקל.

בבית החולים הדסה עין כרם מאושפזים 10 פצועים, 3 במצב קשה, 4 במצב בינוני ו-3 במצב קל.

בבית החולים שערי צדק נותרו 9 פצועים, 1 במצב קשה והיתר מצבם הוגדר קל.

בבית החולים הדסה הר הצופים נותרו 3 פצועים במצב בינוני ובבית החולים ביקור חולים מאושפזים 4 פצועים, 1 מהם במצב בינוני ו-3 במצב קל.


