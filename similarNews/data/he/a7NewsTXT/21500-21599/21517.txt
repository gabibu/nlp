

ראש הממשלה אריאל שרון אמר בפתח ישיבת הממשלה היום, כי אנו נמצאים במצב של מלחמה ולפיכך, על כולנו לעמוד יחד ולהלחם בטרור.

אילמלא פעולות צה"ל במחנות הפליטים, הטרור היה רב יותר.

שרון הסביר לשרים את נימוקי החלטתו לוותר על 7 ימי שקט ולהכנס ליישום הבנות טנט. הוא אמר, כי הגיע למסקנה שאין אפשרות להגיע ל-7 ימים של שקט, כי הדבר הופר מיד ולא על ידינו. לכן, הודיע לאמריקנים כי הוא מוכן להכנס ליישום הבנות טנט ישירות.

שרון הוסיף, כי במקביל תמשך הפעילות המוגברת של צה"ל בכפרים הערביים ביש"ע.

ראש הממשלה הדגיש, כי מו"מ על הסדר מדיני יתקיים רק כשישרור שקט מוחלט.

ישיבת הממשלה החלה רק סמוך לשעה 12 בצהריים. זאת, בשל התארכות ישיבת המטבחון המורחב שדן בשרשרת הפיגועים ובתגובת צה"ל.


