

משרד הפנים התחייב בשבוע שעבר בבג"ץ להשלים תוך שנה את הטיפול בבני הפלאשמורה באתיופיה, המבקשים לעלות לישראל מכוח חוק השבות ובמסגרת איחוד משפחות. המשרד התחייב למסור לנציגי הפלאשמורה, תוך 4 חודשים, באיזה שלב של טיפול נמצאת כל אחת מ- 4,500 הבקשות, וכן למסור להם את הקריטריונים המעודכנים לאיחוד משפחות.

התחייבויות אלה נמסרו בתשובה לעתירה שהגישו, לפני כ- 3 שנים, ארגון "ביתא ישראל" באדיס אבבה ועמותת "כנף ציון", המייצגים את משפחות הפלאשמורה.

הידיעה הועברה באדיבות הסוכנות היהודית לישראל.
