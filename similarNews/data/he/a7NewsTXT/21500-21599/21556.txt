

בתום ישיבת שרי החוץ הערביים בקהיר הזהיר מזכ"ל הליגה הערבית עמרו מוסא במסיבת עתונאים את רה"מ שרון כי "הזמן לסיום הסכסוך הארוך בין ישראל לבין שכנותיה הערביות, הולך ואוזל".

השרים קראו לישראל להסכים לתוכנית השלום הסעודית, שתוכרז רשמית בועידת הפסגה הערבית הקרובה שתתקיים בסוף החודש בביירות.

"בביירות נקבע אם יש טעם לדבר על שלום או לא", אמר מזכ"ל הליגה הערבית. "ביירות תהיה ההזדמנות האחרונה", הסכים אתו שר החוץ של כוויית, מוחמד סבאח אל סאלם אל סבאח, המכהן כיו"ר התורן של מועצת שרי החוץ הערביים.
