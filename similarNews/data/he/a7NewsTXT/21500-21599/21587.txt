

בשבוע שעבר החל מסע אופניים מצולם של בני נוער עולים ושל ותיקים, מהחרמון עד מצפה רמון, להכרת עולמו של הנוער העולה ושילובו בחברה הישראלית. קבוצה של 12 צעירים בני 18-16, מחציתם עולים חדשים, יצאה למסע אופניים מצולם, מהחרמון עד מצפה רמון, ביוזמה ובמימון המשרד לקליטת העלייה.

המסע כולל מפגשים עם צעירים עולים בפרויקטים מיוחדים, נמשך כשבועיים ומצולם לסדרה בת 15 פרקים, 10 דקות כל אחד, העוסקת בהיבטים שונים של המפגש בין החברה הישראלית לבין הנוער העולה. הסדרה, בסגנון "הישרדות", מלווה את הסיפורים האישיים של המשתתפים, ודרך האינטרקציה ביניהם נבנה סיפור המסע. הסדרה תשודר בתכניות הילדים והנוער של הערוץ הראשון של הטלוויזיה הישראלית.

המשרד לקליטת העלייה החליט, כי בשנת 2002 יעמוד נושא שילובו של הנוער העולה בחברה הישראלית בראש סדר הקדימויות של המשרד.

הידיעה הועברה אלינו באדיבות הסוכנות היהודית לישראל.

