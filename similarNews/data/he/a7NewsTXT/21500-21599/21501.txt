

כוחות הבטחון חיסלו אחר הצהריים שני מחבלים שהיו בדרכם לביצוע פיגוע תופת בירושלים. כתבנו קובי פינקלר מדווח כי השניים נסעו מכיוון בית לחם לירושלים.

באיזור ג'בל מוכאבר סמוך לארמון הנציב, הבחינו כוחות הבטחון בשני המחבלים מתקרבים במכוניתם ופתחו באש לעבר המכונית. סוכנות "קול רינה" מדווחת כי כתוצאה ממטח הירי התפוצה המכונית והמחבלים נהרגו. בשעה זו נבדקת זהות שני המחבלים. מקורות פלשתינים טוענים כי השניים חוסלו בירי טיל ממסוק שריחף ממעל.

משטרת ירושלים לכדה בשעות אחר הצהריים מחבל ערבי שהיה בדרכו לבצע פיגוע
בצומת א-ראם צפונית לירושלים זיהה צוות של מג"ב ערבי שנשא עימו תיק וניסה לעקוף את המחסום. שוטרים ניהלו אחריו מרדף שלווה בירי באוויר. השוטרים רדפו אחריו, ביצעו נוהל מעצר חשוד ומשלא עצר הערבי ירו בו.

למקום הוזעק חבלן משטרה מחשש כי מדובר בתיק הנושא מטען נפץ. לאחר בדיקה התברר כי בתיק הוסתר רובה מסוג קלצ'ניקוב. על גופו של המחבל נמצא אפוד ובו מחסניות מלאות כדורים ושני רימונים רסס מוכנים להפעלה.

