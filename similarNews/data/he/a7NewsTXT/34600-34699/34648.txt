

מאות הפגינו הערב בפאריס נגד שיחרורו של מוריס פאפון, שהורשע בשותפות ברצח עם.
ההפגנה בפאריס התקיימה ביוזמת המפלגה הקומוניסטית, ליד אתר ול דיב, שבו הוחזקו 13,000 יהודים ביולי 1942. המפגינים ענדו סרטים עליהם נכתב: "פאפון, אתה לא פטור מפשעיך".

בתום דקת עמידה דום והנחת זרים מול האנדרטה לזכר קרבנות הדיכוי הגזעני והאנטישמי של משטר משתפי הפעולה של וישי, התפזרו המפגינים בשקט מופתי.

בד בבד, כחמישים פעילים מאיחוד הסטודנטים היהודים של צרפת (UEJF) נאספו בגרץ-ארמנויליה שבמזרח פאריס, מול הוילה של מוריס פאפון, וקראו שמות של 1,600 יהודים שגורשו ממחוז ז'ירונד בין 1942 ו-1944.
