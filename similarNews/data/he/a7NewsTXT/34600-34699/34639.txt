

ספר תורה שנכתב במחצית המאה ה 13 ונחשב למן העתיקים בעולם, נמסר היום על ידי נשיא המדינה משה קצב, למוזיאון ישראל בירושלים.

מקורו של הספר מהעיר סוריה שבספרד. בשטר מכר שצורף לספר התורה נכתב, כי הספר נמכר ליהודים מפורטוגל בשנת 1287 תמורת "1,200 זהובים לבנים". לפיכך, ההערכה היא כי הספר נכתב לפחות 30 שנה לפני כן. הספר משופע בעיטורים ובאותיות זעירות היוצרות דגמים, צמחים גיאומטריים וזואומורפיים.

גלגולים רבים עברו על הספר במשך מאות בשנים עד שהגיע לידיו של יהודי שהחליט לתרום אותו למדינת ישראל.
