

אם תתקבל הצעת החוק החדשה אותה מציע ח"כ מיכאל איתן תיחסם דרכם של היועץ המשפטי לממשלה אליקים רובינשטיין ופרקליטת המדינה עדנה ארבל להתמנות לבית המשפט העליון. כך מדווח העיתונאי יואב יצחק.

הצעת החוק קובעת כי עובדי מדינה יידרשו לתקופת צינון של כמה שנים בטרם יתמנו לכהונת שופט בית המשפט העליון.

ח"כ איתן אמר כי הצעת החוק נועדה להבטיח את עצמאותם של בעלי תפקידים בכירים בשירות המדינה. לדבריו, בנושאם את עיניהם למינוי בבית המשפט העליון הם עשויים לפעול לריצוי השופטים שם במקום למלא את תפקידם, ביושר ובנאמנות, על-פי צורכי לקוחותיהם.
