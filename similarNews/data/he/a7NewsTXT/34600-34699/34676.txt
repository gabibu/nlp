

תוכנית של הג'יהאד האיסלאמי ברצועת עזה להרעיל את מי השתייה באחד מבתי החולים בירושלים סוכלה בידי השב"כ לפני מספר חודשים. ע"פ התוכנית אמור היה המחבל להתחזות לאדם הנזקק לקבלת עזרה רפואית, להגיע לבית החולים ולהרעיל את מיכלי השתיה. ח"כ עיסאם מחו'ל סייע למחבל בהשגת אישור הכניסה הנדרש.

המחבל הוא איאד חסן מוחמד סלאמה בן 18 ממחנה הפליטים אל בורייג' בעזה. סלאמה היה מעורב בשנתיים האחרונות בתוכניות לביצוע פיגועים. סלאמה הצטרף לארגון הג'יהאד האיסלאמי מספר שבועות לפני המועד שנקבע לביצוע התוכנית.

גורמים בטחוניים מסרו כי לאחרונה מגלים ארגוני המחבלים ענין בפיגועים בעזרת חומרים כימיים או שילובם בחומרי נפץ כדי להגביר את הקטל. לפני כשבוע נחשפה תוכנית להרעיל את הסועדים בבית הקפה רימון בירושלים.

יש לציין כי פרשת ההרעלה לא פורסמה בידי השב"כ . הפרטים שפורסמו עולים מתוך כתב האישום שהוגש נגד סלאמה בבית המשפט הצבאי במחסום ארז.

התובעת הצבאית, סגן לימור בן-חמו,טוענת בכתב האישום כי מחבל איש הג'יהאד המכונה "אבו מחמוד", פנה לסלאמה וביקש ממנו להוציא לפועל את תוכנית ההרעלה
סלאמה שכבר היה מוכר כמי שמעורב בתכנון פיגועים אמור היה הגיע לבית חולים בירושלים כדי לקבל טיפול במחלת עינים שממנה סבל.

"אבו מחמוד" הביא לסלאמה רעל ואמר לו כי כאשר יהיה בבית החולים יכניס את הרעל שהורכב משקיות אבקת שתיה וטיפות רעל לתוך מיכלי השתיה בבית החולים.

כאשר הגיע סלאמה לקבל את אישור הכניסה במתינו לו אנשי שב"כ ועצרו אותו וכך נמנע פיגוע ההרעלה.

גורמים בצה"ל אומרים כי ח"כ עיסאם מחו'ל שסייע להענקת אישור הכניסה לסלאמה פעל ממניעים הומינטריים ולא היה לו שמץ מושג על תוכניותיו הרצחניות.
