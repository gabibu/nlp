

27 מפצועי הפיגוע ברחוב אלנבי מאושפזים עדיין בבתי החולים. כתבת עתי"ם מוסרת, כי בבית החולים איכילוב מאושפזים שבעה-עשר פצועים, אחד מהם מצבו אנוש, חמישה במצב קשה, שלושה במצב בינוני ושמונה במצב קל.

בבית החולים שיבא ברמת גן מאושפזים חמישה פצועים, אחד מהם במצב קשה וארבעה במצב קל. חמישה פצועים נוספים במצב בינוני וקל מאושפזים בבית החולים בלינסון בפתח תקוה ובבית החולים וולפסון בחולון.
