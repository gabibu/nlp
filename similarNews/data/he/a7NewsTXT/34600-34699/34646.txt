

מקורות במוקטעה דיווחו לפני זמן קצר כי 8 מבוקשים יצאו והסגירו את עצמם לידי כוחות צה"ל. המבוקשים יצאו לאחר שצה"ל המכתר את המוקטעה החל לקרוא באמצעות מכשירי כריזה לכ - 20 מבוקשים לצאת מהמקום ולהכנע.

בין המבוקשים תאופיק טיראוי, ראש המודיעין הכללי ביו"ש, ומחמוד דמרה, המכונה אבו-עוואד, מפקד כוח 17 בראמאללה, המשמר הנשיאותי של ערפאת.

גורמי בטחון אמרו כי מדובר במבוקשים כבדים שהפעילו חוליות טרור. הם נדרשים להסגיר את עצמם ובשלב זה אין ירי במקום.

הערב הוטל עוצר מוחלט וסגר הדוק בכל הערים הערביות ביש"ע מלבד בבית לחם ובחברון. כמו כן הוחלט להדק את הלחץ והכתר במרכזי טרור מועדים, בעיקר ג'נין, טול כרם וקלקיליה, כדי להבטיח שלא יצאו מהם מפגעים.

גורמי צבא ציינו כי לאחר הירידה במספר הפיגועים בשבועות האחרונים הוענקו לאוכלוסיה הערבית ביש"ע הקלות, דבר שאיפשר את יציאתם של מחבלים ואת גל הפיגועים הנוכחי.
