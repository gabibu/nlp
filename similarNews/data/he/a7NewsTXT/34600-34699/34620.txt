

שר הביטחון, בנימין בן-אליעזר, יכנס אחר הצהריים, דיון ביטחוני בהשתתפות כל ראשי זרועות הביטחון, לדיון בגל הטרור האחרון.

בן אליעזר הודיע כי הוא מבטל את כל תכניותיו ליום זה, כולל את תכניתו לנאום בפני התאחדות הקבלנים בהרצליה בשעה 16:00 אחר הצהריים.

הדיון הביטחוני בראשות שר הביטחון יעסוק בצעדים שתנקוט ישראל בתגובה לגל הטרור הפלשתיני, במהלכו נרצחו ביומיים האחרונים 6 בפיצוץ באוטובוס בתל אביב, ושלושה יהודים אתמול.

סגן השר לביטחון פנים, גדעון עזרא, שהגיע לזירת הפיגוע בתל אביב אמר: "אנחנו לא יכולים לדעת אם זה עוד גל טרור, בכל מקרה אנחנו צריכים להיות מוכנים". לדבריו, המחבלים ניצלו את ההקלות בעוצר כדי לבצע פיגוע באזרחים.
