

השר לביטחון פנים עוזי לנדאו הורה ביום שישי על סגירת משרדיו של סרי נוסייבה, מחזיק תיק ירושלים ברש"פ. שוטרי מחוז ירושלים פשטו על המשרדים וסגרו אותם בנימוק שהמשרד עסק בפעילות מדינית ובניגוד לחוק. המשטרה סגרה גם את משרדיו של ג'וואד אבו גארבייה, יו"ר התאחדות מועדוני הנוער והספורט במזרח ירושלים.

נזכיר כי לפני חודשיים סגרה המשטרה את משרדיו של נוסייבה וכעבור שבועיים נפתחו המשרדים מחדש, לאחר שנוסייבה התחייב להימנע מפעילות מדינית במשרדי הנהלת אוניברסיטת אל-קודס.
