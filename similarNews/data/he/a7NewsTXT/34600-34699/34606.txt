

מזכיר ההגנה האמריקני דונאלד ראמספלד אמר כי אם שליט עירק סאדאם חוסיין יגלה את עצמו מרצון, תימנע ארה"ב ממעורבות צבאית בעירק. "אם סדאם חוסיין ובני משפחתו יחליטו להביא קץ למשחק ולצאת למדינה אחרת, כפי שעשו מנהיגים אחרים", אמר בראיון לערוץ הטלוויזיה בכבלים פי.בי.אס.

ראמספלד ציין כי כך עלה בגורלם של השאח האיראני מוחמד רזא פאהלאווי, נשיא אוגנדה אידי אמין דאדה ורודן האיטי, ז'אן קלוד דיבאלייה.

ראמספלד העריך כי בידי העם העירקי לקבוע שזמנו של סאדאם חוסיין הסתיים וכך ישתנה המשטר מבפנים.
