

יוסי לנדאו, מתנדב זק"א (זיהוי קורבנות אסון) שהגיע מיד אחרי הפיצוץ לזירת הפיגוע בתל אביב אמר כי מדובר בפיגוע קשה במיוחד.

לנדאו סיפר לערוץ 2, כי מדובר בזוועות קשות במיוחד. לדבריו חלקי גופות התפזרו לרדיוס רחב. הוא התייחס לחומרת הפציעות ואמר כי "היתה כמות עצומה של מסמרים וברגים, שפשוט גרמו לחורים בגוף הפצועים".

מחקירה ראשונית של המשטרה עולה כי כפי הנראה התפוצץ המחבל מתאבד כתוצאה מפניית הנהג אליו, לאחר שחשד בו.
הערכה זו מתבססת בין היתר על העובדה כי נהג האוטובוס היה קרוב מאד למחבל וכי עיקר הפגיעה ניכרת באזור הקדמי של האוטובוס.
