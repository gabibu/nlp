

הרב אליהו: דעתם הסלקטיבית של אנשי השמאל בעניין התערבות רבנים

רבה של צפת הרב שמואל אליהו מותח ביקורת על פוליטיקאים מהימין ומהשמאל שהביעו מחאה על התערבותו של אביו הרב מרדכי אליהו בסוגיות שונות

בבחירות לקביעת רשימת המפד"ל לכנסת ה-16. "מותר לרב להביע את דעתו, במיוחד כששואלים אותו", אמר.

הרב שמואל אליהו אמר כי דעתם של רבנים חשובה בכל הסוגיות ההלכתיות ואף בסוגיות המדיניות, כפי שכל אחד במדינה יכול להתבטא. "גם פרעה אמר למשה רבנו 'אל תתערב בסוגיות מדיניות של יציאת ישראל ממצרים. תתרכז בעניינים הלכתיים ובענייני כשרות'. משה רבנו לא שמע לפרעה, ולכן היום אנחנו בארץ-ישראל, ולא עבדים במצרים", הסביר הרב שמואל אליהו את זכותו של הראשון לציון להביע את דעתו בענייני מדיניות ופוליטיקה.

"באותה תורה שכתוב בשר וחלב כתוב גם ענייני ארץ-ישראל, ולכן אי-אפשר לבוא לרבנים ולומר להם 'אסור להתערב'. דעתם של אנשי השמאל על התערבות רבנים היא סלקטיבית. כשהרב עובדיה יוסף תמך בהסכמי אוסלו איש מהם לא מתח עליו ביקורת, אבל כשהרב מרדכי אליהו מביע את דעתו בסוגיות ארץ-ישראל הם רואים זאת כהתערבות פוליטית", קבל.

באשר לביקורת על התערבות הרב מרדכי אליהו בבחירות למפד"ל, אמר הרב שמואל אליהו כי כל מי שהעביר במפד"ל ביקורת על הרב מרדכי אליהו עשה זאת מתוך אינטרסים אישיים. "כל מי שהרגיש פגוע העביר ביקורת. כל מי שלא קיבל תמיכה העביר ביקורת. לצערי, במפד"ל יראו את תוצאות הביקורת בקלפי".

על השאלה האם בעקבות הביקורת הרב מרדכי אליהו מתכוון לתמוך בש"ס, ענה הרב שמואל אליהו: "מי שהיה לו יד בהסכם אוסלו הארור שבגללו נהרגו מאות אנשים, לעולם לא יקבל את תמיכתו של הרב מרדכי אליהו".
