

במצרים ממשיכה המגמה לעודד פיגועי התאבדות גם בתוך "ישראל הקטנה", וזאת למרות הפרסומים על מפגש שהתקיים בקהיר תחת חסות מצרית בין הפאתח' לחמאס כדי להגיע להסדרים על הפסקת פיגועים בתוך בתחומים אלה.

מאמר מערכת של היומון המצרי הממסדי "אל-אח'באר" עוסק בפיגוע התופת בקריית מנחם בירושלים. שירות הידיעות ממר"י מדווח כי המאמר מכנה את הנרצחים בפיגוע: "11 טרוריסטים ישראליים". כותרת המאמר : "פעולת ירושלים   התשובה היחידה לטרור הישראלי".

עוד נכתב: "בתגובה לכל מעשיה הבלתי אנושיים של הישות הציונית במטרה להכניע את העם הפלשתיני התבצעה אתמול [21.11] פעולת מסירות נפש בירושלים הכבושה, [כך במקור], כדי להוכיח באופן ודאי שישראל משלה את עצמה אם היא חושבת שתיאבונה הבלתי נשלט להרוג, להשמיד, ו[לעשות פעולות] טרור יביא לה ביטחון ושלום".
