

בכתבת תחקיר מיוחדת שערך כתב השבועון "אלאינתיקאד" של ארגון החיזבאללה מובאות עדויות חדשות על הלחימה במחנה הפליטים ג'נין במחצית הראשונה של חודש אפריל. הכתבה חושפת את התפקיד המרכזי שמילאו הילדים והנערים הערבים בהכנת מטעני הנפץ, בהשתתפות בלחימה לצד המחבלים המבוגרים כולל באמצעות השלכת והטמנת מטעני נפץ לעבר חיילי צה"ל.

ילדים ערבים הודו בפני הכתב והטרוריסטים המבוגרים אישרו, כי הילדים השתתפו בפועל בלחימה של ארגוני הטרור. וכך נכתב בשבועון:

"הלוחמים במחנה הפליטים ובעיר ג'נין הפיקו לקחים מניסיונות הפעולות הציוניות הקודמות בכדי להעלות רמת מוכנותם ופיתוח יכולת הלחימה שלהם.

אלו באו לידי ביטוי באופן מודגש וברור בפיתוח מיומנויות צבאיות ייחודיות אשר פיתחו אותן באופן מדהים צעירי מחנה הפליטים, אשר הפסיקו להשתמש באבנים [כדי לידות אותם לעבר חיילי צה"ל] והחליפו אותם בתקיפות שביצעו במטעני נפץ. בכך, ילדי המטענים מיסדו תופעה אשר במסגרתה הפכו להיות מקצועיים יותר בהתמודדות מול הטנקים, הצלפים והכוחות הישראליים ברחבי מחנה הפליטים,
והעיר ג'נין כולה.

באותה המידה שילידי פלסטין התמחו בשימוש באבני ארצם כנשק מרכזי בתחילת האינתיפאדה הנוכחית, עתה, הם מתמחים בייצור סוגים שונים של מטעני נפץ אשר כל ילד יצליח להכין אותם במחנה הפליטים. כפי שאמר הילד ראמי מג'נין: "החלפנו את האבנים במטענים משום שהשפעתם והאפקט שלהם גדול יותר. תושבי מחנה הפליטים מספרים בגאווה כי מחמוד טוואלבה (ראש הזרוע הטרור של הג'יהאד בג'נין שנהרג בקרבות באפריל) הוא המייסד האמיתי של תופעת המטענים.

במהלך סידרת המבצעים שביצע צה"ל בג'נין קודם לקרב באפריל [כיבוש ג'נין ע"י צה"ל לאחר גל פיגועי הטרור בישראל בחודש מרץ, בו נרצחו 132 אזרחים ישראלים] יזם מחמוד טוואלבה חלוקת הנחיות מפורטות לפעילים במחנה הפליטים בנוגע ליצור מטעני נפץ, בהתבסס על מומחיותו בייצור סוגים שונים של מטענים ופיתוח סוגים אחרים.

טואלבה אסף אליו את הלוחמים ולמדם בשטח כיצד להכין מטענים אשר כאלה הוא טמן, אישית, במקומות המתאימים כאשר טנקי הכיבוש (כוחות צה"ל) התקדמו לכיוון המחנה, מאות ילדים יצאו מבתיהם , לא מתוך רצון לברוח או פחד, כפי שהסביר עבדאללה אלווחש, מבכירי הנהגת פלוגות ירושלים, זרוע הטרור של תנועת הג'יהאד האיסלאמי, אלא: "הם פנו להכין את מטעני הנפץ למערכה",

חלק מהילדים השתתפו בהכנת מטעני הנפץ וקבוצה נוספת של ילדים טמנה את מטעני הנפץ במקומות שהגדיר ע"פ הנחיות הנהגת המאבק. קבוצה אחרת של ילדים טמנו מארבים בכל פינת רחוב, כשבידיהם מספר מטענים ועל גבם ילקוט או שק מלא עד לעייפה במטענים.

הכתב עלי סמודי מג'נין מעיד כי ראה ילדים מקבלים מטעני נפץ וצוברים ניסיון בשימוש במטענים, ברדיפתם אחר הצבא הישראלי. והיום, כפי שאמר הילד פאדי "אנו נפוצץ את ראשיהם במטעני הנפץ, הם לא ייכנסו לעולם לתוך מחנה הפליטים אלא על גופותינו". הילד בסאם אשר אך לבש בגדיו על סף ביתו, רץ במהירות לחדר להביא את המטענים אשר הכין ושם אותם בילקוט בית הספר שלו. "הוא הוציא את ספריו, ספרי הלימוד ושם במקומם את מטעני הנפץ".

הנער מועתסים בן ה- 16 נהג לנשק את מטען הנפץ שהחזיק לפני שהשליכם לעבר החיילים הציוניים, ואמר בזמן שהשליך את המטען: "אללה, עשה שמטען זה יהפוך להיות להבת אש אשר תישרוף את היהודים ותפצע את ליבם.

הנער לואי אמין דבאיה, עמד בראש קבוצה של ילדים במקום גבוה בפתח המחנה ונלחם באומץ עד אשר נפגע בראשו. עדי ראיה אמרו כי החלל לואי נלחם בגבורה: "הוא השליך יותר מ-50 מטענים לעבר חיילי הכיבוש אשר הצליחו בסופו של דבר, לפגוע בו ולאחר מספר ימים הוא מת מפצעיו צעירי הילדים הלוחמים בהגנה על מחנה הפליטים: הם הצליחו לפגוע בחמישה טנקים ולהרוס חלקי טנק שישי".

ארגוני טרור התכנסו ערב הפעולה הצבאית הישראלית במחנה הפליטים בג'נין, תחילת אפריל 2002 בכיכר המרכזית של מחנה הפליטים כשעוברים לפני מאות ילדים ונערים אשר קראו וחזרו על שבועת העימות, העמידה האיתנה והלחימה עד הניצחון או המוות למען הגשמת דרכו של אללה (שהאדה). כפי שאמר עבדאללה אלווחש: "כולם הכינו את מטעני הנפץ שלנו, ושל ילדינו. הם אלה שפוצצו את חלומם של הציונים לטמא את ארצנו".

הדברים הובאו באתר האינטרנט של דובר צה"ל.
