

על פי מידע שהגיע באופן בלעדי לכתב ערוץ 7 חגי סרי ביום רביעי הקרוב תתפלג מפלגת מימד. הפילוג המדובר יתרחש בכינוס בו אמורה מימד לקיים על מנת לאשר (או לא) את הצטרפותה למפלגת העבודה.

בכינוס זה, יפרשו ככל הנראה, הרב יהודה עמיטל, מקימה של התנועה הזו וח"כ הרב יהודה גלעד המתנגדים לשותפות עם מפלגת העבודה ממימד, זאת לעומת דעתם של חברים אחרים במימד בראשותו של ח"כ הרב מלכיאור המצדדים בחבירה עם העבודה.

הצפי המסתמן הוא כי הצעת האיחוד עם העבודה תתקבל ובידי הפלג המוגדר כימני יותר במימד, בראשות הרבנים גלעד ועמיטל לא תיוותר ברירה אלא לפרוש.
