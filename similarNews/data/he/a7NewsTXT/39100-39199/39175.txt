

משה פייגלין יו"ר מנהיגות יהודית הפועל להתמודד אף הוא על הנהגת הליכוד מתראיין בשעה זו בערוץ 7 ועונה לשאלות. פייגלין הבהיר בתחילת הראיון כי גם שרון וגם נתניהו ימשיכו בדרך אוסלו ומטרתו היא להציג אלטרנטיבה אחרת. הוא נתן משל על אישה שמקבלת מכות והגישה תלונה במשטרה ולאחר שהבעל חייך אליה, היא משכה את התלונה חזרה. כך גם, לדבריו, ינהגו שרון ונתניהו בקשר להסכם אוסלו.

בהתייחסו לערפאת אמר פייגלין כי הדבר היחיד שאפשר לעשות איתו הוא להורגו. "כבר שנתיים אני נושא סטיקר על מכוניתי הקורא להרוג אותו וניסו להעמיד אותי לדין על המרדה", אמר.
