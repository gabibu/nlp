

במכתב לראש הממשלה, אריאל שרון, במלאת עשרה ימים לפיגוע הקשה בציר המתפללים, מוחים בצער מועצת קרית ארבע חברון והיישוב היהודי בחברון, על העדר פעולה ישראלית מצד הממשלה וכותבים "כי מעבר למילים ולהבטחות, לא ניכרת בגזרת חברון שום פעולה ישראלית שעשויה לתת מענה משמעותי למרצחים ולמנוע הידרדרות המצב", הם מסכמים , "אנו דורשים מעשים ולא דיבורים".

במכתב מפורטות חמש הבטחות הממשלה, שלא בוצעו עד כה:

לא בוצעו פעולות חישוף בדרך למערת המכפלה, לא בוצעו פעולות ענישה והרתעה.
פעולות ענישה והרתעה משמעותית כלפי המחבלים ומסייעיהם.
לא התקבלו החלטות על דילול והרחקת מפגעים פוטונציאליים.
לא קודמו שום תוכניות בניה ברצף שבין קרית-ארבע לחברון.
לא התקבל אישור למאחז "גיבורי חברון" שהוקם סמוך למקום הרצח- ולהפך ניתנה הוראה לפנותו.

"העדר מענה הולם מצד צה"ל וממשלת ישראל , מחזק את תחושת האופוריה ואת המוטיבציה הרצחנית של המחבלים" בסוף השבוע שעבר התפוצץ באותו ציר, מטען נפץ גדול.

"אנו מזהירים שהמשך ההתנהלות הרופסת יביא לתוצאות הרות אסון" נכתב.

על המכתב חתמו ראש המועצה המקומית קריית ארבע, בני קצובר ויו"ר ועד היישוב היהודי בחברון, נעם ארנון.
