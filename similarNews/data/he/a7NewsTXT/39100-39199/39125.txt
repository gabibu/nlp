

הבחירות לכנסת ה 16 ייערכו ב 92 נציגויות ברחבי העולם. ראשונים יצביעו בשגרירות ישראל בקנברה, אוסטרליה, אור ל 16 בינואר 2003, וההצבעה תסתיים בחלוף 36 שעות בסן פרנציסקו.

השנה יהיו כ 4000 בעלי זכות בחירה. מדובר במי שמוגדר כשליח מדינת ישראל, דהיינו, דיפלומטים של משרד החוץ, עובדי הסוכנות, אנשי מערכת הביטחון ושליחים של משרדי ממשלה אחרים. כולם יצביעו במעטפות כפולות, ואלה אמורות להגיע לישראל עד יום הבחירות, כדי להיכלל בספירת הקולות.

על פי חוק, זכות ההצבעה ניתנה גם לבן או בת הזוג של השליח וכן לילדיהם שהגיעו לגיל 18-20. יצוין כי ישנן נציגויות, כמו, למשל, בנואקשוט, בירת מאורטניה, שבהן ישנם רק שלושה בעלי זכות הצעה בלבד.

עד שבעה בדצמבר ועדת הבחירות המרכזית אמורה להעביר למשרד החוץ את רשימת בעלי זכות הבחירה הסופית בחו"ל, ועל פיה יופצו ההודעות לבוחר וחומר הקלפי.

דני גדות, הממונה על ההכנות לבחירות במשרד החוץ, מסר כי המשרד כבר הודיע לכל עובדיו בחו"ל שעליהם לדאוג לכך שברשותם תהיה תעודת זהות, כי בלעדיה לא יוכלו להצביע. משרד הפנים הסכים להנפיק תעודות זהות בהליך מזורז לעובדים שיצהירו כי אין ברשותם תעודה, כמו, למשל, כמה מעובדי השגרירות בצרפת שתעודותיהם נשרפו כאשר השגרירות עלתה באש לפני חודשים אחדים.

ועדת ליבאי בראשות שר המשפטים לשעבר הפרופסור דוד ליבאי החליטה על הרכב רשימת מפלגת העבודה לבחירות לכנסת ה 16.
