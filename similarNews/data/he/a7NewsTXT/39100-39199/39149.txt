

משטרת מחוז ת"א השיקה אחר הצהריים ספינה חדשה ומשוכללת, שתוכנס לשימוש בבסיס השיטור הימי במרינה בתל אביב. אורך הספינה 14 מטר ומשקלה כ-10 טון. הספינה מיועדת להפלגות בים גבוה, הספינה מהירה מאד, בטיחותית ובעלת סביבת עבודה נוחה לצוות.

כתב עתי"ם מוסיף, כי הספינה מצויידת במכשירי אלקטרוניקה משוכללים, המסייעים בחיפוש וניווט בתנאים קשים. בטקס ההשקה השתתפו, בין השאר, השר לבטחון פנים עוזי לנדאו ומפכ"ל המשטרה רב ניצב שלמה אהרונישקי.
