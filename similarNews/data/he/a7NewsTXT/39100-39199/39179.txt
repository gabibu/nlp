

כוח מיחידה מובחרת עצר הבוקר את פיראס פידי, תושב העיר שכם, פעיל חמאס צבאי. פידי חבר תקופה ארוכה בתשתית החמאס בשכם וקשור לתשתית אשר אחראית על ביצוע מספר פיגועי התאבדות בשנתיים האחרונות, כך נמסר מדובר צה"ל .

בימים אחרונים עסק בגלגול פיגוע התאבדות בתוך שטחי ישראל. פידי מוכר כמי שמאתר מחבלים לביצוע פיגועים וסייענים עבור פעילי התשתית.

פידי אכוון את ניסיון הפיגוע בבסיס גולני במהלך מאי 2002 כאשר מחבל השליך רימון לעבר עמדת השומר וביצע ירי לעברו. המחבל חוסל על ידי כוח צה"ל.

בנוסף היה מעורב בגיוס המחבל שביצע את פיגוע ההתאבדות שהתרחש באוטובוס בצומת פת בירושלים ביוני 2002. בפיגוע נרצחו 19 בני אדם ונפצעו 50 נוספים, עוד נמסר, כי פידי אחראי באופן ישיר על תכנון והוצאה לפועל של הפיגוע שהתרחש בתחנת הדלק באריאל באוקטובר 2002 בו נרצחו 3בני אדם ונפצעו 17נוספים.

כמו כן, אחראי פידי על שליחת 2 מחבלים מתאבדים לביצוע פיגוע התופת בירושלים.השניים נעצרו על ידי כוח מילואים בשבת, 16.11.02, בצומת תפוח כאשר נסעו במונית ישראלית. במונית אף נמצאו שני מחשבים ובתוכם הוסתרה כמות גדולה של חומר נפץ.
