

נסיון התנקשות כושל בנשיא טורקמניסטן, סאפארמוראד ניאזוב. מתנקשים אלמונים הציבו משאית בדרכה של שיירת ניאזוב מארמון הנשיאות למעונו שבפרבר העיר, ופתחו עליו באש מנשק אוטומטי.
אחד משומרי ראשו של הנשיא נפצע קשה באירוע. בכינוס דחוף של הקבינט, האשים ניאזוב שני חברי אופוזיציה שכיהנו בעבר כשרי החוץ והחלקאות במדינה בארגון ההתקפה נגדו.

המנהיג לשעבר של המפלגה הקומוניסטית שולט ברפובליקה המרכז אסייאתית עשירת הנפט והגז מ-1990, שנה לפני שזכתה בעצמאות אחרי התמוטטותה של בריה"מ.

(עתי"ם-ד.פ.א.)
