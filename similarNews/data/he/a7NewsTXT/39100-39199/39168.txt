

כוחות הביטחון האלג'ירים חיסלו את המנהיג הבכיר של רשת 'אל-קאעידה' בצפון אפריקה ובאיזור הסאהל, במחוז באתנה. כך מסרה סוכנות הידיעות האלג'ירית הרשמית APS.

פקידים במערכת הביטחון האלג'ירית זיהו את האיש בשמו, עימאד עבדלוואחיד אחמד עלואן, המכונה אבו מוחמד, אזרח תימני בן 37. הסוכנות תיארה את עלואן כ"נציג אל-קאעידה באיזור הסאהל והמגרב". על פי הדיווח, כוחות הממשלה ירו והרגו את עלואן ב-12 בספטמבר, במארב ליד מרונה שבמחוז באטנה, אך הוא זוהה רק בזמן האחרון בתום חקירה מאומצת של כוחות הביטחון.
