

נשיא ארה"ב, ג'ורג' וו. בוש, חתם על חוק לכינון המשרד לביטחון המולדת, המיועד למנוע התקפות טרור בארה"ב.

תום רידג', הממונה על ביטחון המולדת בבית הלבן, מונה לעמוד בראש המשרד שיכנס במשך השנה הבאה 22 סוכנויות פדראליות תחת קורת גג אחת, ויעסיק כ-170,000 עובדים. במהלך הטקס בבית הלבן, שיבח בוש את "היוזמה ההסטורית להגנת ארה"ב ואזרחיה מפני סכנות התקופה החדשה".

לדברי בוש, "המשרד החדש ינתח איומים, ישמור על גבולותינו ושדות התעופה שלנו, יגן על התשתיות החיוניות, ויתאם את תגובת האומה למקרי חירום עתידיים".

(עתי"ם-רויטרס וד.פ.א.)
