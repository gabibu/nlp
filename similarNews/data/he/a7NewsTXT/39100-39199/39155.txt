

מנהיג הימין הקיצוני באוסטריה, יורג היידר, הודיע כי יתפטר מתפקידו כמושל מחוז קרינתייה, בעקבות כשלון מפלגתו בבחירות אתמול.

היידר שהפך את מפלגת החירות למפלגה-הימנית קיצונית המצליחה ביותר באירופה, שזכתה ב-27 אחוזים מקולות הבוחרים באוסטריה ב-1999, ראה כיצד אותה מפלגה מאבדת שני שלישים ממושביה בפרלמנט, לאחר הבחירות שנערכו ביום ראשון.

"נפגעתי קשות מתוצאות הבחירות, והבנתי שחוסר האמון בי גדול ביותר", אמר היידר בשידור רדיו, והוסיף: "אין ספק, אני, את מנת הפוליטיקה שלי קיבלתי".

בעקבות תוצאות הבחירות באוסטריה, בהן נחלה מפלגת החופש בראשות יורג היידר מפלגה קשה, העריכו גורמים במשרד החוץ בירושלים, כי אם תקום ממשלה ללא מפלגת החופש, ישראל תחזיר את שגרירה לווינה.

מיד לאחר הקמת הממשלה היוצאת בפברואר 2000, שבה שותפה מפלגת הימין הקיצוני של היידר, החליטה ממשלת ישראל להוריד את דרג הקשרים הדיפלומטיים משגריר לדרג של ממונה. מדינות אירופה נקטו בסנקציות כלפי אוסטריה שנמשכו 8 חודשים.

כתב עתי"ם מוסיף, כי ראש הממשלה אריאל שרון תומך בחידוש הקשרים המלאים עם אוסטריה. הוא אף השמיע דברים ברוח זו בראיון שהעניק לעתון גרמני לפני מספר חודשים.

במשרד החוץ הביעו שביעות רצון מתוצאות הבחירות שבהן איבדה מפלגת החופש שני שלישים מכוחה והביעו תקוה כי הדבר יסלול את הדרך לחידוש הקשרים הדיפלומטיים עם אוסטריה.
