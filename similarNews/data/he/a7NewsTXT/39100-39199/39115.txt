

פעיל השמאל הקיצוני יוסי ביילין מקיים בימים אלה מרתון פגישות עם בכירים ברשות הפלשתינית. בראש הבכירים עומד יאסר עבד רבו.

השניים מבקשים להציב את ההסכמות כבסיס להסכם קבע, זאת על בסיס ההסכמות שהושגו בטאבה בימי ממשל קלינטון.

מגמת המפגשים היא להציב בפני הציבור בישראל רשימת ויתורים המקובלים לכאורה על הפלשתיניים, עוד בטרם הבחירות בישראל. בכך מבקשים ביילין ועבד רבו לטעת בחלק מאזרחי ישראל תקווה שאכן קיים "אופק מדיני", מה שיביא להצבעה מסיבית יותר למפלגות השמאל וליו"ר מפלגת העבודה עמרם מצנע בו תומך יוסי ביילין.

במפגשים המדוברים מנסים ביילין ועמיתיו ברש"פ לקבוע כי הפלשתינים יוותרו על זכות השיבה בדרכם להסכם קבע עם ישראל.

לעומת ניסיונותיהם אלה של ביילין ועבד רבו אומרים בכירים אחרים ברש"פ כי מדובר בהונאה, שכן לא תיתכן מציאות בה יוותרו הפלשתינים על זכות השיבה לכפרי וערי ישראל הקטנה. בכירים אלה משווים את הסכמות ביילין עבד רבו ההולכות ומתהוות להסכמות ביילין אבו מאזן "כמו שלא יתכן להסכים להסתפקות פלשתינית בבירה שתהיה על שטחי אבו-דיס בלבד ולא על ירושלים כולה, כך לא יתכן ויתור על זכות השיבה הפלשתינית". אומרים ברש"פ.
