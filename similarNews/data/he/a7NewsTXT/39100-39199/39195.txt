

כוחות הביטחון האלג'ירים הרגו את עימאד עבדלוואחיד אחמד עלואן, המכונה אבו מוחמד, המנהיג הבכיר של רשת אל-קאעידה בצפון אפריקה ובאזור הסאהל, במחוז באתנה, 320 ק"מ ממזרח לאלג'יר. כך מסרה אמש סוכנות הידיעות האלג'ירית הרשמית APS.

הסוכנות תיארה את עלואן כ"נציג אל-קאעידה באזור הסאהל והמגרב".

עלואן שהה באזור הסאהל-מגרב מיוני 2001. הוא נסע מאדיס אבבה לניז'ר דרך חרטום", מסרה הסוכנות.

כוחות הממשלה ירו והרגו את עלואן ב-12 בספטמבר במארב ליד מרונה במחוז באטנה, אך הוא זוהה רק בזמן האחרון, בתום חקירה מאומצת של כוחות הביטחון.

עם זאת הנס-ג'וזף בת' משרות המודיעין הפדראלי BND הגרמני אומר כי ייתכן שקבוצות שאינן קשורות קשר ישיר לרשת אל קאעידה, אך קריאתו האחרונה של אוסאמה בן לאדן להמשך הפיגועים יכולה להוות עבורן מקור השראה, ימשיכו את הפיגועים. דבריו נאמרו בעקבות חששות כבדים שהתעוררו אחרי פרסומה החודש של הקלטה קולית מפיו של בן לאדן עצמו, המזהירה את שותפיה של ארה"ב, כולל את גרמניה, מתמיכה במדיניותה של וושינגטון.

"המסר של אוסאמה בן לאדן מה-12 בנובמבר הוא מסר תוקפני ומדאיג ביותר", אומר בת' במסיבת עיתונאים על הטרור, שהתקיימה בברלין.

"הקריאה לפעולה, שקוראת הנהגת אל-קאעידה, היא אות לכל המוג'אהידין (לוחמי הקודש) ולפעילים בודדים ברחבי העולם לפעול עם או בלי תמיכתה של אל-קאעידה" אמר.

בת' הציג מפה המראה את מקום הסתתרותו, לכאורה, של בן לאדן באזור הגבול הפקיסטני-אפגני, כ-100 ק"מ מדרום-מזרח לקאבול, שבמרכזו עיירת הגבול הפקיסטנית פאראשינאר. לדבריו רשת אל קאעידה פועלת כ"נותנת זיכיונות", כלשונו, והיא ממריצה ומדרבנת פיגועים ברחבי העולם שהיא או בן לאדן כלל לא תכננו.
