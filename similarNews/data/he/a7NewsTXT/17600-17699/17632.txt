

מזכירות ועדת המעקב של ערביי ישראל נתנה בשבת משנה תוקף להחלטתה משנת 1998, לפיה ייבנה מסגד המריבה שיהאב א-דין במגרש הסמוך לכנסיית הבשורה בנצרת, ומיקומו לא יועתק למקום אחר.

המזכירות התכנסה בשבת בישיבה שלא מן המניין בכפר יפיע, על רקע החלטת הקבינט לבחון אפשרות להעביר את מיקום המסגד לאתר אחר. במהלך הישיבה הוחלט גם לגנות החלטה זו של הקבינט, וכן גינו חברי המזכירות את "המסיתים" נגד הקמת המסגד במקום האמור, דהיינו ראשי הכנסיות הנוצריות בארץ.

