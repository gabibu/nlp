

בכירים במשטרה ביצעו האזנות סתר, הקליטו ושכתבו שיחות של נתניהו, ליברמן ואנשים נוספים בניגוד להגבלות שהטיל עליהם בית המשפט. כך מגלה יואב יצחק באתרו nfc .

הפרקליטות שנדרשה בעבר לבדוק את העניין לא ניהלה חקירה מקיפה, והודיעה בכ"ז כי לא נמצאו ראיות לעבירות. אולם עתה מתברר כי הראיות קיימות וכי יתכן כי הפרקליטות ניסתה לחפות על בכירי המשטרה.

החשוד המרכזי בפרשה הוא ניצב משה מזרחי, שהיה בזמן הפרשה הממונה על חקירות בינלאומיות. במסגרת תפקידו ביקש מביהמ"ש לאשר האזנות סתר לאביגדור ליברמן בטענה כי הוא חשוד בעברת הונאה בין לאומיות. בית המשפט הגביל את הצו להאזנות לשיחות הקשורות לחקירה בלבד.
על פי החשד, מזרחי הורה ליחידת המקליטים להקליט ולשכתב כל שיחה של ליברמן ושיכתוב השיחות הועברו ישירות אליו.
על פי החשדות גם בכרים נוספים ביחידה האזנה שיתפו פעולה עם מזרחי.

הפרשה הועלתה כבר בעבר, אז הודיעה הפרקליטות כי בדקה את החשדות וכי אין להם בסיס. אולם מהפרטים החדשים שנתגלו לאחרונה מתברר כי קביעת הפרקליטות היתה נמהרת מדי ונעשתה ללא בדיקה רצינית של החשדות.
בין המצותתים שלא כחוק נמצאים אביגדור ליברמן, וראש הממשלה לשעבר בנימין נתניהו. על פי החשדות האזינה המשטרה לשיחות שניהלו ביניהם בנוגע לבחירות והשימוש בהם הוא לא חוקי.
