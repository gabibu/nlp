

באולם צוותא בתל אביב ערך ארגון השמאל הקיצוני "גוש שלום" כנס בנושא "פשעי המלחמה בשטחים הכבושים" בו דיברו, בין השאר, כלת פרס ישראל וחברת מרצ שולמית אלוני, פרופ' עדי אופיר, ד"ר אייל גרוס מאוניברסיטת תל אביב ואל"מ (מיל) יגאל שוחט, טייס חיל האוויר לשעבר. באי הכנס יצאו בקריאה ל"כוחות השלום בישראל להתחיל לבנות תיקים על קצינים האחראים לפשעי מלחמה והפרות החוק הבינלאומי".

במהלך הכנס קראה שולמית אלוני לראש הממשלה, שר הביטחון והרמטכ"ל קילרים (רוצחים).
בתגובה לדברי אלוני, אמר יו"ר חרות ח"כ מיכאל קליינר שצריך לשלוח את אלוני לבדיקה פסיכיאטרית דחופה.

לדברי קליינר, רק אדם שהשתבשה עליו דעתו מסוגל להגן על ערפאת, להשוות אותו לבגין, בן גוריון ושמיר ולעודד את האויב למאבק משפטי בדרג המדיני והצבאי.

קליינר קרא ליו"ר האופוזיציה, יוסי שריד, לגנות את דברי הבלע של קודמתו להנהגת מרצ.


