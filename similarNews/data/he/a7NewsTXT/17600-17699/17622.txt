

יהודה עציון, פעיל למען זכויות היהודים בהר הבית, נעצר היום בביתו בשעה מוקדמת ע"י שוטרים בשל סירובו להתייצב למשפט.

עציון דווח לכתבתנו תמר יהל כי בבית משפט השלום טען בפני השופט רומנוב, כי הוא מסרב לתפקד כנאשם ועצם הגשת כתב האישום הינה מעווותת, כל עוד הר בית נעול ליהודים, וכל עוד אין המדינה תובעת לדין את הוואקף המוסלמי ואף מגינה על המשך העבודות הנעשות על ידם.

עוד דווח עציון כי השופט קיבל את טענתו, ודחה את המשך המשפט לעוד כחודש וחצי, אך
התובעים לעומת זאת, דרשו מהשופט להוציא כנגד עציון צו מעצר לאלתר.

השופט סרב לבקשת התובעים, והמשטרה התובעת הודיעה שהם יערערו מיידית לבית משפט המחוזי בתביעה להותיר את עציון במעצר עד לקיום הדיון בבית משפט המחוזי.
