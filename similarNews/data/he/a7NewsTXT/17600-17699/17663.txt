

העיתון "וושינגטון פוסט" מדווח היום כי עשרות מדעני טילים רוסים נהרו לאירן באמצע שנות ה-90 כדי לעבוד על תוכניות לבניית טילים ונשק גרעיני. הכתבה מבוססת בחלקה על ראיון עם ואדים ורוביי, מדען רוסי, שיצא לטהרן ב-1996. ורוביי הוא כיום מנהל אגף במכון התעופה המוסקבאי.

עם זאת ציין ורוביי בראיון, כי חששות ארה"ב מהתוכנית האיראנית מוגזמים. לדבריו, מטרת אירן היתה להוכיח לעולם כי היא "מעצמת טילים גדולה, שתוכל בקרוב לפגוע בארה"ב", כשלמעשה יכולתה של אירן נותרה "הרבה יותר צנועה" והתקדמות האיראנים היא "איטית".
