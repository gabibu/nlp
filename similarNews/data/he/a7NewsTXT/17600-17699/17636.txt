

העיתון הלבנוני "דיילי סטאר" דווח כי בכנס שנערך במלון "קומודור" בביירות ביום רביעי החליטו 130 אישי דת מוסלמים ופוסקי הלכות בכירים כי יש צורך לתמוך במדיניות של פיגועי ההתאבדות נגד ישראל כי בכירים בממסד הדתי האסלאמי וכן פוסקי הלכות צריכים לקבל על עצמם תפקיד נכבד יותר בקידום האינטרסים הערביים למול הלחץ הבינלאומי הגובר.

מזכ"ל החיזבאללה חסאן נסראללה דיבר בכנס על הצורך ב"פסקי הלכה חסרי פניות", וכן על "איום הריגת מהותה של ההתנגדות".

"ניתן להתגבר על איום זה בסיוע העולמא (פוסקי ההלכות) ברחבי העולם המוסלמי כולו", אמר נסראללה לבאי הכנס.

עוד אמר, כי במשך שני העשורים האחרונים הוכרו תנועות ההתנגדות הלבנוניות והפלשתיניות כ"ארגונים מועדים לנצחון", בהזכירו את פיגועי ההתאבדות ובהעלותו על נס את הנחישות הבלתי נלאית של ארגונים אלה להמשיך בפעולות נגד ישראל.

עוד אמר נסראללה, כי התכונה המאפיינת ביותר את לוחם הקודש ("מוג'אהיד") המוסלמי, היא אמונתו האיתנה באל ושאיפתו למות למענו. "אמונה זו יוצרת בקרבו יכולת עילאית לשאת כאב", אמר. "כאשר קולות שנשכרו בידי רשתות טלוויזיה ולוויין מובילות באים ואומרים כי תקיפות ההתאבדות מנוגדות לדת, כי אינן צורה של מוות קדוש וכי יציאה נגד ישראל נוכח מצב העניינים יוביל להרס האומה (האסלאמית), הם מערערים בכך את אמונתם של לוחמי ההתנגדות".


