

המו"מ בין הממשלה לנכים השובתים ייפתח היום בערב, בפגישה ראשונה של ועדת השרים המיוחדת שמונתה ע"י הממשלה לפתרון המשבר עם הנכים.

בישיבת הממשלה אתמול החליטה הממשלה למנות צוות שרים בראשות שר האוצר סילבן שלום שינהל את המו"מ עם הנכים, בניסיון להביא קץ לשביתה. בצוות השרים חברים נציגי כל הסיעות בקואליציה השר נתן שרנסקי, השר אביגדור ליברמן, השר רוני מילוא, השר רענן כהן, השר שלמה בניזרי והשר שמואל אביטל.

המו"מ יחל ביום ב' בשעה 6 בערב בלשכת ראש הממשלה אולם ראשי הנכים השובתים כבר חודש בקרית הממשלה הודיעו כי הם ימשיכו בשביתתם עד אשר יענו כל תביעותיהם.
