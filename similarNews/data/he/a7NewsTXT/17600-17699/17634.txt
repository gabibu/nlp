

יהודה עציון, פעיל למען זכויות היהודים בהר הבית, נעצר היום בביתו בשעה מוקדמת ע"י שוטרים בשל סירובו להתייצב למשפט. עציון מואשם "בהפרה לשוטר במילוי תפקידו" כשהתיישב ליד אחד משערי הבית במהלך נסיונו להתפלל בהר הבית.

בבית משפט השלום הסביר עציון בפני השופט רומנוב כי כל עוד הר בית נעול בפני יהודים וכל עוד אין המדינה תובעת לדין את הוואקף המוסלמי ואף מגינה על המשך העבודות הנעשות על ידם, הוא מסרב לתפקד כנאשם. לדבריו, הוא אמר לשופט כי עצם הגשת כתב האישום מעוותת. כך סיפר עציון לכתבתנו תמר יהל.

עוד דווח עציון כי השופט קיבל את בקשתו ודחה את המשך המשפט לעוד כחודש וחצי. הפרקליטות לעומת זאת, דרשה מהשופט להוציא נגד עציון צו מעצר לאלתר אך השופט סרב לבקשתה. נציג הפרקליטות הודיע שהם יערערו מיידית לבית משפט המחוזי בתביעה להותיר את עציון במעצר עד לקיום הדיון בבית משפט המחוזי.


