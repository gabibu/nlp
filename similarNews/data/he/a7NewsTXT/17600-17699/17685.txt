

אתמול פרסם בנק ישראל נתונים על הנזקים הישירים שספג המשק בעקבות מלחמת אוסלו. הנתונים נאגרו מהחודשים אוקטובר 2000 עד דצמבר 2001.

בנק ישראל אומד את הפגיעה הישירה במשק בכ 13 מיליארד שקלים, המהווים כ- 4% מן התמ"ג העסקי. (תמ"ג   תוצר מקומי גולמי)

בראש רשימת הניזוקים עומדים ענף התיירות וענף היצוא לשטחי האוטונומיה. לאחר הפיגוע בארה"ב, ברבע האחרון של שנת 2001 ספג ענף התיירות מכה נוספת.

בתוך כך הקימו 21 חברות תיירות פנים איגוד חדש, שמטרתו להגדיל בשנה הקרובה את תיירות הפנים בשיעור של 15%, וכן להקים קרן של 30 מיליון שקלים לעידוד הענף. נוסף על כך מבקשים חברי האיגוד לקדם את "חוק הנופש", שבמסגרתו לא ינוכה מס הכנסה מסעיף דמי ההבראה של שכירים ישראלים אם הם בוחרים לנפוש בארץ.

יצוין כי בשנה החולפת היה גידול של 6% בהיקף הפעילות הכלכלית של תיירות הפנים.

