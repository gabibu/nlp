

הסתיימה ישיבת הממשלה שעסקה בחלקה הגדול בפעולות צה"ל ברפיח.

הרמטכ"ל דיווח על פעולות התגובה של צה"ל בחבל עזה בימים האחרונים, ובכלל זה הרס הבתים ברפיח.

שרי מפלגת העבודה, אפרים סנה ומתן וילנאי, מחו על הפעולה. השר סלח טריף הציע לשלוח קרוונים לערבים שבתיהם נהרסו.

בתגובה אמר שר הביטחון כי הוא מוכן לספק קרוונים למשפחות שבתיהם נהרסו משום שאיש לא התגורר בהם. בן אליעזר ציטט את דיווחי צה"ל כי בבתים התנהלה פעילות חבלנית רצופה כמו ירי והנחת מיטענים.

ראש הממשלה אמר כי התבטאויות השרים בעניין הרס הבתים מסייעות לרשות הפלשתינית.
