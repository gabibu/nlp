

נועם פדרמן, פעיל ימין ידוע, הגיש תלונה במשטרת ירושלים נגד שולמית אלוני. פדרמן טוען שאלוני נכנסה לשטחי הרשות הפלשתינית ובכך הפרה צו אלוף שמעמדה כהוראת חוק. פדרמן הגיע לתחנת ציון כשבידו תמליל שיחה בו התראיינה שולמית אלוני והעידה על עצמה כי הייתה בשטחי הרשות. לדברי פדרמן, שולמית אלוני היא פורעת חוק: "אני מקווה שאנשי הפרקליטות, שאמנם נמנים על אוהדיה וחבריה, ימצו איתה את הדין, ואם לאו - נפנה לבג"צ".

משטרת ירושלים צפויה להעביר את הטיפול בתלונה למשטרת יהודה ושומרון ושם יוחלט אם לזמן את שולמית אלוני לחקירה.

בתוך כך נמסר כי אלוני התבטאה בסוף השבוע שהריסת בתים היא "פקודה בלתי חוקית בעליל" ועל חייל צה"ל לסרב לפקודה כזו. אנשי שמאל נוספים התבטאו אתמול באופן דומה, כל זאת בתגובה לפעולת צה"ל ביום חמישי: הריסת הבתים מהם ירו המחבלים בחודשים האחרונים על מוצב טרמית ואשר מתחתיהם מצויות מנהרות להברחת נשק.

אנשי השמאל העדיפו את גרסת הפלשתינים על גרסת צה"ל, שר הביטחון וראש הממשלה.
יו"ר הקואליציה חבר הכנסת זאב בוים אמר אתמול כי הגיע הזמן שאנשי מר"צ יפסיקו לפקפק באמינותו של צה"ל ובטוהר נשקם של מפקדיו כאשר הכתובת היחידה שנחשפת בשקריה היא הרשות הפלשתינית. מצער מאד אומר חבר הכנסת בוים שגורמי האופוזיציה מסייעים במרץ רב בהסברת התעמולה של ערפאת תוך התעלמות והסטת השיח מההונאה התורנית של ערפאת   כליאתם המדומה של האחראים לאנית הנשק. בוים אמר את הדברים לאחר שנודע כי הרש"פ לא עצרה אפילו איש אחד בפשרת האוניה וכי שובכי, שהפלשתינים הודיעו שהוא בכלא, נמצא בלשכתו של ערפאת.

