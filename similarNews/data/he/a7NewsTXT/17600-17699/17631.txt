

תחת הכותרת "צאו מהבית מהר, יש דחפורים בחוץ" "מדווחת" כתבת "הארץ" עמירה הס איך דחפורים של צה"ל הרסו את ביתם של ערבים תמימים מרפיח. הס סיפרה באריכות את גרסתו של אבו אחמד, ערבי שטען כי לא עברו חמש דקות מאז שהתעוררו ועד ששיני הדחפור נגסו באחד מקירות הבית. הס תיארה איך שאבו אחמד תפס את שלושת ילדיו הקטנים, בני שתיים עד ארבע, ואשתו סחבה את שני הילדים הגדולים וכולם נמלטו אל הרחוב. "לא הערנו את הילדים. תפסנו אותם וגררנו אותם מיד, כשהם חצי ישנים...הוא לא היה יכול לסחוב גם את בתו השלישית. כשחזר לקחת אותה, הדחפור כבר נגס בקיר שבחדר הסמוך".

הכתבת הס לא הביאה בכתבה שלה את גרסת צה"ל שמובאת כאן: "בניגוד לטענות הפלשתינים בימים האחרונים, בעניין הריסת המבנים בגבול ישראל-מצרים - דובר צה"ל מבקש להדגיש כי צה"ל הרס בשלושת הימים האחרונים 22 מבנים בגבול ישראל-מצרים, ולא כפי שפורסם על ידי הפלשתינים. בתים אלה היו ריקים מדיירים מזה כשלושה חודשים. מתוך אזור זה התבצעה פעילות של חפירת מנהרות ששימשו להברחת נשק ממצרים לתוך שטח הרשות הפלשתינית. כמו כן, התבצעה פעילות של הנחת מטענים, ביצוע ירי והשלכת רימונים לעבר כוחות צה"ל".

תת אלוף ישראל זיו, מפקד כוחות צה"ל בחבל עזה, אומר כי דחפורי צה"ל הרסו עשרים ושתים בתים, ולא חמישים ושמונה כפי שטוענים הפלשתינים ואנשי שמאל ישראלים. "תצפתנו במשך חודשים על בתים האלה. איש לא התגורר בהם, אך התנהלה בהם פעילות חבלנית רצופה כמו ירי והנחת מטענים"
כתבנו צבי ברש מציין כי הכתבת עמירה הס התייחסה אל המחבלים המתאבדים כאל קדושים באמת ולא אזכרה את "השהידים" בפיסוק של מרכאות כנהוג אצל עיתונאים ישראליים. להלן דבריה של הס בכתבתה: "חלק מהאנשים שבתיהם נהרסו קיבלו אתמול ושלשום תרומה של 5,000 דולר למשפחה מסאדם חוסיין, כלומר מ"החזית השחרור הערבית" הפרו עיראקית. עיראק תרמה עד כה 10,000 דולר לכל משפחת שהיד פלשתינאי".


