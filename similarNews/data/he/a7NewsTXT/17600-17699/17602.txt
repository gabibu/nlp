

דובר תנועת חמאס ביו"ש חסן יוסוף אמר בשבת כי תנועתו מחוייבת להשעיית פיגועי ההתאבדות וירי המרגמות נגד ישראל ובמקביל הודיע כרוז התנועה כי הפיגועים ימשכו.

דבריו של יוסוף נאמרו בכינוס של תנועת חמאס ברמאללה, לציון יום השנה לייסוד התנועה.

מזכיר הרשות הפלשתינית אחמד עבד אל-רחמן שהשתתף אף הוא בכינוס, תקף את תנועת חמאס על העת שבה בחר החמאס לבצע את תקיפת מוצב צה"ל ליד כרם שלום ביום רביעי, ואמר כי "לא היתה בזמן הנכון וגררה תגובה ישראלית קשה יותר מהתקיפה עצמה".

דבריו של דובר תנועת חמאס חסן יוסוף, המקורב לערפאת, באו במקביל לכך שהחמאס הפיץ כרוז בו הבטיחה התנועה לעם הפלשתיני להמשיך בפיגועיה נגד ישראל, בתגובה על הרס הבתים ברפיח.
