

ב-24 השעות האחרונות הרג הצבא ההודי 13 מוסלמים בדלנים, ביניהם שניים שהיו בעלי דרכונים הולנדיים, בהתנגשויות במחוז קשמיר. כך הודיע מקור רשמי בסרינאגאר, בירת הקיץ של מחוז קשמיר.

שני ההולנדים נהרגו בסרינאגאר, אחרי שתקפו בסכינים סיור של משמר הגבול ההודי ופצעו שניים מהחיילים.

המשטרה גם עצרה הבוקר שנים ממנהיגי ארגון הגג של הבדלנים הקשמירים, ביניהם באשיר אחמד בהאט, המזכיר הכללי של "החזית לשחרור ג'אמו וקשמיר" ודובר הארגון שייח' עבדול ראשיד.
