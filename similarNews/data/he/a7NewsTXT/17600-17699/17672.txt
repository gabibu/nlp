

בכיר ברש"פ אמר היום לכתב סוכנות הידיעות הצרפתית כי לצי הפלשתיני אין יותר אף ספינה המסוגלת לשוט, מאז תקיפת חיל הים ביום שישי בלילה בנמל עזה.

לדבריו, מתוך 6 הספינות שהיו לצי הפלשתיני, כשהוקמה הרשות הפלשתינית ב-1994, נותרה לצי רק ספינה אחת העוברת תיקונים בנמל עזה. "ברגע שהיא תתוקן, הישראלים יהרסו גם אותה", הוסיף הקצין.

הבכיר טען כי הספינות שהיו לצי הפלשתיני היו רק ספינות סיור ללא תותחים, ושתיים מהן היו מצויידות במכשירי מכ"ם בטווח פעולה של 12 ק"מ.
