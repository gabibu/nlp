

בימים האחרונים עורכות יחידות מיוחדות של הצבא האמריקני חיפושים אחר שרידי גופות באזור המערות טורא- בורא שבאפגניסטן. היחידות שולחות דגימות מן הממצאים לארה"ב, שם מושוות הדגימות עם הדנ"א של קרובי בין- לאדן. המטרה: מציאת הוכחה לכך שבין- לאדן נהרג בהפצצות הקואליציה על האזור.

כתב ה"אובזרבר" הלונדוני הוא שפרסם לראשונה את הדברים, והסביר כי מקורות מודיעיניים שניתחו תשדורות של הטליבן, ושחקרו שבויים, הגיעו למסקנה שמנהיג אל- קעידה אוסמה בין- לאדן היה באזור טורא בורא שעות אחדות לפני ההתקפה היבשתית והאווירית הכבדה.

עד עתה ידוע בוודאות רק על מותו של אחד מסגניו של בין- לאדן: מוחמד עטאף. עטאף נהרג בהפצצה במרכז אפגניסטן עוד לפני נפילת טורא בורא.

