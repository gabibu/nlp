

ח"כ עזמי באשרה מצדיק את נסיונה של הרש"פ להבריח את אוניית הנשק "קארין איי" שכזכור הכילה 50 טון של נשק, כולל טילי קטיושה ארוכי טווח. "גם אם היינו מניחים שהנשק הזה נשלח לרשות הפלשתינית, הרי יש כאן סכסוך, וטנקים ישראליים נכנסים מידי יום לרשות הפלשתינית בהוראת שרון. במקרה כזה, ההתחמשות הפלשתינית היא דבר טבעי ונורמלי". ח"כ באשרה אמר את הדברים בראיון לעיתון הלבנוני "אל-מוסתקבל".

ח"כ באשרה אף רמז כי פיגועי ההתאבדות ורצח ישראלים בכבישי יש"ע הם לגיטימיים באומרו כי אין לקשור את המלחמה נגד הטרור בדיון סביב זכותו של הפלשתינים להתנגד ולהיאבק בכיבוש.
במקביל, קרא ח"כ באשרה למדינות ערב להפעיל לחץ על הממשל האמריקני לשנות את מדיניותו התומכת בישראל.

בראיון לרדיו מונטה קרלו ששודר ביום חמישי אמר מזכ"ל הג'יהאד האסלאמי ראמאדאן עבדאללה שאלאח אמר ביום חמישי כי בקרוב ארגונו יבצע פיגועים חדשים נגד ישראל.

"עמדתנו בנושא ההתנגדות לא השתנתה. היא קובעת שהג'יהאד יימשך בכל צורותיו ובכל האמצעים נגד כובשי אדמתנו הקדושה, פלשתין".

"עמדה זו תוכח בעתיד הקרוב", הוסיף שאלאח.

מזכ"ל הג'יהאד האיסלאמי טען כי ארגונו לא הכריז על הפסקת אש, בניגוד לדבריו של אחד מראשי הארגון מה-25 בדצמבר. "עקרונית, לא מסרנו כל הודעה, לא הגענו להסכם עם אף אחד על הפסקת אש או שביתת נשק עם האויב הציוני", הוסיף שאלאח.


