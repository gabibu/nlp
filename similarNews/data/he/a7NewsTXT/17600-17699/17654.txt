

אנשי יחידות מיוחדות של צבא ארה"ב עורכים חיפושים באזור המערות בטורה בורה שבאפגניסטן אחר שרידי גופות ודגימות של רקמות אדם, בניסיון לקבוע אם אוסאמה בן לאדן ומנהיגים אחרים בארגון "אל-קאעידה" נהרגו בהפצצות הכבדות באזור.

הדגימות נאספות בשקיות מיוחדות ונשלחות בתאי קירור לארה"ב, שם מדענים של האף.בי.איי. מנסים להשוותם עם דגימות דנ"א שסיפקו בני משפחתו הקרובים של בן לאדן.

נציין כי הקור העז השורר בתקופה זו בהרים הלבנים אפגניסטן, באזור טורה בורה, מסייע בשמירת דגימות הרקמות.
