

צה"ל שב בסוף השבוע ופעל ברצועת עזה במספר מקומות, כנגד יעדים של הרשות הפלשתינית ברצועה. לצה"ל לא היו נפגעים. הפעילות התרכזה בשדה התעופה דהנייה, על גבול ישראל עם מצרים, ולראשונה מזה תקופה ארוכה גם בנמל עזה.

בתגובה לתקיפת מוצב צה"ל סמוך לכרם שלום ביום ד' לפנות בוקר, השמיד חיל הים בנמל עזה ספינת משמר ומתקנים של המשטרה הימית הפלשתינית.

בנוסף הושמדו הכוחות ספינת משא ודיג, "ג'ינדאללה", שהיתה שייכת אף היא לרשות הפלשתינית. בישראל ציינו כי רב החובל של ספינת הנשק "קארין A", עומאר עקאווי, היה בעבר רב החובל של ספינת הדיג ג'ינדאללה, שהושמדה.

בליל שבת המשיכו כוחות צה"ל בהריסת מסלול ההמראה בשדה התעופה דהנייה, שהחלה כבר לפני יומיים.

