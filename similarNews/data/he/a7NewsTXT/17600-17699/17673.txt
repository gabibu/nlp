

כוחות הבטחון האפגניים קבעו תאריך יעד להסגרת נשק בלתי חוקי בעיר קנדהאר, וכל אדם חמוש שלא יציית לפקודה זו צפוי למאסר של שנה. כך אמר היום קצין משטרה אפגני בכיר.

המפקח הכללי ג'מאל אכרם, האחראי לחוק ולסדר בשלושה מחוזות בדרום-מערב המדינה, אמר לעתונאים כי קבע את תאריך היעד ליום חמישי בחצות. "קנדהאר היתה מעוז הטאליבן עד דצמבר, ורשת המודיעין הקטנה שלנו עובדת קשה כדי לאתר מאגרים של נשק בלתי חוקי", ציין.
