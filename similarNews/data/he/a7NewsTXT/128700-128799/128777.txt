

השבוע התקיים טקס זיכרון לניספי השואה בדנייפרופטרובסק שבאוקראינה. בעוד ששמותיהם של 11,000 יהודים מקומיים שנרצחו ב-1941 היו ידועים, שמות רבים אחרים נתגלו רק לאחרונה, עם התחדשות החיים היהודיים בעיר אוקראינית זו.

בטקס נטלו חלק רבה הראשי של העיר הרב שמואל קמינצקי, ראש הקהילה המקומית, אלכסנדר פרידקיס, מנהל ביה"ס 'אור-אבנר-חב"ד', ליאוניד גנפולסקי ופעילים יהודיים אחרים.

את הנר הראשון הדליק מר מוטי גרימן, שנחלץ בנס מידי הנאצים. "קרוביי ומכריי, כמו גם הקהילה היהודים כולה, קיפחו את חייהם בשנה ההיא. פניהם ממשיכים לרדוף אותי במשך 60 שנה", סיפר הניצול. "בלילות אני חולם שאני יורה בחיילים המובילים אותנו אל גיא ההריגה. אני מקווה שהטרגדיה הזאת לא תחזור על עצמה".

בתום הטקס, אמר הרב קמינצקי קדיש ולאחר מכן נערכה דקת דומייה.
