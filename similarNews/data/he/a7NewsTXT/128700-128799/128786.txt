

כ- 15 אלף בני אדם השתתפו בהפגנת מיכה בישראל שנערכה בבירת איטליה, רומא ונשאו את דגלי ישראל. ההפגנה ננעלה לאחר כמה שעות בשירת "התקווה". בין המשתתפים: ראש עיריית רומא, שרים ופוליטיקאים איטלקים רבים.

כ- 15 אלף בני אדם השתתפו בהפגנת מיכה בישראל שנערכה בבירת איטליה, רומא ונשאו את דגלי ישראל. ההפגנה ננעלה לאחר כמה שעות בשירת "התקווה". בין המשתתפים היו ראש עיריית רומא, נשיא המחוז, שרים, פוליטיקאים מכל הקשת הפוליטית. במקביל, הפגינו כ-2,000 תומכי ישראל מול קונסוליית איראן במילנו. המפגינים צעדו אמש לעבר שגרירות איראן ברומא כדי למחות נגד דברי נשיאה, מחמוד אחמדינג'אד, כי יש "למחוק את ישראל מהמפה". המפגינים נשאו לפידים ודגלי ישראל, וקראו "ישראל, ישראל". מההפגנה נעדרו שר החוץ האיטלקי, מנהיג המפלגה הפוסט-פשיסטית במדינה ג'נפרנקו פיני, שביטל את השתתפותו אתמול אחר הצהריים; ושר ההגנה, אנטוניו מרטינו. את ההפגנה יזם עורך עיתון "איל פוליו" ג'וליאנו פרארה, והשתתפו בה פוליטיקאים מכל המפלגות, למעט המפלגה הקומוניסטית. שעות אחדות לפני ההפגנה ברומא התקיימה הפגנת נגד מול שגרירות איטליה בטהראן.

בעת ביקורו בישראל ביום שלישי הבטיח פיני לעמיתו הישראלי סילבן שלום כי ישתתף בהפגנה, וכינה את התבטאויות אחמדינג'אד "מגעילות", אולם אתמול חזר בו. בהודעה שמסר, הודיע פיני כי "לנוכחותי הפיסית במצעד הערב, כשר חוץ, עלולות להיות השלכות שיזיקו לאינטרסים הלאומיים שלנו ולביטחונם של אזרחינו מצד איראן". שר ההגנה מרטינו נימק גם הוא את העדרו ברצונו שלא לפגוע ביחסי איטליה עם איראן. ראש ממשלת איטליה, סילביו ברלוסקוני, שיבח את פיני על החלטתו, ועל רגש המחויבות לתפקיד שגילה.

ההפגנה ברומא יצרה משבר דיפלומטי בין איטליה לאיראן, וממשלת טהראן אף זימנה בעניין את שגריר איטליה באיראן. איטליה היא אחת משותפות הסחר החשובות של איראן, והאיראנים הודיעו שהמחאות באיטליה עלולות להשפיע לרעה על היחסים הכלכליים בין שתי המדינות. בביקורו בישראל לאחרונה מתח פיני ביקורת חריפה על איראן, ואמר שהוא מסכים לעמדת ישראל כי יש להעביר את סוגיית הנשק הגרעיני של איראן לדיון במועצת הביטחון של האו"ם.

מנהיג גוש השמאל שבאופוזיציה ומועמדו לראשות הממשלה, רומנו פרודי, הביע את הזדהותו עם ישראל באיגרת גלויה לראש הממשלה, אריאל שרון. "אני רוצה להביע לפניך, לפני הממשלה והעם בישראל את הסולידריות הנחרצת שלי אל מול המילים גדושות האיומים כלפי ארצך מצד נשיא איראן", נאמר באיגרת. כך דווח הבוקר בעיתון "לה רפובליקה". "אני סבור שאירופה ואיטליה בתוך אירופה, צריכות למלא תפקיד פעיל ואמיץ בכל האזור, וללחוץ בחוזקה על טהראן כדי שתנטוש מילים ומעשים בלתי קבילים ומסוכנים". מפלגת הירוקים באיטליה קיימה אתמול משמרת מחאה מול שגרירות איראן, ובראשה עמד מנהיג המפלגה פקוראריו סקאניו.

במאמר מערכת בעיתון "קוריירה דלה סרה" האיץ סגן עורך העיתון, העיתונאי והסופר המוסלמי ממוצא מצרי מגדי אלאם, במוסלמים תושבי איטליה להשתתף בעצרת. "בתור מוסלמים של המערב איננו יכולים לשבת היום בחיבוק ידיים אל מול האיומים על ישראל ועל היהודים משוםשבכך נתכחש לערך שיש לשואה בהיסטוריה של המערב, אשר הביאה להולדתה של ישראל", כתב אלאם. "דווקא אלה החולקים על זכות הקיום של ישראל הם אלה שהתנגדו עד כה להולדתה של מדינה פלשתינאית עצמאית".

גם מול שגרירות איראן בבודפשט בירת הונגריה, נערכה שלשום הפגנה של יהודים מקומיים.
