

ניקולאי מולזיאנוב, הצעיר שנפצע קשה באוקראינה ע"י אנטישמים שפגעו בו בשל יהדותו, הגיע אתמול לשיקום בביה"ח לוינשטיין. ניקולאי מאושפז ביחידה לטיפול נמרץ.

ניקולאי מולזיאנוב, הצעיר שנפצע קשה באוקראינה ע"י אנטישמים שפגעו בו בשל יהדותו, הגיע אתמול לשיקום בביה"ח לוינשטיין.

פרופ' יעקב הרט מנהל ביה"ח לוינשטיין אומר כי ניקולאי הגיע במצב לא קל, צוות ביה"ח לוינשטיין בודק את מצבו ובהתאם לכך תבנה עבורו מערכת טיפולים.

"עשינו את כל המאמצים על מנת להעבירו אלינו לשיקום במהירות האפשרית. אל ביה"ח לוינשטיין מתקבלים מטופלים שנפגעו קשה אם בתאונת דרכים, פיגועי טרור, תאונות או משתקמים ממחלות אחרות. לצערנו, פגשנו בביה"ח במטופלים רבים שנפגעו בצורה קשה ביותר כתוצאה מפיגועים. רבים מהם שבו לחייהם ולבתיהם. ביחידה זו משוקמים מטופלים מחוסרי הכרה על רקע חבלתי. אחוז המתעוררים ממצב של חוסר הכרה, ביחידה לטיפול נמרץ בביה"ח לוינשטיין, הוא הגבוה ביותר בעולם, ועומד על 81.5%, בעוד שבעולם המערבי, אחוז המתעוררים ממצב של חוסר הכרה הוא 60-70%".

דו"ח אנטישמיות שבועי כפי שנמסר מהסוכנות היהודית:

23.10 גרמניה- ביריד הספרים של פרנקפורט שהתקיים בברלין הוצגו למכירה ספרים אנטישמיים כגון "הפרוטוקולים של זקני ציון", "היהודי הבין-לאומי" ועוד. הספרים נמצאו בדוכן ספרים איראני.

17.10.05 צ'כיה- ציור גרפיטי של צלב קרס נמצא על תחנת רכבת תחתית הסמוכה לשגרירות ישראל בפראג.

10.10.05 צרפת   סוחר יהודי ורעייתו ספגו קללות אנטישמיות מלוות ביריקות ואיומים בינהם " יהודי מלוכלך.. נפגע בכם, נהרוג אתכם נהרוס אתכם..." התוקף נעצר בתנאים מגבילים.

7.10.05 צרפת  יהודי ספג קללות בעת שהחנה את רכבו:"יהודי מלוכלך, נהרוג אותך". למחרת נוכח האיש לראות כי פגעו במכוניתו.
