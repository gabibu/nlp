

משלחת של כ-320 תלמידי שמינית מבית הספר התיכון "אלון" ברמת השרון, השתתפה בפרוייקט של ניקוי קברי יהודים בבית העלמין העתיק בוורשא. המשלחת יצאה למסע של שבעה ימים בפולין בעקבות השואה.

במהלך הסיור עסקו בני הנוער בפעולת ניקוי וטיפוח של בתי העלמין היהודיים בוורשא. פעילותם הייתה בשיתוף עם פרוייקט של סטונדטים פולנים באוניברסיטאות. הסטודנטים סייעו לתלמידים בהשגת ציוד לניקוי בית העלמין.

ראש עיריית רמת השרון, איציק רוכרברג, אמר כי "הירתמות בני הנוער למבצע ניקוי הקברים בפולין מחדדת את מעורבותם וקשרם לשורשי העם היהודי. אני מאמין בנוער האיכותי שיש לנו ברמת השרון, שפועל מכל הלב למען הקהילה ולמען מדינת ישראל".



