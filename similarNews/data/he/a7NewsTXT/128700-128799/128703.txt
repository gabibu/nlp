

כ- 100 אנשים נהרגו אתמול בהפגנות באדיס-אבבה, בירת אתיופיה. לאחר ששוטרים פתחו באש לעבר מפגינים ברחבי העיר. ההרוגים הם צעירים, שנורו על ידי שוטרים שפתחו באש לעברם, לאחר שאלו ידו אבנים לעבר השוטרים שניסו לפזר את ההפגנה.

ברחבי אדיס אבבה נסגרו החנויות, מתוך הבעת תמיכה באופוזיציה ומפחד מפני ההפגנות הסוערות. הרשויות ביטלו את התחבורה הציבורית והרחובות התרוקנו ממכוניות.

ההפגנות נערכו בתגובה למעצרם של 30 נהגי מוניות ביום שני לאחר שאלו הפגינו נגד הבחירות שנערכו ב-15 במאי.

במהלך ההפגנה, המפגינים הציתו אוטובוסים והרסו כמה בתים. רחובות העיר נותרו הרוסים, לבנים זרוקות בדרכים, ערימות אשפה, זכוכיות שבורות וצמיגים חתוכים נשארו מפוזרים על הכבישים.
