

חברת קליל, מציגה פיתוח חדש: תריסי גלילה מאלומיניום הממולאים בפוליאוריטן מוקצף היחידים הכוללים חיזוק מיוחד נגד רוחות חזקות. תריסי הגלילה מתאימים בעיקר למפתחים גדולים של דלתות היציאה מהסלון למרפסת.






עם בוא החורף יוצאת חברת קליל בפיתוח מהפכני בענף החלונות- קליל פורטה: יצרנית החלונות פיתחה תריסי גלילה מחוזקים עמידים נגד רוחות חזקות - קליל פורטה.

חברת קליל, יצרנית החלונות הגדולה בישראל, מציגה פיתוח חדש: תריסי גלילה מאלומיניום הממולאים בפוליאוריטן מוקצף היחידים הכוללים חיזוק מיוחד נגד רוחות חזקות. תריסי הגלילה מתאימים בעיקר למפתחים גדולים של דלתות היציאה מהסלון למרפסת. שלבי התריסים מתאימים ליישום בהפעלה ידנית, חשמלית ומשולבת, וניתנת לשילוב כמעט בכל ארגזי תריס גלילה הקיימים.

לדברי אלכס גלעד, אדריכל חברת קליל: "חברת קליל השקיעה משאבים רבים בפיתוח שלבי תריסים מחוזקים במיוחד לחורף הקרוב וזאת מכיוון שבדירות רבות באזורים עם רוחות חזקות, סובלים בעלי הדירות מהרעש הנובע מנדנוד שלבי התריסים. מדובר במערכת השלבים המוקצפים הראשונה והיחידה העומדת בתקן הישראלי גם ברוחב של 3.6 מטר . בתהליך הפיתוח של שלבי התריסים המחוזקים הוצעו ונבחנו מספר אלטרנטיבות שונות ולבסוף נבחרה האלטרנטיבה שמתאימה לאקלים הישראלי מבחינה פונקציונלית, כלכלית ועיצובית, לפיכך מדובר בבשורה חדשה ומהפכנית בתחום החלונות".
