

ההעתק שיוקם יכלול את מבנה הכיפה המפורסם מכפר הרא"ה בליווי מיצג אורקולי של תלמידים ודמותו של הרב נריה. המבנה יבנה בגודל שהוא אחד חלקי עשרים וחמש מהגודל בשטח.

דגם מוקטן של אם ישיבות בני עקיבא, ישיבת כפר הרא"ה, יוקם באתר "מיני ישראל" הסמוך ללטרון. כך סוכם בין הנהלת האתר לבין הנהלת מרכז ישיבות בני עקיבא. הדגם אמור להחנך בי"ט בכסלו, במלאת עשר שנים לפטירתו של אבי דור הכיפות הסרוגות הרב משה צבי נריה זצ"ל.

היוזמה להקמת העתק מיניאטורי של הישיבה באה מצידו של מנכ"ל ישיבות בני עקיבא אלחנן גלט. לדבריו, חשוב שפרוייקט המציג בפני הציבור הרחב את דמותה של ישראל יכלול מרכיב מאוד חשוב בפסיפס הלאומי. "החינוך הציוני דתי ובפרט מפעל הישיבות הציוניות שהגה ויזם הרב נריה זצ"ל הוא פרוייקט לאומי שמשפיע יום יום על דמותה של המדינה ועל גבולותיה. לכן חשוב שיהיה לו ביטוי גם במיני ישראל".
ההעתק שיוקם יכלול את מבנה הכיפה המפורסם מכפר הרא"ה בליווי מיצג אורקולי של תלמידים ודמותו של הרב נריה. המבנה יבנה בגודל שהוא אחד חלקי עשרים וחמש מהגודל בשטח. נציגי "מיני ישראל" הבטיחו לקיים מבצע הוזלה מיוחד לציבור תלמידי ישיבות בני עקיבא, המונים למעלה מ21,000 נפש.

ובנתיים מציעים חברי כנסת מהימין ל"מיני ישראל" להקים דגם מוקטן של גוש קטיף, כדי להשאיר את המקום בתודעה הישראלים לתמיד.

(קוביס)
