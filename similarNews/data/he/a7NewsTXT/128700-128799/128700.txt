

מנכ"ל התעשייה האווירית, משה קרת, "התעשייה האווירית עושה מאמצים להגיע להבנה בנושאי שיתוף פעולה תעשייתי עם "איירבוס", וכבר הוגשו מספר הצעות מעשיות לשיתוף כזה".

מנכ"ל התעשייה האווירית, משה קרת, "התעשייה האווירית עושה מאמצים להגיע להבנה בנושאי שיתוף פעולה תעשייתי עם "איירבוס", וכבר הוגשו מספר הצעות מעשיות לשיתוף כזה". דברים אלה אמר בהרצאתו בפי משלחת של נציגי תעשיות ומכוני מחקר, נציגי הקהילה היהודית ואנשי המועצה האזורית של אזור טולוז שבדרום מזרח צרפת במתקני החברה בנתב"ג.

עוד אמר קרת כי מדיניותה של חברת איירבוס קובעת שיתוף פעולה רק עם גורמים הרוכשים את מטוסיה, אך עם השינוי החיובי שחל ביחס למדינת ישראל, "אנו רואים תגובות חיוביות מהענק הצרפתי   אירופי". קרת הוסיף כי כיום יש לתע"א שת"פים תעשייתיים עם מספר חברות בצרפת, בתחומי המל"טים ובעיקר בתחום פיתוח וייצור מיקרו   לוויינים, וכן בנושאי חלל אחרים.

יו"ר המשלחת, שר התקציב בעבר ויו"ר הקבוצה הסוציאליסטית בפרלמנט הצרפתי, מרטין מלווי הביע תקווה "להתקרבות בין כ-500 התעשיות הצרפתיות באזור טולוז, המהוות מרכז האווירונאוטיקה בצרפת לבין התעשיות האווירונאוטיות בישראל, בראשות התעשייה האווירית". הוא הביע בשם התעשיות את הנכונות והרצון ליצור שיתופי פעולה בפרויקטים חדשניים כמו המיקרו   לוויין "ונוס" ואחרים.

האורחים סיירו במפעל לפיתוח וייצור כלים לא מאויישים ובקו הייצור של מטוסי המנהלים בתעשייה האווירית .
