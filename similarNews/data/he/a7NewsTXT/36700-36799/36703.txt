

סגן שר החוץ , הרב מיכאל מלכיאור, יוצא מחר לבריטניה לקבל את פרס קובנטרי הבינלאומי לסובלנות ולשלום אשר יוענק לו על ידי ראשי הכנסיה האנגליקנית ונציגי בית המלוכה.

הפרס מוענק לרב מלכיאור, לשייח טלאל א-סידר מהרש"פ ולארכיבישוף מישל סבאח על פעילותם לקידום ההידברות בין שלוש הדתות במזה"ת במיסגרת "יוזמת אלכסנדריה".

מקבלי הפרס ייפגשו ביום רביעי, עם ראש ממשלת בריטניה, טוני בלייר.

בשולי הטקס יתקיימו דיונים בין אנשי הדת המגיעים מישראל, מהרש"פ, מירדן וממצרים, בדבר דרכים ליישום האמנה ולהרחיב את מעגל התומכים ביוזמה.
