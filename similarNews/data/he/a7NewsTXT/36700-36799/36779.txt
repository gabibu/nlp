

הרמטכ"ל, רב אלוף משה יעלון, החליט על הקמת וועדת חקירה, בראשותו של תת אלוף יעקב זיגדון, מפקד בית הספר לפיקוד ומטה, לבדיקת נושא חילול השבת שנגרם במהלך עקירת המאחז "חוות גלעד".

מבירור ראשוני בנושא עולה כי שיקול הדעת בבסיס ההחלטה להקפיץ את כוחות הכוננות בשבת היה לקוי, זאת כיוון שלא מדובר היה בפיקוח נפש.

בעת הקמת הוועדה הורה הרמטכ"ל עליה לבחון את הנסיבות שהובילו לקבלת ההחלטה ולגבש המלצות מתאימות לצורך הפקת לקחים בעתיד.
