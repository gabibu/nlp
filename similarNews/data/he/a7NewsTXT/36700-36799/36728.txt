

סערה בוועידת הפסגה של המדינות הדוברות צרפתית בביירות: כתב הערוץ השני גדעון קוץ התגלה בפמלייתו של נשיא צרפת ז'אק שיראק. קוץ, המחזיק בדרכון כפול, ישראלי-צרפתי, התלווה לנשיא צרפת ז'אק שיראק בוועידת הפסגה של המדינות הדוברות צרפתית המתקיימת בביירות, וכאמור, התעוררה סערה לאחר שהוא התגלה בעת שדיווח בטלפון מהוועידה לערוץ השני. לאחר שנחשף נלקח קוץ ע"י בכירי בטחון לבנוניים למלון בביירות, בו מתארחים הכתבים שבאו מצרפת לוועידה.


