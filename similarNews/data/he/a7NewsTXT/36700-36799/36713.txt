

מחשב נייד של צבא ארה"ב ובו תוכנה סודית, שעל פי החשד נגנב בשבוע שעבר בפולין, נתגלה באורח מסתורי. סוכנות הידיעות הפולנית פא"פ ציינה כי המחשב מתוצרת "דל" ובו תוכנה צבאית סודית, הושאר על ידי אלמוני בפתח תחנת משטרה בעיר הנמל שצ'צ'ין שבצפון-מערב פולין.

לשכת התובע הכללי של פולין פתחה בשבוע שעבר בחקירה בעקבות היעלמותו של המחשב, שהיה ברשותם של שלושה מומחי מחשבים אזרחיים של צבא ארה"ב. מומחי המחשבים שוהים בפולין במסגרת צוות סיוע טכני לתמרונים צבאיים שנערכו בצפון-מערב המדינה.
(עיתי"ם)
