

היועץ המשפטי לממשלה אליקים רובינשטיין דיווח בישיבת הממשלה, כי שוחח עם מפקד מחוז ש"י של המשטרה והורה לו להגיש בהקדם כתבי אישום נגד מתיישבים שתקפו שוטרים וחיילים במהלך פינוי חוות גלעד.

רובינשטיין ציין שלדעתו אין די אכיפת חוק ביהודה ושומרון הן כלפי יהודים והן כלפי ערבים. הוא חזר על עמדתו שהוא מתנגד עקרונית להעלות את נושא אכיפת החוק בדיוני הממשלה כי משמעות הדבר היא פוליטיזציה של אכיפת החוק.
