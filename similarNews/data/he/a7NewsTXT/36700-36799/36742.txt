

צוות בין-משרדי בראשות מנהל לשכת ראש הממשלה, דב וייסגלס, יגבש את ההצעה הישראלית לבקשת סיוע כלכלי מארה"ב. הצוות יכלול נציגים גם ממשרדי האוצר, החוץ והביטחון.

ההערכה בירושלים היא כי היקף הסיוע עשוי להיות מעל עשרה מיליארד דולר.

גורם מדיני אמר כי העילה לנכונות האמריקאית לסיוע כלכלי לישראל, היא המערכה הצפויה נגד עיראק והרצון להבטיח שממשלת ישראל תפעל על פי מדיניותה של ארה"ב, ולא תפעיל כוח צבאי נגד עיראק. היקף הסיוע הביטחוני האמריקאי לישראל עומד כיום על 2.1 מיליארד דולר בשנה.
