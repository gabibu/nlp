

חוג הפרופ' לחוסן מדיני וכלכלי קורא לראש הממשלה לפעול על-פי המנדט שקיבל משני-שלישים מן הבוחרים ולא על-פי התכתיב של ממשיכי אוסלו.

לדבריהם," חוק האוסר על התיישבות יהודית הוא בלתי-חוקי וחייב להשתנות. טרנספר של יהודים מבתיהם הוא בלתי-חוקי, הן בשבת והן בכל יום אחר, ואסור ששגיאתו של שר-הביטחון תסיט את הדיון הציבורי מוויכוח על חוקיות הטיהור האתני שלו לעיסוק בחילול השבת".

החוג דורש פעם נוספת: אם כוונתו של שר הביטחון היא באמת לשמור על שלטון החוק, מוטב שיוכיח את טוהר כוונותיו באכיפתו מול הבנייה הבלתי-חוקית הערבית המשתוללת ביש"ע, בירושלים, ובתוך "הקו הירוק". קריאה זו מופנית גם ליועץ המשפטי לממשלה, שאף הוא מתעלם מבנייה פראית זו.

את דברי חוג הפרופ' הביא יו"ר החוג דר' רון בריימן.
