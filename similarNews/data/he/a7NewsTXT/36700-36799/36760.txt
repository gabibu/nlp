

איסור גמור ומוחלט לכל אדם מישראל לפנות מאחזים יהודיים בארץ ישראל, וכשם שאדם מחוייב לסרב למלא פקודה לחלל שבת, כן עליו לסרב למלא פקודה לפנות מאחז, גם אם ייענש כתוצאה מכך.

ואלה דברי מורי ורבי, הרב צבי יהודה הכהן קוק זצ"ל, בספר "ארץ הצבי", עמוד כג:
"ביחס לכפיה, מצד מי שהוא להעבירנו על חוקי הבוחר בעמו ונחלתו ברוך הוא הננו מצווים כולנו במסירות נפש של ייהרג-ובל-יעבור, "ונקדשתי בתוך בני-ישראל", אפילו על "ערקתא דמסאנא", וקל-וחומר על המצווה של תורה של יישוב וישיבת ארץ ישראל השקולה בדברי חז"ל ככל מצוותיה של תורה".

תומכי אוסלו שמסרו חלקי ארץ ישראל לאויבים, ונתנו בידם נשק, והביאו עלינו את הטרור הנורא שבו נהרגו מאות יהודים ונפצעו אלפים, ומהם נפגעו בנשק שמסרו תומכי אוסלו למחבלים, ממשיכים לפגוע בארץ ישראל ובעם ישראל.

אנו קוראים למפד"ל ולכל המפלגות הנאמנות לתורה ולארץ ישראל לפרוש מהממשלה שמפנה יהודים מביתם במאחזים.

תגובת תלמידי ישיבת בית אל לדברי הגנאי של השר פרס

שר החוץ שמעון פרס תקף אתמול את רבני יש"ע וקבע שהם ניסו להרוג אותו בתקופה האחרונה. כמו כן השתמש פרס נגד הרבנים בביטוי מגונה שאותו לא נצטט כאן מפאת כבוד הגולשים.

תגובה לדברי הגידוף של השר פרס על ועד רבני יש"ע

למר שמעון פרס
שר החוץ של מדינת ישראל!

אנו תלמידיו של מורנו ורבנו הגדול והנערץ הרב זלמן ברוך מלמד שליט"א, ראש-ישיבת בית-אל, רב היישוב בית-אל וראש וועד רבני יש"ע.

מתקוממים אנו בשאט-נפש מול דברי טומאת רפש וקיא שיצאו מפיך כלפי רבני יש"ע וממילא כלפי ראשם, רבנו הגדול הרב זלמן ברוך מלמד שליט"א.

כפי שהזהירך מרן הרב צבי יהודה הכהן קוק זצ"ל במכתב אליך בח"י בסיון ה'תשל"ה, עת כיהנת כשר הבטחון של מדינת ישראל: "על יהודה ושומרון תהיה גם מלחמה פנימית", כך אכן קרה.

אתה וחבר מרעיך פתחתם במלחמה איומה, שהינה המשך ל"מורשתכם" הרעה מימי הסזון הידועים לשמצה, עלילת-הדם אחרי רצח ארלוזרוב הי"ד, טבח אלטלנה ומטה ההגנה בתל-אביב שהותיר 16 משפחות שכולות, ועד רובי אוסלו שאתה במו ידיך מסרת בידי צוררי המרצחים מן הגרועים שבאויבי ישראל.

מרובים אלו נורו כדורים ורצחו מבנינו כאן ביישוב בית-אל, החל מיום זה בדיוק, י"ד במרחשוון ה'תשנ"ד, לפני תשע שנים, בהרצח תלמיד ישיבתנו חיים מזרחי השם יקום דמו, וכלה בהרצחם של הוריו ואחיו של תלמיד ישיבתנו צבי-יהודה דיקשטיין שיח', דרך אהד בכרך, איטה ובנה אפרים צור, דוד בוים, שלוה אוזנה, אריק קרוגליאק וחזקי גוטמן השם יקום דמם.

מאז שמסרת את חלקי מולדתנו האהובה לידי אויבינו ורוצחינו, וכן את הנשק הרב לצבא האויב שהקמת, לא בקרת אפילו פעם אחת בחלקה המזרחי של ארץ-ישראל, לראות במו עיניך מה גורמות ההחלטות שאתה חתמת עליהן. לא קיימת שיחת טלפון ולו רק אחת למשפחה שכולה אחת שנהרסו חייה ממעשיך, וודאי שלא הופעת בלווית אף אחד ממאות הקדושים שנרצחו בכדורים שמסרת. לא כל שכן שלא נשמעו דברי חרטה מפיך.

לא הופעת, ולא כי ישבת ונחבאת במקום אפל וחשוך פן יבחינו בך הבריות מבושה וחרפה על רוע מעלליך, אלא כי עוד אתה מחזיק בדעותיך ועוד מוסיף חטא על פשע בדיבוריך.

ביזית בניבול פיך המעיד על לבבך, את רבותינו הקדושים מאורי האומה, אשר במסירות-נפש נלחמים על ארצנו הקדושה מול הקשיים הגדולים שאתה הבאת עלינו. מלמדים ומחזקים הם את תלמידיהם במאבק על ארצנו הקדושה מול אויבינו, והם מטובי חיילי וקציני צה"ל, אותו צבא עצמנו ובשרנו שהעמדתם אותו מולנו.

יודעת ההסטוריה לרשום אנשים שכמותך לדראון עולם ולנצח נצחים, כפי שאתה כבר נמצא בספרי תולדות האומה, שמאות מבניה נספו בכדורי הרובים שאתה מסרת לידי אויביה.

שמעון פרס, בלום פיך!!!

שמת חלקך עם שאר מחרפי גדולי האומה ואלקיה.
בררת לך את מקומך בין אפיקורסים ומבזי תלמידי-חכמים שהיו בכל הדורות ונדחו ונפלטו מקורות חיי עמנו.

תלמידיו והמתאבקים בעפר רגליו ומוחים על ביזוי כבודו של מורנו ורבנו הגדול הרב זלמן ברוך מלמד שליט"א ראש הישיבה, מרא דאתרא וראש ועד רבני ישע

על פסק ההלכה בעניין הסירובמפי הרב הראשי לשעבר וראש ישיבת מרכז הרב אברהם שפירא
