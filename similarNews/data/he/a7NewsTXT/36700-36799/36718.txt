

בית משפט השלום בירושלים זיכה את פעיל הימין נועם פדרמן מעבירת תקיפת שוטר בנסיבות מחמירות.

לפני כשנתיים עלה פדרמן להר הבית יחד עם פעיל נוסף, חיים פרלמן. פרלמן שלף לפתע את דגל ישראל, הניף אותו ליד מגדל "אל אקצה" והחל לרוץ במקום. שוטר ניסה לתפוס את הדגל והמשטרה טענה כי פדרמן התעמת עם השוטרים וניסה לשבש את עבודתם. השופטת אורית אפעל-גבאי זיכתה את פדרמן בשל סתירות בעדויות השוטרים. פדרמן אמר כי עד כה הוא זוכה ב-36 תיקים והורשע ב-8 תיקים.
