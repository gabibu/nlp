

הערכות באוסטרליה: מתאבד גרם לפיגוע בבאלי, כך עולה מדברי ראש צוות החוקרים האוסטרלי המברר את נסיבות הפיגוע בבאלי, בו נהרגו יותר מ-180 בני אדם.

החוקר מיק קילטי מסר לכתבים בקנברה, כי מטען מלא בדינמיט, שככל הנראה נשא מפגע מתאבד, התפוצץ קודם כל בבית הקפה "פאדי", מול דיסקוטק "סארי".

הפיצוץ הראשון אילץ אנשים לצאת לרחוב, ואז התפוצץ מטען גדול בהרבה ליד "סארי", שהונח בתוך רכב מסחרי.

"מדובר בפיגוע מתוכנן היטב. אין כל ספק שהתזמון נועד להגדיל את מספר הקורבנות", הוסיף.

