

יו"ר הכנסת אברהם בורג (עבודה) כינה היום את רבני יש"ע "רבני מלחמת אזרחים", לנוער המתיישב במאחזים ביו"ש קרא בורג "נוער חמאס".

התבטאויותיו אלה של יו"ר הכנסת מצטרפות לחרפותיו של שר החוץ שמעון פרס שנשמעו אמש כלפי רבני יש"ע.

בעקבות הפרסומים אודות התבטאויות אלה יתכנסו היום ראשי סיעות הימין, כך מדווח כתב ערוץ 7 חגי סרי.

בכינוסם זה מתכוונים ראשי הסיעות לדון בתגובות אפשריות גם לכוונת ראש הממשלה אריאל שרון ושר הביטחון בנימין בן אליעזר להסיג היום את כוחותינו מהעיר חברון, פעולה שיש בה, לטענתם, הפקרת מתיישביה היהודיים של העיר.

הכינוס, אותו יזמו ראשי סיעת האיחוד הלאומי, יתקיים בכנסת בשעה 12:00.
