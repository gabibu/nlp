

מחבלים פתחו באש לעבר היישוב שא-נור בצפון השומרון. אין נפגעים.

בשכם הפעילו מחבלים מטען חבלה נגד כוח צה"ל הפועל בעיר. אין נפגעים.

מחבלים שיגרו טיל נ"ט לעבר שיירת רכבים שנסעה ליישוב נצרים בחבל עזה. אין נפגעים. יצוין כי זו הייתה הפעם השנייה אתמול שבה ירו המחבלים אש מטיל נ"ט לעבר רכבים בציר. סוכנות הידיעות "קול רינה" דיווחה כי המשגר נמצא סמוך למסגד, ההערכות הרווחות הן כי מיקום המשגר נבחר על מנת למנוע מצה"ל להגיב על הירי, זאת מחשש להתלקחות הגזרה או אף האזור כולו בעקבות פגיעה צבאית במבנה בעל סממן דתי.

מטען חבלה נתגלה על גדר המערכת בגבול ישראל מצרים. כתבנו משה פריאל מוסר כי חיילי צה"ל פוצצו את המטען באופן מבוקר, וכי לא היו נפגעים.

חילופי אש התנהלו בגוש קטיף בין חיילי צה"ל לבין ערבים שפתחו לעברם באש. הערבים פתחו באש לעבר כמה כלי רכב צבאיים שנעו סמוך לבסיס צבאי גדול בגוש קטיף. כתבנו קובי פינקלר מוסר כי איש לא נפגע.
