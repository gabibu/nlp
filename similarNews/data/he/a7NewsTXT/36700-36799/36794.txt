

תא של ארגון הטרור אל-קאעידה שפורק באחרונה באיטליה תכנן פיגוע נגד פארק תעשייתי בפרבריה של אחת מהערים הגדולות בצרפת, כך מדווחת הרשת האירופית RTL, שציטטה מקורות ביטחוניים באיטליה.

לאחר מעצרם וחקירתם ב-11 באוקטובר של 6 חשודים, חמישה אזרחי טוניס ולובי אחד, הגיעה לשכת התובע במילאנו למסקנה, כי אנשי התא תכננו פיגוע גדול בחורף, ככל הנראה פיגוע התאבדות. כך הסיקו מתוך מסמכים שנתגלו בדירתם של חשודים בעיר.

מהחקירה הראשונית עולה, כי, כאמור, הייתה ככל הנראה מטרת הפיגוע הייתה פארק תעשייתי גדול, אם כי בשלב זה עדיין לא ברור אם תוכנן להתבצע בהולנד, בגרמניה או בצרפת, מדינה אליה תכננו בכל מקרה לנסוע החשודים -באמצעות דרכונים מזויפים.

סוכן של המחלקה למאבק בטרור של משטרת איטליה מסר, כי לתא שפורק היו קשרים עם נתינים אלג'יריים שהשתייכו לארגון הקשור לאל-קאעידה.

משרד הפנים בצרפת מתכחש לידיעות הללו וטוען כי המעצרים באיטליה לא חשפו כל הכנה לפיגוע בצרפת.

עוד מסרה רשת RTL, כי גורם המפתח בחקירה הוא אזרח טוניס בן 25, לופתי ריחאני שמו, שעקבותיו נעלמו. על פי החשד, ריחאני, מומחה במחשבים ובקידוד הודעות באינטרנט, הוא חלק מתא הטרור במילאנו.
