

המאבק החברתי של ההסתדרות החדשה הגיע היום לעיר רחובות. במסגרת פעילויות המחאה התקיימה במאהל מחוסרי הדיור בעיר, מול בניין העירייה, עצרת בהשתתפות יו"ר ההסתדרות, ח"כ עמיר פרץ. בהפגנה השתתפו יותר מ 200 תושבי רחובות.

ח"כ עמיר פרץ יו"ר ההסתדרות החדשה הביע תקווה כי "התערבות ראש הממשלה תאיץ את המו"מ ותביא לסיומו המהיר של המשבר".

במכון וייצמן זכה יו"ר ההסתדרות לחיזוק בלתי צפוי מצד הנשיא הרביעי של מדינת ישראל, פרופ' אפריים קציר, שאמר לפרץ כי "טוב שיש הסתדרות חדשה שמעלה על פני השטח את העיוותים החברתיים שגלומים בתקציב הלא מי יודע מה שמציגה הממשלה הנוכחית."

