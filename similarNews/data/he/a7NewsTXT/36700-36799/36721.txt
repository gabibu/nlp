

מאבטח חמוש הוצמד לראש עיריית אילת גבי קדוש במסגרת אבטחת נבחרי ציבור. קדוש הוא נבחר הציבור היחידי באילת שהוחלט להגביר את האבטחה סביבו.

כתבת עתי"ם באילת מוסרת כי ההחלטה להצמיד מאבטח חמוש לראש עיריית אילת, התקבלה בלשכתו של מפקד מרחב אילת במשטרה, ניצב משנה, יואב סגלוביץ. ניצב משנה סגלוביץ אמר לכתבת עתי"ם, כי אין איומים ממוקדים על חיי ראש עיריית אילת, אולם למרות זאת הוחלט להצמיד לראש העיר מאבטח אישי נושא נשק אשר יתלווה אליו לכל מקום.
