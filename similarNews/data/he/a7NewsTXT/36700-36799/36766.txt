

במשרדי המינהל האזרחי בבית האל הסתיים כעת שימוע לתושבי מאחז גבעת אסף שליד בית-אל, לאחר שהוצא צו הריסה למבנים במקום.

אמש דחה בג"ץ עתירה שביקשה לדחות את השימוע בימים אחדים, כדי לאפשר לפרקליטם של תושבי המאחז להתכונן לדיון. ואולם, בג"ץ קבע כי לאחר סיום השימוע תינתן לתושבים ארוכה של יממה לעתור שוב לבג"ץ, ועד אז ייתעכב הפינוי.

הפרקליט, אבי הר זהב, אמר הבוקר לכתבנו קובי סלע כי צו ההריסה שהוצא למבנים במאחז אסף רעוע ביותר מבחינה משפטית. הוא מדבר על מבנים חדשים בלבד, בעוד שהמבנים במאחז הם כבר בני שנה כמעט. כתבנו מוסיף בהקשר זה כי לשימוע היום במינהל האזרחי הגישו נציגי המאחז היתר בניה שניתן להם מטעם הוועדה לתכנון ובניה של מועצת מטה בנימין.
