

היום נמשכים חילופי המהלומות המילוליות בין ימין לשמאל בעקבות ארועי אתמול בחוות גלעד.

יושב-ראש הכנסת אברהם בורג, כינה הבוקר את אנשי מאחז גלעד   רבני החמאס. ואילו העיתון הצופה מעניק היום לשר הבטחון את הכינוי "טיטוס". העיתון המודיע, בטאון אגודת ישראל, תוקף חריפות את חילול השבת בצה"ל, שלשום, וקובע שצה"ל הוא "צבא שקרן שאינו ראוי לאמון".

ובתוך כך אומרים היום פעילי התיישבות בכירים ביש"ע כי הם חוששים מנסיון פרובוקציה, בנוסח פרשת שמפניה, שבמסגרתו תהיה פגיעה קשה באיש כוחות הביטחון כדי להסב נזק קשה לדימוי של תושבי המאחזים והמתנחלים כולם.
