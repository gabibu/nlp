

באירוע אותו קיים לסיכום עקירת הישובים אמר מפכ"ל המשטרה, קראדי, כי באופן בו ביצעה המשטרה את העקירה התחזק "בקרב הציבור האמון שהוא רוחש למשטרה". השר עזרא: להעביר מודל ה"נחישות והרגישות" למאבק בפשע.

באירוע, שהתקיים בנצר סירני, נטלו חלק בכירי הקצינים במשטרה, השר לביטחון פנים ומנכ"ל משרדו ובכירים נוספים.

מפכ"ל המשטרה, רב ניצב משה קראדי, הודה לכל הקצינים והמפקדים שנטלו חלק באירועי עקירת הישובים, והגדיר את חשיבות ההתנתקות כמהלך שמאחוריו "עיצוב דמותה הדמוקרטית של מדינת ישראל". קראדי בירך את שוטריו ואמר שהאופן בו ביצעה המשטרה את משימתה "חיזקה בקרב הציבור את האמון שהוא רוחש למשטרה".

במהלך האירוע אמר השר לביטחון פנים גדעון עזרא כי כעת על המשטרה להעביר את מודל ה"נחישות והרגישות" שבוצע במהלך עקירת הישובים לשאר משימותיה של המשטרה במאבקה באלימות ובאירגוני הפשע.
(ש)
