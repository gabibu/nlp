

יושב-ראש הכנסת, ח"כ ראובן (רובי) ריבלין החליט לבחור לתפקיד היועץ המשפטי לכנסת, מבין שתי המועמדות שעליהן המליצה הוועדה הציבורית בעו"ד נורית אלשטיין.

יושב-ראש הכנסת, ח"כ ראובן (רובי) ריבלין החליט לבחור לתפקיד היועץ המשפטי לכנסת, מבין שתי המועמדות שעליהן המליצה הוועדה הציבורית בראשותו של שופט בית המשפט העליון (בדימוס) גבריאל בך, בעו"ד נורית אלשטיין.

יושב-ראש הכנסת העביר את המלצתו ליושב-ראש ועדת הכנסת, חבר-הכנסת רוני בראון וביקש להביא את החלטתו בפני ועדת הכנסת האמורה לאשר את מינוי היועץ המשפטי לכנסת.

הוועדה הציבורית בת שבעה חברים ובראשם שופט בית המשפט העליון (בדימוס) גבריאל בך, שנבחרה לבחון ולהמליץ על המועמדים והמועמדות לתפקיד, ראיינה 19 מועמדים ומועמדות והמליצה בפני יושב-ראש הכנסת חבר-הכנסת ראובן (רובי) ריבלין על שני מועמדים סופיים: עו"ד סיגל קוגוט (היועצת המשפטית לוועדת החוקה, חוק ומשפט של הכנסת) ובעו"ד נורית אלשטיין (מנהלת המחלקה לענייני עבודה בפרקליטות המדינה).

חברי הוועדה היו: ח"כ רוני בראון (יושב-ראש ועדת הכנסת), ח"כ מיכאל איתן (יושב-ראש ועדת החוקה, חוק ומשפט), ח"כ יורי שטרן (יושב-ראש הוועדה לביקורת המדינה), עו"ד שמואל הולנדר, נציב שירות המדינה, פרופ' רון שפירא (פרופ' למשפטים   נציג האקדמיה) וד"ר שלמה כהן, יו"ר לשכת עורכי הדין.

הוועדה כיהנה מתוקף חוק הכנסת (היועץ המשפטי לכנסת), תשס"א-2000.
עו"ד נורית אלשטיין משמשת משנת 1994 ועד היום כמנהלת המחלקה לענייני עבודה בפרקליטות המדינה, ובמסגרת תפקידה ייצגה את המדינה לפני בית-המשפט העליון בעתירות חוקתיות שכרכו נושאים מתחום חופש העיסוק וזכות ההתאגדות לרבות הגבלתו על כוחות הבטחון.
