

בתום ישיבה שקיימו אתמול החליטו ראשי הערבים בישראל לפתוח בשביתת רעב מול משרד ראש הממשלה, ללא הגבלת זמן. זאת במחאה על החלטת מח"ש שלא להעמיד לדין איש מהשוטרים שבלמו את התפרעויות אוקטובר.



וועדת המעקב העליונה של ערביי ישראל קיימו אתמול, בנצרת, דיון בו העלו הצעות למחאתם הצפויה נגד הכרזת המחלקה לחקירת שוטרים שאין להאשים באופן וודאי איש מהשוטרים שהיו מעורבים בבלימת מהומות אוקטובר במותם של 13 מערביי הגליל.

חברי וועדת המעקב שקלו להשבית את הרחוב הערבי, או לפנות לערכאות בינלאומיות בתביעה נגד מדינת ישראל, אולם בסופו של הדיון החליטו מנהיגי הערבים בישראל לעלות ביום ראשון לירושלים ולפתוח שם, מול משרד ראש הממשלה בשביתת רעב ללא הגבלת זמן.

במהלך ימי ההשבתה בכוונתם להציג סוללת משפטנים ידועים מהעולם יפרסו את תפיסתם המשפטים באשר להחלטת המחלקה לחקירת שוטרים.

במקביל לשביתת הרעב יפתחו מאהלי מחאה במספר מוקדים ברחוב הערבי   בנצרת, אום אל פאחם וסכנין, ובשלב מאוחר יותר יקיימו הפגנת מחאה המונית נגד החלטת המדינה. בראיון טלוויזיוני אמר אתמול עורך העיתון 'נצרת' כי הוא "מרגיש את האינתיפאדה מתקרבת... האינתיפאדה של הערבים בישראל", הוא אמר והדגיש כי לא מדובר בערביי ישראל, דהיינו הערבים של ישראל, אלא בערבים שבישראל.
(ש)
