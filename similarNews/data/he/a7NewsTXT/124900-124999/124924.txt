

"תשבץ הציפורים" - שולחן מצופה זהב בתשבץ של לוחיות זכוכית מוזהבות, יחידי מסוגו בעולם נחשף הבוקר בחפירות רשות העתיקות בקיסריה.



כתבנו קובי פינקלר מוסר שבנוסף לשולחן נחשף גם ארמון ביזאנטי מפואר בעל רצפות פסיפס מרהיבות שהיה של אחד האישים החשובים ביותר בקיסריה ובאזור.הפסיפס המרכזי המעוטר במסגרת של עצי פרי ובעלי חיים ( אריה, נמר, דב, יעל, כלב ,פיל ועוד ) תוחם 120 מדליונים עגולים שבכל אחד מהם ציפור זכה לכינוי "פסיפס הצפרים". במהלך החפירות נחשף ממצא מיוחד ויחידאי  ציפוי של לוח שצורתו סיגמה והוא מעשה תשבץ של זכוכית וזהב. לוחיות הזכוכית הן בגדלים ובצורות שנות והן עשויות בטכניקה של זכוכית זהב- לוח זכוכית בעובי 3 מ"מ עליה שכה דקיקה של זהב ומעלה זכוכית שקופה בעובי מ"מ.

לדעת דר' ספי פורת מנהל החפירות מטעם רשות העתיקות לא מוכר בעולם ציפוי לשולחן שנעשה בשיטה כזו ונחשף בצורה מסודרת בחפירות ארכיאולוגיות של מבנה משלהי התקופה הביזנטית.



יצויין כי החפירה התאפשרה אחרי שהחברה לפיתוח קיסריה מימנה את העבודות בסכום של 600 אלף שקלים.
