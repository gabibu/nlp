

נציג מטה שרון בקריות מצוי בעיצומה של חקירה בחשד שהיה מעורב בניסיון לרצח של חבר מועצת קרית ביאליק. הנציג, יצחק מיכאלי: מדובר בהכפשות של בעלי אינטרסים.

(אילוסטרציה)

יצחק מיכאלי, נציג מטה שרון בקריות, כך על פי הגדרתו, חשוד במעורבות בניסיון חיסול של חבר מועצה בקרית ביאליק. כך על פי דיווח בערוץ 2.

מיכאלי, שהיה בעבר גזבר עיריית קריית ביאליק מכהן כיו"ר סניף הליכוד בקרית ביאליק, ובמטה שרון מגדירים אותו כנציג המטה באזור הקריות.

במשטרת הצפון מבהירים כי אמנם מיכאלי שוחרר ממעצר, אולם החקירה בעניינו עודנה מתקיימת. לדבריהם "מיכאלי עדיין בגדר חשוד כל עוד לא הסתיימה החקירה".

על פי ערוץ 2, מיכאלי עצמו שולל את האשמות המיוחסות לו ולטענתו מדובר בהכפשות של גורמים אינטרסנטיים. לדבריו הוא אמנם מכהן כיו"ר מטה הליכוד באזור הקריות, אולם הוא אינו מרכז את פעילות שרון. דבריו אלה שנאמרו ע"י עורך דינו סותרים את דבריו שלו עצמו לכתב הערוץ השני כשנשאל על ידי הכתב למי עליו לפנות כדי לסייע לשרון באזור השרון. בתגובה הבהיר מיכאלי כי הוא האיש לחמשימה זו והוא אכן זקוק לאנשים שיסייעו במשימות ההיערכות של מטה שרון.

(ש)
