

ועדת הכספים של הכנסת אישרה לפני הצהרים תוספת של מיליארד וחצי ש"ח לתקציב ההתנתקות.

התוספת נועדה לממן את הגדלת היקף הפיצויים לעקורים ולממן את פעולות משרדי הממשלה שלקחו חלק בעקירה ובשיכון מחדש של המפונים.

800 מיליון ש"ח יופנו להגדלת הפיצויים למשפחות המפונים. 300 מיליון ש"ח פיצוי לבעלי העסקים. 300 מיליון ש"ח נוספים יועברו למשרדי הממשלה, ובראשם משרד הביטחון. כך מדווח כתבנו אריאל כהנא.

הגדלת התקציב באה לאחר שלפני כשבועיים אישרה הוועדה לשלם פיצויים מלאים לעקורים שלא עזבו את גוש קטיף ב48 השעות הראשונות שלאחר תשעה באב.

העלות הישירה של ההתנתקות לתקציב המדינה מסתכמת עד כה 3.7 מיליארד ש"ח.
