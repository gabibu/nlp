

על פי החלטת משרד המשפטים אי שמירה על זכויות העובדים עשויה להוות עילה לאי חידוש רשיון לחברות אבטחה.

החלטה זו שהתקבלה במחלקה לרישוי חוקרים פרטיים ושירותי שמירה במשרד המשפטים עולות בקנה אחד עם המלצות דין וחשבון שהגיש ח"כ יאסינוב בנושא זכויות עובדים בענף השמירה והאבטחה, ואשר אושר בשבוע שעבר בועדת עבודה רווחה ובריאות של הכנסת.

"החלטה זו, יחד עם דרישת משרד המשפטים לחייב את חברות השמירה לנקוט בפעולות שמטרתם ליידע את כל העובדים בכתב בנוגע לזכויותיהם, תואמות ככפפה ליד לחלק ניכר מהדו"ח שהגשתי לכנסת. אם כל משרדי הממשלה יפעלו בדרך זו לטיפול בבעיות שהועלו בדוח, נצליח לשנות את המצב תוך זמן קצר", דברי ח"כ יאסינוב.

"זו גם ההזדמנות לברך את הארגונים הפועלים למען זכויות עובדים כגון קו לעובד והאגודה לזכויות האזרח, שלא רק פעלו במקרה זה אלא גם סייעו בידי בהכנת הדו"ח", הוסיף.
