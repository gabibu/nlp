

קבוצת חברי הפרלמנט האירופי קוראת למועצת השרים לכלול את החיזבאללה ב"רשימה השחורה" האירופית של ארגוני הטרור.

במכתב מה-14 במרץ ששלחה קבוצת חברים בפרלמנט האירופי אל הנשיא התורן של מועצת השרים של האיחוד האירופי דורשים חברי הפרלמנט לכלול את החיזבאללה ב"רשימה השחורה" האירופית של ארגוני הטרור תוך נקיטת כל האמצעים שברשותה.

המכתב נשלח בעקבות ההחלטה שהתקבלה בפרלמנט האירופי ב-10 למרץ שקבעה כי קיימות הוכחות מוצקות לכך שהחיזבאללה מבצע פעולות טרור וקראה למועצת השרים לפעול על מנת לבלום זאת.

כתב INN איציק וולף מציין כי חברי הפרלמנט החתומים על המכתב הם ממגוון סיעות וממספר מדינות ובכללן צרפת, בריטניה, גרמניה ואיטליה.
