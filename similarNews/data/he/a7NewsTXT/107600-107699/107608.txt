

בדו"ח מיוחד שהנפיק לפני ימים אחדים תקף ארגון 'אמנסטי' את המוסד הישראלי וארגון הביון האמריקאי, האף. בי. איי. זאת בעקבות אופן חקירת טרוריסטים ששמם נקשר בפיגוע בקניה.

אנשי אמנסטי, ארגון זכויות האדם הבריטי, חקרו תושבי קניה שנחקרו על ידי ארגוני הביון האמריקאי והישראלי. אלא התלוננו על איומים שיוכו על ידי החוקרים אם לא יודו במעשיהם. כמו כן הסתמך הארגון על עדותה של אזרחית אחת שמדווח כי הוכתה במקלות על ידי החוקרים.

כאן המקום לציין ולהזכיר כי מדובר בחקירות שהתבצעו בעקבות הפיגוע במלון פרדייס שבמומבסה. בפיגוע זה, שהתרחש לפני כשנתיים וחצי, נרצחו חמישה עשר אזרחים ותיירים, חלקם ישראליים.

במסגרת מסקנות הדו"ח קורא ארגון אמנסטי לקניה שלא לאפשר עוד לאנשי בטחון וחוקרים ממדינות אחרות (כישראל ואה"ב, במקרה המדובר) לחקור על אדמתה. כמו כן דורש הארגון מהממשל הקנייתי שלא לפגוע בזכויות האדם בשטח המדינה.
(ש)
