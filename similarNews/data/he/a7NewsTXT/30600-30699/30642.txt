

סגנית שר הביטחון דליה רבין-פילוסוף התפטרה הלילה מתפקידה.

מכתב ההתפטרות יוגש היום לשר הביטחון. במכתב כתבה סגנית השר בין היתר כי היא מתפטרת עקב "אי יכולתה של מפלגת העבודה להשפיע על מדיניות הממשלה".

סגנית השר טוענת כי היא מסתייגת מן הקו המדיני-בטחוני של הממשלה.

שר הביטחון אמר כי רבין-פילוסוף נימקה בפניו את החלטתה וכי הוא מכבד את רצונה.

נמסר כי רבין-פילוסוף אינה פורשת מסיעת העבודה ואינה מתפטרת מן הכנסת.
