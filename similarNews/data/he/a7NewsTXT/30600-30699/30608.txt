

בעלי הכספות שנפרצו בבנק דיסקונט בתל-אביב במהלך סוף השבוע, מסרו כי הם מקימים ועד פעולה כדי לתבוע את הבנק. זאת, כדי למקסם את כוחם מול הבנק וחברת הביטוח.

אחד מבעלי הכספות, חיים מימון, שפנה במכתב ללקוחות האחרים, הוא אשר מרכז את הפניה המרוכזת של הלקוחות לבנק. מימון מסר, כי הלקוחות שכרו את שירותיו של עו"ד חוטר ישי ובמהלך השבוע תתקיים ישיבה מרוכזת במשרדו. "אנו נמנע מהבנק להתנער מאחריותו כלפינו ולהימנע מלפצות אותנו באופן מלא", אמר מימון במכתב שתלה בכניסה לבנק ברחוב יהודה הלוי בתל-אביב.
