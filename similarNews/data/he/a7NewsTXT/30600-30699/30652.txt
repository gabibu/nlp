

תמיר גודמן, כוכב הכדורסל היהודי אמריקאי, שומר המצוות חתם על חוזה על פיו ישחק בשלושת השנים הקרובות בקבוצת הכדורסל של מכבי תל אביב.

גודמן המכונה בקרב אוהדיו "ג'י ג'י" ג'ואיש ג'ורדן (ג'רדן היהודי) התפרסם כשויתר על הצעות מפתות שקיבל ממכללות יוקרתיות ברחבי ארצות הברית שישחק בשורות קבוצותיהן. סירובו זה נבע מאי רצונו לחרוג מאורח חייו שומר המצוות ולשחק בשבת. בשנים האחרונות שיחק גודמן בקבוצתה של מכללת טוסון הפחות יוקרתית שהעבירה למענו את כל לוח זמני המשחקים שלה לימי חול.

בחוזה אותו חתם גודמן בן ה-20 עם קבוצת מכבי ת"א נרשם גם סעיף על פיו לא ייטול חלק בפעילות אימונים ומשחקים שייערכו בשבתות ובחגי ישראל.

גודמן אמר שתמיד רצה לעלות לישראל ולשחק בקבוצה ישראלית.
