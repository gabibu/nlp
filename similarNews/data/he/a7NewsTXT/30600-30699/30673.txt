

מזכיר האו"ם קופי אנאן גינה את המתקפה האווירית של צה"ל על עזה, במהלכה חוסל בכיר החמאס שחאדה, ונהרגו 13 אזרחים.

"על ישראל מוטלת אחריות מוסרית וחוקית לנקוט אמצעים הולמים במטרה למנוע אובדן חיי חפים מפשע. היא נכשלה כשלון חרוץ כאשר הורתה על ירי טיל לעבר בית מגורים", אמר פרד אקהארד דובר לשכת המזכיר הכללי.

"המזכיר הכללי קורא לממשלת ישראל להימנע מפעולות כאלה, ולפעול בצורה תואמת לחוקים ההומניטריים הבינלאומיים", הוסיף הדובר.
