

נמשכת ואף מתעצמת תופעת גניבת המים ממקורות בידי פלשתינים. כתבת עתי"ם טל ימין מדווחת כי כפרים פלשתינים שלמים בהר חברון התחברו באופן פיראטי לצינורות המים של מקורות. הדבר מאפשר להם להשקות בלא הגבלה את מטעי הגפנים באזור, בעוד שחקלאי ישראל נאלצים לייבש מטעים בשל הקיצוץ במכסות המים שלהם. היקף גזל המים נאמד בשני מיליון קוב לשנה.

באחרונה, הוקמה יחידה מובחרת המורכבת מצוותי פיקוח ואכיפה של נציבות המים, שכבר ניתקה עשרות חיבורים פיראטיים של צינורות, אך גורמים בצבא ובמשטרה מעריכים כי קיימים עוד מאות חיבורים פיראטיים.
