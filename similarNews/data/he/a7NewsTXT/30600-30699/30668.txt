

במערכת הבטחון מובעת שביעות רצון גדולה מחיסולו בלילה של סלאח שחאדה מפקד הזרוע הצבאית של החמאס ברצועת עזה. מלבד שחאדה חוסל גם עוזרו הבכיר, זאהר נאסר. הם היו אחראים למאות פיגועים, שבהם נרצחו עשרות חיילים ואזרחים.

מטוסי אף-16 של חיל האוויר הפציצו בלילה מבנה בעזה בו שהו השניים, אך פגעו גם במבנים נוספים וכתוצאה מכך נהרגו כעשרה בני אדם, בהם אשתו של שחאדה ושלושה מילדיו. תחנות הטלוויזיה הערביות וגם ה CNN משדרות מעזה תמונות זוועה של גופות ההרוגים.

רה"מ שרון, אמר לפני שעה קלה כי פעולת חיל האוויר בעזה, אמש, היא מהמוצלחות ביותר שביצעה ישראל במסגרת מלחמתה במחבלים. הוא ציין כי שחאדה טיפח את פעילות החמאס בשומרון בנוסף על פעילותו בעזה.
