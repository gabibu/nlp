

הלילה הפציצו מטוסי חיל האוויר את ביתו של מפקד הזרוע הצבאית של החמאס ברצועה.

דובר צה"ל אומר כי סאלח שחאדה, מפקד הזרוע הצבאית, נפגע בתקיפה. לדברי הפלשתיינים נהרגו בתקיפה 11 בני אדם ונפצעו יותר מ-100.

גורמים צבאיים אומרים כי שחאדה אישר או תכנן פיגועים שנעשו בשנתיים האחרונות נגד חיילים ואזרחים. אחד מן הפיגועים הללו היה ההתקפה הרצחנית על תלמידי הישיבה בעצמונה ואחר - הריגת 4 חיילים בתקיפת מוצב.

שחאדה המריץ את החמאס לייצר רקטות ולשפר את יכולת הפגיעה בישראל.
