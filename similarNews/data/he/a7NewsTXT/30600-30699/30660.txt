

בטאון "אמנה" תנועת ההתיישבות של מועצת יש"ע מדווח על תחילת בניית קבע בחלק מהמאחזים אשנכללו בהסכם המאחזים שהיה בין מועצת יש"ע לראש הממשלה לשעבר אהוד ברק. כך מדווח העיתונאי נדב שרגאי.

חלק מהמאחזים פונו בזמנו ושבו לאחר הסדרת האישורים המתאימים. כיום מעובים מאחזים אלו ע"י הוספת קרוואנים הצטרפותן של משפחות ותחילת בניית בתי קבע.

לדוגמא: בשכונת פלגי מים בעלי הוכשרו מגרשים לבניית קבע. במקום מתגוררות 15 משפחות. במצפה כרמים שעל כביש אלון בו מתגוררות 11 משפחות מכינים תשתית לעוד 5 קרוואנים ובקרוב יתחילו עבודות עפר לבניית 6יחידות דיור.

בעמונה ליד עופרה החלו עבודות עפר להקמת 19 דירות. בעדי עד שבאזור שבות רחל, במצפה אחיה, ובגבעת התמר באפרת החלו עבודות תשתית לבניה.

שרגאי מוסיף כי 8 המאחזים ש"פונו לכאורה", כלשונו לפי ימים אחדים, בעקבות הבנה בין מועצת יש"ע לבן אליעזר, היו מאחזי דמה.
