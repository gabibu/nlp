

"חיסול מנהיג החמאס בעזה הוא מעשה הכרחי אשר מנע טבח של עוד מאות ישראלים, אך עם זאת מדובר בפעולה נקודתית ולא מספקת", אונר ח"כ צבי הנדל (האיחוד הלאומי) המתגורר בגוש קטיף.

ח"כ הנדל שב ואומר כי "רק נטילת האחריות הביטחונית המלאה ע"י ישראל בקן הצרעות העזתי תביא ביטחון ושקט לאזרחי ישראל וגם לפלשתינים". עוד הוסיף כי "תמיד אני נדהם מחדש מתגובותיהם של הפוליטיקאים מהשמאל הקיצוני, אשר מתעלמים לחלוטין, מהעובדה שמדינת ישראל מצויה במלחמה מול מתקפת טרור אכזרית שגבתה (בחסות הסכמי אוסלו) מאות קורבנות ישראלים אשר נרצחו באכזריות, ע"י מחבלי הרשות הפלשתינית".
