

ראש הממשלה, אריאל שרון, הורה אחר הצהריים למשרד לבטחון פנים ולמפכ"ל המשטרה, להיערך לגירושם של 50 אלף נתינים זרים העובדים בישראל ללא היתר חוקי. שר הפנים, אלי ישי מברך על החלטת ראש הממשלה. דובר משרדו של ישי מסר כי "השר ישי, הן כשר הפנים ועוד בתקופת כהונתו כשר העבודה והרווחה, חזר ודרש מהשר לבטחון פנים לפעול להרחקת העובדים הזרים".

"השר ישי הביע תקווה שאכן המשטרה תמצא את כוח האדם והמשאבים לעמוד בדרישת ראש הממשלה, אשר תביא בעקבותיה לשינוי המצב הכלכלי והחברתי בתקופה קשה זו", נמסר בהודעתו.
