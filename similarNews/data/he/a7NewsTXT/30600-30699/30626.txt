

ברוב של 8 ממול 6 דחתה נדחתה היום הצעתו של ח"כ יוסי כץ (עבודה) לכלול סעיף בחוק טל אשר יחייב תלמידי ישיבות לשרת שבועיים במסגרת המשמר האזרחי. נגד ההצעה הצביעו חברי סיעות המפד"ל, הליכוד, ש"ס, האיחוד הלאומי ויהדות התורה. תמכו בה חברי סיעות העבודה, מרץ ושינוי.

בהתייחסו להחלטת הוועדה אמר יוזם ההצעה ח"כ כץ כי "חבל שחברי הכנסת הצביעו בשל לחצים פוליטיים בניגוד לצו מצפונם. אני עדיין מאמין שגם בחורי הישיבות יכולים לשרת שבועיים בשנה במשמר האזרחי בזמן שהם בחופשה. הדבר יביא לתרומה רבה דווקא בשל המצב הבטחוני הקשה והפיגועים", אמר כץ.

בתוך כך קיבלה הוועדה שתי הסתיגויות לחוק אשר הגיש ח"כ כץ. הראשונה: "שנת ההכרעה"   השנה בה יבחרו התלמידים אם ברצונם לצאת לשוק העבודה תהיה בגיל 22 ולא בגיל 23. ההצעה השניה שהתקבלה קובעת כי במסגרת השירות האזרחי לא יכללו תחומי החינוך, פיתוח קהילתי והתרבות.

כתב עתי"ם מוסיף, כי בדיון עצמו נעצר אזרח שניסה לפזר שק מלא ארנבות בחדר הדיונים. בכנסת בודקים כעת כיצד הוחדרו הארנבות למשכן. מחר יובא החוק לדיון במליאה וביום רביעי צפויות ההצבעות הסופיות לקריאה שניה ושלישית.

