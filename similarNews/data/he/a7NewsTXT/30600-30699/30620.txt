

מנכ"ל שירותי בריאות כללית, ד"ר יצחק פטרבורג, הודיע הבוקר במכתב ליו"ר דירקטוריון שירותי בריאות כללית פרופ' דן מיכאלי ולהנהלת הקופה על החלטתו לסיים את תפקידו, בתום תקופת כהונה של למעלה מחמש שנים. דובר שרותי בריאות כללית מסר כי מועד סיום התפקיד יקבע בתאום עם יו"ר הדירקטוריון.

ד"ר פטרבורג, בן 51, שימש קודם לכן כמנהל מרכז רפואי סורוקה וכמנהל מחוז בכללית. בין תפקידיו הקודמים שימש כרופא אוגדתי וכסמר"פ צפון בצה"ל וסיים שירותו בדרגת סא"ל.

