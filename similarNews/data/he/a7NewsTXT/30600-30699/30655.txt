

ניצב אליק רון מופיע החל מהשעה 9:00 לערך בפני ועדת אור. בעדותו זו הבהיר ניצב רון מי שהיה מפקד המחוז הצפוני במשטרה בעת מהומות ערביי הגליל באוקטובר 00', מספר נקודות שנותרו בלתי בהירות דין לדעת שופטי הועדה.

בין הנקודות אותן ביקשה ועדת אור להבהיר היום גם נקודת האחריות האישית של רון כמפקד המחוז, נקודת השימוש בצלפים ופרטים אחרים.

בתגובה לטענה כי לא הכין את שוטרי המחוז שתחת פיקודו כיאות, טען ניצב רון כי הדברים אינם נכונים לחלוטין. מיד לאחר מהומות הר הבית העריך רון לדבריו, את צפי המהומות גם בגיזרת הצפון ונערך עם כוחותיו בהתאם. באשר לשאלת השימוש בצלפים ובאש חיה, אמר ניצב רון כי השימוש הזה היה מחויב המציאות שכן שוטרי המחוז מצאו את עצמם במהלך המהומות נתונים בסכנת חיים ברורה, ירי אש חיה היה ברירתם היחידה של השוטרים, אמר רון.

יצויין כי ניצב אליק רון הוא אחד האישים שקיבלו מכתבי אזהרה הקובעים כי מעדותו שלו או מעדותם של אחרים בפני הועדה תיתכן אפשרות ויואשם גם הוא. אזהרתו זו של ניצב רון עוסקת בהאשמה אפשרית שלא צפה את האירועים האלימים ורמתם, והעובדה שלא צייד את שוטרי המחוז בציוד בנדרש.
