

נמשכת נטישת חברי מפלגת העבודה את שולחן הממשלה.

לאחר שח"כ שלמה בן עמי הודיע כי בכוונתו לפרוש מהפוליטיקה ולאחר שבשבוע שעבר פורסמה הידיעה לפיה תמונה שרת התמ"ס דליה איציק לשגרירה בבריטניה, הודיעה אמש סגנית שר הביטחון דליה רבין פילוסוף על התפטרותה מתפקידה זה.

בהודעת ההתפטרות שנמסרה לשר הביטחון בו אליעזר קבעה ח"כ רבין פילוסוף כי אינה יכולה להמשיך ולהזדהות עם מדיניות הממשלה. לטענתה אין בידי מפלגת העבודה להשפיע על מהלכי המדיניות הישראלית.

בפרישתה זו של ח"כ רבין פילוסוף אין בכוונתה לפרוש מפעילות פוליטית או מחברותה במפלגת העבודה.

ב'קול ישראל' דווח כי במפלגת העבודה אומרים "כל שבוע והדליה שלו..."
