

בסיוע הסוכנות היהודית הובאו לישראל שישה ספרי תורה מבית הכנסת של ווילס שבלונדון. כתבנו יהודה פריימן מוסר כי בית הכנסת בווילס הותקף לאחרונה וחולל בידי אלמונים על רקע אנטישמי.

טקס הכנסת ספרי התורה נערך אחר הצהריים בבסיס הרבנות הראשית בצריפין בהשתתפות הרב הראשי לצה"ל הרב ישראל וייס. הרב הראשי אמר כי הספרים יחולקו במקומות לא שגרתיים, במיוחד באזור יהודה ,שומרון וחבל עזה ובכל מקום בו שוהים חיילי צה"ל". עוד הוסיף הרב כי "בשל הפיזור של חיילי צה"ל בשטחי ישראל, חשובה מאוד תרומה זו מצד יהודי התפוצות".
