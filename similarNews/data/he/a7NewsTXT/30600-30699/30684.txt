

בעיתון "ידיעות אחרונות" מדווחים היום העיתונאים איתמר אייכנר וטובה צימוקי כי בישיבתה האחרונה שהתקיימה ביום שישי האחרון, החליטה ממשלת בלגיה לממן את פעילות "שגרירות פלשתין" בבריסל. סך ההקצבה למטרה זו יעמוד על גובה של מאה אלף יורו בשנה.

את ההצעה למימון השגרירות העלה בפני חברי הממשלה הבלגית שר החוץ שם לואי מישל. בהצעתו ציין מישל כי מן הראוי לתמוך ברש"פ המצויה כעת במשבר כלכלי עמוק, משבר שהביא אותה שלא לשלם את משכורותיהם של שגריר הרש"פ בבלגיה ועוזריו מזה מספר חודשים.

משרד החוץ הישראלי מצוטט ב"ידיעות אחרונות" כקובע שמדובר בשערוריה. "זה דבר חסר תקדים שמדינה תשלם משכורת של דיפלומט של מדינה אחרת. הדבר מוכיח עד כמה התמיכה הבלגית בפלשתינים עוברת כל גבול של טעם טוב." דברי גורמים במשרד החוץ.

