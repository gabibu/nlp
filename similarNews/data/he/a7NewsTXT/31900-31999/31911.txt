

היום בחצות הלילה יהיה המועד האחרון לפינוי אלפי חוות של לבנים בזימבאבווה ( רודזיה), זאת על פי הוראת נשיא המדינה רוברט מוגאבה.

ממשלת הרארה טרם הודיעה רישמית כמה חוואים ייפגעו מההליך, שעל ביצועו הוחלט בחודש מאי, אולם אגודת החוואים, המייצגת את החוואים הלבנים, טענה כי מדובר ב-2,900 בעלי חוות, כלומר כ-60 אחוזים מכלל בעלי החוות (הלבנים) ברחבי זימבאבווה.

על פי החוק החדש, מי שחוותו נבחרה כחלק מעיסקת הרכישה על ידי המדינה, אמור לעזוב את אדמותיו 90 יום לאחר שקיבל מהשלטונות את הודעת הרכישה.

הרפורמה האגררית נועדה להביא לחלוקת אדמות לשחורים. רוב האדמות בזימבאבווה נמצאות בחזקת המיעוט הלבן, ש-22 שנה לאחר הכרזת העצמאות, מחזיק בכ-70 אחוזים מהאדמות הפוריות במדינה.

תנועות ההגנה על זכויות האדם דיווחו כי לאחר החלת החוק בדבר חלוקת האדמות, ומשאל העם בנושא בפברואר 000" נרשמו 55 מקרי רצח פוליטיים ואלפי דיווחים על עינויים, הפחדות וחטיפות.



