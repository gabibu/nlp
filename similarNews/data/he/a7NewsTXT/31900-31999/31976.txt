

אתמול ביקרו אמנים המשתתפים בפסטיבל הכליזמרים בצפת את פצועי הפיגוע מצומת מירון וניגנו בפניהם. הכליזמרים איטה ודב זילברמן וכן להקת "כליזמר הרמוניקה" עברו בין מחלקות האשפוז וניגנו בפני פצועי הפיגוע. כמו-כן הם ניגנו בפני החולים האחרים המאושפזים במחלקות השונות של בית החולים.
הופעתם גרמה התרגשות רבה בקרב הפצועים. "הפצועים לא יכלו להגיע לפסטיבל, ולכן הגענו אליהם", אמר ראש עיריית צפת, עודד המאירי.
נציין כי בבית החולים "זיו" בצפת נותרו שלושה מבין פצועי הפיגוע בצומת מירון, שניים מהם במצב המוגדר בינוני ואחד קל עד בינוני.

