

מדענים גילו הורמון מדכא תיאבון שיוכל לעזור במאבק התמידי נגד שומנים בעולם המערבי, כך דיווחו היום ערוצי התקשורת הקנדיים.

במאמר שהופיע בביטאון "נייצ'ר" מצוין כי ההורמון מפחית בכשליש את התיאבון.

המעוניין בטיפול בעזרת הורמון חייב להתחבר כיום לעירוי במשך 90 דקות, ולדברי המדענים, יעבור זמן עד שתפותח גלולה או נוסחה להזרקה של ההורמון PYY3-36.

עורכי המחקר אמרו כי להורמון אין תופעות לואי, וציינו כי "המטופלים פשוט מרגישים פחות רעבים".

בקנדה סובלים 48 אחוזים מהאוכלוסיה ממשקל עודף, ו-15 אחוזים מוגדרים כשמנים ביותר.

