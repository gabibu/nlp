

היום הוגש בבית המשפט המחוזי בנצרת, כתב אישום נגד אזרח דרוזי המתגורר בכפר בוקעתא שברמת הגולן, באשמה כי מסר מידע מסווג למודיעין הסורי.

הוא נאשם כי העביר מידע מסווג לגורמי מודיעין סוריים איתם עמד בקשר. מפרטי הפרשה עולה, שבראשית חודש יולי 2002 נעצר הנאשם על-ידי השב"כ וימ"ר גליל של משטרת ישראל. העצור הוא סטודנט דרוזי שלמד בסוריה במסגרת המדיניות המאפשרת את יציאתם של צעירים דרוזים מרמת הגולן ללימודים אקדמיים בסוריה.

שופט בית משפט השלום בקריות הסיר באופן חלקי צו איסור פרסום שהוטל על הפרשייה הבטחונית הזו. יתר פרטי הפרשה חסויים.

לדברי המשטרה, בחקירתו הודה החשוד כי מסר ידיעות לגורמי מודיעין סוריים וכי עמד בקשר עם איש מודיעין סורי במהלך לימודיו שם.

