

ממשל בוש דחה היום את נאומו של נשיא עיראק סדאם חוסיין באומרו כי הוא אינו רלוונטי ושאינו מכיל שום דבר חדש, וציין כי על מדינה זו לעמוד בהתחייבויות שנטלה על עצמה לאחר מלחמת המפרץ.

דובר הבית הלבן סקוט מק' קללן, השוהה בטקסס, שם נופש הנשיא בוש, הדגיש את העובדה שעיראק לא עמדה בהתחייבויות שנטלה על עצמה בתום מלחמת המפרץ ב-1991.

בוושינגטון, הגדיר דובר משרד החוץ האמריקני פיליפ ריקר את הנאום, "מעשה רברבנות של רודן מבודד בזירה הבינלאומית, המוכיח שוב פעם כי למשטר זה אין כל כוונה לעמוד בהתחייבויותיו על פי החלטות מועצת הביטחון של האו"ם".

"בתום מלחמת המפרץ, הבטיחה עיראק לקהילה הבינלאומית לפרק את נשקה, להפסיק להוות איום על שכנותיה, על האזור ועל העולם. עליה לעמוד בהתייבויותיה, ומעבר לכך אין שום דבר שניתן לשוחח עליו", אמר הפקיד.
