

גל הפיגועים בשלושת השבועות האחרונים הביא לירידה של שמונה אחוזים באהדת הציבור לאריאל שרון. כך מעלה סקר של מינה צמח המתפרסם היום בעיתון ידיעות אחרונות. 60 אחוז מהמשתתפים בסקר חיוו דעת ששרון אינו יודע כיצד לחסל את הפיגועים. ועם זאת שרון עדיין נהנה מתמיכת של רוב מוחלט של הציבור.

סקר ידיעות בודק גם את התפלגות הציבור לפי מפלגות ומעלה שאילו התקיימו היום הבחירות הייתה העבודה יורדת לתשעה-עשר מנדטים, הליכוד היה עולה לשלושים ואחד מנדטים, ש"ס היתה נחלשת בארבעה מנדטים, שינוי היתה מכפילה את כוחה לשנים-עשר מנדטים, ובכוחן של מפלגות הימין לא היה כמעט שינוי.
