

דובר מרכז השלטון המקומי מסר היום כי בישראל יש מאות אלפי משפחות במצוקה ומהן עשרות אלפי משפחות במצוקה קשה, משפחות אלה זקוקות לסיוע של מחלקות הרווחה בכל תחומי העזרה הביתית החל ברכישת מיטה לתינוק וכלה בטיפולי שיניים לילדים.

עוד דווח הדובר כי מדי שנה מתווספות אלפי משפחות למעגל המצוקה, הבעיות גדלות ויש ירידה ריאלית במשאבים וכיום חסרים כ-150 מיליון שקל לצורך סיוע למשפחות במצוקה.

לדברי הדובר "חשוב לדעת כי בעת שהלשכה המרכזית לסטטיסטיקה מפרסת נתוני אבטלה, בעת שהביטוח הלאומי מפרסם נתוני עוני, ובעת שהמשטרה מפרסמת נתוני פשיעה, זה לא נגמר בנתנוי בעיתונות כי מאחורי המספרים יש מאות אלפי אנשים שזקוקים לסיוע ולטיפול שירותי הרווחה".

נמסר כי בישראל של שנת 2002 קיים מצב בלתי נסבל של מחסור בתקנים שכן כל עובד סוצאלי מטפל בכ-400 מטופלים בממוצע בחודש.

בישראל של שנת 2002 כל תושב רביעי מטופל במחלקות הרווחה של הרשויות המקומיות.
