

דובר ההסתדרות החדשה גילה הבוקר כי ערב ההכרזה על סכסוך העבודה בנושא תוספת היוקר היו ההסתדרות והתעשיינים קרובים מאוד לחתימה על הסכם תוספת יוקר.

"מסתבר כי השביתה שתתקיים ביום ב' כלל איננה מחויבת המציאות. התגלה כי לפני שהוכרז על סכסוך העבודה התקיים בין ההסתדרות ובין ועדת העבודה של התעשיינים מו"מ נמרץ שכלל שורה של פגישות ודיונים אשר בסיומם הגיעו הצדדים להסכמה על נוסחה לחישוב תוספת היוקר. המחלוקת היחידה שנותרה הייתה מועד התשלום", אמר הדובר וציין כי "ברגע האחרון חזרו בהם התעשיינים מן ההסכמות, מה שאילץ את ההסתדרות לפתוח בהליך של הכרזה על סכסוך עבודה".
