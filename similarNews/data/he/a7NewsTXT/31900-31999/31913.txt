

ערביה ניסתה בצהריים לדקור שוטר משמר הגבול בכיכר גרוס בחברון. השוטר לא נפגע.
שוטרי מג"ב וחיילים הצליחו להשתלט עליה. מסוכנות קול רינה נמסר כי המחבלת תושבת עזה נעצרה לפני מספר ימים בידי כוחות הבטחון בחשד שהיה בכוונתה לבצע פיגוע התאבדות ושוחררה.

לעבר אזור התעשיה בנווה דקלים נפתחה בצהריים אש ובאזור כפר דרום נחתו שתי פצצות מרגמה.בשני האירועים לא היו נפגעים ולא נגרם נזק.לעבר מוצב טרמית בגבול ישראל מצריים סמוך לרפיח יודו שני רימונים. איש לא נפגע..

32 חשודים בפעילות חבלנית נעצרו הלילה והבוקר בפעילות צה"ל ביהודה שומרון ועזה.

בסריקות נרחבות בבית לאהייה בצפון רצועת עזה עצרו כוחות צה"ל 9 חשודים. במרכז הרצועה נעצרו בבוקר שני מבוקשים מהפת"ח ומהג'יהאד האיסלאמי שהיו מעורבים על פי החשד בפיגועים נגד צה"ל ותושבים ישראלים.

ביהודה ושומרון נעצרו בלילה ובבוקר 21 חשודים, בהם 3 מבוקשים שנלכדו בבית לחם. החשודים בפעילות חבלנית נתפסו באזורים ג'נין, שכם ובית לחם.

כוחות צה"ל הרסו הלילה את בתיהם של שני מחבלים מתאבדים בבית לחם, ושל שני משלחי מחבלים באזור שכם.

באזור בית לחם נהרסו בתיהם של דאוד סעד שביצע את הפיגוע ליד מלון הילטון בירושלים בו נפצעו 5 בני אדם. ושל אכראם בנטיטי שביצע את הפיגוע בגבעה בצרפתית שו נפצעו 25 בני אדם.
באזור שכם נהרסו בתיהם של משלחי המתאבדים אל צומת מירון השבוע, ולפיגוע בצומת פת בירושלים בו נהרגו 19 בני אדם.

בלילה נפצע חייל צה"ל באורח בינוני במהלך פעילות של כוחות צה"ל בכפר ציידא, צפונית מזרחית לטול כרם. החייל פונה לקבלת טיפול רפואי בבית חולים.

