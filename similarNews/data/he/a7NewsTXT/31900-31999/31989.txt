

מסוקי סער מדגם ינשוף 3 הצטרפו בימים אלו לשירות חיל האוויר הישראלי. בטקס חגיגי שנערך אתמול בבסיס חיל האוויר בחצרים, נפתחה טייסת מסוקים אשר תקלוט לשירותה את מסוקי הסער החדשים.

בטקס נכחו מפקד חיל האוויר אלוף דן חלוץ, מפקדים בכירים בחיל האוויר ונציגי חברת ''סירוקסקי'', יצרנית המסוק, וכן קצינים של צבא היבשה האמריקני.

בעיתון "הצופה" דווח עוד כי חמשת המסוקים הראשונים מדגם זה הגיעו לפני מספר ימים במטוס תובלה צבאי של חיל האוויר האמריקני והם מהווים את הגרעין לטייסת החדשה. מסוקים אלו הם דו מנועיים. צפוי כי המסוקים האחרונים בעסקה לרכישת 24 מסוקים מדגם זה יסופקו לישראל עד ינואר.
