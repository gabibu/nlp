

הועדה להשתתפות המדינה בהוצאות ההגנה של עובדי ציבור, הודיעה היום לראש הממשלה לשעבר, אהוד ברק, על החלטתה לשלם לו מקדמה בסך 150 אלף שקלים על הכנת התיק שלו בועדת אור. כמו כן, אישרה הועדה סכום של 2000 שקלים עבור כל ישיבת ועדת חקירה שבה השתתף פרקליטו של אהוד ברק.

בראש הועדה עומד מנכ"ל משרד המשפטים, עו"ד אהרון אברמוביץ. בועדה משתתפים גם נציגי ציבור - עו"ד רנאטו יאראק והיועצת המשפטית של משרד ראש הממשלה, עו"ד שלומית ברנע-פרגו.

הועדה שהחליטה על הסיוע הכספי "נתנה את דעתה על היקפו הרב של חומר הראיות, מורכבותה הבהרתה, היקפה וחומרתה וכן נתנה דעתה על הסכומים אשר אושרו ליתר המוזהרים על ידי ועדת אור", כך נמסר.
