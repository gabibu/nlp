

סוכן השב"כ לשעבר אבישי רביב העיד במשפטו המתקיים בבית משפט השלום בירושלים. רביב אמר כי לאחר רצח רבין, הסכים להעצר ביוזמתו, כדי לנסות ולהוציא מיגאל עמיר מידע. רביב הדגיש שלא ידע כלל שהוא חשוד ונחקר כחשוד.

רביב העיד במשפט הזוטא שבו טוען רביב שההודעות שנגבו ממנו בשב"כ לאחר רצח רבין אינן קבילות ואינן יכולות לשמש את התביעה המנסה להאשימו באי-מניעת רצח יצחק רבין ז"ל.

נציין כי לפני שבוע העיד במשפטו של רביב חוקר שב"כ המכונה "יוני", ואמר שרביב הודה בחקירה לאחר רצח רבין, בכך ששמע את יגאל עמיר אומר שיהרוג את רבין.
