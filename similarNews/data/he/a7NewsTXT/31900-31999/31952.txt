

נחשולי מים סחפו עשרות נופשים לים בדרום רוסיה שלחופי הים השחור, ולפחות 7 מהם ניספו, דיווחה סוכנות הידיעות איטר-טאס.

באחד המקרים, נחשול ים שנע במהירות בתוואי נחל אכזב סחף בדרכו אוהלים על יושביהם. גופותיהם של 5 מהנופשים נמצאו מאוחר יותר סמוך לאתר.

במקרה אחר, גופותיהם של שני בני אדם נמצאו בים לאחר שנופשים נסחפו יחד עם כלי רכבם בשני אתרים סמוך לעיר הנמל נובורוסיסק. כן נמסר על 10 נעדרים.

כן נמסר כי שש עיירות מסביב לנובורוסיסק הוצפו, ומפולות עפר חסמו מסילות רכבת לאורך חופי הים השחור.
