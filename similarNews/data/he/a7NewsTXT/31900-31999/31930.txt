

אמנים המשתתפים בפסטיבל הכליזמרים בצפת ביקרו היום את פצועי הפיגוע מצומת מירון וניגנו בפניהם. הכליזמרים, איטה ודב זילברמן וכליזמר הרמוניקה עברו בין מחלקות האישפוז וניגנו בפני פצועי הפיגוע. כמו-כן, ניגנו בפני החולים המאושפזים במחלקות השונות של בית החולים.

הופעתם גרמה להתרגשות רבה בקרב הפצועים. "הפצועים לא יכלו להגיע לפסטיבל, לכן הגענו אליהם", אמר ראש עיריית צפת, עודד המאירי.

נציין כי בבית החולים "זיו" בצפת נותרו שלושה מבין פצועי הפיגוע בצומת מירון, שניים מהם במצב המוגדר בינוני ואחד קל עד בינוני.
