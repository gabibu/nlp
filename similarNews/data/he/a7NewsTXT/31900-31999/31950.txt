

"יועצו" של ערפאת לענייני בטחון, מוחמד דחלאן, אמר הלילה כי הרש"פ דוחה את כל ההצעות הישראליות בנוגע לתוכנית "עזה תחילה", שעניינה לדבריו "נסיגת כוחות צה"ל מרצועת עזה, כצעד ראשון בדרך לנסיון להפסיק את הלוחמה בין הצדדים".

דחלאן אמר לרדיו מונטה קארלו, כי על פי הסיכום הראשון עם שר הבטחון, בפגישה שהתקיימה במוצאי שבת, סוכם על נסיגה מרצועת עזה ומהעיר בית לחם, אך לטענתו ישראל חזרה בה ביום רביעי בלילה.

לטענתו הישראלים לא נתנו בטחונות לכך שאכן תתבצע הנסיגה מרצועת עזה, וסיכם ואמר כי הפגישה הסתיימה מבלי שהצדדים הגיעו להסכמה כלשהיא ביניהם.
