

במפגש השנתי של שרת התמ"ס דליה איציק עם לשכת המסחר ישראל-אמריקה דיברה השרה על הפיגועים הקשים האחרונים ועל התופעות הקשות במשק הישראלי.

"מה שחמור בעיני במיוחד הוא הפגיעה בתלכיד החברתי שלנו כאשר הפער הכלכלי בתוך האוכלוסיה חוצה אותה גם במתאר העדתי. אנו מחוייבים למאמץ כולל אשר מטרתו לסייע למשק הישראלי ולתעשייה הישראלית גם בנתונים הקשים האלה", אמרה איציק.

ממשרת התמ"ס נמסר כי בנסיעתה של השרה בשבוע הבא לארה"ב היא מתכננת להשריש את קמפיין כחול-לבן גם שם. השרה הוסיפה כי "המטרה שלנו היא לומר היום לידידי ישראל, כי מדינת ישראל מצויה בתקופת חירום כלכלית ועליהם להתגייס למענה".

