

קצין בכיר במג"ב, נצ"מ עזי סיאח, שימש במשך שנתיים כמפקד חברון חושש שהנסיגה תצטייר בעיני המחבלים כנצחון על ישראל. סיאח נפצע בקרב בציר המתפללים בו נרצחו 12 ישראלים בהם מח"ט חברון, דרור ויינברג ז"ל.

הקצין שדרגתו מקבילה לאלוף משנה בצה"ל שימש במשך שנתיים כמפקד חברון ופיקד על כוחות הצבא והמשטרה גם יחד.

סיאח קיבל צל"ש מהשר לבטחון הפנים, על לחימתו בציר המתפללים בחודש שבט תשס"ב, בקרב אז נרצחו 12 ישראלים בהם מפקד חטיבת חברון, אל"מ דרור ויינברג.

בלחימה בציר המתפללים הוא נפצע וכעבור חודשים אחדים נפצע שוב ומאז שהה בתהליך החלמה בביתו.

אורית סטרוק מדוברי המתיישבים בחברון סיפרה לעיתון מקור ראשון כי סיאח התקומם נפשית נגד האפשרות שייאלץ לעקור אנשים מבתיהם, לדבריה הוא חושש שהמחבלים יראו בהתנתקות ניצחון שלהם על ישראל וזה רק יגביר את הרצון שלהם לעשות פיגועים בעתיד.

לאחרונה הוצע לסיאח תפקיד פיקודי במסגרת ההנתקות אך הוא החליט לפרוש מהשירות.
