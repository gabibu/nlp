

"אינני קשור לאף ארגון ואין לי קשר לפוליטיקה. שכרתי מקום נטוש תמורת שיפוצו, ושאיפתי להפוך אותו מלון קטן לתיירים מישראל וחו"ל", אומר מעוז ינון, בן 30. כך מגלה הבוקר השבועון בערבית "א-סינארה"


בעיר העתיקה של נצרת התעורר באחרונה ביקוש להשכרה או מכירת דירות ובניינים ליהודים. השבועון בערבית "אל-סינארה" מדווח הבוקר בהרחבה על השתכנותן של שלוש משפחות בבניינים עתיקים באזור השוק.

מעוז ינון, בן 30, שכר באחרונה בניין במתחם העיר העתיקה שבעברו היה מעין ארמון קטן. בעלי הדירה הם משפחה ערבית ותיקה מנצרת. "אני לא קשור לאף ארגון או עמותה ואין לי קשר לפוליטיקה. שכרתי את המקום הזה לחמש שנים תמורת שיפוצו, משום שהוא היה מתחם נטוש, למרות שמדובר בבניין קלאסי ויפה עם הרבה חדרים. השאיפה שלי להפוך את המקום למלון קטן שישתכנו בו תיירים מישראל וחו"ל והכסף שלהם יישאר בנצרת", מספר הבוקר בעיתון "האטרץ", המביא את גילויו של "א-סינארה".

"אני בסך הכל רוצה לעזור לעיר", הוסיף ינון, "ואני מנסה להחיות מקום מת מבחינה תיירותית ועסקית. אני ועוד רבים כמוני מאמינים שאפשר לחיות בשלום, יהודים וערבים, ללא בעיות".

מלשכת ראש העיר נצרת נמסר כי העירייה אינה מזהה, בשלב זה, ניסיון של השתלטות של יהודים על בתים בעיר העתיקה וגם אם יש ניסיונות של בודדים להשתכן בעיר, על פי חוק, אין העירייה יכולה לצאת נגד צעד כזה, לנוכח העובדה שבנצרת ובכל המגזר הערבי תובעים להתיר לאזרחי המדינה הערבים להתגורר גם ביישובים יהודים.



