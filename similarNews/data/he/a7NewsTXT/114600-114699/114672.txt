

FedEx חברת המשלוחים הבינלאומית, אספה בשיתוף עם העיר קלן שבגרמניה, 600 קילו צעצועים ובגדים למעונות יום בתל-אביב - העיר התאומה לקלן, במבצע גיוס שנמשך שלושה ימים.

ביומיים הראשונים העלו תושבי קלן את תרומתם האישית בפרברי העיר. יום האיסוף השלישי התקיים בחצר הקדמית של בית העירייה, בהשתתפות ראש העיר, פריץ שראמה.

התרומות נאספו על ידי עובדי FedEx ונארזו על ידם. ארבעה משטחים במשקל כולל של 600 ק"ג הוטסו לארץ ע"י FedEx ויחולקו לילדים במעוני היום של "נעמת". אחד מהם הנו מעון מעורב לילדים ערבים ויהודים.

FedEx סיפקה את השינוע המלא מקלן למעונות הילדים של "נעמת" ללא תמורה.
