

יותר מ-100 קברים יהודיים, כולל קברים של ניצולי שואה שבאו לבריטניה לאחר מלחמת העולם השניה, חוללו במנצ'סטר שבצפון אנגליה, "באופן מתועב" לפי המשטרה המקומית. מצבות נופצו ונשברו, ולהגדרת מפקד המשטרה באזור "נדחפו כמו דומינו והושלכו זו על זו". ההשחתה אירעה בבית הקברות היהודי שבפאתי העיר.

זו הפעם השלישית בחמש השנים האחרונות שבית הקברות נפגע.

לואיס רפפורט, נשיא מועצת הקהילות היהודיות במנצ'סטר, אמר כי "זה אינו משהו אקראי. נראה לי שזו היתה פעולה מתוכננת". רפפורט אמר כי הוא חש שההתקפות על הקהילה היהודית גוברות בתדירותן, אך הוסיף כי באחרונה חוללו גם בתי קברות של דתות אחרות.


