

אזהרת הנסיעה שממשלת אוסטרליה הוציאה לאזרחיה לגבי אינדונזיה, עודכנה, ולפיה מחבלים נמצאים בשלבים מתקדמים מאוד לקראת ביצוע מתקפת טרור באינדונזיה, כך מדווח הבוקר העיתון "אוסטרליין".

באזהרה, שפורסמה באתר האינטרנט של מחלקת החוץ והמסחר של אוסטרליה, נכתב: "מתקפות עלולות להתרחש בכל מקום, בכל שעה באינדונזיה ועלולות להיות מכוונות לעבר כל אתר שידוע כי פוקדים אותו זרים".

עוד נמסר כי "מקורות אמינים עדכניים מוסרים שהמלונות הבינלאומיים שרוב אורחיהם מערביים, בעקר באזור ג'קארטה, סומנו כמטרות". האזהרה כוללת שגרירויות, בתי ספר בינלאומיים, בנייני משרדים ומרכזי קניות.

