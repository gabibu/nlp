

עורך הדין חאלד מחאמיד מאום אל-פחם אינו מפסיק לייצר כותרות. השבוע הוא הגיש תביעת עתק נגד ממלכת בריטניה המאוחדת בסך של פחות מ-416 מיליארד דולרים.

בתביעה, שהוגשה לבית משפט השלום בנצרת, תובע עו"ד מחאמיד מממשלת הוד מלכותה פיצויים כספיים עבור הנזק שנגרם ב-26 שנות הכיבוש הבריטי בשטחי פלסטינה וזאת, בין היתר, בשל הניצול הכלכלי והנזקים שגרמו הבריטים באזור.

בתביעה דורש עו"ד מחאמיד לשלם סכום של 2,000 דולר פיצויים לכל ערבי עבור כל שנת כיבוש   סכום המסתכם ב-52 אלף דולרים בסך הכל.

מחאמיד אומד את בני העם הפלסטיני שנפגעו מהכיבוש הבריטי בכ-8 מיליון בני אדם ולפיכך הוא מגיע לסכום הדמיוני   416 מיליארד דולרים.

