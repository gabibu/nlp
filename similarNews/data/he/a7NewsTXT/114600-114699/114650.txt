

בישוב מעלה לבונה מתקיימת מזה שמונה שנים, מצוות "ראשית הגז" ברוב עם. אחרי חג השבועות מתחילה עונת גזיזת הצאן, והתורה מצווה לכל בעל צאן לתת את ראשית גז צאנו לכהן.

מצווה זו אינה נוהגת אלא בארץ ישראל, ובמעלה לבונה מקיימים מצווה זו בטקסיות רבה. תחילה, גוזזים את הצאן ומפרישים את ראשית הגז לכהן. לאחר מכן מעבדים את הצמר, כפי שעשו בתקופות קדומות על יד כך המשתתפים זוכים לחוות ולהבין את מלאכות המשכן "...הגוזז את הצמר המלבנו והמנפצו והצובעו והטווה והמיסך והעושה שתי בתי נירין והאורג שני חוטין והפוצע ב' חוטין הקושר והמתיר..." (משנה שבת ז,ב) מתוך המלאכות האסורות בשבת.

האירוע השנה בע"ה יתקיים באסרו חג שבועות, יום שלישי, ז' בסיון (14/6/05) החל מהשעה 16:00 בפינת החי שבישוב.

האירוע מלוה בסדנאות יצירה, רכיבה על סוסים, פינת ליטוף, מתנפחים, דוכנים ומופע הלהטוטן אלי איבגי.
האירוע יתקיים בהשתתפות רבנים ואישי ציבור, אורח כבוד יהיה אל"מ (במיל) גבע ראפ, ולמעוניינים תערך הסעה מבנייני האומה בירושלים בשעה 15:00.

מחיר כניסה: 15  ליחיד, 60  למשפחה.



