

הרמטכ"ל ביקש להודות לאלופי צה"ל על תפקודם המקצועי והמסור בתחומי אחריותם ואיחל הצלחה לקצינים המיועדים להתמנות בקרוב לתפקידיהם.

(בתמונה: האלוף יואב גלנט, צילום: דובר צה"ל)

שר הביטחון, שאול מופז אישר ביום שישי את המלצת הרמטכ"ל, רב-אלוף דן חלוץ לתחילת סבב המינויים המקיף במטה הכללי של צה"ל.

בשבועות האחרונים קיים הרמטכ"ל פגישות אישיות עם קצינים בצמרת צה"ל במטרה לבחון את התפקידים הצבאיים שאותם ימלאו.

סבב המינויים החדש יכלול את הקצינים הבאים:

האלוף בני גנץ, המשמש כיום כמפקד פיקוד הצפון, ימונה למפקד הזרוע לבנין הכוח ביבשה (מז"י) ויחליף בתפקידו את האלוף יפתח רון-טל.

האלוף אודי אדם המשמש כיום כראש אגף טכנולוגיה ולוגיסטיקה, ימונה לתפקיד מפקד פיקוד הצפון ויחליף בתפקידו את האלוף בני גנץ.

האלוף יואב גלנט, המשמש כיום כמזכירו הצבאי של ראש הממשלה, ימונה לתפקיד מפקד פיקוד הדרום ויחליף בתפקידו את האלוף דן הראל.

האלוף עמוס ידלין המשמש כנספח הגנה בוושינגטון ימונה לתפקיד ראש אגף המודיעין ויחליף את האלוף אהרון זאבי (פרקש), שנעתר לבקשת הרמטכ"ל ויישאר בתפקידו עד סוף שנת 2005.

תת אלוף גדי אייזנקוט, שכיהן עד לאחרונה כמפקד אוגדת יהודה ושומרון , ימונה לתפקיד ראש אגף המבצעים ויחליף בתפקידו את האלוף ישראל זיו.

תת אלוף אבי מזרחי המשמש ראש מטה הזרוע לבניין הכוח ביבשה ימונה לתפקיד ראש אגף טכנולוגיה ולוגיסטיקה.

הרמטכ"ל ביקש להודות לאלופי צה"ל על תפקודם המקצועי והמסור בתחומי אחריותם ואיחל הצלחה לקצינים המיועדים להתמנות בקרוב לתפקידיהם.

המינויים יכנסו לתוקף בחודשים הקרובים. שאר המינויים יפורסמו בתקופה הקרובה.

הרמטכ"ל ביקש להודות לאלופי צה"ל על תפקודם המקצועי והמסור בתחומי אחריותם ואיחל הצלחה לקצינים המיועדים להתמנות בקרוב לתפקידיהם.
