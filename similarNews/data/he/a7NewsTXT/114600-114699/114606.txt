

כתבי אישום נגד 28 עובדים בכירים בחברת אגד, ובהם יו"ר מזכירות החברה, אריק פלדמן, הוגשו אתמול בבית משפט השלום לתעבורה בחיפה.

בכירי חברת אגד נאשמים בעבירה של סיכון חיי נוסעים ונהגים. מכתב האישום עולה כי הנאשמים כפו על נהגים בחברת אגד לחרוג ממכסת השעות המותרות לנהיגה.

לצורך החקירה גייסה המשטרה חמישים עדי תביעה, כולם נהגים באגד שסיפרו לחוקרים כיצד חייבו אותם לחרוג בשעות הנהיגה ואיימו עליהם כי אם לא ישתפו פעולה עם המשטרה הם יפוטרו. בראש החקירה עמד תת ניצב דוד סיסו מפקד מרחב חוף.

מחקירת המשטרה עלה כי במהלך מספר חודשים חרגו קרוב ל-80% מנהגי אגד באזור חיפה והקריות משעות העבודה והמנוחה. על-פי החוק, אסור לנהג לנהוג יותר מ-12 שעות ביום ויותר מ-8 שעות ברציפות. בין כל ארבע שעות נהיגה עליו לעצור להפסקה של חצי שעה.
