

עו"ד נפתלי ורצברגר, פרקליטו של העצור המנהלי נריה אופן, זומן אתמול בדחיפות לדיון בבית המשפט העליון. במהלך הדיון חשף השב"כ חלק מהחומר החסוי שבגללו נעצר אופן במעצר מנהלי.
לאחר שהתברר כי החומר כלל גם טענה של העלבת עובד ציבור, טען עו"ד ורצברגר כי בית המשפט הורה אז לשחרר את אופן עם הגבלות קלות לאחר שכינה את רב פיקוד מרכז מוסר. "הטענה שלנו שאז ניסו להאריך מעצרו וכשלא הצליחו הלכו ועצרו אותו במעצר מנהלי".

לדברי ורצברגר, במהלך הדיון הודה השב"כ כי העיתוי של המעצר קשור לדעותיו של אופן על רקע תהליך ההתנתקות והאווירה הציבורית, אך אין להם מידע קונקרטי. בימים הקרובים צפוי בית המשפט לפסוק בעתירה זו.
