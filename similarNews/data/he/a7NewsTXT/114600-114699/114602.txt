

לקראת חג השבועות פרסם אמש המטה ללוחמה בטרור אזהרת נסיעה הממליצה לישראלים להימנע מביקור במצרים, לרבות סיני.

במטה ללוחמה בטרור מציינים כי יש מידע קונקרטי שלפיו קיימת סכנה לצאת לסיני. "קיימת אזהרת מסע של המטה ללוחמה בטרור, הממליצה לישראלים להימנע מביקור במצרים, לרבות בסיני.
לאחרונה הוחמר איום הטרור על ישראל בסיני. המטה ללוחמה בטרור מפנה את תשומת לב אזרחי ישראל להחמרה זו", נאמר הערב בהודעתם.

במסוף טאבה מעריכים כי למעלה מ 10 אלפים ישראלים יחצו את הגבול המצרי לקראת החג.
