

הרמטכ"ל, רב אלוף דן חלוץ, הודיע לפני שעה קלה רשמית על סבב מינויים בצה"ל: האלוף בני גנץ ימונה למפקד זרוע היבשה, האלוף עמוס ידלין ימונה לתפקיד ראש אגף המודיעין בצה"ל, האלוף אודי אדם לאלוף פיקוד צפון, והאלוף יואב גלנט ישמש כאלוף פיקוד דרום.

מפקד אוגדת איו"ש, תא"ל גדי איזנקוט, יועלה לדרגת אלוף וימונה לראש אגף המבצעים ויחליף בתפקידו את האלוף ישראל זיו. תא"ל אבי מזרחי המשמש ראש מטה הזרוע לבנין הכוח ביבשה, ימונה לתפקיד ראש אגף טכנולוגיה ולוגיסטיקה.

הרמטכ"ל ביקש להודות לאלופי צה"ל על תפקודם המקצועי והמסור בתחומי אחריותם ואיחל הצלחה לקצינים המיועדים להתמנות בקרוב לתפקידיהם.
