

הוסרה הכוננות הביטחונית שהוכרזה בתל-אביב, מחשש שמחבלים מתכוונים לבצע פיגוע התאבדות בעיר.

הכוננות באיזור תל אביב הוגברה בשבת בעקבות מידע מודיעני על כוונת מחבלים לבצע פיגוע באזור תל אביב. המשטרה תיגברה את כוחותיה במרכז תל אביב ופרשה מחסומים בכניסות לעיר ועל הכבישים באזור. כמו כן, הועלה מסוק לאוויר.

מחבלים פתחו באש לעבר עמדת צה"ל ליד היישוב גני טל, שבדרום רצועת עזה. אין נפגעים ולא נגרם נזק.
כוחות צה"ל עצרו בשבת מחבל מהג'יהאד האיסלמי בדיר אל-רוסון, צפונית-מזרחית לטול כרם. העצור הועבר לחקירת כוחות הביטחון.
