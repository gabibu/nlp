

''התנועה לחופש המידע'' עתרה לפני כשבועיים לבית המשפט המחוזי בתל אביב בדרישה לחייב את צה''ל לפרסם את הדרך המדויקת בה נקבע דירוג האיכות (קב''א) של המתגייסים.

''התנועה לחופש המידע'' עתרה לפני כשבועיים לבית המשפט המחוזי בתל אביב בדרישה לחייב את צה''ל לפרסם את הדרך המדויקת בה נקבע דירוג האיכות (קב''א) של המתגייסים.

ציוני הקב''א, שמוענקים על ידי מאבחנות פסיכוטכניות, קובעים במידה רבה את גורלם של המתגייסים במהלך השירות הצבאי. על פי עמדות לארשמיות של צה"ל, בנוסחא לחישוב ציון הקב''א משתתפים משתנים כגון מספר החדרים בבית, והאם הורי המתגייס הם גרושים. לדעת העותרים, על הציבור לדעת האם מוצא ומעמד סוציואקונומי משפיעים על סיכויי המתגייס להגיע ליחידות מובחרות.

העותרים פנו לבית המשפט רק לאחר ששאלתם לא נענתה עלידי דובר צה''ל. בתשובת הדובר צוין כי ''הערך המקצועי של כלי המיון וההערכה הצה''ליים תלוי במידה רבה בסודיותם ובאי חשיפת הדרך שבה הם מבוצעים. חשיפת שיטות העבודה הינה בבחינת חשיפת מידע שגילויו יכול לשבש את כלי ההערכה ואת יכולתן של רשויות הצבא למיין, לבחון ולהעריך את כוח האדם.''

התנועה לחופש המידע, שנוסדה לפני כשנה, הצליחה במספר מאבקים אחרים שניהלה: למשל, נציבות מס הכנסה חויבה עלידי בית המשפט לדווח על הסדרי הכופר אליהם היא מגיעה עם נישומים שעברו על החוק, ומשרד החוץ פרסם רשימה של חלק ממחזיקי הדרכונים הדיפלומטיים שאינם חברי כנסת, אנשי מערכת הביטחון או אנשי שירות החוץ.


