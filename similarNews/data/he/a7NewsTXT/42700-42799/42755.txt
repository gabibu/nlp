

השרה ציפי לבני (ליכוד) אמרה אחר הצהריים כי רה"מ שרון והיא רואים חשיבות בהקמת הגדר לצרכי ביטחון. בתגובה לדבריו החוזרים ונשנים של יו"ר העבודה עמרם מצנע בנושא הגדר, הבהירה כי מצנע מעוניין להפוך את הגדר לגבול מדיני ובכך תתבסס מעברה השני של הגדר מדינת טרור. "אני מתווכחת עם החלום שהוא מנסה למכור לציבור ואת זה אנו לא יכולים להרשות לעצמנו", אמרה לבני והוסיפה: "מדינת טרור תהווה סכנה הרבה יותר גדולה לישראל".
