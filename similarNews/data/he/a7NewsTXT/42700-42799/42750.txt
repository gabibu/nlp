

השבוע הגיעו לישראל 300 מורים ומחנכים יהודים מארה"ב - חברי ארגון הגג של ארגוני המחנכים בחינוך הבלתי פורמלי בארה"ב (NAA) כדי להשתתף בועידתם השנתית שנערכת במלון "רויאל" בים המלח. משתתפי הכנס ידונו במשך ארבעה ימים בנושאים מקצועיים, יבקרו ב-11 אתרי תיירות שונים ויערכו טקס אזכרה לחבריהם שנרצחו בפיגוע באוניברסיטה בהר הצופים בירושלים.

משרד התיירות התומך במשתתפי הכנס רואה חשיבות רבה בקיום הועידה בארץ: "קיומו של כנס מקצועי מרכזי בישראל, הינו מהותי וחשוב לתעשיית התיירות בימים אלה בארץ".

יו"ר הכנס מארה"ב דינה שטול-לבר אמרה כי בעצם קיום הועידה בארץ הם מבקשים להעביר מסר לכל הארגונים היהודים העוסקים בחינוך בארה"ב כי לא רק שאפשר אלא נחוץ לבוא כעת לישראל והיא תקווה שהכנס יעורר תהודה ויביא מבקרים נוספים לישראל.
