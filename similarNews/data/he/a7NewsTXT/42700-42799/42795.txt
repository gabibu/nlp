

סיורו של שר המשפטים מאיר שטרית אתמול בבית המשפט השלום בתל אביב נתקל במחאה חריפה של עורכי דין.

ע"פ דיווחו של אתר "וואלה" סייר שר המשפטים בבית המשפט וקיים גם מסיבת עיתונאים במטרה להציג את המשמרת השניה של השופטים שהחלה לפעול מחודש ינואר בתל אביב.

הפעלת המשמרת השניה אותה יזם שר המשפטים החלה למרות צו על תנאי שהוצא כנגד מהלך זה על ידי בית המשפט העליון, על פי תביעת עורכי דין המתנגדים להפעלתה.

עורכי הדין המוחים ביקשו לשוחח עם שטרית אך הוא סירב וכתגובה הם קראו לעברו "שטרית פחדן" וניהלו אחריו מרדף במסדרונות ההיכל.

כתגובה אמר שטרית כי מדובר ב"התנהגות עבריינית".

