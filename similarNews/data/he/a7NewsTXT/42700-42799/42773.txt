

אופק ביטון, בת שנה וחצי מעפולה נהרגה ו-3 נהגים, בהם דודתה של התינוקת, נפצעו באורח קל בתאונת דרכים שאירעה הערב בכביש בין דברת לעפולה.

מחקירה ראשונית של המשטרה עולה כי התאונה אירעה בכביש 65 בכביש שבין דברת ובין עפולה. מכונית פרטית, בה נהגה דודתה של התינוקת, איבדה את השליטה על רכבה בכביש רטוב, סטתה מנתיב נסיעתה והתנגשה עם צד מכוניתה בחזית רכב שנסע ממול. מכונית שלישית שנסעה אחרי הרכב שנפגע חזיתית, התנגשה אף היא ברכב שנפגע.

כתוצאה מהתאונה נהרגה, כאמור, התינוקת. דודתה ונהגי שתי המכוניות האחרות שהיו מעורבות התאונה נפצעו באורח קל. הפצועים הועברו לטיפול בבית חולים.
