

מינהל הספנות והנמלים במשרד התחבורה מחמיר את נוהלי הבטיחות בנמלי ישראל. ממחר תאסר כניסתם של מכליות נפט ישנות לנמלים מחשש לזיהום החופים.

דובר משרד התחבורה, אבנר עובדיה מסר, כי בנמל אילת תאסר כניסת מכליות נפט בנות 20 שנה ויותר ובנמלי חיפה, אשדוד ואשקלון, יחול האיסור על מכליות שגילן מעל 25 שנה ויותר.

יצויין, כי מינהל הספנות והנמלים מבצע בדיקות בכ-25% מאוניות הסוחר העוגנות בנמלי ישראל. בשנת 2002 התגלו ליקויי בטיחות בכ-44% מהאוניות שנבדקו.

