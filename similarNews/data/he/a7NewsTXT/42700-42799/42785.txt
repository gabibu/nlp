

אתמול בבוקר התפרסו כוחות מג"ב, משטרה וצה"ל בכמה כפרים ערביים שבפאתי ירושלים, במטרה לשמור על הסדר במהלך הריסת בתיהם של חברי החולייה שהורשעו ברצח עשרות יהודים.

אתמול בבוקר התפרסו כוחות מג"ב, משטרה וצה"ל בכמה כפרים ערביים שבפאתי ירושלים, במטרה לשמור על הסדר במהלך הריסת בתיהם של חברי החולייה שהורשעו ברצח עשרות יהודים. בין הפיגועים שביצעו: הפיגוע בקפה מומנט, באוניברסיטה בהר הצופים ובמועדון בראשון לציון, בהם נרצחו 35 ישראלים.

כזכור, לפני כשלושה שבועות גזר בית המשפט המחוזי בירושלים על חברי החוליה עונשים כבדים: 35 מאסרי עולם מצטברים ו 50 שנות מאסר נוספות על ראש החוליה ואאל קאסם, 26 מאסרי עולם מצטברים ו 40 שנות מאסר על ויסאם עבאסי, על מוחמד עודה נגזרו 9 מאסרי עולם מצטברים ועוד 40 שנות מאסר, ועל עלאא עבאסי, המחבל הזוטר ביותר, נגזרו 60 שנות מאסר.

בשבוע שעבר דחה בג"ץ את עתירת משפחות המחבלים והבוקר כאמור, הרסו ואטמו כוחות הביטחון את הבתים.

על הפעולה פיקד מפקד כוחות מג"ב בירושלים, תת ניצב בנצי סאו. את ביתו של ויסאם עבאסי בסילואן ניסו לפוצץ, אך כנראה חומר הנפץ לא הספיק. עובדים זרים סייעו לשוטרים לאטום את הבתים.
