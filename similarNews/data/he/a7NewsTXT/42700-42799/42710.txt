

יאסר עבד רבו, הממונה על ההסברה ברשות הפלשתינית, אמר אתמול לכתבים כי הרפורמה היחידה שהערבים רוצים היא סיום הכיבוש בשטחים.

עבד רבו אמר את הדברים בעת כניסתו לאולם המועצה הפלשתינית המחוקקת ברמאללה כדי להשתתף בווידיאו קונפרנס מהוועידה המתכנסת בלונדון. עבד רבו אמר כי כינוס הוועידה בלונדון, על אף שישראל מנעה את בואה של המשלחת הפלשתינית אליו, היא קריאה לקהילה הבינלאומית להמשיך בדרך שתוביל לסיום צעדי ישראל בשטחים ויישום בפועל של החלטות שנתקבלו עד כה, לרבות התכנית האמריקנית "מפת הדרך".

חברי המשלחת הפלשתינית התכנסו ברמאללה בשעות אחה"צ כדי להשתתף בדיון זה. במקביל נפתח ערוץ נוסף לוידיאו קונפרנס עם הוועידה בלונדון מרצועת עזה, שם נמצא הממונה על קשרי חוץ ברשות הפלשתינית נביל שעת.
