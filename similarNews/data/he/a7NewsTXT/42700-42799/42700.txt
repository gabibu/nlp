

טבריה מצטרפת לרפורמה בתחבורה הציבורית. החל מהיום תהיה טבריה העיר השלישית בישראל, אחרי אשדוד ובאר שבע, שיונהגו בה קווי תחבורה ציבורית בחצי המחיר, זאת בעקבות הרפורמה שהנהיג משרד התחבורה.

חברת "קונקס", המשותפת לחברת ההסעות הישראלית "בלו ליין טורס" ולתאגיד הצרפתי
C.G.E.A.TRANSPORT, תפעיל בטבריה 25 קווים עירוניים. קווים אלו הפעיל עד כה קואופרטיב אגד.
תעריפי הנסיעה בכל אחד מהקווים הללו יהיה 2.3 שקלים בלבד, לעומת 4.6 שקלים כיום.
לאזרחים ותיקים תעלה הנסיעה בקווים אלו שקל ו-20 אגורות בלבד.

מנכ"ל משרד התחבורה סלמן בן ציון מסר כי לצורך הפעלת הקווים רכשה "קונקס" 32
אוטובוסים חדשים נמוכי רצפה מתוצרת מרצדס ו- M.A..N., המותאמים גם לנכים עם עגלת גלגלים. החברה גייסה 70 עובדים חדשים שיועסקו בקווים אלו.

לפני כשבועיים החלה "קונקס" להפעיל קווי תחבורה ציבורית באשדוד, ברחובות,
בקריית מלאכי, באשקלון ובתל אביב. גם בקווים אלו מונהגים תעריפי נסיעה הנמוכים ב-
50% מתעריפים שהיו נהוגים באגד.

מנכ"ל משרד התחבורה ציין כי בקרוב יפורסמו מכרזים להפעלת קווי תחבורה ציבורית באזורים נוספים בארץ.
