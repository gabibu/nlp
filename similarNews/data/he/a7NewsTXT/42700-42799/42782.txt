

משרד הבריאות אישר הערב להנהלת מלון "הרודס" באילת לפתוח מחדש את המלון ומתקניו לציבור הרחב. זאת לאחר שצוותים של משרד הבריאות במחוז דרום ערכו במלון בדיקות מקיפות בניסיון לאתר את החיידק הגורם למחלת ה'ליגיונרים'. החשש הועלה לאחר ששלושה אנשים שהתארחו במלון נדבקו במחלה.

ד"ר אילנה בלמנקר, ממשרד הבריאות במחוז דרום, מסרה לכתבת עתי"ם באילת, כי אין חשש לבריאות הציבור השוהה במלון וכל המתקנים נבדקו היטב.
