

ממימצאי סקר "מעריב-הגל החדש" המתפרסם הבוקר באתר "מעריב" עולה כי נמשכת ירידתה של מפלגת העבודה והיא עומדת על 19 מנדטים.

הליכוד שומר על כוחו ועומד על 32 מנדטים, אך גוש הימין מתחזק ועומד על 65 מנדטים. גוש השמאל על פי הסקר ירד ל 36 מנדטים.

את עליית הימין תולים עורכי הסקר בין היתר בקטיעת מסיבת העתונאים של רה"מ שרון על ידי יו"ר ועדת הבחירות המרכזית השופט מישאל חשין. ירידת העבודה מנומקת בתגובה להצהרתו של יו"ר העבודה עמרם מצנע כי הוא מתחייב שלא להצטרף לממשלת אחדות לאומית.

אחוז המתלבטים עפ"י הסקר ממשיך להיות גבוה והוא עומד על כ 18 מנדטים.
