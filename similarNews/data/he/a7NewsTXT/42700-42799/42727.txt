

הכנס השנתי למצוות התלויות בארץ יתקיים באוניברסיטת בר-אילן מחר.

דוברת האוניברסיטה מדווחת כי הכנס יתקיים לקראת יום השלושים להירצחו של הרב יצחק עראמה הי"ד, רב היישוב נצר חזני, גוש קטיף, ולזכרו של פרופ' יהודה הלוי ז"ל, שהיה ראש המחלקה למדעי החיים באוניברסיטת בר-אילן.

הכנס יעסוק בשאלה, האם הישיבה בארץ ישראל מונעת קיום חלק מהמצוות כמו: מצוות העלייה לארץ-ישראל? נושאים נוספים שיועלו בכנס יהיו רבים ומגוונים וביניהם "הבעיות הדימוגרפיות בעם היהודי והמשמעות ההלכתית". הדוברת הוסיפה ואמרה כי לכשיבוא יום בו רוב היהודים בעולם יעלו לארץ, הרי שתהיה לכך משמעות הלכתית לתקפותן של מצוות קיימות.

דוגמא לכך נתן הרב שלמה שפר, רב הקמפוס של אוניברסיטת בר-אילן: "בעניין היתר מכירה בשנת השמיטה, המשמעות היא שאם רוב עם ישראל יהיה בארץ ישראל הרי שתוקפה של השמיטה יהיה מהתורה וכל אפשרות של היתר מכירה אינו תקף"

נושאים נוספים שתעלה האוניברסיטה הם "זיהוי צמחים ובע"ח בספרות הקדומה - היבט הלכתי ומדעי". כמו כן גם נושא "מסיק זיתים במטעי נכרים. נושא זה ידון מבחינה הלכתית וערכית.

הכנס נערך על ידי לשכת רב הקמפוס באוניברסיטת בר-אין ומכון התורה והארץ, כפר דרום-גוש קטיף.
