

בעתוני פראג פורסמו דבריו של יאן פטראס, ראש שירותי הבריאות של צבא צ'כיה, שחלק מיחידת הלוחמה הביולוגית שלו פרוס לצד הכוחות האמריקנים בכוויית, כי עיראק מחזיקה בזן של נגיפי אבעבועות שחורות "אראלסק 1970 ", שפותח בברית המועצות.

נגיפים אלו מהווים חלק ממאגר הנשק הביולוגי שלה אומר פטראס. עוד אמר פטראס כי "כמעט ודאי" שמאגר הנשק העיראקי כולל את נגיפי אבעבועות הגמל (מחלת בהמות) שהותאמה לצרכי שימוש כנשק. לדבריו, ייתכן שמומחים סובייטים לנשק ביולוגי עובדים כיום בעיראק.

הפרלמנט הצ'כי התבקש להחליט בנושא פריסתם של כל 350 אנשי היחידה למעקב אחר אמצעי לחימה ביולוגים כימים ורדיולוגים, במקרה של מלחמה נגד עיראק.

בדו"ח שפורסם בשנה שעברה מטעם המרכז האמריקני ללימודי אי-הפצה, נאמר כי זני אבעבועות שחורות נבדקו, בין 1952 ל-1992 באתר "אראלסק 7" לפיתוח אמצעי לחימה ביולוגיים של הצבא הסובייטי, שפעל באיי ימת אוראל.

עוד נאמר בדוח כי יש חשד לקשר בין הפעילויות באתר אראלסק, להתפרצות מחלת
האבעבועות בעיר אראלסק ב-1971.

אמריקה אינה מקילה ראש באשר לאיומי הנגיפים של האבעבועות השחורות והיום הוחל גרמניה בחיסונם של צוותים רפואיים אמריקניים. המבצע החל בבסיס האמריקני בלנדשטול, במידנת המחוז ריינלנד-פלטינאט. המפקד הבכיר של צבא ארה"ב באירופה ברוול בל חוסן נגד אבעבועות שחורות ביום ראשון השבוע. עם זאת, לא ברור עדיין מתי יתחיל מסע החיסון של החיילים עצמם.

לצבא ארה"ב יש 57,000 חיילים בגרמניה, יחד עם 74,100 בני משפחה ו-12,700
עובדים אזרחיים.

עמוס עשאל עורך הג'רוזלם פוסט אומר לערוץ 7 כי בת בריתה הגדולה של אמריקה למלחמה בעירק מהססת באשר למתקפה וכי ראש ממשלת בריטניה נתון ללחצים בשל החשדנות הקיימת כיום כלפי האגרסיביות האמריקנית. הרישום שהותירה מתקפת ה 11 בספטמבר על בריטניה ואירופה נמוג והנכונות לתמוך באמריקנים במתקפה כנגד עירק אינה כפי שהיתה סמוך למתקפה.

אמריקה לעומת זאת אומר עשאל ממשיכה בהכנותיה ולמרות התבטאויות מילוליות שונות, למעשה שטחי הכינוס של חיילים אמריקניים במזה"ת נעשו צפופים וכמות הכוחות שהגיעה לאזור גדלה באופן דרמטי. קשה אומר עשאל לראות כיצד כל אלו יוסבו לאחור אלא אם כן יהיה מהלך דרמטי בעירק כמו יציאתו לגלות של סאדם חוסיין, דבר שאין לו סימנים.

בתוניס פרסמו 40 שרים ערביים התנגדות נחרצת למלחמה. לטענתם היא תסכן את בטחונן של המדינות הערביות.
השרים הביעו גם את התנגדותם לניסיונות להטיל את אשמת הטרור על הערבים והמוסלמים. "לא ייתכן שאומה שלמה תזוהה עם טרור, רק מפני ש-19 אנשים היו מעורבים בפיגועים", אמר שר הפנים הסעודי נאיף איבן עבד-אל-עזיז, בהתייחסו לחוטפי המטוסים ב-11 בספטמבר. "אנו מבקשים מדעת הקהל האמריקנית והבינלאומית להתייחס בצורה הוגנת לעולם הערבי", אמר.

על מנת לתקן את המצב, הודיע יושב-ראש מועצת שרי ההסברה הערבים, עדנן עומרן, על מסע הסברה בקרב דעת הקהל המערבית, שייפתח בקרוב, ושמטרתו "לתקן את עיוות תדמיתה של האיסלאם, דת דוגלת בשלום ובסובלנות", כדבריו.
