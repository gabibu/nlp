

בשנת 2002 הסתכמה האינפלציה ב-6.5% זאת, לאחר שמדד דצמבר ירד ב-0.3%. הגבוהה ביותר מאז 1998 וכפול מהיעד שקבעה הממשלה. על מדד דצמבר השפיעו במיוחד ירידות מחירים של הדלק, שכר דירה, שירותי דיור בבעלות הדיירים.

האינפלציה בשנת 2002 הסתכמה ב-6.5% זאת, לאחר שמדד דצמבר ירד ב-0.3% .

על מדד דצמבר השפיעו במיוחד ירידות מחירים של הדלק, שכר דירה, שירותי דיור בבעלות הדיירים.

האינפלציה בשנת 2002 הגיעה ל-6.5% , למעלה מפי-שניים מהתחזית של משרד האוצר.

בשנת 2001 הסתכמה האינפלציה ב-1.4% ואילו בין השנים 1999-2001 היתה האינפלציה 2.8% .

מסיכומי הלשכה המרכזית לסטטיסטיקה מתברר, כי בשנת 2002 נרשמו עליות מחירים בשמונה סעיפי צריכה: דיור ב-8.2% , אחזקת הדירה ב-10.7% , תחבורה ותקשורת ב-9.3% ושונות ב-9.7% עלו מעבר לעליה הממוצעת של המחירים ואילו בסעיפי מזון, ריהוט וציוד לבית, בריאות וחינוך, תרבות ובידור נרשמו עליות מחירים נמוכות מהממוצע.

סעיף הירקות והפירות שעלה באופן ניכר בשנת 2001, ירד בשנה שהסתיימה וגם סעיף הלבשה והנעלה ירד אף הוא, אך בשיעור פחות מאשר ב-2001.

עוד עולה מנתוני הלשכה המרכזית לסטטיסטיקה, כי עליות גבוהות מהממוצע נרשמו בענפי חשמל ומים, תחבורה ותקשורת, בנייה ודיור, שירותים אישיים, שירותים עיסקיים, מיסים וביטוח. עליות מתונות יותר נרשמו בשירותים הציבוריים כמו בריאות וחינוך, שירותי הארחה ותוצרת תעשייתית. בענף החקלאות נרשמה ירידה.

מהנתונים עולה עוד, כי כ-50% מהמוצרים והשירותים בסל עלו בין 5% ל-5.9% , כ-28% עלו בין 0% ל-4.9% וב-11% מן המוצרים והשירותים נרשמו עליות מחירים גבוהות של למעלה מ-10% .

עלו במיוחד מחירי הלחם ב-14.1% הקמח התייקר ב-33.2% , החשמל התייקר ב-24.5% , מחירי הגז עלו ב-2002 ב-15.6% , הנפט ב-31.6% , מים ב-10.5% , סולר לחימום הדירה ב-51% , הסיגריות ב-24.1% והנסיעות לחו"ל ב-17.7% .

בשיעורים מתונים יותר עלו מחירי הגבינה ב-6.6% , קפה ב-6.7% , שכר דירה ב-9.4% אבקות כביסה ואמצעי ניקוי ב-6.8% ורכב פרטי ואחזקתו ב-9.2% .

בשנת 2002 נרשמו גם ירידות מחירים כמו במחירי העופות שהוזלו ב-7.4% , ירקות טריים ב-8.8% , ביגוד עליון לנשים 7.7% וצעצועים ב-9.3% .

ירידות מחירים מתונות יותר נרשמו במוצרים כמו בשר בקר, ריהוט וציוד לתינוק ולגן, כלי-מיטה, הלבשת גברים לסוגיה ובמחירי תיקים וילקוטים.

מדד המחירים הסיטוניים של תפוקת התעשייה עלה ב-2002 ב-6.9% לעומת ירידה של 1.9% ב-2001.

מדד מחירי תשומה בבנייה למגורים עלה ב-2002 ב-6.6%.

מדד מחירי תשומה בסלילה עלה ב-2002 ב-11.3% לעומת ירידה של אחוז אחד שנרשמה בשנת 2001.
