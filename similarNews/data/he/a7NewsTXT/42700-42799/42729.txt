

אלפי עולים חדשים ישתתפו השנה בנטיעות ט"ו בשבט המאורגנים על ידי מרכז ההסברה והמשרד לקליטת העלייה, בשיתוף קק"ל. נמסר כי כבר אתמול השתתפו אלפי עולים בנטיעות ביער מעלה החמישה שבפרוזדור ירושלים .

היום צפויים להגיע ליער יודפת 2,500 עולים לטקס נטיעות. במהלך היום יסיירו העולים בהדרכת מדריכי המחלקה לסיורים שבמרכז ההסברה באתרים שונים באיזור העמקים והגליל.

ביום ראשון, 19.1.03, יתקיימו נטיעות ט"ו בשבט בניר יצחק שבנגב המערבי ל-2,000 עולים. העולים יסיירו בהדרכת מדריכים באתרים שונים באיזור השפלה, הנגב המזרחי, באר שבע והנגב המערבי.


