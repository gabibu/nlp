

850 שליחים ישראלים של הסוכנות היהודית ובני משפחותיהם,המשרתים בכל רחבי העולם, יחלו להצביע כבר הלילה בחצות לבחירות לכנסת ה-16.

כ-130 שליחים המשרתים במדינות חבר העמים מתכנסים השבוע בגרוזיה לכינוס השנתי של הסוכנות, והם יצביעו ביום חמישי בשגרירות ישראל במקום.

מנכ"ל הסוכנות גיורא רום מסר כי הכינוס בגרוזיה יאפשר לשליחים הנמצאים במקומות מרוחקים שאין בהם נציגויות רשמיות של ישראל להשתתף בהצבעה.

מהמצביעים של הסוכנות כ-300 יצביעו בניו-יורק, 58 בלונדון, 40 בפריז, 38 בבואנוס איירס, 32 באוסטרליה, 28 בדרום-אפריקה, 8 באיסטנבול, 3 באדיס-אבבה ושליחה אחת תצביע בסינגפור.
