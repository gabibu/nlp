

נזקים כבדים, הנאמדים בעשרות אלפי שקלים, נגרמו בסוף השבוע האחרון לישיבה התיכונית "ימין הרצוג" באילת.

אלמונים השליכו בסוף השבוע אל תוך אחד המבנים הכיפתיים של הישיבה אבנים כבדות ששברו ומוטטו את תקרת המגשים בתוך המבנה. מעצמת הפגיעה קרסה התקרה אל תוך כיתת המחשבים שבמבנה.

נזק רב נגרם לציוד, לריהוט ולמערכת החשמל במקום.

ההרס נגלה לעיני צוות הישיבה, שמיהר והגיש תלונה במשטרה על הוונדליזם הנורא.
מעיריית אילת נמסר בתגובה כי בשנה האחרונה רבו מקרי הוונדליזם בכל רחבי העיר,
ועד לסיום התיקונים תושבת כיתת המחשבים בישיבה התיכונית.
