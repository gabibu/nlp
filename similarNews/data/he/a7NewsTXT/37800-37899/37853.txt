

ארבעת חברי "חוליית סילואן" הורשעו היום בבית המשפט המחוזי בירושלים ברצח 35 בני אדם ופציעת מאות אחרים. חברי החולייה, הודו בעבירות שיוחסו להם, ושחזרו את מעשיהם בפני חוקרי השב"כ.

הארבעה הורשעו בפיגועי התופת שארעו בבית הקפה "מומנט" בירושלים; הפיגוע בקפיטריית "פרנק סינטרה" בקמפוס הר הצופים של האוניברסיטה העברית בבירה; הפיגוע במועדון "שפילד" בראשון לציון; הנחת המטען תחת משאית הסולר בחוות הדלק פי גלילות; והנחת מטעני חבלה לצד מסילות רכבת.

פרקליטות המדינה,דורשת להטיל על כל אחד מהנאשמים מאסרי עולם מצטברים לפי מספר האנשים שרצח. על ראש החולייה, היא דורשת להטיל 35 מאסרי עולם מצטברים,.

רק בודדים מבני המשפחות השכולות הופיעו בבית המשפט, שאר המשפחות החרימו את הדיון
משום שהנהלת בתי המשפט החליטה לבודדם באולם סמוך, ובו טלוויזיה במעגל סגור המשדרת את הדיון.

בית המשפט החליט להתחשב בחודש הרמדאן ולעכב את גזר הדין.




