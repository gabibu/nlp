

מחלוקת על מועד הפרמייריס בליכוד,ראש הממשלה רוצה בחירות מוקדם ככל האפשר, בעוד כשבועיים; שר החוץ הנכנס בנימין נתניהו רוצה לפחות עוד חודש כדי להתארגן.

בליכוד מעריכים שהבחירות הפנימיות לראשות התנועה ייערכו בעוד כשלושה שבועות .

בפגישה שתערך מחר בין השניים יסוכם התאריך הסופי לבחירות הפנימיות.

ראש הממשלה אריאל שרון נועד הבוקר עם נשיא המדינה מר משה קצב בבית הנשיא בירושלים. בפגישה שארכה כמחצית השעה הודיע שרון לנשיא כי בכוונתו להקדים את הבחירות.

בעקבות פגישתם זו כינס נשיא המדינה מסיבת עיתונאים ובה פירט את שאמר לו ראש הממשלה בשיחתם. בדברים תיאר שרון בפני הנשיא את הקשיים שעלו בניסיונותיו להקים ממשלה צרה בראשותו כדי להחליף את ממשלת האחדות שזה עתה פורקה.

זמן קצר לאחר סיום מסיבת העיתונאים שכינס הנשיא, כינס גם ראש הממשלה מסיבת עיתונאים מטעמו במשרד ראש הממשלה ובה הוסיף וביקר את מפלגת העבודה וראשה ח"כ בנימין בן אליעזר על שהובילו את מדינת ישראל למערכת בחירות מיותרת לטעמו. לדברי שרון החלטתה של מפלגת העבודה להתנגד להצעת התקציב ולהביא לנפילת הממשלה היא "גחמה פוליטית בלבד".

כמו כן שלח ראש הממשלה חיצי ביקורת לעבר ראש הממשלה לשעבר בנימין נתניהו, כשהשווה את הצעתו לנתניהו לקבל על עצמו את תפקיד שר החוץ להצעה אותה נתן לרא"ל במיל שאול מופז לקבלת תיק הביטחון. ראש הממשלה הדגיש את הזמן הקצר שנטל מופז לשיקול דעת ואת העדר התנאים מטעמו לעומת תנאיו של נתניהו לקראת פרסום החלטתו של נתניהו.

יו"ר האופוזיציה החדש ח"כ בנימין בן אליעזר הודיע כי בכוונתו לקיים מסיבת עיתונאים בבית מפלגת העבודה בשכונת התקווה בתל אביב. בדבריו מתכוון בן אליעזר להגיב לדברים אותם אמר ראש הממשלה.

ראש הממשלה לשעבר בנימין הביע נכונותו לקבל על עצמו את תפקיד שר החוץ לאחר שכהגדרתו עשה שרו את "הצעד הנכון". מלשכת ראש הממשלה הובע סיפוק על החלטתו זו של נתניהו.
