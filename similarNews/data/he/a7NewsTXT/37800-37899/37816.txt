

במסיבת עיתונאים במשכן הנשיא הודיע רה"מ שרון על החלטתו לפרק את הממשלה ולפזר את הכנסת ה-15 .

בראשית דבריו הזכיר רה"מ שרון את הפיגוע אתמול ושלח את תנחומיו למשפחות הנפגעים.

רה"מ תאר בקצרה את השתלשלות הארועים הפוליטית בשבוע האחרון, והוסיף כי מפלגת העבודה החליטה לפרק את ממשלת האחדות בשל 'גחמה פוליטית'.

לדברי רה"מ , האחריות הלאומית חייבה את צעדו זה, למרות שבחירות בעת הזאת , "זה לא מה שהמדינה צריכה, אך הוא לא יכנע לסחטנות פוליטית מצד איש, וכן לא יכופף את טובת המדינה למען אינטרסים צרים ולא יסטה מהמדיניות האחראית של הממשלה".

לדבריו, מנהיגות נבחנת ביכולת להעדיף אינטרס לאומי על פני אינטרס פוליטי.
