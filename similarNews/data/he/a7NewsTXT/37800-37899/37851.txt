

דוח מודיעין אמריקני טוען כי לעיראק, צפון קוריאה, רוסיה וצרפת יש מלאי סודי של נגיף האבעבועות השחורות. כך דיווח העיתון "וושינגטון פוסט".

העיתון, שציטט פקידים בכירים, דיווח כי ממסמכים שנתפסו באפגניסטן ובמקומות אחרים עולה כי אוסמה בן לאדן, השקיע כספים כדי להשיג את נגיף האבעבועות השחורות ונשק ביולוגי אחר.
הסי.איי.איי. מסר בחצי השנה האחרון הערכה בנוגע לנשק ביולוגי, למספר פקידים בכירים בממשל האמריקני. הבית הלבן סירב לפי שעה להתייחס לידיעה.

(עתי"ם - רויטרס)
