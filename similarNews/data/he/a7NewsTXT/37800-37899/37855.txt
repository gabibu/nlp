


ראש הממשלה לשעבר, בנימין נתניהו, ימונה לתפקיד שר החוץ עד לבחירות הקרובות בתחילת פברואר. שרון ונתניהו יפגשו מחר ,לאחר השבעתו ב 11:00 בכנסת.

חברי סיעת העבודה החליטו פה אחד כי יצביעו נגד מינויו של בנימין נתניהו לתפקיד שר החוץ מחר בכנסת.

בנימין נתניהו נעתר לבקשתו של רה"מ לאחר שזה הודיע על בחירות מוקדמות בעוד כשלושה חודשים.

נתניהו קיים היום מסיבת עיתונאים ומסר כי יסכים להצטרף לממשלת שרון כשר החוץ "שרון עשה את הצעד הנכון - ללכת לבחירות בהקדם" אמר נתניהו "זהו הדבר הנכון ביותר לעשות כרגע ,כדי להציל את המדינה מהמצב בו היא נמצאת ומהמצוקות אליהן נקלעה" הוסיף ראש הממשלה לשעבר.

הבוקר אמר ראש הממשלה שרון כי הצעתו לבנימין נתניהו עומדת בעינה, אך אל לנתניהו להעמיד תנאים מוקדמים להסכמתו.

