

ראש עיריית צפת עודד המאירי נעצר אמש בחשד שקיבל שוחד מקבלן בנייה, זאת על פי החשד תמורת אישור שנתן ראש העירייה לקבלן לבצע חריגות בנייה בפרויקט בנייה גדול בצפת.

עם המאירי נעצר גם מאיר ביטון, הקבלן עצמו. כמו כן נערכו על ידי המשטרה בדיקות וחיפושים במשרדי עיריית צפת ובביתו של המאירי, שם אותר סכום כסף גדול שטרם הוברר מקורו.

על פי החשד תמורת האישורים שהעניק המאירי לביטון קיבל ראש העירייה טובות הנאה שונות ביניהם עבודות בנייה שקיבל קרוב משפחתו של ראש העיר מביטון.

פרקליטי השניים אומרים כי מעצרים אלו נובעים מרדיפה פוליטית בלבד, "שמענו על די מקרים בהם שהתגלו ללא כלום."

עורך דינו של המאירי משה גלעד הוסיף כי "ראש עיריית צפת אדם ברוך כשרונות ומעשים כופר בחשדות המיוחסים לו ומייחס אותם לרכילות ונקמה פוליטית וישתף פעולה עם חוקריו להוכחת חפותו. לדעתי המעצר הוא בלתי מוצדק ושייך למה שאני מכנה: הקלות הבלתי נסבלת של המעצר במדינת ישראל".

ראש עיריית צפת עצמו טוען גם הוא כי מדובר ב"סוג של אמצעי לחץ".

מעצר השניים שהחל אמש הוארך על ידי בית המשפט בשלושה ימים.
