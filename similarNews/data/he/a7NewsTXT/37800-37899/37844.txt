

תרגיל כיבוי אש ומילוט מהמגדל העגול במרכז עזריאלי יתקיים מחר בין השעות 11 בבוקר ל-12:30.

התרגיל ייערך בשיתוף מכבי האש, מד"א, עיריית תל-אביב, משטרת ישראל, פיקוד העורף וחברת החשמל. בתרגיל צפויים לקחת חלק פעיל גם כאלפיים עובדי המגדל העגול אשר יפונו מהמגדל לנקודות פינוי ורישום.

בתרגיל הצפוי ישתתפו כ-150 כבאים, כ-40 רכבי כיבוי, כ-5 מנופים של מכבי אש ועשרה אמבולנסים.

תרחיש האירוע שנבחר לתרגיל משלב פריצת דליקה בשני מוקדים בקומות שונות של המגדל, פינוי כל הדיירים ומספר גדול של לנפגעים.

בשל התרגיל, תסגור המשטרה לתנועה את צירי התנועה הבאים בין השעות 10:45 ו-12:45:

-ברחוב קפלן לא תותר נסיעה מרחוב קפלן מזרחה לרחוב גבעת התחמושת.

-בדרך מנחם בגין, לתנועה הבאה מדרום לא תתאפשר פנייה לרחוב גבעת התחמושת.

-לתנועה המגיעה מדרך השלום לצומת יגאל אלון לא תתאפשר נסיעה מערבה לכיוון מרכז עזריאלי.

-לכלי רכב המגיעים מאיילון צפון תתאפשר יציאה לדרך השלום, אך לא למגדלי עזריאלי.

-לכלי רכב המגיעים מאיילון דרום תתאפשר יציאה אך ורק לדרך השלום.
