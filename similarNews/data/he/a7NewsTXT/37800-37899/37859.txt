

שר הבטחון הטרי שאול מופז לא יוכל להבחר לכנסת ,בבחירות שייערכו בעוד כשלושה חודשים
בשל חוק הצינון,אולם "רה"מ מתכוון למנות את מופז לתפקיד שר ביטחון גם בממשלה הבאה שיקים - אם ייבחר" מבהירים מלשכתו.

את חוק הצינון יזם ח"כ משה ארנס ולפיו קצין-צה"ל מדרגת אלוף ומעלה חייב להמתין 180 יום
לפני הצטרפותם למרוץ לכנסת.

יו"ר ועדת הכנסת, יוסי כץ, אמר בצהריים כי יתנגד לשינוי החוק.

מופז אמר בצהריים כי יש צורך להמשיך ולקדם את הקמת מערכת גדר ההפרדה הבטחונית, וכי יש להיערך למוכנות מלאה לקראת תקיפה אמריקנית אפשרית בעיראק.

שר הבטחון מופז אמר היום כי הפלסטינים למדו בשנתיים האחרונות שאי אפשר לנצח את ישראל באמצעות טרור. "ענני מלחמה מרחפים מעל האיזור", אמר מופז והוסיף "אנחנו לא צד במלחמה עתידית של ארה"ב עם עיראק".

בפיגשה ראשונה עם ראש הממשלה ועם צמרת צה"ל אמר מופז כי בידי השב"כ קיימות כ-50 התרעות על פיגועים מתוכננים בתקופה הקרובה, אך בפגישה לא הוחלט על פעולה כלשהי.
