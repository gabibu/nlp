

לא רק שרון תוקף את אביגדור ליברמן, גם המפד"ל.

חבר הכנסת זבולון אורלב אומר היום שהימין הקיצוני   כלשונו   נושא באחריות לנפילת עוד ממשלה לאומית. לדבריו, במקום לאפשר קיומה של ממשלה לאומית למשך שנה שלמה, הוכיחו ליברמן, הנדל ושותפיהם כי אי אפשר לעשות זאת. "הפלשתינים חוגגים עכשיו", אמר אורלב.

בסיעת האיחוד הלאומי דוחים את ההאשמות הללו ואומרים כי ראש הממשלה התכוון ממילא להקדים את הבחירות, וכל מהלכיו בשבוע האחרון נועדו רק להטיל על מפלגה זו את אשמת נפילת הממשלה בטרם עת. מלשכתו של ליברמן נמסר כי בשעת לילה מאוחרת אמש אף נקבעה פגישה לאחר הצהרים בין נציגי הסיעה לבין צוות המשא-ומתן הקואליציוני של הליכוד.

