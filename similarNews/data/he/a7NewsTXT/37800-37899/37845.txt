

בלשכת ראש הממשלה, אריאל שרון, קיבלו בברכה את הודעת בנימין נתניהו על נכונותו לכהן כשר חוץ בממשלה עד לבחירות.

בכוונת ראש הממשלה להביא את המינוי לאישור הכנסת כבר מחר בבוקר, על מנת שנתניהו יוכל כבר להתחיל בתפקידו השבוע.

ראש הממשלה אריאל שרון אמר במסיבת העיתונאים שכינס הבוקר , בה הודיע על החלטתו לפזר את הכנסת, כי הצטרפותו של נתניהו לממשלה, צריכה להיות ללא תנאים מוקדמים.

שני האישים צפויים להיפגש בקרוב על מנת לסכם ביניהם את המשך שיתוף הפעולה בממשלה.


