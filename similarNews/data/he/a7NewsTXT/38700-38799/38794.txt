

בעוד ישראל מציינת מלאת 25 שנים לביקור נשיא מצרים לשעבר אנואר סאדאת, הודיע השבוע שר החקלאות המצרי יוסף ואלי על החלטת הממשלה המצרית להפסיק את הקשרים החקלאיים עם ישראל.

גורמים במשרד החוץ אמרו , כי החלטה זו מהווה התפתחות חשובה המעידה על ההידרדרות שחלה בנורמליזציה ביחסי מצרים וישראל.

עוד נמסר כי השייח' ד"ר מוחמד טנטאווי, אמר כי חרם על מוצרים של "חברות ציוניות" הוא חובה על כל מוסלמי וכי אסור לקנות כל מה שמזיק לחברה. השייח' טנטאווי הדגיש כי מצרים, נשיאה ועמה, תומכים בפלשתינים במאבקם להשגת עצמאות.
