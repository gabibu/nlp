

השר שלמה בניזרי אמר אחר הצהריים כי הוא לא מוטרד מאנשים שעוזבים את ש"ס למפלגות אחרות. השר בניזרי האשים את התקשורת בכך ש"הפכה את המפלגה לשק חבטות". "לי לא ידוע על הידיעה של מעריב לפיה אנשים עוברים לשינוי", אמר בניזרי שהבהיר גם כי אם יתנו לחברי התנועה בימה הם יצליחו להחזיר את הבוחרים למפלגת ש"ס.

בהתייחסו לדו"חות שהתפרסמו לאחרונה בנושא החקיקה החברתית של הח"כים והמפלגות, הבהיר בניזרי כי "השרים החברתיים עשו חוקים רבים בתוך המשרדים. מה שפרסמו זה רק את החקיקה הפרטית ולא טרחו לפרסם את החקיקה במשרדיהם של השרים".
