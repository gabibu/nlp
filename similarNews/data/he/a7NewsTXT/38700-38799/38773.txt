

בעקבות בקשת לוחמי פלוגה כ"ה של משמר הגבול החליט מפכ"ל המשטרה רב ניצב שלמה אהרונישקי להקים יד זיכרון לחבריהם שנפלו בקרב בחברון בערב שבת האחרונה.

את החלטתו זו קיבל מפכ"ל המשטרה כשביקר אתמול במפקדת משמר הגבול בחברון, שם נפגש ושוחח עם לוחמי הפלוגה.

בדבריו בפני הלוחמים שיבח המפכ"ל את גבורתם ואומץ ליבם של הלוחמים, כמו כן ציין אהרונישקי את נחישותם לפעול לסיכול פגיעה קשה יותר באזרחים.

המפכ"ל ציין, כי הלוחמים שנפלו ראויים לשמש כאות ומופת על פעילותם על פי הערכים שמחנכים לוחמים ומפקדים, ועל כך הם ראויים למלוא ההערכה והשבח.
