

השבוע הודיע שר החקלאות המצרי יוסף ואלי על החלטת הממשלה המצרית להפסיק את הקשרים החקלאיים עם ישראל.

העיתון "אל נאהר" שפרסם את הידיעה ציין, כי הסיבה להחלטה היא "העמדות השליליות של ממשלת ישראל שאינן עולות בקנה-אחד עם עקרונות השלום באזור".

גורמים במשרד החוץ אמרו לכתב עתי"ם, כי החלטה זו מהווה התפתחות חשובה המעידה על ההידרדרות שחלה בנורמליזציה ביחסי מצרים וישראל.

יצוין כי מזה למעלה מעשרים שנה טוענת האופוזיציה במצרים כי שיתוף הפעולה החקלאי עם ישראל מהווה לא פחות מאשר "סכנה לביטחון הלאומי המצרי ולבריאותם של אזרחי מצרים".

עם זאת צוטט השייח' אל אזהאר מוחמד טנטאווי, כי חרם על מוצרים של "חברות ציוניות" הוא חובה על כל מוסלמי וכי אסור לקנות כל מה שמזיק לחברה.

השייח' טנטאווי הדגיש כי מצרים, נשיאה ועמה, תומכים בפלשתינים במאבקם להשגת עצמאות.

באן המקום להזכיר כי בימים אלה ממש מציינים גורמים רבים בעיתונות ובציבוריות הישראלית מלאת עשרים וחמש שנים לנחיתתו מטוסו של נשיא מצרים אנואר סאדת בנמל התעופה בן גוריון, האירוע זוכה להתייחסות כמאורע היסטורי וככזה שחולל מהפך בתפיסה המדינית המצרית ביחס לישראל.
