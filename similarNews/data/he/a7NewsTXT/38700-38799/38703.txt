

קיבוץ האון שליד הכינרת מתפרק והופך ליישוב קהילתי. הסיבה לפירוק היא המשבר הכלכלי הקשה שפוקד את הקיבוץ בן ה-53. ועדת השרים לענייני הגליל, בראשות ראש הממשלה, אישרה לפני ימים אחדים את הליך הפירוק של האון.

בקיבוץ חיות 40 משפחות בלבד, הצעירים עוזבים, אמצעי הייצור דלים, והחובות מאמירים מחודש לחודש. על פי התוכנית המוצעת, ישונה ייעוד הקרקע בקיבוץ ותושבים שיהיו מעוניינים בכך, ירכשו שטח, שעליו יוכלו להקים את ביתם.
