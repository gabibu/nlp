

בבית המשפט המחוזי בירושלים נפתח היום משפטו של סלע עמר מאדורה. הוא מואשם בכך שגנב יחד עם חברו משה כהן, כדורי רובה ומכר אותם לפלשתינים בחברון.

לטענת הפרקליטות, השניים ניצלו את נגישותם לתחמושת צה"לית בעת שרותם הצבאי, גנבו כ-15,000 כדורי רובה ומכרו אותם לפלשתינים בחברון תמורת כ-12,000 שקלים. הגניבות ומכירת התחמושת ארעו בכמה מקרים שהתפרסו לאורך כמה חודשים. את התחמושת הם מכרו לפלשתיני בחברון, וויסאם ג'עברי.

סלע עמר מואשם בעבירות של סחר בנשק וגניבה. כתב עתי"ם מציין, כי בתחילת משפטו אמר פרקליטו עוה"ד קובי סודרי, כי עמר כופר באישומים נגדו.

המשפט יתחדש בעוד כשלושה חודשים.
