

החלה הלוויתה של אסתר גאליה הי"ד ,אם לשבעה , שנרצחה אמש בידי מחבל ליד צומת רימונים . בת 48 היתה במותה.

המחבל שרצח אותה נמלט לאחד הכפרים הסמוכים, כנראה לדיר דיבואן.

מפקד חטיבת בנימין, אלוף משנה דני נומה, נועד אתמול לשיחה עם תושבי כוכב השחר ואמר להם כי צה"ל נכשל במשימה לאבטח את הכביש המוביל ליישוב. אמש, אחרי הרצח, הוצב מחדש המחסום הצבאי בצומת רימונים, מחסום שהוסר לפני חודשים אחדים חרף מחאות המתיישבים.
