

על ארה"ב לתקוף יעדים של החיזבאללה ושל החאמס במזרח התיכון לפני שתחל בהתקפה על עיראק, כך אמרו ראשי וועדת המודיעין של הסנאט בראיון שהעניקו לתכנית "לייט אדישן" ב-CNN השבוע.

יו"ר ועדת המודיעין של הסנאט בוב גראהם ועמיתו ריצ'ארד שלבי המליצו לתקוף יעדים של החמאס ושל החיזבאללה במזרח התיכון בשל החשש שהעלו חברים בוועדת המודיעין של הסנאט כי אם יחוש סדאם חוסיין שמשטרו מאוים הוא עלול להעביר נשק להשמדה המונית אל ארגוני טרור במזרח התיכון.

"בבואנו להתמודד עם טרוריסטים בינלאומיים, כגון החמאס והחיזבאללה, עלינו לתקוף את מחנות האימונים ואת המטה הראשי של ארגונים אלה עד שלא יוכלו להעניק תמיכה לפעיליהם בארה"ב ולא יוכלו לגדל דור חדש של טרוריסטים", אמר הסנטור גרהאם.

יו"ר ועדת המודיעין של הסנאט העריך עוד כי הסיכוי למלחמה בעיראק הוא של 70%. "בהכירי את ההיסטוריה של סדאם חוסיין ואת דרך פעולתו, אני משוכנע כי אם יתמרד העם העיראקי ויסלק אותו מהשלטון, תהיה מלחמה".

סגן ראש ממשלת עיראק טארק עזיז מאיים שאם ארה"ב ובריטניה יתקפו את ארצו, תגיב עיראק ותתקוף את ישראל ואת שאר ידידותיהן באזור", כלשונו. כך מדווח היום העיתון הבריטי "אינדיפנדנט". עזיז טוען כי ארצו אינה מפתחת נשק להשמדה המונית, והיא תעניק לפקחים הבינלאומיים גישה מלאה לכל האתרים. לדבריו, מאז עזבו פקחי הנשק את עיראק ב-1988, לא חידשה ארצו את פעילותה הצבאית בתחום הביולוגי, הכימי או הגרעיני. היום הגיעה משלחת ראשונה של פקחי נשק מטעם האו"ם.למשלחת הוקצבה חצי שנה של עבודה.
