

ארה"ב העבירה לסוריה בקשה לסגור את משרדי ארגון הג'יהאד האיסלמי בדמשק, על כך הודיע שגריר ארה"ב בישראל דן קרצר בשיחת טלפון עם שר החוץ בנימין נתניהו.

השר נתניהו הודה לשגריר ובירך את ארה"ב על צעד זה. הוא הדגיש כי זו הדרך הראויה להתמודד עם הטרור.

ארגון הג'יהאד האיסלמי הוא זה שלקח את האחריות על הפיגוע בחברון.

יש להזכיר כי שר החוץ כינס אתמול את השגרירים הזרים בישראל וקרא באמצעותם למדינות העולם לא להסתפק רק בגינויים לטרור אלא לנקוט בפעולות נחרצות נגדו.


