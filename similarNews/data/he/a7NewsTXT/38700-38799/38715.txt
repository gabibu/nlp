

לאחר כשני שבועות של הפסקה, נפתח היום מחדש, משפטו של מי שהיה נשיא יוגוסלביה סלובודן מילושביץ, בבית המשפט הפלילי הבינלאומי בהאג.

מילושביץ בן ה-61 מואשם בפשעים נגד האנושות ובטיהור אתני, בתקופת המלחמה בבלקנים בשנות התשעים.

מילושביץ בחר להגן על עצמו במשפט, אולם הדיונים האחרונים של בית המשפט נדחו כיוון שסבל מתשישות ומלחץ דם גבוה. בית המשפט הורה להכין הערכה קרדיולוגית ופסיכיאטרית של מילושביץ.

המשפט, שנפתח ב-12 בפברואר 2002, יימשך לפחות עד אמצע שנת 2004.




