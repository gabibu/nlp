

בפגישה שהתקיימה בצהריים בין ח"כ פרץ ושר הבטחון מופז, בהשתתפות יו"ר האגף לאיגוד מקצועי, יו"ר מועצת עובדי התע"ש, יו"ר מועצת מנהלי התע"ש ומנכ"ל משרד הביטחון דרש פרץ ממופז להתערב באופן אישי על מנת שמשרד האוצר יאשר את ההבנות שהושגו בין הנהלת התע"ש לעובדיה.

פרץ אמר למופז כי הצעה זו היא הצעתם האחרונה של עובדי התע"ש וכי הם לא יסכימו לוויתורים נוספים. "לא יתכן כי בכל פעם כשמגיעים להבנות, יבקש משרד האוצר לכרסם עוד בזכויות העובדים ולדרוש מהם וויתורים נוספים" אמר פרץ.

פרץ התריע באוזני מופז כי האווירה בתע"ש היא אווירה קשה ביותר וכי אם לא ימצא פתרון מיידי עלול המצב להידרדר עד כדי משבר חמור ועימות חריף בין העובדים לממשלה.

מופז הודיע כי יקיים סדרת פגישות ודיונים במגמה לפתוח במו"מ עם האוצר, ויודיע על לעובדים ולהסתדרות על תוצאות הדיונים.

