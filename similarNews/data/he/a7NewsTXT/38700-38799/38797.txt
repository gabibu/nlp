

"החיזבאללה עלול לנצל את המתקפה האמריקנית המתוכננת בעיראק, כדי לחמם את גבול הצפון. המשימה שלנו היא לשמור על השקט, לשלוח את המסרים הנכונים לצד השני, לא להיגרר לחזית שניה ולהיות מוכנים לכל התפתחות", אמר שר הבטחון שאול מופז במהלך ביקור ראשון שערך היום כשר ביטחון בגבול הצפון.

בשיחה עם עיתונאים אמר השר מופז, כי צה"ל פועל נכון על מנת לשמור על השקט בגבול הצפון, אולם במקביל הוא מתכונן לכל תרחיש אפשרי.

בהתייחסו למדיניות ההבלגה של צה"ל על הירי של החיזבאללה בהר דב וירי נ"מ, אמר שר הבטחון "המשימה שלנו היא לשמור על השקט בצפון, אבל יחד עם זאת, צריך להעביר מסר לצד השני, לא להיגרר להסלמה ולהיות מוכנים לכל התפתחות".

באשר לשאיבת מי הוואזני אמר השר, כי סוגיית הוואזני מטופלת בערוצים מדיניים וזוהי הדרך הנכונה לטפל בה. "אם יהיה צורך נשקול אחרת".

