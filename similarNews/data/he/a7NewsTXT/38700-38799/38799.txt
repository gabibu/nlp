

בהתהפכות אוטובוס בבית"ר עילית נפצעו עשרים וארבעה מנוסעיו. מצבם של שניים מהפצועים הוגדר כבינוני, והפצועים האחרים הוגדרו כפצועים באורח קל.

האוטובוס התנגש עם אוטובוס אחר שהגיח ממולו, כך התהפך לצד הדרך תוך שהוא מתנגש בדרכו ברכב פרטי שחנה בצד הדרך.

למקום הוזעקו שלוש ניידות טיפול נמרץ של מד"א ושניים עשר אמבולנסים שצוותיהם טיפלו בנוסעים הפצועים.

לאחר שקיבלו טיפול ראשוני במקום הועברו הפצועים להמשך טיפולים ובדיקות רפואיות בבתי החולים הדסה הר הצופים, שערי צדק והדסה עין כרם שבירושלים.

בוחני תנועה שבדקו את ממתאי התאונה קבעו כי התנגשות האוטובוסים ארעה בעקבות אי מתן זכות קדימה של אחד מנהגי האוטובוסים.
