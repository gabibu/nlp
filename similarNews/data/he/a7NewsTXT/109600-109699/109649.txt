

שוק המזגנים משתנה, החל מ-1 במאי השנה, יכנסו לתוקף תקנות חדשות המחייבות ייצור מזגנים יעילים יותר וחסכוניים בצריכת החשמל, כל זאת תוך שימוש בגזים ירוקים בלבד.

כך מגלה יאיר וינברגר, יו"ר איגוד תעשיות המתכת והחשמל בהתאחדות התעשיינים ומנכ"ל אלקטרוטרם.

וינברג הוסיף, כי התקנות החדשות, שהן ביוזמת משרד התשתיות והמשרד לאיכות הסביבה, יחולו תחילה על המזגנים הקטנים (עד 2.5 כוח סוס), המהווים יותר מ-60% משוק המזגנים.

משמעות התקנות, מבהיר וינברגר, היא איסור מכירה ופרסום של כל סוגי המזגן הישנים שאינם עומדים בתקנות החדשות.

בתקנות אלה כלול שיפור היעילות האנרגטית של המזגנים (COP), המבטיחים, כאמור, חסכון בצריכת החשמל ומעתה יעמוד מדד היעילות במזגנים הקטנים על 3.0 לעומת 2.6, מדד זה מבטא את היחס בין תפוקת המזגן לצריכת החשמל הדרושה בשעת עבודה.

כמו כן יחוייבו ייצרגני המזגנים בהכנסה של גזים ירוקים שישמשו מחליפי חום. מדובר בתקנה ש"תהווה שיפור משמעותי, שכן הגזים בהם השתמשו עד היום יצרני המזגנים היו ידידותיים לסביבה אך לא במידה מספיקה".

יו"ר איגוד המתכת והחשמל בהתאחדות התעשיינים טוען, כי על פי הערכות יצרני המזגנים החדשים שימכרו החל מ-1 במאי, יביאו לחסכון של כ-20% בצריכת החשמל.

וינברגר הוסיף, כי יצרני המזגנים בישראל השקיעו בחודשים האחרונים מליוני שקלים כדי לעמוד בתקנות החדשות מדובר בהשקעות של פיתוח מזגנים חדשים המתאימים לרגולציות החדשות. כן מדובר בהשקעות בקווי יצור, המתאימים לעבודה עם הגזים הירוקים בעקבות כך צפויים המזגנים החדשים להתייקר ב-15% - 30% בממוצע. (תלוי בסוג המזגן).

וינברגר ציין, כי לגבי שוק המזגנים הגדולים, מ-2.5 כוח סוס ויותר, יכנסו תקנות חדשות אלו לתוקף בסוף שנת 2005. הוא הוסיף, כי באימוץ מהלך זה, צועדת ישראל בעקבות אירופה שהקדימה אותנו לפני שנה, אך לפני ארה"ב, שעדיין לא יישמה את התקנות החדשות.
(ש)
