

ללא הכרעה הסתיימה ישיבת שרי ועדת ההתנתקות. השרים דנו בשאלת דחיית יישום עקירת הישובים למועד מאוחר יותר. שרון צידד בדחייה. השר כץ הציע לדחות את המועד לאחרי החגים. התנגדות לכל דחייה מצד שרי העבודה.

ישיבת שרי וועדת ההתנתקות בראשות ראש הממשלה שרון הסתיימה ללא הכרעה בשאלת דחיית מועד עקירת הישובים. הייתה זו ישיבתה הראשונה של הוועדה ועיקרה נסוב על בקשתו של ראש מנהלת ההתנתקות יונתן בשיא להתחשב בתאריך הבעייתי שנקבע ליישום עקירת הישובים 'ימי בין המצרים'.

בתום הישיבה אמר המשנה לראש הממשלה השר שמעון פרס כי לטעמו אין לדחות כלל וכלל את ההתנתקות, אם כי יש לקבל את ההחלטה רק לאחר שיישמעו דעותיהם של אנשי מערכת הבטחון והרבנים.

נזכיר כי בראיון לגל"צ הציע שר החקלאות ישראל לדחות את יישום עקירת הישובים לאחרי החגים. כץ קבע כי לא יתרחש כל זעזוע אם הממשלה תאפשר לתושבים לחגוג את החגים בבתיהם. כמו כן ציין את הבעיה הטכנית בהיערכות גדולה כל כך למבצע עקירה ויישוב מחדש מבלי שעד כה נעשתה כל פעולה בשטח. כץ הזכיר את הצורך באתרים חקלאיים על מנת להעתיק את תושבי חבל קטיף, זאת לבד ממקומות מגוריהם, מוסדות החינוך וכיוצא באלה.

דבריו אלה של השר כץ זכו לביקורת נרחבת מצידם של שרי מפלגת העבודה. לדבריהם מדובר בתואנה נוספת לדחיקת יישום ההתנתקות המהווה, לטענתם, תעלול פוליטי שכל מגמתו היא לבטא בפועל את התנגדותו העקרונית של השר כץ לתכנית ההתנתקות.
(ש)
