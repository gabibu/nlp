

במסגרת מאמציו למנוע את האפשרות להעתקת ישובי חבל קטיף לחולות ניצנים, בכוונת שר הפנים אופיר פינס להכריז על אזור זה כשמורת טבע.

שר הפנים, אופיר פז-פינס, הודיע היום בישיבת וועדת השרים לעניין יישום תוכנית ההתנתקות כי בכוונתו להחל בהליכים להכרזת אזור הדיונות בניצנים כשמורת טבע.

שר הפנים ציין כי ראש הממשלה אמנם התחייב לקדם תוכנית שלא תפגע בדיונות, אך בכדי להבטיח שלא תהיה כל "זליגה" של בנייה לדיונות עצמם ולא תהיה פגיעה בערכי הטבע הייחודיים, יוכרז האזור כולו כשמורת טבע.

במשרד הפנים מציינים כי החלטתו של השר התקבלה על פי המלצת הדרג המקצועי במשרד ותיושם בהתייעצות עם השר לאיכות הסביבה שלום שמחון ואנשי משרדו.
(ש)
