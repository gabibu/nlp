

לראשונה מבצע "קמחא דפסחא" בהיקף חסר תקדים: 500 טון פירות וירקות, 300 טון בשרים ועופות,
אלפי ערכות מזון כשר לפסח וגם נעליים חדשות לחג...


ארגון "חסדי נעמי" בשיתוף העיריות ולשכות הרווחה קיים השנה חלוקת "קמחא דפסא" בהיקף חסר תקדים ורחב ביותר לאלפי משפחות נזקקות מכל רחבי הארץ.

כמדי שנה לקראת חג הפסח פעלו מתנדבי ארגון החסד "חסדי נעמי" לאספקת ערכות מזון כשר לפסח לאלפי משפחות נזקקות מכל רחבי הארץ.

מהארגון נמסר כי הערכות הכילו מגוון רחב של מוצרי מזון כשרים לפסח, כגון: מצות, יין, שמן, שימורים ואף ממתקים לילדים. מלבד הערכה קיבלו המשפחות כמות נכבדה של פירות וירקות, וכן ארגז בשרים וארגז עופות.

השנה, כאמור, עלתה החלוקה לממדים שלא היו עד כה, כמות הפירות והירקות הגיעו לכ-500 טון, מוצרי הבשר הגיעו אף הם לכמות עצומה של כ-300 טון, באגף ההנעלה חולקו אלפי זוגות נעליים חדשות לילדים ונוער ממשפחות נזקקות.

כמו כן, בשנה זו, כמידי שנה, מקיים ארגון "חסדי נעמי" הגעלת כלים חינם ללא תשלום לרווחת הציבור. הגעלת הכלים וכן ליבון כלים יתקיימו בימים: ב' ג' ד' ה' (ט' י' י"א י"ב ניסן) משעה 10:00 בבוקר ועד 18:00 בערב ברחוב מתתיהו 29 בני ברק.

לתרומות מזון כשר לפסח או תרומות כספיות, במוקד הארצי: 03-6777777 או 205* מכל טלפון נייד וכן באתר הארגון: www.naomi.org.il
(ש)
