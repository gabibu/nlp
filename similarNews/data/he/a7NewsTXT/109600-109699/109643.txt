

אתמול (ג') הוסר הלוט ממכשיר הברכיתרפיה החדש במרכז הרפואי האוניברסיטאי סורוקה. המכשיר בעלות כוללת של 700,000  נרכש תודות לתרומת חצי מסכום העלות, על ידי "האגודה למלחמה בסרטן".


מ'סורוקה' נמסר כי ברכיתרפיה, הינה שיטת טיפול בקרינה פנימית המיועדת לטיפול בסרטן. באמצעות שיטה זו מוחדרים גופים רדיואקטיביים קטנים המהווים מוקדים לתוך הגידול הנמצא בבלוטת הערמונית ומשחררים קרינה בקצב איטי לאורך זמן מסוים. המוקדים נשארים בגוף, אך הקרינה מתפוגגת בהדרגה במשך כשנה. לפני החדרת המוקדים מודד הרופא את נפח בלוטת הערמונית, במטרה לזהות את גודלה, את מספר ומיקומם הרצוי של המוקדים. הליך השתלת המוקדים נמשך בין שעה לשעתיים, תחת הרדמה מלאה או אפידוראלית ואינו כרוך באשפוז, ובו מושתלים כ- 80-100 מוקדים רדיואקטיביים דרך העור שבין הערמונית לפי הטבעת. בעת ההשתלה מוחדר קטטר המאפשר ניקוז של השתן בשעות הראשונות, ולאחר מכן הוא מוסר.

על תכנון הקרינה והטיפול במכשיר אחראיים הפיזקאיים במכון לאונקולוגיה בסורוקה. הטיפול במכשיר החדש, אורך 15 דקות, במקום יממה אחת במהלך אישפוז, והוא מהווה בשורה חדשה לתושבי הנגב שנאלצו עד היום לנסוע לבתי חולים מרוחקים, על מנת לקבל את הטיפול.
(ש)
