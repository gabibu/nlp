

שרת החינוך לימור לבנת הודיע היום כי בכוונתה להגיע לביקור בחבל קטיף מיד בתום חופשת הפסח. זאת על מנת לדון בבעיות החינוך המתעוררות עקב הצעדים לקראת יישום עקירת ישובי החבל.

השרה הודיעה כי תגיע לבקר בחבל יחד עם מנכ"ל משרדה רונית תירוש וצוות מקצועי של משרד החינוך.

מדוברות משרד החינוך נמסר לכתבנו כי הפגישה תתקיים בהמשך למערך הטיפולי ש"ניתן לתלמידי הגוש מזה למעלה משנה על ידי השירות הפסיכולוגי ייעוצי". במערך זה כלולות הכשרות שבועיות והכשרות נוספות שיועדו למורים באשר להתמודדות עם מצבי טראומה ולחץ.

גולת הכותרת של המפגש תהיה נסיון מצידה של השרה להבטיח רצף סדיר של לימודים במוסדות החינוך של תלמידי הגוש על אף כוונת הממשלה ליישם את תכנית העקירה.
(ש)
