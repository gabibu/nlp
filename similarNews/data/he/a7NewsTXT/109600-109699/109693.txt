

מחר בבוקר יגישו ראשי ארגון "צו פיוס" לנשיא המדינה את דו"ח ההתנתקות עם פתיחת המסע הציבורי "רק שלא נתנתק אחד מהשני".

מחר (ד') יקבל נשיא המדינה, משה קצב, במשכן הנשיא את ראשי ארגון "צו פיוס" המבקשים להציג בפניו את מסע ההסברה הציבורי, היוצא בחול המועד פסח, תחת הכותרת "שלא נתנתק אחד מהשני".

כתב INN איציק וולף מוסר כי ראשי הארגון יגישו לנשיא קצב דו"ח המכיל נתונים החושפים את גודל הקרעים בעם וידגישו את הצורך לשמירת אחדות העם לקראת תכנית ההתנתקות.

הקמפיין "רק שלא נתנתק אחד מהשני" קורא להרגעת הרוחות, כיבוד האחר, שמירה על הדמוקרטיה, קיום הוראות החוק ומניעת מלחמת אחים, כל זאת על רקע תכנית עקירת היישובים.
