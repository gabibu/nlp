

היום דיווח ערוץ 7 כי בערב יוקרן סרטו של מוחמד בכרי "ג'נין ג'נין" בסינמטק בתל אביב. הסרט טוען תחת מסווה של "סרט תיעודי" כי חיילי צה"ל בזזו, השפילו ורצחו חפים מפשע.

משפחות שכולות שיקיריהן נפלו בקרב בג'נין הודיעו כי יבואו למחות על הקרנת הסרט.

הערב מדווח אתר הארץ כי את הקרנת הסרט בסינמטק מלווים מפגינים ובני משפחות שכולות והם נושאים שלטים עליהם נכתב "קולנוע תומך טרור" ו"הבן שלי לא רוצח, הוא נרצח בג'נין".

כמו כן ליוו המפגינים את הקהל הנכנס אל הסינמטק בקריאות רמות. המשטרה והנהלת הסינמטק נערכו לקראת ההפגנה ותגברו שמירה.

האירוע כך דווח זוכה לכיסוי תקשורתי בינלאומי על ידי רשתות טלויזיה מגרמניה, דנמרק, איטליה, הולנד ורוסיה.
