

שר האוצר סילבן שלום קרא במהלך ראיון לערוץ 7 למפלגות הימין להצטרף עכשיו לממשלה ולכונן ממשלה לאומית.

בראיון אמר שלום שאסור לימין לחזור על המשגים מ-92 ו-99 ולהקדים את הבחירות. שלום גם תקף את הביקורת של השמאל על תקציבי ההתנחלויות ואמר שישובי יש"ע אינם מופלים לטובה ביחס לישובים אחרים וכי כל הנתונים שפורסמו בעניין זה - מסולפים.

באשר לביקורת של השמאל על הקיצוץ בתקציבי הרווחה אמר שלום שגם במקרה זה מדובר בהטעיה. הוא הדגיש כי המצב הכלכלי הקשה של ישראל נובע בעיקר מהמלחמה המתמשכת, מלחמה שנגרמה בגלל הפלשתינים ובאשמת השמאל.
