

נהגו של קצין צה"ל נפצע קלות מאש מחבל שירה לעבר ג'יפ צבאי שנסע סמוך לישוב בית אל מתוך מטע זיתים במעלה ההר, סמוך לכביש. המחבל שהתחזה למוסק זיתים עורר את חשדו של הקצין שעבר במקום והוא הזעיק כוח צבאי על מנת שיבדוק את החשוד ובינתיים פתח "מוסק הזיתים" באש לעבר הקצין ופצע אותו. הסמג"ד פתח במרדף אחריו וחיסל אותו.

גדודי אל אקצה הזרוע הצבאית של הפתח', ארגונו של ערפאת נטלו אחריות לנסיון הפיגוע בבית אל. בהודעתם שנשלחה לסוכנות הידיעות הצרפתית נאמר כי המחבל התכוון לפגוע בקצין בכיר, האחראי על אזור רמאללה.

בקטע הכביש בו ניסו המחבל לבצע את הפיגוע אירעו תקריות ירי רבות שרק בנס הסתיימו בלי נפגעים. ערבים חמושים משתמשים במטע הזיתים ובאיזור המכונה בית המטבחיים הנמצא מולו כמחסה לביצוע ירי לעבר כלי רכב ישראלים החולפים במקום.

תושבי בית אל התריעו פעמים רבות בעבר בפני קציני צבא בכירים באיזור על הסכנה, וביקשו להציב עמדה קבועה במקום כדי למנוע את הירי. אולם עד כה לא נענתה דרישתם.

צה"ל הרס בצהריים את ביתו של מוחמד יוסף אבו אל רוב בעיירה קבאטיה, לאחר שנעצר ע"י כוחות הביטחון בחשד לפעילות עוינת ותכנון פיגועים נגד ישראל.

הלילה הרסו כוחות צה"ל עוד ארבעה בתים במחנה הפליטים ג'נין, השייכים למשפחות מחבלים
מקורות ערביים מדווחים כי צה"ל עצר שוטר פלשתיני המכונה אבו עזאם, בעיירה בני נעים, סמוך לחברון בחשד לפעילות עויינת. על פי הדיווח נכנסו כוחות צה"ל לתחנת המשטרה בתוך העיירה, ועצרו את האיש בחשד לפעילות עוינת נגד ישראל.
