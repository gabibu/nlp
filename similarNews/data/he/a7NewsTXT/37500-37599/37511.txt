

אתר האינטרנט Ynet מדווח כי שלושה מפקדים בנח"ל נשפטו והודחו מהחטיבה לאחר שסירבו להשתתף בפינוי חוות גלעד.

מדובר בשלושה מפקדים של טירונים. מפקדם דיבר על ליבם להשתתף בפינוי, אך הם לא השתכנעו, ואז נשפטו.

בצה"ל חוששים שמדובר בתחילתה של תופעת סירוב המונית מצד חיילים בעלי דעות ימניות.

משה פייגלין העומד בראש חטיבת מנהיגות יהודית בליכוד אמר הבוקר בתכנית "בוקר ב-7" כי החטיבה למנהיגות יהודית פרסמה במכתב גלוי לתקשורת ובו הם מברכים ומחזקים את שלושת הקצינים "ישרי הדרך", לשון המכתב, שפעלו כפי שהיו צריכים לפעול ביחס לפקודה בלתי חוקית בעליל.
