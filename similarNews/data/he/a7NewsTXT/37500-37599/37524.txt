

הפנטגון מכין "הכשרה צבאית לעיתונאים" לקראת התקיפה בעירק. כך מדווח ה"גרדיאן" הבריטי.
כתבים המיועדים לסקר את המלחמה בעירק יאומנו במשך שבוע ימים בהתנהגות מותאמת לשדה הקרב, בשימוש בתחמושת ובהגשת עזרה ראשונה.

במסגרת האימונים יוכשרו העיתונאים להתגונן מפני מתקפה כימית, ביולוגית או גרעינית. כמו כן יילמדו את עיקרי תורת המלחמה ומבנה הפיקוד בצבא ארה"ב.

דובר הפנטגון בריאן ויטמן, אמר כי הפנטגון התחייב לצרף בשלב מוקדם של העימות כתבים ליחידות הצבא, והאימון נועד לוודא שהכתבים ילמדו בין היתר לא להפריע לניהול הקרב.
