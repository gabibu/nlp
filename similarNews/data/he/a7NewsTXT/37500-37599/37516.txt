

נעצר מומחה חבלה ששלח החיזבאללה לעזור לארגוני הטרור ביש"ע.
זרועות הביטחון עצרו לפני כשלושה חודשים בחברון את פארדי איוב, מחבל בכיר בארגון החיזבאללה, אשר נשלח מטעם הארגון למשימות טרור בישראל. המחבל הוא לבנוני שיעי, מחבל חיזבאללה ותיק, שהשתתף בפעולות טרור ובמבצעים שונים של הארגון הן בלבנון והן מחוצה לה, ובהם פעולות שפגעו באזרחים רבים.

החיזבאללה גייס את איוב בקנדה, ובלבנון הוא עבר שורה ארוכה של אימונים והוצב ביחידה האירופית, "יחידת הזרים" של חיזבאללה. במהלך שהותו בקנדה שמר על קשר עם בכירי הארגון בלבנון ואף ביצע עבורם משימות בשליחות הארגון. עם חזרתו מקנדה פנו אליו בכירי הארגון, שעמם עמד בקשר הדוק עוד מימי ראשית פעילותו, וגייסו אותו למשימת טרור חשאית בישראל.
