

יו"ר מפלגת העבודה ושר הבטחון המתפטר, בנימין בן אליעזר האשים היום את חבריו לסיעת מפלגת העבודה, בגרימת המשבר הממשלתי. בהופעה בפני ראשי סניפים מרחבי הארץ, בבית המפלגה בשכונת התקווה אמר בן אליעזר, "אתמול הפכו אותי לשק החבטות הלאומי. מימין ומשמאל - חברי לסיעה. מכל הכיוונים. הייתי לבד במערכה. הייתי מושא להתקפה של כולם". בן אליעזר הוציא מכלל התוקפים את נאמניו אפרים סנה, ויצמן שירי ושלום שמחון.
