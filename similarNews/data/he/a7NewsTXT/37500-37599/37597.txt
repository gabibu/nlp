

רעידת אדמה, שעוצמתה 7.7 בסולם ריכטר, פקדה בשבת בבוקר את החוף הצפון-מערבי של האי האינדונזי סומטרה. ממקורות רשמיים נמסר כי 40 תושבים נפצעו.

פקידים ממרכז המטארולוגי והגיאופיזי של אינדונזיה מסרו שהאי הקטן סימולו - כ-270 קילומטר דרומית-מערבית ממדאן, בירת צפון סומטרה - נפגע בצורה הקשה ביותר. ד"ר חניף, רופא מבית החולים של סימולו, מסר ש-40 אנשים נפצעו, ושניים מהם במצב אנוש.

"זה אירוע עצום", אמר מארק לאונרד, ססמולוג בארגון בקרת הרעשים האוסטרלי, והוסיף כי עוצמתו של הרעש דומה לזה שפקד ב-2001 את מדינת גוג'ירט בהודו, וכשתוצאה ממנו נהרגו יותר מ-20,000 תושבים.
