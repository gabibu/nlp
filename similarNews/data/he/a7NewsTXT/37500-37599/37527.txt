

שר ההגנה של ארה"ב, דונלד ראמספלד צופה נפילה מהירה של המשטר האיסלמי באירן.

לדבריו אין המדובר ביוזמה אמריקנית אלא במהלך שיקרה מעצמו בשל הפיכה עממית או כתוצאה מהקשיים והמחלוקות הפנימיות. "אני חושב שנהיה עדים לשינוי במצב שם, ושהצעירים יפילו את הממשלה הדתית, ושבמידה מסוימת, זו תיפול לבדה בסופו של דבר", אמר ראמספלד בתוכנית רדיו.

דבריו של רמספלד סותרים ניתוח שפרסמה לאחרונה סוכנות הביון המרכזית, הצופה שינוי איטי בחברה האיראנית, ולאו דווקא מהפכה. "האיראנים מאבדים את האמון בקלפי ככלי לרפורמה, בשל שיטותיהם של אנשי הדת השמרנים", ציינו מומחי הסי.איי.איי. בדו"ח שהגישו באפריל לקונגרס, ושפורסם ברבים ביום שני שעבר.
