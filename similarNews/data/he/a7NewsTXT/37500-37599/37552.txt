

עד כה ידוע על ארבעה ילדים שניספו לאחר שבניין בית הספר והגן, בו שהו קרס עליהם. מצוותי ההצלה נמסר כי נראה שלפחות 100 בני אדם, רובם ילדים, לכודים תחת ההריסות.

עדי ראייה מסרו כי הם שומעים אנחות ובכי מבין ההריסות. עד ליום חמישי לפנות ערב חולצו ארבעה ילדים בחיים, ומצבם הוגדר קל. רעידת האדמה, בעוצמה של 5.4 בסולם ריכטר, פגעה בשטחים נרחבים ממרכז ודרום איטליה, גרמה נזק למיבנים, ועוררה בהלה בין התושבים.

(עתי"ם-ד.פ.א.)
