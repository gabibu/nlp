

עד כה נפטרו מהגז שהזרימו הרוסים אל התיאטרון במהלך הפריצה, מתו עד כה 119 מבני הערובה, והאחרון מביניהם נפטר אתמול. שר הבריאות הרוסי מסר כי מדובר בגז המבוסס על פנטניל, סם הרדמה המיוצר מאופיום.

לדבריו, הרעב, ההתייבשות והמחסור בחמצן, הם שהביאו לתגובה הקטלנית לגז ולמותם של בני הערובה.

עם זאת טוקסיקולוגים גרמנים טוענים כי הגז המסתורי כלל בין מרכיביו גם הלותן, שבעבר שימש כחומר הרדמה. קביעתם מתבססת על בדיקות שנעשו בדגימות דם של אחד מהניצולים.

לודוויג פון מייר, מומחה לרעלים במכון לרפואה משפטית במינכן, אמר כי שאריות הלותן נמצאו בתאי דם, פלזמה ושתן, שנלקחו לבדיקה מאחד משני בני הערובה שהועברו לגרמניה לצורך טיפול. לדבריו, מינון גבוה של הלותן עשוי לגרום להאטה בקצב הדופק ולהורדת לחץ דם, אמר.

במהלך במסיבת עיתונאים שהתקיימה במינכן אמר רופא מרדים בכיר כי הוא סבור שההלותן לא היה הרכיב היחיד בגז שפוזר בתיאטרון. ההלותן לבדו לא היה משפיע במהירות כה רבה, ומרדים אנשים כה רבים בזמן כה קצר ובאולם כה גדול, אמר.

תומס צילקר, אף הוא טוקסיקולוג, מומחה לרעלים, אמר כי לדעתו לגז הוסף זרז, כדי שהשפעתו תהיה מהירה יותר. עוד אמר צילקר כי הגז עם החומר המרדים הוחדר לאולם "במינון מטורף לחלוטין".
