

קנדה מזהירה את אזרחיה "ממוצא ים תיכוני" המתכוונים לצאת לאמריקה לשקול היטב את נסיעתם. זאת לאור הודעתה של אמריקה כי כל אדם שנולד באיראן, עיראק, לוב, סודאן או סוריה חייב להצטלם ולמסור את טביעות אצבעותיו לבדיקה עם הגיעו לארה"ב. תקנות אלו יחולו גם על אזרחים קנדיים.

שר החוץ הקנדי ביל גרהאם אמר כי "אין זה לרוחנו והגשנו מחאה חריפה לשלטונות ארה"ב", הוא הוסיף "איננו יכולים לומר לאמריקאים מה לעשות בשטחם. אנחנו אומרים להם שאיננו יכולים להסכים לזאת, וזה מטריד אותנו מאוד. אני בטוח שעם הזמן, ישוב השכל הישר לשלוט".
