

ראש הממשלה אריאל שרון יציע היום לבנימין נתניהו את משרת תיק החוץ בממשלתו החדשה. ביום ראשון צפוי להיפתח משא-ומתן רשמי בין שרון לאיחוד הלאומי על הצטרפות לממשלה. זאת אף שאביגדור ליברמן עודנו מסתייג מהצטרפות לממשלה בראשות שרון.

אמש הודיע שרון לשרי הליכוד כי אין בכוונתו לשנות את קווי היסוד של הממשלה כדי לאפשר את הצטרפות האיחוד הלאומי אליה. הוא גם שלח שדר לבית הלבן ובו הבטיח כי מדיניות ממשלתו לא תשתנה בעקבות השינויים בהרכב הממשלה.

