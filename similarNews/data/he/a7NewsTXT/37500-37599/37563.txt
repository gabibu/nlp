

לפחות שישה ילדים ושני מבוגרים נהרגו ועשרות עדיין נעדרים ויש חשש לחייהם, בהתמוטטות בניין בקאמפובאסו שבאיטליה. רעידת אדמה חזקה פקדה חלקים גדולים של מרכז ודרום-איטליה.

בשעות הערב המשיכו צוותי הצלה שנעזרו בכלבי הרחה לחפש עשרות אנשים, ברובם ילדים, שנלכדו בין שברי ההריסות של הבניין שהתמוטט לאחר שגגו קרס. צוותי ההצלה סיפרו כי הם שמעו אנחות מתחת לשברי ההריסות.

בהתאם להשערות היו בבית הספר 59 אנשים, ברובם ילדים מגיל הגן ועד לבית ספר יסודי. "שתיים מהקומות העליונות קרסו וכל הבניין התמוטט", אמר אלדו פטריצ'לו, סגן מנהל המימשל המקומי.

בבאזיליקאטה ואירפיניה, שבהן התחולל רעש אדיר שגרם למותם של יותר מ-2,500 אנשים ב-1980 נראו מחזות של בהלה ופאניקה. תושבים מבוהלים בכפרים בכל רחבי דרום-איטליה נמלטו בפחד לרחובות. סדקים על קירות הבתים ואבנים רבות נפלו מהקירות אל המדרכות ועל המדרכות והמכוניות. מאות בני-אדם פונו מבתיהם, כשעשרות מהם אושפזו כשהם סובלים מפציעות קלות או מהלם.

ראש ממשלת איטליה, סילביו ברלוסקוני אמר לעיתונאים, כי הוא עוקב מקרוב אחר האירועים. ממשלתו הכריזה על מצב חירום.
