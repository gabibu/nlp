

צוות של 15 מומחים מאנגליה וישראל יישמו טכנולוגיה ייחודית שהותאמה לנגני MP3 וכוללת את כל האלמנטים הדרושים להפעלת נגן המוזיקה והשליטה בו. המחיר: רק 1,700 ש"ח לחליפה...

חברת בגיר מציגה בימים אלו פיתוח חדש וראשון מסוגו בעולם בתחום החליפות   "חליפה מנגנת", או בשמה הרשום MUSIC STYLE .

עופר גלבוע, מנכ"ל 'בגיר', מציין ש"החליפה המנגנת" הוצגה בתערוכת AVANTEX המתקיימת אחת לשנתיים בגרמניה ובה מוצגים הפיתוחים הטכנולוגיים המתקדמים ביותר מתעשיות שונות, ביניהן תעשיות הטקסטיל.

"החליפה המנגנת" מותאמת לנגני MP3 וכוללת את כל האלמנטים הדרושים להפעלת נגן המוזיקה והשליטה בו   כולל כל לחצני שליטה על סדר השירים ולחצני עוצמת הקול וכדומה, מופעלים מתוך הג'קט מבלי להפריע לאיזון הג'קט עקב גודלו ומשקלו של נגן ה- MP3. החליפה כוללת לולאות מוצנעות להסתרת חוטי האוזניות. מיקום הכיס בו ממוקם ה- MP3 נבחר בקפידה על ידי מעצבי בגיר כך שהנגן לא יבלוט (מתחת לבית החזה).

"החליפה המנגנת" פותחה על ידי צוות של 15 מומחים מאנגליה וישראל שיישמו בה טכנולוגיה ייחודית שהותאמה לצו אופנה עדכני   טכנולוגיית POCKETMAX המוגנת כפטנט בינלאומי.
"החליפה המנגנת" היא המוצר הרביעי שבגיר פיתחה במהלך השנתיים האחרונות שנחשב כפטנט, לפניה היו החליפה המתכבסת, חליפת וויסות הטמפרטורה וחליפה מתרחבת. בפיתוח החליפות הללו השקיעה חברת בגיר כ-10 מיליון .

מחירה של "החליפה המנגנת" יהיה החל מ-1,700 .

גלבוע מציין עוד שהיקף היצוא של חברת בגיר בשנת 2005 מוערך בכ-130 מיליון דולר.



