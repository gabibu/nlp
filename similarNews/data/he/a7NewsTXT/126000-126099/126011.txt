

אל"מ במיל., ראש מטה בחטיבת שומרון וראש ישיבת איתמר הרב אבי רונצקי אומר כי מיעוט הפיגועים בשנה האחרונה אינו מקרי, הוא תהליך שהחל מהמהפך שחל במבצע 'חומת מגן', והשפעותיו הלכו והופיעו במשך השנים מאז.

הרב רונצקי אומר בראיון לערוץ 7 כי עד למבצע חומת מגן צה"ל היה צבא "פוחד". חששו להכנס לשטח בשליטת הרש"פ, שטח A , אומר רונצקי ומזכיר את האירוע בהר עיבל שבו כ 40 מטיילים היו זקוקים לחילוץ וזה ארך כ 5 שעות כש"חבורה של פורעים ערבים יורים על המטיילים והצבא עם כל הארמדה שלו של טנקים ומסוקים באויר לא מצליח לעשות דבר. הצבא היה חדל אישים באותה תקופה. מחומת מגן החזיר הצבא את היוזמה לעצמו. נכנסו חזרה למחנות הפליטים והיוזמה לסיכול ולבטחון השוטף חזרה לידי צה"ל"

דרוש היה לדעתו לבצע מעין חומת מגן נוספת שבה יכונס ריכוז כוחות גדול ויבצע בעת ובעונה אחת סריקות בקנה מידה גדול כדי לאתר תשתיות של אמצעי לחימה נשק, מעבדות, ויבצע לכידת המוני מבוקשים. כיום עוסקות בכך יחידות קטנות ש'עושות עבודה טובה', אבל לא בהיקפים כמו בחומת מגן, ו"ממילא השליטה על חוליות החבלה פחות טובה כשסדר הכוחות שעוסק בכך הוא מצומצם".

ההערכה הכוללת של אנשי בטחון היא שאחרי נסיון "מוצלח", מבחינת הפלשתינים שהביא לגירוש יהודי גוש קטיף, וגירוש צהל מלבנון, יפיקו המחבלים 'את הלקח' גם ליהודה ושומרון "זוהי ההערכה פשוטה של גורמי בטחון והם נערכים, לכך".

הרב רונצקי מוסיף כי הצלחה בלחימת גרילה תלויה במודיעין טוב, שב"כ וגורמי סיכול על ידי יחידות מיוחדות. הוא מביע תקווה שלא תהיה חזרה למצבי טרור קודמים.

הרב רונצקי, ראש הישיבה הגבוהה באיתמר, אומר כי צבא פוחד הוא צבא שסובל מנמיכות קומה. "חסרים בצבא אנשים שעוסקים בתורתנו ומכירים את ערכנו כעם ישראל שבא לא עבור פיסת קרקע כמפלט, אלא חוזר לארצו, והוא מתנהג בה כבעל הבית ולא כמתגונן או כמי שמחפש קירות מגן. חסר לדבריו לימוד תורה של ארץ ישראל, ידיעת 'מי אנחנו ומה אנחנו'. חוסר זה קיים בכל רבדיה של החברה הישראלית וגם בצבא, שהוא הראי שלה".

להאזנה לראיון

