

מוקד "הלב היהודי" הקים בימים אלה קרן סיוע, בעקבות פניות של משפחות שקרוביהן נפגעו כלכלית בגלל שסירבו לקחת חלק בתוכנית הגירוש.

בכנס שנערך בשבוע שעבר באולמי תמיר נחשף אחד מן המקרים. א. הוא שוטר, שסירובו להשתתף בגירוש עלה לו במשרתו. למרות שנים של שירות במשטרה, ורמה מקצועית מעולה, נזרק א. משירות במשטרה. מהמטה נמסר כי דבריו המרגשים של א. הזילו דמעה מעיני הנוכחים באולם, אך אסור להסתפק בדמעות.

"חבריהם של השוטרים ואנשי הקבע שפרנסתם נפגעה עקב הגירוש רומזים: הציבור מצפה מכם שלא לבצע   אך האם הוא יסכים לעזור גם אחר כך, כשיגיעו הרגעים הקשים?", אומר אחד מחברי הקרן, "ואנחנו עונים להם: כן! הציבור יעזור לאנשים אלה להשתלב בכבוד במעגל העבודה, ויתן את הכיסוי לשבועות או החודשים הספורים שיידרשו להם כדי לעמוד על הרגליים כלכלית כאחד האדם".

מנתוני המוקד עולה שעל כל סרבן ש'התעמת' עם המערכת ישנם כמה וכמה שהמערכת העדיפה 'להחליק' ולפטור מהמשימה. "ככל שהחיילים והשוטרים יהיו אמיצים שלא לבצע   כך הסיכויים שהדבר יידרש מהם קטנים. בואו ונעזור לתת את הגב   בתקוה שלא נצטרך להזדקק לו ועצם קיומו ימנע את הצורך להשתמש בו", אומרים במטה.

