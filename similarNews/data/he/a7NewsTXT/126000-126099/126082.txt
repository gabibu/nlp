

7 מיליון  השקיעה חברת "קירור גליל" בהקמת חדרי קירור משוכללים ל-2000 טון קירור בשיטה ייחודית ובלעדית בישראל. אזרחי ישראל יצרכו כ-14 אלף טון תפוחים בחגי תשרי, גידול של כ-15% לעומת העונה הקודמת

עונת קטיף התפוחים בגליל ובגולן בעיצומה ותימשך גם בחודש הקרוב. עמוס לוין, מנכ"ל "קירור גליל" של החברה לפיתוח הגליל ויו"ר 'שולחן התפוח' במועצת הצמחים אומר כי השנה צפוי יבול של כ-120 אלף טון תפוחים מזנים שונים, כמות דומה לזו שנקטפה בשנה שעברה, לוין אומר כי בעשור האחרון הוכפל יבול התפוחים מ-60 אלף טון בשנת 1994 ליבול של למעלה 120 אלף טון העונה. "הנגזרת של הכפלת היבול מחייבת את הענף להתמודד עם התארגנות חדשה בתחומי הממשק והגידול, הקירור, המיון והשיווק", אומר לוין.

עוד מוסר לוין כי 85 אלף טון תפוחים מאוחסנים בבתי הקירור בצפון, באוויר מבוקר אשר מאריך את חיי המדף שלהם ומאפשר שיווק אינטנסיבי לאורך השנה לרשתות השיווק עבור הצרכנים. עוד מוסר לוין כי בשל עודפי הפרי התקיים בשנה האחרונה יצוא של תפוחים לסוריה, עזה וירדן, כאשר במקביל קיימת מגמה של יבוא זנים חדשים (כמו ה-פינק ליידי, ברייברן, פוגי, ואמפייר).

לוין מוסר כי בשנה שעברה נרשמה ירידה קלה בצריכת פירות בארץ וכי הוא מאמין שבשל איכות הפרי האיכותי השנה, ובשל שפע הפרי ומחיר נוח - תעלה הצריכה. כ-90% מיבול התפוחים בארץ גדלים בגליל ובגולן. מטעי התפוח בארץ משתרעים על שטח של 45 אלף דונמים. התפוח הוא הפרי הנצרך השכיח ביותר בארץ ובעולם, הישראלי צורך בממוצע כ-20 ק"ג תפוחים לשנה. התפוחים הינם מקור טוב לויטמין C. תפוח בגודל ממוצע, שמשקלו 115 גרם, מספק כ-25 אחוז מהכמות המומלצת היומית של הוויטמין.

ביום שלישי התקיים אירוע לציון חגיגות קטיף התפוח במסגרתו העניק מועצת הצמחים הוקרה מיוחדת ל-4 יקירי ענף התפוח.

לרגל עונת קטיף התפוח, פירסמה מועצת הצמחים-ענף הפירות את צפי המכירות בחגי תשרי. מהנתונים עולה כי אזרחי ישראל יצרכו כמות של כ-14 אלף טון תפוחים בחגי תשרי, גידול של כ-15% לעומת העונה הקודמת.

עוד עולה מהנתונים כי בעשור האחרון הוכפל יבול התפוחים מ-60 אלף טון בשנת 1994 ליבול של כ-120 אלף טון בעונה הנוכחית.

לדברי עמוס לוין, יו"ר שולחן התפוח במועצת הצמחים: "השנה מציינים מגדלי התפוח הישגים רבים, כשהחשובים ביניהם:

- שפע התוצרת המקומית סיפק את כל התצרוכת של השוק הישראלי.

- לראשונה שווק פרי ישראלי למדינות ערב, דבר שסייע רבות בןויסות השוק. יוצאו כ-4200 טון פרי לסוריה, וכ-3000 טון פרי לעזה, ירדן וארצות המפרץ. בתמורה זכו המגדלים לתשואה של כ-3 שקלים לק"ג.

- זנים חדשים הובאו מאירופה וארה"ב, ביניהם: "גאלה", "פינק ליידי", "ברייברן", "פוג'י", ו"אמפייר". זנים אלו הותאמו לתנאי הגידול ולתנאי מזג האוויר בישראל, מה שיצר פרי משובח יותר ומנע את הצורך ביבוא של זנים אלה מחו"ל.

- החל מאוגוסט 2005 שונתה שיטת גביית ההיטלים. מאז נעשית הגבייה על פי שטח ולא על פי כמות, דבר שהפחית את ההוצאות לחקלאים בכ-50%".

לדברי לוין, התפוח הוא הפרי הנצרך השכיח ביותר בישראל ובעולם, הישראלי צורך בממוצע כ-20 ק"ג תפוחים לשנה, וזה בין הגבוהים בעולם. לוין אומר כי כ-90% מיבול התפוחים בארץ גדלים בגליל ובגולן, כששטח המטעים משתרע על כ-45 אלף דונם.

לדברי עמוס לוין, יו"ר שולחן התפוח במועצת הצמחים, "מגדלי התפוח הציגו השנה שפע יבולים ואיכות פרי גבוהה, כשהיעד הבא הוא שיפור איכות הפרי ואקלום זנים חדשים. לקראת חגי תשרי צפוי גידול של כ-15% אחוזים בביקושי השוק הישראלי, כשהשנה אנו פותחים את הקטיף לציבור הרחב בבוסתנים משפחתיים באזור הגליל והגולן".

"מפעל 'קירור גליל' בקריית שמונה, המשתייך לקונצרן החברה לפיתוח הגליל נערך לתת מענה ליבולים הגבוהים ולאיכות הפרי הנדרשת וחונך בימים אלו של קטיף התפוח בית קירור חדש לאחסון 2000 טון בטכנולוגית קירור חדשה, ידידותית לסביבה ואיכותית לשימור התפוחים", אומר לוין.

ב"קירור גליל" הושקעו 7 מיליון  במבנה חדש לאחסון בקירור 2000 טון תפוחים. נבנו 6 חדרי קירור בגובה 11 מטר, כך שניתן לאחסן 13 מכלי פרי בגובה. לאורך החדרים פרוזדור תפעולי בגובה 8 מטר, שניתן לאחסן בו פירות בקירור או לאחר טיפול "סמארט פרש" - מקררי אוויר מקררים את האוויר על ידי גליקול וזאת בשינוי מקירור ישיר ע"י אמוניה כפי שקיים בבתי הקירור בארץ. המעבר לשיטת קירור באתילן גליקול מטיבה עם הלחות בחדרי הקירור וידידותית לסביבה. ויסות הטמפרטורה ע"י הגליקול נחשב מדויק יותר מאשר בשיטות אחרות. "קירור גליל" הינו בית הקירור היחידי המפעיל כיום בארץ שיטה זו.

