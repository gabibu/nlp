

הסקר השנתי של מכון הדסה לפיתוח אישי וארגוני קובע: מינהל עסקים ממשיך להיות המקצוע הפופולרי ביותר בישראל גם בשנת תשס"ד

מגמות נוספות הנראות בסקר: נשים עדין נרתעות ברובן מתחומי הטכנולוגיה, ונוטות יותר לבחור במקצועות טיפוליים כמו פסיכולוגיה, עבודה סוציאלית וסיעוד.
"הלהיט" החדש הוא תחום הייעוץ הארגוני (אליו ניתן להגיע מתחומי לימוד שונים) הצובר יותר ויותר פופולריות.

ד"ר יצחק גרתי מנהל מכון הדסה לפיתוח אישי וארגוני טוען כי "הישראלי הצעיר בהיותו מעשי ותכליתי נוטה לשנות את העדפותיו על פי המידע המגיע אליו לגבי הביקוש לעובדים במקצועות השונים. כך למשל בולטת הירידה בפופולריות של תחום הביוטכנולוגיה שעורר ציפיות תעסוקתיות שלא התממשו. בולטת גם הסתלקותו מהרשימה של תחום הרפואה האלטרנטיבית, עקב קושי של הבוגרים להתפרנס מהתחום".

הסקר השנתי הבודק פופולריות של מקצועות בקרב צעירי ישראל (בגילאי 19-26), העלה כי
עשרת המקצועות הפופולריים בישראל לפי סדר הם:

1. מינהל עסקים 2. פסיכולוגיה 3. משפטים 4. מדעי המחשב 5. כלכלה וחשבונאות
6. יעוץ ארגוני 7. הנדסת תעשיה וניהול 8. עבודה סוציאלית 9. הנדסה 10. תקשורת

במדגם שכלל 470 נבדקים (289 נשים ו-181 גברים), נמצאו הבדלים משמעותיים בין העדפות
נשים וגברים:

נשים:
1. פסיכולוגיה 2. מינהל עסקים 3. עבודה סוציאלית 4. משפטים 5.יעוץ ארגוני
6. מדעי המחשב 7. כלכלה וחשבונאות 8. תקשורת 9. ריפוי בעיסוק 10. סיעוד

גברים:
1. מינהל עסקים 2. כלכלה וחשבונאות 3. הנדסת תעשיה וניהול 4. מדעי המחשב 5. יעוץ ארגוני
6 .משפטים 7. הנדסת אלקטרוניקה 8.רפואה 9. הנדסה 10.פסיכולוגיה


