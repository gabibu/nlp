

מינהלת מרכז ההשקעות במשרד התעשייה והמסחר, אישרה בישיבתה השבועית 8 תכניות השקעה חדשות בהיקף השקעה כולל 21,793,000 $.

ברמת חובב אושרה הרחבת מפעל מכתשים מפעלים כימיים למלבינים אופטיים לתעשיית הדטרגנטים (אבקות וטבליות כביסה) בהיקף השקעה של 14,800,000 $ במסלול המענקים.

בנתיבות אושרה לאלקור (מתכת) נתיבות הרחבת המפעל לייצור מכולות אשפה, דחסני אשפה ונגררים לתעבורה בהיקף השקעה של 3,149,000 $.

בקרית שמונה ובקיבוץ בית זרע אושרה לקייי אנד אף הקמת מפעל לייצור סכו"ם חד פעמי במסלול החלופי בהיקף השקעה של 1,300,000 $.

בהרצליה אושרה לחברת רובקד טכנולוגיות הרחבת מפעלה לפיתוח מוצרי תוכנה לסימולציה ותוכנות של מערכי ייצור רובוטים בהיקף השקעה של 800,000 $ במסלול החלופי.

בקיבוץ עלומים אושרה לחברת שלח מערכת הנדסה הרחבת המפעל לייצור מערך למיון פרחים הכולל זיהוי אופטי ומערכי מיון ושטיפה מתקדמים אחרים לחלאות בהיקף השקעה של 700,000 $ במסלול המענקים.

בקרית ארבע אושרה לחברת אנטיפוד השקעות הקמת יקב ליין ומיץ ענבים בהיקף השקעה של 538,000 $ במסלול המענקים.

באבו סנאן אושרה לחברת ג'ואד שאהין הקמת מבנה תעשייתי להשכרה לחברת נילי תעשיות נייר בהיקף השקעה של 411,000 $ במסלול המענקים.

בחיפה אושרה לחברת רמות מעצבים הרחבת המפעל לייצור תכשיטים בהיקף השקעה של 95,000 $ במסלול החלופי. המפעל מייצר תכשיטים יוקרתיים המשובצים ביהלומים מרובעים בטכניקה הרשומה כפטנט בארה"ב.

