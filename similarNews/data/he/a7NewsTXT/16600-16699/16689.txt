

יו"ר אירגון העובדים הסוציאלים בישראל אתי פרץ אמרה היום במהלך פגישה עם נשיא המדינה משה קצב במשכן הנשיא בירושלים, כי עלולה להתרחש "אינתיפאדה חברתית ובן-לאדנים שאין להם מה להפסיד", כדבריה. היא קראה לנשיא להיות איתם במאבק נגד הגזירות הכלכליות, ובעד השכבות החלשות, "תצטרף למאבק בתור מספר אחד, בתור מי שיודע מה זה מצוקה, בתור שר העבודה לשעבר".

בפגישה נכחו בין השאר אזרחים הנזקקים לשירותם של העובדים הסוציאלים אשר הביעו את מצוקתם בפני הנשיא.

הנשיא קצב הביע את תמיכתו בהם והבטיח לעזור להם ככל יכולתו. הוא קרא לממשלה, להקים מערכת אירגונית שתטפל במערכת הרווחה כל השנה.

הנשיא קצב: "הייתי רוצה שהמערכת תטפל לא רק כשפורצות שריפות, אלא באופן שוטף". קצב הוסיף שהוא שוחרר על כך עם ראש הממשלה ושר האוצר שהבטיחו לו לטפל בעניין ובסיום דבריו הבטיח לעקוב באופן שוטף אחרי הטיפול של הממשלה במצוקות האבטלה והעוני.
