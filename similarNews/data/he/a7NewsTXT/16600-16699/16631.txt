

כאלף איש ביניהם רבנים ולתמידי ישיבות רבים השתתפו היום בכנס שארגנה תנועת "אל הר המור".
משתתפי הכינוס קראו לממשלה להפסיק את הרס העתיקות בהר הבית ולפתוח את שעריו ליהודים, וקראו להגברת המודעות הציבורית להר הבית.

הרב אליקים לבנון אמר לכתבנו ישראל ברגמן כי בכנס הועלו הצעות שונות לחיזוק הקשר אל הר הבית, ביניהם הקרנת סרטונים ועריכת ימי עיון. כמו כן הושמעו בכנס דעות הלכתיות בעניין העליה להר הבית.
לדברי הרב לבנון העובדה כי בעבר השתתפו באירועים כאלה עשרות בודדות ואילו היום השתתפו כמעט אלף איש, מעידה כי המודעות להר הבית גוברת בציבור, וכי הדברים נשמעים היום יותר מבעבר.

לאחר הכנס יצאו המשתתפים להקפה סביב הר הבית ועמידה מול שעריו.

נריה אופן מ'משמר המקדש' אמר כי המספר הגדול של המשתתפים גרם לקשיי ארגון מסוימים, מה עוד שהמשטרה מערימה קשיים חדשים בכל פעם, אולם התהלוכה מתקיימת כמתוכנן.
אופן מוסיף כי העמידה מול שערי הר הבית מקשרת את עם ישראל אל ההר, ומראה כי הר הבית איננו רק עניין לעבר אלא הוא רלוונטי גם היום.
