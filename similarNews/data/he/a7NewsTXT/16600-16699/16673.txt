

מועצת מקרקעי ישראל אישרה אתמול הקצאת 245 דונמים להקמת מחנה נופש לילדים חולים ובני משפחותיהם. המחנה, הנקרא לפי שעה "מחנה נהר הירדן", יוקם ככל הנראה בתוך שנתיים, וימוקם ליד היישוב הקהילתי גבעת אבני.

המיזם הוא ייחודי וראשון מסוגו במזרח התיכון. בארה"ב ובאירופה ישנם שבעה כפרים כאלה, והם ישמשו מודל לתכנון הכפר הישראלי. המחנה יאפשר לילדים החולים ובני משפחותיהם ליהנות מחוויות מחנאות מיוחדות באתר המותאם לצורכיהם, ולזכות בהשגחה רפואית מקצועית ותומכת. השהות במחנה תהיה ללא תשלום לילדים. יצוין כי המחנה יוקם בחסותו של שחקן הקולנוע פול ניומן.

