

ממחקרו של ד"ר אשר כהן מן המחלקה למדעי המדינה באוניברסיטת בר אילן עולה כי בתוקף חוק השבות מגיעים לארץ בכל יום בממוצע 150 עולים. החל משנת 99' רוב העולים הם אינם יהודים. הגיור מתרחש בקצב של עשרה גיורים ליום, כך שלפחות 75 עולים המגיעים מידי יום לארץ נשארים לא יהודים.

אנשים אלה, אומר כהן, מצטרפים לקולקטיב היהודי, ומתערים בארץ.

רוב העולים אינם מביעים רצון להתגייר, מפני שהעלייה הזו היא חילונית בתפיסותיה.

כהן מוסיף כי בהתנגדות לתיקון חוק השבות, המגיעה מצידה של הסוכנות, מעורבים שיקולים מוסדיים. הסוכנות, שהעלתה לארץ במשך שנים יהודים רבים, מחזיקה מוסדות ולשכות שאת קיומן היא צריכה להצדיק. כהן טוען שכיום לא נשארו יהודים רבים כל כך במדינות ברית המועצות לשעבר, ולכן הסוכנות מביאה עולים העונים לקריטריונים במסגרת "החריגים" בחוק השבות.


