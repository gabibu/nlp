

הכנסת דנה היום במליאה בנסיונו של ערפאת להגיע לבית לחם, ובאיסור שהטיל שרון על נסיון זה.

במהלך הדיון פרצה מהומה לאחר שהשר דני נווה אמר, כי "ערפאת אינו נוצרי קדוש, כי אם מוסלמי טרוריסט". חברי כנסת ערבים וחברי כנסת מהשמאל הגיבו בצעקות וכינו את נווה "מסית".

הדברים הגיעו כמעט עד לתקרית אלימה בין ח"כ אורי אריאל מהאיחוד הלאומי וח"כ מוחמד ברכה.
האירוע החריף עוד יותר כשהשר נווה אמר שמוסלמים בבית ג'אלה התעללו בנערה נוצרית.

חברי הכנסת אחמד טיבי ומוחמד כנעאן הוצאו מהמליאה.
