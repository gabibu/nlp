

החוק החדש להרחבת המאבק בטרור נכנס אתמול לתוקף, הודיעה שרת המשפטים של קנדה, אן מק'ללאן.

החוק מגביר את הפיקוח בגבולות ומקשיח את הליכי ההגירה לקנדה. הוא גם מעניק סמכויות נוספות למשטרה ולאנשי המכס, ומגבירה את הביטחון בנמלי תעופה ובמטוסים.

מטרת החוק היא בין היתר, להעמיד לרשות השלטונות הקנדים את הכלים הדרושים על מנת להבטיח הגנה לאוכלוסייה מפני פעילות טרור.

בעקבות הפיגועים ב-11 בספטמבר בארה"ב, הגישה ממשלת קנדה את הצעת החוק לבית הנבחרים, שאישר אותה ב-28 בנובמבר. כמה ממפלגות האופוזיציה התנגדו, בטענה כי החוק מעניק למשטרה סמכויות מופרזות.



