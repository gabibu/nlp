

"האלימות נשלטת וגובה הלהבות שלה מבוקר על ידי הרש"פ", אמר היום הרמטכ"ל בכנס כלכלי חברתי בבאר שבע. הוא הוסיף כי הכוונה לפעולות הטרור של של כל האירגונים הפלשתיניים.

לדבריו ערפאת מוביל את כל הטרור הפלשתיני נגד ישראל "ערפאת פועל כך, כדי לשמור על מעמדו כמנהיג ללא תחליף", אמר. "זו מערכה מכרעת, אפילו מערכה אחרונה, כשהרשות הפלשתינית מטילה לתוך המערכה את כל כובד הטרור והאלימות" אמר הרמטכ"ל והוסיף כי בשנים האחרונות הפך הטרור למעצב אסטרטגי, שיכול להפעיל חיים תקינים, אך גם יכול להוביל למלחמות.

הרמטכ"ל הוסיף כי ישראל תתמודד במשך זמן רב עם הטרור "אנחנו נמצאים בעימות ארוך, שלא יסתיים בחודש הבא ולא בשנה הבאה. זהו עימות לרצי מרתון ולא לספרינטרים" אמר, והזהיר מפני הסלמה אשר תגרום לבינאום כפוי של האיזור, בו מעונינת הרש"פ.

לדברי הרמטכ"ל בחברה הפלשתינית ובהנהגתה ניכרים סדקים. "גם המנהיגות הפלשתינית רואה, שערפאת נכנס למנהרה, שלא רואים אור בקצה שלה".
