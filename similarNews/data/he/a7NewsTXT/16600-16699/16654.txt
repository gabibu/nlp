

תושבי הנגב ימנעו היום הטענה והעברה של אשפה ממרכז הארץ ומהצפון לאתרי האשפה בנגב. על כך החליט ביום ג' בלילה מטה המאבק למניעת ביטול חוק הנגב, של ראשי הרשויות המקומיות וועדי העובדים באזור.

עוד הוחלט, שמהיום תחודש העבודה התקינה והמוסדרת בכל הרשויות המקומיות בנגב והלימודים במוסדות החינוך יתקיימו כסדרם. מטה המאבק החליט להחריף עוד יותר את פעולות המחאה של תושבי הנגב.

ביום ד' יגיעו ראשי הרשויות מהנגב לירושלים ויקיימו פגישות עם חברי הכנסת. זאת, כדי לשכנע אותם להתנגד לביטול חוק הנגב, בהצבעה שתיערך בשבוע הבא בכנסת.
