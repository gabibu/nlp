

25.2% מכלל הילדים בישראל נמצאים מתחת לקו העוני, מגלה הדו"ח השנתי של המועצה הלאומית לשלום הילד - עמותה עצמאית הפועלת לקידום זכויות הילד בישראל, שפורסם ביום ג'. 124,819 ילדים בארץ הם חסרי אזרחות ישראלית.

בחישוב כלולים 52% מהילדים במיגזר הלא יהודי הנמצאים מתחת לקו העוני לעומת 17% במיגזר היהודי. בחישוב זה לא נכללו ילדי מזרח ירושלים.

הישובים הבולטים באחוז הגבוה של הילדים החיים מתחת לקו העוני הם בני ברק, ירושלים ואשדוד.

שערים אלה הוגדרו כערים העניות בישראל, גם לפי דו"ח העוני שפורסם לאחרונה על ידי המוסד לביטוח לאומי.

מסיכום הנתונים הכלכליים, עולה שמספר הילדים החיים במשפחות המקבלות גימלה להבטחת הכנסה גדל פי שלוש (208%) מאז 1990.

עוד עולה מהדו"ח ש-13,500 ילדים הועסקו באופן לא חוקי. זהו גידול של פי 20 מאז 1994, כאשר הנחת העבודה של מפרסמי הדו"ח היתה שמקרים רבים נוספים לא דווחו בעיקר במיגזר הלא יהודי.
