

היום נותחו שני החיילים שמצבם הוגדר קשה לאחר שנפגעו בשתי התקריות שארעו בעמק הירדן. החיילים מאושפזים בבית החולים רמב"ם בחיפה.

הגשש סמל היימן עלי בן 21 מעילבון, שנפגע מקליע בזרוע ובחזה. הוא מאושפז במחלקה לטיפול נמרץ כשהוא בהכרה ונושם בכוחות עצמו. בני משפחתו נמצאים לידו.

חייל מילואים עציון ברסלב בן 34 מהישוב חיננית שמצבו מוגדר אף הוא קשה, נפגע מרסיסים בבטנו ובחזהו והוא נותח. הוא מאושפז במחלקה כירורגית ב' בבית החולים כשהוא בהכרה.

חייל מילואים איתי גלר בן 27 מהוד השרון נפצע קל מרסיסים והוא הועבר לאשפוז במחלקה האורטופדית בבי"ח רמב"ם. ד"ר בן ישי מסר כי הוא ישתחרר לביתו כבר בימים הקרובים.
