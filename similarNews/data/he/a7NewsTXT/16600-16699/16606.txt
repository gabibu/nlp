

הבנק האיסלמי בג'דה שבערב הסעודית, החליט להעניק לרשות הפלשתינית 24 מיליון דולר, חלק כמענק וחלק כהלוואה. בהודעת הבנק נאמר, שסכום 24 מיליון הדולר יחולק לשני חלקים - 10 מיליון יינתנו בצורת הלוואה והיתר כמענק.

ממקורות פלשתינים נמסר , כי מדינות ערב החברות בבנק האיסלמי החליטו להעביר הפעם את הכסף באופן ישיר לקופת הרשות הפלשתינית, בניגוד לפעמים קודמות, בהן הכסף הועבר למוסדות פלשתינים במטרה של השקעה בפרוייקטים, בפיקוח ובהשגחת הבנק מחשש להעלמת כספים בצורה לא חוקית.


