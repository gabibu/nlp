

סוף השנה האזרחית הוא המועד האחרון להגשת בקשות לקבלת פיצויים מגרמניה ומהבנקים השוויצריים למי שהיה עובד כפייה וליורשיו.

המבצע רחב ההיקף שמנהלת "הקרן לסיוע ועדת התביעות" החל לפני כשנתיים. דוברת הארגון מיכל כהן אמרה לכתבתנו כי הקרן לתשלום הפיצויים עומדת על סכום של 10 מיליארד מרק, וכי הזכות לתבוע פיצוי היא גם ללא יהודים בכל רחבי העולם. בארץ הוגשו כבר כ- 125 אלף בקשות, ומתוכן 27 אלף כבר נענו, וקיבלו את התשלום הראשון מתוך שניים. אישור התשלום השני מותנה במספר הבקשות שתאושרנה.

נציין כי גם מי שמקבל באופן קבוע פיצויים מגרמניה זכאי להגיש בקשה.

את טפסי הבקשה ניתן לקבל בסניפי הדואר בכל רחבי הארץ.

עוד נזכיר כי מי שייצור קשר עם ועדת התביעות בבקשה להאריך את הזמן שהוקצה עד להגשת הבקשות יוכל להגיש בקשה עד חודש מרץ. את הבקשה להארכה יש להגיש עד סוף השנה האזרחית.
מספר הפקס של ועדת התביעות: 5169058 03 .


