

בעוד ארה"ב ממשיכה לחרוש את אפגניסטן בחיפושיה אחר אוסאמה בן לאדן, לוחם בכיר של הטליבאן שנפל בשבי סיפר כי האיש המבוקש ביותר בעולם מת ונקבר, דיווח ביום שלישי העיתון הפקיסטני "אובזרבר", שציטט את דבריו.

"ארה"ב לא תוכל לעולם להגשים את שאיפתה לתפוס את אוסאמה בן לאדן מת או חי", ציין המקור.
הקצין של הטליבאן טען כי נכח בהלווייתו של בן לאדן. "בן לאדן מת מוות טבעי באמצע דצמבר, מסיבוכים קשים בריאות, סמוך לאזור טורה בורה", הטעים המקור.

"כמו מקומות אחרים בטורה בורה, יתכן וקברו נעלם", אמר, בהתייחסו להשפעת ההפצצות הכבדות.
לטענתו, בן לאדן הובא לקבורה בטקס צבאי מלא, בו נטלו חלק 30 ממקורביו של ארגון אל-קאעידה וידידים מבין אנשי הטליבאן.

