

ראש הממשלה אריאל שרון דחה על הסף תביעה של האיחוד הלאומי-ישראל ביתינו להפסיק משא ומתן על כינון מדינה פלשתינית . את התביעה העבירו אמש לשרון השרים אביגדור ליברמן ובני אילון.

במכתב לשרון ביקשו השניים כי הממשלה תאסור על חבריה לקיים משא ומתן על מדינה פלשתינית כל עוד לא יתקיים על כך דיון בממשלה. ואולם , שעות אחדות לאחר העברת המכתב הודיע מזכיר הממשלה גדעון סער לשני השרים כי הממשלה לא תקבל החלטה מן הסוג שביקשו השניים .

סיעת האיחוד הלאומי ישראל ביתינו טרם מסרה את תגובתה להודעת שרון.
