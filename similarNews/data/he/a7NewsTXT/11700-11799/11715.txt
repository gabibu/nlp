

ראש ממשלת בריטניה טוני בלייר בא היום לעומן, שם יבקר אצל הכוחות הבריטיים המשתתפים בתמרונים צבאיים בנסיכות, וייוועד עם הסולטן קאבוס, דיווחה סוכנות הידיעות הרשמית עונ"א.

"ביקורו של בלייר ישמש לתאום ולחילופי דעות בין שתי המדינות הידידות באשר להתפתחויות האחרונות בזירה הבינלאומית", ציינה הסוכנות.

יותר מ-23,000 חיילים בריטיים משתתפים מאז תחילת ספטמבר בתמרונים צבאיים משותפים עם צבא עומן. השלב העיקרי של התמרונים, שתוכננו לפני הפיגועים בארה"ב ב-11 בספטמבר, יתקיים בין ה-15 ל-26 באוקטובר.

עומן, שהיא בעלת ברית נאמנה של ארה"ב, שולטת על מיצר אורמוז האסטרטגי, בכניסה למפרץ הפרסי.

מחר , יבוא טוני בלייר למצרים, כדי לדון עם הנשיא חוסני מובארק במבצע נגד הטרור שמנהלות ארה"ב ובריטניה.


