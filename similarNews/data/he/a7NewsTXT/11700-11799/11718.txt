

שר המדע, התרבות והספורט ,מתן וילנאי, יכנס מחר, יום חמישי הקרוב 11/10/01, דיון חירום לבחינת דרכי פעולה למניעת ביטול אירועי ספורט בינלאומיים בארץ בשל חשש מהמצב הביטחוני.

הדיון נקבע בעקבות סידרה של ביטולים ודחיות של אירועי ספורט שנקבעו להתקיים בארץ, במטרה לבחון את השלכות המצב ולקבוע דרכי פעולה משותפים לשם מניעת ביטולים ודחיות נוספים.

לדיון הוזמנו נציגים ממשרד החוץ, המשרד לביטחון פנים, ונציגי הספורט הבכירים.

הדיון יתקיים מחר בלשכת השר בתל אביב, רחוב המסגר 14, בשעה 14:00.

