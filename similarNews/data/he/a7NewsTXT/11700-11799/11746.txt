

בג"ץ דחה את עתירתו של ח"כ איתן כבל נגד השרה לימור לבנת והיועץ המשפטי לממשלה. כבל עתר לבג"ץ בדרישה להורות ליועץ המשפטי לממשלה לפתוח בחקירה נגד השרה לימור לבנת. כבל טען כי לימור לבנת, שכיהנה כשרת התקשורת, הדליפה לראשי ערוץ 7 על כך שהמשטרה מתכננת לפשוט על התחנה.

כזכור, היועץ המשפטי לממשלה אליקים רובינשטיין ופרקליטת המדינה עדנה ארבל החליטו כי אין מקום לפתוח בחקירה. איתן כבל עתר נגד החלטתם. השופטות טובה שטרסברג-כהן, מרים נאור ואילה פרוקצ'יה החליטו לדחות את העתירה אם כי מתחו ביקורת מרומזת ואמרו "אין להקל ראש בטענות העותר".
