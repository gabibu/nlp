

מטוס פרטי, שבו היו תשעה אנשים, נעלם היום בעת שטס בין ספרד לבין אלג'יריה. כך הודיע משרד הפיתוח והתחבורה של ספרד.

המטוס, שהיה שייך לחברת "פלייט ליין", המריא מברצלונה והיה בדרכו לאוראן (שבצפון אלג'יריה), אליה היה אמור להגיע בשעות אחרי הצהריים.

המטוס נעלם לאחר שקיים מגע עם מגדל הפיקוח בנמל התעופה של ולנסיה, שאז ביקש הטייס לשנות את נתיב טיסתו בשל מזג האוויר הגרוע. לאחר שנודע על היעלמו של המטוס החלו חיפושים אחריו, אך הם הופסקו עם רדת הלילה.
