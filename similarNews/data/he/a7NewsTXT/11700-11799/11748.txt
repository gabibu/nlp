

בוש אמור היה לפרסם את רשימת המבוקשים בעת ביקור במטה האף.בי.איי, כאשר בראש הרשימה שמו של אוסאמה בן לאדן.

רשימת המבוקשים הוכנה במאמץ משותף של ה-אף.בי. איי ומחלקת המדינה, והיא מוכתרת בפרסים ששוויים הכולל כ-5 מיליון דולר. הפרסים יוענקו לכל מי שימסור מידע חיוני הנוגע למבוקשים.

השמות המופיעים ברשימה הם של אנשים הקשורים לחטיפת מטוס ט.וו.א בטיסה 847 (ביירות 1985), הפיגוע במרכז הסחר העולמי ב-1993, התוכנית לפוצץ מטוסי ג'מבו במזרח הרחוק ב-1995, הפיגוע בחובאר, ערב הסעודית, ב-1996, והפיגועים ב-1998 בשגרירויות ארה"ב בניירובי ובדאר א סאלאם, בהם נהרגו 224 בני אדם.
