

העיתונאי הצרפתי מישל פייראר, ושני עיתונאים פקיסטנים שהיו בחברתו שעה שנעצר באפגניסטן ביום רביעי כשהוא לבוש בגדי אשה, נרגמו באבנים, מסר מקור מקורב לטליבאן.

שלושת העיתונאים הוצגו בפומבי כשהם לבושים ב"בורקה", הגלימה המסורתית של הנשים האפגניות המכסה את גופן מכף רגל ועד ראש.

"על פי דיווחי סוכנות הידיעות האפגנית-איסלמית, שמסרה כבר ביום שלישי על מעצרו של העיתונאי, הוא היה לבוש בגדי אשה כאשר נעצר.

מקור במיליציית הטליבאן אמר כי פייראר, כתב השבועון הצרפתי "פארי מאץ'" ושני העיתונאים הפקיסטנים שליוו אותו, מוחמד אירפאן ומוקאראם חאן, הוצגו בעיר ג'אלאלאבד ונרגמו באבנים. "הם הובלו לג'אלאלאבד והוצגו בפני הקאהל בתחפושת האשה שלהם. הצופים רגמו אותם באבנים, ורצו לעשות בהם שפטים ולהענישם", נאמר.

השלושה נכנסו לאפגניסטן בדרך בלתי חוקית, ובכירים במיליציית טליבאן הודיעו ביום שלישי כי הם חשודים בריגול, זאת כיוון שברשותם נמצאה מזוודת טלפון לווייני ומכשיר הקלטה.

אישום בריגול יכול לגרור אחריו גזר דין מוות על פי חוקי טליבאן.


