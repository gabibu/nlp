

הבית הלבן קרא היום למנהלי רשתות הטלוויזיה האמריקניות לפעול "בהתאם לשיפוטם" בשידור הודעותיו של עוסאמה בן לאדן, מאחר שאלה עלולות להכיל הוראות מוצפנות לבצע מעשי טרור.

דובר הבית הלבן, ארי פליישר אמר:"הודעותיו של עוסאמה בן לאדן הן תעמולה, הקוראת לאנשים להרוג אמריקנים. הוא עלול גם לשלוח הוראות לאנשיו לבצע התקפות כאלה".

יצוין כי רשתות סי.אן.אן., MNSBC ופוקס שידרו שוב ושוב את מסריו של בן לאדן, ללא קיצוצים או עריכה, דבר שעורר את זעמו של מימשל בוש.

הבית הלבן מוטרד מהאפקט הפסיכולוגי של הצהרות אלו על העם האמריקני. מימשל בוש חושד גם כי בן לאדן מנצל מסרים אלה לא רק כדי לשלהב את המוני הערבים, אלא גם כדי לשלוח מסרים מוצפנים לאנשיו.

