

נמל התעופה לינאטה של מילאנו, בו אירעה תאונת המטוסים החמורה בתולדות איטליה בה נהרגו 118 בני אדם, שב ונפתח היום בבוקר, מסר דובר במקום.

נמל התעופה נסגר למשך יומיים, לאחר שמטוס של חברת התעופה הסקנדינבית אס.איי.אס., שעמד להמריא ביום שני בבוקר בתנאי ערפל, התנגש במטוס קל, התפוצץ ועלה בלהבות. בתאונה נהרגו כל הנוסעים בשני המטוסים, וכן ארבעה עובדי קרקע.

עקב הסגירה, כל הטיסות שנועדו ללינאטה הופנו לנמל התעופה הגדול של מילאנו מאלפנסה, לנמל תעופה בעיר ברגאמו הסמוכה.


