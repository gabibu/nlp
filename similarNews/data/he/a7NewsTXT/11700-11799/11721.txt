

מסוק תקיפה אמריקני מדגם אפאצ'י התרסק אתמול במהלך טיסת אימונים בצפון פולין, ובתאונה נהרג טייס ונפצע אחר, כך מסר ביום רביעי צבא ארה"ב.

"המסוק טס במשימת אימונים שיגרתית במסגרת תימרון אווירי משותף של כוחות אמריקנים ופולנים", מסרה דוברת אמריקנית, שציינה כי יותר מ-40 מסוקי אפאצ'י משתתפים בתימרון, הצפוי להימשך.

"צוות מומחים חוקר את נסיבות התאונה, והמקום מאובטח על ידי חיילים אמריקנים ושוטרים פולנים", הטעימה.

עוד אמרה הדוברת כי מצבו של הטייס הפצוע יציב, ושלא נשקפת סכנה לחייו. לא נמסרו פרטים נוספים באשר לסיבת התאונה.
