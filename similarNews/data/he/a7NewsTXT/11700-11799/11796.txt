

מקורות מהטאליבן מאשימים את ארה"ב בהפצצת מטרות אזרחיות באפגניסטן.

לפי הדיווחים כ 100 בני אדם, בעיקר נשים ילדים וקשישים, נהרגו ביום חמישי בבוקר בקאדאם, כפר במזרח אפגניסטן. הדברים דווחו על ידי שאה חאמדארד, מסוכנות הידיעות הרשמית של הטליבאן בג'אלאלאבד. הכפר קאדאם נמצא כ-40 קילומטרים דרומית לג'אלאלאבד בקרבת הגבול עם פקיסטן.

כן נמסר כי בעיר ג'אלאלאבד נהרגו 15 בני אדם ששהו במסגד שהתמוטט לאחר שהופצץ. גם בתים סמוכים למסגד נפגעו. 18 אזרחים נהרגו ויותר מ-30 נפצעו בהפצצות הלילה בקאנדאהר. עדי ראייה אמרו כי הטילים פגעו בעיקר ברובעים שבמזרח ובצפון העיר.

"אמריקה החלה לפגוע באזרחים. מספר ההרוגים עלול היה להיות גבוה יותר", אמר עד ראייה.

עד כה, לא נפגעו מולא מוחמד עומאר, מנהיג הטליבאן וכן אוסאמה בן לאדן, החשוד בתיכנון פיגועי ה-11 בספטמבר בארה"ב החיים בדרך כלל בקאנדאהר.
