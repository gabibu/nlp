

ד"ר סאאיב עריקאת, חבר הקבינט הפלשתיני, הביע דאגה מהמצב הפנימי בחברה הפלשתינית, בעקבות האירועים שהיו בעזה לפני יומיים, לאחר שהרשות ניסתה למנוע הפגנה סטודנטים משתי האוניברסיטאות האיסלאמיות - אל אזהר והאיסלאמית. בהפגנות אלו נהרגו 3 פלשתינים ועשרות נפצעו.

ד"ר עריקאת אמר , שמדובר כאן בשינוי משמעותי ביחסי הכוחות בין הרשות לבין האופוזיציה הפלשתינית, בעיקר הג'יהאד והחמאס, לאחר שנה של אחדות והתלכדות סביב האינתיפאדה והמאבק בכיבוש הישראלי.

ד"ר עריקאת אמר עוד , שמאמצים גדולים נעשים על ידי בכירים ברשות הפלשתינית, כדי להרגיע את השטח ולמנוע החרפה בסכסוך הפנימי וזאת, באמצעות הדברות מחדש בין הרשות לבין הבכירים באופוזיציה.

ד"ר עריקאת ציין , שהרשות נמצאת עתה בין הפטיש לבין הסדן. מצד אחד המשך המאמצים לשמור על הפסקת אש, דבר שהאופוזיציה הפלשתינית רואה בו דיכוי האינתיפאדה ומתנגדת לו ומצד שני, מניעת תמיכה בבן לאדן ובעם האפגאני בשל הפוליטיקה הבינלאומית. דבר שמראה לאופוזיציה הפלשתינית שהרשות פועלת בתיאום עמדות עם ארה"ב. כל זה בנוסף להמשך צעדיו של שרון בשטחים, בהעדר תוכנית מדינית, מוביל לדעתו של עריקאת, לדרך לא ברורה בתקופה הקרובה.
