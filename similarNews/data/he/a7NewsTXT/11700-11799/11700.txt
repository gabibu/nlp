

העצרת הכללית של האו"ם החליטה לצרף את סוריה למועצת הביטחון של האו"ם למשך תקופה של שנתיים. 160 מדינות תמכו בהחלטה. סוריה עדיין נמצאת ברשימה האמריקנית של מדינות התומכות בטרור. כך מדווח האתר Ynet.

השר אפרים סנה, חבר הקבינט המדיני-בטחוני, אמר כי קבלתה של סוריה למועצת הבטחון היא שיא הצביעות הבינלאומית וכתם מוסרי על מוסד האו"ם. "סוריה מארחת בבירתה את המפקדות העליונות של ארגוני הטרור הרצחניים החמאס והג'יהאד האיסלמי. כל מדינה שהצביעה בעד קבלת סוריה למועצת הבטחון נושאת לשווא את שם המלחמה בטרור ועושה אותה למהתלה צינית", אמר סנה.

השרה ציפי לבני אמרה בתגובה לצירופה של סוריה למועצת הביטחון כי רק לפני כשבועיים קרא הנשיא סוריה בשאר אסד למדינות ערביות שלא להצטרף לקואליציה הבינלאומית נגד טרור.

