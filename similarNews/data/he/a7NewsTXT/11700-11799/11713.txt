

מאות מתנדבים, שוטרים ובני משפחה, ממשיכים בחיפושים נרחבים אחר נער בן 17 ממושב גבעת יואב ברמת הגולן, אשר נעלם בצורה מסתורית במהלך טיול בחוף הכנרת.

הנעדר, עומרי שעל, ישב עם שני חבריו שלשום בחוף דוגית שבצד המזרחי של הכנרת. לפתע אמר עומרי לשני חבריו, כי הוא מבקש להתרחק. הוא עשה דרכו במהירות אל תוך הסבך הסמוך לחוף הים. שני חבריו שרצו אחריו, גילו לתדהמתם שהוא נעלם. עד כה הוא לא נמצא בתוך המים, גם לא בסבך באיזור חוף דוגית ונסיבות העלמותו תמוהות מאוד. כאמור, מאות מתנדבים מחפשים אחריו באיזור צפון הכנרת, לרבות מורדות רמת הגולן.

