

בעקבות החלטתו של היועץ המשפטי לממשלה אליקים רובינשטיין לפתוח בחקירה נגד ראש הממשלה אריאל שרון ובנו עומרי בחשד לעבירות הקשורות לחוק מימון מפלגות, הועברה הנחיה למשטרה לפתוח בחקירה.

מפכ"ל המשטרה, רב ניצב שלמה אהרונישקי העביר את הוראת היועמ"ש לידי ראש אגף החקירות במשטרה, ניצב משה מזרחי והנחה אותו לפקח על החקירה שתתנהל ביחידה הארצית לחקירות הונאה, שם יוקם צוות חקירה מיוחד.
