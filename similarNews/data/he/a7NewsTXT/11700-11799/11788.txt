

היועץ המשפטי לממשלה אליקים רובינשטיין החליט לפתוח בחקירה פלילית נגד ראש הממשלה אריאל שרון.

על פי הדו"ח של מבקר המדינה שפורסם לפני כשבוע, קיבל הליכוד תרומות אסורות מחוץ לארץ בגובה של ששה מליון שקלים כאשר כארבעה וחצי מליון מתוכם התקבלו לפני תחילת מערכת הבחירות. לדברי המבקר זרמו הכספים באמצעות חברת סקרים אלנקס שאותה כינה "חברת מדף" כאשר מי ששלט בה למעשה היה עומרי שרון.

גולדברג ציין כי עומרי שרון סירב לענות לשאלות המבקר ושמר על זכות השתיקה בשל חשש מפני הפללתו וכך גם מנכ"ל החברה גבריאל מנור.
