

חתני פרס נובל לכימיה 2001 יהיו (חצי פרס) ויליאם נוולס מארה"ב וריו נויורי מיפן, וכן (חצי פרס) לברי שארפלס מארה"ב. השלושה זכו בפרס על עבודותיהם בדבר נושא התפתחות הסינתיזה האסימטרית הקטאליטית, נאמר בהודעת האקדמיה המלכותית למדעים בשוודיה.

נוולס ונויורי שעבדו בצוותא, זכו בפרס על "עבודותיהם בנושא תגובות מימון (הידרוגנציה) מזורזות. ברי שארפלס זכה בפרס על נושא תגובות חימצון מזורזות", נאמר בהודעת האקדמיה.

תוצאות מחקריהם של הזוכים מיושמות במיגוון גדול של סינתזות תעשייתיות של מוצרים פרמקולוגים כגון אנטיביוטיקה, תרופות אנטי-דלקתיות וכדומה, נאמר.
