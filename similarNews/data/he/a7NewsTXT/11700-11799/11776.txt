

הלילה והבוקר הפציצו מטוסי ארה"ב כשהם מטילים פצצות חזקות במיוחד במטרה לפגוע בבונקרים תת קרקעיים.

דובר הברית הצפונית, ארגון האופוזיציה באפגניסטן, טען הבוקר כי לוחמי הארגון כבשו את מחוז גור באפגניסטן, בתום ליל קרבות אש קשים עם לוחמי הטליבאן.
לטענת אנשי הברית הצפונית, מדובר בניצחון חשוב, שכן למחוז זה חשיבות אסטרטגית רבה.

מקורות רשמיים בארה"ב מסרו הלילה, כי מספר מנהיגים של הטליבאן נהרגו ביום א' השבוע, היום הראשון של התקפת ארה"ב על אפגניסטן. בין ההרוגים גם קרובים של שליט אפגינסטן, המולה מוחמד עומר. הבוקר נפגעו מספר מתקנים צבאיים באזור הבירה קבול, ובעיר קנדהאר נפגעו מבני ממשל.

בארה"ב מדווחים כעת כי השלבים הבאים במתקפה יכללו גם התקפות של מסוקים מגובה נמוך, וכן פעולות קרקעיות שנועדו לתפוס את בין לאדן ואנשיו.

ממשלת הטליבאן מסרה כי בהתקפות ארה"ב בשטחה בימים האחרונים נהרגו לפחות 76 בני-אדם וכמאה נוספים נפצעו.
