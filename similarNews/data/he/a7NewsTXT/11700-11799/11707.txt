

אנשי צוותי ההצלה בנמל התעופה של מילנו מצאו אתמול את הקופסה השחורה בין שרידי מטוס חברת SAS שהתנגש במטוס פרטי שהגיע למסלול ההמראה, והתרסק בתוך האנגר המזוודות של הנמל. בתאונה נהרגו 118 בני אדם.

מומחים רמזו כי קשה לומר אם מציאת הקופסה השחורה תשפוך אור חדש על הגורמים לאסון.
החוקרים משוכנעים יותר ויותר כי הסיבה לתאונה היא טעות אנוש של טייס הססנה, שדיווח על מיקום שגוי למגדל הפיקוח, כאשר נע לעבר מסלול ההמראה. הערפל הכבד והחוסר ברדאר קרקעי נמנים גם הם בין הסיבות שגרמו לטרגדיה.

שני הטייסים הגרמנים של הססנה ושני הנוסעים האיטלקים נשרפו לחלוטין בהתנגשות מול מטוס הנוסעים, שעלה עליהם במהירות של 300 קילומטרים לשעה.

צוותי ההצלה ממשיכים בחיפושים אחר גופות הקרבנות. מקורות בנמל התעופה מסרו כי מכל הגופות שהתגלו עד כה, זוהו בוודאות רק 34.

