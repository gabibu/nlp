

קולות נפץ עזים זעזעו את קאבול, ומקורות מקומיים מסרו כי אספקת החשמל נותקה בכל חלקי העיר. עדי ראייה מקומיים מסרו, כי לפחות 18 פצצות הושלכו במהלך התקפות אלה באזור נמל התעופה, השוכן צפונית לבירה האפגנית.

כמו כן מסרו מקורות מקומיים, כי התקפות כבדות נערכות על קנדהאר, מעוז הטאליבן. "ההפגזות היו כבדות מאוד, ויכולנו לראות בבירור את ההבזקים ולחוש את הרעידות", מסר כתב סוכנות הידיעות הצרפתית. הכתב הוסיף, כי "אחדות מפצצות אלה נפלו קרוב מאוד והרעידו בניינים".

סוללות הנ"מ של אנשי הטליבן נכנסו לפעולה, אך הירי שלהם דליל יותר מאשר בלילות הקודמים וניראה כי אחדות מהן אכן נפגעו במהלך ההתקפות הקודמות.
