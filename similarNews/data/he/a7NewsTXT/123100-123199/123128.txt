

שמועה שהופצה כי בקרב מתפללים שיעים לפיה מחבל מתאבד יפוצץ עצמו במסגד בצפון בגדד גרמה לבהלה ולבריחה לעבר גשר סמוך.

עומס הנמלטים הביא לקריסת מעקה הגשר וכתוצאה נפלו רבים מהגשר אל נהר החידקל. משרד הבריאות העירקי מדווח כי מספר הנספים באירוע זה עלול להגיע לכאלף.

סגן שר הבריאות העירקי ג'ליל אל- שומארי אמר כי 640 בני אדם מרביתם נשים וילדים טבעו מנפילתם לנהר מאות נפצעו. האירוע התרחש כאשר כמיליון עולי הרגל, התגודדו בתוך מסגד קדימיה וסביבו כאשר נערך בו טקס זכרון למותו של אימאם מוסא אל-קדים.

ראש ממשלת עיראק אבראהים ג'עפרי הכריז כי עירק תקיים שלושה ימי אבל בעקבות האסון.
