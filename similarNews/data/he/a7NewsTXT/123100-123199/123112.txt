

להלן לוח זמנים לקראת הלוויה הלאומית ההמונית של 15 ממנוחי גוש קטיף, שיובאו במסע לוויה משותף מחר (ה') אחר הצהריים:

12:00 - יציאה בשיירה מכיסופים. בצמתים מרכזיות יחכו לשיירה אנשים לאות הזדהות.
16:00 - עצרת מרכזית והספדים ברחבת המשביר במרכז ירושלים, בהשתתפות רבבות.
17:30 - יציאה רגלית לעבר הר הזיתים דרך רח' יפו
19:00 - הספדים וקבורה בהר הזיתים.

שמות המובאים לקבורה במעמד זה: מזל ביטון, אחיה ויינברג, תפארת היימנרט, אברהם פרג'ד, יוסף האוקיפט, ראובן בן-דוד, אליה בן שלומי, מתנאל גבריאל, אילן רות, אהובה אמרגי, ארז צונתגו, צפניה ג'בלי, מלכה לייצ'ו, בנימין גולדה ורפאל ראב , זכר כולם לברכה.

בין המספידים: הרב הראשי לשעבר הרב ישראל מאיר לאו, יו"ר הכנסת ראובן ריבלין, הרב הראשי ליישובי חבל עזה הרב יגאל קמינצקי, נציגי המשפחות ועוד.
