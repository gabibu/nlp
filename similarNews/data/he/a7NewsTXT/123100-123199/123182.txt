

אתמול נפגש אהוד ברק עם המשנה לראש הממשלה והיו"ר הזמני של מפלגת העבודה, שמעון פרס לאחר שקרא לאיחוד שורות סביב מועמדות פרס. יחד עם זאת הוא מדגיש שאם איחוד שכזה לא יקרה הוא ישוב למירוץ.

במהלך הפגישה בין ברק לפרס שב ברק והביע את נכונותו לתמוך במועמדותו של פרס לראשות המפלגה, והביע תקווה שגם שאר המועמדים יתאחדו סביבו. "מצאתי את שמעון פרס דרוך ממש לאפשרות ולצורך לנצח את הליכוד", אמר הבוקר והדגיש כי אם יסתבר שהמועמדים האחרים אינם מתלכדים סביב פרס הוא יחזור לתוך "הבוץ של ההתמודדות", כדבריו.

בתום הפגישה בין השנים בירך פרס על המהלך ואמר כי הוא חושב שהוא נכון והגיוני. "אני מאמין שבכוחות משותפים באמת, אפשר לשנות את פני המדינה", דברי פרס.

יש לציין כי על פי הערכות פרשנים פוליטיים רבים נובע מהלך מפתיע זה של אהוד ברק מהעובדה שהוא מדשדש בסקרי דעת הקהל החוזים את תוצאות בחירות מועמד מפלגת העבודה לראשות הממשלה.
