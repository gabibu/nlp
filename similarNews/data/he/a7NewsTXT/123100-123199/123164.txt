

פעילים למען שחרור יונתן פולארד מן הכלא האמריקני נעלו הלילה עשרות בתי ספר באזור המרכז. משרד החינוך בתגובה: "אלימות אינה הדרך להעברת מסרים".

בכרוזים שהפיצו נכתב כי "הרפורמה בחינוך מתחילה: לא מתחילים ללמוד בלי פולארד". בפעולת המחאה גם השאירו הפעילים לתלמידים חומר הסברה, עם תקליטור על יונתן פולארד.
הכרוז שהודבק לשערי בתי הספר: "לא מתחילים ללמוד בלי פולארד"
בתגובה לנעילת שערי בתי ספר אומרים במשרד החינוך כי "אלימות אינה הדרך להעברת מסרים". צוותי האחזקה והביטחון של בתי הספר שברו את המנעולים ופתחו את השערים במהירות. הלימודים בכל בתי הספר החלו בזמן.

יש לציין כי דפוס מחאה זה של נעילת שערי בתי ספר אינו חדש. במהלך פעילות המחאה והמאבק נגד גירוש היהודים מגוש קטיף ומצפון השומרון נעלו פעילי ימין עשרות בתי ספר בגוש דן.
