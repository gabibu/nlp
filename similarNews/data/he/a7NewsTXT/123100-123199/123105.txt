

בעקבות פנייתו של ח"כ אורי אריאל(איחוד לאומי) לשר הביטחון, יחזיר צה"ל את הרכוש שלקח מבית הכנסת "חזון דוד" בקריית ארבע בעת פינויו . חלק מהרכוש נבזז ברשלנות צה"ל.

בעקבות פנייתו של ח"כ אורי אריאל(איחוד לאומי) לשר הביטחון, יחזיר צה"ל את הרכוש שלקח מבית הכנסת "חזון דוד" בקריית ארבע בעת פינויו . חלק מהרכוש נבזז ברשלנות צה"ל.

בית הכנסת "חזון דוד" הוקם כגלעד לנופלים בשערי קריית ארבע, המבנה הוכרז ע"י הממשלה כמאחז בלתי חוקי, ופונה מספר פעמים. במהלך הפינויים נלקח מהמקום ציוד בעל ערך רב, כולל תשמישי קדושה, אולם עד היום כל הניסיונות לאתר את הציוד עלו בתוהו.

בדיון שהתקיים בכנסת לפני כחודשיים בועדה לפניות הציבור, הונחו נציגי צה"ל להחזיר את הציוד בהקדם, גם הפרקליט הצבאי הראשי, תא"ל מנדלביט הנחה את היועץ המשפטי של פיקוד מרכז לטפל בפרשה ולהביא לסיומה ,אולם לא נעשה דבר עד היום.

בעקבות פנייתו של ח"כ אריאל לשר הביטחון, השיב לו השבוע השר, כי רק חלק מהציוד אותר והוא מרוכז בחטמ"ר יהודה. משרד הביטחון התחייב בפני חבר הכנסת כי צה"ל יחזיר את הציוד.

ח"כ אריאל אמר היום כי "קיים חשש כבד כי הציוד שנלקח ללא תיעוד- נבזז. נראה שזו הסיבה שצה"ל מנסה להתחמק מהעניין. כבר בתחילת הפרשה הזו כתבתי לשר הביטחון (ב-27 ליולי השנה): 'אם כך פני הדברים במקרה של מאחז בודד במקום שאיננו מיועד לפינוי, כיצד יראו הדברים כאשר 18 יישובים ו-10000 איש על רכושם וציודם יפונה?!', עינינו הרואות שלא נלמד דבר מפרשה זו. לצערי צה"ל הוא כלי נרצע בידי ראש הממשלה שקודם כל עוקר ורק אח"כ חושב".
