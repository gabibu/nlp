

בנוה דקלים קרס לפני זמן קצר בית בעת שעסקו בהריסתו. פועל ערבי נפצע באורח בינוני ופונה במסוק לקבלת טיפול במרכז הרפואי סורוקה בבאר שבע. יו"ר החברה לפיתוח השומרון אומר כי מהיום לא יהיו בתים פרטיים בגוש.

במהלך הריסות בית בישוב נוה דקלים על ידי טרקטור בשירות משרד הביטחון קרס המבנה וחלקים ממנו עפו. כתבינו משה פריאל וקובי פינקלר מדווחים אחד החלקים, ככל הנראה חלק מתכתי פגע בפועל ערבי שעבד בסמוך בחלק גופו העליון. השוטר פונה במסוק במצב בינוני למרכז הרפואי סורוקה בבאר שבע.

"ברגעים אלו עסוק צה"ל בהריסת הבתים אחרונים בנווה דקלים, ומהיום בצהרים הגוש לא יהיה למעשה קיים, פרט לבתי הכנסת ומבני הציבור", כך אומר מנחם גרנית יו"ר החברה לפיתוח של המועצה האזורית שומרון.

בראיון ליומן הצהרים של ערוץ 7 תיאר גרנית את הפעולות שנעשו להצלת הרכוש בגוש קטיף, "הקמנו גוף שניסה להציל את כל הרכוש הציבורי והאישי, כאשר היו מאות בתים, שלא היו ארוזים בכלל, ובתים שונים שנכנסנו אליהם הכלים עוד היו בכיור והתמונות לא זזו מהקיר, את כל הבתים הללו היינו צריכות לארוז, נתקלנו גם במקרים שדחפורים הרסו בית על ציודו, ולא הספקנו להצילו. כל הדברים נעשו בתיאום מלא עם הצבא, שיש אף לציינו לשבח על עזרתו הרבה בכך, לעומת מנהלת סל"ע שממנה ראינו התעלמות מוחלטת מכל פניותינו, והיא כלל לא תפקדה".

לשאלת כתבנו אריאל כהנא על הפעולות להצלת הרכוש השיב גרנית הדבר הראשון שניסו לעשות הוא למצות את האפשרות לביקור של בן המשפחה או החקלאי, ורק אם לא הצליחו בכך, לפרוץ לבית ולהציל את כל הרכוש שבו, "הצבא נמצא בלחץ גדול מחשש לפיגועי טרור ורוצה לצאת משם כמה שיותר מהר, ולכן יהיו חממות רבות שלא יינצלו ויהרסו, אך ניתן לומר שרוב הרכוש הפרטי והציבורי בגוש קטיף ניצל".
