

בית הספר המרכזי להוראת השואה הכשיר עשרות מדריכים בחמש שפות שידריכו את משתתפי מצעד החיים. זו השנה הראשונה שיוצאים עשרות מדריכים שהוכשרו במיוחד למסעות של מצעד החיים.

בית הספר המרכזי להוראת השואה ביד ושם הפיק את כל החומר החינוכי שמלווה את המסע לפולין במסגרת מצעד החיים שיערך בסוף השבוע ביום הזכרון לשואה ולגבורה.

החומר שהופק הסתמך על הידע והניסיון של בית הספר בהפקת חומרים חינוכיים על השואה והוא מיועד למשתתפים ולמדריכים ולמשתתפים במצעד. החומר הופק ב-7 שפות: עברית, אנגלית, צרפתית, גרמנית, הונגרית, ספרדית ורוסית והותאם לצרכים ולקהלי היעד השונים אשר משתתפים במצעד החיים השנה.

מנהל ביה"ס המרכזי להוראת השואה ביד ושם, ד"ר מוטי שלם, ציין כי הכשרה חינוכית של המדריכים הנה אלמנט קריטי להצלחתו החינוכית של המסע לפולין. "4,000 אנשים ממשתתפי מצעד החיים יגיעו לאחר המצעד ליד ושם לפעילות חינוכית אשר תסכם את המסע ותחבר את סיפור השואה לסיפור החזרה לחיים של ניצולי השואה והקמת מדינת ישראל", הוסיף ד"ר שלם.
