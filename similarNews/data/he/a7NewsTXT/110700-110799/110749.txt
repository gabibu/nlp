

מספר אירועי הטרור שנרשמו בחודש אפריל עלה ב-54% לעומת מספר האירועים שנרשמו בחודש שלפניו. במהלך החודש האחרון נרשמו 250 אירועי טרור ביהודה שומרון וחבל עזה.

לפי הנתונים שמפרסמים היום גורמי הביטחון, נרשמו במהלך חודש אפריל שהסתיים לפני מספר ימים 250 אירועי טרור ביהודה, שומרון וחבל עזה.

בגלי צה"ל דווח כי העליה המשמעותית ביותר היתה במקרי הירי של פגזי המרגמה לעבר יישובי גוש קטיף. בחודש מרץ נורו 10 פגזים ואילו באפריל נורו 57.

עוד נמסר כי עליה משמעותית חלה במספר ההתרעות לפיגועים במרכזי האוכלוסיה הישראלית. בחודש אפריל היו בידי מערכת הביטחון 55 התרעות, לעומת 41 בחודש מרץ. בשל ריבוי ההתרעות נותרו הכניסות לישראל מטול-כרם וצפונית לה סגורות לעת עתה על אף שהוסר הסגר שהוטל בימי חג הפסח מכלל שטחי יהודה ושומרון.
