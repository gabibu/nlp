

טופס טביעות אצבעותיו המקורי של הפושע הנאצי אדולף אייכמן יימסר היום לארכיון 'יד ושם' על ידי מפכ"ל המשטרה רב ניצב משה קראדי.

(צילום אילוסטרציה)

מפכ"ל המשטרה רב ניצב משה קראדי ימסור היום (ג') למוסד יד ושם את טביעות אצבעותיו של אדולף אייכמן שנלקחו ממנו בטרם משפטו.

את טופס טביעות האצבעות המקורי ימסור קראדי לארכיון מוסד 'יד ושם' במסגרת ביקור שיקיים סגל הפיקוד הבכיר של המשטרה במוזיאון החדש של יד ושם.

הביקור, המתקיים לקראת יום הזיכרון לשואה ולגבורה, ייפתח בדבריהם של יו"ר הנהלת 'יד ושם אבנר שלו וקראדי עצמו.
(ש)
