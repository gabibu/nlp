

מבקר המדינה השופט בדימוס אליעזר גולדברג הודיע כי אין להשעות מתפקידו את ראש מנהלת ההתנתקות יונתן בשיא מחשש לניגוד אינטרסים.

בהודעתו מקבל השופט גולדברג את חוות דעתו של היועץ המשפטי לממשלה מני מזוז שקבע כי די בחתימה על הסכם מניעת ניגוד האינטרסים, עליו חתם בשיא, על מנת להכשיר את המשך כהונתו. "מקובלת עלי חוות הדעת של היועץ המשפטי, לפיה ההסכם למניעת ניגוד עניינים שנחתם עם מר בשיא, הוא מספיק וכשר ואין צורך להשעות את מר בשיא מתפקידו".

נזכיר יהונתן בשיא התחייב שלא יעסוק בנושאים הקשורים הנוגעים לחברות שעימן הוא קשור. על פי הסיכום עמו בכל שעה שיעלו על שולחן הדיונים נושאים בהם קיים חשש לניגוד אינטרסים ועניינים יחליף את בשיא, דוקטור גבי גולן, יועץ ראש הממשלה לתכנון ופיתוח.

נזכיר כי עיקר החשש הוא מסוגיות כדוגמת העתקת ישובי גוש קטיף לניצנים בהן מטפל בשיא במסגרת תפקידו. זאת כיוון שהחברה בה הוא משמש דירקטור, חברת 'מהדרין', מחזיקה בשליטה על אדמות רבות מאדמות השטח המועד לבנייה. חברת 'מהדרין' עשויה להיות מתוגמלת בסכום פיצויים גבוה במידה ותמומש תכנית הבניה.
(ש)
