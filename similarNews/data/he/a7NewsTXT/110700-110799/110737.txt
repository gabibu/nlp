

חברת מיני פארם המתמחה בשיווק תרופות ללא מרשם הקימה מרכז ייעוץ ולוגיסטיקה לקמעונאים ויצרנים ליישום חוק ה- OTC המתיר מכירת תרופות ללא מרשם בחנויות שאינן בתי מרקחת.

רשת דראגסטור-פוד המפעילה 3 חנויות מזון היא הראשונה שקבלה היתר מכירה ושיווק תרופות OTC. הרשת חתמה על חוזה התקשרות עם חברת מיניפארם. אספקת תרופות, תכנון חללי תצוגה וניהול מלאי.

לקראת יישום החוק הקימה החברה מרכז ייעוץ טלפוני וכן נערכה לטפל בשינוי רשיון העסק של למעלה מ- 350 בתי עסק שכבר פנו וביקשו לקבל מידע וייעוץ להוצאת רשיון ממשרד הבריאות למכירת תרופות ללא מרשם.

המרכז הלוגיסטי יפעל מיום כניסת החוק לתוקפו בעוד כשבוע ויספק תרופות ללא מרשם לבתי עסק ברחבי הארץ וכן ייתן שרות מלא הכולל ניהול מלאי ומעקב אחר תאריכי פקיעת התוקף, סידור ומיקום מדפים, קידום מכירות, דיילות וכו'.

החוק החדש המתיר מכירת תרופות ללא מרשם (OTC) יכנס לתוקף ביום ה-10.05.05, ולפיו כל בית עסק, (בשטח 60 מ"ר ומעלה, ובעל רישיון עסק בתוקף) העומד בתקני משרד הבריאות, יוכל להגיש בקשה לקבלת רישיון ממשרד הבריאות למכירת תרופות ללא מרשם.


בנוסף נותנת מיני פארם פתרונות לוגיסטיים ושיווקיים ליצרנים ויבואנים המעוניינים לשווק ולמכור את התרופות בשוק החדש הנ"ל. אבי עמבר, מנכ"ל החברה צופה כי ככל שיתקרב מועד יישום החוק בתי עסק נוספים יבקשו להיכנס לתחום מכירת התרופות ולכן החברה בראשותו נערכת בהתאם עם מערך ייעוץ והפצה רחב היקף המעניק פתרונות לבתי עסק בכל רחבי הארץ. עד עתה קיבלה החברה פניות מלמעלה מ- 350 בתי עסק שונים. בין לקוחות החברה נמנים חברת הדלק "דור-אלון", רשתות שיווק פרטיות, "בר כל-רשת צרכניות ברכת הארץ", הרשת החרדית היחידה ועסקי מזון פרטיים.

מנכ"ל החברה מעריך כי שוק התרופות ללא מרשם המוערך בכ- 120 מליון דולר בשנה יגדל מיד עם יישום החוק בלמעלה מ- 30%!
(ש)
