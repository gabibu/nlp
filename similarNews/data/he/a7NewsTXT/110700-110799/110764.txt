

למעלה מאלף איש השתתפו בצהריים בעצרת הזדהות למען שיחרורו של יהונתן פולארד. עזאם עזאם ששוחרר ממצרים קרא לכל עם ישראל לא לשכוח את אזרחי המדינה היכן שהם וציין "כולנו פולארד".

עזאם עזאם, שהיה כלוא במשך 8 שנים בכלא המצרי ושוחרר רק לאחרונה ציין שמה שהוא עבר הינו "כאין וכאפס לעומת מה שפולארד בוודאי עובר במשך השנים הארוכות". עוד השתתפו ונאמו בעצרת הרב הראשי לישראל הרב יונה מצגר, הרב גרוסמן ממגדל העמק ומשתתפים נוספים.

עצרת "שלח את אחי" אורגנה על ידי רדיו "קול חי" בכיכר ספרא בירושלים והשתתפו בה כאמור כ-1,000 איש, שהניפו את תמונותיו של פולארד והתפללו לשחרורו.

הרב גרוסמן ועזאם עזאם בעצרת
