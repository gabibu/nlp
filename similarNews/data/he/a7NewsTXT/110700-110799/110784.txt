

במכתב למשפחות שכולות מגוש קטיף, ביקש יונתן בשיא כי אלה יבחרו במקום חלופי אליו יועברו קברי יקיריהם. אנשי החברא קדישא בנווה דקלים שוקלים לתבוע את בשיא כיוון שזה קובע במכתבו שהמהלך יבוצע בתיאום עימם.

המשפחות השכולות בגוש קטיף קיבלו אמש מכתב מראש מינהלת העקירה, יהונתן בשיא, המבהיר להם שבקרוב תעמוד בפניהם הבחירה הבלתי נתפסת: לאן להעביר את יקיריהן הקבורים בגוש קטיף.

דובר מועצת חוף עזה ערן שטרנברג מדווח כי "המשפחות השכולות הגיבו בזעם, מבחינתן מדובר בחילול קברים".

במכתבה כותבת מנהלת ההתנתקות כי מי מהמשפחות השכולות שיהיה מעוניין בסיוע יוכל לקבלה בחברה קדישא של נווה דקלים. לעומת דברים אלה מספר שטרנברג כי אנשי החברה קדישא נדהמו לשמוע מהמכתב של בשיא שהם לוקחים חלק בעניין והודיעו שלא יקום ולא יהיה, הם לא יקחו חלק בזוועה הזו. בנוסף אמרו, כי הם שוקלים לתבוע את יהונתן בשיא תביעת דיבה על כך".

"לא ברור כיצד חשב בשיא להטיל את המשימה על חברה קדישא המקומית, הרי כבר בבית המשפט הכירו בכך ש"צריך ראש מעץ ולב מאבן" כדי לומר לאדם לפנות את משפחתו, קל וחומר לפנות את חבריו וקרוביו המתים...", אומר שטרנברג.

במועצת חוף עזה אומרים על כך בתגובה כי "לו היו יושבים במינהלת אנשים עם ראש מעץ ולב מאבן דיינו... המצב שם גרוע בהרבה ולאחרונה ניכר כי חוסר המעש והאבטלה במינהלת גורמים להידרדרות חמורה ביותר באיכות הספינים היוצאים מגוף מאוס זה לציבור הרחב..."

בדבריו מציין שטרנברג כי כמו באירועים קודמים בהם נשלחו מכתבים ממנהלת ההתנתקות לאנשי קטיף, נרשמו שגיאות בשמותיהם של הקבורים בבתי העלמין.

"בנוסף, מצא לנכון בשיא לתאר במכתבו את סיפור הגבורה של קיבוץ ניצנים שנלחם בגבורה במלחמת העצמאות. דומה שבשיא קובע שיאי גינס בציניות: איך אפשר לקחת את סיפור הגבורה של קיבוץ ניצנים לטובת "גיור" סיפור הקבורה של יישובי גוש קטיף?! איך אפשר לגייס את עמידת המופת של מגיני ניצנים לטובת יריקה גסה על מורשתו המפוארת של כפר דרום שעמד גם הוא בגבורה במלחמת העצמאות ועצר את הפולש המצרי?! מה היו גיבורי ניצנים אומרים נוכח העובדה כי בשיא מהווה חלק מרכזי בתהליך בו כנראה יחללו את קברי קדושי כפר דרום, ופצועי היישוב, ממשיכי המורשת המפוארת, ייגררו בכח מבתיהם על מנת לתת אותם מתנה למרצחים?! ", אמר הדובר שטרנברג.

בתגובה למכתב אמר שלמה יוליס, תושב נוה דקלים אשר בנו, איתי רפאל ז"ל נפטר מסרטן לפני 12 שנה ונטמן בבית העלמין המקומי "אם זה לא היה עצוב זה היה מצחיק. אני לא יודע איך להתייחס למכתב כזה שנשלח עוד לפני שבכלל מישהו דיבר אתנו. בנוסף העבירו את שרביט האחריות לחברה קדישא של גוש קטיף, שאפילו לא שמעו על התפקיד החדש שלהם והופתעו מכך שבשיא "סיפח" אותם לצוותו. לא יכול להיות שכתבו מכתב כל כך מעליב".

מכתבו של בשיאלחץ כאן להגדלה  

כתבנו אריאל כהנא מציין כי למנהלת ההתנתקות חסרים פרטים על אחדות מהמשפחות השכולות בגוש. הרשימה שבידיהם כוללת שמות של 44 נפטרים בלבד, זאת בשעה שבבית העלמין 47 קברים.
(ש)
