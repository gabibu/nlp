

מאמצי רופאי בית החולים מאייר לייצב את מצבה של תינוקת מג'נין עלו יפה, זאת לאחר שעברה בבית החולים ניתוח להשתלת מח עצם.

חאווה, תינוקת מג'נין בת חצי שנה, אובחנה כסובלת מחסר חיסוני מולד מלווה בזיהום שחפתי. בזיהום נדבקה התינוקת מחיסון כנגד שחפת שניתן לה במרפאה בג'נין.

הוריה הובילו אותה לאשפוז במחלקת המטו-אונקולוגית ילדים בביה"ח לילדים מאייר, לשם השתלת מח עצם.

מהנהלת בית החולים נמסר כי ההשתלה עברה בהצלחה, אולם היא אושפזה לשמונה חודשים נוספים בשל סבוכים קשים, החמרה בזיהום השחפתי וחוסר עליה במשקל.

כעת משהתאוששה מערכת החיסון של התינוקת, עקב ההשתלה המוצלחת והשליטה בזיהום השחפתי, היא שוחררה לביתה.

בבית החולים מציינים כי על מנת לוודא את המשך התאוששותה תוזמן התינוקת לבקורות תכופות במחלקה להמטו-אונקולוגיה ילדים.
(ש)
