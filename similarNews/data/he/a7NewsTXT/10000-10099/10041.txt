

עובדי מד"א פותחים היום בשביתה, והם מציבים שבעה אמבולנסים מול משרד האוצר בירושלים. במד"א אומרים כי השביתה לא תפגע בכוננות של הארגון בשגרה, אולם אם יתרחש אירוע גדול תתקשה מד"א להגיב. העובדים מוחים על סירובו של האוצר להחשיב להם את שעות הכוננות כשעות נוספות.

שופט בבית משפט השלום הורה למשטרה להשמיד טביעות אצבעות שלקחה מקטין מהיישוב היהודי בחברון. השופט קבע כי אין למשטרה סמכות לקחת טביעת אצבע בכוח, או לעצור אדם כדי לכפות עליו שיתן טביעת אצבעות. ועד היישוב היהודי בחברון הגיב: "ניצחון נוסף על המשטרה, שמנסה להפוך אותנו לעבריינים לכאורה".

עירית ראשון לציון משביתה מהיום את חטיבות הביניים בעיר. השביתה באה במחאה על ההחלטה להעתיק חלק מחוות הגז, "פי גלילות", לראשון לציון.

