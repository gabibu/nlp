

9 מקרי טביעה אירעו בשבת אל מול חופי תל אביב. שניים מהטובעים מתו, 4 פונו במצב קשה לבתי חולים ושלושה נפגעו קל. הבוקר יתחדשו החיפושים אחר שני אנשים נוספים שטבעו ככל הנראה בים הסוער.

שני מקרי טביעה אירעו בחוף צ'רלס קלור בתל אביב, מקרה טביעה אחד בחוף תרצה בהרצליה, 4 אנשים טבעו בחוף גורדון ושנים בחוף פרישמן.

בשבת בצהרים משתה ספינה משטרתית של יחידת השיטור הימי בסיוע אזרחים אדם שטבע מול חוף צ'רלס קלור בתל אביב, כשהוא מחוסר הכרה. צוותי מד"א שהוחשו למקום ניסו להחיותו אולם ללא הצלחה ורופא מד"א קבע את מותו. זהות האיש טרם ידועה.

בשעות אחה"צ נימשו 4 טובעים מחוף גורדון בתל אביב. אחד מהם מת לאחר שנסיונות ההחייאה כשלו ושלושה פונו לבית החולים איכילוב, מתוכם אחד במצב בינוני ושניים במצב קל.

בחוף הצוק בהרצליה נמשה מהים על ידי הספינה המשטרתית גבר בן 25, שפונה לביה"ח איכילוב במצב קשה.

בחוף פרישמן נימשה מהים נתין זר מרומניה במצב קשה. בשעות הערב נמסר על תושב תל אביב בן 30, שפונה במצב קשה לאחר שנימשה מן הים בחוף צ'רלס קלור.

נמסר כי גם היום הים מסוכן לרחצה.


