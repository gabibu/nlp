

חברי המשלחות לוועידת האו"ם נגד הגזענות הודיעו בשבת על קבלת הצהרת סיכום לוועידה הכוללת החלטה להימנע מאפליה וכן הכרה בסבלו של העם הפלשתיני ובחוסר הצדק בעבדות.

סוכנות הידיעות אי.פי מסרה כי מדינות איסלמיות רבות, אוסטרליה וקנדה המשיכו להסתייג מההצעה ואף נרשמו הסתייגויות אלה בדו"ח המסכם את הועידה. שר החוץ שמעון פרס אמר בתגובה על השגת הפשרה כי אישור הצעת הסיכום בדרבן הוא הישג למדיניות החוץ של ישראל "כי לראשונה נשבר הרוב האוטומטי נגדה וזאת כתוצאה משילוב של מדיניות ישראלית שפניה לשלום יחד עם עמידה איתנה על שלה".

