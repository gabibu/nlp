

הערב פורסם כי ממידע שהצטבר מתברר כי יש קשר בין ארגוני הטרור לבין גנבי רכב במטרה להוציא לפועל פיגועים.

ישנם ישראלים שרכבם נגנב וכדי להשיבו הם יוצרים קשר עם גנבי הרכב ומנהלים עימם מו"מ.
קשר זה בין גנב הרכב לבעליו עלול להיות מנוצל לצורך פיתוי בעל הרכב להיכנס לשטחי הרשות כדי לפגוע בו או לחוטפו, לחלופין יקבל בעל הרכב את רכבו ממולכד.

אפשרויות אלו מעלות דאגה בקרב גורמי הבטחון, מה שמעלה את חשיבות אזהרת הציבור ממגעים אלה.

כך נמסר הערב מלשכת יועץ התקשורת של משרד ראש הממשלה.



