

מורה ונהג רכב ישראלי נהרגו בפיגוע ירי של מחבלים שהיה היום בבוקר בכביש הבקעה.

מדיווחים ראשונים נמסר כי מדובר במיניבוס שהסיע מורות וגננות ישראליות בדרכן למועצה האזורית בצומת אדם. רכב מחבלים חולף ירה לעבר הרכב הישראלי בו נסעו ונמלט מהמקום. ככל הנראה מדובר בירי של שני מחבלים שירו לעבר הרכב הישראלי אש מסיבית.

הפלשתינים דיווחו כי כוחות בטחון ישראלים רבים הגיעו למקום, סגרו את האזור וסרקו את השטח לאיתור המחבלים. כמו כן הוזנקו שני מסוקים שהחלו לסרוק את האזור במטרה ללכוד את היורים.

המורות נסעו לביה"ס "גפנים". רכב המחבלים פתח באש לעברם והנהג ואחת המורות נהרגו. 3 מורות נוספות נפצעו באורח קל והועברו לביה"ח בעפולה.
