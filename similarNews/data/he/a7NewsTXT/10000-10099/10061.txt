

חבלני המשטרה פוצצו בשבת אחה"צ מטען חבלה שהתגלה בתוך תיק ברחוב פאולוס בנצרת. איש לא נפגע.

המשטרה מעריכה כי המחבלים לא התכוונו לפוצצו במקום זה, אלא להעבירו למקום אחר. במהלך הפיצוץ המבוקר של חבלני המשטרה נגרם נזק לחלונות של חנויות הסמוכות.

כוח צה"ל גילה וניטרל בשבת בבוקר מטען חבלה שהונח סמוך לכביש קרני-נצרים ברצועת עזה.

בשעות אחר הצהריים פתחו מחבלים באש לעבר כיכר גרוס בחברון מכיוון שכונת שלהבת (אבו סנינה). לא היו נפגעים ולא נגרם נזק. חיילי צה"ל השיבו אש לעבר מקורות הירי.

