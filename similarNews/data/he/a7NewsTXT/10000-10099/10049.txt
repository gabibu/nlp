

הוועד למניעת הרס העתיקות בהר הבית מתלונן כי בניגוד לכל דיווחי המשטרה, ממשיך הוואקף המוסלמי לבצע שם עבודות תוך פגיעה בעתיקות.

במכתב דחוף ששלח לראש ממשלה מתלונן הוועד כי ידוע לו שהמוסלמים מקימים כעת בהר הבית אנדרטה גדולה לזכר פייסל חוסייני, משפצים את משגד אל אקצה ופוגעים בבורות מים.

הם גם ממשיכים להכניס חומרי בנייה חדשים להר, בלי שהמשטרה תנקוף אצבע. לפני חודשיים הודיע השר לבטחון פנים לחברי הוועד למניעת הרס העתיקות כי הינחה את המשטרה לאסור הכנסת חומרי בנייה להר הבית.
