

בקבוק תבערה הושלך במוצ"ש לעבר כביש מעלה אדומים-פסגת זאב. בקבוק התבערה התנפץ והתלקח על הכביש. לא היו נפגעים ולא נגרם נזק. כוחות משטרה פתחו בסריקות באזור.

ערבים פתחו באש במקומות שונים ביש"ע במוצאי שבת, וביניהם על בסיס בזק של צה"ל, מכיוון הכפר דורא לעבר עמדת צה"ל בנחל דוראן, לעבר מוצב צה"ל ליד היישוב גדיד בגוש קטיף, ולעבר מוצב צה"ל בנווה דקלים, שלעברו נורו גם רימוני רובה. כן הושלכו 13 רימונים על עמדת צה"ל ליד רפיח. ברוב המקרים הושבה אש לעבר התוקפים.

בשבת בצהרים תקפו ערבים עמדה של צה"ל בשללה הגדולה בחברון. במהלך ההתקפה נזרק מטען צינור לעבר העמדה. החיילים פיזרו את הערבים בעזרת אמצעים לפיזור הפגנות.

כמו כן, השליכו ערבים אבנים ובקבוקי תבערה בחסם שוטר לעבר חיילים. בשעות הערב בוצע ירי מגבעת שלהבת (אבו סנינה) וחארת אשייח על עמדות צה"ל. בכל האירועים לא היו נפגעים.

