

בטול כרם תקפו מסוקים של צה"ל את רכבו של המחבל ראיד מוחמד אלכרמי. אלכרמי נפצע קשה, ושני עוזריו נהרגו.

דובר צה"ל מסר כי בימים אלו עסק אלכרמי בתכנון ובהוצאה לפועל של פיגועים נגד יעדים ישראליים. אלכרמי ביצע פיגועי ירי רבים בגזרת טול כרם, פיגועים שמהם נהרגו ונפצעו אזרחים וחיילים רבים.

אל כרמי אחראי לרצח שישה יהודים, וביניהם צבי שלף ממבוא דותן, דני יהודה מחומש, אלי נאמן מפרדס כץ, ודב רוזמן מנתניה.

בראיונות שהעניק באחרונה לאמצעי התקשורת, הבהיר ראיד כי הוא נחוש להמשיך בפעולות טרור נגד ישראל, ואף להחמירן. כך, למשל, בראיון לרשת זרה הצהיר כי "אנו מאמנים את הנוער לבצע פעולות בתוך ישראל... אנו מאמנים בני 17 ו-18 לתקוף מתנחלים, ולחטוף חיילים בתוך שטחי ישראל".

נוסף על כך השתתף המחבל באירועי ירי רבים לעבר מפקדת התיאום והקישור ובסיס מג"ב בקרבת טול-כרם. שמו של ראיד אלכרמי הועבר פעמים רבות למנגנוני הרש"פ, אך אלה לא נקטו כל פעולה כדי לעוצרו.

דובר צה"ל הדגיש כי לראיד אלכרמי היו קשרים עם מרואן ברגותי ועם אנשי לשכתו, ובהנחייתם הוא פעל לביצוע פיגועים. כמו כן, הם מימנו את פעולותיו, והוא גם דיווח להם עליהן.

