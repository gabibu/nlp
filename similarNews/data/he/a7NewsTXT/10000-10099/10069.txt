

שר החוץ האמריקני קולין פאואל אמר שישראל אינה מפרה את החוק כאשר היא עושה שימוש בנשק אמריקני בפעולותיה באזורי יש"ע וברצועת עזה.

פאואל אומר את הדברים במכתב לציר בית הנבחרים האמריקני ג'ון קוניירס. קוניירס ביקש לדעת האם ישראל חורגת מן ההיתר שניתן לה כאשר היא משתמשת בנשק האמריקני.

כאמור תשובתו של שר החוץ האמריקני הייתה כי אין בכך כל חריגה אם כי, אמר פאואל, ארה"ב תמשיך לעקוב אחר השימוש בנשק.


