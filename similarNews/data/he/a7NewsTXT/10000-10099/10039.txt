

בית משפט במצרים אסר לקיים את הכינוס השנתי של אלפי יהודים ליד קברו של הרב אבוחצירא בכפר דמיטו, ליד אלכסנדריה, כך מדווחת סוכנות רויטרס.

ההחלטה התקבלה בעקבות עתירתו של עורך דין מצרי, שטען כי ההילולא נוגדת את דת האיסלאם ולמוסר הנהוג במצרים. לטענת העורך דין שותים החוגגים משקאות חריפים, ומתנהגים בחוסר צניעות.

דוברת שגרירות ישראל במצרים גינתה את ההחלטה, ואמרה כי יש לשמור על "חופש נגישות ליהודים למקום הזה".


