

הלילה ירו ערבים לראשונה אל עבר שכונת פסגת זאב בצפון ירושלים. היריות נורו מכיוון הכפרים ענתא וחיזמא הנמצאים ממזרח לשכונה, שני קליעים חדרו אל בית משפחת ועקנין, לא היו נפגעים. תושבים בשכונה אמרו כי הם מפחדים שיהפכו להיות "גילה שנייה".

ערבים יידו אבנים לעבר מכונית סמוך לגבעת זאב, אזרחית ישראלית נפצעה קל ופונתה לביה"ח הדסה הר הצופים בירושלים.

אמש סמוך לשעה 23:00 השליכו ערבים שלושה רימונים לעבר עמדת צה"ל על גבול ישראל מצרים בסמוך לרפיח. אין נפגעים. גם לעבר עמדת צה"ל שליד נווה דקלים השליכו הפלשתינים רימון. לא היו נפגעים. כוח צה"ל השיב אש.

יריות נורו במשך הלילה אל עמדות צה"ל ליד חלחול בהר חברון. אל מוצב צה"ל ליד נווה דקלים נורו יריות ונזרק רימון, לא היו נפגעים.

לפני כן, ניסה ערבי לדקור שתי נשים בכניסה למכבים, הוא נעצר ויובא היום להארכת מעצר.
אש נורתה גם אל גבעת האנטנה ליד אריאל.

אתמול בבוקר ניסו שני ערבים, איש ואשה, לדקור חייל בחברון. החייל ירה ברגלו של הגבר, והשניים נמלטו לשטח הנתון לשליטת הפלשתינים.

מחבלים ירו מרכב חולף אל מוצב צה"ל ליד היישוב יד יאיר ממערב לרמאללה. איש לא נפגע. החיילים השיבו אש אל רכב המחבלים.

