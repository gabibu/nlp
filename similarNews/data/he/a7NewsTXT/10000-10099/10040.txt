

הוועדה המחוזית לתכנון ולבנייה במחוז ירושלים של משרד הפנים, בישיבתה אתמול, החליטה באופן תקדימי להסיר מסדר היום של דיוניה תכניות המבקשות להכשיר עבירות בנייה בוטות.

הוועדה החליטה שלא לדון עוד בתכניות כאלה עד לקיומו של דיון עקרוני במליאת הוועדה המחוזית, דיון שבו אמורה להתקבל החלטה מנחה. הוועדה המחוזית תבדוק את האפשרות לקבוע כי מוסדות התכנון לא יאשרו עבירות בנייה בוטות, שבוצעו בניגוד מהותי לתכנית.

משמעות ההצעה היא, כי עבירות הבנייה לא יוכלו להיות מוכשרות בדיעבד, וכי העירייה תיאלץ לקיים ולאכוף צווי הריסה.


