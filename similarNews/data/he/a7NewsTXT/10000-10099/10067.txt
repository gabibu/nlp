

ראש הממשלה אריאל שרון יכנס מחר את הקבינט המדיני-ביטחוני לדיון מפורט על תוכנית מרחב התפר.

הכוונה היא להתחיל בדיון מפורט על התוכנית לאחר שב-18 ביולי אישר הקבינט את התוכנית באופן עקרוני.

בלשכת ראש הממשלה מעריכים כי הדיון לא יסוכם ויהיה לו המשך בשבועות הבאים.

יצויין, כי הבעיה המרכזית בתוכנית היא ההצעה להכריז על מרחבים לאורך הקו הירוק כשטח צבאי סגור. מדובר בסוגיה משפטית סבוכה שעלולה להתפרש בעולם כסיפוח של אותם שטחים ולגרור את ישראל למחלוקת מדינית נוספת, עם מדינות ידידותיות כמו ארה"ב ומדינות האיחוד האירופי.

ככל הידוע ראש הממשלה אינו נוטה לאשר סיפוח אדמות. זו גם היתה הסיבה שבגללה החליט שרון להתערב באמצע השבוע שעבר, כאשר היה במוסקווה, ולבטל את מסיבת העיתונאים שתיכנן צה"ל לכתבים הצבאיים, בה אמור היה צה"ל להכריז על התחלת יישום התוכנית.
