

ארגון "רופאים לזכויות אדם" מוחה על שמחבלים הכלואים על ביצוע פיגועים, אינם זוכים לטיפול פסיכיאטרי. "מן הראוי שיקבלו סיוע פסיכוסוציאלי מאיש מקצוע מחוץ למערכת הכולאת, אשר יצור איתם יחסי אמון ופתיחות"


ארגון השמאל הקיצוני, המכונה "רופאים לזכויות אדם", מותח ביקורת על כך שמחבלים הכלואים בבתי סוהר, על פיגועים, אינם זוכים לטיפול פסיכיאטרי.

לדברי הארגון, רופא העובד מטעמו, ד"ר אבי רונן, ביקר שלשום במתקן הכליאה עופר שמצפון לירושלים.

בהודעה שפירסם הארגון נטען כי "מהמקרים שנבדקו ע"י ד"ר רונן עולה שיש חסר בטיפול פסיכיאטרי. לא מתבצעות אבחנות פסיכיאטריות ולא הערכות תקופתיות סדירות ע"י פסיכיאטר, כאשר כבר ניתן טיפול הוא אינו רציף, ללא ניתור ועלול להפסק בהעברה ממתקן אחד לשני, לעתים הטיפול נותן מענה לסימפטומים בלבד ואינו מטפל בשורש הבעיה. כמו גם במתקנים אחרים של הצבא אין במתקן עופר, שרותים פסיכוסוציאליים עבור הכלואים".

לדברי ארגון השמאל במקום כלואים גם מחבלים צעירים, ולכן "הבעיה מחריפה במיוחד כאשר מדובר בכלואים צעירים וילדים כלואים. יש להתיחס אל עצורים מתחת לגיל 18 כאל קטינים, בהתאם לחוק הבינלאומי. אוכלוסית הקטינים נפגעת במיוחד מהתנאים והלחצים הקיימים במתקני כליאה ומן הראוי שיקבלו סיוע פסיכוסוציאלי מאיש מקצוע מחוץ למערכת הכולאת, אשר יכול ליצור איתם יחסי אמון ופתיחות".






