

תומכי וענונו מפגינים הבוקר בירושלים, וידרשו לאפשר למרגל לעזוב את הארץ ולפתוח את הכור בדימונה לבקרה בינלאומית."מוכרים לאזרחי ישראל אשליה מסוכנת כאילו אפשר להחזיק לנצח במונופול גרעיני באיזור"

הבוקר יקיימו עשרות מתומכיו של מרדכי ואנונו משמרת מחאה בככר פאריז בירושלים, מול בית ראש הממשלה. הם ימחו על החלטת שר הפנים פינס לחדש את האיסור על ואנונו לעזוב את ישראל ויקראו לפתוח את הכור בדימונה לביקורת בינלאומית, כפי שלדבריהם, דורשת מדינת ישראל ביחס לכורים הגרעיניים באיראן.

ההפגנה היום באה לאחר ארבעה ימי הפגנות ומחאות שקיימה בארץ קבוצה של אנשי שמאל מחו"ל, שהגיעו לארץ, לדבריהם, "כדי להביע את הערכתם העמוקה למתריע הגרעיני מרדכי ואנונו אשר הקריב קרבנות עצומים בשל שאיפתו להזהיר את אזרחי ישראל ואת העולם כולו מפני הסכנות החמורות שבנשק הגרעיני".

"מוכרים לאזרחי ישראל אשליה מסוכנת כאילו ישראל יכולה להחזיק לנצח במונופול גרעיני באיזור ולנופף מעל ראשי שכנותיה במאגר של מאות ראשי חץ גרעיניים. זוהי אשליה מסוכנת, במוקדם או במאוחר יגיעו מדינות נוספות באיזור לנשק גרעיני ויתחל פה מירוץ חימוש גרעיני ואז יהיה עצם קיומנו תלוי בחוט השערה. מוטב להגיע לפני כן להסכם של הוצאת כל הנשק הזה מהאזור בפיקוח בינלאומי. מרדכי ואנונו יכנס להיסטוריה כאדם מרחיק ראות שהצביע על סכנה חמורה שראשי המדינה מנסים להסתיר מהציבור. זאת בנוסף לסכנות הבטיחותיות הקשות הקשורות בכור גרעיני מתיישן ומזדקן שבעולם כבר סוגרים כורים שהגיעו לגיל זה. המציאות האכזרית עלולה חס וחלילה לטפוח על פנינו בתאונה מסוג צ'רנוביל" אומרים אנשי השמאל, תומכי המרגל.

בארבעת הימים האחרונים נפגשו אנשי השמאל מספר פעמים עם והעניקו, ונתנו לו "פרסים" בהם זכה בזמן היותו בכלא ואשר אז לא יכול היה לקבל אותם לידיו כולל "פרס נובל האלטרנטיבי". הם קיימו הפגנות בירושלים, בתל אביב ומול הכור בדימונה.


