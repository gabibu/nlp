

אתמול נמכר החמץ של ירושלים לערבי שירוי פאלח מראס אל עמוד. מכירת החמץ התקיימה במעמד חברי בד"ץ רבנות ירושלים הרבנים שרגא, הכהן, לוין, הלפרין, ויוסף.

החמץ של ירושלים נמכר יחד עם החמץ של בתי המלון בירושלים, המסעדות, תושבי ירושלים ושל הקונצרנים תנובה אוסם, ישובי חבל התענכים, העיר מודיעין ועוד.
קונה החמץ שיורי פאלח כבר צבר ניסיון ומזה למעלה מעשור כבר רוכש מדי שנה בשנה את החמץ. הוא מכיר את נהלי המכירה ואת המושגים ההלכתיים של קנין, מכירה ושטר.

יו"ר המועצה הדתית ירושלים, בישר לפני מכירת החמץ בכנס של עובדי המועצה הדתית כי היום במאמצים מרובים הוא הצליח לגייס את יתרת התקציב והעביר את משכורות העובדים כולל חובות העבר ובכך עובדי המועצה הדתית בירושלים קיבלו את מלוא משכורותם ערב החג.
בשבועיים האחרונים גייסה המועצה מאות איש למבצע הכשרת בתי מלון ומסעדות ולמבצע הגעלת כלים.

