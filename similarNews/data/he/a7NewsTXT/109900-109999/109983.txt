

השבת יקראו בתורה בבתי הכנסת את פרשת השבוע אחרי מות.

פרשת אחרי מות עוסקת בתחילה במצוות יום הכיפורים המוטלות על הכהן הגדול שהיה נכנס לבית קדשי הקדשים בבית המקדש. על קרבנות הכפרה שהיה מקריב עבורו ועבור כפרת כל עם ישראל. בפרשה גם מופיעה מצוות הצום ביום הכיפורים. אחר כך עוסקת התורה בחיוב להקריב קרבנות במקום המקדש במקום המיועד להקרבת הקרבנות.
בסופה עוסקת הפרשה בעניין העריות, ובמצווה המוטלת על בני ישראל להתקדש ולפרוש מהנשים האסורות עליהם.

השבת, היא גם שבת הגדול, שבת של ערב פסח. עקב סמיכות השבת לחג הפסח, ישנם הלכות רבות הנוגעות למעבר מאכילת החמץ למצה. מאחר ובשעות הבוקר צריך לסיים את אכילת החמץ, יש מנהג להתפלל מוקדם בותיקין, ולערוך סעודה בזמן שעוד מותר לאכול חמץ, ויש מנהג ספרד לאכול בשעה הרגילה, גם לאחר סיום זמן אכילת חמץ, ולאכול מצה עשירה המתובלת במי פירות. משעות הצהרים בשבת כבר לא אוכלים סעודה, כדי לשמור מקום ותיאבון למצוות אכילת המצה בליל הסדר שהיא מצוה מהתורה כפי שנאמר: "בערב תאכלו מצות".

נזכה לחג פסח כשר ושמח, ונזכה לבשורות טובות ישועות ונחמות.
