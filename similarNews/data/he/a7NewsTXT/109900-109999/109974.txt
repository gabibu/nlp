

בבי"ס שיטים בערבה תוכננה והותקנה לאחרונה מערכת פוטו-וולטאית ע"י חברת סולארפאוור. המערכת הייחודית המשמשת ליצור אנרגיה ולחינוך לשימוש באנרגיות חלופיות. המערכת מחוברת לרשת החשמל של ביה"ס, ומזרימה בשעות השמש עד 7 קילו-וואט שעה ליום. זאת כמות המספיקה, כדוגמא, להפעלת 100 מנורות פלורסנט ל-6 שעות ביממה, אך עיקר יעודה הוא ללימוד השימוש בטכנולוגיות אלו.

המערכת מורכבת מ: 12 פנלים סולאריים של 80 וואט כל אחת, ממיר מתח 1100 וואט, תחנה מטאורולוגית הכוללת חיישני קרינה, טמפרטורת סביבה וטמפרטורת הפנל.
המערכת גם מחוברת on-line ומשדרת את הנתונים בזמן אמת אל רשת האינטרנט, והתלמידים (כמו כל מי שמחובר לרשת) לרשת יכול לצפות בנתונים.

יוזמת המערכת הגיעה ממרכז מו"פ ערבה בראשות ד"ר אריק הייליג. אלון תמרי מנהל השיווק של חברת סולארפאוור אמר כי "מעבר לפתרונות ההנדסיים אותם אנו מתכננים, חשוב להתחיל ולחנך את המבוגרים של מחר להעדיף את האנרגיות הירוקות והפחות מזהמות על פני האנרגיה כיום. סולארפאוור חרטה על דיגלה את נושא החינוך לאיכות הסביבה ולכן שמחנו לקחת חלק בפרויקט".

