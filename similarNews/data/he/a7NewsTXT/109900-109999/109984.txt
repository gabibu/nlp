

היום (ב) א' חוה"מ פסח, ערכה תנועת הנוער בית"ר ביישובי צפון השומרון, סיור הזדהות עם ההתנגדות להתנתקות. לסיור הגיעו מעל 200 חברי מרכז הליכוד בהם ראשי סניפים ואנשי ציבור מהשדרה המרכזית של המפלגה. אליהם הצטרפו ראשי סניפים של תנועת הליכוד בעולם מארה"ב, אנגלייה , צרפת ועוד.

דני דנון יו"ר ההנהגה העולמית של תנועת בית"ר והיוזם והמארגן של הסיור אמר כי "אנשי הליכוד האידיאולוגים והשורשיים מתנגדים לתוכניתו של ראש הממשלה. השתתפות של מאות חברי מרכז בסיור מוכיחה כי הליכוד הוא נגד ההתנתקות."

בסיור הציג דנון את הקמת מטה פעולה כנגד תוכנית ההתנתקות שיפעל ממצודת זאב ותפקידו יהיה גיוס תומכי הליכוד למאבק וארגון המפגינים ביישובי גוש קטיף וצפון השומרון.


