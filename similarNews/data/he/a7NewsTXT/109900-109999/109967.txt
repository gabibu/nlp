

חיים דיין מנכ"ל ארגון מגדלי הבקר לבשר תקף בערוץ 7 את חוסר העניין שמגלה המשטרה בנושא. "בארבעת חודשים האחרונים יש עליה של מאות אחוזים, ובשנה האחרונה לבד אירעו 2,000 גניבות" הנזק: למעלה מ 10 מיליון ש"ח

בכנס חירום, שהתקיים השבוע בבאר טוביה, ועסק השתתפו השר לביטחון פנים גדעון עזרא, מפכ"ל המשטרה משה קראדי, מפקד המחוז הדרומי במשטרה אורי ברלב, מפקד משמר הגבול, כל מפקדי תחנות והמרחבים בדרום, מנכ"ל התאחדות מגדלי הבקר, מנכ"ל ארגון מגדלי הבקר בישראל, מנכ"ל מועצת החלב, וכן כארבע מאות רפתנים, בוקרים ונוקדים מדרום הארץ.

גדעון עזרא השר לביטחון פנים הבטיח כי יתווספו עוד 2 תקנים של מפקדי אזורים בדרום, שיעסקו אך ורק בנושא הפשיעה הכפרית וכן 19 תקנים נוספים, ליחידת "דקל" שהיא יחידה משטרתית יעודית לטיפול בפשיעה הכפרית ולהפנות אותה חזרה ליעודה המקורי. ביחידה יהיו כשישים תקנים ללוחמה בגניבות החקלאיות.

בנוסף אמר השר לבטחון פנים כי יחידת "דקל" תתוקצב ב- 400,000 ש"ח ממשרד האוצר ו 400,000  נוספים מהמשרד לביטחון פנים.

אבל הדברים לא הרגיעו כלל את המשתתפים. בכנס החירום, הציגו ראשי ארגוני המגדלים את מכת הגניבות ברפתות ובחוות הבקר והצאן בדרום הארץ. לדבריהם, רק בשנה האחרונה נגנבו מעל 4,000 ראשי בקר בצפון ובדרום, כשבדרום נרשמו מקרים מדווחים של 2,000 גניבות. הנזק לחקלאים עומד על מעל עשרה מיליון שקל בשנה, ולדבריהם אף קיימת פגיעה חמורה גם בתשתית הגידול של הרפתות וחוות הבקר בנוסף לגניבות החקלאיות.

חיים דיין מנכ"ל ארגון מגדלי הבקר לבשר תקף בחריפות את התנהלות המשטרה במחוז דרום, את חוסר העניין שמגלה המשטרה בנושא גניבות הבקר וקרא למפכ"ל המשטרה ולשר לביטחון פנים "לפעול מיידית בכדי להרגיע את האזור המוכה ולהחזיר את הביטחון האישי והכלכלי לחקלאים".

דיין אמר היום לערוץ 7 כי בארבעת החודשים האחרונים יש עליה חדה של מאות אחוזים בהיקף שלא מכירים עד היום בענף. הוא הבהיר כי הפעילות המשטרתית הינה מינורית מאוד ללא מוטיבציה וכי זאת בשונה מאוד מפעילות המחוז הצפוני של המשטרה , שם, לדבריו, ההתמודדות מצויינת. החקלאים מזהירים כי התוצאה של הגניבות הינה גם ערעור תשתית הביטחון של החקלאים עד כדי סיכון בנפש, כשהגנבים עלולים לפגוע בחקלאים עצמם. דיין הדגיש כי עד היום מקילים בתי המשפט מאוד בעונשם של גנבי בקר, למרות הנזק הרב שנגרם למגדלים.

המגדלים אף הביעו בכנס מורת רוח ממה שכנו "אזלת ידה של המשטרה ומהעדר טיפול בגנבים, למרות שהמשטרה יודעת את זהותם של הגנבים, בדווים מהנגב העובדים בשיתוף פעולה הדוק עם ערביי תרקומיא ואידנא".

חיים דיין מנכ"ל ארגון מגדלי הבקר לבשר תקף בחריפות את התנהלות המשטרה במחוז דרום, את חוסר העניין שמגלה המשטרה בנושא גניבות הבקר וקרא למפכ"ל המשטרה ולשר לביטחון פנים "לפעול מיידית בכדי להרגיע את האזור המוכה ולהחזיר את הביטחון האישי והכלכלי לחקלאים".

