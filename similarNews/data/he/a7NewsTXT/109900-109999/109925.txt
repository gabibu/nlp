

אתמול הותר לפרסום כי המשטרה אסרה 14 ערבים, חלקם תושבי מזרח ירושלים. המשטרה חשפה גם תוכנית לרצוח שוטרים ממרחב בנימין.

המשטרה עצרה 14 ערבים תושבי מזרח העיר ותושב נוסף, ממוצא יהודי, בחשד שסחרו בנשק ובסמים. כתבנו קובי פינקלר מדווח כי על סמך מידע ביצעו בימים האחרונים שוטרי מפלג הסמים, יחידת הסוכנים והיחידה המרכזית של משטרת ירושלים בשיתוף יחידת הגדעונים מעצרים של הערבים ותושב יהודי החשודים שמכרו לסוכן משטרתי 16 כלי נשק, תחמושת וגם סמים.

בנוסף, עצרו השוטרים שני ערבים החשודים שתכננו לבצע פיגוע במהלכו יחטפו וירצחו שוטרים מתחנת בנימין של שוטרי מחוז ש"י. הן תכננו על פי החשד לירות לעבר ג'יפ סיור משטרתי ממוגן ובו שלושה שוטרים בזמן שחלונותיו פתוחים, להוציא את השוטרים הפצועים, לוודא את הריגתם, לגנוב את נשקם, לכרות את רגליהם ולהימלט עם הג'יפ.
