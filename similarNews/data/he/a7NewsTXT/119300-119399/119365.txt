

כוחות צה"ל ושירות הביטחון הכללי לכדו אמש את המחבל תאמר חסין סעיד געאר מארגון הטרור הג'יהאד האיסלאמי ומבוקש מרכזי המשתייך לתשתית הגי'האד בטול כרם. עם המחבל נמצאו אקדחים ורובים.

המחבל נלכדבעיר טול-כרם, בה עסק במשך זמן ממושך בפעילות טרור תוך שהוא נהנה מהגנתה של הרשות הפלסטינית. בסריקות שבוצעו בבית בו נתפס המחבל, נמצאו 2 אקדחים ו- 4 רובים מסוג קלאצ'ניקוב.

כתבנו קובי פינקלר מוסר שתשתית הג'יהאד האיסלאמי אליה השתייך המבוקש אחראית לשרשרת של פיגועי התאבדות, מכוניות תופת ופיגועי ירי אשר בוצעו במהלך חצי השנה האחרונה באזור טול-כרם ובעורף ישראל. תחת ידיו של המחבל תאמר געאר יצאו לפועל הפיגוע במועדון הסטייג' בתל-אביב בפברואר, ופיגוע ההתאבדות בקניון בנתניה לפני שבועיים. בפיגועים אלו נרצחו עשרות ישראלים ונפצעו למעלה ממאה איש. גם כיום ממשיכה התשתית בתכנון הוצאת פיגועים נוספים.

במהלך מבצע המעצר אותר המחבל תאמר געאר כשהוא שוהה ביחד עם סייענו, המחבל מחמד פתחי מחמד בדא, בבית קרוב משפחה של מחמד בדא בכפר דנאבה שבנפת טול-כרם.

