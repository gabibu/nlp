

במרכז מורשת מנחם בגין בירושלים התקיים אתמול כנס של העיתון 'בשבע' בנושא "ההתנתקות ובטוייה בתקשורת", ח"כ תמיר: המשטרה טעתה שעצרה את האוטובוסים בדרך לכפר מימון. אם לא יתנו להפגין אהיה הראשונה למחות.

בכינוס אמרח"כ צבי הנדלכי מעולם לא היה מצב כמו היום שהולכים לבצע תוכנית על בסיס של שקרים, מניעים מושחתים ועוד. כל אלו מצטברים ביחד לגדר אסון. הדברים הללו כולל חוסר התמורה בעד ההתנתקות היו צריכים לעלות שאלות קשות בתקשורת ולהוות ענין מרכזי לגבי מי שקרוי 'כלב השמירה' של הדמוקרטיה. למעשה מדובר באירוע מכונן והתקשורת אינה מתפקדת כראוי ביחס אליו, כמו שהיה צריך להיות במדינה נורמלית. הדבר יגרום לנזק לשנים קדימה.

העיתונאייעקב אחימאיראומר בכנס כי כבר מספר חודשים שאין צורך בדוברים למשרדי הממשלה בעיקר במשרד רה"מ, משרד הבטחון והמשרד לבטחון פנים, כיון שהכתבים עושים את מלאכתם של הדוברים. אחימאיר אומר כי תפקידה של התקשורת הוא להיות עין רואה ביקורתית על העובדות, להצביע עליהן ולדייק בהן. לדבריו ראש הממשלה בנאומיו בכנסת מדבר בשבח ההבטחות שניתנו לישראל על ידי בוש, ואומר שיש להן ערך משפטי. הדברים אינם נכונים, אומר אחימאיר. זוהי הטעיית הציבור. התחייבות נוספת שנטען כי בוש נתן היא לגבי זכות השיבה אבל במכתב בוש נאמר כי עדיף שהפליטים לא יוכלו לחזור למדינה, זה הכל . על כך יש להוסיף כי האמריקנים אינם מכירים בשינויים דמוגרפיים כבסיס לשינויים בהתיישבות ביו"ש. אלא נכתב שיתנהל מו"מ בין הישראלים לפלשתינים, זו אינה מחוייבות חד משמעית.

במושב השני בו השתתפוח"כ אריה אלדדמהאיחוד הלאומי,ח"כ פרופ' יולי תמירממפלגת העבודה,השר צחי הנגבימהליכוד והאלוף במיל' יעקב עמידרור.

מנכ"ל בשבע, יהודה אוליבה אמר בעניין פעילותיו של הימין הקיצוני נוכח ההנתקות כי יש דברים חמורים יותר, אך התקשורת נתפסת לשוליים. נינג'ות ושמן הם שוליים של השוליים, אומר אוליבה, וזה לא הנושא, את המעשה המעורר גועל נפש עשו פרחחים, אמר אוליבה.
עם זאת לדבריו הגבול שנחצה הוא הדמוניזציה והאלימות של חלק מכלי התקשורת כלפי המתנגדים לעקירה. אתר YNET, WALLA, NRG יצאו באמירות פרועות, כמו זה שהיה במאמר המערכת של אתר וואלה שבו נקראו הנהגים שנחסמו בכביש ע"י מתנגדי ההנתקות לשפוך שמן רותח ו'להיכנס' במפגינים. הוא מוסיף כי מי שהתבונן בתגובות גולשים ראה את השפעת הדברים כאשר הם הצטרפו לעליהום על המפגינים.

מראיין: מה בדבר דמוניזציה שעושים בימין לרה"מ?

האלוף במיל' יעקב עמידרור: שרון אינו דיקטטור אבל הוא מוביל לקרע מיותר בעם. עמידרור אומר כי הבעיה המרכזית בתכנית היא ששרון נבחר לבצע מדיניות מסוימת ופנה למדיניות אחרת לגמרי. "תארו לכם שאחרי הבחירות טומי לפיד היה קורא לשחרור מלא של בני ישיבות. היו קוראים לו ללכת למקום אחר. היו 'שוחטים' אותו בתקשורת". הבעיה המרכזית היא הבעיה הדמוקרטית, אומר עמידרור, מצב שבו גוף פוליטי נבחר על בסיס מצע ואחרי הבחירות משנה את דרכו ועושה מה שהוא רוצה מהווה נזק לדמוקרטיה כיון שפוגע באמון הבוחרים בעתיד, בנושא הבחירות.

השר צחי הנגבי: שרון עשה טעויות לאורך ניהול קמפיין ההתנתקות שייצרו לו 'ובצדק' תדמית של מי שמצפצף צפצוף ארוך על מפלגתו. כולנו עוסקים בהתעלמותו מרוב מתפקדי הליכוד, כמוני, שהצביעו נגד התכנית, אך הדבר משכיח את העובדה שלפני שלש שנים אריק שרון התמודד נגד נתניהו על הנהגת הליכוד, כאשר שני המחנות ייצאוו זה נגד זה בדבר נושא מרכזי שהוא חמור פי כמה ממה שמתרחש היום, והוא: האם לכונן מדינה פלשתינית בחבלי יש"ע. נתניהו נכשל בהתמודדות, שרון נבחר ברוב משמעותי ולא השכיח מבוחריו שאם ייבחר לראשות הליכוד הוא מצדד בכינון מדינה פלשתינית, בניגוד לעמדת הליכוד. שרון יש לזכור, אומר הנגבי, נבחר בתוך הליכוד באופן דמוקרטי על בסיס 150 אלף בוחרים שהצביעו בקלפיות, ו'היה ברור מה נקבל'.
הגבול המרכזי שנחצה, אומר הנגבי, הוא אצלנו במחנה הלאומי במתן לגיטימציה לסרבנות.'נחטוף' על טעות זו כמו ב'בומרנג'. בבוא יום פקודה, נראה תופעה דומה המקבלת לגיטימציה. בעוד שנה שנתיים כאשר נאבק על מעלה אדומים אריאל ובית אל, יגידו אמהות שבניהן ישלחו לשרת שם כי הן אינן רוצות שהם ישרתו שם כי השקפת עולמם שונה ושאנחנו חינכנו אותם לא לעשות דבר שדגל שחור מתנופף עליו. הסרבנות היא טעות קשה הפוגעת בממלכתיות.

ח"כ פרופ' יולי תמיר: שרון אינו רה"מ ראשון ששינה את דעתו. בגין שינה דעתו בפינוי ימית. שמיר שינה דעתו וגם יצחק רבין. ראשי ממשלות משנים דעתם כתוצאה ממצבים מדיניים. לתכנית ההתנתקות שרון לא הלך לבד, הוא מלווה בממשלה ובכנסת. זו החלטה דמוקרטית בהחלט. העובדה שחלק גדול מהימין אינו רואה בה לגיטימית, מחדדת את הטענה כי למדינת ישראל לגיטימיות מופחתת וכי היא אינה דמוקרטית.
תמיר אומרת כי היא לא הצביעה לשרון כיון שבדברים רבים הוא פועל באופן כוחני ואנטי דמוקרטי
"ואתם הצבעתם אליו ואתם העלמתם עין כשהפר את החוק. כשזה היה נוח אהבתם, וכשלא, אתם מתנגדים . אל תתפעלו מאנשים הפועלים בכוח, כי פעם הוא יופנה גם אליכם".

האלוף במיל' עמידרור  הסירוב: השגיאה הגדולה ביותר של מתנגדי ההתנתקות. זה אסון למדינת ישראל. יותר גרוע מהתכנית היא אי מימושה בגלל סירוב המוני.


ח"כ אריה אלדד: שרון הזניח את הדמוקרטיה. הוא משתמש בצבא, הוא שולח חיילים חמושים נגד מפגינים. למרות שנבחר בכלים דמוקרטיים זו דיקטטורה.

פרופ' תמיר: המשטרה טעתה בנוגע לעצירת האוטובוסים לכפר מימון. אם לא יתנו להפגין אם יאסרו אנשים בשל דעתם אהיה ראשונה למחות.

שאלה שהופנתה לפרופ' תמיר   האם השמאל אינו טועה בהתנגדותו למשאל עם?
תמיר: בגין החזיר את סיני ללא משאל עם. אני בעד משאל עם. הבעיה היא שהפעם היא באה אחרי שהתהליך נקבע. בכל תהליך דמוקרטי 'כמו בספורט', מחליטים מראש על הכללים. אם היו מחליטים שיש משאל עם הוא יחייב את הכנסת, אבל אחרי שהממשלה החליטה ולאחר מכן הכנסת, לא ייתכן שיהיה משאל עם שיפר את ההחלטות של הממשלה ושל הכנסת. משאל בכל מקרה צריך לקיים לפני החלטה בכנסת.
דיווחה: רותי אברהם

