

הרש"פ בירכה היום על החלטת נשיא איחוד האמירויות, השיח' ח'ליפה בן זאיד אל נהיאן, לבנות עיר הנושאת את שמו בשטח ההתנחלויות ברצועת עזה אחרי הנסיגה הישראלית מהן והריסתן

יו"ר הרש"פ, מחמוד עבאס, שוחח עם השיח' בן זאיד בטלפון ובירך אותו על החלטתו.

כתבנו חגי הוברמן מוסר כי הנשיא בן זאיד הודיע על החלטתו אתמול, ואמר שזו מתנתו לעם הפלסטיני ותרומתו להפחתת סבלם של הפלסטינים בשטחים הכבושים. 100 מיליון דולר יוקצו לפרויקט, שאמור לאכלס כ-40 אלף בני אדם. יש לציין כי בעבר תרם השיח' בן זאיד לשיקום מחנה הפליטים ג'נין ולהקמת שכונה הנושאת את שם איחוד האמירויות בעיר וכן הקים פרויקט מגורים בעזה.

שר התקשורת ברשות הפלשתינית, נביל שעת', בירך על ההחלטה ואמר שמדובר בפרויקט הבנייה הראשון שיקום בשטחים הפלשתיניים המשוחררים. שעת' אמר שיחידות הדיור יחולקו בדרך שבה חולקו הדירות בפרויקט של השיח' זאיד בעזה, עם עדיפות למשפחות ש"הכיבוש הרס את בתיהם ולמשפחות של ילדי החללים", כלשונו.
