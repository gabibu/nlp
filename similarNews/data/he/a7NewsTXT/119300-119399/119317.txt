

"אחד הדברים שאני אעשה בקרוב לפני תוכנית ההתנתקות הוא לפנות לאדם שהוא קרוב משפחה שלי, הרב אברהם שפירא, ואבקש ממנו: 'אתה בקולך קום ותגיד לא לאלימות ולא להפרת חוק", כך אמר האלוף במיל' עוזי דיין.

"אחד הדברים שאני אעשה בקרוב לפני תוכנית ההתנתקות הוא לפנות לאדם שהוא קרוב משפחה שלי, הרב אברהם שפירא, ואבקש ממנו: 'אתה בקולך קום ותגיד לא לאלימות ולא להפרת חוק, מותר למחות ולהפגין אולם אסור לסכל את ההתנתקות ואולי בזה תמנע שפיכות דמים'", כך אמר אמש האלוף (במיל') עוזי דיין בראיון שנתן לערוץ דרום T.V, ערוץ הטלויזיה של הדרום והנגב.

כתבנו משה פריאל מוסר כי בתשובה לשאלה האם יהיה בשטח בזמן ההתנתקות עצמה השיב דיין כי "אני עושה איזשהו מהלך למזער את שפיכות הדמים העלולה להיות". לדבריו, פנו אליו מצה"ל ללוות את התהליך בשטח אך הוא יעשה זאת רק במידה ותהיה סכנה מוחשית לשפיכות דמים תוך כדי הביצוע.
