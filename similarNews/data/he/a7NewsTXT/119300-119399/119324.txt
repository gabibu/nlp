

מבנק ישראל נמסר, כי ריבית בנק ישראל לחודש אוגוסט 2005 תישאר ללא שינוי, ברמה של 3.5%.

החלטה זו של בנק ישראל מתבססת על ההערכה כי בתנאים הנוכחיים רמת ריבית בנק ישראל הנוכחית עקבית עם שיעור אינפלציה הצפוי להיות קרוב למרכז יעד יציבות המחירים של הממשלה. כזכור, היעד מוגדר כשיעור אינפלציה שבין 1% ל-3%.

בבנק ישראל מציינים כי הוא ימשיך לבחון כל העת את מדיניות הריבית, מתוך מטרה להשיג את יעד האינפלציה של הממשלה ולמנוע סטיות ממנו הן כלפי מעלה והן כלפי מטה ולתמוך במכלול המטרות של המדיניות המקרו-כלכלית.
