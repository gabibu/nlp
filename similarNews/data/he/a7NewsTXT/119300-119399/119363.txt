

מי דובר אמת? מי באמת מגן על ציר פילדלפי? מי כפוף ישירות לשר הביטחון ומעוות את המציאות? על 3 השאלות הללו נדרשים בימים אלה חברי ועדת החוץ והביטחון של הכנסת. אמ"ן והשב"כ - מלחמת גירסאות.

כתבנו קובי פינקלר מוסר שהרקע לשאלות הנוקבות הוא 2 מפגשים שהיו בימים האחרונים לחברי ועדת החוץ והביטחון עם ראשי מערכת הביטחון בשאלת ציר פילדלפי: בתחילת השבוע הופיע בפני הועדה ראש אמ"ן האלוף זאבי-פרקש שאמר בצורה המפורשת והנחרצת ביותר: מאז תחילת השנה לא הוברח ולו כלי נשק אחד לתוככי הרצועה משטח מצרים באזור ציר פילדלפי. החכ"ים שמעו רשמו ו..חייכו בסלחנות.

אתמול היה זה תורו של ראש שרות הביטחון הכללי יובל דיסקין להופעי בפני הועדה. אחרי שדיבר על הימין הקיצוני, ועל ירידה בהיקף הטרור נשאל דיסקין על היקף ההברחות מציר פילדלפי. התשובה הותירה את חברי הועדה המומים, סיפר אחד החברים "יובל אמר: 'ישנה בהחלט פעילות מואצת של הברחת כלי נשק ואנו יודעים על כך שהרבה כלי נשק הוברחו באחרונה דרך ציר פילדלפי לשטחי הרשות' ".

כמה שעות מאוחר יותר ניתן היה לקבל פרשנות פשוטה לדברים. שר הביטחון, שראש אמ"ן כפוף לו, הודיע כי עד ראש השנה צה"ל לא ישהה בציר פילדלפי.

בימים הקרובים מתכווון יו"ר הועדה לקבל נתונים מדוייקים ולזמן שוב את הנוגעים בדבר. שטייניץ, לא מתכוןן לוותר בעינין הזה.
