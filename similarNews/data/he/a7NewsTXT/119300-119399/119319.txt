

ועדת החינוך התרבות והספורט של הכנסת אישרה השבוע לקריאה שניה ושלישית את הצעת חוק צער בעלי חיים של חברי הכנסת אחמד טיבי, מוחמד ברכה ועיסאם מח`ול על פיה צפוי מתעלל בבעלי חיים למאסר של עד 3 שנים.

על פי החוק כיום, צפוי המתעלל בבעל חיים למאסר של עד שנה אחת ולקנס של עד 67,300 .
הצעת החוק שאושרה השבוע לקריאה שניה ושלישית זו מחמירה את העונשים ומגדילה את המאסר ל-3 שנים, ואת הקנס ל-202,000 .

ח"כ אחמד טיבי, ממציעי החוק, הסביר כי הצעת חוק זו באה להעלות המודעות ולשלוח מסר למתעללים בבעלי חיים, להחמיר הענישה ולהרתיע. "זהו מסר של הכנסת על החומרה שהיא רואה בהתעללות בבעלי חיים", אמר. ח"כ מוחמד בראכה, אף הוא ממציעי החוק, הוסיף "מדינה נאורה נמדדת לא רק ביחסה לבני אדם אלא גם ביחס לבעלי חיים".

מנשה אליעזר מ'נח   ארגון הגג להגנה על בעלי חיים' בירך על הצעת החוק ואמר כי "מי שמתאכזר לבעלי חיים, סופו שמתאכזר לבני אדם".
