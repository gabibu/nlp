

תא"ל הרב ישראל וייס, הרב הצבאי הראשי, הרצה היום בפני חניכי קורס קצינים. במהלך השיחה ניסה הרב וייס להביא להם מקורות וסימוכים לכך שחייבים לבצע את פקודת צה"ל. בתגובה, טענו בפניו הצוערים שהמציאות שונה.

תא"ל הרב ישראל וייס, הרב הצבאי הראשי, הרצה היום בפני חניכי קורס קצינים. במהלך השיחה ניסה הרב וייס להביא להם מקורות לכך שחייבים לבצע את פקודת צה"ל וסימוכים מרבנים. למשל, שלף מאמר של הרב שלמה אבינר שבו קרא לחיילים שלא לסרב, והקריא ממנו קטעים נבחרים. אחד הצוערים בקורס קם ואמר לרב בתשובה: "הרב אבינר שכן שלי והוא אכן אסר לסרב אבל גם אסר לבצע את הפינוי". לחלק מהשאלות שהטיחו בו הצוערים בחר הרב וייס להתעלם. לבסוף, הודיע כי הוא "המרא דאתרא ולכן צריכים לשמוע רק לקולו בסוגיות אלו".

כשראה הרב וייס שהחיילים לא מתפשרים ביקש מהם לשיר עימו כדי להפיג את המתיחות, אך לערוץ 7 נודע כי "פחות או יותר הוא שר לבדו". יצויין כי אותם צוערים הצליחו להתחמק בצורה "שקטה" בשבוע שעבר כשנדרשו להגיע לכפר מימון ולסייע לכוחות הרבים בסיכול צעדת הימין.

צוער שאל אם זה נכון שהרב הורה לחיילים לפנות בנות, וויס ענה כי "אם יש מפגינות שמתלהמות ואין חיילות בנות לטפל בהן אז מותר כי אין בזה הרהור עבירה", צוער ניגש אליו אח"כ ואמר שהוא נשוי ובחיים נגע רק באשתו, אז הרב ענה לו , "אז אתה אל תיגע בהן".

אחר שאל "למה באת עם צוות של ערוץ 2, זאת פגישה שמיועדת לתקשורת?", הרב ענה "אני אעשה כל מאמץ כדי לטפל בעניין הסרבנות". הצוער המשיך ושאל "על איזה רב אתה מסתמך בפסיקה של הנגיעה בנשים?" וויס התעלם מהשאלה.
