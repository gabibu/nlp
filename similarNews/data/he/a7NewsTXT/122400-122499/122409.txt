

לבקשת חברת הכנסת גילה פינקלשטיין מחק בית המשפט את הרישום הפלילי לקטינים שנעצרו במהלך המחאות על עקירת כפר דרום. 50 מתוך 120 הקטינים העצורים שוחררו ממעצרם.

בדיון שהתקיים אמש בבית משפט השלום שליד כלא דקל בבאר-שבע, הוחלט לשחרר 50 קטינים מתוך כ-120 מעצורי העקירה בכפר דרום. זאת לאחר הסכמות בין נציגי המשטרה לבאי הכוח של העצורים. ההסכמות כללו ערבות על סך 20,000  ומעצר בית עד ליום א', ה-28.8.2005 בשעה 07:00 בבוקר.

כתבנו קובי פינקלר מוסר שבנוסף דרשה המשטרה הפקדה במזומן בגובה 2,000  עבור השחרור המיידי.

חברת הכנסת גילה פינקלשטיין (מפד"ל) שנכחה באולם בית המשפט ביקשה מהשופט, נשיא בית משפט השלום, משה מכליס, לבטל דרישה זו, בטענה שמדובר בסכום גבוה עבור המשפחות ובייחוד לאור העובדה שאחדות מהן אמורות היו לשחרר שניים ואף שלושה ילדים עצורים. השופט מכליס נעתר לבקשתה והפחית את הסכום ל-500  בלבד.ח"כ פינקלשטיין: יש לקחת בחשבון את העובדה שמעצר הקטינים בכלא עומד בניגוד לאמנה הבינ"ל לזכויות הילד, עליה חתומה מדינת ישראלפינקלשטיין התחייבה לשלם את ההפקדה על סך 500  עבור חמישה עצורים שהוריהם לא נכחו באולם בית המשפט ובכך אפשרה את שחרורם מיד לאחר תום הדיון, יחד עם חבריהם.

לדבריה, מדובר במצב מורכב שבו הקטינים הגיבו למהלך ההתנתקות. על-פי הפסיכולוגים, אמרה פינקלשטיין, ידוע שקטינים נוטים להגיב באופן אמוציונלי, במיוחד בעתות משבר, כגון זו שבה אנו מצויים עתה. כן ציינה פינקלשטיין בפני השופט, שיש לקחת בחשבון את העובדה שמעצר הקטינים בכלא עומד בניגוד לאמנה הבינ"ל לזכויות הילד, עליה חתומה מדינת ישראל. השופט קיבל גם את בקשתה זו של פינקלשטיין ואמר לה כי הרישום הפלילי יימחק.

חברת הכנסת פינקלשטיין יחד עם הקטינים המשוחררים
