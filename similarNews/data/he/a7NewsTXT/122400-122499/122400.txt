

בין ישראל למצרים הושג סיכום שיאפשר את הצבתם של שבע מאות וחמישים חיילים מצרים ראשונים על ציר פילדלפי. ההערכה היא שהצבתם תוקדם בעקבות עקירתם המהירה של הישובים ברצועת עזה.

על פי הסיכום שהושג התחייבה מצרים שלא להעביר לרשות הפלשתינית נשק ואמצעי לחימה. זאת בעקבות חשיפתו של שר הבטחון מופז בוועדת החוץ והבטחון את העדר הסעיף שיאסור על המצרים העברת נשק רשמית ומוסדרת לידי הנהגת הרש"פ. העדר הסעיף הזה גרם למבוכה במערכת הבטחון. יו"ר וועדת החוץ והבטחון חב רהנסת יובל שטייניץ הגדיר את החשיפה שבדברי מופז כ"פצצה". יו"ר הקואליציה, חבר הכנסת יוסף לפיד הבהיר כי העדר הסעיף יביא את מפלגתו כולה להתנגד בהצבעה על הצבת החיילים המצריים.

כמו כן נכתב בהסכם המעודכן בין ישראל למצרים כי החיילים יחומשו בנשק קל בלבד.

ההערכה היא כי החיילים המצריים יתפרסו כבר באמצע החודש הבא. זאת בעקבות יישומה המהיר של עקירתצ הישובים ברצועת עזה והחשש הישראלי הוא שהחיילים הישראליים, אם ימשיכו לפעול בציר פילדלפי יהפכו למטרות לפעילות טרור.

כאן המקום להזכיר כי עד להצבת החיילים המצריים אמורה התכנית הישראלית-מצרית לעלות להצבעה במליאת הכנסת, כך על פי הבטחתו של ראש הממשלה.
(ש)
