

נמשכות התבטאויות של בכירי החמאס אודות נחישות התנועה להמשיך באסטרטגיה של טרור לאחר תוכנית הנסיגה מעזה וצפון הושמרון. כך עולה מהדיווח של רשת המרכז למורשת המודיעין (מל"מ).

נמשכות התבטאויות של בכירי החמאס אודות נחישות התנועה להמשיך באסטרטגיה של טרור לאחר תוכנית הנסיגה מעזה וצפון הושמרון. כך עולה מהדיווח של רשת המרכז למורשת המודיעין (מל"מ).

אסמאעיל הניה, בכיר בחמאס, ציין בעצרת בעזה כי נסיגת ישראל הינה כתוצאה של ירי רקטות הקסאם. הוא הוסיף כי תנועת החמאס תמשיך להנחית מהלומות על ישראל, "בכל מקום, בים ביבשה ומתחת לאדמה, באמצעות טילים ומרגמות". אסמאעיל הניה שב והדגיש כי אין בכוונת החמאס לוותר על נישקה והנושא אינו נתון למו"מ.

סעיד ציאם , חבר הלשכה המדינית של החמאס, קרא "ליישם את מודל רצועת עזה בגדה המערבית" ולהעביר את "ההנגדות החמושה" ליהודה ושומרון לאחר השלמת הנסיגה הישראלית.

יושב ראש הרשות הפלסטינית, אבו מאזן, אמר הבוקר כי ישראל התחייבה להוציא את צה"ל מרצועת עזה עד ארבעה באוקטובר. אבו מאזן הוסיף כי ישראל והפלסטינים טרם סיכמו את סוגיית שדה התעופה ברצועת עזה. לדבריו יש הבנה כי הפלסטינים יתחילו לבנות אותו אך כדי להפעילו יש צורך בהסכם בין לאומי. אבו מאזן דיבר במסיבת עיתונאים בקהיר לאחר שנועד עם הנשיא מובראק.
