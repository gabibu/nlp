

בראיון לערוץ 7 מביע ח"כ איתם חרטה על שיתוף הפעולה הפוליטי עם 'שינוי'. "עלינו לקיים חשבון נפש. עשינו טעות פוליטית חמורה שאותה אני לוקח על עצמי". ובאשר לעתיד מתחייב איתם: לעולם לא נלך עוד עם שרון.


יו"ר מפלגת הציונות הדתית, חבר הכנסת אפי איתם, התראיין ארוכות לתכניתו של יהושע מאירי 'מתחילים מבראשית', ובה התייחס לימים שאחרי הרס הישובים בצפון שומרון וברצועת עזה.

המאירי שאל את חבר הכנסת איתם אם אינו רואה קשר רוחני ישיר בין השותפות הפוליטית של מפלגתו בעבר, המפד"ל לשינוי. המאירי הזכיר אמירה תלמודית בה נקבע כי אם רואה אדם את ערי ישראל נתלשות ממקומן הרי שהסיבה היא שלא שולם שכרם של לומדי תורה. המאירי שאל אם איתם אינו רואה קשר ישיר בין הקשר הפוליטי עם שינוי שהביא לקיצוץ משמעותי בתקציבי החינוך הדתי לבין עקירת הישובים. בתגובה אמר איתם כי אכן מדובר היה ב"טעות פוליטית חמורה שאת האחריות אני לוקח על עצמי".

לדבריו, אודות השותפות עם שינוי על חשבון הפגיעה בציבור הדתי "עלינו לערוך חשבון נפש ולהסיק מסקנות. אמנם לא ניתן לעוקרים את המתנה שנתנתק מהמדינה, אבל בשלב הראשון נאחד את המפלגת הציונות הדתית ואת האיחוד הלאומי, ובהמשך ננסה לגבש חזית דתית שתתמודד בבחירות יחד. זאת תוך כדי שמירה על צביונה הייחודי של כל מפלגה".

לשאלתו של המאירי, כיצד יגיב איתם אם יודיע ראש הממשלה שרון שההתנתקות הייתה צעד חד פעמי ואחרון במסכת העקירות והוא מבקש להחליף את מפלגת העבודה במפלגות הימין, אומר איתם כי "שרון פסול בעינינו על מה שכבר עשה, ולכן לעולם לא נלך איתו".

בהמשך התכנית שוחח המאירי עם הרב בויאר, לשעבר ראש עיריית בני ברק ומבכירי אגודת ישראל, שאמר כי בהחלט יתכן והגיעה העת לשיתוף פעולה כלל דתי בזירה הפוליטית.
(ש)
