

נשיא מצרים חוסני מובארק אמר בשיחה עם כתבים בקהיר כי היוזמה המצרית ירדנית מונחת עדיין על שולחנו והוא ממשיך לפעול ליישומה.

מובארק האשים את ממשלת שרון כי היא מנסה לדחות את היוזמה לחידוש המו"מ והזהיר כי המצב במזרח התיכון מתקרב ל"נקודת האל חזור".

נשיא מצרים אמר כי נדהם מהשימוש במטוסי קרב "נגד אנשים שמשתמשים רק באבנים או בפצצות מרגמה". מובארק הזהיר שהאירועים האחרונים בשטחים עלולים להוביל לאסון שייפגע באינטרסים של כל הכוחות הבינלאומיים הפועלים באזור.

