

בסביבות השעה 11:30 פוצץ מחבל מתאבד את עצמו בכניסה לקניון השרון בנתניה. בפיגוע נהרגו לפחות חמישה בני אדם ועשרות אנשים נפצעו, חלקם במצב קשה.

לבית החולים הלל יפה הגיעו 25 פצועים, אחד במצב אנוש ושניים במצב קשה. הפצועים הוכנסו לחדר הניתוח והרופאים נאבקים על חייהם. לבית החולים מאיר הגיעו שמונה פצועים קל, הם נפצעו מרסיסים ומהדף. לדברי ד"ר טוביה שמעוני, מנהל חדר המיון בבית החולים, הם ישוחררו בקרוב לבתיהם. לבית החולים לניאדו פונו 38 פצועים, רובם קל.

הפיגוע אירע בקניון השרון ברחוב הרצל פינת פתח תקווה בנתניה. השומר הצליח להדוף את המחבל ולמנוע ממנו להכנס לקניון. נצ"מ פרנקו מפקד מרח השרון אמר כי המשטרה ערכה תדרוכים ותירגולים למאבטחי הקניונים במרחב השרון ואף פוטרו אנשים שלא עמדו במשימה המוטלת עליהם. הוא שב וציין את פעלו של המאבטח שהציל חיי אדם. המאבטח פונה לביה"ח ומצבו מוגדר בינוני.

כוחות משטרה ומד"א הגיעו לקניון ופינו את הנפגעים מהקניון, שהיה הומה אדם בעת הפיצוץ וכן חסמו את כל הכבישים באיזור.
המשטרה בודקת את האפשרות כי החיזבאלה מעורב בפיגוע זה יחד עם החמאס וגדודי המחבלים ברש"פ.

מספרי החירום המעודכנים לבירור פרטים על הפצועים הם:

בית החולים "מאיר" בכפר סבא: 1255166

בית החולים "לינאדו" בנתניה: 1255191

בית החולים "מאיר" בכפר סבא: 1255199
