

חיילי צה"ל בגוש קטיף מאיישים מאז יום ג' מבנה פלשתיני החולש על כפר דרום. תפיסת המבנה באה בעקבות הפגזת המרגמות על היישוב, שלשום.

אתמול עצר כוח צה"ל שבעה פלשתינים שעל פי החשד היו מעורבים בביצוע פעולות טרור נגד ישראלים. כתבנו קובי פינקלר דיווח כי הפלשתינים נעצרו במחנה הפליטים קלנדיה, ובכפר עקרבה.
מטוסים של חיל האוויר שחגו מעל שמי לבנון גרמו להגברת הכוננות בצבאות סוריה ולבנון, כך מדווחת סוכנות הידיעות הצרפתית. על פי כתבי סוכנות הידיעות, אתמול היה כבר היום השני שמטוסים של חיל האוויר ביצעו טיסות בשמי לבנון.
