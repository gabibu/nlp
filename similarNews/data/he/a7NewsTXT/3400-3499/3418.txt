

כ-1200 סטודנטים יהודים מהתפוצות, שהגיעו למסע ראשון בחייהם בישראל, יפתחו את אירועי יום ירושלים ביום ראשון הקרוב בעצרת חגיגית שתתקיים בשעה 21.00 במצודת מגדל דוד בירושלים.

הסטודנטים הגיעו לארץ במסגרת פרוייקט 'תגלית' הנאבק בהתבוללות בקרב הצעירים היהודיים בתפוצות. במהלך החודשים הקרובים יבקרו בארץ במסגרת הפרוייקט כ-6000 סטודנטים מ-15 מדינות ובמהלך שנת 2001 כולה יבקרו כאן כ-15,000 סטודנטים - המספר הגדול ביותר של סטודנטים יהודיים שיגיעו בשנה אחת למסע חינוכי בארץ מאז הקמת המדינה.
