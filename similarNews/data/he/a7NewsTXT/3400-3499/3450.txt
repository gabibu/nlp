

האיחוד האירופי שוקל לחייב במכס מוצרים ישראלים המיוצרים במפעלים ביש"ע ובגולן. רשויות המכס באירופה העבירו לישראל רשימה של אלפי מוצרים שלגביהם הם מבקשים הבהרה האם הם יוצרו מעבר לקו הירוק.

החשש הוא כי בישיבת שרי החוץ החברים באיחוד האירופי, בתחילת השבוע הבא, עשויה להתקבל ההחלטה כי מוצרים שמקורם מעבר לקו הירוק ומהגולן אינם נחשבים מוצרים ישראליים.

במשרד החוץ פועלים בימים אלה בניסיון למנוע קבלתם של החלטות על סנקציות כלכליות נוספות נגד ישראל.

