

נשיא בית המשפט המחוזי בתל אביב, השופט אורי גורן, הורה לשחרר את תא"ל במיל' יצחק יעקב למעצר בית, בבית מלון בתל אביב, בהשגחה של שוטרים צמודים וללא קשר טלפוני עם גורמים חיצוניים.

השופט עיכב את ביצוע ההחלטה ביומיים כדי לאפשר למדינה לערער.

לאחר שקרא ועיין בספרו של יעקב ובתמליל החקירה שלו קבע השופט גורן כי יעקב אינו מסוכן ברמה כזו שאינו יכול לשהות בחלופת מעצר. והוא ישוחרר לבית המלון, אם המדינה לא תערער על כך, בעוד יומיים.
