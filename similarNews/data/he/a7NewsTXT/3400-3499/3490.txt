

עשרות ערבים מפגינים בשעה זו בכניסה לאוניברסיטת חיפה, בגנות תקיפת צה"ל על הרשות הפלשתינית בסוף השבוע, בעקבות הפיגוע בנתניה ופיגוע הירי בנווה צוף.

המפגינים נושאים שלטים בהם נגד מדינת ישראל והממשלה, באחד מהם נכתב: "האם אחרי שהרגתם את הילד אחמד דורה ואת התינוקת אתם מרגישים בטוחים?"

אחד ממארגני ההפגנה, יאסר ג'ובראן החבר בתנועת "בני הכפר", אמר כי כל עוד יוסיף המצב בשטחים להיראות כפי שהוא, הוא וחבריו ישמשו פה לאחיהם הפלשתינים הגרים בתוך שטחי הרשות.
