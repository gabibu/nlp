

סגן הרמטכ"ל, האלוף משה יעלון, אמר היום כי צה"ל טרם הפעיל את כל התוכניות שהכין כמענה להסלמה בעימות עם הפלשתינים. יעלון אמר כי "נדרש מענה משולב מדיני, צבאי, כלכלי, הסברתי ודיפלומטי שבו הציבור בישראל נדרש ליכולת עמידה ואורך נשימה".

יעלון אמר כי האלימות בשטחים היא תולדה של החלטה יזומה של יו"ר הרשות הפלשתינית, ערפאת, וכי הפלשתינים מתוסכלים מחוסר יכולתם לשבור את החברה הישראלית באמצעות האלימות.

סגן הרמטכ"ל, אמר כי צה"ל נתפס במזרח התיכון כחזק, מתקדם וטכנולוגי, בניגוד לחברה הישראלית הנתפסת כחברת שפע נהנתנית ונעדרת יכולת עמידה.
