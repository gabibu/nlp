

הרדיו הממלכתי הסורי קרא להמשך האינתיפאדה הפלשתינית תוך השמעת דברי ביקורת על היוזמות לשים לה קץ. "להפסיק את האינתיפאדה בכוח הזרוע או ביוזמות של משא ומתן יהיה אסון, שתוצאותיו יהיו גרועות מתוצאות הנכבה (אסון הערבים) של 1948", אמר רדיו-דמשק.

עוד המשיך הרדיו ואמר כי "דיכוי האינתיפאדה הוא האמצעי היחיד (של ישראל) להשתלט על כל פלשתין, וליישם את מדיניות העובדה המוגמרת בכל האזור. הפסקת האינתיפאדה פירושה קבלת השלום וההגיון של ישראל, וויתור על האדמה ועל הכבוד".

"סוריה קוראת לכל הערבים לתמוך באינתיפאדה", אמר הרדיו והוסיף שתמיכה זו היא "דאגתו העיקרית של הנשיא הסורי".
