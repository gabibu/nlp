

הבוקר סמוך לשעה 7:30 ירו ערבים פצצת מרגמה לעבר היישוב גדיד בחבל עזה. הפגז התפוצץ בתוך היישוב, אך לא היו נפגעים ולא נגרם נזק.

מטען חבלה התפוצץ אתמול ליד רכב צבאי בעלייה להר עיבל. אין נפגעים.

בין מחסום חיזמה ליישוב אדם ניסה אתמול פלשתיני לדרוס חיילת. כתבנו קובי סלע דיווח כי החיילת, שהייתה מסופחת לחוליית שוטרים, הבחינה במכונית של פלשתיני הנוסעת במהירות מופרזת. היא אותתה לנהג לעצור, ובתגובה הוא ניסה לדרוס אותה. היא לא נפגעה. במקום התפתח מרדף, ובסיומו נלכד הפלשתיני. התברר שלא היה לו רשיון נהיגה, וכי המכונית שבה נהג הייתה גנובה.

עשרות פלשתינים יידו אבנים אל כוח מג"ב בכפר שועפאת שבצפון ירושלים. הכוח פיזר אותם בגז מדמיע.

פצצת מרגמה נורתה לעבר היישוב נצר חזני בגוש קטיף. לא היו נפגעים ולא נגרם נזק.

פלשתינים ירו אל עמדת צה"ל סמוך ליישוב נצרים. איש לא נפגע ולא נגרם נזק. כוחות צה"ל השיבו אש אל מקורות הירי.
