

כשמונה-עשר אחוז מהמשפחות בישראל הן עניות, כך נמסר היום בדיון על העוני בישראל, שהתקיים ביוזמת נשיא המדינה.
מבחינה מספרית מדובר על כשלוש מאות אלף משפחות.

עוד נמסר מהדיון כי רבע מהקשישים בישראל נמצאים מתחת לקו העוני.

נציגת המוסד לביטוח לאומי אמרה בדיון כי הנתונים שבידי המוסד מוכיחים שניתן להיחלץ מן העוני. כך למשל, 65% מהמשפחות שהוגדרו עניות בשנות ה-80 לא הוגדרו כך בשנות ה-90.

הנשיא קצב קרא היום לשנות את המדיניות הכלכלית במדינה, לדעתו יש קשר בין אינפלציה שלילית לבין גידול בממדי העוני ולכן יש מקום לשקול לאפשר אינפלציה בשיעור של עד 5%.
