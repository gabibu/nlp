

יו"ר חד"ש, ח"כ מוחמד ברקה, סייר בצהרים בחברון ואמר כי לדעתו על הפלשתינים להמשיך באינתיפאדה בד בבד עם המשך המאמצים לחידוש המו"מ לשלום.

חברי הכנסת ברקה, עיסאם מחול וטאלב א-סאנע הוזמנו לחברון על ידי חברי המועצה המחוקקת הפלשתינית ונפגשו בין השאר עם אנשי תנזים פלשתיניים ועם פלשתינים שנפצעו במהלך המהומות שהשתתפו בהם כנגד חיילי צה"ל.

חברי הכנסת הערבים היו אמורים גם לבקר ביישוב היהודי בחברון, אולם צה"ל מנע מהם להיכנס לרחוב השוהדא.
