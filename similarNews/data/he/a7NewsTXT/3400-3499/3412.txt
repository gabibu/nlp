

מתעצמת התסיסה בימין נוכח מגמת אריאל שרון להקפיא את הרחבת ההתנחלויות. חבר הנהלת מועצת יש"ע, שאול גולדשטיין, מזהיר שאם יחליט שרון על הקפאה תפעל המועצה לפרישת מפלגות הימין מהממשלה. קודם לכן השמיע אזהרה דומה גם השר רחבעם זאבי.

חבר הכנסת הרב בני אלון שלח לראש-הממשלה בקשה לקיים בדחיפות פגישה בין ראש הממשלה לחברי הכנסת של סיעת האיחוד הלאומי ישראל ביתנו, נוכח הדיווחים לפיהם מתכוונת הממשלה לתת לאמריקנים הבטחה חשאית להקפיא את ההתנחלויות. אלון כותב כי מדובר בגזירה שמפלגתו לא תוכל להשלים עמה.

גם המפד"ל שבה ומאיימת היום להגיש הצעת אי אמון בממשלה אם תוקפא הבנייה בהתנחלויות.
