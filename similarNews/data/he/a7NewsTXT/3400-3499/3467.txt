

בבית החולים הלל יפה שבחדרה נותרו 21 פצועים מן הפיגוע שהיה ביום ו' בקניון בנתניה. מלשכת דוברת בית החולים נמסר כי מבין הפצועים מאושפז אדם אחד במצב קשה מאוד ועדיין נשקפת סכנה לחייו. האיש פצוע באורח קשה בריאות ובעיניים והוא סובל מפגיעות בכל חלקי גופו.

פצועה נוספת מאושפזת בבית החולים הלל יפה במצה בינוני עד קשה כשהיא סובלת מפגיעות בבטן ובריאות. הפצועה עברה במהלך הלילה האחרון ניתוח.

מצבם של יתר הפצועים מוגדר קל והם ישוחררו לבתיהם בימים הקרובים. סך הכל אושפזו מהפיגוע בנתניה 32 נפגעים במרכז הרפואי הלל יפה בחדרה.

22 פצועי הפיגוע שפונו ואושפזו בבית החולים "מאיר" בכפר-סבא שוחררו לבתיהם.
מבית החולים "מאיר" נמסר כי הפצועים שהגיעו לבית החולים סבלו משריטות קלות וחתכים וכן מהלם, חלקם מהלם קשה.
הפצועים קיבלו טיפול במשך היממה האחרונה וכולם שוחררו לבתיהם.
