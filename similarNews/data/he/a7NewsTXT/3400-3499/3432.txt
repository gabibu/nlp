

כתגובה לכך שארה"ב הקפיאה את סיועה ללבנון באישורו של בית הנבחרים, עד לפריסת כוחות צבאה על גבול ישראל, אמר יו"ר הפרלמנט הלבנוני נאביה ברי כי הקפאה זו היא ההוכחה לעויינותה של ארה"ב כלפי לבנון. "ארה"ב הוכיחה פעם נוספת שהיא מתייצבת נגדנו במלחמה ובשלום", אמר ברי במסר ליו"ר בית הנבחרים.
בית הנבחרים האמריקני אישר ביום רביעי הצעת חוק שבאה להקפיא קצת יותר מ-600,000 דולר סיוע צבאי אמריקני ללבנון, עד שצבא לבנון ישליט מחדש את מרותו על הגבול עם ישראל.
כמו כן קוראת הצעת החוק גם לממשל האמריקני להכין הצעה קשוחה יותר במשך ששת החודשים הבאים אם לבנון לא תפרוש את כוחותיה על הגבול.

כדי להיכנס לתוקפה, הצעת חוק זו צריכה להיות מאושרת ע"י הסנאט, ומאושררת ע"י הנשיא בוש.
