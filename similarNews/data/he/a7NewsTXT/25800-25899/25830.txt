

נציבות שירות המדינה הינחתה את משרדי הממשלה, לתת שורה של הקלות לעובדי המדינה שגוייסו לשירות מילואים וכן לעובדות או עובדי מדינה, שבני או בנות זוגם נקראו בהם לשירות מילואים.

בין היתר ינתנו ההטבות הבאות:
- יידחה קיומם של מכרזים אם אחד המועמדים שוהה במילואים בתאריך כינוס ועדת המכרזים.
- מתן הקלה בצבירת ימי חופשה בשנת העבודה בה העובד שירת במילואים.
- עובדי מדינה המשרתים במילואים, ברצף ובאורך כפי שיסוכם עם צה"ל, יקבלו עדיפות בעת דיונים באישור העלאות בדרגה בנוהל קיצור פז"מ.
- מתן נקודות זכות בהליכי בחירת עובדים מצטיינים ובהליכי אישור לצרכי הדרכה ולימודים.
- תיבחן הגדלת אחוזי הגימלה בעת הפרישה לגמלאות, לפי רצף ואורך שירות שייקבע.
- לעובדים ועובדות שבני זוגם נקראו לשירות מילואים בצו 8 יינתן אישור של העדרות של שעה ביום, עד תום המילואים, לצורך סידורים הכרחיים וכן אישור של ימי חופשה בתום שירות המילואים של בן או בת הזוג מעבר מכסה השנתית.


