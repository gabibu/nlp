

בשעה זו נערכת במרכז הליכוד הצבעה חשאית על הצעתו של ראש הממשלה אריאל שרון, לפיה ההחלטה על מדינה פלשתינית תידחה למועד אחר.

כתב עתי"ם חיים פרנקל מוסר, כי לאחר שכשלו כל הנסיונות להצעת פשרה בין ראש הממשלה ובין התובעים הצבעה בנושא שלילת הקמת המדינה הפלשתינית, החליט ראש הממשלה אריאל שרון במהלך ישיבת מרכז הליכוד בהיכל התרבות בתל אביב "ללכת על כל הקופה". שרון מימש את זכותו על פי סעיף 88 לחוקת המפלגה, על פיה לראש המפלגה זכות להביא להצבעה כל נושא שיחפוץ.

שרון הביא למרכז הצעה, עליה יש להצביע בכל מקרה בהצבעה ראשונה, ולפיה מרכז הליכוד מאוחד בתמיכתו בראש הממשלה, מחזק את ידו ואת ידי ממשלתו במאבק בטרור "ולא יקיים הצבעה המקשה על התהליך המדיני".
