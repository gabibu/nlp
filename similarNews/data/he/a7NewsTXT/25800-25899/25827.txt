

ראש הסי.אי. איי, ג'ורג' טנט צפוי להגיע במהלך השבוע לישראל בשליחות נשיא ארה"ב ג'ורג' בוש במטרה לחדש את שיתוף הפעולה הבטחוני בין ישראל לפלשתינים.

יש לציין כי בתום פגישת הנשיא בוש עם ראש הממשלה שרון, בשבוע שעבר בוושינגטון, אמר הנשיא האמריקני כי הוא משגר את טנט לאיזור, על מנת שיסייע בבניית כוח בטחוני פלשתיני אחד במקומם של מנגנוני הבטחון השונים הפועלים כיום ברשות הפלשתינית.

הנשיא בוש אמר אמר בסוף השבוע, כי הפתרון הלא אלים של המשבר בכנסיית המולד בבית לחם פותח פתח לחידוש שיתוף הפעולה הבטחוני, לקראת חידוש הדיאלוג המדיני בין ישראל והפלשתינים.

