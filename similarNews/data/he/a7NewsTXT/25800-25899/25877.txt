

ניסן דולינגר, בן 43 מהישוב פאת שדה שבדרום חבל קטיף, נרצח בצהרים לאחר שפועל ערבי אותו העסיק פתח לעברו באש באזור רפיח ים.

כתבנו קובי פינקלר מדווח כי דולינגר נרצח סמוך לשעה אחת כאשר הגיע לאסוף פועלים ערבים, מנקודת מעבר לפועלים סמוך לרפיח ים. ניסן הי"ד נורה מטווח קצר ונפצע אנושות. למקום הוזעקו צוותי הצלה שקבעו את מותו בשטח.

ניסן יובא למנוחות הערב בשעה 18:00 בבית העלמין בגוש קטיף. דולינגר הותיר אחריו אשה ושישה ילדים. בני הזוג הם ממקימי היישוב פאת שדה ומתגוררים בו משנת 1989.
