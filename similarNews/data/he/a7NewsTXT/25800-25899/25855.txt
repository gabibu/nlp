

עוה"ד יוספה טפיירו, רשמת מאגרי המידע במשרד המשפטים, דרשה לאחרונה מכל מכוני המיון וההשמה להעתר לבקשות נבחנים ולהעביר אליהם את תוצאות המבחנים שעברו. הדרישה באה בעקבות תלונות של אזרחים שקבלו על כך שאין להם דרך לקבל את תוצאות המבחנים המאבחנים את כשוריהם, בעוד שהמעסיק, שהוא צד זר, מקבל את תוצאות המבחנים.

עו"ד טפיירו קבעה כי לנבחנים יש זכות לדעת את תוצאות מבחני המיון וההערכה וכי על המכונים להעתר לבקשת הנבחנים ולהעביר אליהם את התוצאות. הדבר נובע מחוק הגנת הפרטיות הקובע: "כל אדם זכאי לעיון בעצמו במידע שעליו, המוחזק במאגר מידע", לשון החוק.

עוד היא מציינת, כי יש עוול בכך שבמחלקות כוח אדם מצטבר מידע רב על מועמדים לעבודה, בעוד שהמועמדים עצמם אינם יודעים את פרטי המידע עליהם.
