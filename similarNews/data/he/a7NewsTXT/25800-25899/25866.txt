

מקפריסין נמסר היום כי 13 הפלשתינים שגורשו מבית לחם, יתבקשו לעזוב את האי עד ליום רביעי.
דובר הממשלה אמר כי בעיקרון היה זה תאריך היעד לו הסכימה הממשלה הקפריסאית וציין כי לאחר מכן יהיה על הגולים לעבור למדינות אחרות.

שרי החוץ של מדינות האיחוד האירופי אמורים להיפגש בבריסל, כדי לדון בפיזור הלוחמים שיצאו את בית לחם.

הפלשתינים שגורשו, השוהים במלון מפואר לחוף הים של לרנקה, נחשבים למבוקשים "חמים", בישראל, אולם למרות זאת אמר בשבת השליח האירופי למזרח התיכון מיגל אנחל מורטינוס, כי השלושה עשר יצאו את קפריסין למדינות אחרות כ"אנשים חופשיים".

מקורות דיפלומטיים דיווחו כי יוון, איטליה וספרד הן ככל הנראה מדינות היעד של הקבוצה. גם מליסבון נמסר כי פורטוגל תסכים כנראה לקלוט אחד מהמבוקשים.


