

מזכ"ל "תקומה" נחי אייל פרסם קריאה לכותבים הימניים של עיתון הארץ להפסיק לאלתר את כתיבתם בעיתון. זאת לאחר שהעיתון ניסה לעצור את שטף הפניות לביטול המנוי, וחילק דף הנחיות לטלפניות העונות לפניות אלו. בדף זה נכתב כי בעיתון כותבים אף כותבים ימניים כדוגמת נדב שרגאי וישראל הראל.

בקריאה שהוציא דובר המפלגה האשים נחי אייל את העיתון על היותו שופר השמאל הקיצוני שאפילו עתה ממשיך לתמוך לסייע ולעודד את המרצחים הערבים. בתגובה לקריאה זו איים העיתון באמצעות עורך דינו בתביעת דיבה נגד המזכ"ל.

