

בראיון האמור להתפרסם מחר ביומון הקאטרי "אל ווטאן", האשים הנשיא התימני עלי עבדאללה סאלח שירותי מודיעין ערבים ב"הפצת טענה, לפיה תימן עלולה להפוך לקן עבור הטרוריסטים".

"למרבה הצער, שירותי מדיעין ערבים מסויימים מספקים לאמריקנים מידע מוטעה על תימן. הם טוענים למשל שתימן עלולה להפוך לקן עבור הטרוריסטים", הודיע הנשיא סאלח.

סוכנות רויטרס מוסרת כי תימן, שהתחייבה לסייע לארה"ב בלכידת חברי רשת "אל-קאעידה", שימשה בזמן האחרון זירה לשורה של פיגועים על ידי קבוצה המכונה "אוהדי אל-קאעידה".
הקבוצה שיגרה אולטימטום לשירותי המודיעין התימנים, ובו היא מאיימת לפגוע ב"אישים פוליטיים חשובים", אם לא ישוחררו 173 מחברי הקבוצה.
