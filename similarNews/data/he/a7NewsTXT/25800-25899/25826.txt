

הפסגה בין נסיך הכתר הסעודי עבדאללה בן עבדל עזיז ונשיאי מצרים וסוריה, חוסני מובארק ובשאר אל-אסד, נפתחה בשבת בערב בשארם א-שייח'.

שלושת המנהיגים דנו "במצב באיזור, בהצעה לוועידת שלום, ובצעדים שיש לנקוט כדי להגיע להסדר צודק" כך אמר לפני-כן שר החוץ המצרי אחמד מאהר. נסיך הכתר עבדאללה, השולט בפועל בערב הסעודית, התקבל בשדה התעופה על-ידי הנשיא המצרי חוסני מובארק, כך מסרה הטלוויזיה המצרית.

פגישתם הסתיימה אמש בהודעת הסיכום של הפסגה כי "היוזמה הערבית שהוצגה בוועידת המדינות הערביות בביירות היא הבסיס להסכם שלום עם ישראל". משתתפי הוועידה גם ציינו את שאיפתם לכינון שלום עם ישראל, והביעו את הסתייגותם "מכל סוג של אלימות באזור" .


