

חשש לעיכובם של חולים ונפגעים לבית החולים "קפלן" ברחובות, אם תאושר תוכנית מחלף בילו על-פי הצעת מע"צ. המרכז הרפואי "קפלן" הגיש לוועדה המחוזית לתכנון ובניה את התנגדותו לתוכנית מחלף בילו.

מנהל המרכז הרפואי "קפלן" ד"ר יוסי בר-אל התריע מפני קבלת התוכנית מבלי לתת פתרון תחבורתי למרכז הרפואי. "המפתח להצלת חיים במקרים רבים הוא במהירות הגעת הפצוע לבית החולים. הסטת כבישי הגישה וניתוב הדרכים על-פי הצעת מע"צ טומנת בחובה בעיות רבות", אמר ד"ר בר-אל.

כתב עיתי"ם מוסר כי טרם התקבלה התגובה להתנגדות שהגיש בית החולים.
