

בשבת אחר הצהריים ירו מחבלי החיזבאללה פגזי נ"מ מלבנון לעבר מטוס אזרחי בשמי הצפון. כתוצאה מכך נפצעה תושבת שלומי פצעים קלים באזנה.

כתבנו קובי פינקלר מדווח כי האשה פונתה באמבולנס לקבלת טיפול רפואי בבית חולים בנהריה.
הדי ההתפוצצות נשמעו היטב במושבים בצת, לימן, ראש הנקרה וכן בשלומי. בשבוע שעבר ירה החיזבאללה כמה פעמים אש נ"מ לעבר מטוסי חיל האוויר שטסו בשמי הגליל. גורם בכיר בפיקוד צפון מסר כי צה"ל רואה בחומרה רבה את הירי מלבנון לעבר הגליל.

אמש ירו מחבלים אמש לעבר חיילינו סמוך ליישוב נצר חזני בגוש קטיף. איש מהחיילים לא נפגע והם השיבו אש לעבר מקורות הירי. כוח צה"ל תפס מבוקש בפעילות טרור ליד הכפר סורדא מצפון לרמאללה. כתבנו מוסר כי המבוקש היה לבוש בבגדי אשה. הוא נלקח לחקירה בידי השב"כ.
בשבת בבוקר התפוצץ מטען דרומית למחסום המנהרות, מבלי שנפגע איש ומבלי שנגרם נזק.

ביום שישי הרס חיל ההנדסה את ביתו של מחבל החמאס עבד אל באסת עודא, האחראי לפיגוע הרצחני במלון "פארק" בנתניה בליל הסדר.


