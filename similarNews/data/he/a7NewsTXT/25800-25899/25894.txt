

שני ספרי תורה עתיקים נגנבו מבית הכנסת בקיבוץ כפר גלעדי. מתפללים שהגיעו להתפלל בבית הכנסת של קיבוץ כפר גלעדי, הופתעו לגלות כי ארון הקודש נפרץ ושני ספרי תורה שהיו בו נגנבו.

מדובר בשני ספרי תורה שהוכנסו לבית הכנסת לפני למעלה מ-40 שנה על ידי חברי הקיבוץ. ספרי התורה שימשו את החברים הדתיים מקרב חברי הקיבוץ ומתפללים שהתארחו בבית ההארחה המקומי.

כתב עתי"ם מוסיף כי בית הכנסת בקיבוץ כפר גלעדי פתוח כל ימות השנה, ונראה כי הפורצים ניצלו זאת כדי לגנוב אותם ולמכרם לכל המרבה במחיר. מפקד משטרת קרית שמונה סגן ניצב יורם מלול מסר כי המשטרה פתחה בחקירת האירוע והנושא הועבר למישור המודיעיני.
