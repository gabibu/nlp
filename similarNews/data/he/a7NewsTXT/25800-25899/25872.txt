

בישיבת הממשלה אמר ראש אמ"ן האלוף אהרן זאבי-פרקש כי בעולם הוטמעה ההכרה שערפאת הוא הבעיה ולא הפתרון. גם מנהיגי מדינות ערב, לדבריו, החלו להבין שערפאת מסוכן ליציבות האזורית, מאחר והוא אינו מוכן להאבק בטרור ולכן הם מנסים להפעיל את השפעתם כדי לבלום את הטרור. האלוף זאבי פרקש אמר את הדברים בסקירה על המשמעויות האסטרטגיות של מבצע חומת מגן.

בהתייחסו למבצע הצבאי שתוכנן בעזה אמר ראש אמ"ן כי הצד הפלשתיני נערך היטב לקראת מתקפה ישראלית על ידי הכנת מיקושים, פינוי מפקדות, ביצור עמדות והכנת מתאבדים שיפעלו נגד חיילי צה"ל.
