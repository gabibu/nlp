

מפכ"ל המשטרה, רב-ניצב שלמה אהרונישקי, העניק היום תעודות הוקרה לטייסי היחידה האווירית של משטרת ישראל על חלקם בסיכול אירועי טרור.

המפכ"ל העניק תעודות הוקרה לארבעה טייסים על חלקם בשני אירועים בהם סייעו הטייסים לתפיסת מחבלים שהיו בדרכם לישראל. באחד המקרים הייתה היחידה מעורבת בתפיסת מחבל בצומת מגידו. באירוע אחר סייעה היחידה בסיכול פיגוע באזור בית שמש, שבסיומו נמצאו גופות שני מחבלים כשלידם נשקים ומחסניות, וזאת לאחר אירוע ירי במושב אביעזר.


