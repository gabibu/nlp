

הכוח לשמירת השלום של נאט"ו בבוסניה (SFOR) גילה בשבת מסתור נשק נוסף, בחלק המוסלמי של העיר מוסטאר (דרום), יום אחד אחרי גילוי כ-75 טונות של פצצות מרגמה.

ה-SFOR גילה בשבת כמות לא ידועה של אבק שריפה, מטולי רימונים ונפצים במתקני החברה UNIS, כך הודיע דובר SFOR, סא"ל רמבו. מסתור זה התגלה הודות לאחד העובדים בבית החרושת, כך לפי רמבו, שציין כי מסתור זה דומה יותר למעבדה מאשר למחסן.

חברה זו שוכנת ליד בית החרושת לטבק, שבו גילתה ה-SFOR ביום ו' מסתור, שהכיל 75 טונות של פצצות מרגמה. זהו מסתור הנשק הגדול ביותר שנתגלה בבוסניה-הרצגובינה מאז החתימה על הסכמי דייטון, ששמו קץ למלחמה בבוסניה.

עוד יצויין כי 6,000 פצצות מרגמה בקוטר 120 מ"מ נתגלו ביום ו' בשלושה חדרים במרתף של בית חרושת לטבק, בחלק המוסלמי של העיר מוסטאר.
