

מכוניות רבות של מטיילים בגליל ובגולן נפרצות, בשל העובדה שבעליהן מחנים אותם במקומות המיועדים לכך ומתרחקים, לרחצה בכנרת, לטיול או לפיקניק.

מפקד משטרת קצרין, רפ"ק אפי פרטוק, מסר כי מדובר בתופעה שכיחה בגליל, וכי נפרצות מכוניות רבות של מטיילים בנחלי רמת הגולן ושל מתרחצים בחופי הכנרת, החונות בחניונים מרוחקים. הפורצים מנצלים את ריחוקם של המטיילים מהמכוניות ומרוקנים ללא הפרעה את תכולתן.


