

במתנ"ס הרובע היהודי בירושלים נפתח היום מרכז הדרכה בתחומי תיירות וידיעת הארץ המיועד לאוכלוסיות בעלות צרכים מיוחדים. בהקמת המרכז הושקעו למעלה מ-3 מיליון ש"ח.

המרכז יספק לכלל ציבור הנכים - בעלי מוגבלות פיזית, פגועי נפש ואחרים את כל תוכניות ההדרכה בנושאי תיירות וידיעת הארץ ברובע היהודי ובירושלים בפרט וברחבי הארץ בכלל.

באירוע הפתיחה השתתפו אישים רבים ובהם ראש העיר - אהוד אולמרט, מנכ"ל משרד התיירות - אהרון דומב, מנכ"ל החברה למתנ"סים - פרופ' דב גולדברגר, מנכ"ל הביטוח הלאומי - פרופ' יוחנן שטסמן, נציגים של הג'וינט ושל אירגוני הנכים ואחרים.
