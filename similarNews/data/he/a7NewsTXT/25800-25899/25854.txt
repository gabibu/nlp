

נשיא המדינה משה קצב נועד היום בלשכתו בירושלים עם ראש הממשלה לשעבר, אהוד ברק.

הנשיא קצב הסביר בתחילת הפגישה כי היא מתקיימת במסגרת פגישות שוטפות שלו עם מדינאים, וציין כי היוזמה לפגישה היתה משותפת.

ברק נמנע לענות על שאלות עתונאים, אך משנשאל אם הפגישה עם הנשיא קצב היא במסגרת הניסיון שלו ל"קמבק פוליטי", הוא השיב בשלילה.

הנשיא קצב הוסיף כי אנו נמצאים בשעה קשה מבחינה מדינית ובטחונית וכל מי שיכול לתרום לניווט נכון של מהלך העניינים, תבוא עליו הברכה.
