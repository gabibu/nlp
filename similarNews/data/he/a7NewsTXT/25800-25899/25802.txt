

השליח האירופי למזרח התיכון מיגל מוראטינוס אומר כי 13 הרוצחים שהועברו לקפריסין במסגרת ההסכם, יעזבו את ויעברו למדינות אחרות כ"אנשים חופשיים".

"הם ייצאו למדינה שלישית. כעת הם ממתינים לקבל הצעות סופיות לגבי יעדיהם", אמר מוראטינוס, שנפגש עם ה-13 ועם השגריר הפלשתיני בקפריסין, סמיר אבו רזאלה, במלונם שבלרנקה.

שר החוץ שמעון פרס אמר כי לישראל יש זכות, במסגרת ההסכם, לדרוש את הסגרתם של 13 הרוצחים בתנאים מסויימים, כאשר אחד מהם הוא אם אכן ישוחררו במדינות אירופיות שונות.
"עליכם לזכור שמדובר באנשים שידיהם מגואלות בדם ושכל מדינה שתסכים לקבלם חייבת לפקוח עליהם עין", אמר פרס במסיבת עתונאים ברומא.
