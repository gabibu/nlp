

נשיא צרפת ז'אק שיראק שוחח אתמול בטלפון עם ראש הממשלה אריאל שרון ותקף מה שכינה "המסע האנטי-צרפתי המתנהל בימים אלה בישראל". דוברת לשכת נשיא צרפת קתרין קולונה אמרה כי שיראק "התקומם נגד המסע האנטי צרפתי המתנהל בימים אלה בישראל, והמציג את צרפת כמדינה אנטישמית".

"כאשר הצרפתים הביעו באופן מאסיבי את התנגדותם לגזענות, לשנאת הזרים ולאנטישמיות, אנו לא מקבלים את המסע זה", ו"אם הוא יימשך, יהיו לכך השלכות", אמר שיראק לראש הממשלה.

הנשיא הצרפתי שוחח בנוסף עם יאסר ערפאת, ודן איתו על המצב במזרח התיכון. שיראק הביע באוזני בני-שיחו את "תקוותה הגדולה של צרפת להתפנות עכשיו לסוגיות העתיד ולחיפוש אחרי השלום, אחרי סיום פרשות בית לחם ורמאללה", דברי קולונה.

