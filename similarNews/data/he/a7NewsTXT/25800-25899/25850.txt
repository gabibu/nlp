

השר צחי הנגבי, יו"ר מרכז הליכוד, וח"כ אלי כהן שיזם את כינוס המרכז כדי לקבל החלטה השוללת הקמת מדינה פלשתינית, נועדו היום בבוקר במצודת זאב בתל-אביב כדי לתאם עמדות טרם כינוס המרכז בשעות אחר הצהריים.

השניים מבקשים לבלום כל ניסיון של אנשי ראש הממשלה אריאל שרון למנוע הצבעה על הצעת ההחלטה של כהן, כדי לחסוך מבוכה מראש הממשלה אריאל שרון.

לפגישה בין הנגבי וכהן הגיעו כמה חברי מרכז ליכוד הזועמים על ראש הממשלה ועל ההתבטאויות שיוחסו לו בתקשורת, כאילו תוכניתו המדינית דומה לזו עליה סיכמו פרס ואבו-עלא'.
