

ביום שישי נפגשו בני משפחת האזרח הישראלי החטוף, אלחנן טננבאום, עם מנהיג ש"ס הרב עובדיה יוסף, וביקשו את סיועו ושיחרורו של האב.

כתב עתי"ם יורם לוי מוסר, כי הפגישה התקיימה בבית הרב יוסף בשכונת הר נוף בירושלים. בני המשפחה ביקשו מהרב לסייע בכל דרך אפשרית, כגון באמצעות מגעים עם אנשי דת מוסלמים, כדי להביא לשיחרורו של האב החטוף, עימו לא נוצר קשר כלשהו מאז חטיפתו לפני יותר משנה.

הרב עובדיה יוסף חיזק את בני המשפחה ואמר להם: "אל תתבישו, תנדנדו לשרים של ש"ס". הרב גם פסק כי במקרה של אלחנן טננבאום חלות כל ההלכות של פדיון שבויים. בתחילת השבוע שלח הרב עובדיה יוסף איגרת לנשיא בוש, ובה ביקש מנשיא ארה"ב לפעול לשיחרורו של טננבאום, וכן לסייע בהחזרתם של השבויים והנעדרים.
