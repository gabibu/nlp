

נער ערבי בן 17 נתפס במחסום חווארה כשעל גופו שני מטעני חבלה. חבלנים הוזעקו למקום וטיפלו במטענים. המחבל עורר את חשדם של החיילים במחסום, הוא נעצר והועבר לחקירה.


שלשום נעצר נער ערבי בן 14 במחסום, כשעל גופו 2 מטעני צינור מוכנים להפעלה. ברשותו נמצא גם מצת, ועל פי הערכות, תכנן הנער לפוצץ את עצמו במחסום כדי לפגוע שם בחיילים ובשוטרים. הנער נעצר והועבר לחקירת כוחות הביטחון.

גם בתחילת השבוע נעצר במחסום נער כשברשותו כ-20 כדורי M16, כדורי אקדח וסכין. לפני שבוע וחצי נתפס במחסום נער ערבי אחר שברשותו אקדח, המוסתר בתוך שקית מלפפונים, נעצר.

מתחילת השנה נעצרו כ-50 ערבים מתחת לגיל 18 בחשד למוערבות בטרור והברחת אמצעי לחימה.
