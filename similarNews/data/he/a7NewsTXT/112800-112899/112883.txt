

אתמול הוכרז רשמית על 'קרן מאמין וזורע', קרן אשראי לחקלאים ובעלי עסקים בגוש קטיף. הקרן תסייע לחקלאי חבל עזה לפתוח את העונה החקלאית במועדה גם ללא תמיכת הבנקים המסרבים לסייע. כך מדווח אתר קטיף נט.


(צילום: קטיף נט.)

בביתו של הרב יעקב אריאל נערכה אמש ישיבה ראשונה של ועדת ההיגוי של קרן "מאמין וזורע". קרן בראשותם של רבנים, אנשי ציבור ותושבי גוש קטיף ובברכת הרבנים הראשים לישראל לשעבר, הרבנים שפירא ומרדכי אליהו, כך מדווח כתבנו חגי הוברמן.

הקרן שמה לה למטרה לעזור לחקלאים ולבעלי העסקים בגוש קטיף להתחיל את העונה החקלאית בזמן ולמנוע נזקים נוספים בהמשך.

אתר קטיף נט. מדווח כי הקרן פונה בימים אלו לכלל הציבור בישראל וברחבי העולם לסייע במתן תרומה או הלוואה ומתוך קופת הקרן ינתן אשראי לחקלאים ולבעלי העסקים.

בתמצית התוכנית נאמר בין השאר: "החקלאים ובעלי העסקים בגוש קטיף נמצאים בימים אלה בפני בעיה קריטית נוכח גזירת ההתנתקות, העלולה להתבצע בעוד שלושה חודשים   עפ"י לוח הזמנים שקבעה הממשלה הכנה זו כרוכה בלקיחת אשראי בסך רבבות אלפי שקלים לכל חקלאי"

יוזמי הקרן מבהירים ואומנרים כי כידוע, בשנים כתיקונם כל חקלאי בגוש קטיף במעוניין לקבל סיוע ניגש אל הבנקים המסחרים לפני פתיחת העונה וזוכה למקדמות לקראת הגידול החדש, השנה הבנקים מסרבים לתת הלוואות ואשראים לחקלאים ולבעלי העסקים בגוש קטיף. ל רקע משבר זה קמה קרן "מאמין וזורע" ופונה לציבור הרחב לגייס באמצעותו כ   20 מיליון ש"ח, הנדרשים לשתילת 4000 דונם חממות ולחיזוק העסקים ומפעלי התעשיה.

המשאבים יחולקו ע"י נציגי צוות התפעול לחקלאים ולתעשיינים בגוש קטיף עפ"י אמות מידה וסדרי עדיפויות שיאושרו בצוות ההיגוי.
(ש)
