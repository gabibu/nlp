

לקראת ל"ג בעומר אשר יחל מחר, תעמיד קק"ל בכוננות גבוהה את מערך כיבוי השריפות שלה הכולל פריסה ארצית של כ - 40 מגדלי תצפית, עשרות תצפיתנים ו- 25 כבאיות יער מיוחדות המחולקות בין המרחבים השונים.

כמו כן תופעל מערכת ממוחשבת להערכת סיכוני שריפה (NATIONAL FIRE DANGER RATING SYSTEM) אליה מוזנים נתונים המתקבלים מהשירות המטאורולוגי כגון : רמת לחות, טמפרטורה, עוצמת הרוח וכיוונה . באמצעות נתונים אלו ניתן לצפות את הסיכוי להתפתחות ולהתלקחות שריפה באזור מסוים ועל פי ניתוח זה יתפרסו בקק"ל הכוחות הכוננים .

כתבנו קובי פינקלר מוסר שקרן קימת לישראל משקיעה מידי שנה כ - 13 מיליון ש"ח במלחמה באש בשטחים הפתוחים וביערותיה. סכום זה מהווה כ- 12% מתקציב הייעור השנתי . נזקי השריפות לבד נאמדים בכ - 8 מיליון ש"ח בשנה.

מנתונים שנאספו בקק"ל עולה כי במהלך 2004 נשרפו 10448 דונם מהם : 5081 דונם יער נטוע, 2083 דונם חורש טבעי , 1557 דונם שטח בור, 485 דונם מרעה 272 דונם מטעים ועוד .
הגורמים לשריפות על פי קק"ל התחלקו באופן הבא : חשד להצתה - 4501 דונם , חקלאי 876- דונם, צה"ל - 184 דונם , נוער ומטילים - 1085 דונם , מזבלות - 487 דונם ועוד .

ובאשר למאתרי השריפות - מתוך כ- 850 שריפות שפרצו בשטחים הפתוחים במהלך השנה האחרונה, תצפיתני קק"ל הם הראשונים לדווח ב- 361 מהמקרים , אזרחים ערניים ב- 227 מקרים, אחריהם עובדי קק"ל - 116 , מכבי - אש -91, משטרת ישראל - 12 רט"ג - 11 שונות   27 .

קרן קימת לישראל משקיעה מידי שנה כ - 13 מיליון ש"ח במלחמה באש בשטחים הפתוחים וביערותיה. סכום זה מהווה כ- 12% מתקציב הייעור השנתי . נזקי השריפות לבד נאמדים בכ - 8 מיליון ש"ח בשנה.

בסוף השבוע תקיים קק"ל אירועים מיוחדים לכל המשפחה לקראת ל"ג בעומר, פרטים והרשמה "בקו ליער", מוקד המידע של קרן קימת לישראל: 1-800-350-550. הציבור מוזמן.


להלן מספר כללי בטיחות חשובים למניעת שריפות:

1. ראשית, יש לחפש מקום מתאים להבערת אש, מקום שאין סביבו עצים או כל צמחיה אחרת שעלולה להינזק ולהישרף.

2. יש להתחשב בכיוון הרוח ובעוצמתה. אם המקום שמצאתם פתוח לגמרי ונושבת רוח חזקה, אין להבעיר בו את האש.

3. טרם הנחת הקרשים והזרדים שאספתם בשטח, יש לנקות מראש את האזור שבו מתכננים להבעיר מדורה מחומרים דליקים.

4. לאחר הבערת האש, אין לשפוך דלק או חומרים דליקים אחרים, כגון שמן, על האש הבוערת, ואין להשליך לתוכה עצמים העשויים מחומרים דליקים העלולים להתפוצץ.

5. אין לעזוב את המקום אלא לאחר כיבוי מוחלט של האש!!! לאחר הכיבוי במים ובעפר, יש להפוך את הרמץ ולוודא שלא נותרו שום גחלים או רמץ חם.

6. אם התפשטה אש קטנה ליער או לחורש הנמצאים באזור המדורה או בסמוך לה, יש לבודד את האש שנתפשטה, כך שלא תוכל להתפשט עוד. זאת ניתן לעשות ע"י הכאת ענפי האש בענפים ירוקים, במחבטים או בשמיכות, ועל ידי שפיכת מים ועפר על האש.

7. במידה והתפשטה להבה גדולה יותר, יש להרחיק אנשים וכלי רכב מאזור הדליקה ולהתקשר למוקד החירום של קק"ל: 550-350-800-1, או כמובן למכבי אש.

