

שיירת מכוניות תגיע בל"ג בעומר ליישוב שא-נור להדלקת מדורת "הנחישות והתקווה".

ביום חמישי, ליל ל"ג בעמר, תצא שיירת מכוניות פרטיות מצפון הארץ לכיוון היישוב שא-נור שבצפון השומרון ו"תדליק את מדורת הנחישות והתקווה, זו שדולקת מימי בר כוכבא ותמשיך ותדלוק כל עוד בלבב פנימה עין לציון צופיה", כלשון מארגני האירוע.

מדובר בשיירת המכוניות השניה ליישוב המיועד לעקירה במסגרת תכנית עקירת היישובים בגוש קטיף וצפון השומרון של ראש הממשלה, אריאל שרון.

מארגני השיירה הודיעו כי הסעות ממוגנות תעמודנה לרשות הציבור אשר יחפוץ להשתתף בשיירה.
