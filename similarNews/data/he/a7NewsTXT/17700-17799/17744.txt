

לאחר 3 שעות של דיונים התפוצץ המשא ומתן בין נציגי ארגון הנכים לבין נציגות הממשלה בכנסת. הנכים מתבצרים בשעה זו במשכן הכנסת.

כזכור, בישיבת הממשלה אתמול החליטה הממשלה למנות צוות שרים בראשות שר האוצר סילבן שלום שינהל את המו"מ עם הנכים, בניסיון להביא קץ לשביתה. בצוות השרים חברים נציגי כל הסיעות בקואליציה השר נתן שרנסקי, השר אביגדור ליברמן, השר רוני מילוא, השר רענן כהן, השר שלמה בניזרי והשר שמואל אביטל.

הנכים דורשים להעלות את קצבת נכותם לשכר מינימום.


