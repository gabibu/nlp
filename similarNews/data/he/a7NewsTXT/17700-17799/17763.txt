

אתמול נפגש ראש הממשלה עם קבוצת נשים מיישובי יש"ע החברות בתנועת "הרבה אמהות", ואמר כי הוא אינו רואה צורך לפנות שום יישוב, לא בטווח הקרוב ולא בטווח הארוך, כלשונו.

שרון ציין כי עתיד ההיאחזות בנקודות ההתיישבות ביש"ע תלויה במתיישבים בעצמם. כל מקום שהם ייאחזו בו   ויהיה חזק - יישמר. שרון נקב בשמו של היישוב חומש בשומרון כדוגמא, ואמר כי עתיד היישוב הזה תלוי, קודם כל במתיישביו.

עוד אמר שרון כי קיומה של ממשלת האחדות אמנם כרוך בחוסר בהירות בציבור באשר למדיניותה, אך הוא מוכן לשלם את המחיר הזה מפני שקיומה של ממשלה כזאת דווקא מאפשר לו לשקול את מדיניותו בנחת.

עוד אמר כי התנהגותם של המתיישבים ביש"ע מחזקת אותו.
