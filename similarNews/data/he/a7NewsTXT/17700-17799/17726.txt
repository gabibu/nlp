

כתבנו קובי פינקלר מדווח כי ליד מחסום קוצ'ין באיזור היישוב שבי שומרון נפצעו שני ישראלים מירי מחבלים. ככל הנראה המחבלים ירו מרכב חולף לעברם.

כתוצאה מהירי מת אחד מהישראלים וחברו נפצע באורח בינוני בכתפו. מסוק הוזעק למקום לפנות את הפצועים.

מתקפת המחבלים בשומרון נמשכת. לפני זמן קצר ירו מחבלים לעבר מפקדת חטיבת שומרון, דרומית לשכם, ולעבר בסיס מג"ב ליד טול כרם. בשני האירועים לא נפגע איש ולא נגרם נזק לרכוש.

בצהריים ירו הפלשתינים על היישוב בת חפר בשרון. איש לא נפגע אך נגרם נזק. הכדורים חדרו לאחד הבתים וגרמו לשריפת בגדים. חיילינו השיבו אש .

שר החוץ שמעון פרס הצהיר היום כי כבר חלפו חמישה ימי שקט ולכן בעוד יומיים שלשה ניתן יהיה לחדש את השיחות עם הפלסטינים.
