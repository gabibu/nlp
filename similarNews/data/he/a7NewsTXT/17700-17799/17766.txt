

פרופ' צבי אייל, מנהל המחלקה הכירורגית בביה"ח הדסה ,וחבר חוג הפרופסורים לחוסן מדיני וכלכלי, שלח מכתב לראש הממשלה שרון.

בתגובה על דברי שרון כי עם תפיסתה של אוניית הנשק התגלה פרצופו האמיתי של ערפאת כתב פרופ' אייל כי האנטישמיות הערבית נמשכת לכל אורך התפתחות התנועה הלאומית הערבית, ורק מי שלא למד לקח מהשואה יכול שלא להתעורר נוכח האנטישמיות הפעילה ברש"פ ובארצות ערב ולראות אותה כאיום אסטרטגי.

במכתבו לראש הממשלה אומר פרופ' אייל כי אי אפשר לנתק את ערפאת ואת פרצופו האמיתי מהרצף ההיסטורי של האנטישמיות הערבית הפעילה, שבאה ליד ביטוי כבר בעבר בפוגרומים של חברון בתרפ"ט, ובהתנהגותו של המופתי חאג' אמין אל חוסייני, שהיה שותפו הפעיל של היטלר.

עוד הוסיף אייל כי האנטישמיות הערבית היא פצצה מתקתקת, וכי כתנאי מוקדם לכל הידברות עם הרש"פ יש להתייחס לסוגיות ביטחוניות רק במקביל להתייחסות לסוגיית האנטישמיות הערבית הנוכחית.
