

התפתחות נוספת בפרשת ההאזנות לראש הממשלה לשעבר בנימין נתניהו, ולמי שהיה מנכ"ל משרדו אביגדור ליברמן.

אתר האינטרנט N.F.C. פרסם תמלילי שיחות שנערכו בין נתניהו לליברמן בעת שכיהנו בתפקידיהם. את השיחות הקליטה המשטרה.

פרקליטות המדינה טענה בשעתה כי לא נערכו הקלטות כאלה. השיחות עוסקות בנושאים פוליטיים ופרלמנטריים מובהקים. בין היתר דנים נתניהו וליברמן בתמיכה שיעניק מגזר העולים לנתניהו ולברק, וכן הצעות חוק שונות שעלו בכנסת.

לכאורה בוצעו ההקלטות בניגוד לצו בית משפט ובסתירה לחסינות שהייתה אז לנתניהו מתוקף היותו חבר כנסת.
