

ח"כ יוסי כץ וקבוצת ח"כים נוספים הניחו את "הצעת חוק שירות אזרחי".

מטרת החוק ליצור הסדר אשר יאפשר לצעירים שאינם משרתים בשירות צבאי או לאומי לשרת במסגרת שירות אזרחי שתחומיו יהיו: סעד ורווחה, בריאות , קליטת עליה, חינוך, אבל גם בטחון פנים ושירותי הצלה, וכן שמירת הסביבה והתשתיות.

משך השירות המוצע יהיה18 חודשים לפחות. תנאי השירות יהיו זהים למשרת בשירות לאומי. לאחר השירות, ההטבות הניתנות מכוח החוק, יהיו זהות לאלה ששרתו שירות צבאי או לאומי.

כמו כן הוצע כי מי שישרת במשך תקופה שלא תפחת מ-18 חודשים, יהיה פטור משירות בטחון עפ"י חוק שירות בטחון.

את הידיעה העביר כתבנו בכנסת חגי סרי.
