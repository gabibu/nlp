

ראש הממשלה שולל פינוי ישובים ביש"ע.

רה"מ אמר היום לקבוצת נשים מתנועת "הרבה אמהות" מתנחלות שנפגשו עימו כי הוא אינו רואה צורך לפנות שום ישוב לא בטווח הקרוב ולא בטווח הארוך, כלשונו.

שרון ציין כי עתיד ההיאחזות בנקודות ההתיישבות ביש"ע תלוי במתיישבים עצמם. כל מקום שהם ייאחזו בו   ויהיה חזק - ישמר.

שרון נקב בשמו של היישוב חומש בשומרון כדוגמא , ואמר כי עתיד היישוב הזה תלוי, קודם כל במתיישביו. עוד אמר שרון כי קיומה של ממשלת האחדות אמנם כרוך בחוסר בהירות מסויימת בציבור לגבי מדיניותה, אך הוא מוכן לשלם את המחיר הזה מפני שקיום הממשלה מאפשר לו לשקול את מדיניותו בנחת.

עוד אמר כי התנהגותם של המתיישבים ביש"ע מחזקת אותו.

