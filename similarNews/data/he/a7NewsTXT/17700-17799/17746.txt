

בכנס של הפורום הכלכלי של ירושלים אמר הערב שר האוצר סילבן שלום כי הוא "שוקל ברצינות" הצעה ולפיה תקציב המדינה יוגש רק פעם בשנתיים ולא פעם בשנה, והוא יעודכן על פי הנסיבות.

ומה קורה עם תקציב המדינה לשנת 2002?
ראש הממשלה אריאל שרון מנסה עדיין ללחוץ על יושב ראש ש''ס אלי ישי להיענות להצעות האוצר ולהצביע בעד תקציב המדינה לשנת 2002. הבוקר נפגש השר סילבן שלום בחשאי עם הרב עובדיה יוסף וניסה לשכנעו לתמוך בתקציב.

גם השר אביגדור ליברמן הודיע הערב ששבעת חברי סיעתו "האיחוד הלאומי-ישראל ביתנו" יצביעו נגד התקציב.
