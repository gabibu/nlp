

ח"כ מיכאל קליינר דורש ממשרד הבטחון שלא לגרור את הצבא לבג"ץ ולהתערב כדי לאפשר את גיוסו של שגיב עמיר לנח"ל החרדי. לדבריו ההחלטה התקבלה ממניעים לא ענייניים ועל כן על שר הבטחון בנימין בן אליעזר להורות לדרג הצבאי לשנות את ההחלטה.

ח"כ קליינר פנה גם לשר לבטחון הפנים לנדאו לקיים בירור עם השוטרים שערכו חיפוש בבית משפחת עמיר "חשפו" מחסנית ישנה. לדבריו, צו החיפוש היה על שם שגיב בזמן שהמחסנית ברשיון היתה שייכת לאחיו חגי. לדברי קליינר, נודע לו משגיב עמיר כי במהלך החיפוש התייחסו השוטרים לשאלת גיוסו לצה"ל ואף הביעו את דעתם כי אין לגייס אותו ולתת לו נשק בידיים.

עמיר אמר לח"כ קליינר כי השוטרים קראו חומרים פרטיים של אחותו תוך הפרת הצו החיפוש.
