

בכירים בברית הצפונית העבירו אל תחנת השידור האוסטרלית (ABC) קלטת וידאו המראה את מחבלי ארגון אל-קאעדה מתאמנים בהתקפת מנהיגים.

בקלטת נראו מחבלים ממוצא ערבי, פקיסטני ואפריקני, דוברי אנגלית, המתאמנים על התקפה במהלך טורניר גולף. עוד "אתר מתקפה" עליו התאמנו המחבלים היה שיירת מכוניות ברחובות וושינגטון.
בקטעים נוספים בסרט מוצגים מחבלי אל-קעידה כשהם מתאמנים בלקיחת שבויים ובהתנקשויות.

הקלטת נתגלתה בבית ספר נטוש בקאבול, שהוסב למחנה אימונים.
מאז מנוסת הטאליבן בחודש שעבר, הגיעו כתבים שונים למחנות אימונים נטושים של אל-קאעדה ומצאו בהם חוברות הדרכה להכנת פצצות, מדריכי אימונים ומסמכים אחרים.

