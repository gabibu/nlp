

ארה"ב החלה אתמול להעביר שבויים נוספים מאפגניסטאן לבסיס הצבא האמריקני במפרץ גואנטאנאמו שבקובה.

בדיווחי תקשורת אמריקניים נאמר, כי 30 שבויים נוספים מהטאליבן ומארגון אל קאעידה יצאו במטוס מאפגניסטאן למפרץ גואנטאנאמו.

השבויים, שהיו כבולים באזיקים, הועלו על מטוס תובלה בבסיס האמריקני בקנדהאר. טיסתם, שתכלול חניית ביניים בבסיס אמריקני אחר, תימשך כ-25 שעות.

קבוצה ראשונה של 20 שבויים הגיעה לקובה ביום שישי.
