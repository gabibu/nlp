

הרמטכ"ל, שאול מופז, אומר שישראל עומדת בפני גלי חבלה חדשים. בהופעה בוועדת החוץ והבטחון של הכנסת אמר עוד הרמטכ"ל כי על הספינה "קארין איי" היו אמצעי לחימה חדישים ביותר המעידים על הכוונות ההתקפיות של הפלשתינים.

ראש מרצ, יוסי שריד, אמר לרמטכ"ל במהלך ישיבת הוועדה כי חיסולו של ראיד אל כרמי אתמול מוכיח שהשקט בימים האחרונים מפריע כאן למישהו. בתגובה אמר חבר הכנסת מיכאל קליינר מסיעת חרות כי נראה שמרצ החליטה לצאת במסע נגד צה"ל.
