

חברת המים הלאומית "מקורות" מזהירה כי הקיצוץ הגדול בתקציבה יבלום את פיתוח משק המים בישראל.

בתום ישיבה ממושכת של דירקטוריון מקורות הודיע יושב ראש החברה, אורי שגיא, כי משמעות הקיצוץ בתקציב מקורות ימנע עבודות פיתוח החיוניות למשק המים.

לדבריו, תיפגע בין היתר ההערכות לקליטת מים מותפלים. שגיא טוען כי כל נסיונותיו להידבר עם משרד האוצר עלו בתוהו. במסגרת הקיצוץ בתקציב המדינה החליטה הממשלה להקטין את תקציב מקורות בשש מאות מיליון שקלים.
