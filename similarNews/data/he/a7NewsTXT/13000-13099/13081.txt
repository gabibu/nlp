

אשה בת 61, העובדת בבית חולים במנהטן, אושפזה בבית חולים לאחר שהתעורר חשד כי חלתה באנתרקס נשימתי. מצבה אנוש.

מבדיקה ראשונה של האשה, העובדת בחדר הציוד של בית החולים לעיניים, אף אוזן וגרון במנהטן, עלו תוצאות חיוביות אך ג'וליאני ציין כי תוצאות סופיות יוודעו רק ביום שלישי.

ג'וליאני אמר במסיבת עיתונאים, שנערכה זמן קצר לפני חצות (לפי השעון המקומי) כי מצבה של האשה אנוש וכי היא מונשמת בבית החולים לנוקס היל, בו אושפזה ביום ראשון.

החולה אינה מטפלת בדרך כלל בדואר, אך היא עובדת קרוב מאוד לחדר הדואר של בית החולים. לאחר קבלת התוצאות החיוביות, היא האדם התשיעי החולה באנתרקס נשימתי. שלושה מהחולים הקודמים מתו.
