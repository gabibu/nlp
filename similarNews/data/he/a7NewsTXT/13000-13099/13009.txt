

45 גופות הוצאו מהצוללת הגרעינית הרוסית "קורסק" שטבעה בים בארנס לפני כ-15 חודשים, מאז הועלתה למבדוק היבש ברוסליאקובו, מסרו מקורות בלשכת התובע הכללי במוסקווה.

בסך הכול חולצו עד כה מהצוללת 57 גופות, לאחר שצוללים חילצו מהצוללת 12 גופות בשנה שעברה.

מקורות רמזו כי הנזק לכלי השייט מקשה על עבודת החילוץ.

ההכנות לנטרול 22 טילי השיוט שעל הצוללת כמעט והסתיימו, דיווחה רשת הטלוויזיה ORF ביום ראשון.

הצוללת הגרעינית טבעה כזכור לאחר מספר התפוצצויות מסתוריות, באוגוסט 2000. כל 118 אנשי צוותה נספו.



