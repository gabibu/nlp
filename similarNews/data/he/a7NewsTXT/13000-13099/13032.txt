

הפצצות מטוסי הקרב האמריקניים כוונו נגד מערות ומנהרות, במטרה לפגוע במרכזי הפיקוד של ארגון אל קאעידה ובאנשיו, כך הודיע הפנטגון.

"מטרת ההפצצות היום היתה להמשיך ולהתרכז במטרות חדשות, במרכזי פיקוד ובקרה של אל קאעידה ושל הטליבן, כולל מערות ומנהרות", אמרה ויקטוריה קלארק, דוברת הפנטגון.

מפקדי הצבא האמריקני סבורים, כי הטליבן מסתירים את מרכזי הפיקוד שלהם, את אנשיהם ואת תחמושתם ברשת רחבת-ידיים של מערות ומנהרות, כדי להגן עליהם מפני ההפצצות של מטוסי ארה"ב.
