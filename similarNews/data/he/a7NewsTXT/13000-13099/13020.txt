

קנס בסך 38 אלף שקלים נגזר לאחרונה על ידי בית משפט על חברת "פטריות עמק איילון" בשל השלכת פסולת - עבירה על חוק שמירת הנקיון ובשל זיהום מים - עבירה על חוק המים.

על מנהל החברה נגזר קנס בסך 18,000 שקלים.

החברה עוסקת בגידול פטריות על מצע של קומפוסט במושב משמר איילון. החברה הואשמה בהשקיית משטח הקומפוסט על ידה, שכתוצאה מירידת גשמים על המשטח נוצר נגר של תשטיפים, הזורמים דרך תעלה ישירות לנחל גזר.

בנוסף לקנס התחייבה החברה בסכום של 60,000 שקלים על תנאי להימנע מלעבור עבירות דומות במשך השנתיים הקרובות.
