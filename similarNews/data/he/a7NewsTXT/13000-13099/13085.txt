

בשש השנים האחרונות פוטרו בגליל כתשעת אלפים עובדים מתעשיית הטקסטיל והאופנה.

בהתאחדות התעשיינים חוששים שבשנתיים הקרובות יפוטרו עוד כשמונה-עשר אלף עובדים בענף. רמזי גבאי, יושב-ראש איגוד הטקסטיל והאופנה בהתאחדות התעשיינים, תולה את הסיבה לתופעה הזאת בייבוא המאסיבי של מוצרי טקסטיל מתורכיה ומסין, שם שכרו של העובד הוא חמשים דולאר לשנה. הוא קורא לממשלה להשתתף בעלויות השכר של עובדי טקסטיל באזורים מוכי אבטלה.
