

שר הביטחון בנימין בן אליעזר אומר כי ישראל שוקלת להמשיך את הנסיגות מעיר יש"ע , בהסתמך על הבטחות הרשות הפלשתינית. בוועדת החוץ והביטחון של הכנסת אמר שר הביטחון כי כשם שהנסיגה מגבעת אבו סנינה בחברון הביאה לשקט ליהודי חברון כך - הוא מקווה - ישרור שקט בגילה.

בתגובה לדברי בן אליעזר אומר וועד היישוב היהודי בחברון, כי שר הביטחון מוליך שולל את הציבור. רק בשתי היממות האחרונות התרחשו בגיזרת חברון שישה פיגועי ירי.
