

אמש שיגרו המחבלים שתי פצצות מרגמה אל יישוב ישראלי בחבל עזה, שתי פצצות נוספות אל מוצב צה"ל בגוש קטיף ופצצה אחת אל מעבר ארז צפונית לחבל עזה. שלוש פצצות מרגמה אחרות שוגרו ליישוב ישראלי במרכז החבל. בכל האירועים לא היו נפגעים. בתגובה לירי הפצצות חדר כוח משוריין של צה"ל לתוך דיר אל בלאח בנסיון ללכוד את יורי הפצצות. הכוח שהה במשך זמן קצר בתוך שטח A ונסוג לאחר שלא הצליח לאתר את המחבלים.

יהודי נפצע מיידוי אבנים בכביש גיתאי אבישר בשומרון. מצבו קל מאוד.

אתמול ירו מחבלים אש אוטומטית לעבר כוח צה"ל ליד קלקיליה. לא היו נפגעים. כך דיווח כתבנו חגי הוברמן.

שני מחבלים של החזית העממית נעצרו אתמול בכפר חארס שבאיזור סלפית בשומרון. כך מוסרים מקורות פלשתיניים. לדבריהם, כוח מיוחד של צה"ל נכנס לעיירה, ועצר את השניים.

