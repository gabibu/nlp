

משטרת הגליל חשפה התארגנות חבלנית חדשה של ערביי ישראל. מדובר ברשת, ובה אחד-עשר ערבים ישראלים, שתכננו לחטוף חייל ולרצוח אותו, וכן לבצע פיגועים בתחבורה הציבורית. חוליה המונה 11 ערבים ישראלים מחיפה, מטמרה, מעילוט, מבשמת מטבעון ומאבו סנאן, תכננה לחטוף חיילים ולבצע פיגועים. כדי להסוות את זהותם תכננו המחבלים להתחפש ליהודים חרדים.

כתבנו קובי פינקלר דיווח כי בראש ההתארגנות הזאת עמד חמיד חביישה, בנו של סלאח חביישה, מי שביצע את פיגוע התופת בנהרייה. מפקד משטרת מרחב הגליל תת-ניצב יהודה סולמון גילה אתמול בתדרוך לעיתונאים, כי קודם לפיגוע ההתאבדות בנהרייה ביקש המחבל המתאבד חביישי לשכור סירת מירוץ, לחטוף צוער מבית-ספר לקציני ים בעכו, ולהעבירו לידי החיזבאללה.

