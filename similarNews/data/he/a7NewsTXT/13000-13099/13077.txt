

נשיא ארה"ב ג'ורג' וו. בוש הסיר את הסנקציות הכלכליות, שהוטלו על פקיסטן ב-1998 בשל הניסויים הגרעיניים שערכה, הודיע ביום שני הבית הלבן.

בהודעה נאמר כי בוש חתם בשבת על צו נשיאותי, המאפשר לו להסיר את הסנקציות מעל איסלאמאבאד לשנת 2003, לאחר שהחלק הראשון של הסנקציות כבר בוטל בספטמבר.

יפאן הודיעה כבר ביום שישי על הסרת הסנקציות מעל אפקיסטן.

במקביל הודיעה ארה"ב שתעביר לפקיסטן סיוע כלכלי ישיר, כדי לסייע לה בהקלת חובותיה, ותשיג עבורה תמיכה מצד ארגונים פיננסיים בינלאומיים.

