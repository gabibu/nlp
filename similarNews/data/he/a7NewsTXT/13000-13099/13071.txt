

מסקר של התאחדות התעשיינים עולה כי משפחה ישראלית ממוצעת מוציאה מידי חודש 2003 שקלים בעבור מזון. עוד מעלה הסקר כי 63% מן הציבור מקפידים על קניית מזון כשר.

ההוצאה למזון היא מחויבת המציאות, אך מסקר נוסף שנערך על ידי "מכון ברנדמן" למחקר שווקים עולה כי 90% מהאוכלוסייה הישראלית משקיעה כספים גם למטרות צדקה. לדברי רותי ברנדמן, מנהלת המכון, לפי האחוז הגבוה של התורמים אפשר להגדיר את מתן הצדקה כנורמה חברתית בחברה הישראלית. לדבריה, מדובר על כשני מיליארד שקלים שמוציא הפרט בישראל למטרות צדקה. לדבריה, התרומות הרבות ביותר הן לאגודות ולגופים המטפלים באנשים שסובלים מבעיות בריאותיות ונכויות שונות, והבולטת בהם היא "האגודה למלחמה בסרטן".

