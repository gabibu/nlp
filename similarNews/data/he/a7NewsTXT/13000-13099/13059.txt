

אש נפתחה אמש אחרי השעה 10 בלילה לעבר מחסום צה"ל ליד גן החיות במבואות קלקיליה, וכן לעבר מאגר המים בקיבוץ ניר אליהו שבשרון. בשני המקרים לא הושבה אש.

על כוח צה"ל במערב קלקיליה נורתה אש בשעות אחה"צ ולא הושבה אש.

שני רימונים נורו מוקדם יותר על מוצבי צה"ל שליד נווה דקלים בגוש קטיף, ושני רימונים נורו לעבר מוצב צה"ל ליד ההתנחלות גדיד שבצפון רצועת עזה. כן נורתה אש לעבר כוח צה"ל סמוך לגדיד. במקביל נורתה אש לעבר כפר דרום. בכל המקרים הושבה אש משזוהו מקורות הירי.

בשעות הערב נורתה אש לעבר מכונית ישראלית ליד אפרת שבגוש עציון, ממנה לא נפגע איש מנוסעי המכונית.

שני פצצות מרגמה נורו לפני השעה 9 בערב לעבר יישוב ישראלי במרכז רצועת עזה מבלי שנפגע איש ומבלי שנגרם נזק. באותה שעה הושלכו 4 רימונים לעבר כוח צה"ל סמוך לרפיח על גבול ישראל עם מצרים.

פצצת מרגמה נפלה בשעות הערב המוקדמות בבסיס צה"ל הנמצא בגוש קטיף.

מטען הופעל אחה"צ לעבר שיירה צבאית שנסעה ליד שאנור שבצפון הגדה. איש לא נפגע.
