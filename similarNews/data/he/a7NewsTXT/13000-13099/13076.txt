

החל מיום חמישי, 1 בנובמבר, חלה חובה על כל הנהגים לנסוע באורות דלוקים בכבישים עירוניים גם בשעות היום.

חובת הדלקת אורות ברכב בכבישים בינעירוניים חלה על כל סוגי הרכב והיא תהיה בתוקף במשך חמישה חודשים עד ה-31 במרץ 2002.

אוטובוסים, מוניות, אופנועים ורכב משא כבד (מ-15 טונות ומעלה) חייבים לנסוע באורות דלוקים בשעות היום גם בכבישים עירוניים במשך חודשי החורף.

יצויין, כי רכב דו-גלגלי חייב לנסוע באורות דולקים בכבישים בינעירוניים במשך כל ימות השנה.

דובר משרד התחבורה אבנר עובדיה מסר כי התקנה המחייבת הדלקת אורות בחורף התקבלה בשנים האחרונות בהבנה וברמת ציות גבוהה מצד רוב הנהגים.

מנתוני הרשות הלאומית לבטיחות בדרכים עולה כי כ-90 אחוז מהנהגים בכבישים הבינעירוניים נוהגים להדליק אורות בכבישים העירוניים. הקנס על נסיעה בלי אורות הוא 165 שקל בתוספת 2 נקודות חובה.

