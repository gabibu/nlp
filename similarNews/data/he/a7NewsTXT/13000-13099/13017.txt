

מנכ"ל משרד התיירות, מירה אלטמן, הודיעה כי במסגרת הערכות משרד התיירות לטיפול במשבר בענף התיירות, יתן משרד התיירות בשנת 2002 דגש ניכר לעידוד תיירות הפנים.

אלטמן הוסיפה כי החלטה זו התקבלה לאחר שהתברר כי בטווח הקרוב, הפוטנציאל התיירותי העיקרי הניתן למימוש נמצא בארץ.

אלטמן הנחתה את מנהלי האגפים במשרד להכין את תוכניות העבודה לשנת 2002 בהתאם למדיניות זו, תוך התייחסות להשלכות שיהיו לכך על מבנה יחידות המשרד, כוח האדם והמשאבים התקציביים הנדרשים.

מינהל השיווק התבקש להתאים את תוכניותיו לשנתיים הקרובות למצב בו תוכפל ההשקעה בתיירות הפנים.

הכנת תוכניות העבודה תסתיים לקראת חודש דצמבר הקרוב.
