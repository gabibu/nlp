

תאונת משאית שלישית קשה תוך פחות משבוע גרמה ביום שלישי לסגירת הדרך האחרונה של שווייץ דרך האלפים, דבר העלול לגרום לפקקי תנועה אדירים בלב אירופה.

דרך סנט ברנארד העוברת באלפים נסגרה לאחר שמשאית התנגשה במכונית נוסעים, הודיעה המשטרה השוויצרית. דרך זו היא החלופה הטובה ביותר למינהרת גוטהארד שנסגרה בשבוע שעבר כשדליקה, שפרצה בעקבות התנגשות שתי משאיות, גרמה למותם של 11 בני אדם לפחות.

בהודעת המשטרה נאמר כי מצבו של נהג המשאית אך איש לא נהרג.

כל תנועת המשאיות בדרך סנט ברנארד, הכוללת את מינהרת סנט ברנארד שאורכה 6 קילומטר, הופסקה. המשטרה הודיעה כי היא תישאר סגורה למשאיות לפחות עד הצהריים.

דרך סנט ברנארד נסגרה בפעם האחרונה לתנועת משאיות ביום חמישי, כשמשאית שיצאה מהמינהרה התהפכה באחד העיקולים התלולים והתנגשה בתנועה שבאה ממול.


