

היום הותר לפרסום כי משטרת הגליל חשפה התארגנות חבלנית חדשה של ערביי ישראל. מדובר ברשת ובה אחד-עשר ערבים ישראלים, שתיכננו לחטוף חייל ולרצוח אותו וכן לבצע פיגועים בתחבורה הציבורית.

כתבנו קובי פינקלר מדווח כי בראש ההתארגנות הזאת עמד חמיד חביישה, בנו של סלאח חביישה, מי שביצע את פיגוע התופת בנהריה. מפקד משטרת מרחב הגליל, תת-ניצב יהודה סולמון, גילה הבוקר בתדרוך עיתונאים, כי קודם לפיגוע ההתאבדות בנהריה ביקש המחבל המתאבד חביישי לשכור סירת מירוץ, לחטוף צוער מבית-ספר לקציני ים בעכו ולהעבירו לידי החיזבאללה.
