

שישה ילדים ויאטנמים שחיטטו בערימות אשפה וגרוטאות מתכת נהרגו, ושניים נפצעו קשה, כאשר רימון יד מתקופת מלחמת ויאטנם שמצאו וניסו לפרק, התפוצץ בידיהם, מסרו ביום שני מקורות רשמיים.

הילדים בני שבע עד ארבע עשרה נהרגו, כאמור, מהתפוצצות הרימון מתוצרת ארה"ב בדרום מחוז חאן הואה ביום שישי, מסר דובר מטעם הועד העממי המקומי.

עיר המחוז נמצאת כ-300 ק"מ צפונית לבירת וייטנאם, הו צ'י מין סיטי.

בתאונה נוספת שאירעה ביום ראשון, נפצעו שלושה ילדים בני חמש עד עשר, כאשר פגז נפל בו שיחקו התפוצץ, לא הרחק מהמקום בו היה בעבר בסיס צבאי אמריקני, במחוז דונג נאי שבדרום ויאטנם.

היומון המקומי דיווח כי שלושת הילדים הועברו לבית החולים כשהם פצועים קשה.

התפוצצויות של שרידי תחמושת מתקופת מלחמת ויאטנם, שהסתיימה ב-1975, גורמת בכל שנה למוות, או לנכות קשה של עשרות בני אדם, רובם ילדים, בוויאטנם.


