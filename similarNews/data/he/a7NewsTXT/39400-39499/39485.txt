

שר החוץ בנימין נתניהו הודיע כי ישראל יוזמת אמנה בינלאומית להגנה על התעופה האזרחית, ובקרוב תדון על כך עם ארה"ב.


שר החוץ בנימין נתניהו הודיע כי ישראל יוזמת אמנה בינלאומית להגנה על התעופה האזרחית, ובקרוב תדון על כך עם ארה"ב.

נתניהו אמר את הדברים בתדרוך לשגרירים הזרים שהתקיים בירושלים, בעקבות הפיגוע במומבסה וניסיון הפלתו של מטוס ארקיע.

"ירי טילים על מטוס אזרחי הוא התפתחות מסוכנת ביותר והסלמה בטרור", קבע נתניהו. "זהו הצלצול המעורר השני אחר ה-11 בספטמבר. אם היו ממשלות שלחצו על הכפתור המפסיק את הצלצול של השעון המעורר אחרי ה-11 בספטמבר, הן קבלו עכשיו צלצול מעורר נוסף, כי היינו קרובים מאוד להפלתו של מטוס אזרחי עם מאות נוסעים על סיפונו", אמר.

נתניהו אמר לשגרירים שחייב להיות מאמץ מתואם להגנת התעופה האזרחית במספר נושאים: פיתוח אמצעים טכנולוגיים להגנת מטוסים מפגיעת טילים, שיתוף פעולה מודיעיני ושיתוף פעולה מדיני, שימנע זרימת כלי נשק אלו לידי ארגוני הטרור.

שר החוץ ציין כי אירן, באמצעות סוריה, מספקת לחיזבאללה טילי כתף נגד מטוסים.

נתניהו גילה שישראל עומדת ליזום אמנה בינלאומית להגנה על התעופה האזרחית, והוא האיץ בשגריירם לפעול לכך שמדינותיהם יתמכו ביוזמה.

"אנו סבורים שכל המדינות האחראיות צריכות להצטרף ליוזמה הזו, משום שאם המקרה של ארקיע יהפוך לשגרה, התעופה האזרחית כולה תהיה נתונה בסכנה גדולה יותר מאשר אי פעם", הטעים.
