

לרגל יום הנכה הבינלאומי המצויין בארץ וברחבי העולם ביום שלישי הקרוב, תקיים החברה למתנ"סים במהלך השבוע הקרוב את "שבוע הנכה בקהילה".


לרגל יום הנכה הבינלאומי המצויין בארץ וברחבי העולם ביום שלישי הקרוב, תקיים החברה למתנ"סים במהלך השבוע הקרוב את "שבוע הנכה בקהילה".

במסגרת שבוע זה יתקיימו במתנ"סים ברחבי הארץ אירועים ופעילויות למען שילוב נכים בקהילה.

כמו כן תקיים החברה למתנ"סים ארועים מרכזיים ובהם פתיחת תערוכת כרזות המתקיימות תחת הכותרת "עם המגבלה בתוך הקהילה". בתערוכה, המתקיימת במתנ"ס "יד התשעה" בהרצליה, מוצגות עשרות עבודות של מעצבים וצלמים.

בראשון לציון יתקיימו תחרויות של משתתפי פרוייקט "החממות האולימפיות" במסגרתן מתאמנים ילדים ובני-נוער המצטיינים בשחיה.

ביום חמישי יתקיים כנס בנושא "דמות הנכה בספרות" בהשתתפות סופרים רבים, אומנים ואנשי אקדמיה.

ב"יום הנכה הבינלאומי" עצמו ביום שלישי יתקיים ברחבי הארץ מסע הסברה ארצי בנושא חניה לנכים. ביום זה תוגבר האכיפה על נהגים התופסים מקומות חניה של נכים וכמו כן יתקיימו במתנ"סים ומקומות ציבוריים אחרים פעולות הסברה בנושא.
