

ראש הממשלה אריאל שרון ניצח נצחון סוחף בבחירות לראשות הליכוד. על פי הסקר המדגמי שנערך בערוץ 1 גרף שרון 61 אחוזים מהקולות, לעומת 37 אחוזים שקיבל בנימין נתניהו. סקר מינה צמח שנערך בערוץ 2 מראה על 58 אחוזים מקולות המצביעים שניתנו לשרון לעומת 40.5 לנתניהו.

שיעור ההצבעה הארצי הממוצע עמד בשעת מסירת הידיעה על כ-40 אחוז, ובמקומות מסויימים כמו מודיעין ומטה בנימין היה שיעור ההצבעה בין 50 ל-60 אחוזים. בירושלים הצביעו רק 33 אחוזים ובבאר שבע ובתל אביב הצביעו 30 אחוזים מהמצביעים.

עוד ציון כי עתה, לאחר שברור כי שרון ניצח את הבחירות הפנימיות בליכוד ללא עוררין, ולאחר שנתניהו השיב ב"לאו" על בקשת שרון לדחות את מועד סגירת הקלפיות מאוחר יותר, עקב שרשרת אירועי הדמים בהם נרצחו ישראלים בארץ ובחו"ל, שרון גם איננו מחוייב להציע את תיק שר החוץ בממשלה הבאה, אם יעמוד בראשה, לשר החוץ הנוכחי המתמודד נגדו, בנימין נתניהו.
