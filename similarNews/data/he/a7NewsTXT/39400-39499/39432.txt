

ראש הממשלה זכה בבחירות הפנימיות לראשות התנועה ב55.88% מקולות הבוחרים, שר החוץ בנימין נתניהו זכה ב40.08% ומשה פייגלין 3.46% אחוז ההצבעה עומד על 46.24%.

ראש הממשלה זכה בבחירות הפנימיות לראשות התנועה ב55.88% מקולות הבוחרים, שר החוץ בנימין נתניהו זכה ב40.08% ומשה פייגלין 3.46% אחוז ההצבעה עומד על 46.24%.

אלה תוצאות האמת שפורסמו הבוקר בידי יו"ר וועדת הבחירות של הליכוד השופט בדימוס צבי כהן.

סך כל המצביעים 140,918 ממתפקדי הליכוד., ומספר הקולות הפסולים הוא867.

עבור אריאל שרון הצביעו 78,740 . עבור בנימין נתניהו הצביעו 56,480. ועבור משה פייגלין הצביעו
4,870 בוחרים.

מה שהיה אמור להיות "חגיגה לדמוקרטיה" למאות אלפי מתפקדי ליכוד הפך ליום עגום ועצוב אשר במהלכו נרצחו תשעה אנשים ונפצעו עשרות, בהם חברי ליכוד, שנרצחו בסניף המפלגה בבית שאן.

שני המתמודדים, בנימין נתניהו ואריאל שרון, המשמשים שר החוץ וראש הממשלה נאלצו לקיים התייעצויות ביטחוניות ולסייר בחדרי המצב במקום לקיים סיור בחירות בכל רחבי הארץ.
אחוזי ההצבעה הנמוכים גרמו למטהו של אריאל שרון לנסות ולהאריך את שעות ההצבעה במטרה שהקלפיות ייסגרו בחצות, ובכך יתאפשר למצביעים נוספים לממש את זכותם הדמוקרטית להצביע עבור יושב ראש המפלגה, אולם ממטהו של נתניהו נענתה היוזמה בשלילה, וזאת משום ששיעור הצבעה נמוך היה אמור לפעול לטובתו. אמש, בעוד הקלפיות היו פתוחות, פנה ראש הממשלה שרון וביקש מקהל הבוחרים לצאת ולהצביע. "אל תתנו לטרור להשפיע. לכו להצביע", אמר.

שר האוצר סילבן שלום סיפר כי הבוחרים דיווחו כי הם חוששים לצאת ולהצביע ואמר כי לערפאת ולמדינות ערב הייתה מטרה ברורה בביצוע פיגועי הטרור אתמול והיא להשפיע על תוצאות הבחירות בליכוד ועל תוצאות הבחירות במדינת ישראל. גם שלום קרא לבוחרים: "עליכם להגיד לערפאת: אתה לא תהיה זה שיתערב לנו במהלך הדמוקרטי הזה".

לאחר שנודעו תוצאות המדגם שבישרו ניצחון לשרון הגיעו שרון נתניהו ומופז לגני התערוכה "לחגוג" את תוצאות הבחירות.

המעמד כצפוי לא היה חגיגי כלל וכלל לא היו תשואות או קריאות שמחה ולא ג'ינגלים.
"זה לא לילה של חגיגות" אמר ראש הממשלה בפתח נאומו "אך יחד עם עם זאת אני מתרגש מגילויי החברות" אמר והתכוון לעבודת פעילי מטהו במהלך תקופת הבחירות.

שרון הבטיח כי יפעל למען אחדות בליכוד. "אנחנו ננהיג את המדינה בארבע השנים הבאות" הדגיש.

שר החוץ נתניהו אמר כי הוא בעל ערכים דמוקרטיים ועל כן הוא מכבד את ההכרעה של בוחרי הליכוד. לדבריו, כעת הוא יתגייס יחד עם שרון למען ניצחון הליכוד בבחירות הכלליות.
