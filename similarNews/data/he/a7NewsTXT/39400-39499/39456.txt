

מועד ההתקפה- החל מהיום. חוקרים במרכז "ויזנטל" למחקר נגד אנטישמיות גילו ברשת האינטרנט קריאה להתקפה כללית על אתרים ישראליים. הקריאה מופיעה באתרים שונים בשפה הערבית, אחד מהם לפחות מקושר לחמאס.

יש לציין כי היום הוא "כ"ט בנובמבר" יום הצהרת האומות המאוחדות על חלוקת הארץ והקמת מדינה יהודית בארץ ישראל. יתכן וזוהי הסבה למועד בו אמורה להתחיל המתקפה. היום הוא גם ערב חג החנוכה ואף זו אפשרות למועד הנקוב.

אין זו הפעם הראשונה שבה מנסים "האקרים" לפרוץ ולהרוס אתרים ישראלים. בעבר נעשו מספר נסיונות שחלקם אף צלחו.

אולם במרכז ויזנטל מציינים כי למרות שקריאות למתקפה מסוג זה מוכרות להם היחוד הפעם הוא בעובדה שלקריאה הפומבית מצורפות הוראות והסברים, כיצד לבצע את הפריצה.

אתר החדשות וואלה מציין כי לאחרונה התפרסם גם בדו"ח מיוחד של סוכנות הביון האמריקאית שארגון החיזבאללה מחזיק אף הוא ביכולות בתחום הטרור האלקטרוני.
