

ארגון יהודי חשוב מסר ביום שישי שהוא פתח בהליכים משפטיים נגד ממשלת קנדה, כדי לאלצה להוציא אל מחוץ לחוק את תנועת החיזבאללה הלבנונית. יצויין כי קנדה הוסיפה השבוע שישה ארגוני טרור, בהם תנועת החמאס והג'יהאד האיסלמי לרשימתה.

"ממשלת קנדה ממשיכה לספק הגנה, תנאים נוחים, וסיוע לטרוריסטים הפועלים מהמדינה הזאת", אמר פרנק דימאנט, סגן מנכ"ל "בני ברית" בקנדה. "חייבים לזהות את האוייב, ולבער אותו מהשורש. ואנו, בתור אזרחים קנדים, חייבים לנתק את צינור המימון לארגוני טרור כאלה", אמר לכתבים, והאשים את קנדה במתן מקלט לפושעי מלחמה נאצים אחרי מלחמת העולם השניה.
