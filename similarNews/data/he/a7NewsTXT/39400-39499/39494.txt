

ארה"ב הזהירה בשבת את אזרחיה מחשש שיהיו מטרה לפעולות טרור במזרח אפריקה. זאת לאחר שתי המתקפות נגד הישראלים בקניה, בהן נהרגו 16 בני אדם.

משרד החוץ האמריקני מסר שהוא קיבל מידע, שאמינותו טרם נבדקה עד הסוף, לפיו התקפות דומות עלולות להתרחש בג'יבוטי, הגובלת בסומליה ובאתיופיה. משרד החוץ האמריקני חזר גם על אזהרתו לאזרחים האמריקנים הנוסעים לתימן, השוכנת מול ג'יבוטי מעברו השני של ים סוף. ארה"ב מאמינה שתומכיו של בן לאדן מרשת אל-קעידה מסתתרים באזורים נידחים בתימן.

(עתי"ם-רויטרס)
