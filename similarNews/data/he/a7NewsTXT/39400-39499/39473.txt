

נשיא המדינה משה קצב שיגר איגרת תנחומים לנשיא קניה, דניאל ארפ-מוי, על פיגוע התופת שאירע בשבוע שעבר. בפיגוע נרצחו 15 אנשים, בהם שלושה ישראלים.

הנשיא קצב ביקש להעביר את תנחומי העם בישראל למשפחות ההרוגים ואיחולי החלמה מהירה לפצועים. "אובדן החיים של אזרחי ישראל בקניה הוא טרגדיה המשותפת לשתי המדינות", כתב הנשיא, והוסיף כי לטרור אין גבולות או מגבלות, ולכן על הקהילה הבינלאומית להתאחד במאבק כנגד מגיפת הטרור.
