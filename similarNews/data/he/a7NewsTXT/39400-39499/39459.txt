

אלפים מתושבי בית שאן וישובי הסביבה השתתפו בהלוויית חמישה מנרצחי הפיגוע שארע אתמול בסניף הליכוד בבית שאן. בהלוויה נשמעו קריאות של אישי ציבור ותושבים שלא להבליג מול הטרור
האכזר.

כתב עתי"ם מוסר כי ארונות חמשת הנרצחים, יעקב לארי בן 35, חיים עמר בן 56, דוד פרץ בן 48 ומרדכי אברהם בן 44, וארונו של תושב העיר ששמו טרם הותר לפרסום, הוצבו זה לצד זה ברחבת עיריית בית שאן. לצד הארונות ניצבו בני המשפחות השכולות כשהם ממררים בבכי.

המונים הצטופפו בכיכר, למרות מזג האויר הסגרירי והאזינו להספדים של אישי ציבור ונציגי המשפחות.

ח"כ לוי, ששלושת בניו נפצעו בפיגוע קרא לממשלה לא להבליג ולרדוף את הטרור עד קצה העולם. "דרוש לנו ראש הרואה נכוחה את המציאות ויד המכוונת כדי לעקור את הרשע הזה מהיסוד. ארה"ב של אמריקה תגיע עד סוף העולם כדי לחסל את אלה שרצחו את אזרחיה. לעומת זאת, אנחנו (שרויים) בהתנהגות בלתי מובנת של הסתגלות. יום יום נהרגים ובכל רחבי הארץ מאות ועשרות של משפחות שכולות", אמר.
