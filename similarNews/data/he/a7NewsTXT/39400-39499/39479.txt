

מג'יד אל מסרי מפקד גדודי חללי אל אקצה של הפתח', הארגון שביצע את הפיגוע בבית שאן בו נרצחו שישה ישראלים במהלך הבחירות הפנימיות לליכוד, נעצר בליל שבת בבית נטוש בשכונת רפידיה בשכם.

מג'יד אל מסרי מפקד גדודי חללי אל אקצה של הפתח' - ארגונו של ערפאת, הארגון שביצע את הפיגוע בבית שאן בו נרצחו שישה ישראלים במהלך הבחירות הפנימיות לליכוד, נעצר בליל שבת בבית נטוש בשכונת רפידיה בשכם.

מגי'ד אל מסרי, וכפי שכונה אבו מוג'אהד, היה אחד המבוקשים המרכזיים בשכם וממייסדי ארגון גדודי אל אקצה, נעצר על ידי פלוגת עורב של הצנחנים. הוא היה מעורב גם בפיגוע בקיבוץ מצר.

אל מסרי ממקורבי רב המרצחים מפקד התנזים מרואן ברגותי העומד למשפט בישראל גורש עם קודמו בגדודי אל אקצה נאסר עוויס במהלך האינתיפדה הראשונה ובעקבות הסכמי אוסלו הוא שב ליו"ש. אל מסרי אף שירת ב"משטרה הפלשתינית". באוגוסט 2001 ניסתה ישראל לחסלו במסגרת "סיכול ממוקד" אך הוא נפצע באורח קשה.

לכידה נוספת היתה לכידתם של מוחמד חאג' סלאח נאזר ומוחמד רמדאן שני מחבלי חמאס שברחו ביום שישי אחר הצהרים מכלא שקמה, ונלכדו בשבת לאחר מצוד נרחב סמוך לאשקלון.

המחבלים ניסרו את סורגי תאם ובעזרת חבל שהוכן מרצועות של תיקים נמלטו. סלאח תושב ג'נין, הפעיל מכונית תופת בשנת 94' סמוך לתחנת האוטובוס של קו 348 בעפולה - שבעה ישראלים נרצחו ו -52 נפצעו. רמדאן בן ה-27, תושב שכם, רצח שני מאבטחים בישוב יצהר בשנת 98'.

עפ"י הדיווח המחבלים השתלשלו מהחלון וקפצו לגגון. מהגגון הם השליכו חבל שבקצהו "עוגן" מברזל אל חומת הכלא המערבית, וכאשר העוגן נתפס בחומה - הם הלכו בהליכת "זיקית" לאורך כ-20 מטרים, כשהם תלויים באוויר, עד החומה. מהחומה הם קפצו ונמלטו.

הרעש שהקימו הנמלטים עורר את חשדם של הסוהרים אך לפני שעלה סיפק בידם להגיב המחבלים כבר נמלטו. בריחתם של רוצחים מסוכנים אלו עוררה חשש במערכת הבטחון וכוחות גדולים ניהלו אחריהם מצוד במשך כל הלילה. בשבת בבוקר זיהו אותם מאבטחי מפעל בירה "קרלסברג", המרוחק קילומטרים ספורים מהכלא, ועיכבו אותם באיומי נשק עד שהמשטרה הגיעה למקום. המשטרה תעניק מחר תעודות הוקרה לשני המאבטחים.

מפקד גוש דרום בשב"ס, אבי וקנין, אומר כי "אין ספק שהיה כשל מסוים, ומדובר באירוע חמור".

עוזי לנדאו השר לביטחון פנים הורה על הקמת ועדת חקירה חיצונית.

דובר צה"ל מדווח כי המאבק העולמי נגד החמאס כולל זה הכספי נושא פרי. על כך ניתן ללמוד מפנייתו של הארגון באמצעות אתר האינטרנט שלו, למוסלמים ברחבי העולם, לתמיכה כספית בארגון כדי לסייע ל"ג'יהאד" נגד ישראל.

בפנייתו באתר מאיץ הארגון במוסלמים ברחבי העולם להעביר כספי תרומות תוך הבטחה כי כספים אלה עבור הג'יהאד "יכפרו על החטאים ויבטיחו את מקום ]התורמים לג'יהאד[ בגן העדן".
