

משרד האוצר של ארה"ב מינה אתמול את אולין ווטינגטון כשליח מיוחד לסין עם מנדט להגברת המאמצים לשכנע את בייג'ינג לאמץ מדיניות מטבע גמישה יותר.

ווטינגטון יחליף את פול ספלץ, הנציג האמריקאי בבנק האסייתי לפיתוח אשר החזיק בתפקיד במשך 13 חודשים. דובר משרד האוצר, טוני פראטו, אמר כי לווטינגטון, אשר ימשיך בתפקידו כיועץ לשר האוצר, ג'ון סנואו, יהיה תפקיד רחב יותר מאשר לספלץ.

"תפקידו יהיה להבהיר את רצינותנו בנוגע לסיבה שממשל בוש מאמין כי זה לטובתה של סין ולטובת הכלכלה הגלובלית שסין תיישם רפורמות כלכליות עמוקות וכן לעודד את היישום של רפורמות אלו, כולל גמישות המטבע", אמר פראטו.


