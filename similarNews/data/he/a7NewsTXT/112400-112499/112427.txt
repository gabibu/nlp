

לטענת אתר החדשות הערבי "אל באוודעה", מקורות עירקים בירדן מסרו כי נשיא עירק, ג'אלאל טאליבני,נ פגש לאחרונה עם אישיות צבאית ישראלית שמסר לו איגרת אישית מראש ממשלת ישראל, שרון .

המקורות העירקים לא מסרו ל"אל באוודעה" היכן נערך המפגש אך ציינו כי הנשיא העירקי העביר אף הוא איגרת לשרון בו "הוא מציין את ההתפתחויות החיוביות שאמורים לקרות ביחסים בין שתי המדינות בשלושת החודשים הקרובים כולל החלפת נציגויות דיפלומטיות".

דובר לשכת נשיא עיראק, קמראן קרא דאג''י, הכחיש את הידיעה כי הנשיא, קיבל מכתב מראש ממשלת ישראל, אריאל שרון בעת ביקורו בשבוע שעבר ברבת עמון. דאג''י אמר כי אין שחר לידיעה זו. הוא הביע פליאה על פירסומה ותהה מהן המטרות מאחורי הפרסום.
