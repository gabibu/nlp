

בית משפט הורה ביום שישי לשחרר שבעה מחסידי ברסלב, שנכנסו לקבר יוסף בשכם, בתנאי הרחקה של 90 יום מהאזור, וערבות.

שבעת החסידים נקלעו למארב מחבלים וחולצו ע"י כוחות צבא. הם נעצרו והועברו לחקירת משטרת שומרון. הם טענו בחקירתם כי התבלבלו והגיעו בטעות לשכם.
הם נחקרו בחשד להפרת צו אלוף, האוסר כניסת ישראלים לשטח A.

במשטרת ש"י מציינים כי לאחרונה ניתנו אישורים מידי פעם להיכנס לשכם בצורה מאורגנת, וקבוצת מתפללים נכנסה באופן מסודר.

יצוין כי אין זה מקרה ראשון בו נכנסים חסידי ברסלב ללא תיאום עם כוחות הביטחון. בצה"ל מדגישים כי חל איסור להכנס לשכם ללא תיאום עם כוחות הביטחון. זאת לאחר שבעבר אלוף הפיקוד הוציא צו האוסר על כניסת אזרחים ישראלים לשטח זה הנשלט על ידי הרש"פ.

