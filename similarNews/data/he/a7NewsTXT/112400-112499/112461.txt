

32 פעילי השמאל שנעצרו היום בחברון, שוחררו בתום חקירתם. הם נעצרו בחשד להפרת צו אלוף האוסר על כניסה לשטחי A והפרת הסדר הציבורי.

.כוחות הבטחון עצרו בשבת 32 פעילי שמאל קיצוני, שנכנסו לשטחי A באזור תל-רומיידה שבחברון. פעילי השמאל הגיעו לעיר כדי להביע הזדהות עם התושבים הערביים בעיר.

כשהתקרבה הקבוצה לשכונה הודיעו החיילים למפגינים כי אסור להם להיכנס לאזור. המתיישבים סייעו לחיילים להרחיקם והשליכו לעברם בקבוקים וביצים.

ברוך מרזל, תושב השכונה, אמר לערוץ 7: "אני גאה בנוער שקיבל בהכנסת אורחים ראוייה בוגדים שעושים ומסייעים לחיסולה של מדינת ישראל".
עוד הוסיף: "הפרובוקציות שלהם לא יעברו בשקט בביתנו ומי שישיג את גבולנו יקבל מנה אחת אפיים".
אין זו הפעם הראשונה בה מבקרים פעילי שמאל קיצוני בחברון במטרה לעורר פרובוקציה ונראה, לדברי מרזל, כי התופעה מתגברת.

ביום שישי נעצרו מפגינים במהלך הפגנה נגד גדר ההפרדה סמוך לכפר בילעין ליד כביש 443. צה"ל נאלץ לפזר את המפגינים בירי כדורי גומי ורימוני גז מדמיע.
