

מתרחבת המחאה בארה"ב, נגד תוכנית גירוש יהודי גוש קטיף וצפון השומרון: קואליצית ארגונים יהודים הכוללת את Zionist Organization of America, American For A safe Israel, מספר ארגונים נוצריים, תנועת חב"ד, ידידי קרן חברון וידידי עטרת כוהנים התאחדו תחת שמו להם למטרה לעורר את הרחוב היהודי ולהבהיר לו את הסכנה הטמונה בתוכנית זו, לפעול בקונגרס ובסנאט, להשפיע על אנשי ציבור בישראל ולגייס כספים לחיזוק ההתיישבות בגוש קטיף. שם הקואליציה הינו
The Coalition to Save Gush Katif ובראשו עומדת הלן פרידמן. מי שאחראי בין היתר על הקמת הקואליציה והתיאומים בין גוש קטיף לשלוחה בארה"ב הינו דרור ונונו, מנהל הקרן לפיתוח חבל קטיף.

בתקופה הקרובה צפויים מספר פעילויות מטעם הקואליציה:

בשבוע הבא צפויות הפגנות נגד שרון בניו יורק ווושינגטון.

ביום ראשון כ"ז באייר, צפוי דב הייקינד, חבר מועצת מדינת ניו יורק להגיע עם קבוצה של כ-150 איש לביקור הזדהות בן שלושה בימים בגוש קטיף ובצפון השומרון.
באותו יום בין השעות 14:30-18:00 בערב, יתקיים קונצרט ענק בסנטרל פארק ניו יורק למען גוש קטיף - עם להקות מקומיות ולהקת "מערבא מכאן" המגיעה מגוש קטיף. המארגנים מצפים לכ-30,000 איש באירוע זה.

במקביל פועלת הקואליציה להקמת שלוחות ברחבי ארה"ב לשם הרחבת התמיכה ביישובי חבל קטיף.

