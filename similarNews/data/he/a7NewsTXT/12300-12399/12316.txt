

הכנסת התכנסה לישיבת אבל מיוחדת על הירצחו של השר רחבעם זאבי הי"ד. קודם לכן התכנסה הממשלה לישיבת אבל, וכך עשתה גם סיעת "האיחוד הלאומי ישראל ביתנו".

ראש הממשלה אריאל שרון אמר בכנסת בהודעת האבל על רחבעם זאבי כי "דרכו מסמלת את אבני הדרך של תקומת ישראל. הוא היה מגדולי הקצינים והמפקדים בצה"ל. הוא היה ציוני בכל רמ"ח אבריו, וידען גדול בנושאי ארץ ישראל. היה פרלמנטר מצטיין בכנסת. זו אבידה קשה לעם ישראל, ובשבילי זו גם אבידה אישית. גנדי היה חבר לנשק, וחבר לאמונה על זכותו של עם ישראל על מולדתו ההיסטורית. רק משטר החותר לחורבנה של מדינת ישראל יכול לתת חסות לרוצחים כאלה. האחריות כולה מוטלת על ערפאת", דברי שרון. "גנדי יחסר לי. הוא יחסר לכולנו".


