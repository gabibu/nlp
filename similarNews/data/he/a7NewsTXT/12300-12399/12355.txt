

רש הממשלה אריאל שרון אמר בהלוויית רחבעם זאבי, כי אנו מבטיחים היום להשיב למקומה את אבן היסוד שניתקה מחומת ליבנו, מחומת הביטחון.

שרון פתח את דבריו בפנייה לבני המשפחה: "ליעל של גנדי, כך קראנו לך תמיד, לפלמח יפתח, סייר בנימין, מצדה, צאלה וערבה, הנכדים והנינים של גנדי, קינה על חבר".

"אני מביאים אל אדמת המולדת את גדול אוהביה, את מי שהילך בשביליה, שמצא מסתור בנקיקיה, שבחן חרסיה, ידע סלעיה, ידע את הנהלולים והמצדות, והספיג בה זיעתו ודמעותיו".

"היום אנו נפרדים מאיש נחוש וקשה, שאהבתו לארץ נפלאה מאהבת אדם, שלחם בחירוף ובקנאות את חירותה, וריחם ברחמים גדולים את פצעיה, שחתכיה חיתכו בנפשו, וקיצוץ גבולותיה שברו בו שבר, אנו נפרדים ממי שהעז והניף בגאון ליבו את דגל ישראל על הר סיני עם סיום מבצע קדש"... "היום אנו יודעים כי נפל דבר: אבן יסוד ניתקה מחומת לבנו, מחומת הביטחון, והיום אנו מבטיחים להשיבה למקומה", דברי שרון.
