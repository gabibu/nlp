

השר רחבעם זאבי יובא היום למנוחות בבית העלמין הצבאי בהר הרצל בירושלים. בשעה תשע בבוקר יוצב ארונו של השר זאבי במשכן הכנסת בירושלים, והקהל יוכל לעבור על פניו עד השעה 12. בשעה שתיים ייערך טקס פרידה במשכן הכנסת, ובו ישאו דברים נשיא המדינה, ראש הממשלה, הרמטכ"ל, ונציג המשפחה. אחר כך יצא מסע הלוויה להר הרצל. את ארונו של השר זאבי ישאו שישה אלופי צה"ל. השר זאבי ייקבר בטקס ממלכתי. דגלי המדינה יורדו לחצי התורן. רחבעם זאבי, בן 75, הותיר אחריו אשה, חמישה ילדים תשעה עשר נכדים, ונינה אחת.

