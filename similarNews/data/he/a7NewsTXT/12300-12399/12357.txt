

שיגור נסיוני של טילים בליסטים בין-יבשתיים מצוללת שביצעו היום כוחות צבא רוסיה הוכתר בהצלחה. כך מסר דובר צבאי.

הטילים שהיו חמושים בראשי חץ דמה, שוגרו במרווח של שעתיים מהצוללת הגרעינית "סברסטאל" ששייטה לאורך החוף, לא הרחק מהעיר ארחאנגלסק, מסר דובר הצי איגור דיגאלו.

שני הטילים עברו מרחק של 7,000 קילומטרים ופגעו במטרות באיזור הניסויים קורה שבחצי האי קמצ'טקה במזרח הרחוק הרוסי.

ה"סברסטאל" היא צוללת גרעינית מסוג אקולה שנפחה 23 אלף טונות (סיווג נאט"ו - טייפון), ונחשבת לגדולה מסוגה בצי הרוסי.
