

כוחות מיוחדים של צבא ארצות הברית החלו להתפרס על הקרקע באפגניסטן, והם פועלים בעיקר בדרום המדינה - כך מדווחים הבוקר ה"וושינגטון פוסט" ורשת ה-CNN.

שר ההגנה האמריקני, דונלד ראמספלד, סירב להתייחס לדיווחים על פריסת כוחות קרקע, אך עם זאת ציין שמטוסים אינם יכולים להסב "נזק יעיל", משום שאינם יכולים לזחול על הקרקע ולאתר אנשים, כדבריו.

גם נשיא ארה"ב בוש סירב להתייחס לסוגיית מתקפת הקרקע כאשר נשאל על כך במסיבת עיתונאים משותפת עם נשיא סין, ז'יאנג זמין. כך מדווח האתר Ynet.
