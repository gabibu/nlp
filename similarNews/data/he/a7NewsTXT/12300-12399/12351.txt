

מסע ההלוויה של השר רחבעם זאבי יוצא כעת אל בית העלמין הצבאי בהר הרצל. בטקס הפרידה במשכן הכנסת נשאו דברים - נשיא המדינה, ראש הממשלה, הרמטכ"ל, ונציג המשפחה. את ארונו של השר זאבי נושאים שישה אלופי צה"ל. השר זאבי ייקבר בטקס ממלכתי. דגלי המדינה יורדו לחצי התורן.

סמוך לשעה שלוש הסתיים טקס הפרידה מהשר רחבעם זאבי ברחבת הכנסת, שנרצח אתמול בירושלים. זאת לאחר שבמשך הבוקר חלפו אלפים רבים על פני ארונו של זאבי, שהונח ברחבה. חלקם השמיעו קריאות בגנות מדיניות הביטחון של הממשלה.


