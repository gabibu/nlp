

הסנט (הבית העליון) הצרפתי אישר ביום רביעי כמעט פה אחד, את הצעדים למאבק נגד הטרור שהוצעו ע"י הממשלה, וביניהם, עריכת חיפושים במכוניות ופיקוח מהודק יותר בנמלי תעופה.

15 תיקוני החוקים, שהוצעו ע"י ממשלת צרפת בעקבות הפיגועים בארה"ב, אושרו בסנט ע"י סנטורים מהימין ומהמפלגה הסוציאליסטית. הסנטורים הקומוניסטים נעדרו במשך רוב הדיונים והצביעו רק בעד התיקון המונע העברת כספים לארגוני טרור.

