

שלטונות ארגנטינה בודקים עשרות מכתבים החשודים כי הם מכילים אנתרקס, הודיע ביום רביעי שר הבריאות הקטור לומברדו.

לדבריו, רוב המכתבים נשלחו מארה"ב ומפקיסטאן.

למרות המספר הגדול של המכתבים החשודים, 90 לדברי לומברדו, קרא השר לציבור "לא להיתקף בבהלה", והדגיש כי עד עתה כל המכתבים שנבדקו היו שליליים.

מאז סוף השבוע שעבר שולחים עשרות אזרחים ארגנטינאים מודאגים מכתבים חשודים לבדיקות אנתרקס במעבדה מיוחדת בבואנוס איירס. מקורות בבירת ארגנטינה מסרו כי המעבדה פתחה משרד מיוחד לטיפול בכל המכתבים החשודים.

בבחירות, שהתקיימו ביום ראשון, נמצאו מאות מעטפות הצבעה מלאות אבקה לבנה.מעטפות אלה נפסלו כמובן.


