

ישראל הציבה אולטימטום לרש"פ בו נאמר כי ישראל דורשת את הסגרתם של רוצחי השר זאבי הי"ד ושולחיהם - ראשי ארגון 'החזית העממית'. אם לא תענה הרש"פ לדרישות תראה ישראל ברש"פ מדינה תומכת טרור ותפעל נגדה בהתאם, כך החליט אמש הקבינט הבטחוני. ישראל דורשת עוד מן הרש"פ להוציא את הארגונים הטרוריסטים אל מחוץ לחוק, ולפעול נגדם ונגד התשתית שלהם.
מזכיר הממשלה סירב לפרט מה תהיה תגובת ישראל אם לא תענה הרש"פ לתביעות, כמו"כ לא נקבע זמן לביצוע האולטימטום.
מזכיר הממשלה אמר עוד כי ישראל תמשיך בכל מקרה בפעולות ההגנה שלה ובכללם הטלת סגר וכתר כשצורכי הבטחון ידרשו זאת.
