

פלשתינים במחנה הפליטים ירמוך, השוכן דרומית לדמשק, חגגו את רצח השר רחבעם זאבי בריקודים, בצעקות שמחה ובחלוקת ממתקים.

החגיגה נערכה לפני המטה הכללי של החזית העממית לשיחרור פלשתין במחנה, כ-12 ק"מ דרומית לדמשק, והשתתפו בה יותר ממאה פלשתינים.

"זאת התשובה. כשהחזית העממית אומרת שהיא תגיב, זה אומר שהיא תגיב. זה חלק ממה שיקרה בעתיד", אמר אחד מחברי החזית בנאום שנשא לפני הנאספים.

"זוהי חתונה המונית לכל הפלשתינים", אמר פאדי, בנו של אבו עלי מוסטפא.
