

ראש עיריית נס ציונה, יוסי שבו, החליט אתמול בערב להנציח את שמו של השר רחבעם זאבי ז"ל שנרצח אתמול בבוקר ולקרוא רחוב בעיר על שמו.

מועצת עיריית נס ציונה החליטה בישיבתה פה אחד, לאמץ את הצעת ראש העיר.

"אני קורא לכל עמיתי ראשי רשויות במדינת ישראל להנציח את שמו של השר זאבי שנרצח היום בדם קר בידי מרצחים", אמר שבו.

ראש עיריית נס ציונה הוסיף, כי בכוונתו לפנות לראש הממשלה אריאל שרון כדי שזה יטול חלק בטקס ההנצחה. הטקס עצמו ייערך בתום שלושים ימי האבל ובתיאום עם משפחתו של רחבעם זאבי.

