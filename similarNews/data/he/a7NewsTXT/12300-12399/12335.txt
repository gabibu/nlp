

בירושלים ייטמן היום השר רחבעם זאבי. בשעה שתים יתקיים טקס פרידה ממלכתי ברחבת הכנסת, שבו יספדו לו מנהיגי המדינה, הרמטכ"ל ונציג המשפחה.

מסע ההלוויה יצא בשעה שלוש מהכנסת לבית העלמין הצבאי בהר הרצל דרך שדרות הרצל על גבי רכב צבאי. על פי דרישת משפחתו של זאבי יוכל הקהל הרחב להשתתף בהלוויה, לכל אורך מסלולה. זאת בניגוד להחלטה קודמת של ועדת השרים לסמלים וטקסים.

בשעה זו מונח ארונו של זאבי במשכן הכנסת, והקהל עובר על פניו.
