

פעילות משותפת של מחלקת חקירות מכס ומע"מ חיפה ותחנת מע"מ נצרת ברשות המיסים, חשפה כי רו"ח חטיב נזאר משפרעם, עבר עבירות חמורות על חוק מע"מ וכן עבירות של זיוף.

רו"ח חטיב, מנהל משרד הנהלת חשבונות בעל עשרות לקוחות, הונה בשיטתיות, על פי החשד, את שלטונות המס וכן את לקוחותיו ושלשל לכיסו את הפרשי הכספים שנוצרו לו כתוצאה מהקטנת התשלומים למע"מ.

כמו כן נמצא כי החשוד השתמש בשיקים, שלקוחותיו נתנו לפקודת מע"מ, לתשלום חובותיו האישיים. בדיקת תיקו האישי העלתה כי הגיש דוחות חוזבים והעלים הכנסות.

היקף ההעלמות, על פי הידוע עד כה מגיע לכדי עשרות אלפי .

ביום 21.7.05 נערך חיפוש במשרדו של רו"ח ונתפש חומר רב. בדיקה ראשונית של החומר שנתפש מאששת את החשד כי על מנת להקטין את התשלומים למע"מ, ניכה החשוד תשומות ללא מסמכים ולא דיווח על כל היקף העסקאות של לקוחותיו ובכך גרם נזק הן לקופת המדינה והן ללקוחותיו.

בית משפט השלום בחיפה מפי כב' השופט כמאל חיר שחרר את החשוד תחת מגבלות ובערבויות של 200,000 .
