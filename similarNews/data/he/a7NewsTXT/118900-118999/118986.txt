

נחתם הסכם בין המכס לבין התאחדות התעשיינים על אופן חלוקתם של 4.1 מליון שקל לחברות שטרם הגישו בקשה לפיצוי בגין הוצאות הטסת מטענים בעת השביתה האחרונה בנמלי הים.

נחתם הסכם בין המכס לבין התאחדות התעשיינים על אופן חלוקתם של 4.1 מליון שקל לחברות שטרם הגישו בקשה לפיצוי בגין הוצאות הטסת מטענים בעת השביתה האחרונה בנמלי הים (יולי-אוגוסט 2004). כך מסר צבי פלדה, יו"ר ועדת התובלה בהתאחדות התעשיינים ומנכ"ל גאמא אלומיניום.

פלדה הדגיש, כי גובה הפיצוי הינו 65% מעלות ההטסה, באופן יחסי לכמות החברות שיעמדו בקריטריונים ושיעור הוצאות ההובלה האווירית שהוצאו ע"י כל חברה בעת השביתה האחרונה בנמלים.

פלדה הוסיף, כי עד היום העביר האוצר לבקשת התאחדות התעשיינים כ-15.8 מליון שקל שחולקו ל-190 חברות כפיצוי על הוצאות הטסת מטענים בעת השביתה האחרונה בנמלי הים.

פלדה ציין, כי ע"פ ההסכם יוכלו החברות שניזוקו מהשביתה האחרונה בנמלים להגיש להתאחדות התעשיינים בקשות לקבלת פיצוי עד ה-21 באוגוסט 2005, בתנאי שיעמדו בקריטריונים הבאים:

עלות ההובלה הכוללת של כל חברה היתה גבוהה מ-1,000 דולרים.

תצהיר חתום בידי מורשה חתימה מטעם החברה באישור עו"ד ורו"ח על עמידה בקריטריונים.

חשבון ספק שהוצא עבור אותה סחורה ע"י היצואן בארץ או הספק בחו"ל.

שטר מטען אווירי בו מתוארת הסחורה שהוטסה תוך פירוט הכמות.

חשבונית על שם החברה שהוצאה ע"י חברת התעופה, סוכן מכס או משלח בינלאומי על תשלום כלל דמי ההובלה.

פלדה הדגיש, כי ע"פ ההסכם, התאחדות התעשיינים תרכז הבקשות ותעביר אותן לרשות המיסים לא יאוחר מ-21 באוגוסט 2005
