

חיילים המועסקים בשמירה סביב גוש קטיף, שמירה שתפקידה המוצהר הוא להגן מפני 'מסתננים יהודים', הודיעו כי בשבת לא ישתתפו בפעילות הזאת ואין היתר לכך.
כבר בשבת שעברה הודיעו חיילים שומרי מצוות שלא יחללו את השבת לצורך משימה של הקמת מחסומים והם הועברו למקומות אחרים. לערוץ 7 נודע כי גם בשבת הקרובה צפוייה פעילות דומה.

חיילים מישיבת שדרות הודיעו הבוקר למפקדיהם שלא יקחו חלק בחילולי שבת. חיילים אחרים סיפרו כי נאמר להם ע"י מפקדיהם שהמשימה כרוכה ב"פיקוח נפש" ולכן יבצעו את המשימה בגלל האמון במערכת הצבאית.
כתבנו מזכיר כי קודם לשבת הקודמת פורסמה קריאה של הרבנים הראשיים לשעבר בה נאמר כי "אין להשתתף בסגירת וחסימת כביש גוש קטיף בפני יהודים וכל שכן שחס וחלילה אין לחלל שבת למטרה זו".
