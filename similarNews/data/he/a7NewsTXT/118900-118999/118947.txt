

מזכירת המדינה האמריקנית סיימה את ביקורה בישראל. במהלך פגישותיה דרשה מישראל להקל על הרש"פ ככל הניתן ואף לאפשר לרש"פ לרכוש ציוד צבאי על מנת שתילחם באירגוני הטרור.

במוצאי שבת נפגשה רייס עם המשנה לראש הממשלה, שמעון פרס, עם שר הביטחון, שאול מופז, ועם יועץ ראש הממשלה, דב וייסגלס.

פגישתה עם פרס נסבה על ההקלות שישראל תעניק לרש"פ ביניהן חופש תנועה לתושבי הרש"פ ושיקום כלכלת הרש"פ שנועדו, לדבריהם, להוריד את המוטיבציה של ערביי הרש"פ להשתתף בפעולות טרור.

המשנה לראש הממשלה, שמעון פרס, לא התנגד עקרונית לדרישותיה של רייס אך ציין כי ישראל לא יכולה לשאת לבדה בעלויות הגבוהות הכרוכות בשדרוג המעברים. הוא אף הציע שאת העבודות לשדרוג המעברים יבצעו פועלים מן הרש"פ, ואת המימון יעבירו גורמים בינלאומיים. עוד דובר בפגישה על ההצעה לחבר בין יהודה ושומרון לחבל עזה באמצעות מסילת רכבת שתעבור דרך תרקומיה.

יש לציין כי פרס העלה בשיחה גם את סוגיית פיתוח הנגב והגליל ורייס, מצידה, הבטיחה שארה"ב תסייע בפיתוח האיזורים הללו.
