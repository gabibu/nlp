

יחידת הפיצו"ח תפסה בשבת משלוח של 800 ק"ג בשר החשוד כמזוהם שהיה בדרכו משטחי הרשות הפלשתינית למסעדות בתל אביב.

יחידת הפיצו"ח (פיקוח חי וצומח) של משרד החקלאות תפסה את משלוח הבשר החשוד כמזוהם ליד מחסום אורנית ביציאה מהשומרון. חלק מהבשר היה בתוך אריזות של חברת "זוגלובק".

הפקחים יצאו למבצע בעקבות מידע מודיעיני בדבר הברחת הבשר ממפעל בכפר עזון בשומרון. צוותי המשרד עקבו אחר כלי הרכב שהוביל את המשלוח, אשר אמור היה להגיע בדרכים עקלקלות למסעדות בתל-אביב. משרד החקלאות מסר גם כי הבשר הועבר ללא קירור ובתנאים סניטריים לא ראויים.

הם עצרו את הנהג ברגע שעבר את מחסום אורנית בדרכו לתל אביב. החשוד הועבר לחקירה והבשר הושמד.
