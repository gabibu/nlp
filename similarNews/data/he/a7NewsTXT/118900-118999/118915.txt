

במועצת יש"ע מזועזעים מדבריו של תנ"צ ניסו שחם, מפקד מרחב הנגב במשטרה, כפי שפורסמו בתקשורת וקראו לפיטוריו המידיים. דבריו "הברבריים של שחם לא נאמרו בשל עייפות כדבריו, אלא זוהי המגמה השלטת במשטרה מאז תחילת המאבק נגד תוכנית הגירוש, נאמר בהודעת מועצת יש"ע. "שוב מתברר כי המשטרה פועלת בהכוונה ישירה של משפחת החווה ורוח המפקד שרון מגיעה אל אחרון השוטרים. בעוד מועצת יש"ע קוראת לכל תומכי גוש קטיף להימנע מאלימות מכל סוג שהוא, פועלת המשטרה באלימות ובפרובוקציות מיותרות". מועצת יש"ע קוראת לשר לביטחון פנים ולמפכ"ל לנכש את העשבים השוטים משורות המשטרה בטרם יקרה אסון.

ב"ידיעות" אחרונות" דווח כי תנ"צ שחם אמר למפקד מג"ב דרום במהלך ההפגנה כי הוא "מומחה לחרדים האלה.. אני רוצה מעצרים תן להם מכות.. ושישרפו".

