

4 קורסי חובשים קוצרו בארבעה שבועות כאשר המשמעות היא בין היתר ויתור על לימודי אב"כ, ויתור על שבוע בית חולים וכמובן קיצוץ עוד בחומר הלימודי. חיילי הקורסים יעברו מייד בתחילת השבוע לאימונים בבסיס צאלים בדרום לקראת הכנתם למעגל הראשון של הגירוש.

לכתבנו נודע כי מופעל לחץ כבד על החיילים שישתתפו בפעילות, גם על אלה שמתגוררים בגוש קטיף. חיילים אחרים ביקשו ממפקדיהם להשתחרר מהמשימה מבחינות נפשיות ונענו בשלילה מוחלטת.

חיילים שעברו בעבר את הקורס, אומרים כי "קיצוץ כזה של הקורס הינו חסר תקדים ומעיד על חוסר כוח אדם ולחץ יוצא מגדר הרגיל של המערכת הצבאית". חלק מהחיילים מתלבטים עדיין אם להשתתף בפעילות בגלל היותם בצוות רפואה.

ממוקד הלב היהודי נמסר בתגובה: "כל שותפות בגירוש ובמיוחד במעגל הראשון היא שותפות לפשע, יהודי קטיף אומרים לאנשים שכביכול לדאוג לבריאותם- לא מדובשך ולא מעוקצך".
