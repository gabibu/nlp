

שתיקה מוחלטת או "חסיון מוחלט" שורר בציבור החרדי האמריקני סביב הקורבנות היהודיים שהותיר אחריו אסון התאומים.

בעוד בני משפחות האמריקניים של הנספים מתאספים יחדיו באירועים שונים ומתראיינים בכלי התקשורת, הרי שהמשפחות החרדיות אינן נחשפות לא רק לכלי התקשורת, אלא אף לשכניהם ולמכריהם. לפחות ארבע עשרה יהודים עדיין נעדרים, מאז אסון התאומים.

הרב חיים ברוך גלוק, מי שמתאם בין השלטונות האמריקניים והציבור היהודי בעניין הנספים, אומר לכתב השבועון בשעה טובה: "בכל שבוע מועברים מאות שקים של עצמות אדם אל המכון הפתולוגי שעובד על זיהוי החללים. כבר שלוש וחצי שנים מאז האסון אני מקבל כל יום במכשיר הפקסימיליה שלי רשימות של שמות שזוהו, אני עובר עליהם בקפידה ומחפש שמות של יהודים. האמת היא שאין מידע מדויק על מספר היהודים שעדין נעדרים, להערכתי חסרים לנו לפחות עוד ארבע עשרה יהודים ששהו בבניין ועדיין נחשבים כנעדרים".

הרב גלוק מודאג השבוע: "שלוש שנים וחצי לאחר פיגועי ה-11 בספטמבר בניו-יורק, החליטו שלטונות העיר להפסיק את תהליך זיהוי הגופות. בהודעה שנמסרה על כך בכלי התקשורת האמריקניים נאמר כי קרוב למחצית מ-2,749 ההרוגים בבנייני התאומים לא זוהו. בשל קשיים בהשגת די-אן-איי של הקורבנות, הצליחו החוקרים לזהות רק 42% מההרוגים בפיגועים. קרוב לעשרת אלפים שרידי עצמות ורקמות הועברו לשמירה, על מנת שכאשר הטכנולוגיה תאפשר זאת, ניתן יהיה להמשיך בתהליך הזיהוי, כך אמרה השבוע דוברת המכון הפתלוגי. בינתיים יועברו השרידים לקבר אחים שמעליו תוצב אנדרטה במקום בו עמדו התאומים". הרב גלוק אומר כי 19,916 חלקי גופות נמסרו למכון הבדיקות. מתוכם זוהו בוודאות 10,190 חלקי גופות.


בעקבות מתקפת הטרור על ארצות הברית נדרשו המחוקקים האמריקניים בקונגרס לעגן בחוק תקנות בטיחות בטיסות היוצאות מן המדינה. בין התקנות שאושרו תקנה הקובעת כי החל מהחודש הבאתאסור ממשלת ארה"ב על העלאת מציתים למטוסים שיוצאים מארה"ב.
