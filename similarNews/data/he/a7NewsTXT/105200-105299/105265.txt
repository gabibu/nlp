

מקס פישר, יושב הראש המייסד של חבר הנאמנים של הסוכנות היהודית וחבר לחיים בו, נפטר היום בביתו בדטרויט בגיל 96.

מקס פישר, מהתעשיינים הבולטים בארצות הברית כהן כמעט בכל תפקידי המפתח בעולם היהודי, בניהם נשיא מועצת הפדרציות היהודיות, נשיא המגבית היהודית המאוחדת, יו"ר המגבית המאוחדת לישראל ויו"ר הוועדה המנהלת הלאומית של מועצת צפון אמריקה.

מקס פישר זכה באין ספור אותות ופרסים על פעילותו הציבורית הנרחבת בארצות הברית ובישראל.
יו"ר הנהלת הסוכנות היהודית סלי מרידור אמר: "היום נפטר הגדול שבמנהיגי יהדות התפוצות מאז קום המדינה. מקס פישר כונן את הסוכנות היהודית החדשה והיה המנהיג הבולט ביותר בגיוס ההזדהות והתמיכה של יהדות העולם וארצות הברית במיוחד, במדינת ישראל. מקס פישר היה מהבולטים בהנעת התמיכה בישראל במהלך מלחמות 67 ו-73, והיה הגורם המכריע בהחלטה להעמיד את העלייה לישראל בראש סדר העדיפויות לאחר פתיחת שערי ברית המועצות. בזכות פועלו הגיעו מליון יהודים מברית המועצות לישראל, במקום למקומות אחרים. בתפקידיו המגוונים בעולם היהודי ובסוכנות היהודית, היה גם מעורב בכל הפעילות להבאת עולים לישראל, כדוגמת גלי העלייה מארצות ערב בשנות ה-50, במבצעי "משה ו"שלמה" מאתיופיה, וכמו כן הוביל את המבצע האדיר של הסוכנות היהודית ויהדות העולם לשיקום השכונות, במענה לקריאתו של ראש הממשלה מנחם בגין ז"ל".

את מורשתו הציונית האדירה גם הנחיל למשפחתו, וביתו, הגברת ג'יין שרמן, הינה מהפעילים הבולטים בחבר הנאמנים של הסוכנות היהודית, תורמת נדיבה ועומדת בראש המגבית המאוחדת לישראל.

