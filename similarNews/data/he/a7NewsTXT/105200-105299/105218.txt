

פלוגת 'שביט' של פיקוד העורף, פלוגת החילוץ הסדירה הראשונה בצה"ל, השתתפה ביומיים האחרונים, ביחד עם פלוגות חילוץ נוספות של פיקוד העורף ופלוגת החילוץ של קרית שמונה, בתרגיל חילוץ משותף של פיקוד העורף, פיקוד צפון, עיריית נהריה וארגוני החירום (משטרת ישראל, מגן דוד אדום ומכבי אש). במהלך התרגיל עבדו הכוחות על אתרי הרס שהוכנו מראש.

כתבנו לעינייני צבא קובי פינקלר מוסר שפלוגת 'שביט', השייכת לפיקוד העורף, הוקמה בחודש נובמבר 2004 והיא פלוגת החילוץ הראשונה של פיקוד העורף המבוססת על כוח סדיר. לוגת "שביט", פלוגה קרבית ולוחמת ברמת פעילת א' פלוס, נמצאת בכוננות תמידית של 365 ימים בשנה, והיא משתתפת באופן קבוע בכל תרגיל הקשור לחילוץ והצלה - בין אם מדובר בבניין שקרס ובין אם מדובר בחילוץ ממקומות שיש בהם חשש לחומרים בלתי קונבציונליים. פלוגת "שביט" היא חוד החנית מבין שלוש פלוגות סדירות שעוסקות בנושא (פלוגות שח"ר - שביט, חץ ורותם).
