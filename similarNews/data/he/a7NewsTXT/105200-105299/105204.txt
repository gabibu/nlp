

"אף משפחה מעצמונה לא פנתה ליונתן בשיא, אם היתה לבשיא ולו משפחה אחת שהגיעה מעצמונה הוא היה כבר מכריז על כך בראש חוצות", כך מדגיש דודי רייש יושב ראש מזכירות הישוב.

רייש, אמר ביומן הצהריים של ערוץ 7 כי רק אתמול נחנכו בעצמונה לולים וחממות חדשות, שבנייתן החלה הרבה אחרי ההודעה על העקירה.

"אנחנו מאמינים ברבונו של עולם, לא באריק שרון ולא באף אחד אחר, וכלהנשמה ההתיישבותית באפינו נמשיך לגדול ולבנות", הדגשי רייש.

רייש סיפר עוד כי מינהלת ההתנתקות ניסתה ליצור קשר עם תושבי עצמונה, ויונתן בשיא אף פנה בתחנונים אליהם להקדים ולהגיע איתו להסדר כי "לוקח זמן רב לתאם העברת בעלי חיים". כנראה, גיחך רייש בציניות, שבני אדם אינם נחשבים בעיניו.

הוא הדגיש כי לאדם פרטי ודאי שלא כדאי לפנות ליונתן בשיא, כי לשם כך יש פורום יושבי ראש מזכירויות של ישובי גוש קטיף, שמקיימים הערכות מצב כל העת, ולדעתם, אין שום סיבה לפנות כעת לשרון או לבשיא. לדבריו, גם אנשים שפנו לבשיא באופן אישי, חזרו בפחי נפש.

רייש ציין, כי בשיא היה בעבר ידיד ההתיישבות וסייע להקים את הרפת בעצמונה.

בישוב עצמונה 76 משפחות ו-17 נוספות מתגוררות בשכונת הקראוונים "כרם עצמונה".
