

החל מהחודש הבא תאסור ממשלת ארה"ב על העלאת מציתים למטוסים שיוצאים מארה"ב. החלטה זו התקבלה בקונגרס כחלק מניסיון להגביר את אכיפת האבטחה בעקבות מתקפת הטרור על מגדלי התאומים ועל הפנטגון ב11 בספטמבר 2001.

במהלך הטיעונים שקדמו לחקיקה בחודש דצמבר 04' ציינו חברי קונגרס כי יש צורך לצמצם את הסיכוי שמישהו יוכל להצית פצצה או בקבוק תבערה בטיסה. חשוב לציין כי העישון בטיסות נאסר לחלוטין מזה זמן רב, אבל עדיין מותר ב"אזורי עישון" מיוחדים בשדות התעופה ובטרמינלים ובמסעדות מסוימות. החוק החדש יופעל בתחילה רק בטיסות של חברות אמריקאיות. חברות תעופה אחרות יבדקו את תגובת ציבור הנוסעים לגזירה החדשה ויחליטו האם להנהיג אותה גם במטוסיהם.
