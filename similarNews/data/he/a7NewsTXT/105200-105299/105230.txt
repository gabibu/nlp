

עיתון 'משפחה' חושף כי במהלך פגישת נשיא ארה"ב ג'ורג' בוש עם עמיתו הרוסי ולדימיר פוטין בה ביקש בוש כי רוסיה תחזיר את ספרי הרבי לספריית חב"ד שבניו-יורק, טען פוטין כי הרב בער'ל לאזאר מוכן לקבל את הספרים ולהשאירם ברוסיה. "מדוע אם-כן עלי להשיבם לארצות הברית", טען פוטין. הנשיא בוש נותר נבוך, ולא רק הוא.

חברי אגודת-חסידי-חב"ד ניצחו עד כה בשני משפטים שניהלו נגד הממשל ברוסיה, אבל הנשיא פוטין מצפצף עליהם. "נודע לנו כי אנו יכולים לפתוח בהליך משפטי גם בארה"ב מאחר ולרוסיה יש רכוש רב בארה"ב ולא תהיה להם ברירה אלא להעינות לתביעות", מספר חבר המשלחת הרב שלום-בער לוין.

