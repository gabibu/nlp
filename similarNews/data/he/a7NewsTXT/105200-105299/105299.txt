

בצומת ג'למי שליד קיבוץ יגור התנגש רוכב אופנוע במכונית, ונהרג במקום. כתוצאה מההתנגשות עלתה המכונית באש, ונהגה נפצע אנושות.

בבית העלמין הצבאי בנהריה יובאו בעוד שעה קלה למנוחות שלושת החיילים בני העיר שנספו אתמול בתאונה ליד כפר מסריק: טוראי ניר נגול, סמל ירון לביא ורב-טוראי צבי קאופמן, שלושתם בני 19. מחקירת המשטרה עולה שהמכונית בה נסעו השלושה לבילוי בחיפה סטתה מנתיב הנסיעה מסיבה שאינה ידועה והתנגשה במונית שבאה ממול. בשתי תאונות אחרות הלילה בגליל העליון נהרג נוסע ונפצעו 4, מהם שניים באורח קשה. בהתנגשות שתי מכוניות הבוקר בראשון לציון נפצעו 7 בני אדם - שניים באורח קשה ו-5 באורח קל.

