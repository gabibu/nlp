

אמש שב ואושפז בבית החולים "הדסה" עין כרם, חנוך אלברט, תושב שכונת אחיה שליד שבות רחל,
לאחר החמרה במצבו, והוא סובל מסחרחורות, כאבי ראש, גב וצלעות. הוא הוכה קשות ע"י שוטרי מחוז ש"י, לפני כשבועיים

אלברט אושפז לאחר שחלה החמרה במצבו, והוא החל לסבול מסחרחורות, כאבי ראש חזקים וכן כאבים בגב ובצלעות. לדבריו, ביומיים האחרונים, אף היה מספר פעמים על סף התעלפות, לאחר מאמץ קל בלבד.

במהלך הלילה עבר אלברט, בדיקות כירורגיות, אורטופדיות ונוירוכירורגיות, והבוקר יוחלט על המשך הטיפול בו.

כזכור, לפני כשבועיים, הגיעו עצרו היחידה המרכזית של מחוז ש"י, בשכונת אחיה, את תושב המקום תמיר דר, בחשד שבט"ו בשבט האחרון, נטע עצים סמוך לשכונה.

דר נעצר, ושכנו, חנוך אלברט, בן 25 נשוי ואב לשני ילדים קטנים, ניסה להתערב ולמנוע את המעצר   ונעצר אף הוא.

בדרך לירושלים, לטענת אלברט וחבריו, עצרו השוטרים חמישה ק"מ מאחיה, בצומת שילה, הורידו מהניידת את אלברט ואמרו: "שם היית גיבור, בוא נראה אותך גבר כאן". השוטרים, ששמותיהם: איזי, צחי ותורג'מן החלו להכותו בכל חלקי גופו, באגרופים ובבעיטות. לאחר סדרת המכות, הוא הוסע בניידת לתחנת המשטרה בשער בנימין, וגם שם התעללו בו החוקרים.

מתחנת המשטרה הובהל חנוך אלברט, לבית החולים "ביקור חולים" בירושלים, כשהוא סובל מסחרחורות, בחילות, טשטוש ראיה, חבלות בבטן בצוואר ובגב.

לאחר אשפוז של יומיים שוחרר אלברט , כשהוא ממשיך לסבול מכאבי ראש, כאבי גב, כאבים בעורף ובצלעות, וכן כאבים עזים באוזניים ובעורף.

מבית החולים הוא נסע למשרדי המחלקה לחקירת שוטרים, והגיש נגד שני השוטרים המתעללים, איזי ואבירם, המשרתים במחלק הבילוש של מחוז ש"י, תלונה על תקיפה והתעללות. חוקר המחלקה גבה עדות מפורטת על התקיפה, ופתח בחקירה כנגד השוטרים התוקפים. אלברט יגיש בימים הקרובים, גם תביעה אזרחית, באופן אישי, נגד שני התוקפים, על חבלה, תקיפה והתעללות.

כאמור, אמש הוא שב ואושפז לאחר ששבו כל התופעות מהם סבל.
