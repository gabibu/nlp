

בעכו נערכת חנוכתו של מבנה סניף בני עקיבא, לראשונה מאז 50 שנה. סניף בנ"ע בעכו מונה כ-200 חניכים בכיתות א'-יב' , חבריא א-ג'. כך מוסרת כתבתנו רותי אברהם.

מבנה הסניף המשתרע בתוך מתחם של 800 מ"ר שימש בעבר את מעון היום של ויצ"ו ובשיפוצו הושקעו כ 230,000 .

את מבנה הסניף חנך אתמול בערב ח"כ אורי אריאל מהאיחוד הלאומי ובטקס השתתפו גם ראש העיר שמעון לנקרי וחבר המועצה רפאל לוזון, רב העיר יוסף ישר, מזכ"ל בני-עקיבא איתן מור יוסף, וכ-300 בני נוער ובני-משפחתם.

ח"כ אורי אריאל אומר כי "דווקא בימים קשים אלו במאבקנו על ארץ ישראל, יש לברך את רפאל לוזון, נציג ה"איחוד הלאומי" בעיריית עכו, על סיועו לקדם את החינוך והתרבות של בני הנוער תושבי העיר".
