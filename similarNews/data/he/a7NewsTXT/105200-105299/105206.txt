

בית משפט השלום בירושלים מתח ביקורת חריפה על משטרת חברון לאחר שעצרה שתי נערות. השופטת קבעה כי היו פגמים חמורים בהליך מעצרן, ולכן הורתה להעביר את פרוטוקול הדיון למח"ש.

בית משפט השלום בירושלים מתח ביקורת חריפה על משטרת חברון לאחר שעצרה שתי נערות בנות 12, בחשד כי שפכו מים על בית של ערבי. השופטת קבעה כי הקטינות הוחזקו במעצר שלא כדין.
השופטת מתחה ביקורת על דרך מעצרן של הצעירות, ועל כך שלא הודיעו השוטרים להוריהם על מעצרן.

השופטת קבעה כי אמנם החשד נגדן בעינו עומד אבל "הפגמים בעבודת המשטרה גוברים הן בגלל חומרת הדברים והן בגלל מצטברם המתמשך".

השופטת כתבה בהחלטתה כי על פי החוק, ישנה חובה על המשטרה להודיע להורים על המעצר. השופטת שללה את הטענה כי המשטרה לא הכירה את הבנות מאחר ובתיק קיימות עדויות של שוטרים שזיהו לפחות את אחת הבנות.

עוד התברר לה כי הקטינות הובלו למעצר כשהן כבולות באזיקים. "לא שוכנעתי כלל שהיה כאן הצדקה מאחר ולא הייתה התנגדות", קבעה השופטת, "יש בפגמים אלו כדי להטיל דופי במעצר כולו".
השופטת הדגישה כי הפגמים בהליך מעצרן היו חמורים, וזאת למרות החשד המיוחס להן.

הורי הנערות הודיעו כי בטענתם לתבוע את המשטרה בסך רבע מיליון שקלים.
