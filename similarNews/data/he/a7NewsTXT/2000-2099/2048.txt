

שר הבריאות, ניסים דהן, אישר העברת מיליון וחצי שקלים עבור צרכי מערך המרפאות והאמבולנסים ביש"ע.

ממועצת יש"ע נמסר, לאחר פגישה עם שר הבריאות, כי הכסף ישמש לרכישת ציוד חירום ותרופות בכמויות נדרשות למקרה של החרפה במצב הביטחוני ביש"ע.

משרד הבריאות, יחד עם מערכת הביטחון מתכוונים גם להגדיל את מספר נקודות ההזנקה של אמבולנסים ביישובים ואולם לכך טרם נמצא תקציב. עוד נמסר כי קופות החולים ביטלו את כוונתן לסגור שלוחות שלהן ביישובים.
