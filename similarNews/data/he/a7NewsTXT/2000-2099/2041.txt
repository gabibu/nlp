

סוכנות עתי"ם מוסרת שרכב של שגרירות ישראל באתונה הוצת אתמול על ידי אלמונים.
הרכב, כך נמסר, שימש את אחד מעובדי השגרירות וחנה ליד ביתו, באחת משכונות המגורים של הבירה היוונית. אלמונים שפכו עליו בנזין והציתו אותו וכן מכונית נוספת שחנתה בסמוך, השייכת לשגרירות תאילנד.

ממשרד החוץ בירושלים נמסר כי לרכב לא היו סימנים שזיהו אותו עם שגרירות ישראל פרט ללוחיות זיהוי דיפלומטיות ועל כן אין לחשוד שמדובר בהצתה נגד ישראל דווקא.
