

ליד חופי אפריקה מחפשים אחרי ספינה שעליה מאתיים ילדים, שנועדו להימכר כעבדים. האנייה הפליגה לפני למעלה משבוע ממדינת בנין שממערב לניגריה בדרכה לגבון ולקמרון, אך אלה לא אפשרו לה לעגון שם, ולאחר ימים אחדים נעלמו עקבותיה. בבנין חוששים ש כדי להיפטר מהילדים השליך אותם רב החובל לים.

כתב הבי.בי.סי במערב אפריקה מציין שבמדינת בנין הענייה מוכרים הורים את ילדיהם לסוחרי עבדים בשלושים דולר בממוצע לילד. זאת אף על פי שהחוק המקומי אוסר סחר בילדים.
