

נציגים של ועדת החינוך של הכנסת ביקרו היום ביישובי גוש קטיף. כתבנו חגי הוברמן מוסר שבגלל ויכוח בין יושב ראש הוועדה, זבולון אורלב, לבין צה"ל, התקיים הביקור ללא אבטחה צבאית.

אורלב סיפר כי הבוקר נמסר לו שהרמטכ"ל הורה לא לאשר את הביקור בגלל בעיות ביטחון. לאחר שבדק ומצא כי תנועת האזרחים אל גוש קטיף וממנו מתנהלת היום כרגיל, החליט אורלב שלא לציית לרמטכ"ל. "לא יעלה על הדעת שיעל דיין וקולט אביטל יוכלו לפגוש את ערפאת ברמאללה", אמר לכתבנו, "ואילו ממני יימנע מלבקר בעצמונה".
