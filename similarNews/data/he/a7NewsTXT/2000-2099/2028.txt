

גדודי עז-אדין אל קאסם, הזרוע הצבאית של תנועת החמאס, נטלו אחריות לירי המרגמות על שדרות אתמול.

בהודעת האחריות נאמר כי הירי בוצע בתגובה על מותו ב'תאונת עבודה' של פעיל החמאס מוחמד יאסין נסאר לפני יומיים. הפלשתינים טוענים כי נאסר חוסל בידי כוחות צה"ל ולכן התקיפו את שדרות.

"אנו מבטיחים להמשיך ולהנחית את המכות שלנו על הישראלים. שרון יבין שאנחנו יכולים להגיע לכל הציונים. הוא יתעורר ויראה את עצמו בים", נכתב בהודעה.
