

עיריית תל אביב יפו מודיעה כי מחר, יום הזיכרון לשואה ולגבורה, היא תקיים טקס קריאת רחוב על שם אוסקר שינדלר, חסיד אומות העולם שהציל יהודים רבים בתקופת השואה.

הטקס יתקיים במעמד הרב ישראל מאיר לאו, הרב הראשי לישראל, רון חולדאי ראש עיריית תל אביב יפו וד"ר משה בייסקי, שופט בית המשפט העליון בדימוס וניצול שינדלר.

בטקס ישתתפו כ-120 ניצולי שינדלר, חסידי אומות העולם, נציגי אתר ההנצחה "יד ושם", נציגי מכון שפילברג לחקר השואה ותלמידי בית ספר ליידי דייויס תל אביב.

האירוע יחל בשעה 17.00 ברחוב אוסקר שנדלר, לשעבר 2230.
