

יו"ר ועדת הכנסת, ח"כ יוסי כץ, כתב היום מכתב לנשיא המדינה בו הוא מבקש לחון,
ביום העצמאות, את אריה דרעי: "יש לי תחושה שהאיש נענש כבר ואין צורך גם לרמוס אותו.
זו מחווה הומניטרית למי שהיה שר כל יכול וירד מאיגרא רמה לבאירה עמיקתא", אמר כץ.

במשמר בתי המשפט ציפו לאלפים מתומכי דרעי והופתעו כאשר הגיעו רק כמה עשרות תומכים לבית המשפט. מסתבר, שאריה דרעי העביר בימים האחרונים הוראה לתומכיו לא להגיע לדיון.

במהלך עדותו פרט דרעי בפני השופטים את שורת התפקידים שמילא במשרד הפנים משנת 1985, בה שימש כיועץ ועד לתחילת כהונתו בשנת 1988. דרעי הסביר לשופטים באריכות ובפירוט רב את השיטה בה תקצב משרד הפנים את הרשויות המקומיות עד הגעתו ואת השינויים הרבים שהכניס במשרד בשיטה החדשה שהנהיג עם כניסתו למשרד הפנים. דרעי אמר לשופטים: "הרגשתי שליחות, נציג של ציבור רחב מאוד דתי וספרדי".


