

נציגים מוועדת החינוך של הכנסת ביקרו אתמול בגוש קטיף. בשל ויכוח בין יו"ר הוועדה לבין צה"ל, נערך הביקור בלא אבטחה צבאית. יו"ר הוועדה זבולון אורלב סיפר כי בבוקר נמסר לו שהרמטכ"ל הורה לא לאשר את הביקור בשל בעיות ביטחון. לאחר שבדק ומצא כי תנועת האזרחים אל גוש קטיף וממנו מתנהלת כרגיל, החליט אורלב שלא לציית לרמטכ"ל. "לא יעלה על הדעת כי יעל דיין וקולט אביטל יוכלו לפגוש את ערפאת ברמאללה", אמר לכתבנו, "ואילו ממני יימנע מלבקר בעצמונה".
בנפרד נמסרה הודעה מטעם משרד החינוך, כי תהיינה הקלות בבחינות הבגרות לתלמידי יש"ע.
