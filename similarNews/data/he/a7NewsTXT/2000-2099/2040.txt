

בית משפט השלום בעכו האריך היום את מעצרו של אדוארד נג'אר בן 49 מנצרת, שוטר-מתנדב החשוד במעורבות בפרשת גניבת הנשק מנשקיית קיבוץ מנרה.

כתב עתי"ם מוסר, כי לדברי נציג המשטרה רב-סמל בכיר סעד דאהר ממיחלק התשאול של משטרת מרחב הגליל, נג'אר הינו בעל עסק לחלקי חילוף לרכב בנצרת ועל-פי החשד סייע בהעברת הנשק לאחר גניבתו מהקיבוץ.

סניגורו של נג'אר ציין כי מרשו הינו מתנדב בלשכת התנועה מזה עשר שנים, וכי הוא אינו מעורב כלל בסודות ובשיטות תפעול של המשטרה. הוא אמר, כי הוא הכיר של ז'אן אלרז לפני כעשר שנים, כשעבד בשב"כ וכי הקשר ביניהם הפך לידידות משפחתית. "אין לו כל קשר לפלילים והוא אינו זקוק למתנות מהחשוד העיקרי", אמר הסניגור.

כתב עתי"ם מוסר, כי הסניגור ביקש לשחרר את מרשו בערבות, אולם בית משפט השלום בעכו קבע כי החשד נגד נג'אר סביר, והורה להאריך את מעצרו ב-5 ימים.
