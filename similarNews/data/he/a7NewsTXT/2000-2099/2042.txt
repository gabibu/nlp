

במסגרת פעולת צה"ל אמש יצרו חיילינו חיץ בין בית חנון   שבצפון חבל עזה   לבין שאר חלקי החבל. כמו כן הוקמו עמדות של צה"ל בתוך שטח A בבית חנון.

דובר צה"ל מסר בצהרים כי אמש והבוקר תקף צה"ל את לשכת מפקד התנזים בדיר אל באלח, את מפקדת הביטחון המסכל בשיח' רדואן ואת לשכת מפקד המשטרה הכחולה בעזה. כמו כן הותקפו כלי רכב משוריינים במחנה אימונים של כוח שבע-עשרה בדיר אל באלח ונהרסו עמדות פלשתיניות מדרום למחסום ארז.

עוד מסר דובר צה"ל כי נסגר לתנועה מעבר רפיח. הדובר מדגיש כי אין בכוונת צה"ל לכבוש את שטחי איי ולדבריו הכוחות יצאו משם לאחר סיום משימתם.
