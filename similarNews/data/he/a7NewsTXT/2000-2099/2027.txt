

השר לבטחון פנים עוזי לנדאו אישר הבוקר כי ניצב אליק רון מפקד המחוז הצפוני של המשטרה מועמד לקידום במשטרה. לנדאו ורון אמורים להיפגש ביום שישי שם ייקבע עתידו של ניצב רון במשטרה.

נשיא המדינה, משה קצב, אמר, לעומת זאת, כי הוא מסתייג מאפשרות קידומו של ניצב אליק רון בעיתוי הנוכחי. "אני מציע לאיש לא למהר ולהסיק מסקנות ביחס לניצב אליק רון, יש להמתין עד שועדת החקירה הממלכתית תסיים את עבודתה", אמר הנשיא.
