

אל מוצב צה"ל הסמוך לגבול ישראל מצרים נזרקו בצהרים חמישה בקבוקי תבערה ורימוני יד. לא היו נפגעים. כך מוסר כתבנו בדרום משה פריאל.

בחברון יידו פלשתינים אבנים על חיילינו. חייל אחד נפצע קל. צה"ל השיב בירי של כדורי גומי לעבר המתפרעים.

כוחות של צה"ל פשטו בשעות האחרונות על הכפר בקא א-שרקיה, שליד ג'נין. הוקמו מחסומי פתע ונערכו חיפושים בבתים, כל זה מחשש שיש בעיר חוליית מחבלים המתכננת פיגוע נגד ישראל.

בכפר חוסאן שבאזור גוש עציון פוזרה תהלוכה של ערבים שהתכוונו לחסום את הכביש הראשי.

ליד מחסום קרני בכניסה לרצועת עזה היתה התפרעות של פלשתינים. חיילינו פיזרו אותה בעזרת אמצעים לפיזור הפגנות.
