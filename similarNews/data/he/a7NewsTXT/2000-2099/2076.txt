

סניף חדש של הארגון "הצלה" נחנך ביום שני בגוש עציון, אחד מתוך כמה סניפים הפרושים ברחבי אזור יהודה. מדובר בארגון מתנדבים המספק שירותי הצלה ועזרה ראשונה לתושבי יהודה ושומרון. באמצעות מכשירי קשר המתנדבים מקבלים הודעות מצוקה, ואלה הקרובים ביותר למקום האירוע מגישים לנפגעים עזרה ראשונה, וטיפול טרום אשפוזי. בכל יישוב יש מתנדבים אחדים של הארגון.
מתנדבי "הצלה" עובדים בשיתוף עם מד"א ועם כוחות הביטחון. בקרוב ייפתח הסניף הראשון של הארגון גם בשומרון.
