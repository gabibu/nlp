

עובדי הרשויות המקומיות ישבשו היום את העבודה במוסדות החינוך ברוב היישובים בארץ במחאה על כך שטרם קיבלו תוספת לשכרם.

ההסתדרות החליטה לשחרר מהשביתה את שדרות, מטולה, וקריית שמונה, בשל ההסלמה במצב הביטחוני.

דוברת משרד החינוך במחוז הדרום, דלית וייץ, מסרה כי משרד החינוך נערך לתת מענה פסיכולוגי למורים ותלמידים הנמצאים בלחץ נפשי בעקבות המצב, ופועל לריענון הנוהל המסביר לתלמידים איך להתנהג במקרה של נפילת פגז.
