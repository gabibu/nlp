

שלושה רועים ערבים תקפו אמש רועי צאן יהודיים, סמוך ליישוב חוות מעון שבדרום הר חברון. הערבים זרקו לעבר היהודים בקבוקים ואבנים ולאחר מכן ניסו לתקפם בסכינים.

בעקבות תקיפת הערבים פרץ עימות אלים בין שני הצדדים שבמהלכו נפצעו שנים מהיהודים ופונו במצב קל לטיפול בבית החולים סורוקה בבאר שבע.

לאחר שהעימות שכך התקשר פלשתיני למשטרת חברון וסיפר כי הוא מחזיק בנשקו של אחד המתיישבים, בשלב זה התערבה המשטרה והשיבה את הנשק לבעליו.
