

עליה דרמטית נרשמה בשנה שעברה במספר אירועי האלימות נגד יהודים בעולם ובמספר האירועים האנטישמיים - כך התגלה בדו"ח השנתי של האנטישמיות בעולם, שפורסם הבוקר במסיבת עיתונאים בתל אביב.

מספר האירועים האלימים נגד יהודים שנרשמו עומד על 190.

"פרט לאירועים האלימים בוצעו עוד מאות פעולות אלימות כגון איומים, ציור צלבי קרס, קריאות גלויות להרוג יהודים ושפע של תעמולה באינטרנט", מסרה פרופ' דינה פורת מאוניברסיטת תל אביב שנתנה את הדיווח במסיבת העיתונאים הבוקר.
