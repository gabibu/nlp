

אתמול עלה אריה דרעי מכלאו לבית משפט השלום בירושלים כדי להעיד במשפט המתנהל נגדו בתיק הציבורי. הוא הסביר לשופטים את השיטה שבה תקצב משרד הפנים את הרשויות המקומיות עד הגעתו, ואת השיטה החדשה שהנהיג הוא, עם כניסתו למשרד. דרעי הצהיר בעדותו כי נתן "פחות מדי" למוסדות ש"ס.

אריה דרעי מואשם כי בתקופה שבה כיהן כמנכ"ל משרד הפנים וכשר הפנים העביר מיליוני שקלים למוסדות המזוהים עם סיעת ש"ס, וזאת באמצעות הרשויות המקומיות.

קומץ אוהדים של דרעי נכחו באולם הדיונים. הם הביעו גאווה על מה שהוא עשה למען אנשי המזרח, והטעימו: "זו מצווה גדולה לתת לישיבות מה שהקיבוצים קיבלו במשך שנים. כל השנים קיפחו את הספרדים, שהם 80 אחוזים מהעם", אומר פעיל ש"ס חיים ברזילי.
