

בקהיר הפגינו אלפי סטודנטים מצריים במחאה על תקיפת חיל האוויר ביום ראשון בעומק לבנון. הם קראו למובארק לנתק כליל את היחסים עם ישראל, ומסוריה הם תבעו לפתוח בפעולות גרילה נגד ישראל.

עיתוני מצריים כותבים כי ראש הממשלה שרון מוביל את האזור לעימות כולל, וזאת בשל השינויים שהכניס ב"חוקי המשחק", ובשל התקפותיו בלבנון. היומון "אל אכבר" המצרי אומר כי הבחירה של הערבים בשלום עלולה להשתנות. במאמר מערכת של העיתון מוטחת ביקורת ברשות הפלשתינית על "כניעתה" לישראל.

נשיא מצרים חוסני מוברק נפגש אתמול בשארם א' שיח עם יאסר ערפאת. שני האישים סירבו לומר מה נאמר בפגישתם.
