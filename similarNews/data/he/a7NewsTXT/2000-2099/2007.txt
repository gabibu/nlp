

ביישוב עצמונה חודשו אתמול הלימודים לאחר חופשת הפסח, אבל מחשש לנפילת פצצות מרגמה אין הם מתקיימים במבני הקרוואנים של בית הספר במקום. תלמידי התלמוד תורה פוזרו ללמוד בבתים פרטיים ביישוב, ובמבנים ביישוב שכן. כתבנו קובי סלע שוחח עם הרב איציק אמיתי, מנהל התלמוד תורה. הוא סיפר כי 500 התלמידים הועברו ללמוד במבנים מוגנים מפני פצצות מרגמה.
אמיתי סיפר על ההפגנה שהתושבים ערכו מול חוות השקמים, ביתו של ראש הממשלה, בדרישה לפעילות תקיפה יותר להשגת רגיעה באזור.

במטרה למנוע מצלפים פלשתינים לירות לאזור התעשייה נווה דקלים יקים צה"ל חומת מגן מסביבו. גורם בכיר בפיקוד דרום אמר שהחומה תהיה חלק ממערך הגנה חדש, שצה"ל יקים ליישובים היהודיים בחבל עזה.
