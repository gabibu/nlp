

"כבר לפני שבע שנים פרסמתי כרוז ובו מפת הרצועה והטווחים של מרגמות או של קטיושות לעבר שדרות, אשקלון, נתיבות ואופקים". כך אמר לערוץ 7 אבי פרחן, מראשי המתיישבים היהודיים בצפון חבל עזה, ותושב אלי סיני. "לצערי, אשר יגורנו בא. אנחנו מתקרבים ליום שבו מלאו 19 שנה לפינוי סיני אחרי הסכם קמפ דייוויד. לצערי, גם בעניין זה עוד יוכח כי צדקנו".

פרחן קובל על כך שיש הפרדה בין יישובי קו העימות שבתוך חבל עזה לאלה שמעבר לקו הירוק. "לא אהבנו את הביטויים בתקשורת של ראש המועצה, ידידי משדרות, שאמר כי שדרות איננה גוש קטיף. זו אמירה שאיננה במקומה".
