

מצה"ל נמסר בשעה האחרונה כי כוח צה"ל עדיין מאייש את אזור הכפר בית חנון, הנמצא בשטח A, ועד שלא תסתיים הפעולה הצבאית שהחלה אמש, לא ייצאו החיילים מהאזור.

עוד נמסר מגורמים בצה"ל שהחיילים ממוקמים גם בנקודות מהם נורו אתמול פגזי המרגמה על העיר שדרות, בתוך הכפר בית חנון.

מלבד זאת נמסר שמאז ההתקפה על שדרות, אתמול, הכבישים דרכם עוברים הפלשתינים בין החלקים השונים של רצועת עזה סגורים לפי שעה, ומאויישים אף הם על ידי חיילי צה"ל. גם המעבר ברפיח נסגר לעת עתה.
