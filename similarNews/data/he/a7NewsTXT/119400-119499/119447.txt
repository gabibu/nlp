



ראש הממשלה, אריאל שרון, הגיב במהלך ביקורו בצרפת על החלטת היועץ המשפטי לממשלה, מני מזוז, להעמיד לדין את בנו, עמרי שרון. "אני מצר על העניין הזה. אני אוהב ומעריך את עמרי, אך ישראל היא מדינת חוק ואני מכבד את החלטת היועץ המשפטי לממשלה, מני מזוז".

במהלך הפגישה עם נשיא צרפת הודה שרון לשיראק על מלחמתו באנטישמיות. "הנשיא שיראק לקח את האנטישמיות בצורה רצינית, שיכולה להוות דוגמה לכל מדינות אירופה. הם עשו פעולה רצינית", אמר שרון בסיום הפגישה.

ראש הממשלה אריאל שרון קרא ליהודי צרפת לעלות לישראל. "אני רואה את זה כדבר הכי חשוב מבין יעדי הממשלה. אני קרוא ליהודים מברה"מ לשעבר, דרום אפריקה, אמריקה הלטינית וארה"ב לעלות לישראל. אנחנו קוראים ליהודי צרפת, כמו ליהודים בכל העולם, לעלות לישראל", אמר שרון.

