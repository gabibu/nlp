

חיל-הים מתכנן להפעיל נחתות במהלך פינוי מתיישבי חבל עזה. לאחרונה שכר החיל נחתת באחת ממדינות מזרח אירופה לשעבר, ואנשי חיל-הים, חלקם אנשי מילואים, החלו להתאמן עליה.

חיל-הים מתכנן להפעיל נחתות במהלך פינוי מתיישבי חבל עזה. לאחרונה שכר החיל נחתת באחת ממדינות מזרח אירופה לשעבר, ואנשי חיל-הים, חלקם אנשי מילואים, החלו להתאמן עליה.

לכתבנו חגי הוברמן נודע כי על פי התוכנית, אם ייחסם ציר כיסופים, ציר הגישה הראשי לגוש-קטיף, תגיע הנחתת עד לחוף הים של גוש-קטיף, ליד שירת הים וכפר-ים. הנחתת תוריד את הכבש על החול,
והאוטובוסים ובהם המתיישבים המפונים יועלו על הנחתת, שתיקח אותם במהירות לנמל אשדוד. גישת האוטובוסים לנחתת תהיה באמצעות כבישי פלסטיק שיונחו על החול.

כתבנו מוסר כי הפעם האחרונה שבצה"ל עשו שימוש מבצעי בנחתות, היתה במבצע "שלום הגליל". אז הביאה הנחתת "בת-שבע" את לוחמי הצנחנים לשפך נהר האוואלי, בדרכם לכיבוש לבנון. אולם נחתות אלו הינן נחתות ישנות מאד.

דובר צה"ל מסר בתגובה, כי צה"ל אינו נוהג לפרט את הרכש שלו.
