

בכינוס שלוחי חב"ד במלון ניר עציון, הוחלט לצאת למבצע הסברה רחב על סכנותיה של ההתנתקות. המטה העולמי להצלת העם והארץ מפיץ תקליטור ובו הרבי מלובביץ' ו'אורחים' על א"י השלמה. היעד: רבע מיליון בתי אב.

שלוחי חב"ד קיימו הערב כינוס מרכזי במלון ניר עציון. הרב מנחם ברוד מסר לערוץ 7 כי במהלך הכינוס החלט לצאת למבצע נרחב של הסברה על סכנותיה של תוכנית ההתנתקות ובמקביל לעורר את הציבור להוסיף בלימוד תורה, תפילה וצדקה להעביר את רוע הגזרה. לדבריו, השלוחים החליטו לפעול בשני מסלולים מרכזיים כדי לעורר את דעת הקהל אשר מתנגדת לתוכנית ההתנתקות, ובמקביל לעורר רחמי שמים. "בהחלט יש התעוררות וחסידי חב"ד יקראו לציבור ליטול חלק בפעולות המחאה".

המטה העולמי להצלת העם והארץ החל בהפצתו של סרט חדש העוסק ברבי מלובביץ' ושלימות הארץ. היעד הוא הפצתו ברבע מיליון בתי אב בישראל. הסרט החדש שהופק נגד תוכנית ההינתקות והעקירה מגוש קטיף וצפון השומרון, נקרא: "ארץ ישראל השלימה", והוא מחולק לחמישה פרקים: נחלת עולם לעם עולם, התורה אוסרת מסירת שטחים, לחץ אומות העולם, התיישבות ביש"ע, שלום וביטחון ובדורנו תבוא הגאולה.

כתבתנו רותי אברהם מוסרת כי בסרט החדש התייחסויות של הרבי מליובביץ' בנושאים אקטואליים, עם עיתונאים בכירים ראשי מימשל ועוד, בכל הנוגע לארץ ישראל ולחובה לשמור על שלימותה.
באחד הפרקים בסרט, בנושא התיישבות ביש"ע, עובר קבלן בפני הרבי מלובביץ' בתור לקבלת דולר. הרבי מעניק לו דולר נוסף ואומר לו "שיהיה ביטחון גמור ובלי כל ויתור, עזה הוא מלשון תוקף והעזה".

בתקליטור מובאות שיחות עם השר המנוח רחבעם זאבי הי"ד, וכן דמויות נוספות כ: אורי סביר, אליקים רובינשטיין, שלמה גזית, עודד בן עמי, רן אדליסט, רון נחמן, וראשי ההתיישבות ביש"ע.

הסרט החדש מופץ על גבי תקליטורים, קלטות וידאו ובאנרים ברשת האינטרנט.
קישור לסרט:
mms://216.53.71.16/770live/770live/EretsAsherTamidEineyHashemElokechaBa.wmv


