

בסוף שנת 2004 נאמד מספר העובדים מחו"ל השוהים בישראל בכ-188 אלף (בדומה לשנת 2003), מתוכם 96.5 אלף ללא אשרת עבודה ו-91.5 אלף באשרה. כך נמסר מהלשכה המרכזית לסטטיסטיקה בהסתמך על נתוני ביקורת הגבולות.

בסוף שנת 2004 נאמד מספר העובדים מחו"ל השוהים בישראל בכ-188 אלף (בדומה לשנת 2003), מתוכם 96.5 אלף ללא אשרת עבודה ו-91.5 אלף באשרה. כך נמסר מהלשכה המרכזית לסטטיסטיקה בהסתמך על נתוני ביקורת הגבולות.

בשנת 2004 נרשמו כ-48 אלף כניסות של בעלי אשרת עבודה מחו"ל , וכן נרשמו באותה שנה גם כ-41 אלף יציאות. בעלי אשרת העבודה שנכנסו לישראל במהלך שנת 2004 הגיעו מכ- 100 מדינות. בדומה לשנים קודמות 96% מבעלי אשרות העבודה הגיעו בעיקר מ-12 מדינות.

בהשוואה לשנת 2003, נרשמו שינויים בשנת 2004 במשקל היחסי של מדינות המקור השונות מהן הגיעו עובדים באשרת עבודה:

בשנת 2004 הפכה ירדן לארץ המובילה ממנה הגיעו עובדים בעלי אשרת עבודה   כ- 14 אלף כניסות של בעלי אשרת עבודה (כ-30% מסך כל הכניסות). בשנים הקודמות נכנסו מירדן מאות בודדות של עובדים בלבד, ורק בשנת 2003 הצטרפה ירדן למדינות המובילות במספר כניסות העובדים בעלי אשרת עבודה (כ-6,000 כניסות ב-2003).

תאילנד והפיליפינים נשארו בשנת 2004 ברשימת ארצות המקור המובילות: 10.4 אלף כניסות מתאילנד שהן 22% מסך כל הכניסות, ו-6,500 כניסות מהפיליפינים שהן 13% מסך כל הכניסות. חלקה של הפיליפינים ירדה בהשוואה לשנת 2003 ואילו חלקה של תאילנד לא השתנה.

חלקה של רומניה (5,000 כניסות) עמד בשנת 2004 על 10% מכלל הכניסות, נמוך מחלקה בשנת 2003. בכך רומניה יורדת למקום הרביעי במספר הכניסות של בעלי אשרת עבודה, לעומת מעמדה היציב כארץ השלישית במשקל הנכנסים בשנים 2001-2003.

כניסות העובדים מברית המועצות לשעבר (3,000) היוו בשנת 2004 6% מסך כל הכניסות, בדומה לשנת 2003.

מסין נרשמו בשנת 2004 כ-2,800 כניסות של בעלי אשרת עבודה   6% מסך כל הכניסות, גבוה במעט מאשר משקלה היחסי בשנת 2003. בשנים 2002-2004 המשקל היחסי של הנכנסים מסין ירד לממדים שאפיינו אותה בשנים הקודמות, למעט שנת 2001 בה החלק היחסי של סין עמד על 15%.

כניסות העובדים מטורקיה היוו בשנת 2004 3% מסך כל הכניסות (1,400). משקלה של טורקיה ירד בהשוואה לשנת 2003.

מהודו נרשמו בשנת 2004 כאלף כניסות של בעלי אשרת עבודה אשר היוו כ-2% מסך כל הכניסות, המספר הגבוה ביותר מאז שנת 1995.

מבולגריה נרשמו בשנת 2004 כ-800 כניסות של בעלי אשרת עבודה (2% מסך כל הכניסות). אחוז נמוך מעט מאשר אחוז הכניסות של בעלי אשרת עבודה מבולגריה מאז שנת 1996 (כ-4%).

מארצות מפותחות (ארה"ב, גרמניה והממלכה המאוחדת) נרשמו בשנת 2004 רק כ-500 כניסות שהן רק 1% מסך כל הכניסות. משקלם של הנכנסים מארצות אלה ב-2004 הוא הנמוך ביותר מאז שנת 1995.

חלקן של הנשים שנכנסו לישראל באשרת עבודה בשנת 2004 עמד על 28%, אחוז נמוך מזה שנרשם
ב-2003 (38%), ונמוך מזה שנרשם בשנת 2002 שהייתה שנת שיא מבחינת אחוז הנשים שנכנסו באשרת עבודה (55%). בשנים 1996-2000 חלקן של הנשים היה בעלייה מ-11% ל-29%, ובשנת 2001 חלקן ירד ל-22% מסך כל הכניסות.

הגיל הממוצע של בעלי אשרת עבודה שנכנסו בשנת 2004 עמד על 35.4, ללא שינוי של ממש בהשוואה לשנים הקודמות.

כלל העובדים מחו"ל השוהים בישראל באשרת עבודה:

בסוף שנת 2004 עמד מספר העובדים מחו"ל שנכנסו לישראל באשרת עבודה על 91.5 אלף   עלייה של 7% לעומת סוף שנת 2003 (85 אלף). ארצות המוצא העיקריות של העובדים באשרה אשר שהו בישראל בסוף שנת 2004 הן: הפיליפינים (24%), תאילנד (21%) ורומניה (13%).

כלל העובדים מחו"ל שנכנסו לישראל כתיירים (ללא אשרת עבודה):

מאז שנת 1995 עורכת הלשכה המרכזית לסטטיסטיקה אומדנים של מספר העובדים מחו"ל שנכנסו לישראל כתיירים. אומדן זה מבוסס על הנחה כי תיירים מארצות בלתי מפותחות אשר נשארים בישראל מעבר לתוקף האשרה עושים זאת, כפי הנראה, למטרת עבודה.

מאז שנת 1995 ועד שנת 2001 היה מספר התיירים מארצות אלה, אשר נשארו בישראל מעבר לתוקף האשרה, בעלייה מתמדת. בסוף שנת 2001 הגיע מספרם לרמת שיא של 139 אלף. במהלך שנת 2002 נרשמה לראשונה ירידה של 11% במספרם. מאז המשיכה מגמת הירידה ובסוף שנת 2004 נאמד מספרם בכ-96.5 אלף.

עשר המדינות המובילות שמהן הגיעו מעל ל-75% מכלל התיירים שנשארו בארץ מעבר לתוקף האשרה ושהו בישראל בסוף שנת 2004, הן (בסדר יורד): ברית המועצות לשעבר (25%), ירדן (11%), רומניה
(8%) הפיליפינים (5%), פולין (5%), ברזיל (5%) צ'כוסלובקיה (4%), קולומביה (4%), טורקיה (4%) ותאילנד (2%). רשימה זו כמעט ולא השתנתה מאז שנת 1995.
