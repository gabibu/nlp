

תושבים באלי סיני מתכננים לקדם את כוחות הפינוי בלבוש המעוצב כבגדי האסירים במחנה ההשמדה אושוויץ. על המדים נתפר גם טלאי צהוב ועליו המילה "ז'יד".

תושבים באלי סיני מתכננים לקדם את כוחות הפינוי בלבוש המעוצב כבגדי האסירים במחנה ההשמדה אושוויץ.

תושב אלי סיני צורי גניש הראה לכתב קול ישראל את המדים שהזמין ממתפרה באזור. על המדים נתפר גם טלאי צהוב ועליו המילה "ז'יד". הוא סיפר כי תכנן בתחילה שכל משפחתו תלבש את המדים, אך אחר כך החליט לגנוז את הרעיון מחשש שהמעשה יפגע באנשים רבים.

תושב אחר מאלי סיני, יצחק גבאי, אמר כי בכוונתו ללבוש את בגדי אושוויץ משום שלדבריו אין הבדל בין יחסה של ממשלת ישראל למפונים לבין יחסו של המשטר הנאצי ליהודים בתקופת השואה.

גבאי טוען שהממשלה אינה ערוכה לקליטת המפונים, וכי מסע הפרסום של מינהלת סל"ע בדבר הבתים המחכים למפונים היא הטעיה של הציבור וסותרות את המתרחש בשטח. לדבריו, אין לו מושג לאן הוא יעבור עם בני משפחתו ביום שאחרי הפינוי, ולכן הוא מתכוון להקים אוהל היכן שיוכל ושם לגור.

צפו בסרטון על אלי סיני
