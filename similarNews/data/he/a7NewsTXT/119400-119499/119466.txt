



בטקס הזיכרון לחללי חטיבת גולני שנערך אמש באתר ההנצחה לחללי החטיבה, בצומת גולני, במעמד שר הביטחון, מר שאול מופז, ראש המטה הכללי, רב-אלוף דן חלוץ, מפקד פיקוד הצפון, האלוף בני גנץ ומפקד חטיבת גולני - אלוף משנה ארז צוקרמן, נאמו שר הביטחון, הרמטכ"ל, מפקד חטיבת גולני ונציג המשפחות השכולות, הודלק נר זיכרון והונחו זרים.

הרמטכ"ל, רא"ל דן חלוץ, אמר בין היתר " אין בפינו מילות נחמה וכי אין במילים מזור לכאבכם הנורא לעד. אנו יודעים כי הפער שנפער בעולמכם לא יימלא לעולם. כל בקשתנו היא שתדעו שאנו זוכרים ואוהבים; כל רצוננו הוא שתחושו את הכתף החמה שאנו מבקשים להעניק לכם היום ובכל יום.
ביום זה, מול מצבות האבן הדוממות, נרכין ראש, נזכור את בנינו הנופלים ונבטיח שלא נשכח אותם ואתכן המשפחות השכולות. נמשיך לאמצכם אל לוח ליבנו, כדי להקטין ולו במעט את כאבכם."

(קובי פינקלר)
