

אתמול אישרה ועדת העבודה והרווחה לקריאה שניה ושלישית את הצעת החוק להקמת בית חולים בקריות. ביה"ח יוקם בתוך 9 שנים ובעלות של 100 מיליון ש"ח.

בועדת העבודה והרווחה אושרה לקריאה שניה ושלישית הצעת חוק להקמת בית חולים בקריות ובעקבות כך יוקם לראשונה בארץ בית חולים באמצעות חקיקה. כך דיווח כתבנו אריאל כהנא.

מדובר במענה למצוקת אשפוז הקיימת בצפון הארץ, ובמימוש החלטה מלפני כעשר שנים לתת עדיפות להקמת בית חולים באזור הקריות.

בהצעת החוק אותה יזמו חברי הכנסת: נעמי בלומנטל, אפרים סנה, משה כחלון, דוד אזולאי, איוב קרא, נכתב כי המדינה תקים בית חולים באזור הקריות תוך 9 שנים ובכך תבוא לידי ביטוי מחויבותה של המדינה לבריאות תושביה.

עפ"י הערכת משרד האוצר והבריאות ביצוע הצעת חוק זו כרוך בעלות של 100 מיליון  מתקציב המדינה.
