

במערכת הבטחון החליטו להתקין את מערכת ההתרעה מפני רקטות קאסם 'שחר אדום' גם בישובים נוספים בדרום הארץ, הערכה היא כי המחבלים יצליחו בקרוב לשגר רקטות לעיר אשקלון ולקיבוצים ומושבים בדרום.

במערכת הבטחון החליטו להתקין את מערכת ההתרעה מפני רקטות קאסם 'שחר אדום' גם בישובים נוספים בדרום הארץ, הערכה היא כי המחבלים יצליחו בקרוב לשגר רקטות לקיבוצים ומושבים בדרום וגם לעיר אשקלון, כך מדווח הבוקר העיתון ידיעות אחרונות.

מומחי רקטות של התעשייות הבטחוניות אמרו כי ארגוני המחבלים בעזה יכולים להגדיל ללא קושי את הטווח של רקטות הקאסם עד ל-20 ק"מ. עד היום שוגרו רקטות קאסם לטווח מרבי של כ-8 ק"מ, לדבריהם הידע הכימי והאווירודינמי זמינים מאוד וקל מאוד ליישמם וכי הפלשתינים לא רחוקים כבר מטווח של 10 ק"מ והשיפור 'לא בעייתי במיוחד', כלשונם.

בראיון לעיתון הארץ, הציג הרמטכ"ל הקודם משה יעלון, ערב פרישתו מתפקידו, את תחזיתו הקודרת ולפיה במידה ותחליט ישראל לחדול ממהלכי הנסיגות לאחר ההתנתקות בעזה וצפון השומרון הרי שהטרור הפלשתיני יעביר את איומי הטילים והרקטות למרכז הארץ.

בראיון זה אמר יעלון כי "אם לא ניתן לפלשתינאים עוד ועוד ועוד, תהיה התפרצות אלימה. ההתפרצות הראשונה תבוא ביהודה ושומרון, מצבן של כפר סבא, תל אביב וירושלים יהיה כמצבה של שדרות. יש סבירות גבוהה למלחמת טרור שנייה".

דבריו אלה של יעלון לא נשללו לחלוטין על ידי שר הבטחון שאול מופז. אם כי זה העדיף לקבוע כי "כל תסריט אפשרי, אולם בכירים ברש"פ הבהירו כי במידה והנסיגות הישראליות יבלמו לאחר ביצוע ההתנתקות הרי שהסכמותיה של הרשות עם ארגוני הטרור לתקופת רגיעה לא תעמודנה בתוקף.
