

אתמול יצאו שני פלשתינים חשודים ממתחם המולד ונעו לעבר כוחות צה"ל. הכוחות סימנו לשניים לעצור, משלא עצרו פתחו בנוהל מעצר חשוד שבמהלכו בוצע ירי לעבר השניים.

מהירי נפצע פלשתיני אחד, שטופל בשטח ע"י כוחות צה"ל ופונה לבי"ח. הפלשתיני השני חזר אל תוך המתחם.

בנוסף, אמש יצא כומר אשר לא חש בטוב מן המתחם. הכומר קיבל טיפול רפואי מצה"ל ופונה לבי"ח.

צה"ל הודיע כי ימשיך להעניק עזרה רפואית לכל פצוע, כפי שעזר מספר פעמים לפצועים במתחם המולד.

עוד מוסיף דובר צה"ל כי מאז השתלטות המחבלים הפלשתינים על הכנסייה בבית לחם, אנו עדים למחזות קשים מצד המחבלים, הכוללים חילול כבוד הכנסייה ע"י ביצוע שריפות בחצרות הכנסייה ואף בזיזת הקופות בכנסייה.

צה"ל חוזר ומדגיש כי אין בכוונתו לעצור את כל השוהים בכנסייה אלא רק את המחבלים אשר אחראים לפיגועים רבים ודרושים לחקירת כוחות הביטחון.

את הידיעה העביר דובר צה"ל.



