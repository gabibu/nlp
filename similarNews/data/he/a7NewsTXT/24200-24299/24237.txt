

בעקבות הפיגוע הרצחני בירושלים בשבוע שעבר, שבו נרצחו שני אזרחים סינים, ביקשה סין מחברות כוח האדם הסיניות שלא לשלוח עוד עובדים לישראל. בישראל עובדים היום כ-20 אלף סינים, בעיקר בתחום הבנייה.

"בהתחשב בנסיבות הנוכחיות, אנו מבקשים מחברות שחתמו על חוזים בנוגע למשלוח עובדים לישראל, להשעות את החוזים", מסר פקיד בכיר במשרד הסיני לסחר חוץ ושיתוף פעולה כלכלי.
הפקיד הביע גם תנחומים למשפחות ואת דאגתו נוכח המצב הביטחון בישראל.

הוא ביקש מחברות סיניות, שלהן כבר עובדים בישראל, לנקוט צעדים על מנת להבטיח את ביטחונם ולעמוד על המשמר נוכח מה שהגדיר "תקריות בלתי צפויות".
