

"ללבנון אין שום שליטה על הפלשתינים בשטחה" כך אמר אתמול ראש הממשלה רפיק חרירי בראיון לרשת הטלוויזיה סי.אן.אן. חרירי, סירב לומר אם הוא מתכוון לפעול נגד החיזבאללה שהודיע על כוונתו להמשיך בפעילותו נגד כוחות צה"ל באזור הר דב.

"ההתקפות של הפלשתינים מתוך לבנון מכוונות לשטח כבוש", הזכיר חרירי בראיון ששודר שעות אחדות לפני פגישתו עם הנשיא ג'ורג' בוש בוושינגטון. "לבנון שוחרת שלום, אך יש לבחון את שורש הבעיה ולנסות ולראות מה צריך לעשות על מנת להפסיק את האלימות באזור. אני חושב, שהתשובה היא בסיום הכיבוש", הוסיף.

עוד אמר חרירי, כי מצרים מכבדת את הסכם השלום עם ישראל, משום שזו אינה כובשת עוד את אדמותיה. "כל עוד יהיה כיבוש, אי אפשר לצפות שיובטח הביטחון. שורש הבעיה הוא בכיבוש", הטעים.

