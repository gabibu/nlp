

הפנטגון דיווח אתמול לקונגרס האמריקני על עיסקה מתגבשת למכירת מסוקי אפאצ'י לכוויית תמורת 2.1 מיליארד דולר.

במסגרת העיסקה, תרכוש כוויית מארה"ב 16 מסוקי אפאצ'י מסוג AH-64D, ארבעה מנועים נוספים ו-300 טילים מסוג "הלפייר".

בהודעה שפירסם הפנטגון נאמר, כי "מדיניות החוץ של ארה"ב באיזור זה וההשלכות הצבאיות של מכירה זו נשקלו בכובד ראש וישנה חשיבות לגיבוש קואליציה באיזור זה".

את העיסקה יממשו חברות בואינג, לוקהיד מרטין, ג'נרל אלקטריק ולונגבו אינטרנשיונל.

