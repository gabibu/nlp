

בית המשפט העליון של ארה"ב ביטל חוק פדרלי משנת 1996 שהטיל הגבלות על פרסומים פורנוגרפיים. עפ"י ההחלטה שהתקבלה ברוב של שישה נגד שלושה, קבעו השופטים שהחוק "פוגע בחופש הביטוי".

עפ"י החוק שאושר כאמור ב 1996 על ידי הקונגרס והנשיא קלינטון, נאסר להציג תמונות בהם מעורבים ילדים גם אם מדובר בתמונות שנוצרו על ידי מחשב. העונש שנקבע בחוק בעוון יצירה או מכירה של תמונות כאלו היה -15 שנות מאסר, ועבור אחזקתן 5 שנים.

השופטים שהורו על ביטול החוק טענו כי הוא "נרחב מדי ובלתי חוקי". הם אף דחו את דברי משרד המשפטים כי יש קשר ישיר בין תמונות כאלו לאלימות מינית כלפי ילדים.

