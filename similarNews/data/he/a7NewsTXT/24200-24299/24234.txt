

נשיא ארה"ב ג'ורג' וו. בוש אמר כי מזכיר המדינה קולין פאוול השיג התקדמות מסוימת בשיחותיו במזרח התיכון, למרות העובדה שלא הביא להפסקת אש בין ישראל לפלשתינים.

"הנשיא שבע רצון עד מאד. השר בא לאזור כדי לסייע בהפגת המתיחות, כדי להחזיר אותנו לדרך השלום. הוא השיג התקדמות מסוימת ומאמציו יימשכו. אנו בוחנים כעת את הצעדים הבאים", ציין פקיד בכיר בממשל.

נשיא ארה"ב תבע מהרשות הפלשתינית להילחם ולגנות את הטרור. מישראל דרש בוש להמשיך בנסיגה מכל הערים הפלשתיניות ביו"ש.

