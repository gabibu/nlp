

לרגל יום העצמאות פתוחים היום לקהל בלא תשלום המוזיאונים של משרד הבטחון וכמה ממחנות צה"ל. בין המחנות האלה בסיסי חיל הים בחיפה, בסיסי חיל האויר ברמת דוד ובתל-נוף וכן בית הספר הטכני במפרץ חיפה, מחנה שמשון של פיקוד צפון הסמוך לצומת גולני ואתר יד לשריון בלטרון.

כמו כן פתוחים לקהל מפעלי ים המלח, מפעל רותם שבמישור רותם ובית הספר הארצי לשוטרים בקרית אתא.

עוד נמסר כי רבבות מטיילים גודשים את אתרי הטבע ואולם מספרם נמוך משנים קודמות .



