

יו"ר חרות ח"כ מיכאל קליינר אומר כי ישנה התחייבות של משרד ראש הממשלה לחזור לקבר יוסף ברגע שהנסיבות הבטחוניות יאפשרו זאת.

בעקבות כך תובע ח"כ קליינר מהממשלה לקיים את התחייבותה ולאפשר לחדש את פעילות הישיבה בקבר יוסף.

ח"כ קליינר מוחה בתוקף על הכוונה להעמיד לדין בחורי ישיבה שמימשו את זכותם להתפלל בקבר יוסף. "כשיוסי ביילין מפר צו אלוף וכשגוש שלום מחלק ממתקים למשפחות המחבלים המתאבדים ומתעמת עם חיילי צה"ל אף אחד אינו ממצה עימם את הדין. זו בושה שהמערכת המשפטית מחליטה להעמיד לדין דווקא יהודים אמיצים המרימים את קרן ישראל בעיני הגויים", אומר ח"כ קליינר.
