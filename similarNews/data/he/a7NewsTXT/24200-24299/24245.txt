

אלפי מטיילים פקדו במהלך יום העצמאות את הגליל והגולן. כתב עתי"ם מוסר כי למרות המתיחות בצפון והאירועים הבטחונים הקשים בגבול הצפון פקדו את הגליל העליון ורמת הגולן אלפי מטיילים.

המטיילים סיירו בשמורות הטבע, בנחלים ובאתרי התיירות - צוק מנרה, חורשת וייס ומוזיאונים בתפן ובתל חי. כמו כן, פקדו אלפי קייטנים גם את אתר החרמון.

אלפים פקדו גם את רמת הגולן והתרשמו מזרימת המים העזה בנחלים.
