

סין ביקשה מחברות כוח אדם מקומיות שלא לשלוח עוד עובדים לישראל, וזאת בעקבות פיגוע ההתאבדות בשבוע שעבר בירושלים, שבו נהרגו שני אזרחים סינים, כך דיווחה אתמול סוכנות הידיעות "סין החדשה".

"בהתחשב בנסיבות הנוכחיות אנו מבקשים מחברות שחתמו על חוזים שעניינם משלוח עובדים לישראל להשעות את החוזים", כך מסר פקיד בכיר במשרד הסיני לסחר חוץ ושיתוף פעולה כלכלי, שאותו ציטטה סוכנות הידיעות.

הפקיד הביע גם תנחומים למשפחות הנרצחים בפיגוע ביום שישי, וכן הביע את דאגתו לנוכח מצב הביטחון בישראל. הוא ביקש מחברות סיניות שלהן כבר עובדים בישראל לנקוט צעדים כדי להבטיח את בטחונם ולעמוד על המשמר נוכח מה שהגדיר "תקריות בלתי צפויות".

כ-20 אלף סינים עובדים בישראל, בעיקר בתחום הבנייה.

