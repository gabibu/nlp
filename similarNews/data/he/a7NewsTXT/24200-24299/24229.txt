

ממשלת יוון גינתה בתוקף את שתי התקריות האנטישמיות, האחת בבית העלמין היהודי בעיר יואנינה והאחרת באנדרטה לזכר קורבנות השואה בסלוניקי. דובר הממשלה כריסטוס פרוטופאפאס גינה בתוקף את מה שהגדיר "מעשים ברברים ובלתי מתקבלים על הדעת".

בהודעת גינוי, הטיל ארגון הגג של הקהילות היהודיות ביוון את האחריות למעשים לעמדתה של חלק מהעיתונות על הסיקור של האירועים במזרח התיכון. "הסיקור תורם להתעוררות רגשות אנטישמיים", צוין בהודעה.

כזכור, המשטרה דיווחה אתמול על ניפוץ 4 מצבות בבית העלמין ביואנינה וכלי התקשורת דיווחו כי המילה "פלשתין" נמרחה בצבע אדום על אתר ההנצחה בסלוניקי.
