

קהל אלפים השתתף בעצרת תמיכה בישראל לרגל חגיגות יום העצמאות של ישראל בפיניקס אריזונה. העצרת התקיימה אתמול, ביום העצמאות.

העצרת, שהתקיימה תחת הכותרת "השלום יתחיל כשהטרור יסתיים", אורגנה על-ידי ה"פדרציה היהודית של פיניקס רבתי", ונערכה בעיר סקוטסדייל, הסמוכה לפיניקס, שבה קהילה יהודית גדולה. בין המשתתפים נוצרים רבים, תומכי ישראל.

בעצרת נאמו ג'יין הול, מושלת מדינת אריזונה, ראש עיריית סקוטסדייל, מרי מנרוס, רבנים, אישים רבים ונציגי ארגונים יהודיים. הנואמים הביעו תמיכה והזדהות עם ישראל בתקופה קשה זו והביעו שאט נפש מגל האנטישמיות הגואה בעולם.

משתתפים בעצרת אמרו כי היתה מרגשת ונוגעת ללב. דגלי ארה"ב וישראל התנוססו בידי המשתתפים ששרו שירים ישראלים ופתחו בריקודי הורה לאחר העצרת.

לדברי מארגני העצרת, השתתפו בה יותר מ-10 אלפים איש.


