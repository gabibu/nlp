

כנס שדרות לחברה יתקיים זו השנה השלישית ברציפות בעיר שדרות ובמתקני המכללה האקדמית ספיר החל מהיום. לראשונה ידונו צעירים ובני נוער בתופעת השחיתות בישראל, באלימות ובפערים החברתיים.

בכנס שדרות שכאמור יפתח היום ויימשך יומיים תתקיים סדרת דיונים בנושאים שונים שעל סדר יוה של החברה בישראל. ההערכה היא שהכנס יתכבד בנוכחותם של אישים רבים, בהם גם מהזירה הפוליטית בעיקר לנוכח הבחירות המתקרבות.

בין השאר יועלו הנושאים הבאים: מעמד האישה, דיון בנסיגה לאחור של מעמד האישה בישראל כבעיה כלל חברתית: עינויי דין, מיצוי זכויות משפטיות במערכת המשפט. המושב יעסוק בתחום העיוותים הנגרמים במערכת בתי במשפט כלפי אוכלוסיות חלשות ובלתי מיוצגות, בבעיות החולי החברתי הנגזר מכך, פתרונות של גופים וולנטריים שונים והתמודדות המערכת עם הבעיה: זקנה והגיל המבוגר, דיון על השלכות החברתיות של הגיל המבוגר, ובסוגיות מרכזיות להבטחת איכות חיים בזקנה, גם בעקבות מחקר חדש של אוניברסיטת חיפה הקובע כי אחד מכל ארבעה קשישים סובל מהזנחה, אחד מכל חמישה קשישים סובל מרעב ואחוז גבוה מהם, סובל מאלימות פיזית ומילולית, במקרים רבים מבני משפחתם הקרובים.

כמו כן ידונו הבאים בנושאי השקיפות התקציבית: "בעקבות המצב הכלכלי במשק ותהליכי ההפרטה של גופים בעלי כוח והשפעה במדיניות הכלכלית עולה על סדר היום חשיבות נושא השקיפות התקציבית", אומרים מארגני הכנס.

דיון נוסף שצפוי לרכז סביבו תשומת לב יעסוק בסוגיית הקסאמים. במושב זה יתפרסם מחקר חדש העוסק בהשפעות הנפשיות של אירועי טרור על תושבי העיר שדרות בהשוואה לתושבי הקיבוצים באזור.

כמו כן יתקיים דיון אודות השכול והחברה, משמעויות האובדן, הזיכרון, וההנצחה בהקשר זה. כמו כן נעקוב אחר תהליכי הכינון של ההדרה והפיצול המלווים את תפיסת השכול הביטחוני בארץ, מעצבים את המדיניות החברתית ומשפיעים על דפוסי האבלות.

כאמור, לבד מנושאים נוספים כתקשורת, קולנוע, פוליטיקה ועוד ידונו הבאים גם בנושא שחיתות שלטונית.

(ש)
