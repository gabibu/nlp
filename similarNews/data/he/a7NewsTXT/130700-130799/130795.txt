

חברי כנסת מהליכוד פותחים ביוזמה להשעות את חבר הכנסת עמרי שרון מפעילותו בכנסת. המגמה היא להביא לכך שמפלגתו של ראש הממשלה לא תשיג את 14 הח"כים הנדרשים שיזכו אותה בתקציב של מפלגה עצמאית.

היוזמה הנרקמת היום במסדרונות הכנסת צפויה להיתקל במחסום בדמותו של חבר הכנסת רוני בראון מאנשיו של ראש הממשלה העומד בראש ועדת הכנסת והאמור להכריע בשאלת השעייתו של חבר הכנסת שרון הבן.

סוגייה נוספת בה מתחבטים יוזמי המהלך היא שאלת עמדתה של הבאה בתור לכניסה לכנסת ברשימת הליכוד, הלא היא אשת העסקים פנינה רוזנבלום שאינה משוכנעת שתישאר בליכוד ולא תחבור גם היא לראש הממשלה ומפלגתו.

במידה ואכן יעלה בידי היוזמים לצלוח את המחסומים הפוליטיים ולבצע את מהלך השעייתו של ח"כ עמרי שרון לא תוכל מפלגתו של שרון האב את תקציביה לקראת הבחירות הבאות כמפלגה עצמאית. על מנת לקבל תקציב זה צריכה מפלגת שרון להשיג לפחות שליש ממפלגת האם, היינו ארבעה עשר חברי כנסת. יצוין כי עד כה טרם קיבלה מפלגת שרון את שמה באופן סופי אם כי השם אותו רואים אנשי שרון כמוביל הוא 'קדימה'.
(ש)
