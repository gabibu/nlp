

לרגל ציון 100 שנה להולדתה של פרופ' נחמה ליבוביץ ז"ל ו- 900 שנה לפטירתו של רש"י תקיים המחלקה להיסטוריה, פילוסופיה ומדעי היהדות של האוניברסיטה הפתוחה ערב עיון בנושא פירוש רש"י לתורה.

לכבוד מאה שנה להולדת פרופ' נחמה ליבוביץ' ז"ל, כותבת הקורס "פירוש רש"י לתורה   עיונים בשיטתו", הנלמד באוניברסיטה הפתוחה, ולרגל ציון 900 שנה לפטירתו של רש"י, גדול מפרשי המקרא והתלמוד בימי הביניים, תקיים המחלקה להיסטוריה, פילוסופיה ומדעי היהדות של האוניברסיטה הפתוחה, ערב עיון שיוקדש לנושא פירוש רש"י לתורה.

ערב העיון, שיתקיים ב   27 בנובמבר, בין השעות 18:00-20:30, בקריית האוניברסיטה הפתוחה ברעננה, פתוח לקהל הרחב ואינו כרוך בתשלום.

מהאוניברסיטה נמסר כי ערב העיון ייפתח על ידי אברהם ניסנבוים, מרכז ההוראה של הקורס "פירוש רש"י לתורה" וד"ר אבריאל בר לבב, ראש המחלקה להיסטוריה, פילוסופיה ומדעי היהדות באוניברסיטה הפתוחה.

עוד ישתתפו ביום העיון: ד"ר רות בן מאיר מאוניברסיטת בר אילן שתדבר על יחסו של הרמב"ן לפירוש רש"י, הרב ד"ר רפאל בנימין פוזן מאוניברסיטת בר אילן שיציג את יחסו של רש"י לתרגום אונקלוס ובסיום הערב, פרופ' אביגדור שנאן מהאוניברסיטה העברית יעסוק בנושא הגדרת המדרש.
(ש)
