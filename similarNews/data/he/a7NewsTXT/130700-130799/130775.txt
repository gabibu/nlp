

חמישה אנשים נאסרו בבריטניה בעוון פרסום מגזין ניאו-נאצי בשם " Stormer" אשר קרא להשמיד יהודים ושחורים ועודד את הקוראים להניח פצצות תבערה בבתי כנסת.


המגזין סטורמר אותו פרסמו בבריטניה חמשת העצורים כלל פרסומים גזעניים ואנטישמיים רבים, ביניהם מאמר אשר נקרא "לצלות את הרבי" אשר פירט כיצד להכין פצצת תבערה על מנת להצית בתי כנסת.

מפרסמי המגזין חברים בארגון "כוחות המתנדבים הרדיקליים", שהוא שלוחה של הארגון Combat 18. מנהיג הארגון מארק אטקינסון נשלח ל-6 שנים בכלא באשמת הסתה לגזענות ושנאה.

