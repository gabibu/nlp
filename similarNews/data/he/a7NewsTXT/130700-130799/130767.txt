

בשיחות חשאיות המתקיימות בימים אלה בין נציגי ממשלת עיראק החדשה לבין איראן נרקם שיתוף פעולה מודיעיני שימנע אפשרות של מלחמה עתידית בין השתיים.



בראיון לניוזוויק מספר בכיר בממשל העיראקי שהיה האחראי על הקשרים עם הממשל האיראני על המשא ומתן המדובר בין שתי המדינות.

הבכיר, מופאוו'אק א-רובעי, מספר לעיתון כי עד כה מנסות הממשלות להגיע לתיאום מודיעיני שימנע כל אפשרות להתדרדרות היחסים ביניהן עד כדי מלחמה מחודשת.

כמו כן חתמו הצדדים על הסכם ולפיו לא תתערב איראן בסדרי הממשלה העיראקי. המשמעות היא שגורמי חוץ בעירקא ואיראן לא יעבירו מימון למפלגות בפרלמנטים המקבילים. זאת בעקבות ניסיון העבר בו מימנו הממשלים בחשאי מפלגות בפרלמנט המקביל על מנת לקדם אינטרסים ולהעביר מידע.

יצוין כי המשא ומתן בין המדינות זורז בעקבות המידע ולפיו מדינות המערב ובראשן ארצות הברית קרובות להוציא את כוחותיהן מעיראק. המהלך יכול להתבצע בעוד שנה או שנתיים ואולם הממשלים האיראני והעיראקי מתחילים לתכנן את היום שאחרי.
(ש)
