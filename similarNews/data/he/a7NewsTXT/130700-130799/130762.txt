

בתום חודשים של ציפייה צפוי לצאת לאור ביום חמישי הקרוב הספר 'הארי פוטר והנסיך חצוי-הדם', ספרה השישי של ג'יי. קיי. רולינג, בעברית.

כתבנו קובי פינקלר מוסר שהספר השישי בסדרת ספרי הארי פוטר, 'הארי פוטר והנסיך חצוי-הדם', רואה אור בהוצאת ידיעות אחרונות וספרי עליית הגג ויימכר בחנויות הספרים לקראת חג החנוכה.

עד כה נמכרו בישראל כ- 750 אלף עותקים מכל ספרי הארי פוטר והספר השישי יודפס במהדורה בת 120 אלף עותקים.

בהוצאת ידיעות אחרונות וספרי עליית הגג מעריכים כי גם הפעם, כמו בספרים הקודמים, יעורר הספר סחף קריאה מחודש בספרי הארי פוטר, שמבוגרים וילדים נהנים לגלות בכל פעם מחדש.

הביקורות ברחבי העולם החמיאו לכתיבתה של רולינג וציינו כי הגיבורים התבגרו וגם כתיבתה השתבחה והיא בעלת עומק ודמיון יוצאים מן הכלל.


