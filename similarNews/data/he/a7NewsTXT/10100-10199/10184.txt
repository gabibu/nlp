

מאות מתושבי טבריה חסמו אתמול את צומת גולני במחאה על כך שהממשלה החליטה לשנות את מעמדה של טבריה מאזור עדיפות לאומית א' לאזור עדיפות לאומית ב'. משמעות הדבר היא שהתקציבים שיופנו לעיר יפחתו באופן משמעותי. התושבים הניפו כרזות בהן נכתב: "ייבשתם את הכינרת, אל תייבשו את טבריה".

ראש עיריית טבריה בני קרייתי אמר בהפגנה, כי כל נסיונותיו לשכנע את נציגי הממשלה שטבריה נמצאת בימים אלה במצוקה כלכלית קשה לא הועילו. התושבים טוענים כי באחרונה בוטלו המענקים לסטודנטים, שניתנו בעבר, ואף הסיוע הממשלתי שניתן לעירייה הופחת במיליוני ש"ח. זאת, נוסף על הפגיעה הקשה שנפגעה לאחרונה התיירות בטבריה.

