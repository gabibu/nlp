

עובדי מד"א יחריפו מחר את העיצומים במחאה על תנאי שכרם. עובדי מד"א החנו כחלק ממאבקם, 27 אמבולנסים וחמש ניידות נט"ן מול משרד האוצר. ממד"א נמסר, כי העובדים ישביתו עד לחמישים אחוז מכוח האמבולנסים שאותם יעבירו לחניית משרד האוצר.

העובדים דורשים ממשרד האוצר לממן תשלום שעת כוננות על כל משמרת בת 8 שעות שהם עושים. לטענתם, מקובל בתחום הבריאות לשלם לעובדים עד כשני שליש ממשמרת תמורת כוננות.

דובר עובדי מד"א חגי שמואלי אמר כי בשנה האחרונה העובדים כורעים תחת נטל העבודה ומשועבדים לביפר, שמכריז על אירועים יום-יומיים, בהם נדרשת עזרתם. שמואל אמר, שהעובדים היפנו 15 אמבלונסים אל מול משרד האוצר בירושלים, כדי להראות את רצינות כוונתם. 150 הביפרים שהופקדו בידי שר הבריאות, משמעם שהעובדים, שהחזיקו בהם, יירדו ממצבת הכוחות של האנשים הנענים לקריאת מד"א לעזרה.

