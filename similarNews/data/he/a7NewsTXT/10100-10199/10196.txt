

פלאפון, פרטנר וסלקום, הגישו היום את הצעותיהן הבסיסיות למכרז לתדרי הדור השני והשלישי של תקשורת סלולרית. הטכנולוגיה של הדור השני והשלישי תאפשר את האצת העברת הנתונים באמצאות מכשירי הפלאפון, דבר שיהפוך ביצוע קניות דרך הטלפון הנייד למעשי יותר.

כזכור, ועדת המכרזים החליטה על מספר הקלות במכרז זה ועל פיצול רצועות התדרים לתדרי דור שני ושלישי בנפרד.

מנכ"ל משרד התקשורת, עו"ד אורי אולניק, ציין כי הוא שמח כי שלושת המפעילים הסלולריים הגדולים בישראל ראו לנכון להשתתף במכרז לתדרים. לעובדה זו תהיה השפעה ארוכת טווח על התפתחות ושגשוג שירותי הסלולר המתקדמים לרווחת הציבור בישראל.

במשרד שוקלים כעת כיצד להפחית עלויות נוספות למפעילים ע"י שיתוף פעולה והקמת אתרים או תשתיות מבלי שהדבר יפגע בתחרות ובהיקף השירותים.
