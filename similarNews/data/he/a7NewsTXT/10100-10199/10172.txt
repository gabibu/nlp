

המשטרה תבקש היום בצהרים להאריך את מעצרו של סלאח שאקר חביישי בן 26, בנו של המחבל המתאבד, מוחד שאקר חביישי (48) מאבו סנאן, שביצע אתמולבבוקר פיגוע התאבדות בתחנת הרכבת בנהריה ושכתוצאה ממנו נהרגו 3 בני אדם ו-94 נפצעו.

לבן מיוחסות עבירות של רצח והתארגנות בלתי חוקית. הוא נעצר לראשונה לפני 11 יום, במהלך החיפושים שערכו שוטרי הימ"ם אחר אביו בכפר ולאחר זמן מה הוא שוחרר מחוסר ראיות נגדו. המדובר בצעיר דתי.

מפקד משטרת מרחב הגליל, תת-ניצב יהודה סולמון, מסר , כי חוקרי המשטרה והשב"כ חוקרים, כדי לגלות מי הכין את המחבל המתאבד, הן מבחינה נפשית לביצע הפיגוע והן מבצעית ומי שיגר אותו לביצוע המשימה. כן ציין כי טרם הסתיימו בדיקות ה-DNA של גופת המחבל.


