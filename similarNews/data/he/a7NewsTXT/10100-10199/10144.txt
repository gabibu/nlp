

מסוקי חיל האוויר ירו טילים לעבר עמדה של הרש"פ בעיירה קבטייה, באזור ג'נין.
מוקדם יותר, ירו מסוקים שני טילי נ.ט. על מחסום של הרשות הפלשתינית ליד שכם. בשעות הצהריים תקפו מסוקי תקיפה מיפקדה של הרשות הפלשתינית ("המוקאטה") ביריחו.

לפני כן ביצעו מסוקי תקיפה של צה"ל שתי תקיפות נוספות - על מיפקדת הפתח' ברמאללה ועל מיפקדת הפתח' באל בירה. טילים נורו על המיפקדות ונזק כבד נגרם להן. הערבים מוסרים כי 3 עוברי אורח נפצעו באורח קל עד בינוני בתקיפות.

הקבינט המדיני ביטחוני צפוי לאשר הערב פעולות צבאיות נוספות נגד מטרות של הרש"פ.
