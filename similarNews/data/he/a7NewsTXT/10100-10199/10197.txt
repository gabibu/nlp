

יותר מ-100 בני אדם נהרגו מאז ה-7 בספטמבר, בעימותים בין נוצרים למוסלמים בעיר ג'וס שבמרכז ניגריה. כך מסרו תושבי המקום לכתב סוכנות הידיעות הצרפתית.

למספר ההרוגים לא התקבל אישור ממקור רשמי, וכתבים באזור העריכו ביום ראשון את מספר ההרוגים בכ-50.

עשרות מתושבי עיר המחוז של מדינת פלאטו הודיעו כי לדעתם יותר מ-100 בני אדם נהרגו. "ראיתי ליד ביתי 15 גופות", אמר תושב העיר. עד ראייה נוסף אמר כי ראה 12 גופות ברובע אחר.

בלילה שבין יום ראשון לשני נשמעו יריות ברחבי העיר, מסר כתב הסוכנות הצרפתית.
מקור הירי אינו ידוע. על פי דיווחים מהמקום, יתכן שמדובר בירי בין כנופיות צעירים חמושים או של יחידות צבא שהגיעו לאיזור כדי להשליט סדר.
