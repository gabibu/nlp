

גופות שני גברים שטבעו בשבת בחופי תל-אביב זוהו. גופה שלישית שנפלטה על החוף טרם זוהתה.

גופתו של תושב באר-שבע בן 45, שנכנס בשבת אחר-הצהריים לים בחוף גורדון, זוהתה היום בצהריים. בנוסף זוהתה גופתו של תושב רמת-גן בן 40, שטבע בים בחוף ירושלים וגופתו נפלטה מן הים בבוקר.

משטרת מרחב תל-אביב ערכה חיפושים ארוכים בים בשבת בלילה והמשיכה בחיפושים בבוקר. גופה נוספת שנמשתה בשבת בצהריים בחוף צ'ארלס קלור טרם זוהתה.
