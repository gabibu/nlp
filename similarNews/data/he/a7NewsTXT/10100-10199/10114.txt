

החזית הדמוקרטית לשחרור פלשתין פרסמה כרוז ברצועת עזה ובו מסרה כי אנשיה, שאחד מהם נהרג בחילופי אש על-ידי כוחות הבטחון הישראלים היום לפנות בוקר סמוך לנחל עוז, היו בדרכם לפיגוע המוני בתוך ישראל.

היום לפנות בוקר נתקל כוח של צה"ל בשני פלשתינים שניסו להניח מטען באזור נחל עוז, צפונית לעזה. צה"ל ירה שני פגזי טנקים וככל הנראה אחד המחבלים נהרג. הפלשתינים טוענים שגופתו עדיין מוחזקת על-ידי צה"ל, בעוד שהמחבל השני נפצע, נמלט מהמקום והועבר לבית החולים שיפא בעזה.
