

שר החוץ של אירלנד בריאן קוואן (BRIAN COWEN) מגיע היום לארץ, במסגרת ביקור באזור (מצרים, ישראל, רשות הפלשתינית, סוריה ולבנון). זהו ביקורו הראשון של שה"ח אירי בישראל מאז 1996, וביקור ראשון של שה"ח קוואן.

במסגרת הביקור ייפגש האורח עם נשיא המדינה, רה"מ, שה"ח, יו"ר האופוזיציה, ומשפחות השבויים והנעדרים, וכן יבקר ב"יד ושם".

במהלך פגישותיו יתעדכן במצב באיזור במטרה לסייע לקידום תהליך השלום. אירלנד הינה חברה במועצת הבטחון של האו"ם.

כמו-כן ידון השר האורח עם בני שיחו ביחסים הבילטרליים בין שתי המדינות. הסחר בין שתי המדינות עומד כיום על כ-650 מיליון דולר.
