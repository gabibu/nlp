

הטלוויזיה של חיזבאללה "אל-מנאר" המשדרת מלבנון הפסיקה היום בבוקר את שידוריה ודיווחה בשמחה על פיגוע ההתאבדות שהיה בנהריה, שם נהרגו 4 בני אדם ועשרות נפצעו והגיעו לבית החולים בנהריה.

טלוויזיה "אל-מנאר" משבחת את אנשיה שביצעו את הפיגוע, אך עד כה באופן רשמי לא הודיע כל גורם מלבד הטלוויזיה הזאת על האחראים לפיגוע.

נמסר מפי מקורות בטחוניים ישראליים, כי יש סבירות גבוהה מאוד שאנשי חיזבאללה הם אלה שביצעו את הפיגוע. זאת, על פי ההתרעות האחרונות שהגיעו למערכת הבטחון שבכוונת חיזבאללה לבצע פיגוע המוני בתוך ישראל במלאת שנה למות בנו של מנהיג חיזבאללה השייח' נסראללה.

