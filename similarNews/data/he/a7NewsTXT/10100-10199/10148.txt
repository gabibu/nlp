

משלחת משרד החוץ לוועידת דרבן התכנסה היום בירושלים לישיבת סיכום והפקת לקחים של הוועידה.

בישיבה הוחלט לחזק את פעילות משרד החוץ מול אירגונים לא-ממשלתיים. זאת בעקבות ההחלטות הקשות נגד ישראל שהתקבלו בוועידה של הארגונים הלא-ממשלתיים שהתקיימה במקביל לוועידת דרבן.

סוכם להמשיך את פעילות הפורום המשותף שהוקם בלונדון שבו נציגים של משרד החוץ וארגונים יהודיים מחו"ל ולהכין תוכנית עבודה לאגפים השונים במשרד החוץ לקראת אירועים דומים בעתיד.

עוד סוכם להרחיב את הפעילות הדיפלומטית אל מול מדינות אפריקה בניסיון לאזן את עמדתן האנטי-ישראלית שבאה לידי ביטוי בצורה בולטת במהלך ועידת דרבן.
