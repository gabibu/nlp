

שתי רעידות אדמה קלות פקדו את איזור לוס אנג'לס אתמול אחר הצהריים (לפי השעון המקומי) וגרמו לבהלה בקרב התושבים, אולם לא נמסר על נפגעים או על נזקים משמעותיים, הודיעו מקורות רישמיים.

עוצמתו של הרעש הראשון הייתה 4.2 בסולם ריכטר, ועוצמתו של הרעש השני, שאירע לאחר שתי דקות, היתה 2.8 בסולם ריכטר. כך נמסר בהודעה מטעם המכון הטכנולוגי של קליפורניה, בה צוין במפורש כי מדובר בשני רעשים נפרדים, ולא ברעש לוואי.

משירותי הכיבוי של לוס אנג'לס נמסר כי הרעשים גרמו לטלטול כלים ורהיטים, אולם לא דווח על נזקים.
