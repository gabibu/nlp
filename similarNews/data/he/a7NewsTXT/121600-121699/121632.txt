

הישוב שבות רחל אומר בתגובה על הירי שביצע תושב הישוב לעבר ערבים, ירי ממנו נהרגו ארבעה ונפצע אחד, "אנו תמהים איך קרה הדבר לחברנו לישוב, אנחנו נגד פגיעה בחפים מפשע".

חברי הישוב שבות רחל אומרים הערב כי אינם יודעים את הסיבה למעשה הרצח שארע באזור התעשיה בשילה, וכי הם סומכים על גורמי החקירה שיבררו היטב את כל הסיבות לרצח.

הישוב מבהיר כי התושב עבד עם הפועלים האלה שנים והיחסים היו תקינים. "כולנו תמיהה גדולה איך קרה כזאת לחברינו ליישוב. אנחנו נגד כל פגיעה באנשים חפים מפשע".

כזכור בשעות אחר הצהרים פתח אשר וייסגל תושב שבות רחל בן 40 ואב לשני ילדים, באש לעבר פועלים ערבים העובדים באחד המפעלים באזור התעשיה סמוך לישוב שילה.

מהירי נהרגו שלושה ונפצעו שניים נוספים. הם פונו לביה"ח עין כרם.

כתבנו קובי פינקלר מוסר כי וייסגל חטף את נשקו של ש.ג הישוב ופתח באש לעבר הערבים. חיילים ואזרחים השתלטו על היורה.
