

סיעת תקומה מצדיעה לח"כ צבי הנדל על 'עמידתו מעוררת ההשראה מול תכנית הגירוש מבית חייו', ולגוש קטיף 'סמל ומופת לציונות אמיתית'. בהודעה נאמר עוד כי 'עם ישראל לא ישכח את כל מי שנטל חלק בפשע הגירוש'.

סיעת תקומה מפרסמת הודעה בה היא מצדיעה לח"כ צבי הנדל על מפעל חייו, על עמידתו מעוררת ההשראה מול תכנית הגירוש והעקירה מבית חייו, יחד עם כל תושבי הגוש.

"גוש קטיף הוא סמל ומופת לציונות אמיתית   התיישבות, חקלאות ואמונה תמימה, ואנו בטוחים שאנשי גוש קטיף ימשיכו להוביל בכל תחומי העשייה וההתיישבות.
עם ישראל לא יישכח את כל מי שנטל חלק בפשע הנורא ולא ייסלח למי שהוביל אותו תוך שהוא רומס ביודעין את עמדת העם ומרמה את מי שהעלה אותו לשלטון. האנשים הללו יירשמו לדיראון עולם בספרי ההיסטוריה כמי שפעלו נגד עמם וארצם.

מאבק הגבורה והאמונה שהובילו תושבי גוש קטיף ושעורר את רוח העם לא היה לשווא. נראה כי הרפיון וחולשת הרוח ניצחו הפעם בקרב, אך האמונה, החזון והרוח הגדולה שתושבי גוש קטיף נושאים בראש כל העם, הם שינצחו בסופו של דבר במלחמה על פניה של המדינה כולה", נאמר בהודעתם.
