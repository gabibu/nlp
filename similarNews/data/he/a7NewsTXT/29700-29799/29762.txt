

כ 150 בקשות לסיוע משפטי בין מדינות מגיעות מידי שנה למשטרת ישראל, מרביתן מארה"ב, רוסיה ואוקראינה. כך פורסם בביטאון "מראות המשטרה".

מרבית הבקשות הינן בתחומי הלבנת הון, הונאה ומרמה, וחלקן בתחומי עבירות אלימות, רצח ואונס, סמים, מאפיה, הברחת נשים וסחר בבני אדם.

לאחרונה ביקשה משטרת ישראל ממזכ"ל האינטרפול להעביר את אינטרפול ישראל מחברות בקבוצה האסייתית לחברות מלאה בקבוצה האירופית ודיון בעניין זה יתקיים באוקטובר בעצרת הכללית בקמרון. "בניגוד למדינות החברות בקבוצה האסייתית, שעם רובן אין לישראל יחסים חמים, הרי שעם כל המדינות בקבוצה האירופית ישראל מקיימת קשרי עבודה טובים" אמר סנ"צ אשר בן ארצי, ראש מדור אינטרפול והפעלה חו"ל באמ"ן.
