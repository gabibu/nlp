

שר רביעי, חסן ג'מיצ'י, הודיע היום על פרישתו מתפקידו וממפלגת השמאל הדמוקרטי שבהנהגת ראש ממשלת טורקיה בולנט אצ'וויט. "ארצנו עוברת שלב קשה. אצ'וויט לא עשה את הנחוץ כדי לסלול את דרכה של טורקיה", אמר השר לכתבים, כאשר הודיע על התפטרותו מתפקיד השר הממונה על ענייני רווחה ווחברה.

התפטרותו של ג'מיצ'י המצטרפת לזו של שר התרבות איסטמיהאן טאלאי ולזו של השר הממונה על המינהל הציבורי, רצ'פ אונל, מהווה חלק מגל פרישות והתפטרויות המתחולל בטורקיה.

התפטרותם פורסמה ביום שני, כאות סולידריות להתפטרותו של סגן ראש הממשלה חוסאמאטין אוזקאן, מי שהיה יד ימינו של אצ'וויט.

לאחר ההתפטרות האחרונה, 23 צירים, בהם 4 שרים, נטשו את המפלגה.

אצ'וויט, בן ה-77, לא הגיב היום על ההתפטרויות. הוא נמצא בביתו ומחלים מזה יותר מחדשיים, לאחר שהיה מאושפז עקב סידרת מחלות ובעיות רפואיות.
