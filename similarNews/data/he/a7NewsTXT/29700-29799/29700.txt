

ארבע דליקות פרצו אחר הצהריים בגליל ובגולן. הכבאים נעזרו במטוסי כיבוי כדי להתגבר על האש.

הדליקות פרצו סמוך לקיבוץ אלוני הבשן ברמת הגולן, שם עלו באש שטחי מרעה. דליקה גדולה נוספת השתוללה באיזור נחל יהודיה בגולן, והיא טרם כובתה. האש יצאה מכלל שליטה וארבעה מטוסי כיבוי הוזעקו לסייע בכיבויה. כמו כן נסגרו כבישים בין קצרין לנחל יהודיה, מחשש שהאש תפגע בכלי רכב.

כתב עתי"ם מציין כי גם בצפת פרצה דליקה ליד בסיס צה"ל. כבאים בסיוע מטוס כיבוי הצליחו להשתלט על האש. הדליקה הרביעית החלה להתפשט בכפר הדרוזי עין קיניה ברמת הגולן, כתוצאה מהתלקחות מכונית. תושבים בסיוע רכב כיבוי מהגולן הצליחו להשתלט על האש ולכבותה.
