

השר לבטחון פנים עוזי לנדאו הורה על סגירת משרדי הנשיא וההנהלה הראשית של אוניברסיטת "אל-קודס" הממוקמת ליד מוזיאון רוקפלר בירושלים.

כתבת עתי"ם מוסרת, כי בידי המשטרה מימצאים רבים שנאספו על פעילות המתבצעת על-ידי הרשות הפלשתינית במקום. בצו שנמסר לידי ההנהלה, מורה השר לסרי נוסייבה ולמפעילי המקום, לסגור את הנציגות של הרשות הפלשתינית ולא לאפשר את המשך פעילותה.

"בל נטעה בנחמדות פניו של סרי נוסייבה שהושם במעצר-בית בזמן מלחמת המיפרץ משום שמסר אינפורמציה לסדאם חוסיין למטרות אפשריות לפגיעה", אמר לנדאו. עוד הוסיף, כי נוסייבה היה מעורב בפעילות הסתה יוצאת-דופן ולכן עלינו להיזהר מסוסים טרויאנים. "טרויה נפלה מסוס כזה", הזהיר לנדאו.
