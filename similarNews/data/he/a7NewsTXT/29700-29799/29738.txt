

היומון הבריטי "דה טיימס" דיווח אתמול כי בכיר באל-קעידה מתגורר ב"בבית בטוח" אי שם באנגליה והוא נתון בשמירה הדוקה של אנשי שירות הביון הבריטי.

על פי היומון, איש הדת המוסלמי אבו קטאדה, נחשב ל"שגרירו" של אוסמאה בין לאדן באירופה, ונדון למוות בירדן, לאחר שנשפט שלא בפניו. הוא מואשם על ידי ארה"ב, ספרד, צרפת ואלג'יריה, במעורבות בפיגועי 11 בספטמבר בניו יורק ובוושינגטון.

מאז חודש ספטמבר שעבר אופף מסתורין את מקום הימצאו של קטאדה בחודש דצמבר. לאחר החלת חוקי הממשלה נגד הטרור, שהיו עלולים לפגוע בו, הוא נעלם מביתו באקטון שבמערב לונדון.
ועוד מהשפעות הפיגוע ב 11 בספטמבר. בעקבות הפיגועים ירד מספר התיירים הסעודים הבאים לארה"ב. ירידה דרסטית, כך עולה ממחקר שפורסם ביום שני בריאד.

רק 40,000 מתושבי הממלכה באו לנפוש בארה"ב, ירידה של כ-90% לעומת השנה שעברה.
יצוין כי רובם של 19 הטרוריסטים שביצעו את הפיגועים של 11 בספטמבר הם אזרחים סעודים.
התיירים הסעודים אינם רוצים להתנסות ב"אפליה" בנהלים החדשים, המקובלים בארה"ב עבור מבקרים מוסלמים, הוסיף המחקר.

