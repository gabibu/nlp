

החל מ 1 באוקטובר תונהג שיטת ניקוד חדשה, המחמירה עם עברייני תנועה שצברו נקודות רבות, כך מסר אתמול שר התחבורה ד"ר אפרים סנה.

על פי השיטה החדשה, נהג שצבר במהלך ארבע שנים 36 נקודות חובה, רשיונו ייפסל לתקופה של שלושה חודשים, והוא יידרש לבצע שוב מבחן עיוני כתנאי לקבלה מחדש של רשיון הנהיגה. נהג שצבר במשך שנתיים 22 נקודות, "תקופת הצבירה" שלו תוארך משנתיים לארבע שנים, וזאת במטרה לשפר את המעקב אחר נהגים עבריינים. נהג שיצבור פעמיים 36 נקודות במשך 6 שנים רשיונו יישלל לתקופה של תשעה חודשים ויחודש רק לאחר שיעמוד בבדיקות רפואיות, וכן במבחן עיוני ומעשי.
