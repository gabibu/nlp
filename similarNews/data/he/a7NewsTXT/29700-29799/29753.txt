

עו"ד שרה בן שאול-וייס מונתה כבית הדין לביקורת משמורת של שוהים בלתי חוקיים, בהתאם לשינוי מס' 9 לחוק הכניסה לישראל אשר קבע את סדרי הטיפול בשוהים בלתי חוקיים בישראל.

במשך כשנה כיהנה עו"ד שרון בבלי-לארי כדן יחיד. עקב העומס הרב וכדי לעמוד בדרישות החוק, לפיו בית הדין לביקורת משמורת של שוהים בלתי חוקיים יקיים ביקורת שיפוטית על החלטות בדבר שוהה שלא כדין במשמורת (מעצר) בתוך 14 ימים מיום מעצרו - המליץ שר הפנים, אלי ישי, לשר המשפטים, מאיר שטרית, למנות בית דין נוסף.

עו"ד שרה בן שאול-וייס, אשר כיהנה בעבר בתפקיד במסגרת ערכאת הביקורת, כבר החלה בתפקידה.

שר הפנים הביע תקווה כי המינוי יביא לקיצור תקופות מעצר מיוחדות והשוהים הבלתי חוקיים ימצאו אוזן נוספת לבעיותיהם.
