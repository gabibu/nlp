

השר לבטחון פנים עוזי לנדאו התייחס היום לסגירת משרדי אוניברסיטת אל קודס בירושלים. לדבריו במשרדים בוצעה פעילות שאסורה על החוק ולכן היה צורך להעמיד את עוברי החוק על מקומם.

על נשיא האוניברסיטה, סרי נוסייבה, אמר לנדאו: "בל נטעה בנחמדות פניו של מי שישב במעצר בית בתקופת מלחמת המפרץ בחשד שהעביר חומר לעיראק. יש להיזהר מסוסים טרויאניים".
לנדאו אמר את הדברים במהלך הענקת דרגת תת-ניצב לשלומי קעטבי, סגן מפקד מחוז ש"י החדש.
