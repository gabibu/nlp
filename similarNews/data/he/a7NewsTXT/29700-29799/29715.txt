

העתון "לה רפבליקה" פרסם כי בשנה שעברה התקיימו שיחות חשאיות ברומא בין פרס ואנשיו לבין ערביי הרש"פ על הקמת מדינה פלשתינית.

העתון המדווח על כך מוסיף כי נציג הרש"פ ברומא נימר האמן אישר כי שיחות אלו התקיימו וכי בין המשתתפים בשיחות היו אורי סביר העומד בראש מרכז פרס לשלום, אבו עלא מבכירי הרש"פ ובאחת הפגישות השתתף גם שר החוץ שמעון פרס. באתר Ynet דווח כי המשתתפים דנו באפשרות להכריז על מדינה פלשתינית זמנית בשטחי A ו-B, כשההחלטה על נושא חלוקת ירושלים וכניסת ערבים למדינת ישראל עפ"י סעיף 194 "זכות השיבה" תתקבל לקראת הסדר הקבע.
