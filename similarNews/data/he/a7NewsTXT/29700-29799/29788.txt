

הודו התקינה מערכות גילוי טרמיות מתוצרת ישראל בקשמיר, לאורך הגבול עם פקיסטן, למניעת חדירת לוחמים מוסלמים לחלק ההודי של המחוז, כך גילה היום פקיד בכיר במשרד ההגנה בניו דלהי.

לדבריו גלאים אלה מהווים את ליבו של מערך אלקטרוני שיותקן על קו ההפרדה, הגבול דה פקטו בין החלקים ההודי והפקיסטני של קשמיר.

הטווח של הגלאים 5 ק"מ וביכולתם בשל רגישותם הגבוהה להבחין בין בני אדם לבין חיות, מסר מומחה צבאי. עלות כל גלאי 42 אלף דולרים והם הותקנו לאחר שנוסו פעמים רבות ובמקומות שונים על קו הגבול.

התקנתה של מערכת כזו הוצעה על ידי שר ההגנה האמריקני, דונלד ראמספלד, בביקורו ב-12 ביוני בהודו.
