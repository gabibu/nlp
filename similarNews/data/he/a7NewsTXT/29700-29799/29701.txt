

בית המשפט הבינלאומי בהאג בוחן את האפשרות אם לפתוח בחקירה נגד נשיא ארה"ב לשעבר ביל קלינטון ונגד בכירים נוספים בממשל קלינטון, בחשד שתמכו בפעולה צבאית שביצעה קרואטיה ב-1995 ואשר במהלכה נתפסו שטחים בידי כוחות בדלנים סרביים.

על פי דיווח של ה"וושינגטון טיימס", הקונגרס העולמי הקרואטי שיגר בשבוע שעבר מכתב לתובעת הכללית של בית המשפט הבינלאומי בהאג לפשעים שבוצעו ביוגוסלביה לשעבר (ICTY), קרלה דל פונטה, בדרישה שתפתח בחקירה נגד קלינטון וכמה מבכירי ממשלו, בחשד שנתנו אור ירוק, "עודדו והדיחו את הגנרל הקרואטי אנטה גוטובינה, לפתוח ב-1995 במבצע צבאי שנודע בשם 'מבצע סופה'".
