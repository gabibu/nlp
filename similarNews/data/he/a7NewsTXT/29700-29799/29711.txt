

מרכז שמעון ויזנטל והמוסד האמריקני "תרגום שלישי", הכריזו היום בווילנה על פרס של 10,000 דולר לכל המוסר מידע על פושעי מלחמה נאצים לשעבר, המתגוררים בשלוש המדינות הבאלטיות.

"המירדף אחרי פושעים נאציים במדינות הבאלטיות רחוק מלהשביע רצון", הודיע ראש מרכז ויזנטל, אפרים צורוף, בתדרוך לעיתונאים. "כדי להקל על הליך זה, אנו מציעים 10,000 דולר לכל מי שיביא מידע שיאפשר לרדוף, להעמיד לדין ולהרשיע פושעים נאצים במדינות האלה", הוסיף.

