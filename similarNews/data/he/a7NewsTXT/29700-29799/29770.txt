

מערך ההדרכה של מג"ב איו"ש פרסם הנחיות חדשות לשימוש באלה על ידי שוטרים הזקוקים לה לצרכי עבודם המבצעית. כך נמסר בביטאון "מראות המשטרה" של משטרת ישראל.

ההנחיות עוסקות בעיקר בשינוי האחיזה באלה הן לצורך הגנה והן לצורך התקפה. השוטר יאחז באלה בגובה שבין המרפק לכתף, דבר המאפשר תנועה קצרה, ללא צורך בהרמתה מעל גובה הראש. הרמת האלה מעל גובה הראש מצטיירת כפעולה אלימה מצד השוטר.

נמסר, כי הטכניקות החדשות פותחו במטרה לסייע לשוטרים להתמודד עם התקפה של מתפרעים, פיזור הפגנות, מעצר אזרחים והגנה מפני איום בסכין ובמקל.
