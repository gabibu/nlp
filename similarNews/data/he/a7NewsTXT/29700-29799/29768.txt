

העיתון הגרמני "פרנקפורטר אל-גמיינה" מפרסם היום, כך עפ"י דיווח גלי צה"ל, כי איש העסקים הישראלי אלחנן טננבאום שנחטף על ידי ארגון חיזבאללה, עודנו בחיים.

על פי הדיווח תמורת שחרור של טננבאום דורש החיזבאללה את שחרורם של יותר מ-100 מחבלים עצורים בידי ישראל וביניהם את שחרורו של ראש התנזים ביו"ש מראוון ברגותי.

עוד מציין העתון כי שירות הביון הגרמני פועל בחודשים האחרונים לגיבושה של עסקת חילופי שבויים בין ישראל לחיזבאללה, על פי בקשת ישראל, וכי השיחות המתקיימות בלבנון ובברלין נמצאות כבר בשלבים מתקדמים.


