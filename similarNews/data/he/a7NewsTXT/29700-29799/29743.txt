

מתערערת התמיכה בערפאת בקרב אנשיו הקרובים מהפתח'. הבוקר בראיון לקול ישראל אמר חוסאן חאדר מבכירי הפתח' בצפון יו"ש וחבר הפרלמנט של הרש"פ כי ברש"פ אין כלל תהליך של רפורמות "הכל שטויות" אמר חאדר. לדבריו השינויים שעורך ערפאת הם בסך הכל קטסטרופה ש"מובילה את הפלשתינים לגיהנום", כלשונו. עוד מוסיף חאדר כי המנטליות של ערפאת אינה מאפשרת רפורמות והוא גם אינו מתייחס כלל לבחירות. ערפאת לדבריו מנהל מאבק לשרידות השלטון המושחת שלו ושל חבריו הבכירים ברש"פ.

עדות נוספת לבקיעים בתמיכה בערפאת נשמעה במהלך הראיון מפי עבאס זאכי מחבל פתח' בכיר ממקורביו הותיקים של ערפאת. ערפאת לדבריו הוביל רק להפקרות ולשחיתות. לדבריו צריך בחיים לדעת להפסיד בכבוד ולכן לדעתו ערפאת כמפסיד צריך ללכת.
