

ישראלי שטייל בטיילת ארמון הנציב שבדרום ירושלים הותקף על ידי שלשה צעירים ערבים שניסו לדוקרו. הישראלי לא נפגע והצליח להזעיק את כוחות הבטחון. אלו החלו במרדף אחר התוקפים שככל הנראה נמלטו לכפר ג'אבל מוכאבר השוכן למרגלות הטיילת.

כתבת עתי"ם מוסרת כי אין זו הפעם הראשונה שערבים תוקפים מטיילים בטיילת ארמון הנציב בירושלים. לפני מספר חודשים נעצרו מספר נערים ערבים ישראלים משכונת אבו טור שהטילו אימתם על תושבי השכונה ובין היתר היו אחראים לרציחתה של נערה ישראלית ביער השלום. בנוסף יוחסו לחוליה ידויי בקבוקי תבערה והצמדת בלולני גז לבתים ברחוב נעמי בשכונת אבו טור ואף לפציעתו באורח קשה של מטייל בטיילת ארמון הנציב.


הפיגוע בשער הפרחים

היום סמוך לשעה 14:15 זיהו שוטרים שעמדו סמוך לשער הפרחים בעיר העתיקה בירושלים מספר אנשים חשודים. השוטרים ניגשו לבדוק את החשודים וביקשו מהם להצהיג תעודות זהות. בתגובה שלף אחד החשודים אקדח וירה מטווח אפס באחד השוטרים שניצב במקום ופצע אותו באורח בינוני עד קשה. שוטרים שהיו במקום פתחו במירדף אחריו וירו לעברו. למקום הוזעקו כוחות גדולים של משטרה ומגן דוד אדום שפינו את השוטר הפצוע ליחידת הטראומה בבית החולים הדסה עין כרם בירושלים.

המחבל היורה הצליח להמלט מידי המשטרה ולאחר כשעה וחצי של מירדף אינטנסיבי, הצליחו השוטרים לאתר וללכוד את המחבל בכיכר צה"ל. המחבל הועבר לחקירה בתחנת המשטרה, ברשותו נמצא אקדח בקוטר 9 מ"מ, הנמצא בידי המשטרה.

כתבת עתי"ם מציינת, כי אין מדובר במקרה הראשון של ירי לעבר כוחות הביטחון במזרח ירושלים. לפני כשנה וחצי נרצח מאבטח בביטוח הלאומי וחברו נפגע קשה מאש מחבל. לפני יותר מחודש התקרב פלשתיני לשוטר ושיסף את גרונו. השוטר נפצע קשה מאוד והועבר לטיפול רפואי.

