

לכתבתנו רותי אברהם נמסר כי בתפריטם של חיילי צה"ל ייערך בקרוב שינוי המותאם לתפריט קיץ. החיילים יקבלו בארוחת הבוקר שקיות חלב אישיות ודגני בוקר, במקום דייסת הסולת המוגשת בימי החורף.

השינוי מתאפשר לאחר שהרבנות הצבאית אישרה לספק לחיילי צה"ל שקיות חלב אישיות במשקל 200 גר' בדומה לשקיות שוקו.

צה"ל אסר עד עתה שימוש בחלב בארוחות מחשש לבעיות כשרות והתיר תחליפי חלב בלבד.

הרבנות הראשית הורתה להגיש את שקיות החלב האישיות בחדרי האוכל בלבד ללא מעבר דרך המטבחים. כמו כן הודיעה כי אם חלילה תגרם תקלה תופסק הנפקת החלב ליחידה.
