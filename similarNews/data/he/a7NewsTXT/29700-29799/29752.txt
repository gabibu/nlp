

בשעה זו מתקיים טקס קבלת פנים לעולים שהגיעו מארה"ב. אחד ממאות מקבלי הפנים של העולים אמר לערוץ 7 כי במקום שוררת אוירת של אחווה והתרוממות נפש.

בין מקבלי פניהם של העולים נמצאים ראש הממשלה לשעבר בנימין נתניהו, סגן שר הקליטה יולי אדלשטיין, ח"כ צבי הנדל. דווח כי ממתינים כעת לבואו של רה"מ שרון.

ח"כ יוסף (טומי) לפיד יו"ר שינוי אמר בראיון לעתון אמריקני "סאן סנטינל" המתפרסם בפלורידה כי "יכולנו להסתדר גם בלי העולים הדתיים מצפון אמריקה".
עוד אמר לפיד בראיון "אנחנו נאלצים להתמודד עם אוכלוסייה חרדית שגדלה כמו פטריות". לפיד אמר כי כוונתו היתה רק לאלו שאינם משרתים בצבא.

סגן שר הקליטה אמר כתגובה לדברי לפיד "בלעדיו היינו מסתדרים מצויין".
