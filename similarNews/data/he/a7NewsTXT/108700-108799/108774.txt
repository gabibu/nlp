

בצה"ל שוקלים לאסוף את נשקיהם של תושבי צפון השומרון שבועיים בטרם יגיע מועד עקירת ארבעת הישובים שם. בישובים טוענים: מדובר בעוד ספין של לשכת ראש הממשלה.



על פי הדיווח אלוף פיקוד המרכז, יאיר נווה, אומר כי בעוד תשומת הלב התקשורתית מופנית כלפי עקירת ישובי חבל קטיף, מודאגת מערכת הבטחון מהגעת גורמים קיצוניים לישובי צפון השומרון. החשש עליו מתייחס הבכיר עוסק בירי נגד ערבים מתוך מגמה למנוע את יישום תכניתו המדינית של ראש הממשלה.

בשל חשש זה, מצוטט האלוף נווה כאומר שבכוונת מערכת הבטחון לאסוף את נשקיהם של תושבי הישובים המועדים לעקירה.

במועצת יש"ע מתנערים מהחששות האמורים וקובעים כי רובם המוחלט של תושבי הישובים הינם שומרי חוק. לעומתם תושבים בצפון השומרון ברורים הרבה יותר, "מדובר בעוד ספין של אנשי ראש הממשלה" אומרים שם. לדבריהם, שרון שהרס כל חלקה טובה בציבוריות הישראלית, הורס כעת גם את צה"ל ומערב אותו בתרגיליו הפוליטיים.
(ש)
