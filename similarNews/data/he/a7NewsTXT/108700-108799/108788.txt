

הסטודנטים באוניברסיטת בן גוריון יקיימו לראשונה בקמפוס האוניברסיטה פסטיבל חברתי-תרבותי. הסטודנטים מתייחסים לאירוע כחסר תקדים בהיקפו.

במהלך האירועים יקחו חלק כעשרת אלפים סטודנטים במגוון רחב של פעילויות, שיכללו, בין היתר, התגייסות למען שיפור חזות גני ילדים בבאר-שבע וצביעתם, צביעה אומנותית של ארונות חשמל בעיר בשיתוף המחלקה לאומנות באוניברסיטה, "הייד פארק" בנושאים חברתיים, כנס "מחויבות המדינה לאזרחיה"   בראי המאבקים בחברתיים בבאר-שבע, שיפוץ ושיקום דירות של משפחות בני נוער המוגדרים במצב סיכון ועוד.באירוע ישתתפו למעלה מ-30 ארגונים חברתיים, שיציבו דוכנים ברחבי הקמפוס ויגייסו סטודנטים מתנדבים לפעילות במסגרתם.

האירוע יחל בשיפור חזות גני ילדים בבאר-שבע וצביעתם בניצוחם של פרופסור ניסים קלדרון והאמן מיכה שטרית.

בהמשך היום יצבעו הסטודנטים ארונות חשמל בעיר בשיתוף המחלקה לאומנות.

במהלך השבוע יתקיימו אירועים כתרומות דם בבית הסטודנט, תיגבור וסיוע לתנועות הנוער, פעילות פר"ח ועוד.
(ש)
