

שלושת מסוקי השרף החדשים של צה"ל נקלטו היום בטייסת בבסיס חיל האוויר במצפה רמון.

טקס קליטת המסוקים החדישים מסוג אפאצ'י לונגבואו ומתוצרת חברת בואינג התקיים במעמד שר הביטחון, שאול מופז, ראש המטה הכללי, רא"ל משה יעלון, ומפקד חיל האויר, האלוף אליעזר שקדי.

האלוף שקדי אמר בטקס כי "זוהי פריצת תחום ביכולות המבצעיות והטכנולוגיות של מערך מסוקי הקרב".

הרמטכ"ל, רב אלוף משה יעלון, אמר שמדובר במסוק הטוב בעולם והוסיף כי "קליטת השרף מהווה נדבך מרכזי בעוצמתו של חיל האוויר כזרוע הארוכה והאסטרטגית של צה"ל".

שלושת המסוקים שנקלטו היום במצפה רמון הם הראשונים מתוך 18 מסוקי שרף שאמורים להגיע לישראל בזמן הקרוב.
