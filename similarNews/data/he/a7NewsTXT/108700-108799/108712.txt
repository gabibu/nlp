

חבר הכנסת אריה אלדד (האיחוד הלאומי) פותח בצעדת מחאה רגלית משא-נור לגוש קטיף. "בתקופה שבה עומדים לגרש מבתיהם עשרת אלפים בני אדם אינני מסוגל לשבת בבית ולהמשיך בשיגור מאמרים לעיתונים", אומר אלדד.
הוא מתכוון לצאת מחר ב9:00 בבוקר מביתו החדש שבשא-נור לכל היישובים הצפויים לעקירה בשומרון. משם יפנה ליישובי קו התפר ואחר-כך יירד לגוש קטיף.
אלדד מסביר כי מטרת הצעדה היא לעורר מחאה עממית וליצור סחף בדעת הקהל אשר בסופו של דבר יאלצו את הממשלה להכריז על משאל עם או בחירות.

(אריאל כהנא)
