

תחנת הרדיו הפיראטית 'קול השלום' המשדרת מרמאללה נסגרה השבוע לאחר שאותרה על ידי פקחי משרד התקשורת כגורם המפריע לתנועת המטוסים.

תחנה נוספת בשפה הערבית ששידוריה מרמאללה הפריעו לרשות שדות התעופה, נסגרה גם היא, כך מוסרת כתבתנו רותי אברהם.

תחנת "קול השלום" הוקמה בינואר 04' ברמאללה, ביוזמת איש השמאל הקיצוני מוסי רז , ח"כ לשעבר וחבר מרץ יחד, ביחד עם חנא סניורא, ובסיוע האיחוד האירופי. התחנה שנסגרה אמורה היתה להוות המשך ישיר לתחנת "קול השלום" של אייבי נתן ששידרה מהמרינה בתל אביב.

בד בבד עם סגירת תחנות אלו ששידרו מרמאללה סגרו פקחי משרד התקשורת בסיוע המשטרה עוד 5 תחנות רדיו פיראטיות : "רדיו חזק" מירושלים בתדר 97.2, "קול האמת" מירושלים בתדר 107.0, "קול הנשמה" מירושלים בתדר 102.5 , "בית ישראל" מירושלים בתדר 100.4 , "רדיו ברסלב" מבית שמש בתדר 90.5 .
