

איגוד המוזיקה הפיני המקביל לזה הישראלי, אקו"ם, הודיע כי ידרוש תשלום מגני ילדים עבור זכותם של הילדים לשיר שירים המוגנים בזכויות יוצרים. האיגוד יגבה 20 יורו בחודש מכל גן. דוברת האיגוד אמרה כי "תמלוגים צריכים להיות משולמים עבור כל יצירה המבוצעת מחוץ לבתי מגורים". כך מדווח אתר וואלה.

גם בישראל נאבקת אקו"ם על קבלת תמלוגי היוצרים המאוגדים בה.

לפני כמה שבועות הורתה שופטת בית המשפט העליון לתחנת הרדיו גלי צה"ל להגיע עם אקו"ם לפשרה בנושא התשלום עבור שידור מוסיקה המוגנת בזכויות היוצרים. דורנר הקציבה לצדדים 60 ימים להגיע לפשרה כשבמהלכם הורתה לעכב את צו המניעה שאסר על התחנות לשדר מוזיקה.

משנת 1998 מועד סיומו של ההסכם הישן בין אקו"ם לבין גלי צה"ל נמשכים שידורי השירים המוגנים אך אין הסכמה על גובה התמלוגים.
