

לשכת עורכי הדין של הרש"פ פתחה בעיצומים במחאה על קריסת "מערכת המשפט" ברש"פ.

במסגרת העיצומים לא יגיעו עורכי דין לבתי משפט של הרש"פ במהלך השבת.

לשכת עורכי הדין אף פנתה לערפאת בדרישה לבצע "רפורמה" כוללת במערכת המשפט ובכלל זה להוציא לגימלאות שופטים שעברו את גיל הפרישה, להקים בתי משפט חדשים ומנגנון פיקוח בלתי-תלוי.

הלשכה אף מתחה ביקורת על "מצבה הרעוע" של מערכת המשפט ועל כך "שלעיתים קרובות מדי" מנחים אותה "שיקולים זרים, ניגוד עניינים ותלות ברשות הפלשתינית, במוסדותיה ובקבוצות אינטרסים שונות".

יצויין עוד כי בשל קריסת מערכת המשפט, הבאה לידי ביטוי באי-אכיפת החוק, בפסקי דין מוטים ובנקיטת איפה-ואיפה, פונים רבים מערביי הרש"פ לפתרון סכסוכים אצל השייח'ים.
