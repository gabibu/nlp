

תעודת זהות חדשה תחולק לכל אזרחי ישראל, החל מהשנה הבאה. כדי למנוע זיופים, יצוידו התעודות החדשות באמצעי זיהוי דיגיטליים מתוחכמים, פרי פיתוח ישראלי.

התעודות החכמות יאפשרו לאזרחים גישה למערכות מחשבים ממשלתיות וקבלת מידע ושירותים במסופים אלקטרוניים ובאינטרנט. ייתכן ובעתיד ניתן יהיה לטעון על גבי התעודות פרטים מתוך תיק רפואי.

התעודות יקלו גם על עבודת השוטרים: בניידות המשטרה, שבהן מתחילים באחרונה להתקין תקשורת מחשבים ניידת, יימצאו קוראים מיוחדים. השוטרים בניידת יוכלו לקבל על הצג שבניידת גם את הפרטים הסמויים מהעין, שנמצאים בצופן של כל תעודה, ולהצליב אותם עם הפרטים הגלויים.

על-פי התוכניות, עד שנת 2006 יונפקו מעל 2.5 מיליון תעודות הזיהוי הראשונות מהסוג החדש.

