

בתגובה לקריאת ערפאת לשרון לחדש את המו"מ נמסר מלשכת ראש הממשלה כי ערפאת, שממשיך ומממן, יוזם, מפעיל ומשלח טרור, איננו פרטנר למשא ומתן וגם לא יהיה.

מלשכת ראש הממשלה נמסר כי ערפאת, שממשיך ומממן, יוזם, מפעיל ומשלח טרור, איננו פרטנר למשא ומתן וגם לא יהיה.

במסגרת מאמצי ישראל להתקדם בנתיב המדיני ולהביא לשקט ובסופו של דבר לשלום תהיה ישראל מוכנה לדבר רק עם פלשתינים שאינם מעורבים בטרור בשום צורה ודרך.

קודם לכן אמר נביל אבו רודיינה, יועצו של ערפאת, כי הוא מקווה שניצחון הליכוד בבחירות יביא לפתיחתו של דף חדש ביחסי ישראל וערביי הרש"פ.
"אנו מקווים כי בחירתו של שרון תהיה התחלה חדשה למשא ומתן ללא תנאים", אמר לכתבים ברמאללה אבו רודיינה.

אבו רודיינה טען כי לו הייתה ממשלת ישראל מוכנה לשבת לשולחן הדיונים הייתה מוצאת מולה "פרטנר פלשתיני לשלום, ועם פלשתיני המוכן להגיע להסדר, תוך כדי התחשבות בכל פרט ופרט".

לעומתו אמר סאיב עריקאת, ראש צוות המשא ומתן הפלשתיני, כי הוא חושש מההשלכות שיהיו לתוצאות ההצבעה. "בעידן הראשון של שלטון שרון נכבשה מחדש הגדה המערבית, ואנו חוששים שבעידן השני תיכבש שוב רצועת עזה", אמר עריקאת.

לדעת עריקאת, בחירתו של אריאל שרון פירושה "המשך המצב הקיים, קרי, קיפאון בתהליך השלום, הרס והסלמת הסכסוך". הוא קרא לממשלתה החדשה של ישראל לחדש את "שיחות השלום" בנקודה שבה הופסקו בטאבה, ב 2001.

סוכנות עתי"ם מדווחת כי נשיא עירק סדאם חוסיין ממשיך לחלק כספים למשפחות
מתאבדים ערבים ברשות. ביום שלישי השבוע ארגנה "חזית השחרור הערבית", גוף המקבל
כספים מעירק, כינוס ברפיח, ובמהלכו חולקו 220 אלף דולר שהעבירה עיראק ל 22
משפחות של מבצעי פיגועי התאבדות או מחבלים שנרצחו במהלך תכנון פיגועים נגד
ישראל.
