

מנהיגיהן של 8 מדינות אירופאיות פרסמו בהצהרה משותפת כי הנשק להשמדה המונית המצוי בידי עירק מהווה איום לשלום העולם.
על ההצהרה חתומות בריטניה, איטליה, ספרד, פורטוגל, דנמרק, פולין, הונגריה וצ'כיה.

התייצבותן של המדינות מוכיחה את טענתו של מזכיר ההגנה דונלד רמספלד שאמר לנוכח התנגדותן של צרפת וגרמניה למלחמה נגד עירק כי הן בסך הכל "אירופה הישנה" וכי רוב מדינות אירופה תומכות במלחמה.

ראש ממשלת איטליה סילביו ברלוסקוני יגיע היום לוושינגטון ויוועד עם הנשיא בוש כדי להביע תמיכה במדיניות הממשל כלפי עיראק. מחר יגיע לבירה האמריקנית ראש ממשלת בריטניה טוני בלייר, שותפו העיקרי של הנשיא בוש למערכה נגד סדאם חוסיין.
