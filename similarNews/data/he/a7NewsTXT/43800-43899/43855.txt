

במהלך מסיבת עיתונאים שערך שר ההגנה האמריקני דונלד רמספלד הוא אמר כי שירותי הביון העירקיים חדרו לשורות הפקחים של האו"ם ומשבשים את עבודתם.

לדבריו כך ניתן להסביר את הקושי בו נתקלים פקחי הנשק בעריכת ראיונות או ביקורות פתע.
"הרי לכם מדינה גדולה, משטר עריץ המנסה לשלוט בכל, וכפי שהנכם יודעים, הפקחים התקשו להגיע למקומות בהם לא ציפו לביקורם". עוד אמר "הם התקשו מאוד לקיים שיחות לא מתוכננות עם אנשים שונים. מה הסיבה לכך? אחת האפשרויות היא חדירה של גורמים לא רצויים", דברי רמספלד.
