

פקודת מטכ"ל בנוגע לחובה לקיים מסדרי בוקר עודכנה. כך מדווח עתון "במחנה". בבדיקה שנערכה על ידי חיל השלישות בשנת 99 עולה כי יחידות לוחמות הנמצאות בפעילות מבצעית מתקשות למלא את פקודת מטכ"ל המחייבת את המפקדים לערוך מסדרי בוקר.

עתה נקבע כי למפקדים ביחידות מסוימות ובבסיסי הדרכה יש סמכות לבטל את מסדר הבוקר ביום מסוים או בתקופה מסויימת "אם אופי הפעילות אינו מאפשר זאת".

פקודה חדשה נוספת היא איסור הכנסת נרגילות לבסיסי צה"ל. המכניס נרגילה לבסיס, נקבע בפקודה, יעמוד לדין.

בכיר באגף כוח אדם בצה"ל צוטט באומרו כי "נרגילות מתאימות לדיסקוטקים ולאילת, לא לצה"ל. שימוש בנרגילה פוגע במשמעת, בסדר הטוב ומעביר מסר שלילי לצבא. כשחושבים על חיילים במוצב או בעמדה, יושבים ומעשנים נרגילה, זה מצטייר רע. האויב יכול לחשוב שהחיילים שלנו ב'זולה'".
