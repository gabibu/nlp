

הרב הראשי לישראל הרב ישראל מאיר לאו, קרא אמש לאפיפיור להעלות בפגישתו הצפויה עם ראש ממשלת לבנון, ראפיק חרירי, את עניינו של אלחנן טננבאום השבוי בידי החיזבאללה.

הרב לאו פנה אליו במכתב, ובו ביקש ממנו שיסדיר ביקור של רופא אצל אלחנן טננבאום. המכתב נכתב בעקבות בקשה של אשתו של טננבאום שביקשה מהרב לאו שיפנה לאפיפיור.

אלחנן טננבאום חולה באסטמה כרונית.

במכתב ליוחנן פאולוס כתב הרב לאו: "אנא עשה כל שביכלותך על מנת להשיבו חי בריא ושלם לחיק משפחתו".
