

יו"ר מפלגת חירות מיכאל קליינר אמר כי ימים אחדים לפני הבחירות נמסרו לו ממצאי סקר פנימי שהראו כי ישנו חשש סביר שחירות לא תעבור את אחוז החסימה. לדבריו, החליט בכל זאת לנסות, משום שעל פי אותם נתונים הוא היה קרוב מאד לעבור את האחוז והוא הרגיש מחויבות לנסות.

119,967 קולות מבין הקולות הכשרים (ללא קולות החיילים) ניתנו למפלגות שלא עברו את אחוז החסימה. להלן התפלגות ההצבעה למפלגות אלה:

חרות - 34,060 * עלה ירוק - 31,230 * ברית לאומית מתקדמת - 20,188 * הירוקים - 11,549. אהבת ישראל - 5,204 * זכויות הגבר - 1,336 * צדק חברתי - 1,000 * מרכז - 1,904. נציין כי אחוז החסימה עמד על 44,750 קולות.

כתב ערוץ 7 חגי סרי לוי מציין כי באופן תמוה מאוד 83 קולות הגיעו לרב יוסף בא-גד. הצבעה זו בוצעה ברישום ידני, וזאת מכיוון שלאחר פרישתו של בא-גד מהמרוץ בוטלו גם פתקי ההצבעה לרשימתו.

כמו כן הסתבר כי התמיכה הגדולה ביותר במפלגת עלה ירוק התומכת בין היתר במתן חוקיות לסמים קלים התקבלה במגזר הקיבוצים, 3% אבל גם ביש"ע קיבלה מפלגה זו תמיכה בגובה של קרוב לאחוז.

