

דוברת צה"ל מודיעה כי מהיום יחולו הקלות על תושבי יריחו, זאת עפ"י החלטה משותפת של פקוד המרכז והמנהל האזרחי, בהתאם להערכת מצב שהתקיימה.

בין ההקלות: הסרת הכתור מן העיר, מתן היתר להפעלת מוניות ערביות, בנוסף לתחבורה הציבורית הקיימת, שיאפשרו לתושבים להגיע למרחב הערים השונות ביהודה ושומרון, ולתושביהן להכנס אליה. כמו כן תותר הכנסה והוצאה של סחורות, על גבי כלי רכב שיגיעו ממזרח ירושלים, לעיר וממנה.

ההחלטה התקבלה על מנת לאפשר לאוכלוסיה הערבית באזור יריחו, אשר אינה מעורבת בטרור, לקיים מרקם חיים תקין.

נוסף על כך הודיעה דוברת צה"ל כי הערים רמאללה וטול כרם אינן נתונות בעוצר והוא הוסר גם מעל הערים ג'נין וקלקיליה.
