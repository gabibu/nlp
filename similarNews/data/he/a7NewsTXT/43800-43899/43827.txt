

העיתון הבריטי "פורן ריפורט" מדווח כי בידי ארגון החיזבאללה טילים בעלי ראשי נפץ כימיים. העיתון מצטט מקורות צבאיים, שלדבריהם מדובר בטילי 122 מ"מ, שהגיעו לידיו של האירגון השיעי בלבנון.

גורם ביטחוני ישראלי אמר לפוריין רפורט כי "חיזבאללה לא יעזו להשתמש בנשק כימי נגד צפון ישראל, אבל העובדה שיש להם טילים ארוכי טווח, מצויידים בראשי חץ כימיים, תהווה גורם מרתיע משמעותי בשיקולים לקראת התערבות ישראלית".

פוריין רפורט מצטט מקור המקורב לשר הבטחון שאול מופז, שאמר: "מוטב לתקוף את התשתית של חיזבאללה עכשיו, מאשר להיות מופתעים מתקיפה קשה שלהם".
