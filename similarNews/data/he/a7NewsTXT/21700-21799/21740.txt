

ארגון ההורים הארצי ומרכז השלטון המקומי החליטו לקיים שביתת אזהרה ביום ה' הקרוב בכל מוסדות החינוך במחאה על מצב האבטחה במוסדות החינוך בארץ. השביתה תתקיים בין השעות 8:00-10:00, ולא תכלול את גני הילדים ובתי הספר של החינוך המיוחד.

יוסי וסרמן מזכ"ל הסתדרות המורים אומר כי "מצב האבטחה היום במוסדות החינוך הוא חמור ביותר. ישנם מקרים רבים בהם בתי ספר מפעילים ימי לימוד ארוכים עד לשעות אחר הצהריים וזאת אחרי שהמאבטח סיים את משמרתו, שלא לדבר על אלפי גני ילדים בהם אין אבטחה כלל. בטחון ילדי ישראל מופקר ועם זאת לא נשלים, שהרי מדובר בחיי אדם".
