

שישה ישראלים נרצחו בפיגוע הקטלני בצפון. האש עדיין נמשכת.

חוליית מחבלים שהתמקמה במטע בננות ליד קיבוץ מצובה פתחה באש אל כלי רכב ישראליים בכביש שלומי-מצובה, הרגה כאמור שישה ופצעה שבעה אנשים נוספים, שהועברו לבית החולים בנהריה.

כוחות צבא ומשטרה שחשו לאזור נכנסו לקרב ממושך עם המחבלים ועד כה הצליחו לחסל שלושה מהם. סריקות אחר מחבלים נוספים בחוליה שמתבצרים בבית ומעת לעת יורים על כוחותינו, מסוקי קרב של חיל האוויר יורים לעבר גבעה עליה מסתתרים ככל הנראה מחבל או מחבלים. ככל הנראה לא מדובר בחוליה שהגיעה מלבנון אלא מאזורי יש"ע. תושבי קיבוץ מצובה ואילון הצטוו להישאר בבתיהם.

בית החולים נהריה העמיד לרשות הציבור מרכז מידע. מספר הטלפון שלו: 1255141
