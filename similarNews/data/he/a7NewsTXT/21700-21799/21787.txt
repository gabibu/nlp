

ארגון אופ"ק יחליט ביום שישי להמשיך בתפוקת הנפט הנוכחי ברמתו הנוכחית, למרות העלייה הנוכחית במחירי השוק. כך אמר אתמול בכיר בממשל הסעודי.

"בישיבה הבאה של אופ"ק לא תתקבל כל החלטה להגדיל את התפוקה, והיא תישאר ברמתה הנוכחית", אמר הבכיר שביקש להישאר בעילום שם.

ביום שישי תתקיים הישיבה המיניסטריאלית של שרי אופ"ק בווינה, מקום מושבו של הארגון.
בישיבה שנערכה בדצמבר בקהיר החליטו שרי אופ"ק לצמצם את התפוקה ב-1.5 מיליון חביות ליום במשך שישה חודשים החל מה-1 בינואר 02'. הארגון קיבל החלטה זו לאחר שקיבל הבטחה ממדינות מפיקות נפט, שאינן חברות בו (אנגולה, מקסיקו, נורווגיה, עומאן ורוסיה) כי הן יצמצמו את תפוקתן ב-462,000 חביות ליום.

הארגון מנסה בימים אלה לשכנע את רוסיה, המפיקה השנייה בגודלה בעולם, להמשיך בצמצום יצוא הנפט, כפי שהסכימה בדצמבר.

