

אייל ליברמן הי"ד, שנרצח אתמול בבוקר מירי מחבלים סמוך לכפר "חירבתא" ממזרח ליישוב קריית ספר, הובא אתמול למנוחות בשעה 16:00 בבית העלמין בגבעת שאול בירושלים. ליברמן שימש יועץ בטחוני לראש המועצה המקומית בקריית ספר, ואתמול שהה במקום עם מאבטח כדי לבחון הקמת שכונה חדשה באזור.

לדברי שלום וסרטייל, יזם בנייה, ליברמן היה מסור מאוד לעבודתו ואף על פי שלא היה דתי קשר קשרים אמיצים עם תושבי היישובים החרדים. הוא סיפר שליברמן דאג גם למשפחות של ערביי הסביבה: "הוא יצר קשרי ידידות עם אנשים בכפרים השכנים, קשרים טובים שסייעו להקים את המקום על מי מנוחות, עד היום".

ליברמן, בן 42, תושב היישוב צורן, הניח אחריו אישה ושתי בנות.

