

המשטרה מתירה לפרסום כי מוחמד עלי מוחמד, בן 34, אזרח שבדי ממוצא סומלי נעצר בגשר נהר הירדן, בדרכו לירדן וברשותו נמצאו גזרי עיתונים אודות אוסמה בין לאדן.

בחקירתו עלה כי החשוד הינו תומך נלהב של בין לאדן. בשל דעותיו הקיצוניות, תמיכתו הבלתי מסוייגת בארגון הטרור "אל קאעידה" ושאיפתו להשתקע בירושלים גובשה הערכה שהוא מהווה סכנה לביטחון מדינת ישראל והוחלט לפתוח בהליכים על מנת לגרשו מהארץ ולא לאפשר את חזרתו.
