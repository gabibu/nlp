

בשבת האחרונה חגג בנו של עופר קנריק הי"ד בן 44, ממושב בצת, שנרצח היום בפיגוע ליד קיבוץ מצובה, את בר המצוה ועלה לתורה.

קנריק הותיר אחריו אשה, אליס ושלושה ילדים בני 15.5, 13 ו-9.5.

אחיו של עופר, אודי, סיפר כי ביום שלישי בשעה 12:30 בצהריים יצא עופר, רועה צאן, לסיור בשטחי המרעה באיזור קיבוץ מצובה. סמוך לשעה 1 בצהריים קיבלו בני המשפחה מידע ראשוני על אירוע שהתרחש באיזור קיבוץ מצובה, אך לא הצליחו לאתרו בטלפון הסלולרי.

"המשכנו להתקשר לטלפון הנייד ובמקביל התקשרנו לבית החולים בנהריה וחיפשנו את שמו ברשימת הפצועים. כשהבנו ששמו נעדר מרשימה זו, הבנו שמשהו נורא קרה לעופר", סיפר אחיו.

הלוויתו של עופר קנריק תתקיים ביום ד'.
