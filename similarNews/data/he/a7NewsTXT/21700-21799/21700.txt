

כוחות צה"ל השלימו את השתלטותם על רוב חלקי רמאללה.

חטיבות גולני והנח''ל, מלוות בכוחות שריון, יחידות מיוחדות ובחיפוי של מסוקי קרב, חדרו לעיר במטרה ללכוד מבוקשים ואמצעי לחימה.

לאחר שבשעות הבוקר נתקלו הכוחות בהתנגדות מצד הפלשתינים - שכללה ירי של טילים נגד טנקים - נחלשת כעת ההתנגדות.

לכוחותינו שני פצועים קל.

מוקדם יותר הבוקר רצחו שוטרים פלשתינים, בכיכר מנרה ברמאללה, את תושב העיר שנחשד על ידם בסיוע לישראל.

