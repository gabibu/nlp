

דיווח שהתקבל מאזרחים על ירי צרורות בגליל המערבי באיזור שבין המושבים לימן לבצת, העלה את המתיחות באיזור והכבישים נסגרו מייד לתנועה.

כוחות גדולים של צבא ומשטרה החלו לסרוק את האיזור ולאחר מספר דקות, משלא נתגלה דבר והתברר שאין נפגעים ולא ידוע המקור המדויק של הירי, הוחלט להחזיר את החיים למסלולים באיזור וכל צירי התנועה נפתחו מחדש לתנועה.

במשטרה בודקים עתה את הדיווחים על הירי שהיה באיזור.

נמשכת חקירת הפיגוע שארע אתמול בצהריים מול קיבוץ מצובה, ולפיכך נותר כביש מס' 70 חסום לתנועה, בקטע שבין קיבוץ מצובה לשלומי.


