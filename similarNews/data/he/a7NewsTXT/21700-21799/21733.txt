

פעולת כוחות צה"ל ברמאללה ובמחנות הפליטים שמסביב לה נמשכת מאז שעות הבוקר המוקדמות.

חצי יממה אחרי כניסת צה"ל לרמאללה שולטים כוחותינו על חלקים נרחבים ממנה, ובכלל זה על מחנה אל עמרי ועל אל-בירה כולה. לכוחותינו שלושה פצועים קל מפגיעה עקיפה של טיל אר.פי.ג'י, ואילו לפלשתינים למעלה מעשרים הרוגים מאש כוחותינו.

בצה"ל אומרים כי רמאללה היא מוקד טרור מרכזי וממנה יצאו מבצעי הפיגועים הקשים האחרונים בתל-אביב, בצומת המשטרה הבריטית ובמחסום עין עריק.
