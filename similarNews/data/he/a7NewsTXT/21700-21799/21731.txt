

מקור דיפלומטי פלשתיני מסר כי שר החוץ של קטאר חאמד בן ג'אסם העביר בשבת לערפאת סכום של כ-5 מיליון דולר, כתשלום ראשון מסך של 10 מיליון דולר אותם הבטיחה דוחא להעניק כסיוע לרשות.

ביום ראשון הודיעו מדינות ערב על הענקת סיוע כספי נוסף לרשות הפלשתינית בערך של 420 מיליון דולר, בששת החודשים הקרובים. ההחלטה על הענקת הסיוע התקבלה לאחר המלצת מועצת שרי החוץ של הליגה הערבית, שהתכנסו בקאהיר, לקראת מיפגש הפיסגה בביירות בסוף מארס.

נציין כי מתאם הפעולות ביש"ע האלוף עמוס גלעד אומר כי "הסיוע של המדינות לרש"פ מעשיר את ראשי הרשות כפרטים ומעמיק את השחיתות ברש"פ". לדברי גלעד, הסיוע בכסף מזומן לרש"פ משמש לא אחת לרכישת נשק במקום להשקעות בתשתית האזרחית בשטחי הרשות.
