

ממשלת בריטניה מסרה כי היא מפעילה לחצים על ישראל כדי שזו תרשה ליאסר ערפאת, לצאת לביירות כדי להשתתף בסוף החודש בועידת הפיסגה הערבית.

שר החוץ הבריטי ז'ק סטרואו קיבל בברכה את החלטת ממשלת ישראל להסיר את הסגר מעל ערפאת ואמר: "אנחנו צריכים להמשיך להפעיל לחצים על הממשלה הישראלית, כדי לוודא שערפאת יוכל לצאת לביירות ולשוב ממנה בביטחון מלא".

עם זאת הדגיש סטרואו כי הוא "מצפה מהרשות הפלשתינית ל-100% מאמץ כדי להפסיק את הטרור".
