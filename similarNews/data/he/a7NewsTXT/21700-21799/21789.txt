

מבית הכלא של הרש"פ בסלפית שבשומרון נמלטו אמש, בפעם השנייה , שישה פלשתינים אשר הרשות חשדה כי סייעו לישראל.

מקור ברשות סיפר לסוכנות עיתי"ם כי איש מן השישה לא הועמד לדין.

הם ניצלו את חוסר תשומת הלב של הסוהרים ונמלטו בעת שביצעו עבודות מחוץ לבניין.

בשבת הצליחו 6 פלשתינים אחרים, שהואשמו גם הם בשיתוף פעולה עם ישראל להימלט מכלא שכם תחת חסות ההתקפה הישראלית שפגעה בבניין בית הסוהר.

כמו כן דווח כי בכיכר מנרה שבלב רמאללה, נתלתה אתמול במשך היום גופת ערבי , אשר על פי חשד חבריו סייע לישראל. סימני העינוי שעבר האיש ניכרו היטב.
