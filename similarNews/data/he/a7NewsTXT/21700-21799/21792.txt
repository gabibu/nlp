

תיירני הגליל המערבי אינם חוששים מביטולים גורפים של הזמנות ללינה במקומות אירוח ובצימרים בגליל המערבי בעקבות הפיגוע שאירע אתמול בצהריים סמוך לקיבוץ מצובה בו נהרגו שישה בני-אדם ו-7 נפצעו מירי של מחבלים שביצעו מארב במקום.

חיים ברום, יו"ר עמותת התיירות בגליל המערבי, מסר לכתב עתי"ם, כי הערכה היא שאחוז מסויים אכן יבטל את ההזמנות ואולם הכמות הגדולה שכבר נרשמה תשאר. אחוז התפוסה שנרשם לחג הפסח בגליל המערבי הגיע אתמול בבוקר, לפני הפיגוע, ל-85% .

"עד-כה אין סימנים של ביטולים גורפים. ואנו מקווים שאנשים מבינים שמדובר באירוע מקומי וחד-פעמי שלא צריכה להיות לו השלכה על כל האיזור ואנו מקווים שהגליל המערבי יחזור להתנהל כמו שהיה בשנתיים האחרונות, מסר חיים ברום, לכתב עתי"ם בגליל המערבי קובי מנדל.


