

הרבנות הראשית לישראל מקיימת היום, ערב ר"ח ניסן, יום תפילה וזעקה מיוחד בעקבות מלחמת אוסלו וגל הפיגועים האחרון.

נקבע כי היום תתקיימנה תפילות מיוחדות, ייאמרו פרקי סליחות ותהילים, ויש שקיבלו עליהם לצום ולקיים יום כיפור קטן.

תפילה מרכזית תיערך בשעה 16:15 ברחבת הכותל המערבי בירושלים. בתפילה ישתתפו הרבנים הראשיים לישראל, והיא תכלול קריאה מיוחדת בתורה, תקיעת שופר ותפילה לשלום העולם.

המרכז לשירותים רוחניים בתפוצות, שליד ההסתדרות הציונית העולמית, שיגר איגרת בעניין זה אל אלף רבנים, נשיאי קהילות וראשי ארגונים יהודיים ב- 42 מדינות ברחבי תבל.

במקביל לעצרת בכותל תתקיימנה תפילות מיוחדות גם בבתי הכנסת המקומיים ביישובים ובערים, וכותרתן תהיה הפסוק "לא יישמע עוד חמס בארצך, שוד ושבר בגבולייך".

