

פרופ' אשר אריאן ממרכז "יפה" ללימודים אסטרטגיים באוניברסיטת תל אביב ערך בחודש שעבר
מחקר בקרב מדגם מייצג של 1,264 יהודים, אזרחי המדינה.

מן הראיונות עולה כי הציבור היהודי הקשיח את עמדותיו בנושאי חוץ וביטחון, וכי הוא מתקשה לתת את אמונו בערבים אזרחי המדינה.

80% מהנשאלים מתנגדים לכך שערביי ישראל ישתתפו בהחלטות גורליות, כמו קביעת גבולות המדינה, לעומת 75% מהנשאלים אשתקד ו-67% בשנת 00'. 72% מתנגדים לצירוף מפלגות ערביות לממשלה, לעומת 67% שהתנגדו אשתקד ו-50% מתנגדים בשנת 99'.

באשר לתמיכה בהסכמי אוסלו, לעומת 58% שתמכו בהסכמים בשנה שעברה רק 35% מהנשאלים תומכים בהם בימים אלה. בתמיכה בהקמת מדינה פלשתינית נרשמה ירידה של 8% . מ- 57% בשנה שעברה ל- 49% השנה.

ניכרת עליה בתמיכת הציבור ברעיון הטרנספר: 46% מאזרחיה היהודים של מדינת ישראל תומכים בטרנספר של ערבים תושבי יש"ע ו-31% תומכים בטרנספר של ערביי ישראל. (עלייה של 8% בגורם הראשון ו- 3% בגורם השני, שנמדדו בפעם האחרונה לפני 11 שנים.)

