

התקפה חריפה על רה"מ שרון התפרסמה בעתון הואתיקן "אוסרבטורה רומנו". קריית הואתיקן, בלב רומא שבאיטליה, הוא מקום משכנו של ראש הכנסיה הקאתולית, האפיפיור.

במאמר מערכת שפורסם ביום שלישי מאשים העיתון את שרון בסתירות. מצד אחד, נכתב במאמר קורא שרון למו"מ, ומצד שני "מבצע התקפות אכזריות", כלשון המאמר.

עוד מאשים העיתון את שרון בליבוי המלחמה "הפער בין הדיבורים לבין הפעולה מחסל את שארית האמון ההדדי, ומלבה את האש המאיימת לשרוף את כל האיזור".



