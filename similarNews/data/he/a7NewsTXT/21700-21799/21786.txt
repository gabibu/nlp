

במהלך ששת החודשים שאחרי 11 בספטמבר פוטרו בארה"ב למעלה ממיליון עובדים, מספר גבוה מאוד גם בקנה מידה אמריקני. מכון צ'לנצג'ר, שערך מחקר בנושא התמודדות האזרחים עם פיטוריהם, פרסם ממצאים אלה וסיכם כי "ההלם הנפשי מפיגועי 11 בספטמבר ושטף הודעות הפיטורין, שינו בצורה משמעותית את עולם התעסוקה האמריקני. כיום יותר ויותר שכירים מסכימים לקבל משכורות נמוכות יותר, לשנות את עיסוקיהם, ולהתרחק, בעיקר מבחינה נפשית, ממקומות העבודה, וזאת כדי לחיות את חייהם הפרטיים המשפחתיים". המאמר ממשיך ומציין כי "מספר המפוטרים העצום גרם ככל הנראה גם להפחתת הנאמנות למפעלים הגדולים, וחיזק את רעיון "האושר האישי", שהפך לחשוב יותר ממשכורת גבוהה".

המכון מציין כי רוב האנשים המחפשים עבודה מעדיפים כיום לעבוד במפעלים ובעסקים קטנים, מתוך תקווה שמדובר בסביבת עבודה "גמישה ומשפחתית יותר".

