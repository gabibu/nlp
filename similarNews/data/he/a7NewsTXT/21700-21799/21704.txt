

בתגובה לדקירת הנער היהודי היום בככר גרוס שבחברון, אמרה אורית סטרוק, חברת ועד הישוב חברון, לכתבתנו תמר יהל, כי בשבועות האחרונים בחברון יש גל נסיונות פיגוע מטווח קרוב .

סטרוק ציינה כי מפקדי צה"ל שבגיזרת חברון, בקשו לטפל בגל הפיגועים האחרון, ולעשות פעולות להרחקת המפגעים הפוטנצאליים. בין הפעולות שנתבעו ע"י צה"ל לאבטחת התושבים היהודיים, דווח על בקשה לסגירת רחובות פלשתיניים, ובינהם הרחובות הסמוכים לככר גרוס שם נדקר הנער היום .

סטרוק הוסיפה כי בקשות הצבא נענו בשלילה בדרג הפוליטי, מטעמים של "אי רצון לשבש את החיים התקינים של האוכלוסיה הפלשתינית".

כתבתנו מציינת עוד , כי גם בנה של אורית, מרדכי סטרוק בן ה-16 , נפצע לפני כשבועיים בצומת זיף שמדרום לחברון, מירי פלשתיני ברכב עוקף. הוא נפצע באורח בינוני ונותח להוצאת קליע מבית החזה.


