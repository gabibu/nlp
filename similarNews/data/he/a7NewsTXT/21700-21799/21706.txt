

חצי יממה אחרי כניסת צה"ל לרמאללה הוא שולט על חלקים נרחבים ממנה, ובכלל זה על מחנה אל עומרי ועל אל-בירה כולה.

לכוחותינו שני פצועים קל מפגיעה עקיפה של טיל אר.פי.ג'י, ולפלשתינים ארבעה הרוגים מאש כוחותינו.

מקורות צבא אומרים הבוקר כי הכוחות הפושטים על רמאללה הצטוו שלא לפגוע בערפאת או בברגותי.

דחפורים הרסו את ביתה של המחבלת וואפא אידריס שביצעה את הפיגוע האחרון ברחוב יפו בירושלים.

בצה"ל אומרים כי רמאללה היא מוקד טרור מרכזי וממנה יצאו מבצעי הפיגועים הקשים האחרונים בתל-אביב, בצומת המשטרה הבריטית ובמחסום עין עריק.

דיווח על פעולת צה"ל ברמאללה ובאל בירה יובא ביומן ערוץ 7 "לפי שעה", אחרי חדשות השעה 13:00.
