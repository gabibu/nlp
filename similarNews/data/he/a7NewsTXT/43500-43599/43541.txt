

כוח של מסתערבים עצר לפנות בוקר שני מחבלים מבוקשים, עלי מוסטאפה חמד ודיאב סלמאן, סמוך למחנה הפליטים קלנדיה.

עדי ראייה לפעולה סיפרו כי "כוח של מסתערבים הגיע במכונית אזרחית מסוג טרנזיט למרחק של כ-300 מ' לפני מחסום קלנדיה, הורה לשניים לעצור ולפשוט את בגדיהם מחשש שהם נושאים על גופם מטעני נפץ, לפני שהעלה אותם למכונית ועזב את המקום".

בכפר טרקה, מדרום לדורא, לכדו חיילי כוח מיוחד של צה"ל את המחבל אימאד חריבאת, איש הג'יהאד איסלאמי, שהיה מבוקש ע"י כוחות הביטחון מזה זמן רב.

מדובר צה"ל נמסר עוד על מעצרם של 3 מחבלים מבוקשים נוספים בכפר חלחול, מצפון לחברון, מדובר במחבלים מארגוני החמאס והג'יהאד האיסלמי.

בפעולות אלה של מצוד אחר מחבלים עלה ל-15 מספר הפלשתינים שנלכדו ברחבי יהודה ושומרון מאז שעות הבוקר המוקדמות.
