

יו"ר ארגון נכי צה"ל, משה (מוץ) מטלון, פנה ליו"ר ועדת הבחירות לכנסת, השופט מישאל חשין בבקשה להנחות את המשטרה למנוע חניה ביום הבחירות במקומות השמורים לנכים.

בפנייתו מציין מטלון כי בעבר התקשו נכי צה"ל למצוא חניה ליד תחנות קלפי כי אלה נתפסו ע"י נהגים שלא זכאים לכך. כתוצאה מכך נאלצו נכים, בעיקר על כסאות גלגלים לוותר על זכות ההצבעה ולחזור לביתם בלי להצביע. העתק המכתב לשופט חשין לשר לביטחון פנים, ד"ר עוזי לנדאו, ולמפכ"ל, שלמה אהרונשקי.
