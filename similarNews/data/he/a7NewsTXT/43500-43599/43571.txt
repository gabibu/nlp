

שגריר בריטניה באו"ם, ג'רמי גרינסטוק, אמר היום כי הוא עשוי לתמוך בגרמניה ובמדינות אחרות המבקשות להעניק ארכה נוספת לפקחי הנשק בעיראק, אך רק עד ה-14 בפברואר.

"הנשיאות הגרמנית של המועצה הבהירה כי היא מעונינת בדוח נוסף של הפקחים ב-14 בפברואר", אמר גרינסטוק לכתבים לאחר שפקחי הנשק הגישו דוח למועצת הביטחון. "בריטניה תתייחס לכך בחיוב", הטעים. עוד אמר גרינסטוק כי הוא אינו צופה דיונים מאחורי דלתיים סגורות במועצת הביטחון.

(עתי"ם-ד.פ.א.)
