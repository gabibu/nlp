

מחלוקת מסתמנת בין היועץ המשפטי לממשלה אליקים רובינשטיין לבין פרקליטת המדינה, שהפרקליטה המדליפה ליאורה גלאט רבינוביץ' עבדה תחת פיקוחה. ארבל סבורה שיש להסתפק בנקיטת דין משמעתי נגד גלט-ברקוביץ', ואילו רובינשטיין סובר כי יש להעמידה לדין פלילי.

מחלוקת מסתמנת בין היועץ המשפטי לממשלה אליקים רובינשטיין לבין פרקליטת המדינה, שהפרקליטה המדליפה ליאורה גלאט רבינוביץ' עבדה תחת פיקוחה. ארבל סבורה שיש להסתפק בנקיטת דין משמעתי נגד גלט-ברקוביץ', ואילו רובינשטיין סובר כי יש להעמידה לדין פלילי, כך מדווח כתבנו אפי מאיר.

על פי החוק מותר להשעות את גלט-ברקוביץ עד 14 יום, עם אפשרות להארכה לאחר מכן ב-16 ימים נוספים. לאחר מכן רק נציב שירות המדינה יכול להמשיך ולהאריך את ההשעיה ללא מגבלת זמן.
השעייתה של הפרקליטה באה לידי ביטוי בשכרה היורד למחצית משכר היסוד.

רובינשטיין החליט למנות פרקליט מיוחד שתפקידו יהיה לבחון את כל חומר הראיות והעדויות שנאסף בידי צוות החקירה המיוחד בראשות עו"ד ערן שנדר. פרקליט זה יבחן את האפשרות להגיש כתב אישום פלילי כנגד הפרקליטה המדליפה, לפי סעיף 117 לחוק העונשין, הקובע כי אפשר להעמיד לדין עובד ציבור שמסר מידע שהגיע אליו בתוקף תפקידו לידי מי שלא היה מוסמך לקבלו.

יצוין כי העונש המרבי על עברה זו הוא שלוש שנות מאסר.

"כמעט כל יום יש הדלפות מהמשטרה ומהפרקליטות, ועד למסמך שרון אף פעם לא היו חקירות לגילוי המדליף, ובוודאי שהוא לא נחשף. למה?", את השאלה הזו מפנה העיתונאי מתי גולן במאמרו שפורסם בעיתון גלובס. גולן אומר במאמר כי נגע ההדלפות קשה יותר עבור האדם הפשוט.

"העיתונים מלאים כל יום פרטים מחקירות של חשודים בעבירות שונות, רובם אנשים פרטיים. יש להניח שלא תמיד ההדלפות הללו באות מהפרקליטות או מהמשטרה, גם לעורכי דין אינטרסנטים יש יד ורגל בהדלפות הללו. אבל חלק מההדלפות, אולי החלק העיקרי, כן בא מהמשטרה ומהפרקליטות", הוא כותב ומוסיף "קורה לא פעם, למעשה קורה פעמים רבות, שהדלפות כאלה חורצות את דינו של החשוד, ואחר כך מתברר שלא היו דברים מעולם. החשוד משתחרר לביתו, אולם הפרסומים ממשיכים לרדוף אותו כל חייו, ובעיני רבים הוא ממשיך להיתפש כאדם אשם, בגלל האמירה הכל כך נפוצה והכל כך לא נכונה ש"אין עשן בלי אש".

גולן מוסיף כי לעתים דווקא ההדלפות נגד אנשים פרטיים חמורות יותר משום שאנשי ציבור יכולים להגן על עצמם. הכוח והשררה מאפשרים להם השבת מלחמה. "לעומת זאת אנשים רגילים עומדים חשופים וחסרי אונים מול ההדלפות. אין להם קשרים עם עיתונאים, ובדרך כלל גם אין להם האמצעים להתמודד עם המערכת הפועלת נגדם".

גולן מסכם במאמרו: "זה לא בסדר שעד היום לא מצא לנכון היועץ המשפטי הזה, כמו גם קודמיו, לחקור הדלפות שגורמות נזק כבד לאנשים פרטיים. אולי אם היו הורגים את תינוק ההדלפות כשהיה קטן, לא היינו מגיעים לפרשת הפרקליטה המדליפה. עכשיו, משהגענו לכך, מותר לציבור לצפות שהפרקליטות תגן גם על האזרחים, ולא רק על מנהיגיהם, מפני הדלפות בלתי חוקיות".
