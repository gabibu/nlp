

יום לפני הבחירות ומתברר כי המפלגות שניסו להעביר את מסריהם בכל דרך אפשרית לקהל הבוחר, התמקדו רק במרכז הארץ ובירושלים ולא טרחו להגיע לצפון בארץ. תושבים בגליל סיפרו לכתבנו כי "אילולא שמעו את העדכונים בתקשורת היו חושבים כי הבחירות כבר מאחורינו". נתון זה כולל גם את המפלגות הימניות והדתיות ובמיוחד את המפלגות המדברות הרבה על חשיבות פיתוח התעשייה בצפון. יצויין כי כמה מפלגות ערכו כנסי בית או ערב מיוחד עם חברי כנסת ופעילים מרכזיים מטעם אותה מפלגה, אבל יותר מזה לא נעשה דבר.
