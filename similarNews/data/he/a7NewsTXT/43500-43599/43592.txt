

התקפות המחבלים בחבל עזה נמשכות. אמש שוב שוגרה פצצת מרגמה לעבר יישוב ישראלי במרכז גוש קטיף. כתבנו קובי פינקלר מדווח כי אין נפגעים.

התקפות המחבלים בחבל עזה נמשכות. אמש שוב שוגרה פצצת מרגמה לעבר יישוב ישראלי במרכז גוש קטיף. כתבנו קובי פינקלר מדווח כי אין נפגעים.

עוד מוסר כתבנו כי חיילי צה"ל ירו ופגעו בשני חמושים שהתקרבו אל גדר היישוב עצמונה.
ליד היישוב רפיח ים בגוש קטיף נהרגו שני מחבלים חמושים לאחר שכוח מג"ב שהיה בפעילות מבצעית זיהה אותם. הכוח ירה בהם. במהלך ההיתקלות נורו שתי פצצות מרגמה לעבר הכוחות, איש מהם לא נפגע.

בקבוק תבערה הושלך על אוטובוס ישראלי ליד בית עומר - נגרם נזק, לא נפגע איש.

כוח של גדוד חרוב הפועל בגזרת שכם חשף מטען חבלה גדול בכפר א-צירה א-שימאליה. חבלנים נטרלו את המטען ללא פגע.

12 ארגוני המחבלים נעלו את דיוניהם בקהיר ללא תוצאות, לאחר שלא הושגה הסכמה על סעיפי היוזמה המצרית. בתוך כך, הבטיחו בכירי החמאס ובהם עבד אל עזיז אל רנטיסי, מחמוד א-זאהר ובכירי "החזית העממית לשחרור פלשתין" להחריף את הפיגועים.

הארגונים מתכננים להמשיך את השיחות מתוך מטרה ללכד את שורותיהם ולגבש מדיניות אחידה ומוסכמת על המשך המאבק ב"כיבוש" הישראלי.
