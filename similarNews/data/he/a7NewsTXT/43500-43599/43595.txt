

בכנס רבני יש"ע שהתקיים בשבוע שעבר בירושלים קראו הרבנים למפלגות האיחוד הלאומי והמפד"ל להתאחד ולפעול לאחר הבחירות כיחידה פוליטית אחת.

בכנס רבני יש"ע שהתקיים בשבוע שעבר בירושלים קראו הרבנים למפלגות האיחוד הלאומי והמפד"ל להתאחד ולפעול לאחר הבחירות כיחידה פוליטית אחת.

כך יעמוד ראש הממשלה מול חזית מאוחדת שתמנע את השימוש בשיטת הפרד ומשול.

ח"כ זבולון אורלב, מהמפד"ל, אמר כי הוא מוכן להצטרף לחזית מאוחדת. אורלב הוסיף כי מפלגתו תיתן משקל ראוי לפניית ועד רבני ישע משום שהיא רואה בהם מנהיגות רוחנית חשובה שלפניותיה יש לתת את המשקל הראוי.

אורלב ציין עוד כי הוא רואה בחיוב שיתוף פעולה של מפלגות לאומיות ודתיות. "לא הייתי רוצה שתקום ממשלה חילונית שתחרים את ש"ס או את יהדות התורה", אמר.

פרופ' אריה אלדד, ראש צוות התגובות של האיחוד הלאומי, אומר כי מיד לאחר הבחירות תפתח מפלגתו במגעים לאיחוד מפלגות הימין כי רק בזאת אפשר להציל את מדינת ישראל מחורבן. לדבריו, אם ייווצר גוש מפלגות ימין לא תהיה לשרון בררה אלא להכניסן לממשלה.

ממפלגת "ישראל בעלייה" נמסר כי ישמחו לשמוע מוועד הרבנים על דרכי הפעולה המוצעות כדי להקים יחידה פוליטית אחת.

אמש הגיב השר אפי איתם, יו"ר המפד"ל, על דברי ח"כ נחום לנגנטל, שאמר בריאיון שהעניק ל"קול ישראל" כי הרב מרדכי אליהו אינו מנהיגה הרוחני של המפד"ל. עוד אמר לנגנטל בריאיון כי הרב אליהו לא קשור לציונות הדתית, ואינו רבה של הציונות הדתית משום שבאורחות חייו או בתפיסת עולמו הוא קשור לציבור החרדי. "אף פעם המפד"ל לא קבעה שהוא המנהיג הרוחני שלה", אמר לנגנטל והוסיף כי "מי שקבע את הדבר זה העיתונות. אנחנו מכבדים אותו, אבל הוא מעולם לא אמר שהוא הרב של המפד"ל". עוד ציין כי הזיהוי בין הרב אליהו למפד"ל נגרם בשל פנייתם של מנהיגי התנועה הרב יצחק לוי והיו"ר אפי איתם אליו להתייעצויות אישיות, אולם "הרב אליהו אינו המנהיג הרוחני של המפד"ל. הוא מנהיג רוחני גדול, רק לא של המפד"ל", דברי ח"כ לנגנטל.

לדברי השר איתם נחום לנגנטל אינו מועמד לרשימת המפד"ל לכנסת ה-16, ועל כן דבריו מביעים את דעתו שלו כאדם פרטי ולא כנציג התנועה. עוד אמר כי קריאתו של הרב הייתה מפורשת להצביע רק עבור מפלגות דתיות. "המפד"ל רואה ברב מרדכי אליהו גדול עצום בתורה ומנהיג רוחני דגול", הבהיר איתם.
נתמוך בממשלה לאומית צרה מבחוץ
- ח
אמש נפגש השר איתם עם הרב אליהו. לכתבנו נודע ממקורבים של הרב כי בימים האחרונים מרבה איתם לבקרו. נמסר כי "הרב בירך את איתם שיצליח וחזר על קריאתו להצביע רק עבור מפלגות דתיות".
