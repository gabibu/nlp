

מועמד "חרות" לכנסת ברוך מרזל, יוכל לממש את זכותו הבסיסית ולהצביע בקלפי בחברון. זאת, למרות צו איסור הכניסה לעיר, שהופעל נגדו לפני מספר חודשים. כך קבע היום שופט בית משפט השלום בירושלים, כרמי מוסק, שנענה בחיוב לעתירתו של מרזל, שביקש להצביע בקלפי בחברון.

מרזל יגיע מחר בבוקר לתפילה במערת המכפלה, ואח"כ ימלא את זכותו האזרחית להצביע ומיד יעזוב את העיר.

ממטה "חרות" נמסר לכתב עתי"ם, כי המפלגה תפעיל "חפרפרות" במטות החרדיים, בעיקר במטות של יהדות התורה, וזאת על מנת לסכל נסיונות לזיופים הנפוצים במגזר החרדי. ב"חרות" הביעו היום חשש כי זיופים, בסדר גודל של אלפי או אף עשרות אלפי קולות, בקרב החרדים, יגרמו לפסילת קלפיות ולדחיקת "חרות" מן הגבול שהציבה לעצמה לחצות את אחוז החסימה.

במטה "חרות" תולים תקווה במצביעים החרדיים, בעיקר ביישובי הספר ובעיירות פיתוח. במפלגה סבורים,בניגוד למגמה העולה מהסקרים, כי אלפי מצביעים מהמגזר החרדי, שהם הגרעין הקשה של תנועת "כך", מצביעיו לשעבר של הרב כהנא, יבואו בהמוניהם להצביע עבור התנועה.

איתמר בן גביר דובר המטה של חירות אמר לכתב עתי"ם "אנחנו על סף אחוז החסימה ועם מעט דחיפה נצליח לעבור אותו". והוסיף כי שני המועמדים מיכאל קליינר וברוך ברזל יעבירו את יום הבחירות
בסיורים רבים ברחבי הארץ, ולקראת הערב יתייצבו במטה המפלגה בתל אביב.
