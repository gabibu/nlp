

"אף פעם המפד"ל לא קבעה שהוא המנהיג הרוחני של המפד"ל. מי שקבע את זה זה העיתונות. אנחנו מכבדים אותו, אבל הוא מעולם לא אמר שהוא הרב של המפד"ל", אמר לנגנטל ל'קול ישראל'.


בראיון שהעניק ל"קול ישראל" התנער חבר הכנסת נחום לנגנטל מהמפד"ל מעובדת היותו של הרב מרדכי אליהו שליט"א המנהיג הרוחני של המפד"ל.

בראיון התייחס ח"כ לנגנטל למכתבו של הרב ולפיו יש להצביע למפלגה דתית לכנסת. לנגנטל אמר כי הניסוח המתחמק הזה, במקום לציין את שמה של המפלגה "מפד"ל", מעיד על כך שהרב דווקא "אומר לא להצביע מפד"ל" והוסיף כי "אם היה [הרב] רוצה לומר שהוא מצביע כאחד שמצביע למפד"ל, היה אומר את זה במפורש".
[הרב אליהו] לא קשור לציונות הדתית. הוא [הרב אליהו] לא הרב של הציונות הדתית משום שהוא באורחות חייו או בתפיסת עולמו קשור לציבור החרדי".
- ח
לשאלתו של המראיין שלום אורן "אבל אתם הגדרתם אותו [היינו את הרב אליהו] כאחד המנהיגים... הרוחניים של המפד"ל", אמר לנגנטל כי "אף פעם המפד"ל לא קבעה שהוא המנהיג הרוחני של המפד"ל. מי שקבע את זה זה העיתונות. אנחנו מכבדים אותו, אבל הוא מעולם לא אמר שהוא הרב של המפד"ל".

לנגנטל הבהיר כי הזיהוי בין הרב אליהו למפד"ל נגרם בשל פנייתם של מנהיגי התנועה הרב יצחק לוי והיו"ר אפי איתם אליו להתייעצויות אישיות, אולם "הרב אליהו אינו המנהיג הרוחני של המפד"ל. הוא מנהיג רוחני גדול, רק לא של המפד"ל", דברי ח"כ לנגנטל.

בחתימת דבריו הוסיף לנגנטל ואמר כי "צריך לדעת שהוא [הרב אליהו] לא קשור לציונות הדתית. הוא לא הרב של הציונות הדתית משום שהוא באורחות חייו או בתפיסת עולמו איננו קשור לזה, הוא קשור לציבור החרדי".

כתב ערוץ 7 ביקש תגובה מדוברו של יו"ר המפד"ל השר אפי איתם, אולם זו עדיין לא התקבלה.
