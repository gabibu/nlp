

התאחדות המלאכה והתעשייה מעריכה את הנזק הצפוי למגזר העסקים היצרניים במשק עקב קבלת ההחלטה להכריז על יום הבחירות כיום שבתון הוא 53 מיליון ש"ח. זאת בהתבסס על עיבוד נתוני הלשכה המרכזית לסטטיסטיקה.

להערכת כלכלני ההתאחדות אובדן שעות העבודה הכולל למגזר העסקים היצרניים הקטנים על רקע יום הבחירות מסתכם בכ 963,000 שעות עבודה , המהוות 0.42% מסך כל שעות העבודה השנתיות במגזר זה .

צופים כי בשנת 2002 יסתכם התוצר הגולמי לשעת מועסק במגזר העסקים היצרניים הקטנים בשיעור של כ 55 , ומכאן שהנזק למגזר העסקים היצרניים הקטנים, בעקבות החלת יום שבתון מעבודה במשק ביום הבחירות מסתכם בסך של 53 מליון .

לדברי נשיא התאחדות המלאכה והתעשייה יהודה אלחדיף בעתות של משבר כלכלי עמוק, שבו העסקים היצרניים במשק נלחמים על הישרדותם, היה על קברניטי המשק לנהוג באחריות רבה יותר ולאפשר את קיומן של הבחירות בצד עבודה כסדרה במגזרי המשק השונים.
