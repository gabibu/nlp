

שתי רכבות התנגשו חזיתית ביום שני במנהרה בצרפת, סמוך לגבול עם איטליה, ובתאונה נהרגו שני בני אדם ונפצעו 18, כך מסרה המשטרה.

הרכבות, האחת באה מאיטליה והאחרת מצרפת, התנגשו במנהרה קטנה מדרום למנהרה אחרת בגבול בין צרפת ואיטליה.

בהתנגשות נהרגו שני אנשי הצוות של הרכבת האיטלקית, שהובילה כ-200 נוסעים, רובם בני-נוער.

כ-100 בני-אדם לקו בהלם בתאונה, שאירעה בקו הרכבת בין העיר ניצה בצרפת לבין קוניו שבאיטליה.

בתאונה נפצעו 18 בני-אדם, שלושה מהם באורח קשה. איש לא נפגע ברכבת הצרפתית, שהובילה חמישה נוסעים בלבד.
