

שרי החוץ של מדינות האיחוד האירופי אישרו היום את תפקיד המפתח שיש למועצת הביטחון של האו"ם בנושא פירוק הנשק העיראק, אולם היתרו בבגדד ודרשו ממנה לשתף פעולה מיד ובאופן מלא עם פקחי הנשק.

בהודעה שפרסמו השרים נאמר כי "יש לכבד את אחריות מועצת הביטחון של האו"ם בהתייחס לשמירה על השלום והביטחון העולמיים".

אולם במקביל מושמעת בהודעה אזהרה לעיראק לפיה החלטת האו"ם 1441 העבירה לבגדד "מסר חד משמעי לפיו ניתנה ממשלת עיראק ההזדמנות האחרונה להביא לפתרון של שלום למשבר".

השרים דרשו מעיראק לשתף פעולה עם פקחי האו"ם ולספק להם מיידית כל מידע נוסף ותשובות לשאלות שיועלו מטעם הקהילה הבינלאומית.

דיפלומטים אירופים אמרו כי שרי החוץ מבריטניה, צרפת, גרמניה וספרד, שנפגשו לשיחות בבריסל לפני מושב 15 מדינות הגוש, הסכימו לרעיונות העיקריים שיועלו בהצהרה הנוגעת לעיראק.

ארבעת השרים הודיעו כי ימצו את כל הדרכים הדיפלומטיות בניסיון להגיע לפתרון של שלום בנושא העיראקי.

במסר לשליט עיראק סדאם חוסיין, קראו ארבע המדינות האירופיות לבגדאד לנצל את ההזדמנות, ולציית במלואן להתחייבויות פירוק הנשק.

צרפת ובריטניה הן חברות קבוועות (ובעלות זכות וטו) במועצת הביטחון של האו"ם. ספרד וגרמניה הצטרפו לגוף הבינלאומי לתקופה של שנתיים, כחברות זמניות.

כמו כן השתתפה בשיחות גם איטליה, שתקבל את תפקיד נשיאת האיחוד מיוון ב-1 ביולי, האחראי לביטחון באיחוד, חוויאר סולאנה, והנציג לענייני חוץ, כריס פאטן.
