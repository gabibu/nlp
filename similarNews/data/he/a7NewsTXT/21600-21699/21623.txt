

תחנת רדיו פיראטית שפעלה באיזור צפת הפריעה לפיקוח על התעבורה האווירית בשדה התעופה בן גוריון וסיכנה את המטוסים. כתוצאה מכך פשטו שוטרי תחנת צפת על התחנה וסגרו אותה.

לפני מספר ימים התלונן הפיקוחה אווירי של שדה התעופה בן גוריון במשטרת צפת על כך שתחנת רדיו פיראטית, המשדרת מוסיקה ושיעורי דת מאיזור צפת, מפריעה לתעבורה האווירית הבינלאומית. בתלונתם ציינו אנשי הבקרה האווירית, כי השידורים בין מגדל הפיקוח לבין המטוסים הממריאים והנוחתים נקטעים לעתים קרובות במוסיקה ומסכנים בכך את המטוסים.

שוטרים בליווי טכנאים של משרד התקשורת הצליחו לאתר את מקום התחנה, שהופעלה מאיזור הר כנען בצפת, ופשטו עליה. השוטרים עיכבו לחקירה את בעל התחנה והחרימו את המשדרים.

ממשטרת צפת נמסר , כי עם סיום החקירה יוגש נגד מפעיל התחנה כתב אישום.

