

הנער בן ה-12 שנפצע אמש בפיגוע הירי באשדוד, נותח במשך כל שעות הלילה בבית החולים "קפלן" ברחובות.

מנהל המרכז הרפואי "קפלן", ד"ר יוסי בר-אל, אמר , כי מצבו של הנער מוגדר בינוני עד קשה. ד"ר בר-אל הוסיף, כי בניתוח הוצא קליע מהזרוע ומהירך של הנער, והוא עבר ניתוח שנמשך כשמונה שעות. הניתוח הסתיים רק היום סמוך לשעה תשע בבוקר.

מבית החולים "קפלן" נמסר , כי מצבו של הנער יציב ואין נשקפת סכנה לחייו. הנער נמצא כעת בחדר התאוששות של בית החולים.

הפצוע הוא בן למשפחה חרדית שהשתתפה בחגיגת הבר מצוה שנערכה באולם הישיבה באשדוד.


