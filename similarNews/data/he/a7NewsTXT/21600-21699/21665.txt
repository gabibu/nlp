

מועצת הבטחון של האו"ם תתכנס מחר לישיבה פתוחה ותדון במצב במזרח התיכון, כך הודיע אולה פטר קולבי, שגריר נורווגיה המשמש נשיא תורן של המועצה.

מקור דיפלומטי מסר כי בישיבה מחר תידון ההצעה של המדינות הלא-מזדהות להזמין למושב האו"ם בניו-יורק את ראש הממשלה אריאל שרון ויאסר ערפאת.

שגריר דרום-אפריקה במועצה, דומיזאמי קומאלו, המשמש כנשיא משרד התיאום של ארגון המדינות הבלתי-מזדהות, הדגיש בשבוע שעבר ש"בהתחשב ברמת האלימות במזרח התיכון, יש צורך שהמועצה תקבל מידע ממקור ראשון על המצב בשטח בפלשתין ובישראל".
