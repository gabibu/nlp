

יאסר ערפאת רשאי לצאת מרמאללה. לשכת ראש הממשלה הודיעה אחר-הצהרים כי בעקבות מעצרם של רוצחי השר זאבי החליט ראש הממשלה אריאל שרון לא להגביל עוד את תנועת ערפאת בשטחי הרשות הפלשתינית. משמעות הדבר היא שערפאת יוכל לצאת מעתה מרמאללה לכל ערי יש"ע וחבל עזה.

מלשכת ראש הממשלה נמסר עוד, כי אם הרשות הפלשתינית תשחרר את העצורים מהחזית העממית, רוצחי השר זאבי, שולחיהם - כולם או חלקם, או את פואד שובאכי, מדינת ישראל תהיה חופשית להחליט על הצעדים שתנקוט בתגובה.
