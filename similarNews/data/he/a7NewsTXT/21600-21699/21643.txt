

מועצת עיריית קרית שמונה החליטה הערב כי אנשי צד"ל המתגוררים בעיר יהנו השנה לפטור מלא מארנונה.

כתב עתי"ם מוסר, כי בעקבות החלטת ממשלת ישראל להעביר את הטיפול בפליטי צד"ל ממשרד הבטחון למשרד הקליטה, נפגע מצבם הכלכלי. זאת, מאחר ועד כה זכו הפליטים לסיוע חודשי ממשרד הבטחון. ההחלטה החדשה הישוותה את תנאיהם של אנשי צד"ל לשעבר לאלה של עולים חדשים, הזוכים לסיוע חד פעמי.

יצויין כי בחודשים האחרונים מקיימים אנשי צד"ל הפגנות מחאה בקרית שמונה ונהריה נגד המצב הכלכלי הקשה אליו נקלעו עם הגיעם ארצה. אנשי צד"ל דורשים מממשלת ישראל להיטיב עם מצבם ולהשוותו לתנאי התושבים בארץ.
