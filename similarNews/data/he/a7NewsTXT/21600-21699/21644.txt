

המועצה המקומית תעשייתית רמת חובב תחמיר את הפיקוח על המפעלים בתחומה, בעקבות גילוי ליקויים במספר מפעלים באזור בתחום פליטת חומרים מסוכנים ומוכנות לשעת חירום. כך הודיע אתמול ראש המועצה רפאל כהן למנהלי המפעלים.

כתב עתי"ם מוסר כי בחודשיים האחרונים זימן מנכ"ל המועצה מספר מנהלי מפעלים, שבמפעליהם התגלו ליקויים כדי לשמוע את טיעוניהם, לפני נקיטת אמצעים נגד המפעלים. בין הצעדים שנשקלו, סגירת מתקני ייצור למניעת פליטות חומרים מסוכנים מעבר למותר.

בביקורות שנערכו התגלו ליקויים רבים ובהם אי האזנה של מפעלים על תדר החרום של המועצה, העדר אישור עדכני בתום ביקורת למערכת כיבוי אש, ופליטת שפכים או גזים מעבר להיתר שברישיון העסק.
