

השרים בני אלון ואביגדור ליברמן אמורים מחר בשעה 11:30 להניח את מכתבי התפטרותם מהממשלה על שולחנו של ראש הממשלה, אריאל שרון.

הערב החליטו מפלגות "תקומה" ו"ישראל ביתנו" בישיבות נפרדות על אישור החלטת סיעת האיחוד הלאומי- ישראל ביתנו אתמול לפרוש מהממשלה. הדיון בת"א של מרכז "מולדת" יסתיים ככל הנראה גם הוא באישור הצעד.

נזכיר כי בפגישה שערך ראש הממשלה עם ראשי המפלגה היום לא הצליח שרון לשכנע את שותפיו להשאר בממשלה. גורמים בכירים במפלגה הביעו צער על כי שרון מעדיף את השותפות עם בן אליעזר ופרס על פני השותפות עם מפלגות הימין.
