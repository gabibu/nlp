

סגן נשיא עיראק טאהא יאסין ראמדאן, תוקף את ביקורו של סגן נשיא ארה"ב דיק צ'ייני במזרח התיכון, שנערך במסגרת הרצון לגייס תמיכה נוספת למערכה נגד הטרור.

"הפושע הזה אינו יכול לקבוע את גורל האומה הערבית", צוטט ראמדאן בסוכנות הידיעות העיראקית.

סוכנות הידיעות אי.פי מדווחת כי סבב הביקורים של צ'ייני ב-12 מדינות, נועד לגייס תמיכה להרחבת מלחמת ארה"ב בטרור, שישה חודשים בדיוק לאחר ה-11 בספטמבר.

ראמדאן אמר אתמול כי ארצו לא תאפשר לפקחים לשוב לתחומה. צ'ייני יבקר בכוויית, מצרים, איחוד האמירויות, ערב הסעודית, בחריין, קטאר, טורקיה, עומאן, ירדן, ישראל ותימן. בנוסף יגיע סגן הנשיא לביקור ביחידות הצבא האמריקני המוצבות באיזור.
