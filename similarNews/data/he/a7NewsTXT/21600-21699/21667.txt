

יו"ר הפדרציה רוסית, הבית העליון של הפרלמנט הרוסי, סרגיי מירונוב, החליט לבטל את ביקורו המתוכנן מחר ברשות הפלשתינית ואת פגישתו ברמאללה עם יאסר ערפאת.

כתב עתי"ם מוסר, כי מירונוב שהגיע לביקור רשמי בישראל, ביקר בצהריים בקפה "מומנט" בירושלים והניח זר לזכר הנרצחים. לאחר מכן נפגש לשיחה ארוכה עם ראש הממשלה אריאל שרון ושמע ממנו עידכון על המצב.

בעקבות כך, ולאחר ארוחת ערב עם יו"ר הכנסת ח"כ אברהם בורג, הודיע מירונוב על החלטתו לבטל את פגישותיו המתוכננות בשטחי הרשות הפלשתינית.

כתב עתי"ם מוסר כי מירונוב אמר שקיבל החלטה אישית בנסיבות הנוכחיות וכי על רקע הדברים ששמע אין הוא חושב שמן הראוי לבקר כעת ברשות הפלשתינית.
