

שר הפנים אלי ישי פנה היום ליו"ר ועדת חוקה חוק ומשפט ח"כ אופיר פינס בבקשה לשנות באופן מיידי את התקנה בעניין סעיף הלאום בתעודת הזהות, בעקבות פסיקת בג"צ.

השר ישי מבקש, כי התקנה החדשה למחיקת סעיף הלאום תחול רק על מי שעבר גיור כלשהו, עד להסדרת החקיקה בנושא.

במקביל, פנה השר ישי ליועץ המשפטי לממשלה אליקים רובינשטיין, בבקשה שבמידה שהתקנה תאושר בוועדת החוקה, ייצג אותו בבג"צ בתביעה על בזיון בית המשפט.

במידה שהיועץ המשפטי לממשלה יסרב לבקשה, מבקש השר ישי להיות מיוצג בתביעה הנ"ל, באופן אישי על ידי עורך דין שמחוץ לשירות המדינה, כפי שאושר בעבר במקרים אחרים, על ידי היועץ המשפטי ועל ידי קודמיו.
