

בטקס שנערך בנצר סירני העניקו השר לבטחון פנים עוזי לנדאו ומפכ"ל המשטרה רב ניצב שלמה אהרונישקי תעודות הוקרה ל-38 שוטרים ואזרחים שהצליחו באחרונה לסכל פיגועים.

בטקס אמר השר לביטחון פנים לקציני המשטרה כי יתן את כל הגיבוי לשוטרי ישראל. השר התייחס בדבריו גם לשוטרים המוסרים את עדותם בוועדת אור ואמר כי משרד הפנים יסייע להם.

עוד ציין השר כי במקום שהמשטרה עומדת על משמר שלטון החוק מצוי שקט וציין כדוגמא את הר הבית ואת ה"אוריינט האוס".

השר לנדאו התייחס לכוח האדם במשטרה ואמר כי המשטרה תרחיב את מעגל ההתנדבות והקמת כיתות כוננות ומשמרות שכונה חדשים. "אנחנו נצטרך את הציבור כמכפיל כוח אבל גם כמכפיל רוח", אמר לנדאו.
