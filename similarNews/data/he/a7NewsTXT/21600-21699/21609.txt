

כחמשים טנקים ונגמ"שים של צה"ל נכנסו בלילה לקלקיליה והשתלטו על חלקים גדולים ממנה. לכניסת הכוחות קדמה מתקפת מסוקים על המפקדה של כוח 17 בעיר.

לכוחותינו שלום, לפלשתינים שני הרוגים.

במקביל השלים צה"ל את השתלטותו על מחנה דהיישה. חיילינו חשפו שם מעבדת נפץ.

כוח צה"ל נכנס בלילה גם למחנה אל בורייג' שבמרכז חבל עזה והשתלט שם על מפקדה צבאית פלשתינית. הפלשתינים טענו, כי כוחות צה"ל יישרו חלקות אדמה באזור שנכנסו אליו.
