

לפני כשלושה שבועות החליטה אוניברסיטת "פריז 6", מן האוניברסיטאות המובילות בבירת צרפת, להמליץ בפני האיחוד האירופי למנוע ממדענים ישראלים גישה לתכניות מחקר.

גורמים בכירים מן הממסד האקדמי והפוליטי בצרפת הביעו מחאה על החלטה זו.

שלשום הפגינו מול שערי האוניברסיטה כ-1000 איש. ביניהם כמה מן האינטלקטואלים הבולטים בצרפת. הם נשאו כרזות האומרות כי זוהי "החלטה נתעבת" ו"גרועה יותר" ממעשי הקיצונים.

בתגובה אמר נשיא האוניברסיטה ז'ילבר ברזייה, כי מדיניותה הרשמית של האוניברסיטה לא השתנתה וכי היא לא תפסיק "אף פעם" את קשריה עם מדענים ישראלים ופלשתינים.

עם זאת ציין נשיא האוניברסיטה כי המוסד אינו חוזר בו מן ההחלטה להמליץ לאיחוד האירופי למנוע ממדענים ישראלים גישה לתכניות מחקר.


