

היועץ המשפטי לממשלה אליקים רובינשטיין, רואה בחומרה רבה את הדלפת הידיעה על הפניה לדרום אפריקה בעניין חקירת שרון , ואומר כי הדבר נעשה מטעמי בחירות ויש בו כדי לשבש את החקירה.

"אסור לגרור את מערכת האכיפה למערכת הבחירות " אמר, " ובשל כך סוכם במשרד המשפטים כי חקירות פוליטיות שלא מוצו לא יסתיימו לפני הבחירות".

עוד אמר כי אין כל אפשרות טכנית לסיים את החקירה לפני הבחירות.

הוא דיבר ב'חצי היום' ברשת ב'.
