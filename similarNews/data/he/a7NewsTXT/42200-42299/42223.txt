

רפיק חלבי הודיע כי הוא מתפטר מתפקידו כמנהל חטיבת החדשות של הערוץ הראשון. במכתב למנכ"ל הוא מנמק זאת ב"התערבות בתכנים".

העיתונאית חני לוז מציינת כי שלשום פסק בג"ץ כי המכרז למנהל ערוץ 1 והמכרז למנהל חטיבת החדשות יימשכו לפני הבחירות. חלבי הוא מהמתמודדים במכרזים אלו. גורמים ברשות השידור מוסרים כי רק בשבוע הבא עשויה ועדת המכרזים להתכנס שוב, אולם אין ביטחון כי המשרות יאוישו לפני הבחירות.

יצוין כי מאמר על אמנון אברמוביץ שהתפרסם אמש ב"הארץ" ציטט בכירים אנונימיים מרשות השידור שיש להם טענות נגד התערבותו של בראל, המנכ"ל, בתכנים. כתבתנו מציינת כי על פי החוק המנכ"ל הוא העורך הראשי של הרשות.

ללוז נמסר כי תגובת רשות השידור תימסר במועד מאוחר יותר.
