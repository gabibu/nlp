

מנכ"ל משרד התחבורה, סלמן בן ציון ומנכ"ל חברת "קווים", זאב הורן, חתמו היום (8.1.03) על חוזה להפעלת קווי תחבורה ציבורית באיזור בקעת אונו. מדובר בכ-20 קווי תחבורה ציבורית המופעלים כיום על ידי חברת "דן". קווים אלה מהווים כ-8% מנפח הפעילות של "דן" בתחבורה הציבורית.

חברת "קווים" זכו במכרז שפרסם משרד התחבורה, במסגרת הרפורמה בתחבורה הציבורית.

מנכ"ל משרד התחבורה מסר, כי תעריפי הנסיעה של חברת "קווים" יהיו זולים ב-10% עד 25% מתעריפי הנסיעה של "דן". עם הפעלת הקווים ב-1 ביולי 2003, ייהנו כל תושבי מטרופולין תל אביב מהנחה נוספת בתחבורה הציבורית ולא רק הנוסעים בקווי האוטובוסים שיצאו לתחרות.

חברת "קווים" היא כיום מפעיל התחבורה הציבורית השלישי בגודלו בארץ אחרי קואופרטיב "אגד" וחברת "דן".
