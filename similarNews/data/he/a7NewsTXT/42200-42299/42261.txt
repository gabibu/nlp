

מנכ"ל משרד הבריאות, ד"ר בועז לב, אמר כי אין שום החלטה, או כוונה לחסן את כלל האוכלוסיה בישראל מפני אבעבועות שחורות, מה גם שמערכת הבריאות טרם מוכנה לכך.

ד"ר לב אמר את הדברים בפגישה עם נשיא המדינה, משה קצב, שהתקיימה היום, בה עדכן את הנשיא על הערכות מערכת הבריאות לאפשרות של הפצת אבעבועות שחורות על ידי גורמי טרור, או כתוצאה מתגובה עיראקית למתקפה אמריקנית אפשרית עליה.

ד"ר לב הוסיף, כי עד כה חוסנו 17 אלף מבין כוחות הקו הראשון ומהחיסון הזה מופק החומר לחיסון כללי. עד כה נאספה מחצית מהכמות הנדרשת של חומר זה. ד"ר לב הדגיש, כי איכות החיסונים היא מהטובה בעולם, הן בסטיריליות והן בבטיחות שלהם.
