

בשנת 2002 חלה ירידה של כ14%- במספר המשלחות העסקיות ובמספר האישים שהגיעו מחו"ל לישראל כאורחי מכון היצוא, או בטיפולו. זאת לעומת השנה שקדמה לה. מדובר ב61- משלחות או אישים שהגיעו לישראל בשנת 2002, לעומת 71 משלחות נכנסות בשנת 2001. כך מסר שרגא ברוש, יו"ר המכון הישראלי ליצוא ולשת"פ בין-לאומי.

ברוש ציין, כי לעומת זאת, הגדיל המכון ב90%- את מספר המשלחות העסקיות שיצאו לחו"ל מטעמו, או בהן טיפל .מדובר בשנת 2002 בהם יזם המכון הוצאת 85 משלחות מישראל, לעומת 45 משלחות בשנת 2001.

יו"ר מכון היצוא קורא לממשלה דווקא בתקופה של מיתון קשה במשק, לחשוב על העתיד ולהכריז על הגדלת היצוא כיעד לאומי- כלכלי שיסייע לצמיחת המשק ולהבראת הכלכלה הישראלית.

לדעתו הגדלת תקציבי קרן השיווק לחו"ל והגדלת התמיכה במכון היצוא- שהינם תקציבים מחוללי צמיחה- תאפשר גידול של 10% בהיקף היצוא התעשייתי, שמשמעותו 2 מיליארד דולרים נוספים.

בהשקעה ממשלתית של כ- 50 מיליוני דולרים בתקציבים הללו, אומר ברוש, שתביא איתה השקעה של כ- 150 מיליוני דולרים נוספים מצד הסקטור העסקי, ניתן להשיג את הגידול ביצוא, גידול שיוביל ליצירת כ- 30 אלף מקומות עבודה חדשים באופן בלתי ישיר.

עוד עולה מניתוח מכון ביצוא כי במספר המשלחות העסקיות הנכנסות מאירופה חלה ירידה של 25% בשנת 2002 לעומת התקופה שקדמה לה. מדובר ב15- משלחות שנכנסו לישראל בחודשים ינואר - דצמבר 2002, לעומת 20 משלחות בשנת 2001.

כמו כן חלה ירידה של כ- 57% במספר המשלחות העסקיות שהגיעו לארץ מארה"ב וקנדה בשנת 2002 לעומת השנה שקדמה לה. מדובר ב- 6 משלחות שהגיעו לארץ (בין ינואר - דצמבר 2002), לעומת 14 משלחות בשנת 2001.

גם במשלחות מהמזרח הרחוק חלה ירידה של כ- 67% בשנת 2002 לעומת התקופה שקדמה לה. מדובר ב5- משלחות (בחודשים ינואר - דצמבר 2002), לעומת 15 משלחות בשנת 2001.

מניתוח מכון היצוא מתברר כי במשלחות הנכנסות מדרום אמריקה חל גידול של כ- 17% בשנת 2002 לעומת התקופה שקדמה לה. מדובר ב- 7 משלחות (בחודשים ינואר- דצמבר 2002), לעומת 6 משלחות בשנת 2001.

עוד מתברר כי חל גידול של כ- 13% במספר המשלחות הנכנסות ממזרח אירופה בשנת 2002 לעומת שנת 2001. מדובר ב- 17 משלחות (בחודשים ינואר - דצמבר 2002), לעומת 15 משלחות בשנת 2001.

כמו כן עולה מניתוח מכון היצוא, כי מספר המשלחות שנכנסו לארץ מאפריקה גדל מ0- משלחות בשנת 2001, ל10- משלחות בשנת 2002. לעומת זאת מאוסטרליה לא הגיעה שום משלחת עסקית בשנת 2002, לעומת משלחת אחת בתקופה שקדמה לה.

ברוש מציין, כי מניתוח מכון היצוא על המשלחות העסקיות היוצאות מתברר כי לאירופה חל גידול של 94% , מ- 18 משלחות יוצאות (בשנת 2001) ל35- משלחות יוצאות בשנת 2002.

לארה"ב ולקנדה חל גידול של 500% במספר המשלחות היוצאות. מ- 4 משלחות בשנת 2001, ל- 20 משלחות בשנת 2002.

למזרח הרחוק חל גידול של 25% במספר המשלחות היוצאות. מ- 8 משלחות בשנת 2001, ל- 10 משלחות בשנת 2002.

למזרח אירופה חלה ירידה של 9% במספר המשלחות היוצאות. מ11- משלחות שיצאו בשנת 2001, ל10- משלחות בשנת 2002.

כן מתברר כי בשנת 2002 יצאו לאפריקה 5 משלחות לעומת 1 בשנת 2001. לדרום אמריקה יצאו 2 משלחות בשנת 2002, לעומת 3 משלחות בשנת 2001.
