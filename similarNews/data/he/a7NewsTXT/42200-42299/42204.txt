

רמספלד, שר ההגנה של ארה"ב, אמר כי המתקפה על עיראק אינה בלתי נמנעת, אך מכיוון שעיראק אינה מקיימת את דרישת האו"ם להתפרק מהנשק הכימי, הביולוגי והגרעיני שברשותה, יימשך תגבור הכוחות האמריקניים במפרץ.

אנשי האו"ם שבשטח, לעומת זאת, אופטימיים יותר. דובר פקחי האו"ם אמר בבגדד כי שתוף הפעולה של עיראק נמשך, אף כי סדאם חוסיין האשים אתמול את הפקחים בריגול. ואילו ראש הסוכנות לאנרגיה אטומית סבור כי תוך כמה חודשים הפקחים ישלימו את עבודתם ועדיין מוקדם להסיק מסקנות בענין הנשק שעיראק מחזיקה.


