

על פי החוק, בעלי זכות בחירה אשר ביום הבחירות יימצאו בישוב המרוחק למעלה מ- 20 קילומטר מגבול השיפוט של היישוב שבו מצויה הקלפי שבה הם רשומים, יהיו זכאים להסעה בתחבורה הציבורית.

החל מיום רביעי, י"ב בשבט (15.01.03), יחולקו הכרטיסים לזכאים לנסיעה בכל סניפי הדואר ודואר נע. הכרטיסים יינתנו לאחר הצגת תעודת הזהות בצירוף הספח המציין את כתובת המגורים או לאחר הצגת ההודעה לבוחר.

חלוקת כרטיסי הנסיעה תיפסק ביום שני, כ"ד בשבט (27.01.03). הזכאים לנסיעה שלא יממשו את זכאותם עד לתאריך זה יוכלו לקבל את כרטיסי הנסיעה ביום הבחירות, יום שלישי, כ"ה בשבט (28.01.03) בוועדות האזוריות.

מרכז מידע לציבור ייפתח בט"ז בשבט (19.01.03) ויפעל עד ליום הבחירות ועד בכלל, ובו אפשר יהיה לקבל פרטים רבים, כגון כתובות הוועדות האזוריות.

כדי לקבל כרטיסי נסיעה אפשר יהיה לפנות לנציגי ועדת הבחירות בתחנות אגד המרכזיות ברחבי הארץ רק במקרים מיוחדים.

הנוסעים להצביע באילת או הרוצים להצביע במרכז הארץ אך נמצאים באילת, יחויבו ברישום מוקדם בתחנות אגד מרכזיות.

המבקשים לנסוע ביום הבחירות ברכבת יקבלו את כרטיסי הנסיעה בקופות תחנות "רכבת ישראל".
