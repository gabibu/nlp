

טורקיה פתחה אתמול את המרחב האווירי שלה למטוסי ריגול האמריקנים מדגם "יו-2" הטסים בשמי עיראק, כך מסרה רשת הטלוויזיה הטורקית NTV.

"שני מטוסי 'יו-2' המריאו מייד מבסיס בגרמניה למשימה של איסוף מידע", נאמר בשידור.

שר החוץ יאסאר יאקיס אמר אתמול ל-NTV, כי אנקרה נתנה אישור לארה"ב לערוך בדיקות בכמה מנמליה ובסיסיה לקראת אפשרות של מלחמה בעיראק. עם זאת הדגיש השר, כי וושינגטון טרם חתמה על ההסכם הקובע כי הכוחות האמריקנים יפעלו על פי חוקי טורקיה.


