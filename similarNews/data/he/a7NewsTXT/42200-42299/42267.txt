

טורקיה פתחה את המרחב האווירי שלה למטוסי ריגול האמריקנים מדגם "יו-2" הטסים בשמי עיראק, כך מדווחת רשת הטלוויזיה הטורקית NTV.

"שני מטוסי 'יו-2' המריאו מייד מבסיס בגרמניה למשימה של איסוף מידע", נאמר בשידור, לפי שעה, נמנע צבא טורקיה מלהתייחס לידיעה.

שר החוץ הטורקי יאסאר יאקיס אמר ל-NTV, כי אנקרה נתנה אישור לארה"ב לערוך בדיקות בכמה מנמליה ובסיסיה לקראת אפשרות של מלחמה בעיראק.

עם זאת הדגיש השר, כי וושינגטון טרם חתמה על ההסכם הקובע כי הכוחות האמריקנים יפעלו על פי חוקי טורקיה, "הכדור נמצא כעת במגרשם של האמריקנים".
