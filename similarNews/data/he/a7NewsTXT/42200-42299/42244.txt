

מפלס הכנרת עלה בסנטימטר אחד ובכך חצה את מחסום ה-214- מטרים.

ביום שלישי עמד מפלס הכנרת על 213.99- מטרים. מתחילת החורף עלתה הכנרת ב-43 סנטימטרים, זאת לאחר ששיא השפל במפלס האגם נרשם השנה ב-8 בדצמבר כאשר מפלס הכנרת עמד על 214.42- סנטימטרים.

יצוין כי עלייה דומה במפלס הכנרת מעל לנקודת ה-214- התרחשה בשנה שעברה רק בסוף חודש פברואר. היום לפני שנה עמד מפלס הכנרת על 214.66-, 67 סנטימטרים פחות ממצבה היום.

מנציבות המים נמסר לכתב עתי"ם, כי העלייה התאפשרה בזכות הקטנת השאיבה למוביל הארצי ושמירה על מפלס מינימאלי. כמו-כן בעקבות הגשמים הרבים שירדו במהלך חודש דצמבר באזור אגן ההיקוות של הכנת והגולן.

עם זאת שבים ומזהירים בנציבות המים, כי אסור להיכנס לשאננות, שכן למפלס הכנרת חסרים עוד חמישה מטרים(!), שהם 900 מיליון מ"ק של מים. כמו-כן אין להתעלם מהעובדה שגם בשני מקורות המים הנוספים, אקוויפר ההר ואקוויפר החוף, ישראל נמצאת במחסור גדול של מים.
