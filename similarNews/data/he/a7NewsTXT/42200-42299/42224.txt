

גורמים בכירים בממסד הפוליטי והאקדמי בצרפת מגנים את הטלת החרם האקדמי על ישראל ע"י אוניברסיטת "פריז 6".

המדובר הוא בהחלטתה של אחת האוניברסיטאות המובילות בפריז, שהחליטה להמליץ בפני האיחוד האירופי למנוע ממדענים ישראלים גישה לתכניות מחקר.

החלטת האוניברסיטה התקבלה לפני כשלושה שבועות, ע"י המועצה המנהלית של אוניברסיטת "פריז 6", המתמחה במדעי הטבע.

שלשום הפגינו מול שערי האוניברסיטה למעלה מ-1000 איש ובהם כמה אינטלקטואלים בולטים בצרפת. הם נשאו כרזות המגנות את ההחלטה והמכנות אותה "נתעבת" ו"גרועה יותר ממעשי קיצונים".

תגובתו של נשיםא האוניברסיטה ז'ילבר ברזייה הייתה כי המדיניות הרשמית של האוניברסיטה לא השתנתה, וכי היא תמשיך את קשריה עם מדענים ישראלים ופלשתינים.

עם זאת, ציין נשיא האוניברסיטה, המוסד אינו חוזר בו מן ההחלטה לבקש מן האיחוד האירופי למנוע מאוניברסיטאות ישראליות גישה לפרויקטים במסגרת תכניות לשיתוף פעולה בין האיחוד לישראל.
