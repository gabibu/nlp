

בהיתקלות בין כוח צה"ל לבין הסורים אתמול חוסל חייל סורי, וחברו נתפס. מחקירת המחבל הפצוע בתקרית עולה כי מדובר בחיילים סורים אשר היו לבושים בבגדים אזרחיים.

בהיתקלות בין כוח צה"ל לבין הסורים חוסל חייל סורי, וחברו נתפס. ייתכן כי חבר שלישי בחוליה הצליח להימלט. מחקירת המחבל הפצוע בתקרית עולה כי מדובר בחיילים סורים אשר היו לבושים בבגדים אזרחיים. בצה"ל נפתחה חקירה לבדוק מה עשו החיילים הסורים בשטח ישראל.

בפיקוד הצפון בודקים: האם החיילים הסורים, שהיו לבושים בבגדים אזרחיים, הגיעו לאזור במשימת איסוף מודיעין או שמא תעו בדרכם ונכנסו בטעות לשטח ישראל.
3 אזרחים סורים, ש-2 מהם היו שוטרים לבושים בבגדי ספורט, היו בדרכם לנחל בהצטלבות עמק רקאד ונהר הירמוך כדי לקחת מי שתייה. מהצד הישראלי ירו עליהם וכתוצאה מכך אחד מהם נהרג ואחר אבד
- דובר צבא סוריה
ההיתקלות אירעה בשטח ישראלי הנמצא ממזרח לגדר המערכת בדרום רמת הגולן, סמוך לערוץ הרוקאד שבאזור משולש הגבולות סוריה-ירדן-ישראל. עם קבלת המידע על הסורים שנכנסו לשטח ישראל הגיע כוח "אגוז" לשטח. שטח זה מסומן במפה כ"קו הכחול" שסימן האו"ם.

הכוח זיהה שני סורים. אחד מהם, חמוש בקלצ'ניקוב, פתח באש על הכוח, נורה ונהרג. חברו, כבן 20, לא היה חמוש, נלכד ונלקח לחקירה בישראל. גופת הסורי נשארה בשטח, ובצה"ל ניסו לתאם את העברתה חזרה לסוריה.

בפיקוד הצפון העלו סברה כי הסורים "התברברו" בשטח ונכנסו בשוגג לשטח ישראל. בצה"ל הדגישו כי החיילים ירו לעבר הסורי על פי הנהלים, ורק לאחר שפתח לעברם באש.

יש לציין כי שעה לאחר ההיתקלות פתחו חיילים סורים באש ממקום אחר לעבר כוחות צה"ל. הם ירו ממוצב על הרכס שמעל משולש הגבולות. לא היו נפגעים, ולא נגרם נזק.

סוריה טוענת כי ישראל היא שהפרה את כללי הפסקת האש בכך שפתחה באש על סורים באזור הגבול. דובר הצבא הסורי טען כי שלושת המסתננים הם שני שוטרים ואזרח שרצו "לשאוב מים מנהר הירמוך באזור המפורז".

מפקד אוגדת געש תא"ל אבי מזרחי אמר כי הוא רואה בתקרית אירוע מקומי, וכי צה"ל אינו עומד לחמם את הגזרה.

בעקבות התקרית העבירה ישראל בערוצים שונים מסר לסוריה, , ולפיו ישראל אינה מעוניינת בהידרדרות באזור והיא מצפה מסוריה לנקוט צעדים למניעת הישנות מקרים דומים. אחד מהערוצים להעברת המסר היה כנראה גם כוח המשקיפים של האו"ם.

בתוך סוריה פועלים גם ארגוני המחבלים השייכים לארגוני האופוזיציה והמשגרים לארגונים ברש"פ הוראות לביצוע פיגועים וגם מימון למטרות אלו. אחד מהארגונים הללו הוא החזית הדמוקרטית, שבראשה עומד נאיף חוואתמה. בצ'אט פתוח באתר "איסלאם און ליין" (6 בינואר 2003), אמר חוואתמה: "הקמת מדינה פלשתינית עצמאית בשטחי 67' אמורה להכשיר את הקרקע בעתיד ל"שחרור כל אדמת פלשתין ההיסטורית".

חוואתמה שיטח בפני הגולשים את עיקרי "משנתו", העוסקת ב"שחרורה" בשלבים של "פלשתין ההיסטורית".

"הבעיה הקיימת משנת 67' ועד היום [מתמקדת] במאבק למימוש זכות עמנו בשלב זה באמצעות גירוש ההתנחלות ושאר כוחות הכיבוש מארצנו, שנכבשה בשנת 1967 ולהבטיח את הקמת מדינת פלשתין העצמאית, שבירתה ירושלים ואת שיבת הפליטים.

ההישג של המהלך האסטרטגי הגדול בשלב הנוכחי יהיה שתיפתח הדרך לשלב הבא, לפתרון דמוקרטי כולל וצודק, שיושתת על מדינה דמוקרטית מאוחדת על כל אדמת פלשתין ההיסטורית, מדינה לכל אזרחיה הערבים הפלשתינים והיהודים הישראלים. אלה יזכו לשוויון אזרחי תחת גג [מדינת] פלשתין הדמוקרטית המאוחדת".
