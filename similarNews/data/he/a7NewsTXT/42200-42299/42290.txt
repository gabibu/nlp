

תלמיד ותלמידה בכיתה י"א המציאו מסוק זעיר ללא טייס המיועד לסייע בחילוץ מטיילים באזורים מרוחקים. המסוק ישתמש בטכנולוגיות של חישה טרמית וראית לילה כדי לאתר מטיילים אשר לכודים באזורים הרריים, בעלי נגישות נמוכה. המסוק מוריד אל הפצוע ערכת עזרה ראשונה ומנחה את המחלצים אליו.

כתב עיתי"ם מוסר כי הפרוייקט זכה במקום הראשון בתחרות "אלביט מערכות הצעירה" שהוא פרוייקט קהילתי אותו מפעילה אלביט מערכות, ובמסגרתו עוסקים ילדים בהקמת מיזמים טכנולוגיים 'וירטואלים' על גבי האינטרנט, בנושאים הקשורים לפעילות קבוצת אלביט מערכות.
