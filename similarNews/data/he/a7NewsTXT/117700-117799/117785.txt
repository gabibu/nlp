

סמוך לשעה 17:15 ירה מחבל מארגון החיזבאללה מנשק קל לעבר מוצב צה"ל בראש הנקרה. כתבנו מוסר כי חילופי האש נמשכו עד לשעות הערב. במערכת הביטחון בודקים האם יש קשר לשני הפיגועים שאירעו היום.



מחבל החיזבאללה הגיע סמוך לעמדת יוניפי"ל הנמצאת בראש הנקרה וירה מנשק קל לעבר עמדה בצד הישראלי של הגבול. חייל צה"ל שהיה בעמדה השיב באש לעבר היורה, אך לא זוהתה פגיעה.

כתבנו קובי פינקלר מוסר שחילופי האש נמשכו עד לשעות הערב. עוד מסר שבמערכת הביטחון בוחנים את האפשרות שההתקפה על מוצב צה"ל בראש הנקרה היתה מתואמת עם ארגון הג'יהאד האיסלאמי אשר ביצע את הפיגועים בשבי שומרון ובנתניה.
