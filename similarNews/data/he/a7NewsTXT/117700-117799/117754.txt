

עשרות שוטרים בתגבור כוחות של הצבא הצליחו לעצור את נעם לבנת בגוש קטיף, כך מדווחת סוכנות קול רינה. תושבי היישוב שירת הים יצאו מבתיהם על מנת למנוע מן השוטרים לעצור את לבנת.

שוטרים רבים הגיעו לישוב שירת הים שבגוש קטיף בו מתגורר נועם לבנת. לפני כשבועיים הוצא ללבנת, אחיה של שרת החינוך והתרבות לימור לבנת, צו הרחקה מגוש קטיף אך הוא הפר אותו.

תושבי שירת הים יצאו מבתיהם כדי למנוע משוטרים שהגיעו למקום לעצור את נעם לבנת. התושבים נשכבו מול ניידות המשטרה, השוטרים ניסו לפנותם בעדינות אולם כשסרבו הם פונו בכוח והוציאו את לבנת מביתו. בשל נכותו המשטרה אישרה לו לצאת את הישוב, בליווי שוטרים, ברכבו הפרטי.

לבנת הועבר לידי השב"ס ונכלא בבית החולים של השירות במתחם איילון ברמלה.

מטה יהודי לא מגרש יהודי: על אף סתימת הפיות אלפים יסרבו
בתגובה למעצרו של נועם ליבנת נמסר הערב ממטה "יהודי לא מגרש יהודי": "המשטרה והצבא בלחץ בשל הצלחת המטה והחשש שאלפים יסרבו פקודה ולכן הם מבקשים לסתום לנו את הפה. זה לא יעזור להם, המטה ימשיך בפעילותו וביום פקודה אלפים יסרבו".
