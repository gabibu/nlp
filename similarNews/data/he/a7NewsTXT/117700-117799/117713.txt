

"עד מתי תעכב דיון במתן הנחות לארנונה, לישיבות ולמוסדות דת?", שאל ח"כ מאיר פרוש, במכתב לשר הפנים אופיר פז-פינס. "האם אין כאן, מצדך, אפליה בוטה לרעה, נגד שומרי מצוות במדינת ישראל?".

חבר הכנסת פרוש מתייחס לפניית ועדת ההקצבות העירוניות בעירית ירושלים, שבוחנת בקשות שונות להנחה בארנונה וממליצה למשרד הפנים על מתן הקלות לגופים שונים. "מאז בחירתו של מר פז-פינס לתפקיד שר הפנים, מתעכבים הדיונים בבקשות המוסדות הדתיים. ולמעשה, השר פז-פינס ממשיך את מדיניות קודמו, אברהם פורז, שבכל תקופת כהונתו כשר הפנים 'הקפיא' את הדיונים על בקשות דומות של ישיבות ומוסדות דת".

עוד כותה פורוש: "קשה להתעלם מתחושת האפליה לרעה נגד מוסדות לרעה נגד מוסדות שומרי מצוות, כאשר ידוע לנו על מוסדות חילוניים שונים שביקשו הנחות או אף פיטורים   והם נענו מיידית, תוך שימוש, מצדכם, בנוהל מזורז ומקוצר".

ח"כ פרוש תובע מהשר פינס, במכתב חוזר, את רשימת כל העיריות שבקשו הנחות ופטורים מארנונה עבור מוסדות שונים, מאז נכנס לתפקידו, תוך ציון מדוייק: תאריך הגעת הבקשה הרשמית, תאריך הדיון במשרד הפנים, מהי ההחלטה שנתקבלה ומהם הנימוקים.

"רק רשימה מדוייקת ומפורטת, תאפשר לנו לבדוק האם נוקט משרד הפנים במדיניות איפה ואיפה", מדגיש ח"כ פרוש.

