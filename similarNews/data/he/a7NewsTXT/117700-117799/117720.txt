

בכיר בהנהגת האסירים המחבלים קובע כי דבריו של חבר הכנסת דהמשה, לפיהם סוהר הוא שקרע את ספר הקוראן, אינם נכונים ומדובר בניסיון לגרוף הון פוליטי מצידו של חבר הכנסת.

המחבל הכלוא טוען בראיון לגלי צה"ל כי לא ניתן להוכיח שדווקא סוהר הוא שקרע את הקוראן. "מדובר בספר כל כך קטן שאי אפשר לקבוע בוודאות שאכן הסוהר הוא שקרע את הספר". לדבריו כל פרסום המידע שהפליל את הסוהר העלום על ידי חבר הכנסת דהמשה לא נועד אלא על מנת שזה יגרוף הון פוליטי לאחר שיוכל לצייר את עצמו כמגינו של האיסלאם הנאבק על קדושת הקוראן. "אף אחד בכלא לא יודע מי קרע את הספר. בהחלט יכול להיות שהוא נקרע בטעות".

בתגובה לדבריו של בכיר המחבלים, המייצג אותם בפני שלטונות הכלא, מחזיק דהמשה בגירסתו ואומר שהנהלת הכלא בכלל והשר לבטחון פני גדעון עזרא הם העומדים מאחורי העלילה נגדו.
(ש)
