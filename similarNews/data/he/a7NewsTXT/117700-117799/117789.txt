

ילד בן 10 טבע היום בבריכת השחיה של אוניברסיטת בן גוריון בבאר שבע, מצבו קשה.

אלברט יעקובוב בן 10 מבאר שבע שהה הבוקר עם עוד 200 ילדי קייטנה השייכים לחברה למוסדות חינוך של עיריית באר שבע. האחראים ועדי ראיה סיפרו כי הבחינו כי הילד נמצא בקרקעית הוא הוצא במהירות החוצה, צוות נט"ן שהגיע ביצע בו החייאה והוא פונה במצב קשה לחדר הטראומה של המרכז הרפואי סורוקה בעיר ומאוחר יותר אושפז ביחידה לטיפול נמרץ ילדים ללא שינוי במצבו.

"אנו מנהלים קייטנה זו כמה שנים. אנו מודעים לזה שהסכנות הן גדולות ועל כן אנו בוחרים צוות מקצועי של רכזים ומדריכים שהם בעלי ניסיון, ותק ואחריות", כך אמר מנהל הקייטנה, ניסים סספורטס, לכתבנו משה פריאל. מנהל מרכז הספורט, ויקו חדד, הדגיש בפני כתבנו כי בבריכה היו באותה שעה 2 מצילים 5 חובשים ו- 20 מדריכים סביב לבריכה. "אנו מצטערים על המקרה, עשינו כמיטב יכולתינו ואנו מקווים כי מצבו של הילד ישתפר", אמר.
