

פצועה אנוש בפיגוע אמש בנתניה נפטרה מפצעיה. בכך עלה לארבע מספר הנרצחות בפיגוע. שמותיהן הותרו לפרסום בשעות הצהריים. אניה ליפשיץ, יוליה ולטשין, נופר הורוביץ, ורחל בן אבו הי"ד.


הנרצחות בפיגוע הן: אניה ליפשיץ, (50) מנתניה שנפטרה מפצעיה הבוקר, יוליה ולטשין (31) מנתניה, נופר הורוביץ (16) מתל אביב, ורחל בן אבו בת 16 מתל אביב.

שני מחבלים פוצצו עצמם אתמול אחר הצהרים בשתי נקודות שונות ובהפרש זמן קצר.

שבי שומרון: מחבל פרץ ברכב גנוב ליישוב ופוצץ בלוני גז
בכניסה לישוב שבי שומרון חדר מחבל ברכב גנוב שנגנב כמה שעות קודם לכן מהתעשייה האווירית דרך השער האחורי של היישוב כאשר הוא מנצל את העובדה שהשער היה פתוח וככל הנראה, ערנותם של החיילים במקום הייתה נמוכה

הוא פתח בנסיעה מהירה ומיד הופעל חומר הנפץ שהוטמן בינות לבלוני גז.

הטנדר בו התפרץ המחבל לשבי שומרון

גורמי הביטחון שחקרו את המחבל אשר נפצע כתוצאה מן הפיצוץ דיווחו לכתבנו קובי פינקלר שבחקירתו סיפר המחבל כי נשלח לבצע פיגוע התאבדות במרכז היישוב כדי לפגוע בכמה שיותר תושבים ולא ברורה עדיין הסיבה להתפוצצות המוקדמת.

נתניה: 3 נרצחות לאחר שמחבל התפוצץ במעבר חציה
50 דקות מאוחר יותר פוצץ עצמו מחבל במעבר החצייה שבכניסה לקניון השרון בנתניה. על פי סיכום מד"א היו בפיגוע 91 נפגעים בהם שלוש נרצחות, חמישה פצועים במצב קשה, שלושה בינוני ו-81 קל.

למרכז הרפואי לניאדו בנתניה פונו 49 פצועים בהם אחד במצב קשה ו-48 קל. למרכז הרפואי הלל יפה בחדרה פונו 25 פצועים בהם אחד בינוני ו-24 קל. למרכז הרפואי מאיר בכפר סבא פונו תשעה פצועים קל. למרכז הרפואי בלינסון בפתח תקווה פונו שני פצועים בהם אחד קשה ואחד בינוני. למרכז הרפואי רמב"ם בחיפה פונו שלושה פצועים, 2 קשה ואחד בינוני. ולמרכז הרפואי תל השומר פונתה פצועה במצב קשה שבשעות הערב מתה מפצעיה.

הטיפול בנפגעים בנתניה

גורמים במשטרה מסרו לערוץ 7 כי העובדה שבכניסה לקניון השרון ניצבו שני מאבטחים מנעה ככל הנראה מן המחבל לחדור פנימה, דבר שהביא לפיצוץ המטען במעבר החצייה הסמוך לקניון כאשר כל הנפגעים שהו אותה שעה בכביש ובמדרכה הסמוכה לקניון.

מעבר החציה בו התפוצץ המחבל

בשעה זו ממשיכה המשטרה בניסיון לעצור את חוליית המחבלים אשר הורידה את המחבל וסייעה לו בהעברת חומר הנפץ. במערכת הביטחון כבר החלו בבדיקות לבירור נסיבות כניסתו של המחבל מתחומי השומרון לאזור נתניה למרות שבמקום מוצבת גדר ההפרדה, מצויים חסמים ובנויה במקום תשתית אלקטרונית מתקדמת.

צילום: זק"א

ארגון הג'יהאד האיסלאמי נטל על עצמנו אחריות לפיגועים ומדיווחים שהגיעו למערכת הביטחון עולה שאחד מהם הוא אחמד אבו חליל מהכפר עתיל מצפון לטול כרם והוא זה שביצע את הפיגוע בנתניה.

כתבנו מזכיר שארגון הג'יהאד האיסלאמי מביע כל העת כי הוא אינו מחויב להפסקת האש וכי לפי הודעתו בשל ריבוי הפעילות הצבאית בכפר עטיל הוחלט בארגון לשגר מחבל דווקא מכפר זה. במערכת הביטחון בודקים בשעה האחרונה האם קיים קשר בין שני הפיגועים כאשר נבדקת האפשרות שהפעולה בשומרון נועדה להסיח את הדעת מתחומי נתניה ובמקביל נמשכת חקירת המחבל אשר ביצע את הפיצוץ בשבי שומרון.


מועצת יש"ע: ההתנתקות מתפוצצת לנו בפנים
בתגובה לפיגועים, בנתניהובשבי שומרוןקוראים במועצת יש"ע לראש הממשלה לעצור את ביצוע תכנית הטרנספר לאלתר, לפני שגל הפיגועים יגיע לשיאים חדשים בעידוד הבריחה מגוש קטיף וצפון השומרון. "אנו כואבים את העובדה שאזרחים תמימים משלמים מחיר על מדיניות מסוכנת של עידוד הטרור ועקירת יישובים יהודיים", אמרו אנשי המועצה.

לונדון: ח"כים ביטלו מפגש עם פלשתינים בעקבות הפיגוע
מספר חברי כנסת מהליכוד וש"ס ביטלו מפגש שנקבע להם עם נציגי הרש"פ בעקבות הפיגועים בשבי שומרון ובנתניה. קבוצת חברי הכנסת שוהה בלונדון במסגרת מפגש אקדמי. מדובר בין היתר בח"כים אלי ישי, יעקב מרגי ומיכאל רצון.
