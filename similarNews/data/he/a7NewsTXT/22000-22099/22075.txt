

נשיא המדינה, משה קצב, נועד היום בצהריים בלשכתו בירושלים עם השליח האמריקני, אנתוני זיני, ושמע מפיו על מגעיו להשיג הפסקת אש בין ישראל לבין הפלשתינים.

בתום הפגישה לא דיבר זיני עם העיתונאים וככל הידוע מיהר בדרכו לפגישה נוספת עם ערפאת ברמאללה.

הנשיא משה קצב אמר, כי ישראל מעוניינת בהפסקת אש ללא תנאים והאשים את ערפאת בכך שהוא מעודד את הטרור לרבות את פיגועי ההתאבדות. הנשיא הוסיף כי לערפאת יש גם מעורבות ישירה בפיגוע שהתרחש בזמן הפגישה שלו עם אנתוני זיני בכפר סבא.

הנשיא סיפר שעידכן את השליח זיני על הפיגוע והאחרון הביע את הזעזוע שלו מכך.
