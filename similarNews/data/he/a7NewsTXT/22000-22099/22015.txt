

אחד מסמלי האינתיפדה היה מותו של מוחמד אל דורה בן 12 שהפלשתינים טענו כי נהרג על ידי חיילי צה"ל. הפלשתינים טענו כי עפ"י צילומי צלם פלשתיני שצילם את התקרית עבור הטלויזיה הצרפתית, הילד נהרג בידי צה"ל.

ביום שני יוקרן בפרנקפורט סרטה של אסתר שפירא ברשת הטלוויזיה הגרמנית הראשונה ARD. סרט המעלה את האפשרות כי מותו של הילד נגרם מירי פלשתיני ולא ישראל. כך כתב בשבת הסישר רונדפונק, אחד מראשי ARD.

"בסרטה של שפירא יש ראיות רבות לכך שייתכן כי הפלשתינים גרמו למותו של הילד", ציין רודפונק, שהוסיף כי "זווית הירייה, משך זמן היריות, עוצמת החדירה של הכדורים והדיוק של הצלפים מהווים הוכחה נגד הטענה שאירעה תאונה, או שהיריות נורו מצד הצבא הישראלי".

"בעקבות החקירות שערכתי, שללתי כמעט לחלוטין את האפשרות שאירעה תאונה בצד הישראלי. החיילים הישראלים היו צריכים לכוון ביודעין אל הילד. אך אין כל סימן לכך וגם לא היתה סיבה לעשות זאת", אמרה אסתר שפירא, שדבריה צוטטו בהודעה.

בחינת הנתונים בשטח מעלה כי מתקבל יותר על הדעת שהצלפים הפלשתיניים הם שהרגו את הילד בעת נסיונותיהם לפגוע בעמדת צה"ל, אומר רונדפונק, לדבריו "זה אפשרי יותר בשל רדיוס הפיזור של קליעי רובי הקלצ'ניקוב שבהם משתמשים הפלשתינים ועמדת הירי שלהם".

רונדפונק ציין כי יש גם חילוקי דעות אודות הסרט עצמו. הצלם הפלשתיני טלאל אבו ראחמה, שצילם את הסרט עבור "פראנס 2", אמר כי צילם את האירוע במשך שש דקות, בעוד שהרשת הודיעה שהיה בידיה סרט באורך 50 שניות בלבד.


