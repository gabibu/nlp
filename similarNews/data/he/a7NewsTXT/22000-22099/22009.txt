

גרמניה לא תשתתף במתקפה צבאית על עירק, כך אמר שר ההגנה הגרמני רודולף שארפינג בראיון האמור להתפרסם מחר ביומון הברלינאי "טאגסשפיגל".

לדבריו ההנחה כי גרמניה תקח חלק במתקפה זו מתעלמת מהתנגדות הממשלה הפרלמנט לכך ומהמנדט של הבונדסטאג הגרמני, אמר שארפינג. עם זאת הוא ציין כי "ברור שעיראק מהווה בעיה קשה", בעיקר בשל "הנשק להשמדה המונית" המופעל ע"י בגדד נגד המיעוטים הכורדים.

שארפינג הוסיף כי הפעולה הטובה ביותר נגד עירק היא לחץ מדיני מתמשך שיאפשר לאו"ם להכניס פקחי נשק לעירק. פעולה צבאית תהיה "האמצעי האחרון", אמר.

אחת מדוברות ממשלת גרמניה, שארימה ריינהרט, אישרה ביום שישי את הדיווח על הפגישה שקיים הקנצלר גרהרד שרדר עם אינטלקטואלים ביום רביעי בערב, ואשר תוכנה דלף לתקשורת. לדבריה, התקיים "דיון פילוסופי", שבמהלכו אמר שרדר כי "כל התחייבות צבאית נוספת של ממשלת גרמניה תיעשה בתנאי שיתקבל מנדט של האו"ם".
