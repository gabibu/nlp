

בחיפוש שנערך בביתו של נאסר קוס אחד מהשומרים הותיקים באוריינט האוס, ומשומרי ראשו האישיים של פייסל חוסייני, נתפסה כמות גדולה של ניירת. היא נלקחה על ידי כוחות הבטחון.

קוס המתגורר בעיר העתיקה במזרח ירושלים, נעצר ביום חמישי לחקירה ולמחרת שוחרר.

המשטרה הודיעה לו כי הניירת שנתפסה בביתו תיבדק על ידה, ויתכן ויזומן לחקירה בימים הבאים, כדי למסור עדות הנוגעת לניירת ולשייכותה לרש"פ ולמנגנוני הבטחון הפלשתיני.


