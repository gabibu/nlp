

היום בבוקר התקיים טקס לזכרה של אהובה אמרגי הי"ד שנרצחה בסמוך לצומת כיסופים בז' באדר תשס"ב, בידי בני עוולה בדרכה לביתה בגוש קטיף. אהובה הותירה אחריה בעל, ושני פעוטים יתומים האחד בן 4 והשני כבן שנה. בפיגוע זה נרצחו גם סמ"ר אמיר מנצורי ורס"ן מור אלרז.

לאחר הטקס יצא נוער גני טל ל"מסע הדגלים בארץ אהובה". המסע כולל היום נסיעה לכיסופים ומשם צעדה רגלית לכיוון צומת גמה.

מתכנני הצעדה, תושבי גוש קטיף , מזמינים את הנוער, מבוגרים וילדים מכל חבלי הארץ, לבא וליטול חלק ביום השלישי למסע, שיתחיל בשעה 08:30 בבוקר מבית זית/מוצא לכיוון ירושלים, ויעבור בשעה 13:00 בבנייני האומה וימשיך לכיוון הכותל המערבי.

בשעה 14:00 תתקיים ברחבת הכותל עצרת לזכרה של אהובה אמרגי הי"ד, בהשתתפות רבנים, שרים, אישי ציבור ובני משפחה.

לדברי מתכנני הצעדה מטרת הצעדה להבהיר כי " אנו חזקים, אתם חזקים ואף אחד לא ישבור אותנו"!

לפרטים: אלומה 051985484

המסע מאושר על ידי כוחות הביטחון והמשטרה.




