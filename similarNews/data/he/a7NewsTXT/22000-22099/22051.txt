

ועדת היגוי, הכוללת מדענים יהודים מרחבי העולם ואישי ציבור, נפגשה בשבוע שחלף בקיבוץ מעלה החמישה, כדי לכונן את "הקונגרס העולמי של מדענים יהודיים". מפעל "עם לעם" של הסוכנות היהודית הוא אחד הגורמים התומכים ביוזמה החדשה.

הקונגרס יאחד מדענים מכל העולם ויקדם שיתוף פעולה בתחומי מחקר, וכן קידום פרויקטים המשפיעים על העם היהודי ועל ישראל. בין התומכים ביוזמה הזאת גם מדענים שזכו בפרס נובל. בכינוס היסוד נקבעו המטרות והיעדים של הקונגרס והונח היסוד למצע לפעולה בשנים הקרובות.

בין התחומים המדעיים שהקונגרס יעסוק בהם יהיו כנראה מחקרים בתחום הגנטיקה, ביוכימיה, מקורות אנרגיה, מים, מדעי המחשב וגיאופיזיקה וכן בתחום החינוך. בין היתר ידונו באפשרות לארגן "כיתות אמן", בהנחיית בכירי המדענים בעולם, ושיתוף צעירים מחוננים בהשתלמויות בחופשות הקיץ בתחומי מדע שונים.

במסגרת הקונגרס מתכננים להקים מוזיאון, שידגיש את תרומת המדענים היהודים למחקר המדעי העולמי.

הידיעה הועברה באדיבות הסוכנות היהודית לישראל.


