

עו"ד ברוך אברהמי, מי שהיה המשנה ליועץ המשפטי של הממשלה, כותב בביטאון האחרון של "צוות", (אגודת גימלאי שירות הקבע בצה"ל) כי הסירוב לשרת בצבא הוא עבירה פלילית וכן קריאה לאחרים שלא לשרת, מגיעה כדי הסתה וזו עבירה פלילית נוספת.

עו"ד אברהמי מציין כי מבחינה משפטית יש חופש ביטוי ויש חופש התאגדות, אך בשום פנים ואופן אין זה לגיטימי לסרב לשרת ולהתארגן לשם כך עם אחרים.

עוד מצטט עו"ד ברוך אברהמי במאמרו, כי הסירוב לשרת בצבא אינו מכשיר לגיטימי להפגנה ואמצעי להכתיב לצבא את דעתם של הסרבנים.

במאמרו מצטט אברהמי את שופט בג"צ, פרופ' יצחק זמיר, אשר כתב כי עבריינות אידיאולוגית מסוכנת וחמורה מעבריינות פלילית רגילה.
