

בחוות השקמים שבנגב החלה הערב פגישת רה"מ שרון עם השליח המיוחד אנתוני זיני. מוקדם יותר הערב פגש זיני את ערפאת ברמאללה. הפלשתינים דרשו שישראל תצא לחלוטין משטחי A כתנאי לשיחות על הפסקת האש.

יו"ר חרות ח"כ מיכאל קליינר אמר הערב כי הדרך של זיני רצופה כוונות טובות שיביאו גהינום לישראל.

לדברי קליינר, זיני אינו מבין את כללי המשחק במזרח התיכון ובכל מקרה אינו משרת את האינטרסים של ישראל אלא של ארה"ב. אני לא חושב שאזרחי מדינת ישראל צריכים לשלם במחיר דמים על מנת שהאמריקנים יוכלו לפעול בעירק ללא מפריע.
