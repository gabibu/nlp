

4 חיילי צה"ל נפצעו בשבת בהתהפכות רכב מבצעי בו נסעו. הפצועים טופלו ושוחררו לביתם.

חיילים, המשרתים ביחידה מבצעית בגבול לבנון, נסעו בשבת ברכב מסוג האמר סמוך לקיבוץ דן. באחד מעיקולי הדרך התהפך הרכב מסיבה שטרם הובררה וארבעה חיילים שנסעו בו נפצעו.

החיילים, שנפצעו באורח קל, הועברו באמבולנסים של מד"א לטיפול בחדר המיון הקדמי בקרית שמונה.

גורמים שונים הביעו פליאה על כך שחייליים בצה"ל מצליחים להיות מעורבים בתאונות דרכים בכלי רכב מסוג האמר, שעל פי הודעות היצרן בארה"ב אינו ניתן להתהפכות. עד כה ידוע על מספר מקרים בהם הצליחו נהגים בצה"ל להפוך את הרכב בנסיעות מבצעיות או מנהלתיות.

מדובר צה"ל נמסר, כי נסיבות התאונה נבדקות והועברו לחקירת המשטרה הצבאית.



