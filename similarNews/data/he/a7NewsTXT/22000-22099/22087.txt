

השליח האמריקני, אנתוני זיני גינה בחריפות את הפיגועים שביצעו המחבלים בכפר סבא ובירושלים ואמר כי הפיגועים לא ימנעו ממנו להמשיך במאמצים להשגת הפסקת אש.

"אני מגנה במילים החריפות ביותר את פיגועי הטרור שבוצעו היום נגד העם בישראל, ושולח את תנחומיי למשפחות ההרוגים ואיחולי החלמה לפצועים". "פיגועים אלה לא ירתיעו אותי מלהמשיך במאמציי לעבוד עם שני הצדדים כדי להביא להפסקת אש ישראלית-פלשתינית. באותה העת, הכרחי שהרשות הפלשתינית תיטול אחריות ותפעל נגד הטרור ותעניש את האחראים".

"הגיעה העת להשיג הפסקת אש, ליישם את מסמך טנט ולחדש את שיתוף הפעולה הבטחוני. אין שום הצדקה ותירוץ לטרור. למעשה, הדרך היחידה להתקדם היא להשיג הפסקת אש, לשקם את האמון ולפתוח בהליך מדיני. ארה"ב תמשיך לעשות כל שביכולתה כדי להשיג יעדים אלה", נאמר בהודעתו.
