

במערכת הביטחון תולים את השקט היחסי בהצלחתה של פעולת צה"ל הגדולה, אשר פגעה עפ"י ההערכות של צה"ל והשב"כ באופן קשה בתשתיות שונות של ארגוני הטרור. במהלך הפעולה נהרגו מחבלים רבים ורבים מהם נעצרו, חלקם אף "ירד למחתרת", ועוד לא הצליח לשקם את היכולת המבצעית.

עם זאת מסרו גורמי הבטחון כי ביום חמישי נמנעו פיגועים בשל יירוטם של שבעה מחבלים שהיו בדרכם לבצע פיגועי התפוצצות בתוך ישראל הקטנה. הגורמים הבטחוניים ציינו כי עד עתה לא ידוע על הנחיות חדשות שניתנו על ידי ערפאת למחבלים לחדול מפיגועים.

אל השב"כ הגיעו התרעות על פיגועים מתוכננים, אולם אין כעת התרעות ממוקדות או כוננויות מיידיות, המעידות על כך שמחבלים נמצאים כבר בתוך תחומי הקו הירוק כשהם חמושים ומוכנים לפיגוע.


