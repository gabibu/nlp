

היום התקיים טקס פרידה משר התיירות היוצא, הרב בני אלון, אשר פרש מתפקידו עם פרישת סיעת האיחוד הלאומי - ישראל ביתנו מהממשלה.

אלון אמר כי התיירות היא אחד מהמחצבים החשובים במדינת ישראל, ארץ התנ"ך.

לדבריו, בתקופת כהונתו הקצרה השקיע מאמצים בניהול המשבר הקשה שפוקד את הענף, שינה את שיטת השיווק בחו"ל לשיווק ישיר והגדיל רבות את תקציב תיירות הפנים.

אלון אמר לנוכחים כי הוא מכיר ומוקיר את תרומת עובדי המשרד, שמתמודדים עם מציאות כמעט בלתי אפשרית. "אך אם נמשיך במלוא המרץ גם ננצח. טרור זו מלחמה רוחנית וצריך להמשיך ולשווק את ישראל", אמר אלון והוסיף "המשבר הנוכחי הוכיח עד כמה התיירות משמעותית למדינה וכמה משרד התיירות חשוב בזמן כזה".


