

חוקרים בתחום העבודה הסוציאלית מאוניברסיטת חיפה דורשים מצה"ל לפרסם בפומבי ובאופן מחייב כי צה"ל יכיר בכל חייל שייפגע נפשית עקב השתתפותו בתכנית ההתנתקות כנכה צה"ל, "על כל הזכויות הנובעות מכך".

שני חוקרים בתחום העבודה הסוציאלית מאוניברסיטת חיפה, ד"ר אלי בוכבינדר וד"ר גיא אנוש, דורשים מצה"ל לפרסם בפומבי ובאופן מחייב כי צה"ל יכיר בכל חייל שייפגע נפשית עקב השתתפותו בתכנית ההתנתקות כנכה צה"ל, "על כל הזכויות הנובעות מכך".

כתבתנו רותי אברהם מוסרת כי השניים פנו אל הפרקליט הצבאי הראשי ואל קצין רפואה ראשי ומציינים כי בהתבסס על הידע הנרחב ממחקרים בארץ ובחו"ל על השפעות מצבי טראומה על אנשים, "אנו מבקשים להתריע בפניך כי ניתן לקבוע בבטחון שאחוזים משמעותיים מחיילי צה"ל אשר יהיו מעורבים בתכנית 'ההנתקות' יסבלו מפגיעות נפשיות מיידיות וכרוניות".

החוקרים מוסיפים כי היד הקשה הננקטת כיום ביחידות צה"ל כלפי חיילים המבקשים להשתחרר מהמשימה יוצרת מצבים של לחץ נפשי. חלק גדול מהחיילים הם בגילאי ההתבגרו (עד גיל 21), והם לא יכולים לעמוד בכך. "מצבי לחץ אלה צפויים גם הם לבוא לידי ביטוי בפגיעות נפשיות מיידיות וכרוניות אצל חיילים רבים".

כאמור, מבקשים שני החוקרים מצה"ל לפרסם פומבית כי חיילים שייפגעו נפשית מההתנתקות יוכרו כנכי צה"ל ויקבלו את כל התנאים הנלווים לכך.
