

עשרות תושבי כפר דרום מונעים מהצבא להוציא מהיישוב מתקן בטחוני. התושבים מקיפים את המשאיות שנשלחו לפנות את המתקן וחוסמים את דרכן.

כמאתיים מתושבי כפר דרום חוסמים משאיות צבאיות שעמדו לפנות מכפר דרום מתקן בטחוני. התושבים זועמים על הדרדרות המצב הביטחוני באזור ולטענתם גם פינו המתקן יפגע בבטחונם. הם מקיפים את המשאיות ומונעים מהן להתקדם. בחלק מהגלגלים של המשאית הוצא האוויר.

כוח קטן של משמר הגבול הוזעק למקום העימות בין התושבים לבין חיילי צה"ל. שוטרי מג"ב מקיפים את המשאיות אך אין באפשרותם לחלץ אותן מן המקום.

התושבים קוראים לחיילים שלא לבצע את פקודת הפינוי וצועקים "שמאל ימין שמאל, המפקד אני לא יכול". בנוסף הם שרים לחיילים שירים ומציינים בפניהם כי הם אוהבים אותם.
