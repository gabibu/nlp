

המטה העולמי להצלת העם והארץ מודיע כי הישוב רפיח ים זכה בגורל, וספר תורה שנכתב לזכות תושבי גוש קטיף וצפון השומרון, ייכנס בטקס שבו ישתתפו אלפים אל הישוב. עפ"י הודעתו של הרב שלום דב וולפא יוזם כתיבת ספר התורה, יתקיים טקס הכנסת ספר התורה לגוש קטיף ביום שלישי י"א אב, ואלפים ילוו את ספר התורה לגוש "מתוך שמחה".

"ספר התורה יוביל את המאבק לניצחון ארץ ישראל, כפי שהיה בימי כיבוש הארץ כאשר ארון ברית ה' צעד בראש המחנה", נאמר בהודעה. המטה העולמי מוסר עוד כי להכנסת ספר תורה בגוש קטיף יגיע יו"ר המטה העולמי להצלת העם והארץ הרב יקותיאל ראפ שיגיע לצורך כך במיוחד מחו"ל.
