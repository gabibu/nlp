

בעשורים האחרונים החיידקים הסובבים אותנו הלכו ופיתחו עמידות לתרופות האנטיביוטיות השכיחות. כתוצאה מכך בתי חולים סובלים מעלייה דרמטית בזיהומים קשים שמקורם בחיידקים עמידים שמרביתם קטלניים.

על מנת לפתור בעיה מורכבת זו, מדענים מנסים להנדס גנטית חיידקים שמייצרים חומרים כימייים העמידים לזיהומים.

כך פותחו לאחרונה חיידקים המייצרים כימיקלים בשם "פוליקטידים". הפוליקטידים הם מולקולות הבנויות מטבעת של פחמן וחמצן, הדומות בהרכבן לאנטיביוטיקה המוכרת אריתרומיצין.

צוות החוקרים, אשר פרסם את תוצאות עבודתו בגיליון האחרון של העיתון Nature Biotechnology השתמש ברצפי DNA המייצרים חלבונים מייצרי "פוליקטידים" מחיידקים שונים, והטמיע אותם באופן חדשני בחיידק המוכר E Coli.

בזאת יצר חיידק המייצר את הפוליקטידים באופן מוגבר, והחוקרים מקווים שזהו צעד משמעותי שייתן לחיידקים אלה כוחות יתר בריפוי זיהומים עמידים.

