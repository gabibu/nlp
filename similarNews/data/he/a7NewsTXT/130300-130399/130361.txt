

מתפללים בבית הכנסת הגדול בירושלים נערכים למחות נגד דן חלוץ 'רמטכ"ל הגירוש', כלשונם, העומד להגיע לתפילה בליל שבת הקרוב (פר' וירא).

מתפללים בבית הכנסת הגדול בירושלים נערכים למחות נגד דן חלוץ 'רמטכ"ל הגירוש', כלשונם, העומד להגיע לתפילה בליל שבת הקרוב (פר' וירא).

בית הכנסת הגדול בירושלים נהנה ממעמד של 'מוסד' ייצוגי המשמש בין היתר מקום שבו מכתירים את הרבנים הראשיים, ומקום תפילה עבור אישים, אורחים מחו"ל, פוליטיקאים ובעלי הון. למתפללי בית הכנסת נודע כי בכוונת הרמטכ"ל ופמלייתו הצבאית להגיע לבית הכנסת בליל שבת הקרוב. ע"פ הנוהג בבית הכנסת, סגן נשיאו עו"ד זלי יפה, בנו של המייסד ד"ר משה אברהם יפה ז"ל, מברך את האורחים בתום התפילה. המתפללים מתכננים להשמיע את מחאתם בשעה שינשאו דברים לכבוד הרמטכ"ל.

ג ' אחד המתפללים אומר לערוץ 7 כי בשעה שליד בית הכנסת מצויים מגורשים רבים בתוך המלונות, אין לכבד את מי שנתן ידו לגירושם. "לא מגיע למי שנהיה רמטכ"ל כדי להוציא לפועל את הגירוש, לזכות בכבוד בבית הכנסת", אמר.

ג' מתנגד למנוע מהרמטכ"ל להתפלל בבית הכנסת כי הוא 'מתנגד למנוע מיהודי להתפלל', אך בשעה שייאמרו דברים לכבודו, תתקיים מחאה. א. מזכיר את המחאה הקודמת בבית הכנסת ביום כיפור, נגד השר אולמרט ומציין כי ראוי היה לכבד את המגורשים ולא את המגרשים. א. מוסיף כי גם בני נוער מגורשים מגוש קטיף המצויים במלונות בסביבה, צפויים להגיע כדי למחות "הם יקראו לעברו כי בגללו הם חסרי בית ופרנסה".

