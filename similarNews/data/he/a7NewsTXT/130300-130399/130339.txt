

המחצית הראשונה של חודש נובמבר התאפיינה בירידה במספר פעולות הטרור, אולם חלה עלייה בהיקף הירי תלול המסלול לעבר ישראל מרצועת עזה.

כתבנו חגי הוברמן מציין כי במהלך השבועיים החולפים נורו 32 רקטות ופצצות מרגמה לעבר שטח ישראל מתוכם זוהו 14 נפילות בשטח ישראל (בשאר מקרי הירי לא זוהו נפילות או שהרקטות נפלו בשטחי ה"רשות הפלשתינית"). לא היו נפגעים בנפש כתוצאה מאירועי הירי.

עוד מוסיף כתבנו כי ע"פ הדו"ח, מספר הנפגעים הישראלים כתוצאה מפעולות הטרור ירד אף הוא. הדבר איפשר לישראל להעניק הקלות במעבר פועלים וסוחרים מהיו"ש ומהרצועה לישראל. כוחות הביטחון הישראלים המשיכו בפעילות סיכול ומנע כולל ירי לעבר אתרי שיגור של רקטות ברצועה, מעצרים וסיכול ממוקד נגד פעילי טרור ביו"ש.

