

מנכ"ל איגוד המפרסמים, תלמה בירו, אומרת כי זכייני ערוץ 2 נוהגים כמונופוליסטיים. זאת בשל העובדה כי העלו את תעריפי הפרסום כשלמפרסמים אין כל ברירה מאשר לפרסם אצלם בהעדר אפפיקי פרסום אחרים בטלוויזיה

"המפרסמים מנסים מאז 2001 בכל הזדמנות לפתוח ערוצים נוספים לפרסם בטלוויזיה כשהכוונה היא לפתוח את הכבלים ואת הלווין", כך אומרת היום מנכ"ל איגוד המפרסמים, תלמה בירו, בראיון לערוץ 7. זאת בעקבות העלאת תעריפי הפרסום בטלוויזיה על ידי זכייניות ערוץ 2.

לדברי בירו, תעריפי הפרסום של זכייניות ערוץ 2 גבוהים ביותר ורק עלו לאחרונה. "כולנו זוכרים את המכרז שהתנהל רק בשנה שעברה ואת סכומי העתק להם התחייבו הזכיינים בערוץ 2, אלו אמנם זכיינים טובים שעושים לנו טלוויזיה משובחת אבל כולנו גם זוכרים מי הם אלה שמממנים את הערוצים המסחריים במדינת ישראל ומי הם אלה שבעתיד יצטרכו לשלם את המכרז של רשת וקשת", הסבירה בירו ואמרה כי כל זה אינו בגדר הנחות מכיוון שגם רשת וגם קשת יצאו לאחרונה עם תעריפים חדשים גבוהים מאלו שהיו עד עכשיו.

להאזנה לראיון
