

שמעון (קצ'ה) כהנר: דפני היה בוקר וחקלאי מקצועי שפעל כל חייו בעיקשות למען עקרונות של ארץ ישראל כמו שהוא חלם , לחם למען המדינה, נאחז בקרקע ועבד את האדמה כעיקרון

משה דפנה , זקן בוקרי ישראל, ממושב שרונה נפטר שלשום בגיל 87. הוא ניהל את עדר הבקר ואת מטעי הפרי עד לימים האחרונים.

דפני השאיר אחריו את רעייתו איזה בתו של יצחק שדה, 4 ילדים, 16 נכדים ו-4 נינים, והיה חבר ופעיל באמב"ל (ארגון מגדלי הבקר לבשר).

שמעון (קצ'ה) כהנר, בוקר וותיק וממקימי ולוחמי ה-101 אמר כי "דפני היה חקלאי ובוקר מקצועי בכל נשמתו , גופו וליבו. אדם ישר ונחוש .נאמן לעקרונותיו ולארץ ישראל אותה חלם, עד לעקשנות. הוא עבד את הקרקע והיה בוקר כעקרון של האחזות. דפני לא היה רק איש אמיץ באופן אישי אלא גם בעמידתו מול מתנכלים לאדמתו לאורך כל השנים".

דפני עלה לארץ עם הוריו בשנת תר"פ, בהיותו בן שנה. בשנת תרצ"ה החל לעבוד בחקלאות בבאר טוביה ועבר הכשרה במשמר השרון. בסוף שנות השלושים הקים את קיבוץ שדות ים (שנקרא אז קיבוץ קרית חיים) ופעל לכיבוש העבודה בנמל חיפה. פעל במסגרת בפלי"ם להבאת עולים לארץ ישראל. משנת תשכ"א פעל בפרוייקטים של המוביל הארצי מטעם מקורות.

תמיד חלק לחזור לחקלאות ומשנת תשי"ב גידל צאן בגליל התחתון. בשנת תשכ"א עברו הוא ורעייתו למושב שרונה והחל בגידול עדר הבקר לבשר. נחשב לבוקר מקצועי ומושא להערצה בקרב הדור הצעיר של הבוקרים.

דפני נטמן אתמול על פי בקשתו בבית העלמין בקיסריה, סמוך לשדות ים אותו הקים, מול הים.










