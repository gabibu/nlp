

הוועד הפועל הציוני בחר ביום שישי פה אחד בזאב ביילסקי לתפקיד יו"ר ההנהלה של ההסתדרות הציונית העולמית.

לאור בחירתו הופך זאב ביילסקי למועמד גם לתפקיד יו"ר ההנהלת הסוכנות היהודית, בחירה שאמורה להיות מאושרת ע"י חברי עצרת הסוכנות היהודית שיתכנסו ביום ראשון 26.6.05 בירושלים.

הוועד הפועל הציוני הוא הגוף המחוקק של ההסתדרות הציונית העולמית, הוא מתכנס אחת לשנה בין קונגרס ציוני למשנהו שהוא הגוף המחוקק העליון המתכנס אחת לארבע שנים. הוועד הפועל הציוני מונה 115 צירים נציגי מפלגות, תנועות וסיעות ציוניות בארץ ובעולם.

סיעת הליכוד העולמי הסירה את מועמדותו של נתן שרנסקי לתפקיד.

עם הבחרו אמר ביילסקי :"אני מבטיח להמשיך את המפעל הציוני של הסוכנות היהודית וההסתדרות הציונית העולמית. אני מודה מקרב לב על האמון שנתתם בי ומבטיח לכם שאעשה הכל כדי לעקור שנאת חינם ולהביא את פעילותנו לגבהים חדשים".
