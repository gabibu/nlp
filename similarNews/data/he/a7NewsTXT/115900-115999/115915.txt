

-500 חיילים מתגיירים סיימו אתמול את קורס "נתיב" אשר נערך בשמונת השבועות האחרונים. טקס סיום הקורס יתקיים בבנייני האומה בירושלים במעמד קצין החינוך הראשי, תא"ל אילן הררי.

מטרת קורס "נתיב" להעשיר את ידע החייל שאינו-יהודי, "בנוגע למורשת והתרבות היהודית כאמצעי להשתלבות בהצלחה בצה"ל ובחוגים חברתיים". לקורס יכולים להצטרף עולים ועולות חדשים בתחילת השירות הצבאי שלהם. בנוסף, הקורס הוא תוכנית גיור בשלבים לאלה המעוניינים. דובר צה"ל הדגיש עם זאת כי תוכנית הגיור מיועדת לחיילים בתחילת השירות הצבאי שלהם ולא לאלה שבאמצע השירות והוא מתקיים בשלושה מרכזים: בצפון, במרכז ובדרום הארץ.

תוכנית ההדרכה של הקורס כוללת 5 שלבים. היסטוריה של העם היהודי, ציונות ומדינת ישראל, תנ"ך, מחשבה יהודית ופעילויות יהודיות עולמיות. בנוסף, מתקיימים טיולים, סיורים ופעילויות קהילתיות. הקורס מתקיים בבסיס הטירונות אלון, והוא כולל טירונות מקוצרת והכנה לשירות. חיילים שמודיעים בתחילת הקורס שהם מעוניינים להצטרף לתוכנית הגיור, מוצבים בתפקידים המיועדים להם לאחר התהליך.

דרישות הקבלה לקורס הן כנס הסברה, ראיון ובחינה בסיסית בעברית. הקורס מיועד לחיילים שמעוניינים להשקיע זמן וללמוד למען הרחבת האופקים האישית.

צה"ל מדגיש עם זאת, כי השתתפות בקורס נתיב מוצעת על בסיס התנדבותי. חייל המשתתף בקורס לא מחויב לסיים אותו.

חיילים המעוניינים להתגייר במסגרת קורס נתיב יוכלו להשתתף בקורס בן 16 שבועות הכולל 3 סמינרים. כחודש לאחר סיום הקורס ייגשו הבוגרים לבתי הדין העוסקים בנושא על מנת לקבל אישור לגיור.

הקורס הוא חלק מהשירות הצבאי, בין אם החייל משובץ כלוחם או בכל תפקיד אחר. המשכורת הצבאית גם היא לא נפגעת, וחיילים בודדים המשתתפים בקורס מקבלים ימי סידורים.
