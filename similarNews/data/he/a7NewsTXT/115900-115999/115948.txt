

ראש הממשלה אריאל שרון התקשר לברך את יו"ר הנהלת ההסתדרות הציונית העולמית הנבחר זאב ביילסקי.

ראש הממשלה אמר כי :"הידוק היחסים עם יהדות התפוצות עומד בראש סדר העדיפויות של ממשלת ישראל ולכן נפעל ביחד לקידום יעד זה".

ראש הממשלה הזמין את ביילסקי לפגישת עבודה ראשונה בקרוב. היו"ר הנבחר ביילסקי הודה לראש הממשלה על תמיכתו והביע את בטחונו בהמשך שיתוף הפעולה בין ההסתדרות הציונית העולמית והסוכנות היהודית לממשלה.

כמו כן התקשר לברך יושב ראש מפלגת העבודה ח"כ שמעון פרס.
