

במערכת הביטחון התקבלה החלטה לפרוץ בקרוב למלון מעוז הים בחוף נוה-דקלים ולא להותיר את הטיפול בתושבי המלון לתקופת ביצוע הטרנספר. חיילים מחטיבת גבעתי הוחזרו מחופשה על מנת לבצע את הגירוש.

חיילי גדוד השייך לחטיבת גבעתי נקראו אתמול (ה') חזרה מחופשת הרגילה אליה יצאו. כתב INN איציק וולף מוסר כי לדבריהם, לא נאמר להם מדוע הם חוזרים מן החופשה ורק לאחר שהגיעו לבסיס הודיעו להם שמשימתם תהיה לפרוץ למלון 'מעוז הים' שבגוש קטיף.

כתבנו מציין כי לאחר שהתבטלו תכניות הפריצה כאשר התברר לגורמי הצבא שפעילי ימין רבים מתארגנים על מנת לסייע לתושבי המלון יצאו החיילים חזרה לביתם שם יבלו את השבת הקרובה.

במלון 'מעוז הים' שבנווה דקלים משתכנים כ-30 משפחות ומספר רווקים.
