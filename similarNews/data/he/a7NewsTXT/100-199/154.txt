

חזות קשה על מצבו של אזור התעשיה עטרות בירושלים נמסרה בדיון בוועדת הכלכלה של הכנסת. יושב ראש התאחדות התעשיינים של ירושלים, מוטי טפרברג, הזהיר כי אזור התעשיה הזה עלול להינטש כליל בקרוב בשל המצוקה הבטחוניח והכלכלית. לדבריו, מאז תחילת המהומות, חלה ירידה של 50% במכירות של מפעלי התעשיה בעטרות, ובמקביל עלו ב-150% הוצאות הבטחון של התעשיינים במקום. טפרברג מבקש שמשרדי הבטחון, האוצר והתמ"ס יקזזו מתשלומי ישראל לפלשתינים את ההוצאות הללו, כפי שאכן הבטיחו לעשות. היום שוב יידו ערבים אבנים על חיילי צה"ל בנמל התעופה בעטרות. נמל התעופה עטרות סגור למעשה מאז תחילת מלחמת ראש השנה.
