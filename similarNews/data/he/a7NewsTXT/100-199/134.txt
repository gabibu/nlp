

יהודי תושב עטרת נפצע בצהרים באורח קשה, מירי של רכב פלשתיני חולף, לעבר רכבו. הירי היה בין היישוב עטרת לבין גשר ביר זית שבחבל בנימין. הפצוע הובהל לבית החולים הדסה עין כרם כשהוא פצוע בראשו ובכתפו. בשעה זו הוא מנותח בראשו, לאחר שעבר בדיקות.
כשעתיים לאחר הפיגוע הנ"ל פתחו הפלשתינים שוב באש, הפעם לעבר מכונית של יהודיה שנסעה בכביש ואדי חרמייה, סמוך לעופרה. הישראלית נפצעה ברגליה ובידה, באורח בינוני, והועברה לבית החולים הדסה הר הצופים שבירושלים.

ליד מערת המכפלה בחברון לכדו חיילי צה"ל ערבייה שתכננה, לדבריה, לדקור יהודי.
בכניסה הדרומית של היישוב אבני חפץ נורו יריות אל אוטובוס של המועצה האזורית שומרון. לא היו נפגעים.

על כביש 60, ליד היישוב סינג'יל נזרקו אבנים אל רכבים ישראלים.
כלי הנדסי של צה"ל פיצץ אחר הצהרים מטען חבלה גדול מצפון למחסום קרני. לא היו נפגעים ולא נגרם נזק. סוכנות קול רינה מדווחת כי הפלשתינים הצמידו את המטען לבובה בדמות אדם בכדי למשוך את תשומת החיילים.
