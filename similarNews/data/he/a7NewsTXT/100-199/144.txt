

העיתונאי יואב יצחק פרסם בעיתון "מעריב" כי ח"כ זהבה גלאון ממר"צ נתונה בחקירה משטרתית. המשטרה אישרה את נכונות הידיעה.
גלאון חשודה כי הוציאה במרמה ובתחבולה 180,000 שקלים מ"המרכז הבינלאומי לשלום". הדבר היה לפני כשנתיים, סמוך לבחירות הקודמות. על פי החשד, ניצלה גלאון את מעמדה כממלאת מקום מנכ"ל המרכז, והעניקה לעצמה משכורת של 18,000 אלף שקלים בחודש. זאת מבלי שמוסדות העמותה אישרו את הדבר כדין.
ח"כ זהבה גלאון אמרה לערוץ 7 בתגובה כי כל הפרטים שפורסמו אינם נכונים, וכי שמה מוכפש מכיוון שחשפה שחיתויות במרכז לשלום. גלאון אמרה כי כבר לפני שנה היא הודיעה למשטרה שהיא מסכימה להיחקר בעניין, אך איש לא זימן אותה לחקירה.
