

ועדת הכספים של הכנסת החליטה אתמול כי מ 1 במארס יוזלו תעריפי שיחות טלפון ל 22.1 אגורות, במקום 23.1 אגורות (תעריף המינימום הקודם). נוסף על כך יבוטל הפרש המחירים בין שעות-הביניים: 22.00-18.00 לבין שעות הלילה, ולשיחות בין 18:00 עד למחרת בבוקר ייקבע תעריף אחיד של 2.5 אגורות לדקה, במקום שני תעריפים נפרדים של 4.5 אגורות (ביניים) ו-1.5 אגורות (לילה).

עם הוזלת תעריפי השיחות אישרה ועדת הכספים את ייקור דמי האחזקה החודשיים לטלפון ב-2.41% (מ-35.7 שקל ל-38.4 שקל בחודש). גם חלקה של "בזק" במחיר שיחה מטלפון רגיל לטלפון נייד הוגדל מ-4.8 אגורות לדקה ל-6.4 אגורות. בזק הודיעה אתמול, כי שינוי זה יקטין את הכנסות החברה, ואת העלויות לצרכנים בכ-17 מיליון שקל לשנה.

