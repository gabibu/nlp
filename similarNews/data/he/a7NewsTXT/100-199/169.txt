

כתבנו קובי סלע שוחח עם יהושע מור יוסף דובר מועצת יש"ע על קריאתה לחסל את ערפאת. מור יוסף אמר שיש להתייחס אל ערפאת ואל דחלאן כאל אויבים ולא כאל פרטנרים, ואויבים, לדבריו, יש לחסל.
ערפאת, אמר מור יוסף, הוא אויב רע ומר, ולכן צריך לסלקו. אמנם אין לו כל התנגדות שהחיסול יתבטא בגירוש, אולם, אמר מור יוסף: "לא ארגיש שום צער אם אראה את ערפאת מוטל, וכדור בראשו".

כתבנו חגי סרי מסר שח"כ צבי הנדל מ"האיחוד הלאומי ישראל ביתנו" התלונן כי בתגובה על קריאת מועצת יש"ע לממשלה לחסל את יאסר ערפאת, ניגש אליו אתמול בכנסת ח"כ אחמד טיבי ואמר לו, כי יעלה היום על דוכן הכנסת ויקרא לחסל אותו.

