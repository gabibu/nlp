

מאז תחילת המהומות נסגר נמל התעופה עטרות. אתמול יידו שם עשרות פורעים פלשתיניים אבנים על חיילי צה"ל, וכך היה גם שלשום.
גם אזור התעשייה של עטרות במצב קשה. כך נמסר בוועדת הכלכלה של הכנסת. יושב ראש התאחדות התעשיינים של ירושלים מוטי טפרברג הזהיר כי בשל המצוקה הבטחוניח והכלכלית עלול אזור זה להינטש כליל בקרוב.
מאז תחילת המהומות חלה, לדבריו, ירידה של חמישים אחוז במכירות של מפעלי התעשייה בעטרות, ובמקביל עלו במאה וחמישים אחוז ההוצאות המוטלות על התעשיינים במקום בגין צורכי השמירה על הביטחון. טפרברג מבקש שמשרדי הביטחון, האוצר והתמ"ס יקזזו מתשלומי ישראל לפלשתינים את ההוצאות הללו, כפי שאכן הבטיחו לעשות.
