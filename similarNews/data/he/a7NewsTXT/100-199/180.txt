

בית המשפט המחוזי בתל אביב גזר אתמול עונשים של 5 עד 8 חודשי מאסר בפועל על שלושה פלשתינים מיש"ע שהודו ושהורשעו בהתפרעות וביידוי אבנים במהומות שהיו בסתיו ביפו. אחד הנאשמים הורשע גם בתקיפתו של צלם עיתונות. הוא שבר את אפו של הצלם והטיח את מצלמתו, ששוויה 250 אלף ש"ח אל הקרקע מספר פעמים, עד שניפץ אותה. השופטת רינה משל (שוהם) ציינה בגזר-הדין ששלושת הנאשמים הביעו חרטה על מעשיהם, וכי ביקשו את רחמיו של בית המשפט.

