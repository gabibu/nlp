

היועץ המשפטי לממשלה אליקים רובינשטיין החליט לסגור את תיק החקירה נגד ח"כ אביגדור ליברמן, בגין העלבת עובד ציבור ואיומים נגד ניצב משה מזרחי. ליברמן מסר לפני מספר ימים מכתב התנצלות למזרחי ובו כתב כי הוא מצטער על עגמת הנפש שנגרמה לו וכי מעולם לא התכוון לאיים עליו.

לבקשת היועץ המשפטי לממשלה שיגר ליברמן מכתב נוסף ובו כתב: "כמחוקק וכאזרח אני תומך בשלטון החוק ובכל מערכות אכיפת החוק".

בשעתו נכשל רובינשטיין בניסיונו להסיר את חסינותו של ליברמן בפרשייה זו.

נגד ח"כ ליברמן תלוי ועומד תיק נוסף בגין תקיפת קטינים ביישוב נוקדים שבו הוא מתגורר. היועץ המשפטי לממשלה החליט להגיש נגד ליברמן כתב אישום בתיק זה.
