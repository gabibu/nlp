

בית המשפט המחוזי בתל אביב גזר היום עונשים של 5 עד 8 חודשי מאסר בפועל על שלושה ערבים מיש"ע שהודו והורשעו בהתפרעות וביידוי אבנים במהומות שהיו בסתיו ביפו. אחד הנאשמים הורשע גם בתקיפתו של צלם עיתונות. הוא שבר את אפו של הצלם והטיח את מצלמתו ששוויה 250 אלף ש"ח אל הקרקע מספר פעמים עד שניפץ אותה. השופטת רינה משל (שוהם) ציינה בגזר-הדין ששלושת הנאשמים הביעו חרטה על מעשיהם וביקשו את רחמי בית המשפט.
