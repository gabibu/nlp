

טנק של צה"ל ירה אחר הצהרים פגז לעבר מטען צד שהתגלה על גדר המערכת, סמוך למעבר קרני בצפון רצועת עזה. המטען התפוצץ, ולא נפגעו חיילי צה"ל. במקום מתנהלות בשעות האחרונות עבודות חישוף, במסגרתם עוקרים דחפורים של צה"ל צמחייה באזור לאחר שאתמול התפוצצה במקום בובת נפץ, שמפעיליה הניחו כדי לפגוע בחיילי צה"ל. גם בשעה זו נמשכים במקומות שונים בחבל עזה חילופי אש לסירוגין. אל מוצב צה"ל ליד רפיח הושלכו לפני שעה קלה ארבעה רימוני יד. אין נפגעים. כתבנו חגי הוברמן מוסר כי חיילינו ירו אל מידיי הרימונים. אחר כך הושלך במקום מטען נפץ. אין נפגעים.
