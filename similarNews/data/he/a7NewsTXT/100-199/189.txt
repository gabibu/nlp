

אמש התקיים, באיצטדיון ביד אליהו בתל אביב, כינוס תמיכה לאריה דרעי, במלאת חמישה חודשים להיכנסו לכלא. במהלך הכינוס, כאשר נכנס השר אלי ישי, יו"ר ש"ס הנוכחי, לאולם קראו לעברו תומכי דרעי קריאות בוז וגנאי, ואף חבטו בעוזרים שבאו עמו.

בכירי ש"ס אמרו הבוקר כי היה זה כינוס מבייש של המפלגה, והוצג בה הצד המכוער של בוחרי ש"ס. הרב עובדיה יוסף אמר למקורביו כי הוא לא ישתתף יותר בעצרות תמיכה למען דרעי, בעקבות ההתקפה אמש. אנשי ישי טוענים עוד כי הרב יוסף ביקש להעניש את התוקפים ואף להגיש נגדם תלונה.

ח"כ שלמה בניזרי אמר היום כי גם הוא שוקל שלא להופיע בכנסים מסוג זה, בהם העוצמה הרגשית משפיעה על ההתנהגות האנושית.
