

מזכ"ל הרשות הפלשתינית טייב עבד אלרחים, תקף את הנהלת הבנק האיסלאמי בג'דה על כך שאיננה משחררת את הכספים שהעבירו חלק ממדינות ערב לבנק עבור הפלשתינים.
בראיון ל"קול פלשתין", אמר אל רחים כי מדיניות הבנק מתבססת על שמועות חסרות שחר כאילו פשתה השחיתות ברשות הפלשתיניות ובמוסדותיה.

מקור ברש"פ אמר לסוכנות עתי"ם, כי אי שחרור הכספים הללו נובע, ככל הנראה, ממדיניות חדשה שנוקטות נסיכויות המפרץ וחלק ממדינות ערב, משום שהפלשתינים תומכים בנשיא עירק סדאם חוסיין, ובעם העירקי.
