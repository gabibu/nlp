

מאז תחילת המהומות בישראל נרשמה עליה במספר האירועים האנטישמיים בקנדה, במיוחד בחודשים אוקטובר ונובמבר אשתקד. כתב עתי"ם מוסר כי על פי הדו"ח השנתי על האנטישמיות בקנדה, שפרסם ארגון בני ברית, נרשמו בשנת 2000 280 אירועים אנטישמים, לעומת 267 אירועים כאלה בשנה שלפניה. העלייה הגדולה ביותר נרשמה בעיר מונטראול: 71 אירועים לעומת 37 ב-1999.
בין האירועים האלה היו, בין היתר, הכאת יהודים חובשי כיפה, ציור צלבי קרס וכתיבת כתובות גרפיטי, חילול בתי כנסת ובתי קברות, והפגנות המוניות של ערבים נגד ישראל. במהלכן של הפגנות אלה שרפו המפגינים את דגלי ישראל וקראו "איטבח אל-יהוד".
