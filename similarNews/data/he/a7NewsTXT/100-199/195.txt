

משפטו של סוכן השב"כ לשעבר אבישי רביב, שהיה אמור להיפתח ביום ג' בבוקר בבית משפט השלום בירושלים, נדחה לחודש יוני בעקבות ערעור שהגישה הפרקליטות על חומר חקירה מסווג שניתן לסנגורו של רביב.

לפני כחודש פסק שופט בית משפט השלום בירושלים שלום דותן כי יש להתיר לסניגורו של אבישי רביב, עו"ד איתן פלג, לעיין בחומר החקירה בעניינו של מרשו, על אף שהחומר הוא מסווג ואסור
לפירסום. הפרקליטות החליטה להגיש ערעור על פסיקתו של דותן.

בעקבות הערעור החליטו שני הצדדים לדחות את תחילת המשפט לדחות את מועד תחילת המשפט ל-2 ביוני 2001.

סוכנות עתי"ם מזכירה שאבישי רביב, שמואשם באי מניעת פשע ובתמיכה בארגון טרוריסטי, עדיין לא הובא למשפט, על אף שעברו כבר חמש וחצי שנים מאז מותו של רבין.

ח"כ נחום לנגנטל מסיעת המפד"ל מחה בחריפות על התנהלות הפרקליטות, לדבריו, "בהילוך סרק" בכל הנוגע למשפטו של רביב. לנגנטל אמר כי "תרגילי ההשהייה וההטעיה אינם מריחים טוב. תקינות מעשי השלטון והשב"כ מונחים על כפות המאזניים, והגיעה העת לחלוץ את הפקק מבקבוק השמפניה, אפילו אם היא מקולקלת".
