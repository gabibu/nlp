

ח"כ מיכאל קליינר פנה אל רשם המפלגות עורך הדין אלישע צידון בבקשה לבטל את רישומה של מפלגת בל"ד בראשות ח"כ עזמי בשארה.

בשארה הודה כי ארגן נסיעות של ישראלים לסוריה, דבר האסור על פי החוק. ח"כ קליינר טוען כי בשארה עבר בכך ביודעין על סעיף 5 לחוק המפלגות, סעיף שבו נכתב כי אם יש יסוד סביר למסקנה שמפלגה תשמש מסווה לפעילות בלתי חוקית, אין לרשום אותה בפנקס המפלגות. לדברי קליינר, שלטונות סוריה עלולים לגייס את האזרחים המבקרים שם למטרות ריגול בישראל.
