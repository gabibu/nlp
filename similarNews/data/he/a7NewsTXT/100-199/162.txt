

כשני שלישים מחברי מרכז העבודה שהשתתפו בהצבעה תמכו הצטרפות לממשלת אחדות בראשות אריאל שרון. פחות מ-50% מחברי המרכז הגיעו לכינוס המרכז, רובם תומכי ברק. ביום חמישי יבחרו חברי המרכז את שרי העבודה בכינוס נפרד.

עימות פיזי ומילולי פרץ כשחיים רמון ביקש לנאום בפני משתתפי הכינוס. מאות אנשים ניסו לחסום את דרכו לדוכן וקראו לעברו קריאות גנאי ודרשו ממנו שירד מהבימה. "מי אתם שתגידו לי לרדת מהבמה? מאיזו עמותה אתם? מי מימן את העמותה שלכם? גם אתה שומרים על זכות השתיקה?" צעק רמון.






