

שרות בתי הסוהר דחה את בקשתו של אריה דרעי לנאום בפני תומכיו באמצעות שידור טלוויזיה-לוויני בעצרת ההזדהות עמו שהם מקיימים הערב באצטדיון יד אליהו בתל אביב במלאת חצי שנה למאסרו. נשיא בית המשפט העליון אהרן ברק הבהיר היום כי לא התכוון למתוח ביקורת על חוק דרעי, כשגינה אמש חקיקה רטרואקטיבית. בהודעה שפרסם אומר ברק, כי חוקים החלים באופן רטקואקטיבי עלולים להוות בעיה רק כשהם מרעים עם נאשמים ולא במקרה שהם מיטיבים עימם. היום אמורה מליאת הכנסת לדון על הצעת חוק של הממשלה היוצאת לביטול חוק דרעי.
