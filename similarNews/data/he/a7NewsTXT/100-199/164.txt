

דוח שפרסם משרד החוץ האמריקאי אתמול מותח ביקורת חריפה נגד ישראל על דרך טיפולה בהתקוממות הערבית, שהחלה בראש השנה. בין השאר נאמר בדוח כי "בעבר נבעו הפרות זכויות האדם העיקריות ממדיניותה ומנוהליה בשטחים המוחזקים, וממלחמתה בטרור. עם זאת, באוקטובר הפעילה המשטרה [הישראלית] כוח מוגזם כדי לפזר הפגנות שהתקיימו בצפון הארץ בזמן שהתרחשו אירועים אלימים בשטחים המוחזקים. כתוצאה מכך, נהרגו 13 אזרחים ערבים ונפצעו יותר מ-300... לא היה למפגינים נשק חם, אך היו דיווחים כי חלק מהמפגינים השליכו אבנים ובקבוקי תבערה".

באומרם כי המשטרה השתמשה בכדורי גומי ובאש חיה נגד מפגינים למרות "שלא סיכנו את חייהם של כוחות הביטחון או של אחרים" הסתמכו כותבי הדוח לכאורה בעיקר על טענתם של מקורות ערביים.

יצוין כי בשנת 65', בהתפרעויות בשכונת וואטס בלוס אנג'לס, הרגו כוחות הביטחון האמריקנים 34 ופצעו 856 אזרחים שחורים . במהומות שפרצו לאחר זיכוים של שוטרים שהואשמו בתקיפת אזרח שחורבשנת 92', נהרגו 54 אזרחים שחורים ונפצעו 2,000.


