

עבודות צילום של ילדים המאושפזים במרכז שניידר לרפואת ילדים, מקבוצת שירותי בריאות כללית, יוצגו בתערוכת "זוויות" אשר תיפתח בחסות בנק דיסקונט ב- 19 בספטמבר, באכסדרת המשכן לאמנויות הבמה - בית האופרה, תל-אביב. התערוכה תהיה פתוחה עד ה- 25 בספטמבר, כל יום בין השעות 10:00-19:00.

"זוויות" הוא שמו של הפרויקט השנתי, הרביעי במספר, של המרכז החינוכי במרכז שניידר. הפרויקט עסק השנה באמנות הצילום - כלי המעניק הזדמנות לגלות זוויות שונות בעולמם של הילדים המאושפזים.

לדברי משכית שוחט, מנהלת המרכז החינוכי במרכז שניידר לרפואת ילדים: "הצילום הינו כלי הבעתי ייחודי, לא מאיים ויצירתי, המעודד מפגש ודיאלוג בין המציאות הפנימית של הילד לבין המציאות בה הוא חי. דרך עדשת המצלמה יכלו הילדים להתבונן, לחקור ולגלות את סביבתם ואת עצמם בתוכה   הן בהגיעם והן ממרחק הזמן והכאב. הפרויקט אפשר לילדים ללמוד ולהכיר מקרוב כלי טכנולוגי מתקדם ובה בעת לגלות דברים חדשים על עצמם ויכולתם".

במרכז שניידר פועל מערך חינוכי מטעם משרד החינוך, מחוז מרכז - 25 מורות לחינוך מיוחד ותרפיסטיות - המסייע לילדים המאושפזים בתחומים רבים ביניהם פעילות אומנותית ענפה באיכויות גבוהות מאד. במסגרת עשייה זו, יוצרים הילדים מדי שנה עבודות אמנות מרשימות וייחודיות אשר מהוות בסיס ללוח שנה ולתערוכה.

פרויקט "זוויות" מתקיים כבעבר בחסות בנק דיסקונט וקבוצת הידידות של מרכז שניידר, והשנה גם באדיבות האופרה הישראלית תל-אביב - יפו. לוח השנה של מרכז שניידר, מעוטר בעבודות הצילום של הילדים, מופק בשלוש שפות ומציין את החגים והמועדים של שלושת הדתות.

לוח השנה יימכר ב- 15 שקלים, כל ההכנסות הם קודש להמשך הפרויקטים הייחודים של ילדי מרכז שניידר
לרכישה : 9253742   03
