

ביום ראשון הקרוב יצוין בישראל יום התחבורה הציבורית הנערך זו השנה השנייה. לרגל האירוע תתאפשר נסיעה חינם באוטובוסים וברכבות.

הנסיעה חינם תתאפשר בקווי האוטובוסים העירוניים והפרבריים בערים הגדולות החל מהשעה 15:00.
בכל הקווים של "אגד" ושל "דן" שבהם מחיר הנסיעה מגיע ל-8.30 שקלים בירושלים, בתל אביב ובחיפה וכן בקווים של חברת "מטרודן" בבאר שבע, של "קווים" בבקעת אונו ושל "נתיב אקספרס" בנצרת והסביבה.

בנוסף לכך, תתאפשר נסיעה חינם גם בקווי הרכבת מתל אביב לראשון לציון ומחיפה לנהריה בין השעות 10:00 ל- 15:00.
