

מנכ"ל שירות התעסוקה אסתר דומיניסיני מודיעה כי בחודש אוגוסט 2005 נרשמו בלשכות התעסוקה מספר שיא של 25.7 אלף דרישות לעובדים.

מנכ"ל שירות התעסוקה אסתר דומיניסיני מודיעה כי בחודש אוגוסט 2005 נרשמו בלשכות התעסוקה מספר שיא של 25.7 אלף דרישות לעובדים. זאת בהשוואה ל- 23.5 אלף דרישות לעובדים בחודש מקביל אשתקד (אוגוסט 2004), גידול של 2.2 אלף דרישות לעובדים. נתון זה מצביע על עליה בשיעור של 9.5%.

בהשוואה לחודש קודם (יולי 2005   21.1 אלף) חלה עליה של 4.6 אלף (עליה בשיעור של 21.6%).
מן הראוי לציין כי הנתונים הינם מקוריים, ואינם מנוכים מהשפעות עונתיות, ימי חג ומספר ימי הפעילות במשך החודש.

ניתוח הנתונים ההיסטוריים של "דרושים" מלמד כי החל משנת 2004 הסתמנה עליית מדרגה במספר ה"דרושים" שנרשמו בשירות התעסוקה, בהשוואה ל- 4 השנים האחרונות. תוצאה זו הינה פרי המאמצים בשנה האחרונה שבה שירות התעסוקה פעל להידוק והרחבת הקשר עם מעסיקים והרחבת מעורבות שירות התעסוקה בהסדרת שוק העבודה כמו כן גם כתוצאה מהצמיחה בפעילות הכלכלית במשק והגידול במספר המועסקים. (ראוי להדגיש כי בשונה מן העבר כל הדרישות למשרות הנרשמות כעת הינן לעובדים מקומיים בלבד, ולא לעובדים זרים).

בתקופה ינואר   אוגוסט בשנת 2005 הסתכם מספרם של הדרושים בממוצע חודשי ב- 20.5 אלף לעומת 16.5 בתקופה מקבילה בשנת 2004. תוספת של 3.9 אלף   עליה   בשיעור של 23.8%.

