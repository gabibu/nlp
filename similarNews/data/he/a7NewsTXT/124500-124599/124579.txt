

בירושלים הושבתו הלימודים של ילדי נווה דקלים שמתאכסנים בעיר בשל הודעת משרד החינוך למורים, אשר גורשו בעצמם, כי לא יקבלו משכורות. זאת בניגוד לאשר סוכם.


בירושלים הושבתו הלימודים של ילדי נווה דקלים שמתאכסנים בעיר. כך מסר ערן שטרנברג, הדובר לשעבר של המועצה האזורית חוף עזה לכתבנו יגאל שוק.

לדברי שטרנברג, המורים, פליטים מנווה דקלים, החלו את שנת הלימודים, לאחר סיכום עימם, ולפיו הם מועסקים בשכר כמורים לכל עניין. אתמול, קיבלו במפתיע הודעה ממחוז ירושלים של משרד החינוך, ובה מודים להם על התנדבותם. עוד נכתב בהודעה, שהם "תפארת למדינת ישראל".
