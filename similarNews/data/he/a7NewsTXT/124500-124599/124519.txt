

מצרים סגרה אמש את מעבר הגבול בינה לבין הרש"פ ברפיח. כוחות מצריים מפנים את הפלשתינים חזרה לעזה. מוקדם יותר דרש שר הבטחון מופז מהרש"פ לעשות סדר בציר פילדלפי "לאלתר" אחרת "המציאות תטפח על פניה".

מצרים סגרה אתמול בערב את מעבר הגבול בינה לבין הרשות הפלשתינית ברפיח. לפי הדיווח, כוחות הביטחון המצרים מפנים את הפלשתינים בחזרה לרצועת עזה ומונעים ממאות אנשים לחצות את הגדר ולהיכנס לשטח המצרי.

מוקדם יותר דרש שר הבטחון מופז מהרש"פ להשליט סדר בציר פילדלפי. מופז אמר: "רצוי שהרשות תעשה את המוטל עליה לאלתר ומיד על מנת להשליט חוק וסדר ולפעול כרשות אחת עם חוק אחד ונשק אחד. אחרת המציאות תטפח על פניה".

הפלשתינים טענו כי אי הסדר נובע משום שאנשים לא פגשו את בני משפחותיהם מזה שנים.
