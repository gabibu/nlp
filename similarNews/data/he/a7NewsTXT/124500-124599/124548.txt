

סופת ההוריקן "אופליה" עם רוחות במהירות של כ- 130 קמ"ש מתקרבת לחופי צפון קרוליינה. הסופה גרמה עד כה להורדת כ-15 סנטימטרים של גשם, השוטפים את רחובות הערים וגורמים להפסקות חשמל. עד כה לא נרשמו כל נפגעים מהסופה.

מושל מדינת צפון קרולינה שבארצות הברית הורה אמש לתושבים באיים, בקו החוף ובמקומות הנמוכים להתפנות מבתיהם.

ההתרעות על פגיעת ההוריקן כוללות אזורים נרחבים הכוללים את כל חופי צפון קרוליינה. הרשויות הזהירו את הימאים מפני 11 שעות של רוחות הוריקן עזות, שעלולות להציף את הרציפים בנמלים.

יצויין כי, הוריקן "אופליה" היא הסופה ה-15 שפוקדת את ארה"ב בעונת הסופות הנוכחית, שהתחילה ב-1 ביוני וצפוייה להסתיים ב-30 באוקטובר. 7 מהסופות שהתרחשו בעונה זו הפכו להוריקנים.
