

ראש אכ"א האלוף אלעזר שטרן הדיח שני כתבי עתון "במחנה" וצלם שפרסמו תמונות של עקירת הקברים מבית העלמין בנוה דקלים שבגוש קטיף, בכתבה שפורסמה שבוע שעבר בעתון.

ראש אכ"א האלוף אלעזר שטרן הדיח שני כתבי עתון "במחנה" וצלם שפרסמו תמונות של עקירת הקברים מבית העלמין בנוה דקלים שבגוש קטיף, בכתבה שפורסמה שבוע שעבר בעתון.

מדובר בכתבים רן ליאור וליאת שלזינגר וכן בצלם דן קינן, שלושתם חיילים סדירים. ע"פ הדיווח ראש אכ"א הדיח את החיילים בטענה כי צילום התמונות של הקברים הפתוחים בגוש קטיף לאחר עקירתם מבית העלמין, היווה הפרת פקודה ישירה שלא לצלם.

בגלי צה"ל החושפים את הפרשה, טוענים כי מדובר בהדחת ה"ש.ג."- החיילים הסדירים, שכן הממונים עליהם: קצין חינוך ראשי (קח"ר) הממונה על העיתון, מפקד היחידה ועורך הראשי של העתון, הם שאישרו את הצילומים ואת הפרסום בעתון, ורק החיילים הם שהודחו.

דוברת צה"ל מסרה בתגובה כי "פינוי בית העלמין בגוש קטיף היה סגור בפני כל מי שאינו נמנה עם הצוות המקצועי שעסק במלאכת הפינוי, זאת בשל כיבוד צנעת הפרט וכבוד המתים. צוות מעיתון 'במחנה' צילם את האירוע בלא אישור ובניגוד להנחיות דו"צ. החיילים הודחו מתפקידם לאור חומרת מעשם. צה"ל רואה בחומרה רבה את האירוע ומצר עליו".

גלי צה"ל מוסיפים כי לא נתקבלה תשובה מדוע החיילים הם שהודחו למרות שלא הם קיבלו את ההחלטה לפרסם הכתבה .

