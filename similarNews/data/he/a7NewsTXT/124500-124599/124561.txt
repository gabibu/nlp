

מנהיג החמאס בעזה, מחמוד א-זאהר, חשף בראיון לעיתון האיטלקי "קוריירה דב לה סרה" כי כמה אנשי אל קאידה כבר הסתננו לחבל עזה.


מנהיג החמאס בעזה, מחמוד א-זאהר, חשף בראיון לעיתון האיטלקי "קוריירה דב לה סרה" כי כמה אנשי אל קאידה כבר הסתננו לחבל עזה.

מצרים הודיעה היום כי היא סגרה את המעברים הפרוצים ברפיח והודיעה לפלשתינים שלא תאפשר יותר מעבר חופשי בין המדינות. המצרים הציבו גדרות תיל כדי לחסום את המעברים הפרוצים.

בתוך כך, השלטונות המצרים פתחו את מעבר רפיח שנסגר תוך כדי הנסיגה, כדי לאפשר לעשרות אלפי פלשתינים שעברו לצד המצרי לחזור לרצועת עזה. מצד שני, שוטרי הרש"פ הפרושים לאורך ציר פילדלפי, יורים באוויר כדי למנוע מהפלשתינים לעבור לצד המצרי.

כוחות משמר הגבול עצרו במהלך שעות הלילה 20 פלשתינים שחצו את הגבול בין ישראל למצרים באזור קדש ברנע. לפי דיווחי מקורות ביטחוניים הפלשתינים עברו דרך ציר פילדלפי למצרים ולאחר שנעו דרומה חצו את הגבול לישראל.

כתבנו קובי פינקלר מוסר שמדובר בהיקף משמעותי של עצורים. לפי נתוני מג"ב וצה"ל לכדו כבר בעבר מסתננים אך זה היה בהיקף של 2-3 מסתננים לשבוע ולא 20 ביום אחד אומר גורם ביטחוני.

אתמול פוצצו חיילים מצרים מנהרה ששימשה להברחת נשק אל תוך תחומי הרש"פ, סמוך לרפיח. במנהרה, שעברה מן הצד המצרי של הגבול אל תוך חבל עזה, נמצאו 35 רובים, שלושה משגרי טילים ו-280 רימוני יד.
