

במלאות 5 שנים למותה של עופרה חזה, תנציח ראש עיריית תל אביב יפו את הזמרת על גבי לוח הנצחה שהוצב על הבית בו נולדה גדלה בשכונת התקווה בתל אביב יפו.


טקס הסרת הלוט מלוח ההנצחה יתקיים ביום ראשון ה- 18בספטמבר בשעה 18:30 ברחוב בועז 39, בשכונת התקווה. הכיתוב על לוח ההנצחה: בית ילדותה של עפרה חזה זמרת ישראלית ובין לאומית.

הטקס יתקיים במעמד ראש עיריית תל אביב יפו, רון חולדאי, ויו"ר וועדת ההנצחה של עופרה חזה ז"ל, אביגדור קהלני, בני משפחה, קרובים ואנשי השכונה. מנחת הטקס היא שוש עטרי ואת החלק האומנותי שכולל שירים ששרה עופרה חזה ישירו מרגלית צנעני, אופירה יוספי- אחייניתה של עופרה עזה, הדר עוזרי וקרן הכט.
