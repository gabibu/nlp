

אהוד ברק, הגיע אתמול לבקור ביישובי גוש קטיף. בכפר דרום נפגש עם בני משפחת כהן שילדיהם נפגעו באסון האוטובוס ורגלי שלושת מילדיהם נקטעו. (צילום: מוטי סנדר)

ראש הממשלה לשעבר, אהוד ברק, הגיע אתמול לביקור בגוש קטיף, "המתנקשים הבאים מסוכנים הרבה יותר מיגאל עמיר", אמר ברק.

"הם מתוחכמים ולמדו דברים שאנו לימדנו אותם. הם למדו בצבא כיצד להתגבר על מערכות אבטחה מתוחכמות. הם לא חובבנים".

אתר האינטרנט מחלקה ראשונה מדווח כי ברק הציע להכניס אנשים המסוגלים לבצע פעולות כאלה למעצר מנהלי, כדי "למנוע מצב שקיצוני מטורף יבצע את זממו".

לדבריו, "ההינתקות היא רק צעד ראשון ולמדינת ישראל מחכים הסדרים גדולים בדרך. יש לבצע הינתקות גם בחלקים מיהודה ושומרון כדי להגן על גושי ההתיישבות הגדולים".
