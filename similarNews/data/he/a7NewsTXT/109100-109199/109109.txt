

שר האוצר, בנימין נתניהו הורה לחשב הכללי להקדים את תשלום המענק הניתן לותיקי מלחמת העולם השניה לפני חג הפסח.

ותיקי מלחמת העולם השניה זכאים על פי חוק מעמד ותיקי מלחמת העולם השניה (התש"ס 2000 סעיף 6א'), לתשלום מענק שנתי בגובה של 15% מהשכר הממוצע במשק. המענק משולם לותיקים מידי שנה בחודש אוגוסט מתקציב משרד הקליטה ובאמצעותו. עלות המענק נאמדת בכ-11 מיליון  בשנה.

שר האוצר הורה על הקדמת תשלום המענק כמחווה והוקרה לותיקי המלחמה המציינים בעוד כחודש שישים שנה לניצחון על גרמניה הנאצית ועורכים במסגרת החגיגות מסע הצדעה ללוחמים יהודים שעלו למדינת ישראל ותרמו לניצחון.
(ש)
