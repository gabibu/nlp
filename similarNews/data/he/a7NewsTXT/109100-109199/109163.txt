

במהלך טקס סיום קורס קצינים של בה"ד 12 שנערך בלטרון, הצליחו שני פעילי ימין לפרוץ לבמה, התקרבו לרמטכ"ל, משה (בוגי) יעלון. השניים הניפו שלט נגד תוכנית העקירה ועליו נכתב: "יהודים לא מפנים יהודים".

מאבטחי הרמטכ"ל זינקו על השנים והוציאו אותם בכוח מהבמה. גם קצין משטרה צבאית ראשי, תת-אלוף מיקי בראל, אחז באחד הנערים והפיל אותו לדשא.

השניים הועברו לחקירה במשטרת מחוז ירושלים. יותר מאוחר הם שוחררו. בכוונת המשטרה להגיש נגדם כתבי אישום.

קצין משטרה צבאית ראשי, תת אלוף מיכאל בראל, אומר בעקבות מחדל האבטחה אתמול בטקס סיום קורס קצינות בלטרון כי צה"ל אינו מקל ראש בתקרית, ויבדוק את עצמו.

קצין בכיר אמר כי העובדה ששני הנערים הצליחו לעלות לבמה ולהתקרב לרמטכ"ל מצביעה על כך שמעגלי האבטחה קרסו.

במהלך סיור שערך היועץ המשפטי לממשלה, מני מזוז, אתמול במערת המכפלה בחברון החלו אנשי כהנא לצעוק על מזוז "אתה דיקטטור, סותם פיות, איפה חופש הביטוי?" וקריאות נוספות.
שוטרים שהיו במקום הוציאו את אנשי כהנא בכוח מהמערה.


