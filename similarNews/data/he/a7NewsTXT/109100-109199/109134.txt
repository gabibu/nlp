

המשטרה הפיצה היום לשוטריה מארז הסברה שלישי לקראת יישום תוכנית גירוש המתיישבים מגוש קטיף ומצפון השומרון.

חלקו השלישי של מארז הסברה לכוחות המיועדים להשתתף בגירוש מופץ בימים אלו לשוטרי וקציני משטרת ישראל.

המארז מוקדש למורכבות המשימה וייעודו העיקרי הינו לחשוף בפני השוטרים המיועדים להשתתף בפינוי מגוון נושאים המרכיבים את המשימה.

המארז מכיל בין היתר: התייחסות להתנהגות כוחות הפינוי - איסורים וסייגים לשוטר בנושא חופש הביטוי והחובה להמנע מהבעת דעות בפומבי שיש בהן כדי להטביע עליהם זיהוי עם קבוצות המזוהות פוליטית, כלכלית וחברתית קל וחומר במקרים בהם ההתבטאות נכנסת להגדרה של התבטאות אסורה עפ"י החוק. התנהגות הכוחות במצבי לחץ והצורך באיפוק ובאחריות אישית.

חוקיות הפקודה בעיני ההלכה - בעניין זה קיימת במארז התייחסות של מספר רבנים ובראשם הרב הראשי של משטרת ישראל תנ"צ יעקב גרוס:
"אנו מצווים על שמירת דינה דמלכותא שפירושיה שדין המלכות (המדינה) קובע: למרות הקושי והכאב הכרוך במשימת הפינוי יש למלא את המשימות כנגזרת מהתפקיד למען אחדות כוחות הבטחון", עוד מציין הרב גרוס כי על השוטרים לשמור על איפוק ולשמור על כבודו של האחר או השונה ממך.

תקשורת בפינוי   תפקיד התקשורת וההערכות של כוחות המשטרה לביצוע המשימה בסביבה רוויית.

רווחת השוטר - הערכות אגף משאבי אנוש למתן מענה לצורכי השוטרים המשתתפים בכוחות הפינוי.

עוד בערכת ההסברה אשר הוכנה במחלקת ההדרכה של משטרת ישראל פירוט השטח של היישובים ומידע כללי על התושבים.
