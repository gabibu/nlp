

על ההכנות להיערכות לקליטת המוני מתנגדי העקירה בחבל קטיף סיפרה ביומן ערוץ 7 דתיה יצחקי, יו"ר ארגון קל"ע, קליטה לחוף עזה.


"אנחנו פועלים בשני מישורים, הכנת הישובים לקליטת המגיעים, מול ועדות הקליטה שבישובים, ובמקביל נכין סוכות לנצח ואוהלים שיקלטו את כל אותם המונים שכבר כעת מכינים אותנו לכך שהם יגיעו. לשם כך אנחנו מכינים ציוד כמיחמים ומיכלי מים, מזון למבוגרים ולתינוקות ועוד. לשם כך פיזרנו מוקדי איסוף ברחבי הארץ. אנחנו קוראים כעת לבעלי מזרנים מיותרים לשגר אותם אלינו".

את עבודתה מבצעת מנהלת קל"ע יחד עם נשים בירוק ובימים הקרובים צפויה להתקיים ישיבה לשיתוף פעולה עם מועצת יש"ע.

גייסנו תרומות לשיפוץ דירות שהיו זקוקות לכך לקראת קליטת ההמונים. באשר להנהגתו הרשמית של גוש קטיף רומזת יצחקי למחלוקת מסויימת. "הנהלת הגוש סוברת שלא נכון יהיה להביא לכאן המונים, אבל רבים מתושבי החבל אינם מסכימים לכך". ביקורת מפנה יצחקי לעבר חלק מאנשי המועצה, כ"גיזבר המועצה ומזכירי ישובים, שנשאו ונתנו עם ראש הממשלה על מסירת בתינו. לכן אנחנו פועלים באופן אישי, פרטי בסיוע הגופים החוץ פרלמנטריים. הרי לא מדובר במאבק פרטי שלנו. זהו מאבק כללי על הארץ, וברגעי משבר אנשים נמדדים... "

"יש לרתום את כל הכוחות יחד. אנחנו מאמינים שמספרי האנשים הם אלה שיכריעו", אומרת יצחקי.

את דבריה חותמת יצחקי בהבהרה כי כל הפעולות אותן מרכזים אנשי המנהלת בראשותה אינם כוללים פעילות אלימה מכל סוג שהוא, נגד חיילים או נגד אחרים.
(ש)
