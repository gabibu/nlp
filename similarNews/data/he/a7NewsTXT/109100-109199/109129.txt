

יחידת החילוץ אילת אילות, חילצה היום אחר הצהרים נערה בת 17 מבית ספר תיכון במעלה אדומים שנפלה מצוק בגובה של ארבעה מטרים.


הנערה וחבריה לכיתה טיילו בהר יואש, הנמצא כשלושה קילומטרים מערבית לעיר אילת.

במהלך הטיול מעדה הנערה מצוק בגובה של 50 מטרים, אולם למזלה של הנערה, היא נעצרה לאחר 4 מטרים של נפילה. חובשי מד"א הוזעקו למקום, אולם משהבינו כי אין באפשרותם לחלץ את הנערה בכוחות עצמם, הזעיקו למקום את מתנדבי יחידת החילוץ אילת אילות

כעשרה מתנדבים מהיחידה יצאו למקום וחילצו את הנערה, באמצעות אלונקה מיוחדת המחוברת לקרש גב תומך. החילוץ ארך כשעה.

הנערה, שסבלה מכאבים בגבה והיתה בהכרה, הועברה באמבולנס לבית החולים "יוספטל" באילת, להמשך הטיפול.
