

בכנס המשגיחים שהתקיים אתמול התחייב יו"ר המועצה הדתית ורבנות ירושלים, עו"ד משה יצחק אוסדיטשר לפני 400 משתתפי הכנס להעביר את כל המשכורות החסרות עד פסח.

כאשר נכנסה ההנהלה החדשה של המועצה הדתית לתפקידה היא נתקלה בעובדה שהעובדים לא קיבלו משכורות במשך מספר חודשים. מאז, הספיקה ההנהלה להעביר משכורת לעובדים מדי חודש והשלימה 2 משכורות חסרות. לפי הצהרת יו"ר המועצה הדתית מאתמול, יועברו שאר המשכורות עד פסח.

בתגובה להודעה, הביע יו"ר ועד עובדי המועצה הדתית, חנניה אוחנה, הערכה לפעולות ההנהלה בכך שעובדי המועצה יקיימו את חג הפסח בכבוד וברווחה.
