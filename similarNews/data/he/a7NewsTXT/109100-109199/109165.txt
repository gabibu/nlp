

אמש נלקח פעיל הימין איתמר בן גביר לבדיקות רפואיות במוקד הרפואי של קריית ארבע. בן גביר, ששוחרר בשעה 23:30 בלילה ממעצר, טען כי הוכה נחרצות בידי אחד השוטרים לאחר שאיים לתבוע אותו על מעלליו.

אתמול התקייםסיור 'חשאי' של היועץ המשפטי לממשלה מני מזוז, פרקליט המדינה ערן שנדר ובכירים נוספים בצמרת המשפט בקריית ארבעכדי לעמוד מקרוב על סגירת החנויות הערביות בעיר על מנת להכין תשובה של המדינה לעתירה שהגישו הפלשתינים בנושא.

המתיישבים הבחינו בכוחות הגדולים של המשטרה והצבא המלווים אותם, וזעקו לעברם "בוגדים, דיקטטורה, קג"ב". במקום נעצר בן גביר ולאחר שעה נעצר גם איש חברון ברוך מרזל.

בן גביר מספר כי בתוך הניידת שאל את אחד הבלשים "מדוע הוא מתעלל בילדי חברון?". הבלש בשם שמעון פדידה החליט בתגובה לאזוק אותו ולפוצץ אותו במכות. "אמרתי לו שאני לא אוותר לו ואגיש נגדו תביעה אזרחית ומייד הוא הידק את האזיקים על הידיים והמשיך להכניס לי מכות רצח בכל חלקי גופי".

כשהגיעו לתחנת המשטרה סירבו בתחילה לאפשר לו להיבדק, ורק לאחר שעה וחצי שבמהלכו הקיא הוזעק חובש. בו במקום דיבר החובש עם הקצינים שהחליטו לשחררו. בן גביר סבור כי ידעו השוטרים שבית המשפט יידרש לשאלת החבלות בגופו ו"זה לא ייראה טוב" ולכן החליטו לשחרר אותו ואת מרזל.

בתחנה הכחיש בן גביר את החשדות המיוחסים לו שתקף שוטר. "גם בצילומי הטלוויזיה לא רואים אותי תוקף אלא צועק לעברם", הסביר. בבדיקות שנערך לו בשעת לילה מאוחרת במוקד הרפואי של קריית ארבע התברר כי כף ידו התנפחה וכן התלונן על כאבים ממכות בבטן התחתונה.

בן גביר, שמורגל כמעט מידי שבוע לראות את אור השמש דרך הסורגים, אומר כי אף פעם לא התלונן על אלימות של שוטרים. "כנראה שיש להם הנחייה מלמעלה לפוצץ במכות את פעילי הימין כמו שהם עושים לאחרונה בכל הזדמנות גם בהפגנות וגם במעצרים".
