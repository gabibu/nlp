

במהלך סיור 'חשאי' של מזוז ופרקליט המדינה שנערך אתמול (ד') בחברון התקהלו מתיישבים בעיר ומחאו נגדם בין היתר בקריאות "בוגדים" ו"איפה חופש הביטוי?".

פעיל הימין איתמר בן גביר, נעצר בחשד לתקיפת שוטרים והפרות סדר במהלך ביקור היועץ המשפטי לממשלה, מני מזוז, בחברון. גם ראש מפלגת חזית יהודית לאומית, ברוך מרזל, עוכב לחקירה. השניים צעקו לעבר מזוז בעת ביקורו ליד מערת המכפלה: "אתם דיקטטורה, קג"ב. איפה חופש הביטוי?"

היועץ המשפטי לממשלה מני מזוז ביקר היום בחברון יחד עם פרקליט המדינה ערן שנדר ומנכ"ל משרד המשפטים. השלושה היו אמורים לקיים סיור חשאי כדי לעמוד מקרוב ולבדוק עתירות שהגישו תושבי חברון נגד החלטת אלוף פיקוד המרכז לסגור חנויות בעיר בגלל המצב הביטחוני.

שוטרים וחיילים במרחב חברון פיזרו את התושבים הרבים ועצרו כאמור את בן גביר ואת ברוך מרזל.
