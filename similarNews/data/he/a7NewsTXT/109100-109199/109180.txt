

פיצוץ עז שהחריד אמש את תושבי ראשון לציון גרם לבהלה גדולה באזור. הסיבה לפיצוץ: מכונית פרטית שהתפוצצה - אין נפגעים בנפש. הרקע למעשה פלילי.

במשטרה מעריכים, כי למכונית הוצמד מטען חבלה, אך נבדקת גם האפשרות כי הושלך רימון.

כתבנו קובי פינקלר מוסר כי אמש בסביבות השעה 22:30 נשמע פיצוץ עז ברחוב סיבני אלטמן בשכונת נאות אשלים בראשל"צ.

מיד לאחר מכן פרצה אש ממכונית שחנתה בחניון הבניין. למקום הוחשו ניידות של כיבוי אש, ואלה השתלטו על השריפה. במקביל, סגרה המשטרה את הזירה. מעבדה ניידת לזיהוי פלילי הגיעה למקום, אספה ממצאים בשטח.

על פי חקירה ראשונית של המשטרה, בעל הרכב, שהינו עצמאי, קיבל בעבר איומים על רקע סכסוך עסקי.
