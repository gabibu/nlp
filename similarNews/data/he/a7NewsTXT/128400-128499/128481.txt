

יו"ר המפד"ל, ח"כ זבולון אורלב, דורש לקיים דיון מהיר בועדת החוקה של הכנסת בעקבות דו"ח הסניגוריה הציבורית שפורסם בסוף השבוע. לדבריו, הדו"ח חושף אפליה ופגיעה קשה בזכויותיהם של
עצורי ההתנתקות משיקולים פוליטים. ח"כ אורלב אמר כי "יש חובה לפעול ביד קשה ותקיפה נגד כל מי שנקט באלימות, אולם רבים מהעצורים נפלו קורבן למדיניות מעצרים נרחבת ושפיטה קולקטיבית על לא עוול בכפם ומסיבות פוליטיות". בעקבות דרישת אורלב תדון הועדה בנושא ביום ב' הקרוב.
