

ישראל מוותרת על הפיקוח על מעבר רפיח לתנועת פלשתינים בדרכם למצרים ותסתפק בפיקוח מרחוק באמצעות וידאו. הפיקוח המעשי יהיה פלשתיני-מצרי-אירופי.

היום אישר הקבינט הביטחוני את ההסכם שגובש ולפיו מעבר רפיח ייפתח לתנועה פלשתינית ללא פיקוח ישראלי.

על פי הסיכום מוותרת ישראל על הפיקוח הביטחוני מטעמה במעבר רפיח ותסתפק בפיקוח באמצעות צילומי וידאו בלבד. הפיקוח בפועל על מעבר הפלשתינים יבוצע על ידי מצרים והרש"פ בסיוע אירופה.

במערכת הביטחון חוששים מהקלות שבה יוכלו ארגוני הטרור להעביר סחורות ומחבלים למצרים בדרכם לעבור דרומה לשטח הכמעט פרוץ לחלוטין בין ישראל למצרים ודרכו להסתנן על מנת לבצע פיגועים במרכזי האוכלוסייה הישראלית.

לבד מהחשש הביטחוני קיים חשש שמעורבות אירופית באישור המעבר הפלשתיני למצרים יהווה ציון דרך בדרך לבינאום המאבק בטרור. זאת בניגוד להכרזותיו בעבר של ראש הממשלה שהצהיר כי ישראל תמנע מעורבות בינלאומית באחריות הביטחונית על אזרחי ישראל.

להאזנה לראיון עם יונתן דחוח הלוי

