


אליפות העולם בשחמט בבאר שבע תיפתח היום במלון 'פרדייז' בעיר והיא תימשך 11 יום עד ל   10 בנובמבר. בסיומה תיקבע אלופת העולם לנבחרות שחמט לשנת 2005.

התחרות הוכרזה השנה במסגרת אירועי ''שנת השחמט'' בישראל, ביוזמת איגוד השחמט ובחסות משרד החינוך, התרבות והספורט. מידי שנה, מתקיימת התחרות בחסות המקצועית של איגוד השחמט העולמי (פיד''א).

למונדיאל השחמט בישראל הגיע צמרת השחמט העולמי ובראשם ארבע נבחרות השחמט המובילות בעולם - ארה''ב, רוסיה, אוקראינה וארמניה. . כמו כן תשתתפנה נבחרות קובה, גרוזיה, מצרים (אלופת אפריקה) וסין (אלופת אסיה). תגיע גם נבחרת הנשים של סין, אלופת אולימפיאדת השחמט לנשים ב-2004. בסך הכל הגיעו לארץ כ-80 מתחרים, הנמנים על צמרת השחמט העולמי.

יצויין כי הנבחרת הישראלית מדורגת במקום החמישי בעולם.

נבחרת נוספת, ממצרים, אמורה הייתה גם היא להשתתף בתחרות, אך היא ביטלה את השתתפותה. הטעם לביטול לא ברור.

לצורך התחרות הוקמה ועדה ציבורית בראשה עומד ח''כ יוסף (טומי) לפיד, לשעבר יו''ר האיגוד הישראלי לשחמט. נשיא המדינה, משה קצב ינכח אף הוא בטקס הפתיחה.

לאחר שקבוצת ילדי אחד מהגנים העירונים קיבלה את פני המדינה משה קצב ברחבת העיריה התכנסו באולם הנהלת העיר ראשי ההתאחדות לשחמט לפגישה עם הנשיא, ראש העירייה ובכיריה.

כתבנו משה פריאל דיווח כי ראש העירייה יעקב טרנר סיפר לנשיא על מרכזיות השחמט בעיר: "יש לנו היום מועדון שחמט לתפארת בו חברים כ-450 מתושבי העיר. מתוכם 150 צעירים בני נוער ובאפן שיטתי אנחנו תופסים את המקום הראשון בליגת העל ששם יש לנו 2 קבוצות דבר זה אין באף מקום. מבחינה זאת אנו מרוצים וממשיכים לרוץ קדימה בכדי לשמור לעצמנו יתרון זה אנו חייבים להתחיל להשקיע בגני ילדים השנה 20 גני ילדים משחקים שחמט. ובכך נגרום שלא יגידו שבאר שבע היא עיר רק של כדור רגל".

הנשיא בדברי תשובתו ענה בין השאר "משקיעים כל כך הרבה בכדי להביא את הילדים למיצוי מלוא היכולות שלהם כדי לפתח ולשחרר את היכולות שלהם. יש שיטות שונות בחינוך כדי לפתח יכולת אינטקטואלית. אם המחקרים מראים שלימוד משחקי השחמט מביא אותם למיצוי גבוה יותר ולפיתוח היכולות אז אולי זה אמצעי יעיל ואפקטיבי".

כתבנוו מוסיף כי בפגישה נכח גם העיתונאי אביב בושינסקי המשמש כיו"ר איגוד השחמט שציין והסביר לנוכחים מדוע דווקא היהודים טובים בשחמט "מצאו שיש זיקה בין העובדה שאנו עם הספר ושחמט הולך ביחד עם קריאת אנציקלופדיות ונמאחר שהיהודים הפכו להיות כל כך נרדפים והתכנסו בקבוצות סגרות שם התפתח משחק השחמט".

להאזנה לדיווח

