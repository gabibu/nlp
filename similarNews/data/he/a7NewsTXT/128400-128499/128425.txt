

שיא חדש לחוצפה. מחסן תרומות לעקורים נפרץ ונגנב. מתנדבים שריכזו משלוחי תרומת מעילים עבור העקורים נדהמו לגלות הבוקר כי במהלך הלילה נפרץ המחסן והמעילים נגנבו.

(צילום אילוסטרציה)

אתמול הגיעה תרומה של אלפי מעילים עבור עקורי ההתנתקות למחסן שבירושלים. המעילים נתרמו עבור העקורים שאינם יכולים להגיע לבגדיהם הנעולים במכולות בהן הונחו.

המתנדבים שביקשו לארוז את המעילים וה'פליזים' על מנת לשגרם למלונות בהם משוכנים העקורים, נדהמו לגלות כי המחסן נפרץ במהלך הלילה והמעילים שבו נגנבו.

אפי ריפקין, מנהל העמותה לעזרה לזולת 'אורות חסד' וממרכזי מבצע התרמת המעילים מספר לכתבנו שמעון כהן כי אמנם הוגשה תלונה במשטרה, אך גם השוטרים עצמם הביעו ספק רב באשר לסיכויים להשבת הגזילה למחסנים.

יצוין כי במבצע להתרמת הביגוד עבור העקורים פתחה הגברת לורי לוריא מירושלים, ועזרות מתנדים התגייסו לפעילות האיסוף, האריזה והחלוקה של פרטי הלבוש החסרים כל כך לעקורים. מספר רב של עקורים התנדבו אף הם לפעולות החלוקה שנגדעו אתמול באכזבה רבה.

המעוניינים לתרום יכולים לפנות לטלפון 02-5379777
(ש)
