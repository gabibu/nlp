

דוד חטואל התארס אתמול עם לימור שם-טוב מירושלים, שנה וחצי לאחר ששכל את אשתו, טלי וארבע בנותיהם הי"ד בפיגוע בציר כיסופים.

(צילום: קטיף נט.)

בערב האירוסין העלה חטואל את זכר רעייתו ובנותיו שנרצחו ואמר שהכאב לא יוכל להימחות ולהישכח גם ביום זה של שמחת האירוסים. "ביתי החדש אינו במקום זה שחרב אלא הוא קומה נוספת על הבית הקודם".

קרוב משפחתו של חטואל סיפר שהוריה ובני משפחתה של טלי הי"ד קיבלו את הכלה המיועדת לימור כבת משפחה. ההורים אף נכחו בטקס האירוסין אמש. חטואל עצמו אמר בערב האירוסין כי מבטיהן של טלי והבנות ילוו את הקמת ביתו החדש.

באירוסין שהתקיימו במכון מאיר שבירושלים נכח הרב מרדכי אליהו שנשא דברים על האפשרות לקום מעפר גם כשנדמה שמדובר בסופה של דרך שאין ממנה תקומה.

את לימור הכיר דוד חטואל על ידי בארגון 'ישפה' שעוסק בשנים האחרונות בשידוכים בקרב נפגעי טרור.
(ש)
