

בעקבות קבלת התקציב לתשתיות הכבישים, קורא עדי ליבנה, יו"ר מטה כחול-לבן בהתאחדות התעשיינים , למשרד התחבורה ולמנכ"ל החברה הלאומית לדרכים, אלכס ויז'ניצר לתת עדיפות במכרזים לחברות ישראליות.

עדי לבנה, המכהן גם כומנכ"ל כיתן תעשיות טוען כי שימוש בתשומות מתוצרת כחול-לבן בפרוייקט הסלילה ואחזקת כבישי ישראל עשוי להביא ליצירתם של כ-53 אלף מקומות עבודה חדשים במהלך 5 שנים במאות מפעלים וחברות הקשורים לתעשיות הבניה והתשתית.

יצויין, כי החברה הלאומית לדרכים   מע"צ החדשה, קיבלה תקציב של 19 מיליארד שקל ל-5 שנים לפיתוח כבישים חדשים ולאחזקת כבישים קיימים. תוכנית זו תובא בקרוב לאישורו של הקבינט הכלכלי.

ליבנה טוען, כי בשעה שבעולם כולו מגינות הממשלות "בחירוף נפש" על התעשייה המקומית שלהן ומערימות קשיים בפני חברות ישראליות וחברות זרות אחרות על השתתפות במכרזים ממשלתיים וציבוריים - הרי שבישראל המצב הפוך הכל כמעט פתוח ופרוץ.

כמו כן קרא לשר התחבורה, מאיר שטרית להנחות את מועצת המנהלים של החברה הלאומית לדרכים (מע"צ לשעבר), לדאוג לכך שבמידה וחברות זרות תזכנה במכרזים, הן יגדילו את אחוז רכישת הגומלין שלהן מהתעשייה הישראלית, (מעבר ל-30% מהיקף המכרז כמתחייב).
(ש)
