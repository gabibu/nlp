

הועד למען פולארד קובע הפרסומים בתקשורת לפיהם שחרורו של פולארד ב 2015 מובטח, הם שקריים לחלוטין. "יתאפשר לו להגיש בקשה לדון בקיצור עונשו אך לא מובטח שתהיה אפילו הסכמה לדון בבקשה זו".

אתר שירות בתי הסוהר הפדרליים מפרסם כי הסוכן הישראלי יהונתן פולארד ב 21 בנובמבר 2015, 30 שנה לאחר שנגזר עליו מאסר עולם בגין העברת מידע סודי לידי ישראל, יוכל להגיש בקשה לשחרור. פולארד נכנס לשנת ה 21 למאסרו והוא כלוא בכלא בטנר בצפון קרולינה.

אתר ערוץ 7 באנגלית מדווח כי באתר שירות בתי הסוהר האמריקני ניתן למצוא מידע על אסירים ועל תאריך שחרורם הצפוי. בשורת מידע שבה מופיעים פרטיו של פולארד כולל: שמו, מצבו, מספר האסיר שלו, מוצאו מינו צויין כאמור תאריך שחרורו.

השלטונות האמריקנים לא הודיעו על קיצור מאסרו, מאסר עולם ללא קצבה. כמו כן, שחרור על תנאי מתקיים רק לאחר שאסיר מגיש בקשה ומתקיים לו שימוע. פולארד אינו מבקש שחרור על תנאי אלא חנינה.

הועד למען פולארד מפרסם בתגובה כי הפרסומים בתקשורת לפיהם שחרורו של פולארד ב 2015 מובטח, הם שקריים לחלוטין. "אין כל חדש בידיעה הנוכחית. גם לפני שנתיים ושלוש ניתן היה למצוא באתר הפדרלי את שמו של פולארד באותה קטגוריה. היה ידוע מראש שאז יתאפשר לו להגיש בקשה לדון בקיצור עונשו אך לא מובטח שתהיה אפילו הסכמה לדון בבקשה זו".

עדי גינזבורג, איש הוועד למען פולארד מבהיר ביומן הצהריים של ערוץ 7 שהאתר הפדרלי מתייחס לתקדימים במערכת המשפט האמריקאית ולא מדובר ביחס נקודתי לגבי פולארד. "הבעיה היא שהיחס לפולארד אף פעם לא היה כמו אל כל אסיר אחר", הוא מזכיר ומעלה חשש כבד שגם בפרט זה יקבל פולארד יחס דומה. גינזבורג מזכיר את ספרו של מזכיר המדינה האמריקאי לשעבר שסיפר שהמגמה בהשארת פולארד בכלאו היא קלף מיקוח פוליטי מול ישראל.

באשר להתנהלות הישראלית מול האמריקאים, ולדיווחים שראש הממשלה מעלה את סוגיית פולארד בפני הנשיא האמריקאי בוש, מצנן גינזבורג את ההתלהבות ואומר כי מדובר במהלכים שנועדו אך ורק ליחסי ציבור בישראל. "ראש הממשלה פועל על פי מה שמוסיף לו פוליטית ומה שיחזק את ממשלתו ויותיר אותו על כסאו תקופה נוספת. איך יתכן שאין ולו שר אחד שידרוש את שחרורו של פולארד בימים בהם שרון משחרר מחבלים לצרכים מדיניים. האווירה הזו מאפשרת לשרון להשקיט את הסוגייה ולהתעלם מפולארד".

להאזנה לראיון


בעוד כשלשה שבועות צפוי יהונתן פולארד הכלוא בארה"ב להתחיל לרצות את שנת ה- 21 למאסרו ובוועד להשבת יהונתן פולארד הביתה מבטיחים להמשיך ולהחריף את הפעילות.

הוועד מדווח כי מאז שעות הבוקר המוקדמות החלו להגיע טלפונים רבים לאסתר פולארד ולוועד בעקבות הפרסום בתקשורת, שהמידע המופיע באתר שירות בתי הסוהר האמריקני מצביע על כך ששחרורו של הסוכן הישראלי בשנת 2015 הוא כביכול עובדה מוגמרת. הועד פרסם בתגובה כי הפרסומים בתקשורת לפיהם שחרורו של פולארד ב 2015 מובטח, הם שקריים לחלוטין. "היה ידוע מראש שאז יתאפשר לו להגיש בקשה לדון בקיצור עונשו אך לא מובטח שתהיה אפילו הסכמה לדון בבקשה זו".

לדברי אסתר פולארד, מי שמרוויח מפרסום חסר כל יסוד זה הוא ראש הממשלה אשר איננו מעוניין לנקוף אצבע למען שחרורו של בעלה והטיית הלחץ ממנו לאפיקים אחרים רק מקלה עליו להמשיך ולהפקירו.

אסתר פולארד מוסיפה ומציינת שעל שולחן הבג"צ מונחת כעת עתירה (שהדיון בה אמור היה להיערך אתמול, ה- 31 באוק, אך נדחה בחודשיים לבקשת המדינה) המביכה מאוד את ממשלת ישראל, כיוון שהיא מבוססת על מסמך ממשלתי רשמי המוכיח שממשלת ישראל היא שגרמה לעונש החמור שהוטל על פולארד ומחייבת אותה לדרוש לאלתר את שחרורו. זאת מכיוון שארה"ב הרשיעה את פולארד באמצעות מסמכים עם טביעות אצבעותיו של פולארד אך ממשלת ישראל לא מחתה על הפרת ההסכמה שלא ייעשה במסמכים אלו שימוש נגד פולארד.
