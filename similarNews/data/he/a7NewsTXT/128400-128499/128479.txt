

אמש התקיים כינוס של נאמני ארץ ישראל ביישוב קדומים שבשומרון סביב ההקמה של המאחזים. פעילים במטה דיווחו כי בהקמת המאחזים השתתפו למעלה מ-1000 בני נוער. "העסק רק מתחיל שלא יחשבו שסיפור ארץ ישראל וההתיישבות נגמרת, הציבור מתאושש מהמאבק והוא מתארגן בהקדם", אמרו מארגני הכנס. הם מקווים שתוקם תנועה מאוחדת שתמשיך במפעל ההתנחלות בא"י ובלבבות העם ותנסה להתמודד עם הכוונה של המדינה לעקור מאחזים.

אל הכנס הגיעו הפעילים הותיקים יחד עם ראשי המטות שהקשיבו לבני הנוער ונתנו עצות. הם נתנו סקירה לגבי הנעשה במאחזים והקמתם. הם ציינו כי הפרסום בכלי התקשורת היה "חד צדדי" ולא התייחס כלל לאלימות שוטרי היס"מ. בכנס השתתפו גם נציגי ההתיישבות העובדת הנאמנים לא"י.

