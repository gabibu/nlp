

שר החוץ הסורי אמר היום כי מועצת הביטחון של האו"ם הרשיעה את סוריה במעורבות ברצח רפיק אל חרירי ללא משפט. עוד השווה בין האשמת הסורים בידיעה מוקדמת על הרצח לידיעת האמריקנים על פיגועי ה-11 בספטמבר.

אחרי שמועצת הביטחון של האו"ם קיבלה פה אחד הצעת החלטה המחייבת את סוריה לשתף פעולה עם חוקרי האו"ם אשר בוחנים את נסיבות מותו של ראש ממשלת לבנון לשעבר, רפיק אל חרירי, אשר נרצח בפיצוץ מכונית תופת בביירות בחודש פברואר השנה. ובעקבות חשד כי ראשי הממשל הסורי קשורים לרצח, אומר שר החוץ הסורי, פארוק א-שרע, כי המדינות החברות במועצת הביטחון הרשיעו את סורי ללא משפט. "ברור לכל מי שעקב אחרי הפרשייה ששיתוף הפעולה של סוריה היה מלא, אני חוזר: מלא", דברי א-שרע.

עוד אמר א-שרע כי האשמת סוריה בידיעה מוקדמת על רצח חרירי כמוה כידיעה אמריקנית מוקדמת על פיגועי הטרור שאירעו ב-11 בספטמבר על אדמת ארצות הברית. "עלינו להאשים את גופי הביטחון האמריקניים על כך שידעו על הכנת פיגועי טרור לקראת ה-11 בספטמבר 01'", אמר.

בינתיים חזר ראש צוות החקירה המיוחד של האו"ם לבחינת נסיבות הירצחו של רפיק אל חרירי, הגרמני דטלב מהליס, לביירות על מנת להמשיך את החקירה בעניין.
