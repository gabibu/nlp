

יו"ר מועצת קדומים, דניאלה וייס, תוכל לנסוע בכבישי השומרון, אך לא תוכל לרדת מהרכב תוך כדי נסיעה. כך החליט בית המשפט כחלק מהגבלות התנועה שהושתו עליה לאחר שהואשמה בתקיפת שוטרות.

ההחלטה להטיל על וייס מגבלות תנועה התקבלה דווקא בגין סעיף בכתב האישום המתייחס לאירוע פינוי בני נוער מהמאחז ליד קדומים.

לפי כתב האישום, במהלך האירוע היכתה וייס שוטרות וכינתה אותן בכינויי גנאי. במהלך האירוע נעצרה וייס על ידי המשטרה.

השופטת קבעה אתמול בבית המשפט כי דניאלה וייס לא תוכל לצאת מתחומי קדומים למעט לביקור אצל שתי בנותיה. עוד נקבע כי היא תוכל להמשיך ולנהל את ענייני המועצה, כמו כן הותר לה לנסוע לתוך תחומי הקו הירוק, אך עם זאת הובהר לה כי לא תוכל לצאת מהרכב באמצע הדרך.

