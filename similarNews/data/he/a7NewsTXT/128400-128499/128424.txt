

חברי הכנסת אלי אפללו ורוחמה אברהם חשודים שקיבלו טובת הנאה מחברה שבענייני הפרטתה עסקו כחברי וועדת הכספים. מבקר המדינה חוקר. אברהם: לא זכור לי איסור לטוס במימון החברה. אפללו: ביקשתי להחזיר את הכסף.

חברי הכנסת רוחמה אברהם ואלי אפללו מהליכוד חשודים בכך שטסו לארצות הברית וזכו לאירוח מלא שם מחברת 'אגרסקו' בניגוד לחוות דעתה של וועדת האתיקה של הכנסת. הוועדה התנגדה לטיסה מאחר ואברהם ואפללו, היו חברים באותם ימים בוועדת הכלכלה, עסקו בהפרטת החברה באותם ימים.

חבר הכנסת אפללו אף האריך את הסיור בארצות הברית כטיול עם בני משפחתו.

על פי דיווח ב'הארץ' עלות הסיור לחברה היתה 6,800 דולר. מתוך סכום זה ההוצאות עבור שני חברי הכנסת הסתכמו ב-4,388 דולר.

מבקר המדינה, השופט בדימוס מיכה לינדנשטראוס החל בחקירת הפרשה.

בתגובה לחשדות נמסרו ל'הארץ תגובותיהם של הח"כים. אברהם אמרה כי לא זכור לה שנסעה ללא אישורה של ועדת האתיקה. ח"כ אפללו "הטיסות מישראל ואליה נעשו במטוסי מטען ולטענת אגרקסקו לא עלו דבר. הסיבה לשהותי הנוספת בחו"ל היתה המתנה לטיסת המטען הבאה לארץ לצורך חיסכון בהוצאות אגרקסקו. סוכם עם מנכ"ל אגרקסקו כי דרישת התשלום עבור הימים הנוספים בחו"ל, בסך 1,213 דולר, תועבר אלי - אך לצערי היא לא הועברה. האירוע הבריאותי שעברתי סמוך לחזרתי מחו"ל ושהוביל לאשפוזי למשך כמה חודשים גרם לכל העניין להישמט מזכרוני. אדרוש מחברת אגרקסקו להעביר אלי מיד את החשבון לצורך תשלומו".
(ש)
