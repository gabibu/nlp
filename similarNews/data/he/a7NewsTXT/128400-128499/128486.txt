

מעט אחרי השעה 16:00 ירה כלי טיס של חיל האוויר טיל אשר פגע במכוניתו של אחד מבכירי המבוקשים מגדודי חללי אל אקצה שנהרג יחד עם מבוקש נוסף מארגון החמאס. ארגוני הטרור אמרו בתגובה כי מדובר בהכרזת מלחמה.

כלי טיס של חיל האוויר ירה טיל ופגע במכוניתו של בכיר מחבלי "גדולי חללי אל אקצה" חסן אל-מדהון, האחראי לפיגוע הכפול בנמל אשדוד במרץ 2004, שבו נרצחו עשרה בני אדם. בהתקפה שאירעה במחנה הפליטים ג'בליה נהרג גם פאוזי אבו קרע, ממפקדי גדודי עז א-דין אל קסאם, הזרוע הצבאית של החמאס ונפצעו עוד כחמישה אנשים.

ארגוני הטרור השונים הגיבו בזעם לחיסול ואמרו כי מדובר בהכרזת מלחמה של ישראל. בגדודי חללי אל אקצה אמרו בתגובה לחיסול "אי אפשר לצפות מאיתנו לשבת בחיבוק ידיים לנוכח החיסול". איומים דומים הושמעו גם מפי אנשי ארגון החמאס.

לעומתם אמר שר החוץ, סילבן שלום, כי ישראל הדגישה שלאחר ביצוע ההתנתקות תגיב בחלומרה רבה על ביצוע מעשי טרור ועל שיגור רקטות קסאם לעבר יישובים ישראליים.

לאחר החיסול הותר לפרסום כי המחבל חסן מדהון פעל בימים אלו להוצאת מספר פיגועים ובהם הוצאת מחבלים לפיגוע בישראל דרך מעבר קרני, ואכוונת פיגועים בישראל מול מחבלים ביו"ש.

כתבנו חגי הוברמן מוסר כי במערכת הביטחון אומרים כי מידע על פעילותו של מדהון הועבר לפלשתינים מספר פעמים בשנת 05' כולל לאחרונה, תוך הדגשה כי הינו מעורב בתכנון של פיגועים קשים אשר עלולים להביא לקריסה והסלמת המצב באזור, ולחידוש שפיכות הדמים, ואף על פי כן לא נעשתה פעילות ממשית מצד הפלשתינים להפסקת פעילותו. מדהון היה מעורב במהלך העימות בפיגועי ירי, ירי פצצות מרגמה, ירי נשק קל ובהנחות מטענים.
