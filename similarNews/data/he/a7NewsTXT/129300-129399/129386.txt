

בתום ישיבה שקיימו הבוקר החליטו שר האוצר אולמרט ויו"ר ש"ס אלי ישי להקים וועדה שתדון בדרישותיה התקציביות של תנועת ש"ס. זאת על מנת לסלול את הדרך לתמיכת ש"ס בתקציב המדינה.

צוותים של משרד האוצר וש"ס יקיימו דיונים על הכנסת שינויים בתקציב המדינה, כדי להשיג את תמיכת ש"ס בתקציב. כך סוכם בפגישה שנערכה הבוקר בין שר האוצר אהוד אולרמט לבין יו"ר ש"ס אלי ישי.

הפגישה נערכה בלשכתו של אולמרט.

כתבנו בכנסת אריאל כהנא מדווח כי בראשית פגישתם הגיש חבר הכנסת ישי לשר אולמרט מסמך ובו דרישות המפלגה אשר המרכזית שבהן היא החזרת קצבאות הילדים. עם זאת נאמר בהודעת ש"ס כי היא מוכנה לקיים משא ומתן בנושא. עוד דורשת ש"ס להגדיל את קצבות הקשישים, מחוסרי הדיור והאימהות החד הוריות.

ישי אמר בסיום הפגישה כי יש לסיים את המשא ומתן במהירות על מנת שהשינויים לא יחוללו זעזועים במשק.
