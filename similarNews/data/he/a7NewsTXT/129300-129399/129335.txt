

בסיור שערך היום ראש הממשלה על תוואי גדר ההפרדה אמר כי ממשלת ישראל לא תפקיר את האוכלוסיה הישראלית לחסדי האוכלוסיה הפלסטינית.

ראש הממשלה, אריאל שרון, סייר היום לאורך תוואי גדר ההפרדה מבית אריה, דרך מודיעין ועד מבשרת ציון. במהלך הסיור הבטיח שרון לתושבי היישובים כי ממשלת ישראל לא תפקיר אותם. "לא נפקיר אתכם לחסדי האוכלוסייה הפלשתינית. נעמוד על המשמר כדי שהגדר תמנע כל פעילות חבלנית", אמר.

בהמשך דבריו דחה שרון טענות של ראשי מועצות מקומיות באזור קו התפר בירושלים על קרבת הגדר לבתי היישובים.

