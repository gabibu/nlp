

בעקבות הבעת ארגון החמאס נכונות למו"מ עם ישראל מזהירה חברת הכנסת גילה פינקלשטיין מפני מה שהיא מגדירה כמסיכת השלום שעוטה הארגון הזה לקראת הבחירות המתקרבות ברש"פ.

"רצונו של ארגון החמאס לדון עם ישראל אינו מפתיע. הבחירות ברשות הולכות וקרבות ומסיכת הסברת הפנים כלפינו היא אסטרטגיה פוליטית להשגת לגיטימיות פנימית ועולמית" טוענת פינקלשטיין.

חברת הכנסת פינקלשטיין מביעה תקווה ואמונה ש"ראשי המדינה לא יפלו למלכודת 'הטרור התמים' של החמאס".

עם זאת הוסיפה והעירה - "אני תוהה האם החמאס מנהל מו"מ באותה נחישות שבה הוא קוטל את אזרחינו וחיילנו..."

לעומת דברים אלה אומר השר מאיר שטרית כי הוא דווקא אינו פוסל משא ומתן עם החמאס, אם רק ימחק ארגון הטרור מאמנתו את הסעיף הקורא להשמדת ישראל.
(ש)
