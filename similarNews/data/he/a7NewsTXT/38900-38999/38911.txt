

הפיגוע הקשה שהתרחש הבוקר בשעה 7:15 באוטובוס בקו 20 בשכונת קרית מנחם בירושלים, בוצע על ידי מחבל מתאבד. כוחות הבטחון מעריכים כי הוא הגיע מכיוון בית לחם המוגדרת בפיהם "עיר מקלט למחבלים".

מרבית הפצועים הועברו לבית החולים הדסה עין כרם המצוי במרחק נסיעה של 4 דקות בלבד ממקום הפיגוע. בפיצוץ נרצחו 10 , ונפצעו יותר מ 45 בני אדם.

לבית החולים עין כרם הגיעו 24 פצועים אחד מהם הגיע במצב אנוש, 5 במצב קשה ו 17 נפצעו באורח קל. לבית החולים הדסה הר הצופים הגיעו שני פצועים באורח קל. לבית החולים בקור חולים הגיעו שני פצועים באורח קל. לבית החולים שערי צדק הגיעו 9 פצועים. אחד מהם באורח קשה, 5 פצועים באורח בינוני ושלושה נפצעו באורח קל.

עוד נמסר כי מבית החולים תל השומר הובאו באמצעות אמבולנסים יותר מ 500 מנות דם ומרכיביהן.
