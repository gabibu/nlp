

תקרית בעלת אופי "תקשורתי" אירעה במהלך הדיון בעניינו של רב המחבלים מרוואן ברגותי.

כתבת "קול ישראל" ענת פלג סולקה מאולם המשפט כאשר ניסתה להציג בפני ברגותי מספר שאלות.

כשפלג נוכחה לדעת כי ברגותי משיב בערבית לשאלות כתב רשת הטלויזיה "אל ג'זירה" שישב באולם, נגשה אף היא לעברו כדי להציג בפניו מספר שאלות. אולם כשניגשה לעבר המחסום עם המיקרופון בידה ושאלה אותו מה תגובתו לפיגוע בירושלים, היא הוצאה בהוראת השופטים בראשות השופטת שרה סירוטה.

לפלג הותר לחזור לאולם הדיונים כעבור 10 דקות.
