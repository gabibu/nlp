

היועץ המשפטי לממשלה החליט כי רק לאחר הבחירות תקבל הפרקליטות החלטות בנוגע לתיקים הנוגעים לאישי ציבור.

בין התיקים המצויים בדיון בפרקליטות הם תיק העמותות ברק, מימון הפריימריס בליכוד (עמותות שרון), מימון מטה מצנע, תיק החקירה נגד השר בניזרי, תיק החקירה בפרשת מימון מפלגת "עם אחד" ותיק החקירה כנגד חה"כ זהבה גלאון.

לדברי רובינשטיין מדובר בתקופת בחירות שהיא תקופה רגישה ומניעת ההחלטות בנושא התיקים נועדה למנוע עירובם של נושאים בעלי אופי פלילי שטרם הושלמו במערכת הבחירות, וכן למנוע את השימוש בהם במסגרת זו.

הוא ציין כי חריג לכך יהיה מקרה בו ניתן לסגור את התיק והנחקר יהיה זכאי לכך ששמו יטוהר מיידית.
