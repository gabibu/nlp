

הבוקר החל הדיון בענינו של רב המחבלים מרוואן ברגותי בבית המשפט המחוזי בתל אביב. ברגותי טען כי הוא כופר בסמכותו של בית המשפט הישראלי לשפוט אותו בשל "מעמדו" כ"חבר הפרלמנט הפלשתיני" ובשל מלחמתו "הלגיטימית" נגד "הכיבוש". הוא דרש לשחרר את הסניגוריה הציבורית מייצוגו.

השופטת שרה סירוטה במענה לטענותיו של הנאשם הגיבה : "חבל שלא יכולתי לשבת איתך על שולחן הדיונים. בשמחה הייתי עושה שלום, אולם אנו בבית משפט וכרגע עולה על השולחן השאלה של כתב האישום ולזה אנו יכולים להתייחס".

השופטת סירוטה החליטה לשחרר את הסניגוריה הציבורית מייצוגו של ברגותי המואשם ברצח עשרות ישראלים ובפציעתם של עשרות אחרים בפיגועי טרור שיזם, תכנן והוציא לפועל.
