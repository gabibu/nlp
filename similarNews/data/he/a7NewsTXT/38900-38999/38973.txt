

כוחות ביטחון לבנונים התנגשו בביירות במאות סטודנטים, שניסו לצאת להפגנות נגד אחיזתה של סוריה בלבנון. עדי ראיה מסרו כי אנשי כוחות הבטחון היכו את הסטודנטים שניסו לצאת מהקמפוס של אוניברסיטת סנט-ג'וז'ף בביירות ופצעו לפחות אחד מהם. הם הוסיפו, כי שמונה מפגינים נעצרו.

"יצאנו לרחובות כדי לומר כי לבנון נתונה תחת כיבוש סורי וכי אנחנו רוצים את עצמאותנו", אמר אחד המפגינים. בתוך הקמפוסים הניפו סטודנטים את דגלי לבנון והשמיעו ברמקולים את ההמנון הלאומי.

(עתי"ם-רויטרס)
