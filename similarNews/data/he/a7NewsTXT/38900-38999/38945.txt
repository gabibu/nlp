

יו"ר ועדת החינוך והתרבות ח"כ זבולון אורלב (מפד"ל) אומר כי רצח הילדים היום באוטובוס בירושלים מזכיר את דברי רוה"מ מנחם בגין: "נקמת דם של ילד קטן לא ברא השטן" ומחייב פעולה יזומה וקבועה של ממשלת ישראל למיגור הטרור.

"ילדי ישראל צריכים ללכת לביה"ס בשמחה ולשוב לאמותיהם בבטחה כמו כל ילדי העולם" אומר אורלב.
יציאתו של המחבל מבית לחם מראה בעליל שאין מקום "תחילה" להקלות ולויתורים, ועל צה"ל להלחם בטרור בכל מקום שם הוא נמצא. על אף תקופת הבחירות צריך שהרש"פ והעולם כולו ידעו כי עם ישראל מאוחד כולו להלחם בטרור ולהגן על אזרחי ישראל.

ח"כ אורלב קורא לממשלה לא להסתפק בתגובה חריפה, וליזום פעולות צבאיות ללא הפסקה, עד למיגור הטרור.
