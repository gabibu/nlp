

הרב הראשי לישראל ישראל מאיר לאו קורא לדחות את הבחירות ולהקים ממשלת חירום בהשתתפות ראשי הליכוד והעבודה. בהודעה שפרסם בצהרים אומר הרב לאו כי ממשלה כזאת תבטא את רחשי לבו של העם, שאינו מעוניין כלל בבחירות.

ראש עיריית ירושלים, אהוד אולמרט, הגיב ביומן ערוץ 7 על הצעתו של הרב לאו, ואמר שאין טעם בהקמת ממשלת חירום כעת.

לדבריו, חשוב יותר שהליכוד יזכה בבחירות הקרובות במספר מנדטים גדול ככל האפשר שיאפשר לו לממש את תוכניתו המדינית והבטחונית גם יחד.
