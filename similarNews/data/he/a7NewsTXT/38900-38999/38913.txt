

כוחות צה"ל הרסו את ביתו של טלאל אבו זריפה מחבל בכיר מארגון החזית הדמוקרטית, שהיה מעורב בתכנון וייזום פיגועים נגד כוחות צה"ל בדרום רצועת עזה ובמואסי.

אבו זריפה עומד מאחורי הפיגוע במוצב מרגנית בתאריך 25.8.01 בו נהרגו קצין צה"ל ושני חיילים. באוקטובר 02 היה מעורב בשליחת מחבל להניח מטענים נגד כוחות צה"ל באזור היישוב מורג. המחבל נעצר על-ידי כוחות הבטחון והמטענים נחשפו בשטח. כמו כן, אחראי אבו זריפה לפיגועי ירי רבים בגוש קטיף, שבאחד מהם נפצע אזרח ישראלי באורח קל.

בנוסף, ערכו הכוחות סריקות במספר משרדים של ארגון הפת"ח. במהלך הפעילות נפתחה אש לעבר הכוח. אין נפגעים לכוחותינו.
