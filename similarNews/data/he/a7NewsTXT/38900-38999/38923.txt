

בדרום עיראק הפציצו מטוסים בריטיים ואמריקניים שלושה מתקני תקשורת של ההגנה האווירית העירקית. בהפצצות נפגעו מטרות בין אל קוט, כ 160 ק"מ מדרום מזרח לבגדד, ובבצרה, כ 395 ק"מ מדרום מזרח לבגדד, כך נאמר בהודעת הפיקוד המרכזי האמריקני. "ההתקפה בוצעה לאחר שההגנה האווירית העירקית שיגרה טילי קרקע אוויר וירתה בתותחי נ"מ על מטוסי הקואליציה", נאמר בהודעתם.

שר ההגנה דונלד רמספלד תקף את מזכ"ל האו"ם קופי אנאן על דברים שאמר במהלך ביקור ביוגוסלביה כי הוא אינו סבור שהירי העירקי כלפי מטוסיה של אמריקה ובריטניה המסיירים באזור האסור לטיס הוא הפרתה של החלטת האו"ם 1441. רמספלד אמר כי אף על פי שאנאן הוא מזכ"ל האו"ם הוא אינו רואה בו דמות המשקפת את מדיניותו של הארגון. רמספלד הוסיף כי לפני בואו של הנשיא בוש להביא את הנושא העירקי היה נראה כי אנאן מרוצה מן המצב.

רמספלד הדגיש כי אמריקה, הבוחנת אם אכן עירק ממלאת במלואה את החלטת האו"ם 1441, בוחנת גם אם האו"ם פועל בנחישות ליישום החלטתו הדורשת מעירק להתפרק מנשקה. כמו שהתנהגותו של סדאם חוסיין הפכה כבר לדפוס כך גם הפך לדפוס קבוע נוהגו של האו"ם להתעלם מהפרת החלטותיו, אמר רמספלד, וציין כי במשך השנים התעלם האו"ם מהפרתן של כ 16 מהחלטותיו.

שר ההגנה האמריקני הוסיף כי הוא אינו מתכוון לפרט את כוונות אמריקה בדבר התגובה לירי העירקי אך הוא הדגיש כי אמריקה אינה מסכימה לפטור מעונש את מי שתוקף בירי את מטוסיה. "אנחנו נגיב", אמר רמספלד.

במענה לשאלה אם אמריקה עדיין מבקשת לסלק את סאדאם חוסיין מהשלטון אמר רמספלד כי קשה להאמין שיהיה אפשר לסלק את הנשק להשמדה המונית בעירק כל עוד סדאם חוסיין הוא השולט שם.
