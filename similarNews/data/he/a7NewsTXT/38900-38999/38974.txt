

שרי החוץ הערביים סיימו את פגישתם בת היומיים בדמשק. בהודעת הסיכום של הפגישה שהתפרסמה בדמשק, הדגישו השרים את הצורך בהפסקת האיומים האמריקניים כדי שפקחי הנשק יוכלו לבצע את משימתם באווירה המדינית המתאימה.

שר החוץ הלבנוני הבהיר לעיתונאים כי הממשלות הערביות ידרשו מהאו"ם לצרף ערבים לצוותי הפקחים. שרים ערביים אחרים אמרו כי החלטת מועצת הבטחון 1441 אינה מסמיכה ביצוע פעולה צבאית נגד עיראק, וכי בגדד קיבלה ללא תנאים את שובם של הפקחים והסכימה לשתף איתם פעולה.
