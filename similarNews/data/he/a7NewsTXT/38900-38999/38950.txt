

דוברת צה"ל תא"ל רותי ירון אמרה היום במפגש עם עיתונאים כי צה"ל אינו מסוגל בשל מחסור בתקציבים לתת מענה מלא לכל הצרכים הבטחוניים הדרושים להגנתם של האזרחים בעיקר במקומות הומי אדם בתוך ישראל הקטנה. את דבריה מפרסם אתר NFC.

לדבריה צה"ל פועל תחת אילוץ "השמיכה הקצרה". "אנחנו פועלים בשיטת עבודה של משיכת סד"כ מצד אחד באופן שחושף מקומות אחרים שבהם יש לפעול", ציינה ירון.

היא הוסיפה כי בתקופה האחרונה מופעל על צה"ל לחץ ליטול עליו אחריות נרחבת יותר בהגנת האזרחים בערים. צרכים אלו נוספים אומרת ירון על משימות הבטחון השוטף בגבולות וביש"ע, ולכל אלו כאמור דרושים תקציבים עבור הגדלת סדר הכוחות.
