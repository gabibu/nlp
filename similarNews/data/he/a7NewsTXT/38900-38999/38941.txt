

בכירים בצה"ל הזהירו כבר לפני שבוע שמחבלים מבית לחם ינסו לבצע פיגוע בירושלים.

לערוץ 7 נודע כי אותם בכירים תבעו שצה"ל ישתלט מיד מחדש על בית לחם כדי למנוע את הפיגוע, אך הצעתם נדחתה, ובמקומה נידונה רק סוגיית התגובה הצבאית במקרה שהפיגוע אכן יתבצע.

כזכור צה"ל יצא מבית לחם לפני שבועות אחדים, במסגרת התכנית "יהודה תחילה" של בנימין בן אליעזר שר הבטחון דאז. כעת אומרים במערכת בטחון כי אותה נסיגה איפשרה לחמאס ולארגוני החבלה האחרים לתכנן שם פיגועים באין מפריע ואף להוציאם אל הפועל.

כתבנו חגי הוברמן מוסיף שלפנות בוקר נכנס כוח של צה"ל לבית לחם, ולכד שם שני מחבלי תנזים שהתכוון לבצע היום פיגוע תופת בירושלים. לעומתו, לא היתה בידי השב"כ מידע מוקדם על מחבל החמאס, אף הוא תושב אזור בית לחם, שביצע את הפיגוע בקו 20.
