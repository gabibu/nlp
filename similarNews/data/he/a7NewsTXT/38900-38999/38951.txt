

החברה למתנ"סים עוסקת בימים אלה בהקמתן של יחידות נוער מיוחדות "נוער סחב"ק - סיוע חירום בקהילה, שיוכשרו לסייע ולתרום בנושאי ביטחון שונים בשעת חירום.

היחידות מתוכננות להתחיל לפעול בקרוב ב - 8 מתנסי"ם ברחבי הארץ, בחדרה, עפולה, שדרות, ירושלים ונתניה, וכן במספר מועצות איזוריות לאורך קו התפר.

בכל יחידת "סחב"ק" יהיו כ - 30 בני נוער בני 16-18 והם יקבלו הכשרה בנושאי החייאה ועזרה ראשונה, הפעלת ציוד קשר, ונושאי משמר אזרחי ומשטרה. כמו כן ילמדו הצעירים נושאים הקשורים בהתמודדות עם מצבי לחץ, הפעלת מערכות חינוכיות בזמן חירום וסיוע בפעילות סמי- ביטחונית כגון- הרחקת קהל סקרנים.

בימים אלה הוחל בגיוסם של המועמדים ליחידות "נוער סחב"ק".
בסיום קורס ההכשרה יקבל כל אחד מבוגרי ה"יחידה" אחריות על גזרה מסוימת ובשעת חירום יפוזרו הצעירים במוקדם השונים לצורך הרגעת הרוחות וסיוע לכוחות הביטחון, וכן לעזרה במערכות החינוך היישוביות כמו בתי ספר, גני ילדים, צהרונים ומועדוניות.

הפרוייקט ממומן באמצעות תוכנית הסיוע והתמיכה של הקהילות היהודיות בארה"ב בישראל וארגון הג'וינט.
