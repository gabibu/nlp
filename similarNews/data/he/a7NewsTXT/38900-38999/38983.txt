

שר החוץ האמריקני קולין פאוול דורש מהפלשתינים לנקוט צעדים מידיים "כדי למחוק את תשתית הטרור" לאחר פיגוע ההתאבדות בירושלים.

"אנו מגנים חד משמעית את פיגוע הטרור שבוצע היום בירושלים. לא יכול להיות תירוץ כלשהו להתקפה מתועבת זו", נאמר בהודעתו של פאוול.

"אנו קוראים לפלשתינים לנקוט מיד צעדים לחיסול תשתית הטרור והאלימות, שגרמה לשפיכות דמים טראגית כזאת", נאמר עוד בהודעתו של פאוול השוהה בפראג יחד עם הנשיא בוש לרגל פסגת נאט"ו.
