

ראש הממשלה אריאל שרון אמר, כי על אף שמדובר בתקופת בחירות, הוא מחוייב למדיניות ולעקרונות שהינחו את ממשלת האחדות בראשותו עד לפירוקה.

כתב עתי"ם מוסר, כי שרון אמר את הדברים בנאום מוקלט ששודר אור ליום ה' לבאי כנס הפדרציות היהודיות שמתקיים ארה"ב. שרון היה אמור להשתתף בכנס הזה, אך בעקבות הקדמת הבחירות הוא ביטל את הופעתו.

שרון חזר על נכונותו לעשות ויתורים כואבים תמורת שלום אמת, אך הצהיר כי לא יהיו כל פשרות בכל הנוגע לבטחון של תושבי ישראל.

ראש הממשלה ציין כי ממשלתו נתנה עדיפות גבוהה לנושא העלייה ורק באחרונה החליטה להרחיב את סל הקליטה שיינתן לעולים מכל הארצות, כולל מארצות המערב.
