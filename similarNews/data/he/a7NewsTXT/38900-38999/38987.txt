

ועידת מפלגת העבודה שהתקיימה היום בבניני האומה בירושלים אישרה את הצבתו של היו"ר היוצא בנימין בן אליעזר למקום השני ברשימה לכנסת ואת שמעון פרס למקום השלישי.

הוועידה אישרה את ההצעה להתמודד בבחירות ברשימה משותפת עם תנועת מימד, שלה יוקצו שני מקומות ברשימה, בין המקום ה-10 ל-28.

מקורבי בן אליעזר אמרו אתמול כי אם מצנע לא ייבחר לראשות הממשלה הם ידרשו לקיים בחירות חדשות לראשות המפלגה. זאת עפ"י חוקת העבודה הקובעת כי אם מועמד המפלגה לא נבחר "ייערכו בחירות חדשות לראשות המפלגה בתוך 14 חודשים לכל היותר מיום הבחירות לכנסת".
