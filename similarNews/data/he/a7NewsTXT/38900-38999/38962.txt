

בנאומו אמש בוועידת מפלגת העבודה אמר יו"ר העבודה עמרם מצנע "לא נהיה מפלגה נגררת אלא מפלגה מובילה, לא נהיה ליכוד ב' ומפלגת העבודה לא תהיה מרצ ב'. מצנע קבע קו מדיני חדש ישן: נלחם בטרור כאילו אין מו"מ ונדבר כאילו אין טרור.

יו"ר המפלגה הנבחר עמרם מצנע פתח את נאומו בהצהרה חגיגית, שבה התחייב באוזני צירי הוועידה לעבוד במסירות ובנאמנות למען המפלגה, המדינה ולמען תושבי מדינת ישראל.

"אנחנו נחליף את השלטון ונביא למציאות אחרת", הבטיח מצנע.

יו"ר מפלגת העבודה לא התעלם בנאומו מהפיגוע הקשה שאירע שעות ספורות קודם לכן בירושלים, ואמר, "אנו נשבעים להלחם בטרור ובשולחיו בכל הכוח". כפי שהצהיר בשעתו ראש הממשלה המנוח יצחק רבין, אמר מצנע, כי צריך להלחם בטרור כאילו אין מי לדבר, ולנהל מו"מ כאילו אין טרור.

מצנע הוסיף, כי מפלגת העבודה צריכה להתייצב באומץ מול הציבור ולהצהיר על מחוייבותה להפרד מהפלשתינים, בין בהסכמה על ידי הסכם שלום ובין באופן חד צדדי, על ידי הקמת גדר הפרדה.
"מדינה ללא גבולות היא מדינה המפקירה את תושביה", אמר.

יו"ר מפלגת העבודה הוסיף, כי האיום האמיתי על החרה הישראלית הוא דווקא הפער החברתי, וכי לטפל בו צריך לעשות שינוי אסטרטגי בסדרי העדיפויות של המדינה. עוד אמר מצנע, כי יש לו את התחושה שמאז בחירתו לראשות המפלגה המפלגה חזרה למעמד ההשפעה שהיה לה ישראל.

"לא נהיה מפלגה נגררת אלא מפלגה מובילה, לא נהיה ליכוד ב' ומפלגת העבודה לא תהיה מרצ ב'", אמר.

ועידת מפלגת העבודה החליטה ברוב קולות, לבחור את רשימת מועמדי העבודה לכנסת ה-16 בפריימריס שבהם ישתתפו כל מתפקדי העבודה. בנאומו אמר מצנע "לא נהיה מפלגה נגררת אלא מפלגה מובילה, לא נהיה ליכוד ב' ומפלגת העבודה לא תהיה מרצ ב'".

ההצעה התקבלה לאחר שח"כ אפריים סנה, מקורבו של בנימין בן אליעזר, החליט להסיר את הצעתו לבחור את חברי הכנסת בוועידת המפלגה, שבה יש לבן אליעזר יתרון יחסי על פני מצנע.

חבר מרכז המפלגה דני כהן, שגם הוא דרש לערוך את הפרמייס בוועידה, טוען שהוא לא הסיר את הצעתו ולכן בדעתו לעתור בשבוע הבא לביהמ"ש המחוזי, בדרישה לבטל את החלטת הוועידה.

ח"כ בנימין בן אליעזר אמר בוועידת המפלגה, כי חובה על המפלגה להתאחד ולהתלכד כעת מאחורי היו"ר הנבחר עמרם מצנע ואולי בדרך זאת הציבור הרחב, שברח מהמפלגה יחזור ויתמוך בה. "אני מקווה שתזכה למה שאני לא זכיתי, להרבה ימי חסד, ואני אסייע בידך" אמר בן אליעזר.

בן אליעזר קרא לפעילים לצאת לציבור, לשכונות. לעולים ולערבים כדי להחזיר את אמונם במפלגת העבודה. "הציבור מחפש כתובת ואנו יכולים להיות הכתובת האמיתית והיחידה".

בסוף נאומו הקצר קרא בן אליעזר, להפסיק להשתמש בנושא העדתי במערכת הבחירות. "מישהו מנסה להוציא על גבי את השד העדתי, תחזירו אותו חזרה לבקבוק, אנחנו לא זקוקים לזה", אמר בן אליעזר, בעוד הקהל עומד על רגליו ומריע לו.


