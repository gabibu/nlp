

אזור הצפון נתפס בקרב האוכלוסייה, כיעד האטרקטיבי ביותר לחופשה בארץ. במקום השני ניצבת אילת; במקום השלישי ים המלח וירושלים, על שלל אתריה, רק במקום הרביעי. את המחקר, עבור משרד התיירות, ערכה ד"ר רות בר.

כתבנו קובי פינקלר מוסר כי שר התיירות, אברהם הירשזון , אמר בתגובה לשאלה מה קורה עם ירושלים? "משרד התיירות יפעל לכך שירושלים תחזור להוות מוקד משיכה אטרקטיבי לנופשים בארץ. אנו נפעל על פי תוצאות המחקר".

מנכ"ל משרד התיירות אלי כהן:"מיד לאחר ההתנתקות תיערך סדנא בת יומיים של ראשי תעשיית התיירות כדי ללמוד את ממצאי המחקר"

בסקר, ייחודי ומקיף, עולים ממצאים ברורים הממחישים את העדפת הציבור: "הצפון במקום הראשון. ירושלים על שלל אתריה ניצבת רק במקום הרביעי"

נתונים אלה עולים ממחקר שוק ייחודי וראשון מסוגו, והוא יסייע למשרד התיירות לגבש את התוכנית האסטרטגית שלו למיצוב תיירות הפנים לשנים הבאות. מהמחקר, שנערך בקרב מדגם מייצג של 600 איש, מתברר עוד כי כאשר החופשה היא עם ילדים, נתוני ההעדפה מעט שונים: במקום הראשון ממוקמים אילת והצפון; במקום השני ים המלח, הנגב וירושלים; במקום השלישי תל אביב, יואב ויהודה וחיפה; ובמקום הרביעי יהודה ושומרון. מתברר, כי האטרקציה המושכת ביותר את הנופשים באילת, הם בתי המלון המפוארים; במקום השני ריף הדולפינים; במקום השלישי המצפה התת ימי ובמקום הרביעי תמנע. כאשר החופשה היא עם ילדים, ריף הדולפינים במקום הראשון, בתי המלון המפוארים והמצפה התת ימי, במקום השני ובמקום השלישי שמורת תמנע.

כתבנו קובי פינקלר מוסר שבאזור הגליל והגולן, היעד שנתפס כמושך ביותר הוא הבניאס; במקום השני ראש פינה וראש הנקרה ובמקום השלישי עכו. באזור טבריה והגולן, הכינרת תופסת את המקום הראשון; במקום השני החרמון וחמת גדר ובמקום השלישי חמי טבריה. האטרקציה המובילה בים המלח היא עין גדי, מלונות פאר וספא; ובמקום השני מצדה. את המקום הראשון באזור יואב ויהודה תופס אתר מיני ישראל; את המקום השני בית גוברין ואת המקום השלישי היקבים וקיפצובה.

שר התיירות, אברהם הירשזון, אומר כי משרד התיירות יפעל, על פי תוצאות המחקר החשוב, כדי לחזק את מותג תיירות הפנים בישראל ולהגביר את ההעדפה של הישראלים לנפוש בארץ. לדבריו, "משרד התיירות יפעל לכך שירושלים תיתפס בקרב הציבור כיעד אטרקטיבי יותר לחופשה בישראל".

מנכ"ל המשרד, אלי כהן, הוסיף כי "הסקר הייחודי הינו תוצאה של מחשבה ארוכת טווח המונהגת במשרד, אשר תעזור לתכנון האסטרטגי לשנים הבאות"
