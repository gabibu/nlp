

שבירה ימינה או סיבה לדאגה: הקבינט החברתי כלכלי בראשות שר האוצר בנימין נתניהו התכנס אתמול בבקעת הירדן, והחליט על חבילת סיוע לאזור בתחומי החקלאות התשתיות וההתיישבות.

"בקעת הירדן היא נכס אסטרטגי למדינת ישראל וחובתנו לדאוג לה מכל הבחינות - ביטחונית, כלכלית, חברתית ופיתוח התשתיות באזור", כך טען שר האוצר, בנימין נתניהו, העומד בראש ועדת השרים לענייני כלכלה וחברה.

הקבינט החברתי כלכלי התכנס ביוזמת השר נתניהו לישיבה מיוחדת בבקעת הירדן על מנת להדגיש את המחויבות הרבה שיש לועדת השרים לבקעת הירדן ולתושביה: "באנו לכאן היום כדי לשמוע את הבעיות ולנסות יחד איתכם לפתור אותן כאן במקום", אמר שר האוצר לראשי המועצות האזוריות בקעת הירדן, ערבות הירדן ומגילות שהשתתפו בישיבה.

נתניהו הדגיש את הפוטנציאל הרב הטמון בבקעת הירדן וציין כי יש צורך חיוני בעידוד משקיעים להגיע לאזור על מנת לפתח את אוצרות הטבע והפוטנציאל התיירותי הייחודי הטמון במקום. השר הודיע כי ימשיך לדאוג לתוכניות פיתוח נקודתיות לאזור ואמר: "אני מבקש להכין תכנית לקבינט הכלכלי חברתי להכפלת היצוא החקלאי מבקעת הירדן, כך גם יקודמו כל היעדים האחרים".

בתום הישיבה אישר הקבינט החברתי כלכלי, בו השתתפו שר השיכון, יצחק הרצוג וסגנית שר המשנה לראש הממשלה, אורית נוקד כי במטרה לקדם ולחזק את ההתיישבות בבקעת הירדן הוחלט לאשר תוכנית תלת-שנתית לפיתוח החקלאות לשנים 2006-2008. תוכנית ההשקעות תעמוד על 85 מיליון .

