

בכינוס של מרכז רבני ארופה עם עשרים וחמישה שגרירים שהתקיים אתמול במלון קראון פלאזה בבריסל, נרשמה אבטחת שיא, כאשר משטרת בריסל סגרה לתנועה את כל הרחובות סביב המלון בכדי לאבטח את הכינוס והשגרירים שהיו במקום.

כזכור "מרכז רבני ארופה" החליט לצאת לדרך עם תוכנית חדשה של שיפוץ כל בתי העלמין באירופה, הדבר כרוך בממון רב ובפעילות בירוקרטית ענפה של הממשלות.

הממונה על קשרי חוץ במרכז רבני אירופה לוי מטוסוב, הצליח להביא את כל שגרירי המדינות ממזרח ומערב אירופה כאחד, לשבת ליד שולחן אחד עם נציגי הרבנים הרב אברהם יפה שלזינגר מזנווה, הרב חיים מנדל מאנטווערפן, הרב יוסף וויס דיין סאטמר בבלגיה ונוספים.

מטעם הנציגות בישראל השתתפו חברי הכנסת מאגודת ישראל, הרב מנחם פורוש והרב שמואל הלפרט.


