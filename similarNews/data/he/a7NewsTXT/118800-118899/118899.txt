

זו השנה הרביעית בה יארחו תושבי ספסופה שבגליל העליון, את ילדי בר ובת המצווה ממרכזי הקליטה לעולי אתיופיה שמפעילה הסוכנות היהודית באיילת השחר.

בבית הכנסת העתיק שבמרכז היישוב נערך טקס הבר מצווה והעלייה לתורה, כאשר כל הקהילה מתגייסת לעזור בתרומה להצלחת האירוע: מי בארגון, מי בסידור המקום ומי בתרומה. תורמים רבים מקרב אנשי היישוב ותושבי יישובים אחרים במרום הגליל והגליל העליון ואפילו חברות מסחריות בחרו לתרום לילדים דברים שאיפשרו את קיום חגיגות הבר מצווה.

המועצות האזוריות במרום הגליל והגליל העליון העמידו אוטובוסים להסעת החוגגים חינם אין כסף, דני סיידא, מזכיר המועצה הדתית במרום הגליל שהעמיד את בית הכנסת לרשות הילדים והוריהם, ותרם בנוסף להקת מתופפים, סידורים וכיפות; חברת "מטיילי קרית שמונה" שביחד עם מגבית בריטניה תרמו קייטרינג לאירוע, אריק לובובסקי מיסוד המעלה, חבר חוג הידידים של מרכזי הקליטה שתרם בגדים והנעלה לעלייה לתורה, הרב מנחם וולדמן שתרם תפילין לבנים וצביקה אברהמי מחצור הגלילית שתרם טליתות ומגבית בריטניה שתרמה פמוטים לבנות המצווה.

מבין כל התרומות הרבות שהעמידו תושבי הגליל לחתני הבר ובת מצווה,עשויה אחת שסבי לרגש אותם במיוחד: מכלוף אוחנה, בעליו של מפעל "מעיינות מירון", תרם לכל אחד מהילדים זוג אופניים חדש ונוצץ שימתין לו עם סיום הטקס בבית הכנסת.
