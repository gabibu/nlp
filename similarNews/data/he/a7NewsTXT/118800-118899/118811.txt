

הרב הראשי לשעבר ורבה הנוכחי של העיר תל-אביב, הרב ישראל מאיר לאו, והרב הראשי הספרדי של העיר חיפה הרב שלמה שלוש, הצהירו היום אמונים בפני נשיא המדינה, משה קצב, במשכן הנשיא בירושלים.

עם בחירתם של הרב לאו והרב שלוש לרבנים הראשיים של העיר תל-אביב וחיפה, מחויבים הם על פי חוק, להצהיר אמונים בפני נשיא המדינה שמינה אותם היום לחברים במועצת הרבנות הראשית.

הנשיא קצב ברך את הרבנים לרגל בחירתם ואמר כי מוטלת עליהם אחריות גדולה לפעול למען השמירה על האחדות בעם ישראל. הנשיא פנה אליהם ואמר "עשו כל מאמץ על מנת לאפשר קיום יחדיו של דתיים וחילוניים". עוד ביקש מהם קצב לפעול למען פתרון בעיות כמו התרת עגונות וענייני גיור בישראל.
