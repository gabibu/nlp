

ועדת הכספים אישרה היום את תוכנית המיסים הרב שנתית שהוגשה ע"י שר האוצר, בנימין נתניהו.


שר האוצר בירך על החלטת ועדת הכספים שנתנה אור ירוק ליישומה של הרפורמה במס "כל אזרח ישראלי ישלם כבר בקרוב פחות מיסים במיוחד בשכבות החלשות והבינוניות, כאשר מנגד ייסתמו כל הפרצות שאפשרו העלמת מס בהיקפים גדולים".

מנהל רשות המיסים, איתן רוב, אמר בועדת הכספים, כי היעד המרכזי הוא להביא להאצת הצמיחה.

עיקרי התוכנית: הפחתת נטל המס, האחדת שיעורי המס בשוק ההון, עידוד השקעות בישראל והרחבת בסיס המס.

בין יתר ההפחתות שאושרו: הפחתת המע"מ ב-1/2% ב-01/09/2005, הפחתת מס על יחידים במהלך רב שנתי החל מינואר 2006, פטור ממס רכישה על דירת מגורים יחידה עד לסכום של 550 אלף  בהוראת שעה החל מה-01/07/2005 ועד לסוף 2007, הפחתת מס שבח מ-25% ל-20% מינואר 2006.

במסגרת האחדת השיעורים בשוק ההון, הסכים שר האוצר לבקשת ח"כ ארדן להגדיל את שיעורי הפטור של גמלאים ונכים על הכנסות מריבית על חיסכון בכ-20% נוספים.

