

שר האוצר, בנימין נתניהו ושר התחבורה מאיר שטרית אישרו את תקציב הפיתוח לנמלי הים לשנת 05'. היקף התקציב שהוגש לשרים על ידי חברת נמלי ישראל עומד על כ- 1.76 מיליארד .

מחברת נמלי ישראל נמסר שכ-80% מתקציב הפיתוח מיועד לשני פרויקטי התשתית הגדולים: 921 מיליון  להשלמת "נמל איתן" (פרויקט היובל שלב א') ו- 500 מיליון  לפרויקט הכרמל שלב א', היוצא לדרך בשבוע הקרוב עם הנחת אבן היסוד, בהשקעה כוללת הנאמדת בכ- 1.2 מיליארד  .

בנוסף לשני פרויקטי הדגל כולל תקציב הפיתוח השקעות בפרויקטי פיתוח שונים בתחומי הנמלים, שעיקרם (207 מיליון ש"ח ) בתחום נמל חיפה, בהם: ביצוע הארכת ערוגות B
ו- C במסוף המכולות הקיים (85 מיליון ), המשך פיתוח רציף קישון מזרח (65 מיליון ) ועוד . פרויקטים בתחום נמל אשדוד בהיקף של כ- 22 מיליון  ופרויקטים בתחום נמל אילת בהיקף של כ- 7 מיליון .

76 מיליון  יושקעו בהרחבת תשתיות המחשוב בנמלים, בהם ישום מערכת ERP , פרויקט ה- TOS - מערכת מתקדמת לניהול מסופי מכולות בנמל חיפה ובפרויקט הכרמל ופרויקט לקידום תהליכי סחר קהילתיים ממוחשבים.

יו"ר חברת נמלי ישראל, דן תיכון והמנכ"ל, עמוס רון, אמרו כי ביצוע התקציב יאפשר שיפור מהותי ברמת השירות בנמלים כבר בתקופה הקרובה, ויהפוך את נמלי ישראל לנמלים מודרניים ומשוכללים באמות מידה בינלאומיות.
