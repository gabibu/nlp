

תחנת רדיו "קול חי" עתרה לבג"ץ בדרישה שרשות השידור תימנע מלשדר את הערוץ המסורתי "מורשת". דרישתה של התחנה הדתית   אזורית "קול-חי" המשדרת באזור בני ברק, היא במסגרת עתירתה נגד משרד התקשרות, שר התקשורת והרשות השנייה בדרישה לקיים מכרז לערוץ הדתי במסגרת הרשות השנייה, מכרז שיכלול הרחבת שידוריה גם לאזור ירושלים.

העיתונאית חני לוז מדווחת כי עתירת התחנה לבג"ץ באה לאחר שבאחרונה הקצה משרד התקשורת תדר לרשת "מורשת", לאחר כשלוש שנים שהתחנה משדרת. עד כה היה נושא התדר שנוי במחלוקת בין רשות השידור ומשרד התקשורת, שכן רשות השידור טענה שהתדר הוקצה לה וזכותה להחליט מה ייעשה בכל תדר.

תחנת רדיו קול-חי טוענת בעתירה כי קיומה של תחנה מסורתית ברשות השידור מרוקנת מתוכן את המכרז לתחנה דתית, וכי אין לרשות השידור סמכות ליזום על דעת עצמה את שידורי "מורשת". כמו כן טוענת התחנה כי קיימת צפיפות תדרים והקצאת התדר ל"מורשת" אינה סבירה.
