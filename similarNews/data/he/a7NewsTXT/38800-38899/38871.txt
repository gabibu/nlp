

ישראל וירדן מקימות מפעל משותף ראשון מסוגו במזרח התיכון. המפעל שיוקם בערבה התיכונה ייצר מאות מיליוני זבובים עקרים. ברשת ב' דווח כי בהקמת המפעל יושקעו כ-שלושה מליון דולר. על פי התוכנית, הזבובים יפוזרו מהאוויר מעל שטחים חקלאיים במטרה למגר את זבוב הפירות הים תיכוני. עוד דווח כי לארץ הגיעו השבוע שני מומחים כדי לדון בהקמת המפעל. ייצור הזבובים יהיה על בסיס טכנולוגיה ייחודית שפותחה ביחידת המחקר של הסוכנות לאנרגיה אטומית.
