

משטרת מרחב הנגב וכוחות ההצלה תירגלו פיגוע חבלני בקריית הממשלה בבאר-שבע.

התרגיל כלל תרחיש של פיגוע משולב של חדירת מחבלים שירו באזרחים, הפעילו מטעני חבלה, גרמו לדליקה והחדירו מכונית תופת למתחם.

בתרגיל השתתפו כוחות ממשטרת מרחב הנגב כשקציני המחוז מבקרים את התרגיל. הופעלו בו כוחות משמר הגבול, יחידת כלבנים, כוחות משטרה מיוחדים, מסוקים, משמר אזרחי, מד"א וזק"א. בשל עיצומים לא השתתפו בתרגיל כבאים.

כדי לתרגל את כל הכוחות המשתתפים, הופעל תרגיל של שלושה הרוגים ותשעה פצועים מירי ומהפעלת מטעני חבלה. השוטרים איתרו והשתלטו על שני מחבלים במקום אחד, מחבל במקום שני ועוד מחבלת במקום שלישי. הם גם איתרו מכונית תופת שהוחדרה למתחם וחבלנים ניטרלו את מטען החבלה במכונית. במשך כשעה וחצי, מהשעה 11:00 נסגרו כבישים סביב קריית הממשלה כדי לאפשר את התירגול.

בקרים ממפקדת המחוז הדרומי במשטרה התכנסו אחרי התרגיל להגשת מימצאים שישמשו לבחינת רמת הביצוע של הכוחות שתורגלו.
