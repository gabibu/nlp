

דובר ירדני אמר אחר הצהריים כי המתווכים הבנלאומיים בהנהגת ארה"ב יודיעו על "מפת הדרכים לשלום" במזרח התיכון ב-20 בדצמבר, וזאת למרות החששות הנובעים מקיום הבחירות המוקדמות בישראל. שר החוץ הירדני מרואן אל-מועאשר אמר כי הרביעייה הבינלאומית עדיין עובדת על "הנוסח הסופי".

"מפת הדרכים אמורה להתפרסם ב-20 בדצמבר, בפגישת נציגי הקוורטט, שתתקיים בדרג של שרים", אמר מועאשר לכתבים זרים בעמאן. לדברי מועאשר, "אין דבר מושלם ולכל הצדדים יש הסתייגויות". הוא אמר כי יש עדיין זמן להכניס שינויים בהחלטה, אולם לאחר שתפורסם, לא יהיה מקום לניסוחים אחרים.
