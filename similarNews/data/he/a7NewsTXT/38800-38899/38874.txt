

בדיון מיוחד שנערך בוועדת הכספים בכנסת, הציגה המשטרה בפני חברי הוועדה את תוכניותיה לשנה הבאה. עפ"י הנחות עבודה שהועלו במצגת מפורטת בפני חברי הועדה, המשטרה צופה הגברת אירועי הטרור, התגברות האלימות, ערעור בביטחון האישי והחברתי במהלך השנה הקרובה.

השר לביטחון פנים, עוזי לנדאו, הדגיש כי "אנחנו למדים לאחר השנתיים הקשות שחלפו, כי אופי המלחמה בטרור לובש פנים אחרות, חמורות יותר ואנחנו במשטרה מתארגנים ל"מגה פיגוע".

לדברי לנדאו, המשטרה נערכת ובשבועות האחרונים התקיימו תרגילים כמו התרגיל הגדול ברמת גן כדי לבדוק את כוננות הכוחות. בדיון הוצג גם סקירה מיוחדת בנושא מרחב קו התפר וירושלים.

