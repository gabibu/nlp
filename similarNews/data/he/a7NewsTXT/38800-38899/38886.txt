

יו"ר מפלגת העבודה הטרי עמרם מצנע ביקש הערב מהיו"ר היוצא בנימין בן אליעזר להתעלות מעל חילוקי הדעות ולהתאחד למשימה הקשה מכולן - נצחון בבחירות לכנסת ב-28 בינואר. הסיעה התכנסה בצל תוצאות הבחירות והתיסכול במחנה בן אליעזר.

כתב עתי"ם מוסיף כי עמרם מצנע חלק שבחים לקודמו בתפקיד על התקופה הקשה בה שימש כיו"ר המפלגה. מצנע דיבר על "ידידות רבת שנים" בין השניים והביע תקוה שלמרות מה שנאמר בתקופת הבחירות יוכלו השניים לפעול למען המפלגה ולמען יכולתה לעמוד מאוחדת במאבק הקשה ביותר, "החלפת ההנהגה של מדינת ישראל".
