

צה"ל הרס היום בחברון את ביתו של המחבל ארקם הניני, אחד משלושת משתתפי קרב הירי בחברון בליל שבת. בקרב נהרגו 12 לוחמים ישראלים.

הרמטכ"ל, רב אלוף משה בוגי יעלון, מתייחס היום לראשונה לפיגוע בחברון ואומר כי "בחושך ובשטח בנוי הסתבכות כמו שהיתה בליל שבת יכולה לקרות". יעלון הוסיף כי מערכת הביטחון עסוקה במציאת פתרון טוב יותר לאבטחת ציר המתפללים בחברון, וכי התחקירים בעניין הפיגוע בליל שבת עדיין לא הסתיימו. יעלון אמר את הדברים במהלך פגישה עם נשיא המדינה, משה קצב.

