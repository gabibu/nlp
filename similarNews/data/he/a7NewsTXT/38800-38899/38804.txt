

מפלגת "אהבת ישראל" בראשותו של יוסי כדורי, נכדו של המקובל הרב יצחק כדורי, הציגה את מצעה
במסיבת עיתונאים שערכה היום בצהריים בתל אביב. המפלגה תתחרה בש"ס בבחירות הקרובות.

ח"כ אריה גמליאל, שפרש מש"ס יעמוד לצדו של כדורי יחד עם איש העסקים משה בדש. במסיבת העיתונאים אמר גמליאל: "אנחנו רוצים להמשיך את המהפכה הרוחנית שהחל אריה דרעי כשנכנס לכנסת. כשניבחר לכנסת ניתן לדרעי את המפתחות ונאמר לו: 'אתה המנהיג שלנו'."

גורמים בש"ס טוענים שהקמת המפלגה נעשתה מאחורי גבו של הרב כדורי. יו"ר ש"ס, אלי ישי, אמר שאנשיו של יוסי כדורי מנעו מהרב עובדיה יוסף לקבוע פגישה עם הרב כדורי, כדי שלא יופתע מהמפלגה החדשה. אולם יוסי כדורי השיב שלא היו דברים מעולם.

יש לציין, כי לקראת הקמתה של המפלגה החדשה, פנו אנשי הרב כדורי לוועדת הבחירות המרכזית בדרישה להפסיק את השימוש שנעשה לטענתם, בשמו ובתמונתו של הרב במהלך הקמפיין של ש"ס.

מנהיגה הרוחני של ש``ס, הרב העובדיה יוסף, ניסה למנוע את פרישתם של חברי כנסת מש``ס למפלגת "אהבת ישראל", הוא שוחח אתמול בטלפון עם מס' חברי הכנסת, המכונים ה``סוררים``, וזימן אותם לפגישות עימו. ברשימת ה"סוררים": השר אליהו סוויסה, יצחק סבן, רחמים מלול, יצחק גאגילה ועופר חוגי.

שר הדתות, אשר אוחנה, הודיע אמש למקורביו על כוונתו לנטוש את הזירה הפוליטית. אולם טרם קיבל החלטה סופית בעניין, הסיבה לפרישה היא החשש שמא לא יקבל תיק בממשלה הקרובה, מאחר שמספר השרים של ש"ס צפוי לרדת. השר אוחנה אמר שאין לו כל כוונה לפעול כחבר כנסת.
עם זאת, אמר שיעזור ככל יכולתו למען הצלחתה של ש"ס בבחירות.
