

54% מיהודי-צרפת מודאגים מגילויי האנטישמיות, ו-11% מודאגים מאוד. 21% מהנשאלים אמרו כי היו קרבנות לגילויי אנטישמיות, כך עולה מסקר מקיף שנערך בקרב יהודי צרפת, הראשון מזה 14 שנים, ואשר פורסם בימים אלה בכלי התקשורת הצרפתיים.

ממצאי הסקר מצביעים על כל שבקרב יהודי צרפת ישנה דאגה עמוקה לנוכח "השתיקה" על הגל החדש של ארועים אנטישמיים במדינה, ותחושה "שהם אינם מצליחים להעביר את תחושותיהם"

ובנוגע לאפשרות לעליה. 55% אמרו כי "הם אינם שוקלים כלל אפשרות לעלות לארץ", לעומת 40% בשנת 1988. 6% אמרו כי בכוונתם "להגר בקרוב מאוד" לישראל, כפול מבשנת 1988
הסקר נערך בחודש ינואר 2002 בקרב מדגם מייצג של 1,132 בתי-אב בכל רחבי צרפת.

כתבת עתי"ם מוסרת כי דויד סעדה, מנהל "הקרן החברתית היהודית המאוחדת" (המאגדת
את הארגונים היהודיים בצרפת העוסקים בתחומי החברה הרווחה והתרבות-), שיזם את הסקר, אמר לשבועון "לה נובל אובזרווטר" כי יותר משהקהילה היהודית מתקוממת כנגד גילויי האנטישמיות, היא מתקוממת כנגד "השתיקה האופפת את אותם הגילויים".

עם זאת, וחרף נושא האנטישמיות, רוב מוחלט של יהודי צרפת 91% אמרו כי הם "מאושרים", ו89% אמרו כי הם "שבעי רצון מחייהם".

לשאלות בנוגע לזהותם ותרבותם היהודית, אמרו 30% מהנשאלים כי הם מבקרים לפחות אחת לחודש בארגון הקשור לקהילה היהודית או בבית כנסת, זאת, לעומת 22% בשנת 1988.

כמו כן, חלה עליה חדה במספר הילדים הרשומים בבתי ספר יהודיים בצרפת - 29,000 ילדים לעומת 15,000 בשנת 1988.

51% הגדירו עצמם מסורתיים, 29% כלא-דתיים, 42% אמרו כי הם מכבדים את חוקי הכשרות בבתיהם.

עוד עולה מהסקר כי כיום מונה הקהילה היהודית 575,000 נפש, והיא הקהילה היהודית השניה בגודלה בעולם, אחרי ארה"ב. - 70% מהם ספרדים, 24% אשכנזים ו-6% מגדירים עצמם ספרדים ואשכנזים.

56% מכלל יהודי צרפת מתגוררים בפאריס ופרבריה. שיעור הנישואים המעורבים עלה אף הוא באופן משמעותי מ-30% ב-1988 ל-40% בשנת 2002.

בנוגע לקשריה של הקהילה עם ישראל. 6% מבתי האב אמרו כי בניהם מתגוררים בישראל, 47% אמרו כי קרוביהם מתגוררים בארץ, ו-23% אמרו כי בני משפחה רחוקים מתגוררים בישראל. 30% אמרו כי ביקרו בארץ לפחות 6 פעמים.
