

שר החוץ בנימין נתניהו הגיע אחר הצהריים לסיור בשוק מחנה יהודה בירושלים במסגרת מסע הפריימריס שלו לראשות הליכוד והצהיר על התנגדותו הנחרצת להקמת מדינה פלשתינית.

כתב עתי"ם מוסר כי אל נתניהו התלוותה חבורה של מעודדים קולניים אשר שאגה "ביבי מלך ישראל", אך גם דאגה להשתיק כאלה שהעזו להביע תמיכה בשרון. נתניהו שהיה מוקף בחגורת אנשי ביטחון, הבטיח לבעלי הדוכנים איתם שוחח, כי כאשר הוא יהיה בשלטון, יעשה הכל לשיפור כלכלת ישראל ולהחזרת הקונים לשוק. "השוק ברובו ריק מאדם והתפקיד של ראש הממשלה הבא הוא להחזיר את האנשים לשוק", אמר נתניהו.
