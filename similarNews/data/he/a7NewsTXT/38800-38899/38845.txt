

רדיו קול חי עתר לבג"ץ בדרישה שרשות השידור תימנע מלשדר את הערוץ המסורתי "מורשת". דרישתה של התחנה הדתית   איזורית "קול-חי" המשדרת באיזור בני ברק, היא במסגרת עתירתה נגד משרד התקשרות, שר התקשורת והרשות השניה בדרישה לקיים מכרז לערוץ הדתי במסגרת הרשות השניה, מכרז שיכלול הרחבת שידוריה גם לאיזור ירושלים.

לכתבתנו נודע כי לאחרונה הקצה משרד התקשורת תדר לרשת "מורשת", לאחר כשלוש שנים שהתחנה משדרת. עד כה היה נושא התדר שנוי במחלוקת בין רשות השידור ומשרד התקשורת, שכן רשות השידור טענה שהתדר הוקצה לה וזכותה להחליט מה ייעשה בכל תדר. אישור התדר מטעם משרד התקשורת הוא הרקע לדרישתה החדשה של קול-חי נגד מורשת.

רדיו קול-חי טוענת בעתירה כי קיומה של תחנה מסורתית ברשות השידור מרוקנת מתוכן את המכרז לתחנה דתית, וכי אין לרשות השידור סמכות ליזום על דעת עצמה את שידורי "מורשת". כמו כן טוענת התחנה כי קיימת צפיפות תדרים והקצאת התדר ל"מורשת" אינה סבירה.

את הידיעה העבירה הכתבת לעניני תקשורת , חני לוז.


