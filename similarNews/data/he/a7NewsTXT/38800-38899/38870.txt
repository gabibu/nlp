

מקרה שלישי של יתוש הנמר האסיתי נתגלה בבסיס צה"ל "כורדני" שליד קרית מוצקין. בעקבות המקרה הנחה המשרד לאיכות הסביבה את מפקד הבסיס לפעול מיידית להדברת היתושים במקום.

אתרי הדגירה המועדפים על ידי יתוש "הנמר האסיתי" הם צמיגים ישנים ומיכלי מים קטנים. יתוש הנמר האסיתי הוא יתוש שגודלו דומה לגודל יתוש הבית המוכר, אך צבעו שחור עם נקודות בצבע לבן היוצרות מירקם המזכיר צבעים של נמר ולפיכך שמו. התנהגותו גם שונה מהיתושים המצויים בישראל, שכן הוא נוהג לעקוץ במשך היום.
