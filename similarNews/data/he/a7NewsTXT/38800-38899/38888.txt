

ראש הממשלה אריאל שרון תוקף הערב בחריפות את דבריו של נתניהו בימים האחרונים. "שמעתי איך במחי יד אחת אפשר להרוס, לעקור ולהחריב רק בסיסמאות, אבל לו היינו נוקטים לפי ההצעות הללו, מצבנו היה קשה מאוד ורע בהרבה", אמר שרון בכינוס בהוד השרון.

שרון המשיך בדבריו והתייחס לדברים שאמר בנימין נתניהו, בין היתר שלא יתן יד להקמת מדינה פלשתינית. "חובתנו לפעול לפי טובת המדינה, אמשיך בשיקול דעת ובאחריות מבלי להיגרר לאמירות חסרות שחר. אני יודע שאנו בתקופת בחירות, אבל ההתבטאויות המושמעות היום גורמות לישראל נזק רב", אמר שרון.
