

בליל שבת נהרגו בחברון 12 איש הנמנים עם כוחות הביטחון, בהם שלושה אזרחים: יצחק בואניש, אלכס צביטמן ואלכס דוכן, שהשתייכו לכיתת הכוננות של קריית ארבע.

משפחות חללי כיתת הכוננות עומדות על כך שצה"ל יכיר במות יקיריהן כחלליו.

דובר צה"ל מסר לכתבת ערוץ 7 כי בלחימה הקשה נגד הטרור הפלשתיני , צה"ל מסתייע בכיתות הכוננות כחלק ממערך הגנת היישובים הישראלים באזור יש"ע בקעת הירדן וחבל עזה.

עוד מסר הדובר כי בימים אלה מתבצעת בצה"ל עבודת מטה שתכליתה לבחון אפשרות של הכרה יחודית במערך כיתות הכוננות והמשמעויות הכרוכות בהכרה זו.
