

כתב עיתי"ם מדווח כי בשבת ירו מחבלים שני טילי RPG נגד טנקים של צה"ל המוצבים ברמאללה. הטילים לא פגעו בטנקים. לא היו נפגעים ולא נגרם נזק לרכוש.

על פי הידוע זוהי הפעם הראשונה בה נורים טילים מסוג זה על טנקים של צה"ל ביהודה ושומרון. בחודשים האחרונים עושה הרשות הפלשתינית מאמץ להצטייד בטילי נ.ט. מסוגים שונים ובמיוחד RPG ו-"לאו".

כזכור, באונייה "קארין איי" התגלו מספר רב של טילי מדגם RPG ובהם טילים בעלי ראש קרבי מסוג "טנדאם" לחדירת מיגון ריאקטיבי- המיגון המשוריין המתקדם בעולם, בו מצויידים טנקים של צה"ל.
