

יוזמה חדשה של הסוכנות היהודית - תרגום לומדות חינוכיות לשפה האמהרית - תסייע להכנת ילדי עולים מאתיופיה לקראת שנת הלימודים הראשונה בישראל. הלומדות פותחו בידי חברת "קומפדיה" והן כוללות תרגום של תוכנות בסיסיות בחשבון, מילים ואותיות, משחקי חשיבה וסדנאות יצירה. בעתיד צפויה חברת "קומפדיה" לתרגם לאמהרית לומדות מתקדמות יותר, לגילאים 6 - 13.

מנהלת הפרויקט בסוכנות היהודית, דבורה גיני מלכי, מוסרת כי הלומדות ישמשו מאות ילדי עולים מאתיופיה, שהגיעו בחודשים האחרונים לישראל ומתגוררים במרכזי הקליטה של הסוכנות.

