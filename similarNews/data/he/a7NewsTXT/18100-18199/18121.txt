

בפעולת צה"ל בטול כרם נעצרו עד כה שלושה מבוקשים בכירים המשתייכים לחמאס. כמו כן נעצרו עשרות חשודים נוספים.

טנקים וכוחות חי"ר חדרו לעיר בשעה שלוש לפנות בוקר והשתלטו על העיר, כמעט ללא התנגדות. מפקד חטיבת הנח"ל, אלוף משנה יאיר גולן, מסר שהושלמה סידרת מעצרים של חשודים שהוכנה מראש. הוא אמר שצה"ל ישהה בעיר ימים אחדים.

בה בעת מוסיף צה"ל לחלוש על בית הממשל ברמאללה ולהגביל עוד יותר את יכולת התנועה של ערפאת. כך מדווחים כתבינו קובי פינקלר וחגי הוברמן.
