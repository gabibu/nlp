

שישים עיתונאים ואנשי תקשורת אחרים נהרגו ברחבי העולם אשתקד במילוי תפקידם, הודיע ביום שלישי בפריס איגוד העיתונים העולמי.

בהודעה נאמר, כי אמריקה הלטינית היא המקום המסוכן ביותר לעיתונאים, שם נהרגו 16 מהם, 10 בקולומביה לבדה.

מספר ההרוגים ב-2001 גבוה מזה של השנה הקודמת, בה נהרגו 53 עיתונאים.

האיגוד, שמרכזו בפריס, הוא ארגון בינלאומי שמטרתו להגן על חופש העיתונות, והוא מייצג 18 אלף עיתונים ברחבי העולם.

