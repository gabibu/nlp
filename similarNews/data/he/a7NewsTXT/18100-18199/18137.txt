

בטוקיו נפתח הבוקר כינוס התורמים הבינלאומיים, שמטרתו לגייס כספים לסייע לבנייתה מחדש של אפגניסטן. המדינות הגדולות והארגונים הבינלאומיים הבטיחו סיוע בסך של יותר מ-3 מיליארד דולר לטווח הקצר לשיקומה של אפגניסטן.

ראש הממשלה הזמנית באפגניסטן, חמיד קרזאי, שהדגיש את הצורך בגיבוש תקציב מהר ככל האפשר, אמר כי לארצו אין אפילו את האמצעים ל-250 אלף הפקידים שלה. הוא העריך את ההוצאות לשנת הכספים הקרובה בין 1.8 ל-2 מיליארד דולר, וקרא לעולם לנהוג בנדיבות.

חרזאי לא רצה לדבר רק על מספרים, וסטה מהנושא המרכזי בנאומו כדי להזכיר את האכזריות של חיי היומיום באפגניסטן. "אני אזרח של מדינה שידעה רק אסונות, מלחמות, ברוטליות והרס בשנותיה האחרונות", הטעים.
