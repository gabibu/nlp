

חוק ההסדרים אושר לפני זמן קצר במליאת הכנסת בקריאה ראשונה. החוק עבר ברוב של 48 תומכים, 24 מתנגדים ו-3 נמנעים.

כתב אתר "הארץ" מדווח כי מדובר, בין היתר, בהטלת מס של אחוז אחד על המשתכרים יותר מ-30 אלף שקל בחודש, הטלת מס של 30 שקל בחודש על מי שקיבל טלפון סלולרי מהמעביד, הקפאת קצבאות הביטוח הלאומי והשכר הממוצע במשק, סבסוד מעסיקים בגין קליטת עובדים חדשים ועוד.

לאחר ההצבעה בקריאה ראשונה יועבר הדיון בחוק התקציב וחוק ההסדרים לוועדת הכספים של הכנסת לקראת הכנתו לקריאה שנייה ושלישית.
