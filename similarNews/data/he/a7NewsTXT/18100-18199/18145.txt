

נשיא ארה"ב לשעבר, ביל קלינטון הרצה הערב בפני עובדי חברת טכנולוגית המידע "נס", במלון "דויד אינטרקונטינטל" בתל אביב.

קלינטון סיפר שהוא מוטרד מאוד מכך שבמקום מגוריו, מנהטן, העסקים חלשים ואנשים קונים פחות. הוא גם מודאג מכך שאנשים פוחדים לטוס. "אני - בכל הזדמנות עולה על מטוס. אתם, הישראלים מהווים דוגמא לעולם בכך שצריך להמשיך ולנהל חיים נורמליים גם תחת טרור", אמר.

בנוגע לנושא הטרור אמר קלינטון, כי יש לכונן פיקוח בינלאומי על חומרי גלם לייצור נשק ביולוגי, כימי וגרעיני, וכי ארה"ב כבר החלה לעשות זאת לאחר התפוררות הגוש הסובייטי. לדבריו, יש לדאוג לכך שמדענים לא יתפתו לפתח ולייצר חומרי גלם כאלה עבור טרוריסטים.
