

על פי הערכות המשרד לאיכות הסביבה עולה כי כמות הפסולת הממוחזרת של תושבי המדינה תעלה בכ-300% ותגיע בשנת 2005 לכ-2.24 מיליון טון בשנה, וזאת בעוד כמות הפסולת הממוחזרת בשנת 2001 עמדה על 780 אלף טון בשנה.

עוד עולה על פי ההערכות כי כמות המתכות הברזליות הממוחזרות תגיע לכ-280 אלף טון בשנת לעומת כ-200 אלף טון בשנת 2001, כמות הזכוכית הממוחזרת תגיע לכ-60 אלף טון לעומת 8,000 טון זכוכית ממוחזרת בשנת 2001, וכמות הנייר והקרטון הממוחזרים תגיע ל-250 אלף טון לעומת 220 אלף טון נייר וקרטון שמוחזרו בשנת 2001.

יו"ר מרכז השלטון המקומי, עדי אלדר, אמר היום כי הרשויות המקומיות משקיעות הון עתק במיחזור פסולת ובניסיון למנוע ככל האפשר פגיעה באיכות הסביבה, וכי ראשי הרשויות המקומיות מודעים לחשיבות הרבה של מיחזור הפסולת.


