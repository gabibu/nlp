

היום ייערך התחקיר בפיקוד הדרום בנוגע לפרשת הרס הבתים ברפיח בשבוע שעבר.

התחקיר, בראשות אלוף הפיקוד, דורון אלמוג, ייערך לאחר שהסתיימו התחקירים בחטיבה הדרומית של רצועת עזה, בפיקוד אל"מ שלמה דגן, ובאוגדת עזה, בראשות תא"ל ישראל זיו.

הרמטכ"ל, רא"ל שאול מופז, אמר אתמול בתשובה לשאלות כתבים בת"א כי ממצאי התחקיר יוצגו לציבור וכי צה"ל לא יסתיר דבר. לדברי הרמטכ"ל הפלשתינים ניצלו את הפרשה לתעמולה. לדבריו, אזור הבתים ברפיח, הסמוך לגבול ישראל מצרים- ציר "פילדלפי" היווה בשנה האחרונה מוקד לפעילות טרור עניפה.

מופז הדגיש כי השטח בו נהרסו המבנים מכונה בהסכמים עם הפלשתינים "השטח הוורוד", ונתון לשליטה בטחונית ישראלית.
