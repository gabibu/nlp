

בבית נשיא המדינה הסתיימה פגישה בין הנשיא לבין בני משפחות שכולות מפיגועי חבלה. "הנשיא שהוא האזרח מספר אחד במדינה ומייצג אותנו צריך להיות רגיש ולא לזרות מלח על פצעינו", אמרו בני המשפחות בתגובה לכוונתו של הנשיא להיפגש עם ערפאת ברמאללה.

בני המשפחות הביעו בפני הנשיא את התנגדותן לכוונתו להיפגש עם עראפת ברמאללה. הנשיא השיב כי אם הממשלה מקיימת מגע כזה או אחר עם עראפת, גם לו מותר לעשות כן.

אריה בכרך, שבנו נרצח בואדי קלט והשתתף בפגישה, סיפר לכתבנו כי בפגישה דרשו ההורים מהנשיא ללחוץ על מנת שיוסגרו גם רוצחי ילדיהם, ולא רק רוצחי השר רחבעם זאבי הי"ד.
