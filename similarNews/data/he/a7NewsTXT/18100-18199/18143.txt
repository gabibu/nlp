

השר אביגדור ליברמן פרסם לפני זמן קצר מעל דוכן הנואמים בכנסת הודעה מיוחדת בנוגע לפרשת האזנות הסתר לו ולבנימין נתניהו בתקופת ממשלת נתניהו.

כזכור, לפני ימים אחדים נודע כי המשטרה האזינה ברציפות ושלא כדין לשיחות בין השניים ואף תימללה את השיחות. השר ליברמן האשים את ראש אגף חקירות במשטרה ניצב משה מזרחי כי נכנס לחדרו של מחליפו בתפקיד תת-ניצב לוין במשרדי היאחב"ל בפתח-תקווה, וביקש ממנו לעזוב את המשרד. לדבריו, ניצב מזרחי שהה שם זמן ממושך לבדו.

ליברמן דורש מהשר לביטחון פנים להורות למזרחי לעבור בדיקת פוליגרף כדי לברר האם הוא השמיד במקום ראיות מהאזנות סתר לליברמן, רעייתו, בתו בת ה-15, פרקליטיו ומקורביו.
