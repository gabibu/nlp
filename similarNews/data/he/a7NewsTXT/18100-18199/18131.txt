

פרשת קארין A : המפקח הרשמי מטעם ממשלת רומניה על נמלי הים השחור בדק ומצא כי הספינה לא עגנה בשנה האחרונה בנמלים שתחת פיקוחו.

מארין אוטה צ'ינטואן אמר לסוכנות AP כי שום ספינה לא הפליגה מנמל קונסטנצה לישראל בחודש דצמבר.

הדברים באים בתגובה לגירסה שמפיץ ערפאת בעולם ולפיה קארין A לא הייתה ספינת נשק פלשתינית אלא אוניה ישראלית שהובילה חומרי בניין.

הפקיד הרומני הדגיש כי הוא ימשיך בבדיקת העניין בימים הקרובים.
