

מטוסי הקואליציה שסיירו מעל האזור האסור בטיסה בדרום עיראק תקפו אתמול סוללת נ"ט עיראקית, בפעולה שאינה קשורה למלחמה של ארה"ב בטרור, נמסר ממטה הצבא האמריקני.

"ההתקפה נערכה תוך שימוש בטילים מונחים, כצעד של הגנה עצמית בתגובה לאיומים עיראקים נגד צוותים ומסוקים של הקואליציה, והיא אינה קשורה למסע נגד הטרור" נאמר בהודעה.

"ההתקפות ייפסקו אם תפסיק עיראק את פעילותה העוינת", ציין מטה הצבא בטאמפה שבפלורידה, האחראי גם על הפעילות הצבאית באפגניסטן.

דובר סירה לומר אם המטוסים שהיו מעורבים בפעולה היו אמריקנים או בריטים. לא נמסרו פרטים על אופי האיום העיראקי.

כן נמסר, כי ההתקפה הייתה הראשונה נגד סוללת נ"ט באזור האסור בטיסה בדרום מאז ה-27 בנובמבר.


