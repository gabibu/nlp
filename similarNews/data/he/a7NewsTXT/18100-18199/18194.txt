

השליח האמריקני, אנתוני זיני, ביקש מנשיא ארה"ב, ג'ורג' בוש, לשחרר אותו ממשימת התיווך בין ישראל לפלשתינים. כך לפחות טוענת תחנת הטלווזייה הקטארית אל ג'אזירה.

זיני התמנה לתפקידו בסוף הסתיו האחרון ומאז הגיע לאזור פעמיים. הוא היה אמור לשוב לסיבוב נוסף של מגעים מדיניים, אולם בעקבות ההסלמה הוחלט לבטל את שליחותו.

מקורות דיפלומטיים ערביים אמרו לאל ג'זירה כי זיני הסביר את בקשתו בכך שהוא אינו מאמין עוד בהבטחותיו של יאסר ערפאת, בכל הנוגע להרגעת השטח ולהפסקת האש.

בשגרירות ארצות-הברית בישראל נמסר בתגובה כי אמנם אין כוונה שזיני יגיע בקרוב לאזור אולם "ככל הידוע שליחותו נמשכת".
