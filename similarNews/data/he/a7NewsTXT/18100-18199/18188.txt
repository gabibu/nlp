

שלושה מתוך ארבעת מחבלי החמאס שחוסלו הבוקר בשכם הם המחבלים הבכירים ביותר שהיו לחמאס בשומרון. כך מדווחים מקורות צבא ומקורות פלשתינים.

הארבעה חוסלו במהלך השתלטות של צה"ל על מעבדת נפץ גדולה בשכם, שמוקמה בתוך בניין בן חמש קומות.

כוח צה"ל, שפשט על הבניין, חיסל שם ארבעה מחבלים ולכד תשעה מחבלים נוספים.

דובר צה"ל אומר שהמחבלים שנהרגו ושנלכדו תיכננו לבצע פיגועים בטווח הזמן המיידי באמצעות חומר הנפץ שבמעבדה.

במהלך ההתקלות בשכם נפצעו קל ארבעה מלוחמינו.
