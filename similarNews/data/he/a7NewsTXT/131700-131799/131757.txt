

בעזרת ערכה מיוחדת ניתן להעביר תאי עור עצמיים ובריאים, הנלקחים מדוגמת עור קטנה לאזור אחר פגוע בעור. התאים מעובדים לתרסיס ע"י רופא, ועם הנחתם על העור הפגוע, מתרחש תהליך מהיר של איחוי וריפוי.


הטכנולוגיה החדשה מאפשרת עיבוד מהיר של תאי עור בריאים אשר נלקחו מדוגמת עור קטנה ביותר סמוכה לאזור הפגום ובעלת מרקם זהה לאזור הפגוע, גודל דוגמת העור בין 1-2סמ"ר. בעזרת הקיט הופך הרופא את התאים הבריאים שנאספו, לתרסיס (SPRAY SOLUTION). העיבוד נעשה בערכה מיוחדת   ReCell ואורך דקות ספורות. את התאים המעובדים מרסס הרופא על העור הפגוע. מיד עם המגע בעור מתחילים התאים להתרבות ולהתפשט על פני השטח המטופל, תהליך אשר מאיץ את ההחלמה.

התרסיס הנוצר באמצעות ה- ReCell מכיל את כל תאי העור הנחוצים לעידוד צמיחת עור בריא. הוא כולל תאי KERATINOCITE המהווים בסיס לעור בריא ותאי MELANOCITE המייצרים את גוון העור (מלאנין). העור המתחדש צומח במירקם ובגוון הטבעי של עור המטופל.

ReCell פותח בחברת הביוטכנולוגיה האוסטרלית C3 ובאמצעותו ניתן לטפל בפציעות חמורות כגון כוויות, צלקות ישנות, טיפול בבהרת (ויטלגו) או בעיות פיגמטציה אחרות ובטיפול בפגמים שנוצרו כתוצאה מניתוחים קוסמטיים.


כל הפרוצדורה כאמור אורכת כ- 40 דקות בלבד.
ל- ReCell רשיון של משרד הבריאות ובימים אלה ניתן יהיה להתחיל בטיפולים בטכנולוגיה זו בישראל.

לא נמסר מחירה של המיני מעבדה הזאת...
