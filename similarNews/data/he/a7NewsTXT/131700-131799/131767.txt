

ותיקי 'ההגנה' נפגשו אמש לציון 'יום ההגנה' השנתי שנערך במוזיאון תל אביב לאומנות. השנה התקיים יום ההגנה בסימן חיל הקשר והתקשוב ולציון 60 שנה לתנועות המרי.

ותיקי ארגון המרי "ההגנה", שפעל להגנה על הישוב הארץ-ישראלי לפני קום המדינה, נפגשו אמש לציון יום ההגנה השנתי, שנערך במוזיאון תל-אביב לאומנות. יום ארגון "ההגנה", המתקיים פעם בשנה, התקיים הפעם בסימן חיל הקשר והתקשוב ולציון 60 שנה לתנועות המרי.

כתבנו קובי פינקלר מוסר שהטקס נערך במעמד ראש עיריית תל-אביב יפו, מר רון חולדאי, יו"ר הארגון הארצי של "ההגנה", מר אריה שחר, קצין התקשוב הראשי, תא"ל שמואל קינן ונציגים מחיל הקשר לדורותיו. על בימת הטקס הוקראה תפילת יזכור לזכר חללי הנופלים במערכות ישראל, ונערכה הופעת הלהקה הצבאית של חיל התקשוב.
