

כתב המפלגות של הערוץ הראשון, בועז שפירא, הושעה היום מעבודתו. זאת, לאחר שהציג ב"מבט" וב"פופוליטיקה" סקר שהוזמן ע"י המועמד לראשות הליכוד, בנימין נתניהו, וניבא לו 39% מקולות מתפקדי הליכוד.
הבוקר נערך בירור ראשוני בנוכחות מנהל ערוץ 1, מוטי עדן, מנהל חטיבת החדשות, אורי לוי ועורך התכנית פוליטיקה, אלון מזר.

מנכ"ל רשות השידור, יאיר אלוני קיים בירור נוסף עם מנהל ערוץ 1 , מנהל חטיבת החדשות ועורך "פוליטיקה" ולאחריו הוחלט לזמן את הכתב בועז שפירא הערב ללשכת מנכ"ל רשות השידור ולקיים ובדיקה מקיפה בסיומה יפורסמו מסקנות מערכתיות ואישיות.

מנהל חטיבת החדשות הרחיק את הכתב בועז שפירא מן התחום הפוליטי והמפלגתי עד לתום הבירור ופרסום המסקנות. כמו כן, הוחלט כי הנהלת רשות השידור תחזור ותדון כבר ביום ראשון הקרוב בנושא הסקרים, לקראת מערכת הבחירות הקרבה.
