

"לא הזלתי דמעות ולא כיסיתי ראשי באפר כשתקפתם אותי בצורה הכי פרועה שיש, ולא יצאתי במחולות כשהפכתי אצלכם לאתרוג. אני רק מבקש שהדיווחים יהיו מדוייקים, ושתכתבו את האמת", אמר שרון לעיתונאים.

"אנחנו איננו רואים היום מהלך נוסף מסוג זה שביצענו לאחרונה כתכנית ההתנתקות שהיתה בנויה כמהלך נפרד שנועדה לסלול את הדרך לאפשרות של פתרון מדיני", כך אמר היום ראש הממשלה, אריאל שרון בהופעתו השנתית בפני ועדת העורכים בבית סוקולוב בתל אביב. "עלינו מקובל רק פתרון אחד של תכנית מפת הדרכים. אין שום כוונה לבצע מהלך נוסף אלא ללכת על מפת הדכים על כל המשתמע ממנה". שרון הדגיש כי בקעת הירדן נמצאת בתחום אזורי הביטחון של ישראל וכי עמדתו בעניין לא השתנתה.

ביחס לסוגיית הגרעין האיראני אמר שרון כי הוא אינו סבור שישראל צריכה לעמוד בחזית המאבק בנושא, אך היא מקבלת עידכונים מן המדינות הנמצאות בחזית. "ישראל איננה חסרת אונים והיא נוקטת בכל הצעדים הדרושים וכך צריך גם לנהוג".

בתשובה לשאלה האם ישנה אופציה צבאית כלשהי של מדינה כלשהי בעום נגד האופציה הגרעינית של איראן ענה שרון שהוא בטוח שלפני שמישהו יבצע צעדים מסוג כזה, שהם אפשריים, הוא ידווח לישראל. "מקובלת עלי העמדה שאין אפשרות שאיראן תוכל להיות בעלת נשק גרעיני ואת הכלל הזה יש לזכור".

שרון התייחס לקשריו עם ח"כ שמעון פרס ואמר כי הוא מכיר את פרס שנים רבות וששיתוף הפעולה ביניהם ימשיך להיות הדוק. "הוצגתי לפניו על ידי דוד בן גוריוןן כשהייתי מפקד ה-101. מדובר באדם בעל ניסיון, מוכשר מאוד שכל מפלגה וכל מדינה הייתה שמחה שהוא יכהן בשורותיה. אני עבדתי איתו לא אחת בעבודה מאוד שוטפת ביחסים מאוד הדוקים ואני בטוח שגם בפעילותנו בעתיד כך יהיו הדברים".

ביחס לעזיבת הליכוד אמר שרון: "היתה לי הזכות להקים את הליכוד לפני שנים רבות, לאחר שסיימתי את שירותי הצבאי כאלוף פיקוד הדרום על ידי חיבור של 4 מפלגות. זו היתה תנועה גדולה. הסיבה שהחלטתי לעזוב היתה העובדה שאני מסתכל קדימה עכשיו ורוצה להגיע להסדר מדיני ובערת ה' בהמשך גם לשלום. לא ראיתי נכונות לזה בגוף שעמדתי בראשו שנים רבות. יחד עם זאת היה נראה לי בלתי מתאים לבטל את זמני ולעשות מאמצים כל כך גדולים כדי לטפל בבעיות אישיות וחילוקי דעות של מורד כזה או מורד אחר".

"לא הזלתי דמעות ולא כיסיתי ראשי באפר כשתקפתם אותי בצורה הכי פרועה שיש, ולא יצאתי במחולות כשהפכתי אצלכם לאתרוג. אני רק מבקש שהדיווחים יהיו מדוייקים, ושתכתבו את האמת", אמר לעורכים.
