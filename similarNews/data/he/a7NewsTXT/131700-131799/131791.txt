

בסרט בן שעה המוצג לראשונה באתר גוגל וידאו מוצגת טענת הקונספיקציה על פיגועי ה-11 בספטמבר תוך הצגת ראיות שונות ביניהן צילומי וידאו, מסמכים והקלטות נדירות מיום הפיגוע שזיעזע את העולם כולו.

לפני קצת יותר מארבע שנים, ב-11 בספטמבר 01', הזדעזע העולם כולו לנוכח התרסקות מטוסים לתוך מגדלי התאומים בניו יורק ולתוך בניין הפנטגון בוושינגטון. מאז צצו ועלו להן תיאוריות קונספירציה רבות בנושא שטוענות כי היה לממשל האמריקני יד ורגל בהתרחשויות של אותו יום.

בסרט בן שעה המוצג לראשונה באורך מלא על שרתי חברת גוגל מוצגות ראיות המנסות להוכיח כי שני מגדלי התאומים לא התמוטטו כתוצאה מהתרסקות המטוסים לתוכם אלא שאירע שם פיצוץ מבוקר שלא יכול היה להתרחש ללא שיתוף פעולה של השלטונות האמריקניים. בצילומי וידאו ששודרו בטלוויזיה ב-11 בספטמבר ומוצגים בסרט ניתן לראות בבירור פיצוצים שאירעו בבניין תוך כדי קריסתו לתוך עצמו.

פיצוצים מסתוריים אירעו במהלך התמוטטות מגדלי התאומים ותועדו בצילומי וידאו. תמונה מתוך הסרט

עוד מוצג בסרט סיפורו של מה שהיה או לא היה מטוס שהתרסק לתוך בניין הפנטגון ושלא נמצאו לו כל שרידים, וסיפורו של המטוס הרביעי שהתרסק בארה"ב באותו יום, אך באופן תמוה לא נשארו ממנו שרידים כלל חוץ מבור פעור בקרחת יער. הסרט כולל גם תמיהות כיצד שרד דרכונו של אחד החוטפים העשוי נייר, בעוד על פי הגרסה האמריקנית הרשמית, היה הפיצוץ בעת התרסקות המטוסים כל כך חזק, עד כדי הריסת ה'קופסאות השחורות' אשר מכילות את כל נתוני הטיסה והקלטות של רשת הקשר הפנימי במטוס.

לצפיה בסרט
