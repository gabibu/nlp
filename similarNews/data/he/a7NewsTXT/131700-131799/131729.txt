

ממחר יקבלו רבע מיליון גימלאים המבוטחים בקרנות הפנסיה הותיקות תוספת של 3.3% לגמלה. ההסתדרות פותחת חדר מצב עבור אלו שלא יקבלו את התוספת.

התוספת באה בעקות סיכום שהשיגה אשתקד ההסתדרות עם האוצר. על-פי הסיכום בין מי שכיהן אז כיו"ר האגף לאיגוד מקצועי בהסתדרות, שלמה שני, לבין מי שכיהן כממונה על שוק ההון באוצר, אייל בן-שלוש, יעודכנו התוספות החל מהשקל הראשון.

הסיכום נערך בעקבות המדד השלילי של שנת 2003 שעמד על מינוס 1%. האוצר דרש אז הפחתה מהגמלה החודשית של הגימלאים בקרנות הפנסיה הצוברת בשיעור דומה לירידה במדד. ההסתדרות התנגדה להפחתה ובעקבות זאת הושג הסכם בין הצדדים לפיו לא תופחת הגמלה.

עפ"י אותו סיכום תעודכן התוספת לגמלה בסוף 2005 גם אם שיעור המדד השנתי לא יגיע ל- 4.25%. בשיעור זה מתעדכנת התוספת באופן אוטומטי, לפי שיעור המדד השנתי, ע"פ התקנון של קרנות הפנסיה הותיקות. בעקבות כך יקבלו החל ממחר רבע מליון גימלאים את התוספת בשיעורים המתאימים למועדי הפרישה של כל אחד מהם.

מחר ייפתח בהסתדרות חדר מצב מיוחד שיתן מענה לגימלאים הזכאים לתוספת, ניתן יהיה לטפל בו גם בתלונות גימלאים שלא יקבלו את התוספת. ההסתדרות נכונה לטפל בעניינם. הטלפון לפניות: 1-700-700-331 . יש להתקשר החל מהשעה 08:30 עד 15:30.


מצ"ב טבלה ובה דוגמאות לתוספת בהתאם לסכום הגמלה החודשי וגיל הפרישה:
מועד הפרישה גובה הגמלה תוספת לחודש תוספת לשנה
דצמבר 2002 6000  100.8  1209.6 
אוגוסט 2003 5000  134  1608 
דצמבר 2004 5000  139  1668 
פברואר 2005 3000  99  1188 
מרץ 2005 4000  123.6  1483
יולי 2003 7000  173.6  2083 ש"ח
