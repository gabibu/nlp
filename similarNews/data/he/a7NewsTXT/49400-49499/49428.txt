

אשה אחת נהרגה ושבעה בני אדם נפצעו, חלקם באורח בינוני והשאר באורח קל, בהתנגשות בין שני כלי רכב, שאירעה הבוקר בצומת שבין עין השופט ובין רמת השופט.

מכונית מסחרית התנגשה במכונית פרטית, לאחר שאחד מכלי הרכב לא ציית לתמרור תן זכות קדימה. נוסעת שהיתה במכונית המסחרית נהרגה ושבעה בני אדם נפצעו בשני כלי הרכב. 3 פצועים במצב בינוני וארבעה נפצעו באורח קל. הם פונו מהמקום באמבולנסים של מד"א לבתי החולים כרמל ורמב"ם בחיפה.
