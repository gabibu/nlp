

נשיא מצרים חוסני מובארק הגיע בצהריים במפתיע לדמשק לביקור בזק כדי להיפגש עם נשיא סוריה באשר אל אסאד.

נשיא מצרים חוסני מובארק הגיע בצהריים במפתיע לדמשק לביקור בזק כדי להיפגש עם נשיא סוריה באשר אל אסאד.

מובארק ידון עם אסאד בהתפתחויות באזור, בעידן שלאחר נפילת סדאם בעיראק, וביחסים המתוחים בין דמשק ובין וושינגטון על רקע מתן מחסה לבכירים עיראקים, סיוע צבאי לעיראק ופיתוח נשק לא קונווציונאלי.

כתבי סוכנויות הידיעות הזרות דיווחו כי אל מובארק מתלווים שרים בכירים בממשלת מצרים ויועצים קרובים.

מקור דיפלומטי בדמשק, שביקש להישאר שבעילום שם, מסר כי "הנושא העיקרי שידון בפגישה הוא המצב המתוח בין סוריה ובין ארה"ב, אך שני האישים צפויים לדון גם בנושא עיראק וגם ביחסים הדו-צדדים".

האשמותיה של ארה"ב כלפי סוריה, על כך שהיא מעניקה חסות לבכירי המשטר העיראקי המודח ועל כך שהיא מפתחת נשק כימי, עוררה חשש בקרב העולם הערבי כי סוריה עלולה להיות היעד הבא להתקפה צבאית אמריקנית.


האפיפיור, יוחנן פאולוס השני, נשא היום, בו חל חג הפסחא, ברכת חג ובה מסר של שלום בעיראק, במזרח התיכון ובכל האזורים הנתונים בעימותים שנשכחו מלב, וזאת כדי להמנע מהתנגשויות דרמטיות בינדתיות ובינתרבותיות.

"יש לפעול לכינון שלום כדי לפרוץ את מעגל השנאה המאיימת על המשך התפתחות המשפחה האנושית. מי ייתן והאל יאפשר לנו להשתחרר מהסכנות הכרוכות בהתנגשות דרמטית בין תרבויות ובין דתות", אמר האפיפיור, בנאום שנשא בשפה האיטלקית בפני 50 אלף מתפללים שבאו ביום גשום לשמוע את ברכת "אורבי ואורבי" מפיו של יוחנן פאולוס השני, ביום בו חל חג הפסחא.

האפיפיור, לו ימלאו 83 שנים ב-18 במאי הקרוב, נראה נינוח אם כי עייף מאוד בתום שבוע עמוס בטקסים דתיים.

ברכת החג של האפיפיור הועברה בשידור ישיר לעולם כולו באמצעות 53 תחנות טלויזיה.

האפיפיור הוסיף "כי לא ניתן יהיה לכונן שלום על הארץ, אלא אם יכובד לחלוטין הסדר העולמי שיצר האל". האפיפיור קרא לכינון שלום בעיראק וייחל שהעם העיראקי יטול את האחריות לעתידו ויחל בבנייה מחודשת של עיראק, בסיוע הקהיליה הבינלאומית.

האפיפיור ייחל גם לשלום במוקדי סכסוך אחרים בעולם "שם נהרגים ונפצעים אנשים בשקט, הרחק מדעת הקהל ונשכחים מלב".

בהתייחסו לשלום במזרח התיכון אמר האפיפיור כי "בצער עמוק אני חושב על המשך מעגל האלימות ושפיכות הדמים אשר נראה כי אין לו סוף באדמת הקודש".

"אני חושב על המצב הטרגי שבו נתונות מדינות רבות ביבשת אפריקה, אותה אסור לנטוש. אינני שוכח את המשפחות הרבות החיות בפחד מפני פיגועים, אלימות ופגיעה בזכויות האדם בקווקאזים, באסיה ובאמריקה הלטינית, אזורים שכולם קרובים לליבי".

"מי ייתן והאמונה והאהבה כלפי האל יהפוך את מאמיני כל הדתות לפעילים אמיצים חדורי הבנה ומחילה המסוגלים לרקום בסבלנות דו-שיח בין-דתי שישא פרי ויביא ללידתו של עידן חדש של צדק ושלום", אמר.
