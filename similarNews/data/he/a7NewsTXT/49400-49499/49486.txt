

בשבת התקיימו ברחבי עירק הפגנות בהן השתתפו עשרות אלפי מפגינים שיעים. המפגינים קראו לכוחות הקואליציה לצאת מעירק ולכונן מדינת הלכה איסלאמית.

בדרשה במסגד סוני בבגדד קרא המטיף לאמריקנים לצאת מעירק. "אני מזהיר אתכם: צאו לפני שנאלץ אתכם לצאת", איים המטיף.

בישראל חוששים לגורלם של 34 היהודים שנותרו בבגדד. גם בשל הכאוס השלטוני השורר בעיר וגם בשל התעיינות כתבים זרים בהם.

נבחנת אפשרות להעלותם ארצה וגורמים רשמיים אישרו כי מתנהלים מגעים עם ארה"ב כדי לאפשר פעולה זו אך לדבריהם בשלב זה מסרבים מפקדי צבא ארה"ב להתיר לישראל לפעול בנושא.

יו"ר המרכז למורשת יהדות בבל מרדכי בן-פורת סיפר כי השוחט של הקהילה הצליח לצאת בזמן המלחמה מעיראק.
