

שופטי בג"צ דחו החלטתם בנוגע לעתירתם של נאמני הר הבית הדורשים לעלות להר הבית ולהתפלל בתוך רחבת הר הבית.

השופטים דנו היום בעתירתם של נאמני הר הבית שטענו, כי המשטרה אוסרת רק על יהודים להיכנס לתחומי הר הבית ומתירה זאת לערבים והדבר מהווה גזענות. המשטרה חוששת ממהומות, טענו. שופטי בג"צ שמעו בדלתיים סגורות את נציגי המשטרה ואת סקירת החומר המודיעיני.

החלטת השופטים תינתן במועד מאוחר יותר.

קבוצה של כעשרים מנאמני הר הבית הגיעה הבוקר לרחבת הכותל, וקראו לממשלה לפתוח את הבית לכניסת יהודים. נאמני הר הבית ובראשם גרשון סלומון עלו בשער המוגרבים הסמוך לרחבת הכותל, אך לא הורשו להיכנס לרחבת הר הבית.
