

ליד שכם ובטול כרם נלכדו שני מחבלים שהיו בדרכם לבצע פיגועי התאבדות במהלך החג.

חיילינו לכדו במהלך פעילותם הלילה שני מחבלים שהיו אמורים לבצע פיגועי התאבדות באחד ממרכזי האוכלוסיה בטווח הזמן המיידי, כך הותר בשעות אלה לפרסם.

חגורת הנפץ שאמורה היתה לשמש את אחד מהם נחשפה אף היא.

במחסום טמון, צפון-מזרחית לשכם, נעצר בלילה מוחמד בשארת, פעיל הג'יהאד האיסלאמי, שהתכוון על-פי מידע מודיעיני לבצע פיגוע התאבדות באמצעות חגורת נפץ, שנחשפה מספר שעות לפני-כן בכפר. החגורה היתה מורכבת מ-15 מטעני חבלה עטופים בכ-1,000 מסמרים להגברת הפגיעה.

במחנה הפליטית נור א-שאמס בטול-כרם נעצר עמר עבד אל רחמאן אחמד, פעיל חמאס מבוקש, שלדברי גורמי הביטחון אמור היה אף לבצע פיגוע התאבדות.
