

מטוס ישראייר, שעל סיפונו 45 נוסעים, נחת בשלום בצהרים בשדה התעופה בן גוריון. זאת לאחר שהטייס הבחין בתקלה במערכת הגלגלים של המטוס. לאחר הנחיתה הוברר, כי נקר אירע באחד מגלגלי המטוס.

כתב עתי"ם מוסר כי זמן קצר לאחר המראת המטוס מנתב"ג לכוון אילת, הבחין הטייס בתקלה במערכת הגלגלים והחליט לשוב ולנחות בשדה התעופה בן גוריון. בשדה הוכרזה כוננות, וצוותי מד"א עם 30 אמבולנסים וכיבוי אש נערכו בשדה לנחיתת חרום של המטוס. המטוס חג באויר דקות אחדות, בזמן שהטייס המשיך לבדוק את מערכת הגלגלים, ולבסוף נחת בשלום עם נקר בגלגל.
