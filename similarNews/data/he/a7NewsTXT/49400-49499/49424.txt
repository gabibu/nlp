

צעיר בן 24 ונער בן 17 נעצרו בחולון בערב החג לאחר שניצלו אותו, על-פי החשד, לפריצה לדירות שדייריהן נסעו להתארח בליל הסדר. הנער שוחרר בחג למעצר בית. מעצרו של הצעיר הוארך בבית משפט.

סמוך לשעה 23.00 בערב החג, צלצלו דיירי אחד הבתים במרחוב משה דיין בחולון למשטרה ודיווחו על רעשים הנשמעים מתוך דירה שבעליה אינם. צוות בילוש הגיע למקום והבחין בשלושה חשודים היוצאים מהבניין.

בסופו של מאבק שהתפתח בין השוטרים לחשודים, נעצר צעיר בן 24, תושב חולון כברשותו ציוד פריצה- דיסק להיתוך כספות, לום ושלל רב החשוד כגנוב הכולל תכשיטים רבים, כסף מזומן וכ-20,000 דולר שנשדדו על-פי החדש מהכספת בדירה.

השוטרים סרקו את האיזור ומצאו באתר בנייה סמוך את הנער בן ה-17 שנמלט והסתתר מפניהם ועל-פי החשד השתתף אף הוא בפריצה.
