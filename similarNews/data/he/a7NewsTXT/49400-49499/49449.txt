

סוריה עומדת לסגור את הגבול עם עירק ולגרש בכירים עירקיים שנמלטו אליה. כך אומר בכיר בממשל האמריקני. עפ"י דיווחים היא חדלה מהנפקת אשרות כניסה לעירקיים והורתה לדיפלומטים עירקיים לצאת מתחומה.

הלחצים האמריקניים על סוריה נתנו את אותותיהם וסוריה חדלה מהנפקת אשרות כניסה לעירקים נטולי ויזה לסוריה, כך עפ"י מידע מחברות תעופה.

כבר ביום שני הודיעה סוריה כי אינה מנפיקה אשרות כניסה לעירקים לתחומה. עד אז קיבלו אזרחים עירקיים את האשרות בנמלי תעופה או במעברי גבול, בשעה שביקשו להכנס.

בכיר בממשל האמריקאי אמר כי סוריה כפי הנראה תיענה לבקשה האמריקנית לסגור את גבולה עם עירק ולגרש את כל הבכירים העירקיים שנכנסו אליה כדי למצוא מקלט. "ביקשנו מהסורים לסגור את הגבול, לאתר ולגרש את כל מי שלא אמור להיות במדינה", אמר הבכיר והוסיף כי "כעת נראה כי הסורים מתייחסים לחשש שלנו ברצינות ושוקלים את הבקשה שלנו".

סוריה אף הורתה לדיפלומטים עיראקים לעזוב את המדינה, ומנוספים לא להגיע אליה.

שר החוץ של ארה"ב קולין פאוול הודיע כי בקרוב יצא לדמשק כדי לפתור את המשבר ביחסים בין ארה"ב לסוריה.

סגנו של סאדאם חוסיין ושר האוצר במשטרו חיכמאת איברהים אל-עזאווי, נלכד על ידי כוחות הקואליציה בעירק. דובר אמריקני אמר כי אל-עזאווי היה אחד מסגניו של סדאם וכי יש בידו מידע חשוב על אופן ניהול משטרו של סדאם.

בכיר עירקי נוסף שהסגיר עצמו לידי כוחות אמריקניים היה מעורב כפי הנראה בפרוייקט פיתוח גז עצבים. הוא לא נמצא ברשימת מבוקשיה של ארה"ב.

מסימני התקרבות סיום המלחמה בעירק הוא תהליך ההעברת נושאים בעלי אופי אזרחי לידי יחידות אמריקניות המתמחות בכך. בשבת נמשכה העברת השליטה בבגדד מידי חיילי המארינס לידי חיילים אמריקניים המתמחים בשיטור. כוחות אלו נועדו להחזיר סדר על כנו ולעבוד בשיתוף פעולה עם כוחות משטרה עירקיים.

כ 900 שבויי מלחמה עירקיים כבר שוחררו על ידי ארה"ב וכ 7 אלפים נוספים עדיין בידיה.

הפנטגון דווח כי 128 חיילים אמריקנים נהרגו במהלך המלחמה נגד עירק. 18 חיילים אמריקנים נהרגו בתאונות, 110 נהרגו בקרבות. עוד שני חיילים מוגדרים עדיין נעדרים. הבריטים מדווחים על 31 הרוגים.

ארה"ב הודיעה עוד כי כ 1000 מדענים , מומחי מודיעין ומפתחי נשק יישלחו בקרוב לבגדד כדי שיאתרו את הנשק להשמדה המונית שהוטמן על משטרו של סאדאם חוסיין.
