

דייג נספה ודייג נוסף נעדר כתוצאה מתאונת ימית שאירעה הבוקר בכניסה לנמל חיפה.

הבוקר בשעה 5 לערך, התנגשה סירת דייגים בספינת ניווט של נתב ימי שהובילה ספינת מכולות של צים אל תוך רציף המכולות.

מעוצמת ההתנגשות, נהרג במקום אחד הדייגים ושניים אחרים נעדרו. אחד מאנשי ספינת הניווט קפץ למים בניסיון לחלצם ונפצע קל. למקום הוזעקו סירות של משמר החופים.

איזור הכניסה לנמל חיפה נסגר לתנועת כלי שייט והוחל בחיפושים נרחבים אחר שני הדייגים. לאחר כשעתיים נמצאה גופתו של אחד הדייגים הנעדרים. דייג נוסף עדיין נעדר.

מנהל נמל חיפה מנדי זלצמן מסר לכתב עתי"ם קובי מנדל כי חקירת האסון הועברה לחקירת אנשי מינהל הספנות.
