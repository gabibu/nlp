

מימשל בוש לוחץ על ישראל להקל את הלחץ על האוכלוסיה הפלשתינית לאחר שתוקם ממשלתו של אבו מאזן, מסר היום העיתון "ניו יורק טיימס", שציטט בכירים במימשל האמריקני.
מאז תום המלחמה בעיראק, גבר הלחץ הערבי והאירופי על וושינגטון להראות דאגה רבה יותר
למצב הפלשתינים.

בכירים במימשל טוענים, כי מטרת הלחץ האמריקני היא לחזק את אבו מאזן, שעדיין לא הצליח להתגבר על התנגדותו של ערפאת לאחדים מהחברים העתידיים בממשלתו. ,בכירים בממשל האמריקני סבורים כי כעת עם תום המלחמה בעירק נפתח שלב חדש שבו תיאלץ ארה"ב ללחוץ על שרון לנקוט "צעדים כואבים", הכוללים בעיקר פירוק התנחלויות. כמו כן יידרש שרון לבצע את "מפת הדרכים". חילוקי דעות בסיסיים נגעו לנוכחות חיילי צה"ל במרכזי אוכלסיה פלשתיניים.
בכירים ישראלים הוסיפו כי ישראל מודאגת גם מנושא זכות השיבה ומנושא ההתנחלויות בשטחים.

