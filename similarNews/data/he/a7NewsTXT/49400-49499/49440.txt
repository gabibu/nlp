

שמונה המדינות השכנות של עירק התכנסו היום בערב הסעודית כדי לדון בחששותיהם מפני נזקים מדיניים וכלכליים העלולים לפגוע באינטרסים שלהם בעקבות נפילת משטרו של סדאם חוסיין.

כינוס המזה"ת על עירק במקביל לאיומים מצד ארה"ב על סוריה

כינוס מדינות המזרח התיכון התקיים היום לדיון על עירק שאחרי סדאם, במקביל ללחצים נמשכים מצד ארה"ב בנוגע לתוכניותיה במדינה שסועת הקרבות. בין שמונה המדינות של הפורום האזורי הראשון אחרי המלחמה היתה גם סוריה, הנתונה עתה תחת לחצים אמריקניים, בשל האשמות כי העניקה מחסה לעוזריו של סדאם חוסיין ובשל החשדות כי היא מפתחת נשק כימי.

בכינוס בסעודיה נידונו ההשלכות על האזור של הנצחון האמריקני המוחץ בעירק.

שרי החוץ של שכנותיה של עירק תורכיה, סוריה, כווית וירדן, כמו גם מצרים ובחריין הגיעו לכינוס.

פרט לסוריה ואירן, כל המדינות המשתתפות בכינוס המזרח התיכון הן בנות בריתה של ארה"ב.

אף אחת מהמדינות המשתתפות בכינוס אינה מאלה האוהבות את סדאם, ששלושים שנות שלטונו הסתיימו החודש במלחמה שניהלה ארה"ב בעירק, ועתה רוצות כולן להשפיע על מילוי החלל שהוא השאיר אחריו.

כמעט כל המדינות המזרח תיכוניות רוצות בסיומו המיידי של הכיבוש האמריקני-בריטי בעירק. הן גם רוצות שהעירקים יבחרו את ממשלתם - אך זאת בסיוען של שכנותיה של עירק. בהערות שנמסרו בסוכנות הידיעות האירנית היום, אמר נשיא איראן מוחמד חתאמי כי תפקיד מדינות האזור בהקמת ממשלה עירקית חדשה הוא "חשוב מאוד".

בדברו עם כתבים בקהיר ביום חמישי אמר שר החוץ של סוריה פארוק א-שרע, כי הוא צופה שהכינוס יקרא לשמירה על "אחדותה" של עירק, על שלמות שטחה ועל עצמאותה.

"איש איננו יכול לנחש או לצפות כמה זמן יקח לייצב את עירק, אך כיבוש איננו התגובה הראויה ליציבותה של עירק", הוא אמר.

בשל ההשלכות של עתידה הפוליטי של עירק על בטחונן שלהן, הסיטו הצידה שמונה המדינה עשורים של חשדות הדדית ונפגשו, מסרו פרשנים.

שכנותיה של עירק פוחדות כי למרות הצהרותיה ההפוכות, תציב ארה"ב משטר בובות בבגדד, תזכה בכך בבת ברית נוספת בתמיכתה בישראל, תשתיק את האו"ם ותתעלם ממדינות האזור.

אחדות ממדינות ערב וכן כלי התקשורת האזוריים האשימו את ישראל בכך שהסיתה את ארה"ב לצאת למסע התעמולה נגד סוריה, כדי לאלץ אותה לגרש מתחומה טרוריסטים.

מדינות המזרח התיכון נחושות בדעתן למנוע את התפרצויות האלימות לאורך גבולה של עירק, העלולות לגרום לאי-יציבות אתנית ומגזרית בתחומן.

תורכיה חוששת כי המיעוט הכורדי יחזק את כוחו בצפונה. סעודיה ובחריין שבהן מיעוט שיעי, לא יחושו בנוח אם אירן תזכה בהשפעה בשל העליה בכוחו של הרוב השיעי בדרום עירק.

"כולן חוששות זו מפני זו ולכן ייטב להן יותר אם יפגשו ויפעלו במשותף".

שיקומה של עירק עומד אף הוא על סדר היום של הכינוס. מייצרות הנפט הראשיות, סעודיה וכווית, חוששות מהשפעת חזרתו של הנפט העירקי לשוק על הרווחים שלהן והן עשויות להציע סיוע כספי לשכנתן מצפון.

בנקאים בכירים במפרץ אמרו, כי למעשה אין בנמצא חברות בניה ערביות שהן די גדולות כדי לזכות בחוזים גדולים לבניית עירק, במסגרת המיזמים הרב לאומיים של מיליארד הדולר. ברחבי המפרץ זכו חברות הבניה הגדולות במכרזים הגדולים ביותר, ואילו החברות המקומיות ניצבות במעגלים השני והשלישי בלבד בגודל הזכיונות.
