

עשרות קיצונים איסלמים גוייסו באיטליה ובגרמניה ונשלחו למחנות אימונים בסוריה, ולאחר מכן עברו לצפון עיראק והצטרפו לארגון שהיו לו קשרים לאל קאעידה. כך אמרו בכירים איטלקים המנהלים חקירה בענין.

עשרות קיצונים איסלמים גוייסו באיטליה ובגרמניה ונשלחו למחנות אימונים בסוריה, ולאחר מכן עברו לצפון עיראק והצטרפו לארגון שהיו לו קשרים לאל קאעידה. כך אמרו בכירים איטלקים המנהלים חקירה בענין.

המגוייסים אומנו לכאורה כדי להלחם עם ארגון אנסאר אל-איסלם, ארגון שפעל עד לאחרונה במובלעת הכורדית בצפון עיראק. בסיסו של ארגון זה הושמד על ידי כוחות אמריקניים וכורדיים כבר בתחילת המלחמה בעיראק.

"לאחר שצותתנו לשיחות טלפון, התברר לנו כי עשרות קיצונים נשלחו מאיטליה וגרמניה למחנות אימונים לסוריה ומשם לצפון עיראק", אמר בכיר במערכת המשפט במילנו.

גילויים אלה נאמרו במסגרת החקירה המתבצעת באיטליה על ארגונים חשודים, ובמקביל ללחץ שמפעילה ארה"ב על סוריה אותה היא מאשימה בפיתוח נשק כימי ובמתן מקלט לראשי המשטר העיראקי.

משטרת איטליה ערכה בתחילת החודש שתי פשיטות, שבמהלכן עצרה 7 גברים, כולל אימאם, שקיימו לכאורה קשרים עם ארגון אל קאעידה וארגון אנסאר אל-איסלם.

בתשובה לשאלה, אם החקירות מראות על מעורבות אפשרית של ממשלת דמשק ענה הבכיר: "לא התגלו קשרים לשלטונות מקומיים, אך אפשר להניח על סובלנות מסויימת".

בדו"ח בן 210 העמודים, שהוכן על ידי החוקרים האיטלקים, נכללים תמלילים של שיחות טלפון בין מגוייסים באיטליה וגרמניה לבין קיצונים בסוריה. באחת השיחות אמר אחד הדוברים: "השבוע יגיעו האורחים שלך" והקול בצד השני של הקו אמר: "אני רוצה אנשים עירנים, שיהיו מוכנים לחטיפות".
