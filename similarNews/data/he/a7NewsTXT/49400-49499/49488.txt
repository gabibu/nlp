

מפלגת העבודה מבקשת להזמין את יו"ר ההסתדרות ויו"ר מפלגת "עם אחד" עמיר פרץ לשמש עד בתביעתה נגד ההסתדרות וכנגד מפלגתו של פרץ "עם אחד". כך מפרסם העתון "גלובס".

מפלגת העבודה טוענת כי למפלגתו של פרץ הועברו 1.4 מיליון שקלים מכספי מימון מפלגות בהסתדרות, כספים שהיו מיועדים למפלגת העבודה.

לטענת המפלגה מעורבותו האישית וידיעתו האישית של פרץ אודות העובדות הרלבנטיות למחלוקות, עולה ממסמכים שונים. כמו כן פרץ עומד בראש הנתבעות ומוביל את ההחלטות שעומדות בבסיס התביעה.

עו"ד רחל בן אורי התנגדה בשם ההסתדרות לבקשה בנימוק כי מדובר באישיות פוליטית בכירה ולכן יש לזמנו רק לאחר שיעידו כל העדים האחרים.
