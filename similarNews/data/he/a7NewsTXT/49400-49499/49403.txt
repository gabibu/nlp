

לאחר שהודיע כי הוא מסרב להגיע לטקס חלוקת פרס ישראל, הודיעה שרת החינוך לצייר משה גרשוני כי הפרס לא יוענק לו.

גרשוני אמר כי לא יהיה נוכח בטקס כיוון שאינו מאמין בממשלה המעניקה אותו. כמו כן אמר הצייר כי לא יוכל ללחוץ את ידיהם של מנהיגי המדינה כראש הממשלה והנשיא.

בתגובה אמרה שרת החינוך כי "כמי שבחר לבוז לממשלת ישראל, לסמליה ולטקס פרס ישראל, גרשוני לא צריך לצפות שהמדינה תכבד אותו. אזרח שאינו מכבד את מוסדות המדינה ונבחריה לא זכאי להתכבד על ידי המדינה בפרס החשוב ביותר שלה. מי שרגלו בועטת בכל נורמה וסמל, אינו יכול להושיט את ידו ךקבלת אות הערכה".

לנוכח הדברים הללו החליטה השרה לשלול מגרשוני את קבלת הפרס. גרשוני עצמו הודיע כי בכוונתו לעתור לבג"צ בתביעה לשנות את החלטת השרה. את גרשוני ייצג בבג"צ עורך הדין אביגדור פלדמן.
