

ה FDA הרשות למזון ותרופות בארה"ב הוציאה הנחיות בנוגע לתרומות דם מחולי SARS ומאלו שנחשדים כי נדבקו במגיפה.

לפי ההוראות יש להמנע מקבלת תרומות דם מחולים, ולבודד את תרומותיהם של אלו שנחשדים כחולים.

דוברת הרשות לינור גלב אמרה כי למרות שלא הוכח כי לדם יש קשר להידבקות במגיפה, עד שלא יתברר כיצד מתרחשת ההדבקה, עדיף לנקוט באמצעי זהירות. "איננו יודעים אם ה SARS מועבר באמצעות מערכת הדם אך אנו נוקטים באמצעי זהירות למקרה שיתברר כי יש קשר למערכת הדם", אמרה.

ד"ר לואיס כץ נשיא מכון הדם האמריקני אמר כי ננקטים אמצעי זהירות כדי להמנע מקבלת תרומות דם של חולי SARS. עם זאת ציין כי ייתכן ותרומות התקבלו מאלו שהמחלה טרם התפרצה.

צויין כי את ההנחיות החדשות מחוייבים בנקי הדם ליישם תוך שלושים ימים.
