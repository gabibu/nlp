

שר החוץ האמריקני מתכוון לערוך סיור במזרח התיכון לשם קידום תוכנית "מפת הדרכים" כהמשך לתהליך אוסלו.

שר החוץ של ארה"ב קולין פאוול אמר כי הוא מקווה לבקר בסוריה, במסגרת סיורו במזרח התיכון "בעתיד הקרוב", אך עמד על כך כי הביקור לא ייערך כבר עתה.

בכירי משרד החוץ האמריקני ובהם פאוול ביקשו להרגיע את סערת השמועות כי הוא ייצא בקרוב מאוד לפגישה עם נשיא סוריה בשאר אסד, וזאת בזמן שארה"ב מגבירה את האשמותיה נגד דמשק.

במקום זאת אמרו הבכירים, כי מסעו של פאוול, כשיתרחש, יתמקד בעיקרו במזרח התיכון ובמציאות של אחרי המלחמה בעירק, ויהיה קשור בפירסום תוכנית "מפת הדרכים" שבה נדרשת ישראל לוותר על אדמות מולדת ביש"ע תמורת ריסון הטרור באמצעות הכוחות המזויינים של הרש"פ.

"בעודנו מתכוננים לפירסום 'מפת הדרכים' שיזניק מחדש את תהליך השלום במזרח התיכון, תהיה לי הזדמנות לנסוע לאזור בעתיד הלא רחוק מדי", אמר פאוול.

פירסום "מפת הדרכים" נכרכת באישור מינויו של אבו מאזן לראשות הנהגת הרש"פ הצפוי בשבוע הקרוב, אך פאוול לא צפוי לצאת למסע לפני סוף אפריל או תחילת מאי, מסרו בכירי משרד החוץ.

"למעשה זה תלוי בדרך שבה נחליט לקדם את השלום במזרח התיכון, כיצד נחליט להיות מעורבים ביתר אקטיביות בתהליך", אמר דובר משרד החוץ ריצ'רד באוצ'ר.

רמספלד: סוריה ביצעה ניסוי בנשק כימי

בנושא הסורי הדגישו פאוול ובאוצ'רכי ארה"ב מודאגת מאוד נוכח החשדות כי סוריה מפתחת כלי
נשק להשמדה המונית ותומכת בטרור.

בשבועות האחרונים הגבירה ארה"ב את הלחץ על דמשק, בהאשימה אותה כי היא מבריחה חומר לתוך עירק, וכי היא מתירה ללוחמים מוסלמים לחצות את גבולותיה ומעניקה מחסה לשותפיו של סדאם חוסיין שנמלטו מבגדד.

פאוול אמר, כי על סוריה עתה לשקול מחדש את עמדותיה, וזאת נוכח נצחונה של ארה"ב בעירק והסתלקותו של סדאם מהבמה.

"כל הדברים הללו צרורים יחד ומלמדים על כך שעלינו להבהיר לממשלה הסורית שהתנהגות זו לא תהיה מספקת לאור השינוי שחל בתנאים הללו, ואנו מקווים שהם יגיבו", הוא אמר.

שר ההגנה של ארה"ב דונלד רמספלד אמר ביום שני כי סוריה ביצעה ניסוי בנשק כימי במהלך 12 עד 15 החודשים האחרונים, בעוד שפאוול העלה את האפשרות של סקנציות מדיניות וכלכליות נגד דמשק.

יום אחד לאחר מכן הנמיך פאוול את הטול ברטוריקה שלו, באמרו לכתבים זרים כי לארה"ב אין תוכניות לצאת למלחמות נגד סוריה או אירן בעקבות המלחמה בעירק.

אחר כך, בראיון שהעניק ביום רביעי, העלה פאוול את האפשרות כי יבקר בדמשק, כדי לדון בדון בחששותיה של וושינגטון עם עמיתו הסורי פארוק א-שרע ועם בשאר אסד.

למרות שהבהיר כי הביקור בסוריה יהיה במסגרת הרחבה של סיור במזרח התיכון, היו כאלה שפירשו את הערותיו כסימן לביקור מיידי שמטרתו מניעת עימות אפשרי בין שתי המדינות, סוריה וארה"ב.

למרות העובדה שמועד הסיור טרם נקבע, הגיבו בכירים בסוריה בחיוב על אפשרות הביקור של פאוול, וזאת לאחר שדחו בזעם את האשמותיה של ארה"ב ועל הרטוריקה הלוחמנית שלה.

א-שרע, אמר לכתבים בקהיר כי פאוול יתקבל בדמשק "בברכה". "אני סבור כי הדיאלוג בין שתי המדינות הוא אינטרס משותף (לשתיהן)", הוא אמר.

שגריר סוריה בארה"ב רוסטום אל-זועביסעיד זועבי אמר, כי מסעו של פאוול "יהווה צעד טוב בכיוון הנכון, משום שדיאלוג ישיר בינינו לבין ארה"ב יהיה טוב יותר מאשר להאשים ממרחקים".
