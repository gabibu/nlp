

ציר הפרלמנט הרוסי יורי יושנקוב, אחד ממבקריו של הנשיא ולדימיר פוטין נורה למוות היום סמוך
לביניין מגוריו במוסקווה כך הודיעה המשטרה המקומית. יו"ר הפרלמנט גנאדי סלזניוב הודיע מיד לאחר מכן, כי אין לו כל ספק שמותו של יושנקוב הליברלי היה רצח פוליטי.
יושנקוב, שהתנגד למלחמה בצ'צ'ניה, היה החבר השני במפלגה הליברלית הרוסית שנורה למוות.
באוגוסט נרצח ולדימיר גולוביוב מיריות בראשו. יושנקוב עסק בעיקר בתחומים הנוגעים לזכויות האדם, והיה חבר ב"ועדה לענייני ביטחון" של הדומא. ואף מתח ביקורת חריפה על "שירות הביטחון הפדראלי"
(FSB), יורשו של הק.ג.ב מהתקופה הסובייטית.
המפלגה הליברלית הרוסית הוקמה בשנה שעברה בסיועו של המיליונר בוריס ברזובסקי,
אחד מראשי מתנגדיו של פוטין.



