

בג"צ ידון הבוקר בעתירת נאמני הר הבית הדורשים לאפשר להם לעלות להתפלל בהר הבית. מאז פרוץ מלחמת אוסלו לפני כשנתיים וחצי נאסר על יהודים להכנס להר הבית, והמשטרה נימקה זאת בחשש להתלקחות מהומות.

אל התנגדותה של המשטרה להתיר לנאמני הר הבית להכנס להר הבית הצטרף הרב שמואל רבינוביץ, רב הכותל המערבי והמקומות הקדושים. הרב רבינוביץ פנה ביום שישי למשטרת ירושלים, וביקש לאסור על נאמני הר הבית להגיע ביום ראשון לכותל המערבי. "פעולתם מנוגדת להלכה ופוגעת בקדושת המקום", אמר.
