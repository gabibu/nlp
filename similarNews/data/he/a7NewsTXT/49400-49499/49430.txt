

כ-300 איש השתתפו בערב החג בליל הסדר שנערך ב-"כיכר הלחם" בתל-אביב. שם המקום הוסב לכבוד החג ל-"כיכר המצה".

ישראל טויטו, מראשי פעילי "כיכר הלחם" אמר לכתב עתי"ם, כי יושבי הכיכר חגוג את ליל הסדר בסימן יציאה מעבדות לחירות. "אזרחי ישראל הם עבדים לבנקים ולהוצאה לפועל ונרדפים על-ידי הרשויות. אנחנו, האנשים קשיי היו ונפגעי הטרור הכלכלי אומרים לממשלה 'די'. רוצים לחיות בכבוד".

יו"ר האופוזיציה, ח"כ עמרם מצנע, והרב הרשאי, ישראל לאו, הגיעו לכיכר בערב החג וחגגו עם הנוכחים את ליל הסדר. טויטו מסר כי גם נשיא התאחדות התעשיינים, עודד טירה, יו"ר ועדת הכספים, אברהם הירשזון, אלוף (מיל.) יוסי פלד וח"כ לשעבר אלי בן-מנחם, הגיעו להזדהות ולהשתתף בליל הסדר.

תנועת הקיבוצים, יקבי רמת-הגולן, תנובה ותנועת "שחר", תרמו כסף ומזון לסדר.

בינתיים ממשיך להתנהל המאבק המשפטי בין העירייה לבין יושבי הכיכר על "התנחלותם" במקום. בשבוע שעבר נפגשו הצדדים לדיון נוסף בבית המשפט המחוזי בת"א, שדחה את המשך הדיון בנושא ל-15 במאי.
