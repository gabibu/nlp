

חברי ועדת הכספים התנגדו להגדיל את מימון אבטחתו של ראש הממשלה לשעבר אהוד ברק, בעת נסיעותיו לעסקים בחו"ל. הם אף מתחו ביקורת על זכאותו לקבל מימון לאבטחתו לנסיעות עסקיות פרטיות.

כתבתנו רותי אברהם מוסרת כי בדיון שנערך אתמול בוועדה ביקש האוצר לאשר תוספת תקציב בסך 1.3 מיליון  לצורך אבטחתו של ברק. נציג האוצר הסביר כי מדובר באבטחת נסיעותיו של ברק להרצאות ולעסקים בחו"ל.

חברי הוועדה מתחו ביקורת על זכאותו לקבל מימון לאבטחה בעת צאתו לחו"ל לעסקיו הפרטיים וסירבו לאשרה, למרות דברי ח"כ שוחט, חבר תת ועדה העוסקת בהוצאות לשמירת אישים, כי נושא אבטחת אישים נתון בידי השב"כ וכי על הוועדה לאשר את ההוצאה "חרף הביקורת על הנסיעות הפרטיות".
