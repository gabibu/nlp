

קצין אג"מ איו"ש בראיון לערוץ 7: " לפחות 2 מתאבדים שנתפסו אתמול היו בתהליך לצאת לפיגוע התאבדות בטווח הקרוב".

גל המעצרים הרחב, שביצע צה"ל ביממה האחרונה כנגד ארגון הגיהאד האיסלמי משנה את דפוס פעילותו של צה"ל. לאחר חודשיים שבהם צה"ל נמנע מלפעול כנגד מבוקשים בצורה רחבת היקף שב צה"ל ופועל בהיקפים גדולים הפרוסים על כל פני יו"ש.

בשיחה עם כתב ערוץ 7 קובי פינקלר אומר סא"ל וינר, קצין האג"מ של איו"ש, שהפעילות באה לאחר שהג'יהאד האסלמי לא שיתף פעולה בהבנות הרגיעה. "ראינו זאת במעשים ולא רק בדיבורים, אומר סא"ל וינר "כך במכונית התופת שנתפסה על יד ערבה , שתי חגורות הנפץ בפאתי ירושלים, הפיגוע במועדון הסטייג ועוד , כל אלו הביאו אותנו להבנה שהארגון דורש טיפול אחר. נכון שעד כה היה טיפול אבל טיפול נקודתי.בערבות הפיגוע אתמול בבוקר ליד חרמש בו נרצח תושב היישוב, נתקבלה החלטה לפעול כנגד ארגון הגיהאד. מחקירת העצורים עולה שמדובר בתשתית מאוד עמוקה , בעיקר ב'גנין עם שלוחה לבית לחם וחברון.תשתית זו " אומר וינר "אשר התבססה על בית לחם לחם ובנותיה , אבו דיס ראמללה וכפרים מסביב כמו חיזמה, היתה פרוסה טוב בשטח. בתשתית הזו טיפלנו ברובה הגדול, מעבר כך פעלנו כנגד תשתית החבלה , כולל מעבדת הנפץ שנחשפה באזור ג'נין.

וינר מגלה שלפחות 2 מתאבדים שנתפסו בפעולה אתמול היו בתהליך לצאת לפיגוע התאבדות.

מה קורה עם תשתית הג'יהאד בחברון?
"תשתית חברון הינה תשתית הפועלת חזק כנגד הטרור . אני יכול לגלות שאחד מאותם 2 מתאבדים פוטנצאילים באו מחברון. בגל הראשון עצרנו את רוב האנשים שחשבנו עליהם,וצה"ל ימשיך כנגד הגיהאד.

ראינו גם פיגוע בעזה עליו נטל אחריות הגיהאד. יש קשר עם רצועת עזה?
"יש קשר עם עזה , אבל זו לא אותה מסגרת. הקשר היחיד הוא מפקדת אג"פ בסוריה שהיא זו שמספקת את הכספים, כלומר היא המניעה את הטרור. מעבר לכך אני יכול לומר שהארגונים מוציאים פיגוע ברגע שיש להם אפשרות ואנחנו צריכים לעשות הכל כדי לסכל זאת".
