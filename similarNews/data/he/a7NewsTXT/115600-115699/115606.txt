

באירוע חגיגי נפתחה השבוע המכינה הקדם אקדמית לגברים במכללה החרדית בירושלים. המכינה נפתחה בקמפוס החדש המיועד לגברים, במיקום נפרד ממבנה המכללה הנוכחי לבנות.

רב המכללה החרדית, הרב דניאל נשיא עמד בדבריו על החשיבות שלצד רכישת המקצוע שתאפשר פרנסה יש חשיבות גם על הקפדה לדעת את התפקיד לקדש שם שמיים "על כל פעולה ועשיה יקדש שם שמיים להביא למטרה שהקב"ה מצפה מאיתנו".

הרב נתן שור, מרכז לימודי הגברים במכללה החרדית הביא את ברכת הנהלת המכללה החרדית וציין כי המכינה הקדם-אקדמית שנפתחה השבוע, מתוך כוונה להמשיך בתום הלימודים ללימודי הכשרה מקצועית וללימודים אקדמיים גבוהים במגוון תחומים. כבר עתה קיבלה המכללה אישור ללימודי תואר לגברים B.A. במדעי המחשב ומידענות ו- B.Aבמדעי המדינה ותקשורת, החוג המשולב למדעי החברה. לאור פתיחת המכינה הקדם-אקדמית לגברים, מעלה המכללה החרדית ירושלים קמפיין פרסום ארצי באמצעות פרסום נטו תחת הכותרת: "עם כל הרבה מתחרים, אתה חייב להתחיל גבוה".

המכללה החרדית ירושלים הנה המכללה החרדית המובילה כיום בארץ בתחום הלימודים הגבוהים בציבור החרדי. המכללה בנתה מסגרת לימוד מיוחדת לגברים במיקום נפרד. כמו כן, פתחה המכללה מסלולי לימוד ומגמות חדשים ללימודים לשנת הלימודים תשס"ה-ס"ו, זאת עם קבלת אישור מהמל"ג ללימודים לקבלת תואר בתחומים חדשים רבים.

בין היתר מלמדת המכללה לימודי תואר B.A. בעבודה סוציאלית, B.Sc. במדעי המעבדה הרפואית, B.A. בניהול וכלכלה, B.A. בקלינאות תקשורת, .B.A בחוג המשולב למדעי החברה, B.A. במדעי המדינה ותקשורת, M.A. בייעוץ חינוכי. כמו כן נפתח השבוע לימודי החוג המשולב במדעי החברה, תואר כזה יקנה יכולות לעסוק במקצועות הניהול למיניהם ופתח ללימודים גבוהים לתואר שני.

כבר עכשיו לומדות מאות תלמידות במכללה החרדית ירושלים ללימודי תואר B.Sc. במדעי המעבדה הרפואית; לימודי תואר בניהול וכלכלה ולימודי תואר בעבודה סוציאלית (חלקן יסיימו את התואר השנה עם תעסוקה ופרנסה מובטחת ברשויות מקומיות חרדיות ובמוסדות נוספים) כמו כן, נפתחו מספר כיתות כמכינות קדם אקדמיות ייעודיות לתארים השונים הנלמדים במכללה.
