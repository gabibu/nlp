

שני מחבלים מתאבדים פוצצו עצמם סמוך לשעה 22:15 בקרבת "פיצוצית מרכז הגרעינים"בפינת הרחובות סלומון ונווה שאנן במתחם התחנה המרכזית הישנה בתל אביב. ככל הנראה המחבלים עמדו במרחק כ - 15 מטרים אחד מן השני והפעילו את מטעני התופת בהפרשי זמן קצרים. באותה שעה שהו במקום עשרות אנשים בהם עובדים זרים רבים אשר המקום משמש להם כמקום מפגש בשעת סיום העבודה. כתוצאה מן הפיצוצים נהרגו 3 אנשים ונפצעו 37 נוספים. המשטרה סגרה את מקום האירוע ופתחה בסריקות אחר סיעענים שעל פי מספר עדי ראיה נראו נמלטים מן המקום.

תוך דקות הגיעו למקום עשרות אמבולנסים ופינו את הפצועים הרבים לבתי החולים איכילוב, בילינסון ותל השומר. עובדים זרים רבים אשר נפגעו בפיגוע באורח קל סירבו להתפנות מחשש שיגורשו מן הארץ לאחר שייתברר ששהותם בארץ היא בלתי חוקית.

שר הבריאות אשר אוחנה אשר הגיע למקום הפיגוע אמר כי אין הבדל בים הפצועים וכולם מקבלים טיפול שווה. באשר למחבלים אמר השר: "ידנו תתפוס את המרצחים ואת התשלום נגבה מהם במזומן".

הג'יהאד האיסלאמי נטל אחריות על ביצוע הפיגוע.

מספרי החירום של בתי החולים:

איכילוב: 1255133
תל השומר: 1255131
בלינסון: 1255134
וולפסון: 1255135

בתקרית נוספת סמוך לקלקיליה חיסל כח צה"ל מחבל חמוש בעת שניסה לחדור לתחומי ישראל הריבונית. כח צה"ל זיהה זוג ערבים חמושים אשר נעו באזור בריכות החימצון של מושב ניר אליהו. הכח פתח לעברם באש והרג אחד מהם. הערבי הנוסף נראה נמלט מן המקום לתחומי העיר. גורמי בטחון מסרו כי ככל הנראה אין קשר בין הפיגוע בתל אביב לתקרית זו.




