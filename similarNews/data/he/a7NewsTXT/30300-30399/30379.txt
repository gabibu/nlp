

עשרות מנאמני 'הר הבית' נמצאים בשעה זו בשער המוגרבים בעיר העתיקה. הם קוראים לאפשר גישה של יהודים להר הבית. עד כה לא נרשמו אירועים חריגים.

יש להזכיר כי אתמול דחה בג"ץ את עתירתם של תנועת נאמני הר הבית שביקשו להעלות להר ולערוך תפילה במקום בתשעה באב, לפיכך חברי התנועה וותרו על טקס הנחת אבן פינה לבית המקדש השלישי, והסתפקו בכינוס "למחאה, 'קריעה' ואבל ולקריאת איכה בשק ואפר על חרפת גרוש היהודים מהר הבית".


