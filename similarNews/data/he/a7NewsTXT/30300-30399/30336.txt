

מפכ"ל המשטרה רב ניצב שלמה אהרונישסקי סיפר לפני זמן קצר סמוך לזירת הפיגוע ברחוב נווה שאנן בתל אביב כי "לפני למעלה משעה אירע פיצוץ ברחוב נווה שאנן מול מעדנייה פה. שני מפגעים התופצצו אחד אחרי השני בשניות מספר. בפיצוץ יש כשלושה הרוגים ופצועים ברמת דרגות שונות. חבלנים סורקים את האזור ואנחנו בשלבים אחרונים של הטיפול בזירה".

עוד אמר המפכ"ל כי "רוב העסקים סגורים מטבע הדברים בתשעה באב, כך שבשטח היו מספר נפגעים מועטים יותר ומדובר בהרבה עובדים זרים שנפצעו בפיגוע. עדיין צריך לקחת בחשבון שיש תשתיות ומוטיבציות לארגוני הטרור. חלק גדול אנו מצליחים לסכל, הפעם לא הצלחנו."
