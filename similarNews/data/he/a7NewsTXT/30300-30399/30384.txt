

הפנטגון שוקל אפשרות לנטרל בקצף דביק אתרים לייצור נשק כימי, במקום לפוצץ אותם תוך הסתכנות בהפצתם בטבע של גז או חיידקיים, מסר אתמול פקיד בכיר במשרד ההגנה האמריקני.

"הקצף יצליח להגביל את החומרים הכימיים או הביולוגיים", ציין סטיבן יאנגר, יו"ר הסוכנות לצמצום הסכנות, המסונפת לפנטגון. "ניתן יהיה להתיז קצף קשיח לתוך מתקן שהגישה אליו קדשה במיוחד", אמר יאנגר לעיתונאים.

"השימוש בסוג נשק זה נמצא רק בשלב הרעיון בלבד, אולם המחקר הבסיסי בנושא נערך, והרכיבים לייצור הקצף נמצאים במלאי", הטעים.

"אפשר להשתמש בקצף רעיל, על מנת להקשות על האויב את סילוקיו. הוא עשוי גם להשמיד חומרים כימיים. ניתן יהיה להחדיר אותו לאתר באמצעות פצצה מן האוויר או בהתזה מהקרקע", הוסיף יאנגר.



