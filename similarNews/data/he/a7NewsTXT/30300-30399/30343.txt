

כח מסתערבים של מג"ב תקף אתמול חוליית מחבלים שהסתתרה בכפר סילת א-דהאר שבשומרון. במהלך חילופי האש בין החיילים והמחבלים נהרגו שניים מהמחבלים אחד מהם מפקד החוליה.

הכח שארב לחוליה ליד הבית בו הסתתרו קרא להם לעצור, המחבלים ניסו לברוח והחיילים פתחו באש וחיסלו שני מחבלים, שני המחבלים האחרים נתפשו לאחר מכן בתוך הבית.

בבית עצמו גילו החיילים מחסן תחמושת שכלל תחמושת, אפודים, מטענים, פצצת מרגמה, ואמצעים לראיית לילה.

החוליה שנתפשה אחראית לכמה מהפיגועים באזור צפון השומרון.
