

תושבי קריית שמונה יוכלו מעתה לקבל רשיון לנשיאת נשק אישי להגנה עצמית, וזאת כתושבי יישוב סמוך גבול לכל דבר.

הישג זה הושג לאחר תקופה ארוכה של תכתובות ודיונים בין חיים בר-ביבאי, ראש עיריית קריית שמונה, לבין נציגי משרד הפנים, המשרד לביטחון פנים והמטה הארצי של המשטרה, וכך הוכרה קריית שמונה כ"יישוב זכאי לנשק". בכך הצטרפה קריית שמונה לרשימת היישובים סמוכי גבול, שתושביהם זכאים להחזיק נשק לבטחונם האישי.

בעקבות זאת יוכלו תושבי קריית שמונה שיעמדו בקריטריונים האישיים לקבל רישיון לנשיאת נשק ולהצטייד בנשק אישי להגנה עצמית.
