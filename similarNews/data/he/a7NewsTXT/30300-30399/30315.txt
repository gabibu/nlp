

היועץ המשפטי לממשלה ופרקליטת המדינה עו"ד טליה ששון מהמחלקה לתפקידים מיוחדים בפרקליטות המדינה, החליטו שלא לפתוח בחקירה פלילית נגד הראשון לציון לשעבר הרב מרדכי אליהו.

הרב אליהו קרא לפני כחודשיים שלא להשכיר או למכור דירות לערבים ואף נתן פסק הילכתי בעניין.

בפרקליטות המדינה הוחלט שלא להורות על פתיחה בחקירה בשל האיפוק בו הם נוהגים בכל הקשור להתבטאויות שהם על גבול חופש הביטוי. כתב עתי"ם מוסיף כי עם זאת הוזהר הרב אליהו, כי אפשר שבעתיד התבטאות דומה תגרור החלטה שונה.
