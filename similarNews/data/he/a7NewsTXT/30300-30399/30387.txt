

לפחות רבבת משתתפים, הגיעו אמש למצעד המסורתי סביב חומות העיר העתיקה אתמול בערב , ליל תשעה באב , כך נמסר מהמשטרה .

נדיה מטר, יו"ר תנועת "נשים בירוק" שאירגנה את הצעדה , מסרה לכתבתנו תמר יהל, כי הצעדה החלה בכיכר ספרא, כאשר 4 גברים תקעו בחצוצרות. שם גם קראו לפני כן את מגילת איכה.

עוד דווחה מטר, כי ראש עיריית ירושלים, אהוד אולמרט, נשא דברים במהלך הערב והשתתף אף הוא בצעדה. אלפי מתפללים הגיעו מכל בתי הכנסת בירושלים במהלך הערב , והצטרפו לצועדים. הצעדה עברה סביב השער החדש, שער שכם, שער הפרחים ושער האריות.

הצעדה הסתיימה ליד הכותל המערבי לקראת חצות, בשירה נרגשת "אם אשכחך ירושלים תשכח ימיכי!" .

לדבריה של מטר "שנה עברה מאז שעמדנו כאן בליל תשעה באב האחרון וקיווינו שהשנה נוכל לצעוד עד להר הבית. אלא ששוב אנו בעמדה גלותית מבישה, של עמידה במרגלות ההר.

שנה זו כולה היתה לנו כתשעה באב אחד, ארוך וקשה. האויב הערבי המר והאכזר הביא חורבן על אלפי משפחות יהודיות" דברי נדיה מטר.


לקריאת דבריה של נדיה מטר במלואם




