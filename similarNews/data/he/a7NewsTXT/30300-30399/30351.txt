

בבתי החולים בגוש דן נותרו 32 פצועים מהפיגוע אתמול בתל אביב.

מבתי החולים נמסר כי 4 מצבם קשה.

מרבית הנפגעים בפיגוע ההתאבדות הכפול שבוצע אתמול בלילה בתל-אביב, הם פועלים זרים מרומניה, תאילנד וסין, השוהים לבדם וללא קרובי משפחה בארץ.

עובדים סוציאליים הובאו לבתי החולים וניסו לתקשר עם העובדים הזרים, שמרביתם מדברים עברית רצוצה בלבד. הצוות הרפואי מצליח לתקשר עם עובדים מרומניה, אך מתקשה לשוחח עם העובדים הזרים מסין.
