

כוחות ירדניים ואמריקנים יערכו בסוף אוגוסט תמרון משותף בדרום ירדן, ללא כל קשר לעיראק, כך דיווח היום מקור רשמי ברבת עמון.

"כוחות ירדניים אמריקנים יערכו בשבוע האחרון של אוגוסט באזור עקבה תמרונים שיגרתים, בהשתתפותם של אלפי אנשי צבא משתי המדינות", אמר עוד הפקיד שדיבר בעילום שם.
הוא הדגיש כי התמרונים, שהם חלק מהתמרונים התקופתיים הדו-שנתיים, אינם קשורים כלל וכלל לעיראק.

"החיילים האמריקנים יבואו לירדן במיוחד לתמרונים, שיימשכו שבועיים, ובסיומם הם ישובו לארצם", הדגיש הפקיד.

