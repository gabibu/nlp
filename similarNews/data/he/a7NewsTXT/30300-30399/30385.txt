

שוויץ הגישה אתמול בקשה רשמית להצטרף לאו"ם, ובכך שמה קץ לשנים ארוכות של חשש להצטרף לאו"ם ולארגונים בינלאומיים אחרים.

ינו סטהלין, המשקיף השווייצי באו"ם, הדגיש את נייטרליותה של ארצו, העביר למזכ"ל קופי אנאן חבילת מסמכים ומכתב עליו חתום נשיא שווייץ כספר ויליגר.

לא נקבע מועד לאישור הבקשה ע"י מועצת הביטחון והעצרת הכללית, אך אפשר לצפות להצבעה חיובית בשני המוסדות. מזרח טימור, מדינה קטנה באזור האוקיינוס השקט, שקיבלה את עצמאותה במאי, צפויה להשלים את תהליך ההצטרפות לקראת ספטמבר.

בעת שהגיש את הבקשה, אמר סטהלין כי ממשלתו רוצה ששווייץ תצטרף לאו"ם כמדינה נייטרלית ותתרום לעבודת הארגון כמדינה נייטרלית.

רשמית, שווייץ הייתה נייטרלית כמעט למשך 200 שנה, אך היא חברה פעילה בכמה מסוכנויות האו"ם מאז שנות ה-50.


