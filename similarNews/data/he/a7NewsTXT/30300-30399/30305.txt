

היועץ המשפטי לממשלה אליקים רובינשטיין, הורה למשטרה לפתוח בחקירת פעילי ימין שהיו לכאורה מעורבים בפעילות קייטנת "כך". בכתבה שהתפרסמה בחדשות המקומיות של הטלוויזיה בירושלים, נראו פעולות שונות בקייטנה ובהן עלייה לקברו של ברוך גולדשטיין בקריית-ארבע, לימוד מורשת הרב מאיר כהנא וכן בית משפט שדה לשר החוץ שמעון פרס על חלקו בהסכמי אוסלו.

אחד ממארגני הקייטנה פעיל הימין איתמר בן גביר מסר בתגובה כי "העיתוי שבו בחר העיומ"ש לפתוח בחקירה בשעה שנרצחים יהודים - 'נפלא'. מי שלא מסוגל לפעול נגד אחמד טיבי ובשארה בשל התבטויותיהם בשם חופש השידור אל לו להצר את צעדינו ואנחנו בכל מקרה על אף וחמתו נמשיך את מחנות הקיץ ושהוא יפעל נגד האוייבים האמיתים של עם ישראל".
