

הארגונים היהודים בארגנטינה ובני משפחות 85 ההרוגים בפיגוע במכונית תופת ב-1994 נגד משכן ועד הקהילות היהודיות בארגנטינה הודיעו אתמול על עצרת שתתקיים היום בבואנוס איירס, כדי לדרוש צדק, ביום השנה השמיני לפיגוע הקטלני.

בפיצוץ מכונית עמוסת חומרי נפץ, בבוקר ה-18 ביולי 1994, נהרגו 85 בני אדם ונפצעו 300, ובניין ועד הקהילות בן שבע הקומות נהרס כולו.

הפיגוע היה שנתיים לאחר הפיצוץ בשגרירות ישראל בבואנוס איירס, בו נהרגו 29 בני אדם ופצעו 200.

איש לא נעצר בעקבות הפיגועים, שאירעו בתקופת כהונתו של הנשיא קרלוס מנם.

השופט הפדרלי חואן חוסה גאליאנו, וכן שני תובעים, הודיעו כי יש בידיהם מידע המוכיח את הקשר בין הפיגוע לבין ארגונים התומכים באירן.
