

ח"כ מיכאל קליינר (חרות) הגיש היום הצעת חקיקה חדשה לפיה תופסק עבודתה של ועדת אור. על פי הצעת החוק, הממשלה תוכל להקים ועדת חקירה רק באישורה של הכנסת. את פעולתה של ועדת אור מציע קליינר להפסיק בהוראת שעה.

בדברי ההסבר כותב קליינר, כי חוק ועדות חקירה אינו קובע דרך להפסקת פעילות ועדת חקירה. מרגע שהוקמה הועדה אין דרך חזרה גם אם הממשלה, הועדה, גורם אחר או כולם גם יחד מגיעים להסכמה על הצורך בכך, ולכן יש צורך בקביעת מנגנון חוקי כזה. "היום נראה שהולכת ומתגבשת הסכמה רחבה שניזקה של הועדה מרובה מתועלתה ויש אינטרס ציבורי בהפסקת פעילותה", אומר קליינר.
