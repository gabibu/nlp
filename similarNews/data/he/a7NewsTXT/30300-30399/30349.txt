

שר הביטחון, בנימין בן אליעזר, הורה לצה"ל אתמול בלילה בעקבות הפיגוע בתל אביב להקפיא, בשלב זה, שורה של הקלות לאוכלוסיה הפלשתינית שאישר מוקדם יותר ביום רביעי בתחומי התעסוקה והמסחר.

שר הביטחון הדגיש בהודעה שפורסמה בשמו לאחר חצות, כי ישראל חותרת להקל על האוכלוסיה הפלשתינית הרחבה שלא מעורבת בטרור אולם הטרור הפלשתיני "ממשיך להנציח את סיבלה" של אוכלוסיה זו.

שר הביטחון קיבל את ההחלטה על ההקלות בתום פגישה עם מתאם פעולות צה"ל בכפרים הערביים ביש"ע, האלוף עמוס גלעד וקצינים בכירים נוספים בצה"ל.
