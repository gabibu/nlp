

כוחות של צה"ל ומשמר הגבול חיסלו אמש שני מחבלים, ופצעו שניים נוספים בקרב עם חוליית מחבלים בכפר סילאת א דהאר, צפונית-מערבית לשכם.

הכוח הגיע לבית בכפר בו על פי מידע מודיעיני הפעילה תנועת הפתח מעבדת חבלה. בחילופי האש עם חוליית המחבלים בבית נהרג מחבל אחד ושלושה מחבלים נוספים נפצעו. אחד המחבלים מת מפצעיו בבית חולים ישראלי אליו פונה יחד עם המחבלים הפצועים האחרים.

בבית בו נמצאו המחבלים התגלו לאחר חילופי האש חומרי חבלה רבים, רימונים, תחמושת, רובים אוטומטים, שכפ"צים, קסדות, מדים מנומרים ואמצעי ראיית לילה. כוחות הנדסה של צה"ל פוצצו את המעבדה.

במהלך כל הפעילות לא היו נפגעים לכוחות צה"ל.
