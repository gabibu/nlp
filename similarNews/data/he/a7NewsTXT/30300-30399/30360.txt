

השר לבטחון פנים עוזי לנדאו, אמר במקום הפיגוע אתמול בתל אביב, כי הפיגוע בליל תשעה באב דומה לעת בה תקפו מדינות ערביות את ישראל ביום הכיפורים.

"לחבורתו של ערפאת אין אלוהים. זוהי חבורה של מושחתים ללא ערך לחיי אדם אמרו יפה אנשי אמנסט"י אינטרנשיונל שאלו לא סתם מעשי רצח אלא פשעי מלחמה. אנו צריכים לקבור, כפי שעשינו היום, משפחות שלמות".

השר לנדאו התייחס גם לפעולת צה"ל בכפרים הערביים ביש"ע ולעוצר המוטל על האוכלוסיה הפלשתינית מזה שבועות, ואמר כי הפלשתינים מנצלים את ההקלות הניתנות להם בתנועה חופשית יותר וזמנים להצטידות במזון על מנת לבצע פיגועים. "אנו נלמד לנקוט פעולות תקיפות יותר. העוצר לא מצליח למנוע את הפיגועים אבל עלינו להמשיך ולפגוע בהם ביתר שאת ולנקוט מדיניות של תגובה".


