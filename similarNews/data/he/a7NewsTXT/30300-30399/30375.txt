

יוסי שריד בסיועה של התקשורת , פתחו היום במתקפה על דבריו של הרב אבינר, רבה של בית אל, במאמר תמיכה בעד צה"ל, שפורסם בעלון התורני ' באהבה ובאמונה'.

במאמרו מחה הרב אבינר כנגד סרבני השירות המחלישים ומשמיצים את צה"ל. כתמיכה לדבריו הביא הרב אבינר את דברי הרב נפתלי צבי יהודה ברלין, ראש ישיבת וולוז'ין, שפסק "שהמחליש את ידי המצביא חייב מיתה, כי בכך הוא מסכן את האומה כולה".

במאמר הוזכרו גם דוגמאות מהתנ"ך של יהודים שהומתו בשל בגידה במפקדי הצבא "הרי לנו שסרבן פקודה יש רשות למצביא להוציאו להורג אם יש צורך חיוני" דברי הרב אבינר.

יו"ר האופוזיציה, ח"כ יוסי שריד, פנה היום ליועץ המשפטי לממשלה, אליקים רובינשטיין, בפניה להעמיד את "הרב המתנחל, שלמה אבינר, על שקרא לרצוח סרבני שירות בשטחים".

גם רשת ב' הביאה ראיון נרחב עם ח"כ שריד, ועם ח"כ רן כהן ועם אישים נוספים, בה הוצגה דמותו של הרב אבינר כמסית לרצח.

הרב אבינר, שנמנה עם המתונים בציבור המתיישבים ביש"ע, מחה על הצגת דבריו בצורה מסולפת ואמר בראיון לתקשורת: " הדברים שכתבתי ברורים ואי אפשר יהיה לסלף את המאמר. לא המלצתי להרוג סרבני שירות".

את הידיעה העבירה כתבתנו תמר יהל.


לקריאת מאמרו של הרב אבינר


