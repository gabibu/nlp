

זהות המחבל שנהרג ב 18 באוקטובר יחד עם עאטף עבידת, התבררה היום. מדובר בג'מאל עבדאללה נואורה מחבל תנזים בכיר בבית לחם, שסחר באמצעי לחימה.

נואורה היה אחד ממנהיגי חוליית התנזים הגדולה בעיר, אשר ביצעה עשרות פיגועי ירי נגד אזרחים וחיילים והיתה מעורבת בירי מרגמות לגילה.

בהתקפות החוליה של נואורה נרצחו 6 אזרחים וחיילים. ב-2 באוקטובר 2000 נרצח החייל מקס חזן בירי לעבר רכבו בבית סחור. ב-1 בנובמבר 200 במארב שטמנה החוליה לחיילי צה"ל בציר 60 נרצחו סמל שלמה אדישנה וסגן דוד חיי כהן. כן נפצעו 4 חילים אחרים. בירי שביצעה החוליה ב-11 בפברואר 2001 בכביש המנהרות דרומית לירושלים נרצח האזרח צחי ששון.

נואורה היה גם ממתכנני ההתנקשות בסגן אלוף יהודה אדרי, קצין המודיעין, שנרצח בכביש המנהרות ב-14 ביוני השנה.
