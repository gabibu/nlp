

לנוכח הודעת הממשלה כי ישראל מקפיאה בשלב זה את נסיגתה מבית לחם ובית ג'אלה עקב המשך התקפות הירי משם לעבר גילה, הודיע גורם בלשכת ערפאת כי ארה"ב צריכה לאלץ את ישראל לסגת משטחי A .

אותו גורם טוען כי אתמול בפגישה בטחונית שנערכה בנוכחות נציגי הCIA , התחייבה ישראל לנסיגה וארה"ב צריכה לאלץ את ישראל לעמוד בהתחייבותה.

המקור אמר כי ארה"ב צריכה לדעת שעיני כל העולם המוסלמי נשואות למתרחש ביש"ע, וכל העולם משווה בין מדיניות ארה"ב באפגניסטן לבין מה שקורה ביש"ע: "אם ארה"ב מעוניינת בתמיכת העולם הערבי, עליה להראות לשרון שיש לפתור לאלתר את הסכסוך הישראלי פלשתיני על בסיס החלטות האו"ם, שכן הסכסוך הזה הוא מקור האלימות והטרור בעולם", אמר הגורם.


