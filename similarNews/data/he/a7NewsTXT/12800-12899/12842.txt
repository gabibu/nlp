

הנשיא בוש הכחיש היום כי יחסי ערב הסעודית וארה"ב מתוחים וכי קיימים ביניהם חילוקי דעות. על הקשיים ביחסים רמז היום גם שר החוץ פרס בשובו מוושינגטון.

מהבית הלבן נמסר כי היום שוחח בוש עם נסיך הכתר הסעודי עבדאללה בן עבדל עזיז והודה לו על השתתפותה של הממלכה במלחמה בטרור. "הנשיא ציין שהוא שבע רצון עד מאוד ממאמציה של ערב הסעודית" במלחמה הכלל עולמית נגד הטרור".

סעודיה מצידה גינתה את המסע העויין לעמדתה כלפי הטרור, המתנהל במערב, והתחייבה להגן על האיסלאם, שהוא היסוד של המשטר השמרני בממלכה, בת בריתה של וושינגטון.

בהודעות שפורסמו ביום חמישי, יצא נסיך הכתר חוצץ נגד "הטינה העמוקה נגד האיסלאם", המזוהה ע"י גורמים מסויימים עם הטרור, מאז הפיגועים של ה-11 בספטמבר בארה"ב.
