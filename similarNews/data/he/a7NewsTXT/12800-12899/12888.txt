

עקב המשך הירי ממחנה הפליטים עאידה עיכב צה"ל הערב את כניסתם של מתפללים יהודיים לקבר רחל, והם המתינו כ 300 מטר ממחסום גילה.
בכוונת צה"ל לאפשר כניסתם של המתפללים לקבר בקבוצות של 30 איש בכל פעם. הם יוכלו להתפלל במשך כ 40 דקות. לאחר מכן תצא כל קבוצת מתפללים מהמקום בליווי אבטחה כבדה.

מגורמים בצה"ל נמסר כי הדרג המדיני החליט להקפיא את נסיגת צה"ל מבית ג'אללה ומבית לחם בשל המשך הירי באזור, וכדי לאפשר למתפללים הרבים שהגיעו להתפלל בקבר רחל לערוך את התפילה ולסיימה.

לדעת אותם גורמים בצה"ל, אפשר שתוכנית הנסיגה, שנועדה להתקיים בשעה 1 אחר חצות במוצאי שבת, תתבצע בסופו של דבר עוד בשעות הקטנות של הלילה שבין שבת לראשון.
