

השר בנימין בן אליעזר הגיע הבוקר למשרדי השופט בדימוס, חיים שפירא, העומד בראש הוועדה המפקחת על הבחירות, על מנת להעיד בקשר לקובלנה שהוגשה נגדו, על פיה איים על אחד מחברי מרכז המפלגה.

הקובלנה מתייחסת לאירוע מלפני כ-3 שבועות, לפני הבחירות לראשות המפלגה. את הקובלנה הגיש שלמה ראם, פעיל במטהו של אברהם בורג, שטען כי בן אליעזר איים עליו.

ראם עצמו העיד בשבוע שעבר בפני הוועדה ואילו היום העידו השר בן אליעזר, יו"ר המטה שלו לבחירות אריה מזרחי ומזכירתו של בן אליעזר.
