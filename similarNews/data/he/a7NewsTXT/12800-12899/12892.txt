

למרות חילופי האש הבלתי פוסקים בין כוחות צה"ל למחבלי התנזים בבית-לחם, הגיעו במוצאי-שבת מאות מתפללים לקבר רחל, לרגל יום השנה לפטירתה של רחל אימנו החל ביום א'.

המתפללים, ביניהם נשים וילדים, הוסעו באוטובוסים ממוגנים ובליווי של צה"ל והמשטרה דרך מחסום 300 בגילה אל קבר רחל ובחזרה. הם נכנסו לקבר בקבוצות של כ-40 איש, בליווי כוחות גדולים של צה"ל.

רב הכותל המערבי והמקומות הקדושים, שמואל רבינוביץ, שיבח את צה"ל על שאיפשר את כניסת המתפללים ביום השנה לפטירתה של רחל אימנו, וקרא לציבור להקפיד להגיע למקום רק באוטובוסים הממוגנים ולא בדרך אחרת שעלולה לסכן חיי-אדם.

