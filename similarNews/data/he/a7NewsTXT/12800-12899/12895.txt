

ראשי הועד הישוב היהודי בחברון אמרו הלילה בתגובה לפיגוע הירי שהיה ליד סוסיא בו נפגעו 4 ישראלים, כי הפיגוע ליד סוסיא הערב מוכיח פעם נוספת את קריסת הסכם שרון-רג'וב.

לדבריהם רג'וב קיבל אחריות על אזור הר חברון כולו ולכן צה"ל אינו פועל שם כבאזורים אחרים. התוצאות הן 6 פיגועי ירי ללא תגובת צה"ל.

הועד דורש משרון להסיק מסקנות באופן מיידי ולהכניס את צה"ל לאזורי A ולחברון.

ג'יבריל רג'וב עימו חתמה ישראל הסכם על הפסקת אש בחברון, אמר ב"קול פלשתין" בתגובה להודעת ישראל כי החליטה להקפיא את הנסיגה מבית לחם ומבית ג'אללה לתקופה של 24 שעות, כי לא ניתן להבטיח שהאש הפלשתינית תופסק, עד שצה"ל יצא מכל משטחי A אליהם נכנס בעקבות רצח השר זאבי.

להחלטת הדרג המדיני בישראל אין משמעות, לבד מכך שהיא ממשיכה את הקו שמנהיגים שרון וממשלתו ביש"ע, אמר רג'וב.
