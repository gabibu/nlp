

בפורום "שרינו" של מפלגת העבודה שהתקיים בלשכתו של פרס בתל אביב הושמעה טענה על דרך קבלת ההחלטות בקבינט. השרים אפרים סנה ומתן וילנאי, שניים מארבעת נציגי מפלגת העבודה בקבינט המדיני-ביטחוני, טענו כי לא הוצגו בפניהם מפות ותכניות מפורטות.

לטענותיהם השיב שר הבטחון כי מאחר שמהמטבחון הכל "דולף" לא ניתן להציג תצלומי אויר ומפות ובכך לסכן חיי חיילים.
שר החוץ, שמעון פרס, העיר לו כי "מדיוני המטבחון ביני לבין פואד וראש הממשלה אריאל שרון שום דבר לא דולף. אבל כשמזמינים את השר בניזרי (לקבינט), הכל בתקשורת עם תוספות אישיות משלו".
