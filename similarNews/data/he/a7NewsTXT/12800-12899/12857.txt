

ח"כ מוחמד כנעאן, מהמפלגה הלאומית הערבית, נאם אתמול בעצרת בכפר תמרה שבעמק יזרעאל ושם הביע תמיכה באוסאמה בין לאדן, ואמר כי הוא מתפלל לניצחונו על האמריקאים ובני בריתם: "אני רוצה לשלוח מכאן, מהעיר תמרה, ברכות לאוסאמה בין לאדן. אללה אכבר. אנחנו שולחים את ברכותינו לכל אלה שבקו החזית, לכל הלוחמים באפגניסטן. נאמר להם: אללה יחזק את ידכם ויביא לניצחונכם על האמריקנים ובעלי בריתם. זהו ניצחון בטוח, בעזרת האל. שאלוהים יברך אתכם, שאלוהים יברך את כולכם".

שר ההגנה של ארה"ב דונלד ראמספלד הודה כי יהיה קשה מאוד ללכוד את אוסאמה בין לאדן. בראיון שפרסם העיתון "יו.אס.איי. טודיי". אמר ראמספלד כי מדובר במשימה קשה מאוד, ופשוט אינני יודע אם נצליח", עוד אמר כי העולם רחב ידיים, יש הרבה מדינות, הרבה כסף והרבה אנשים שתומכים בו". שר ההגנה ציין כי ייתכן שיהיה קל יותר לכונן משטר חדש באפגניסטן, מאשר לאתר אדם אחד. הוא הדגיש כי לוחמי הטליבן הם אויב קשה, שאין לזלזל בו. הוא הדגיש כי לוחמי הטליבן הם אויב שאין לזלזל בו: "הם אנשים קשוחים. הם חיים על חרבם, ולא בקלות ייכנעו".

מאוחר יותר חזר בו השר מדבריו ואמר כי לא התכוון להטיל ספק ביכולתה של ארה"ב ללכוד את בן לאדן. הוא הסביר כי דבריו הקודמים לא נוסחו כראוי.
