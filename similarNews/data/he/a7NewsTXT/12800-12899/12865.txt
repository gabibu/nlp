

לקראת פתיחת משפטו של סוכן השב"כ אבישי רביב בעוד שבוע, פרסם העיתון "הצופה" כי על פי תמלילי חקירתו במשטרה הודה הסוכן רביב כי שמע מיגאל עמיר מפורשות על כוונתו לרצוח את יצחק רבין. לדבריו, עמיר חזר על כך באוזניו כחמש פעמים. כמו כן, סיפר רביב לחוקריו כי שוחח מספר פעמים ביחידות עם עמיר בנושא דין רודף, ונאמר בשיחה כי דין זה חל לכאורה על רבין. משפטו של רביב אמור להיפתח בדיוק ביום השנה לרצח רבין לפי התאריך הלועזי. זאת לאחר דחיות חוזרות ונשנות.
