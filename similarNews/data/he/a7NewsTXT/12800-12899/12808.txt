

להלן הודעת דובר משרד הבינוי והשיכון:

"אילו חיינו בשוויץ או באוסטריה, היה מקום לחשוב אך ורק על המרחב הירוק בשיקול מוביל בפיתוח הגליל והנגב. אך בישראל נערך מאבק קשה וטעון על עתיד אדמות המדינה - מול תביעות מדהימות ובלתי רציונליות של אוכלוסיות מסויימות, המשתלטות על קרקעות ללא אישורים וקובעות עובדות מסוכנות בשטח.

"פורם המנ"כלים של משרדי הממשלה החליט, ביוני 2000, לתמוך בהקמת ישובים חדשים בגליל ובנגב - הן כדי לבלום את ההשתלטות הבלתי חוקית על אדמות המדינה, והן כדי למשוך אוכלוסיות חזקות באמצעות ישובים אטרקטיביים ויחודיים.

"הישובים החדשים יעניקו מגוון אופציות לאזרחי המדינה, ולא יבואו חלילה על חשבון פיתוח ערי וישובי הגליל והנגב הקיימים העומדים במקום גבוה בסדרי העדיפויות של משרד הבינוי והשיכון".


