

הפיצוץ שהתרחש ביום שישי במרכז קניות גדול בפרבר של הלסינקי בוצע ע"י מתאבד פיני צעיר. דובר של המשטרה מסר כי המפגע הוא סטודנט בן 20 מהלסינקי שאין לו הרשעות קודמות, וסבורים שהוא נולד וגדל בפינלנד. גופתו של המפגע רוסקה בצורה כזו בפיצוץ שהמשטרה לא יכלה לזהותה.

המשטרה הוסיפה, שהיא לא תתייחס לפרטים נוספים על סוג חומר הנפץ עד שיסתיימו הבדיקות הטכניות. רבים מבין 80 הפצועים בפיצוץ נפגעו מרסיסים גדולים של תקרה גדולה העשוייה מזכוכית מראה, שהתרסקה בפיצוץ.

הפיצוץ במרכז הקניות השני בגודלו בפינלנד - מרכז מירמאני בוואנטה, פרבר של הלסינקי - התרחש כאשר כאלפיים אנשים נאספו מסביב לאיזור לרגל הופעה של קרקס. ליצן חילק בלונים לילדים כאשר הפצצה התפוצצה בקומה השלישית של המרכז.

(עתי"ם-ד.פ.א.)
