

20 אנשים נעצרו ואחד נפצע בשבת כאשר ניאו- נאצים ערכו צעדת מחאה במינכן, בנוכחות משטרתית מאסיבית. מקורות רשמיים מסרו, שכ-3,000 שוטרים מחמש מדינות ברפובליקה הפדרלית גוייסו כדי להפריד בין הצועדים וכ-3,000 מפגיני-נגד, שניסו לעצור את צעדת הניאו-נאצים.

הניאו-נאצים ערכו את הצעדה במחאה נגד תערוכה המתעדת את פשעי יחידות הצבא הגרמני הסדירים במהלך מלחמת העולם השנייה. בית המשפט האזרחי של מדינת בוואריה התיר את קיום ההפגנה בתנאי שלא ישמיעו סיסמאות של הימין הקיצוני במהלך הצעדה. כמו כן, בית המשפט אסר עליהם ללבוש פריטי לבוש אופיינים לנאצים, כגון מעילי עור ומגפיים.
