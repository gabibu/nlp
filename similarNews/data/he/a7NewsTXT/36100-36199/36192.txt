

מומחה לאבטחת איכות קובע היום כי אנחנו משלמים הרבה כסף על נתוני מונים לחשמל, מים, גז ואינטרנט. כך קובע עמיקם לוין, יועץ אבטחת איכות החוקר שנים את הנושא. "כל מכשירי המדידה שבהם נמדדים מים חשמל טלפון, מדי זמנים אחרים של אינטרנט וכו' לא עוברים כיול תקופתי ולכן אין לנו שום ביטחון שמה שהמכשירים האלה מראים זה באמת נכון. למעשה כל מכשיר ולא חשוב איזה הוא חייב לעבור כיול תקופתי שנדע שאכן הוא מדוייק", אומר עמיקם.

עמיקם לוין יציג בכינוס הבינלאומי ה-14 לאיכות שייערך בירושלים בחודש הבא את הנתונים המדוייקים בנושא. לדבריו, אזרחי המדינה משלמים כסף רב בגלל סטיות של המונים ובשל בעיות תחזוקה גם עבור החול, האוויר והלכלוך שעוברים בצנרת המוליכה למונים.

