

שר הבטחון בנימין בן אליעזר ייצא מחר לאחר ישיבת הממשלה לביקור עבודה בפאריס. בן אליעזר ייפגש עם צמרת הממשל הבטחוני-מדיני הצרפתי, לרבות שרת ההגנה מישל אליו מרי, שר החוץ דומיניק דה וילפן וראשי הסנאט והאסיפה הלאומית. בן אליעזר גם ייפגש עם ראשי הקהילה היהודית.

מלשכת שר הבטחון נמסר כי הפגישות יעסקו בנושאים המדיניים והבטחוניים הבוערים שעל סדר היום במזה"ת, ודגש על ההקשר האירופי. בנוסף, יעסקו השיחות בנושאים הבילטרליים שבין צרפת והאיחוד האירופי לישראל.

