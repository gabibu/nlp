

העובדים במשרדי הממשלה ינקטו היום בעיצומים, במחאה על הכוונה לקצץ במכסת השעות הנוספות שלהם, ואי תשלום תוספת יוקר.

במסגרת השיבושים לא יופעלו בין היתר שרות התעסוקה והביטוח הלאומי ולא ניתן יהיה לחדש דרכונים ולהוציא תעודות זהות. העובדים לא יקבלו קהל, ולא יענו על טלפונים. לא תאסף אשפה, לא יירשמו דוחות חנייה, ושרותי החירום יפעלו במתכונת מצומצמת.

משרדי הממשלה מצטרפים בכך לשביתת עובדי הרשויות המקומיות שהחלה במוצאי-שבת.
