

העובדים במשרדי הממשלה ינקטו מחר בעיצומים, במחאה על הכוונה לקצץ במכסת השעות הנוספות שלהם, ואי תשלום תוספת יוקר. במסגרת השיבושים לא יופעלו בין היתר שרות התעסוקה והביטוח הלאומי ולא ניתן יהיה לחדש דרכונים ולהוציא תעודות זהות. העובדים לא יקבלו קהל, ולא יענו על טלפונים. משרדי הממשלה יצטרפו בכך לשביתת עובדי הרשויות המקומיות שתחל במוצאי-שבת. לא תאסף אשפה, לא יירשמו דוחות חנייה, ושרותי החירום יפעלו במתכונת מצומצמת. באוצר אומרים כי נמשכים המאמצים למנוע את השביתה.
