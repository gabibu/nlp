

יו"ר תנועת ש"ס , השר אלי ישי, מברך על החלטת בג"ץ להקפיא את החלטת הממשלה לקצץ בקצבאות הילדים, לאלה שלא שרתו בצבא.

השר ישי הביע את תקוותו כי בית המשפט העליון ירהיב עוז לבטל כליל את החלטת הממשלה .
לדבריו, " הניסיון לבדל את הציבור החרדי ובתוך כך גם את אלה מקרבם המשרתים בצבא, ולפגוע בזכויותיהם , רק בגלל אמונתם ואורחותיהם פסול מגונה ובלתי חוקי".

השר ציין עוד כי על שולחן הכנסת מונחת הצעת חוק של סיעתו לתיקון העוול והאפליה. עוד הדגיש כי נושא זה נידון גם במסגרת הדיונים בין ש"ס לאוצר על תקציב המדינה.

את דברי השר העביר דובר ש"ס, איציק סודרי.

