

רה"מ מכנס הבוקר את צוות ההיגוי המדיני לדון במתן הקלות נוספות לפלשתינים. צוות ההיגוי ידון בנושא זה לפני ישיבת הממשלה.

מגורמים אמריקניים בכירים נמסר כי שגריר ארה"ב בישראל מסר איגרת ללשכת רה"מ ובה מובעת ביקורת על ישראל, על שאינה משפרת את תנאי הפלשתינים כפי שהבטיחה.

מתאם הפעולות ביו"ש האלוף עמוס גלעד יופיע היום בישיבת הממשלה ויסכם את ההקלות שניתנו לפלשתינים.

האלוף גלעד אמר, בראיון לרשת ב', כי כל עוד יימשך הטרור ייאלצו צה"ל וכוחות הביטחון להמשיך בנקיטת אמצעי הביטחון הכרוכים בפגיעה באזרחים הפלשתינים. עם זאת ייעשה מאמץ להקטין את הפגיעה באוכלוסיה זו עד כמה שאפשר, שכן זהו ערך מדיני ומוסרי.

עוד הוסיף האלוף גלעד כי בסוף השבוע נמנעו עוד פיגועים, חוץ מנסיון הפיגוע שנמנע בטיילת בת"א.
