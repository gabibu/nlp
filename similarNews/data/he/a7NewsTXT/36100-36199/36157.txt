

חוג הפרופ' לחוסן מדיני וכלכלי קורא לשר הביטחון לחזור בו מתוכניותיו לבצע טרנספר של יהודים.

לדברי החוג, "לא על דרך הטרנספר תהיה תפארתו, וכדאי שישאיר דרך פסולה זו לקיצוניים מסוגם של ביילין, רמון ומצנע".

עוד נמסר כי "אם כוונתו באמת לשמור על שלטון החוק, מוטב שיתחיל באכיפתו מול הבנייה הבלתי-חוקית הערבית המשתוללת ביש"ע, בירושלים, ובתוך "הקו הירוק". קריאה זו מופנית גם ליועץ המשפטי לממשלה, שאף הוא מתעלם מבנייה פראית זו".

את הודעת החוג העביר יו"ר החוג, דר' רון בריימן.

