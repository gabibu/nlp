

בפיגועים שהיו באי באלי שבאינדונזיה עלה מספר ההרוגים ל-170.

שתי פצצות התפוצצו שם אמש בשני מועדוני לילה ורוב ההרוגים הם מאוסטרליה מצרפת מבריטניה מגרמניה מניו זילנד ומשוודיה.

פצצה שלישית התפוצצה ליד קונסוליית הכבוד של ארה"ב באי. בפיצוץ זה לא היו נפגעים.

יותר מ-200 בני אדם נפצעו.

דובר משטרת באלי אמר כי מדובר בפיגועי טרור וכי הפצצות היו מתוצרת בית. שר החוץ של אוסטרילה אמר גם הוא כי זהו פיגוע טרור.

גורמי ביטחון באינדונזיה אמרו כי הם יערכו בדיקות, כדי לקבוע אם להתקפת הטרור יש קשר לארגון אל קאעידה.
