

מומחי בליסטיקה אישרו בארה"ב כי הירי שגרם ביום שישי למותו של איש עסקים בתחנת דלק באיזור וושינגטון קשור למקרי הצליפה הקודמים שהיו באזור. הבדיקות הבליסטיות של הקליעים שנמצאו ביום שישי, העלו את מניין האירועים לעשרה, שמונה הרוגים ושני פצועים.

"אמש, בערך ב-20:30 ( 02:30 לפי שעון ישראל), קיבלתי הודעה טלפונית מהסוכנות הפדרלית לאלכוהול טבק ונשק, על כך שהאירוע העשירי קשור לתשעת האירועים האחרים", אמר דובר מטעם משטרת מחוז ספוטסילבניה. "הבדיקה הבליסטית קישרה בבירור את הירי בספוטסילבניה לשאר מקרי הירי בוושינגטון ובמחוז מונטגומורי", אמר המקור במסיבת עיתונאים.

ההרוג השמיני, קנת ברידג'ס, איש עסקים בן 53, נורה למוות ביום שישי כאשר עמד בתחנת דלק של חברת "אקסון", לצד כביש מהיר וסואן.
