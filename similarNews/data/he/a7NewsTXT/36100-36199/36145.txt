

שני חיילי צה"ל נפצעו באורח קל בינוני בחילופי אש עם מחבלים שניצפו כשהם מנסים לעבור את גדר המערכת מכיוון מצרים. המחבלים חוסלו.

בצה"ל מעריכים כי המחבלים חצו את הגבול באמצעות מנהרה אל רפיח המצרית ומשם התקדמו בשטח מצריים עד שהגיעו מול הישוב יבול.

החיילים הגיעו למקום בעקבות התראה שנתנה הגדר האלקטרונית. עם בואם למקום הבחינו החיילים בשני מחבלים כשהם מנסים לחצות את הגדר סמוך לישוב יבול על גבול מצרים סמוך לקיבוץ כרם שלום. הם פתחו במרדף אחרי המחבלים שבמהלכו התפתחו חילופי אש. כתוצאה מן הירי נפצעו שלשת החיילים.

המחבלים נשאו על גופם מטען נפץ גדול ובצה"ל מעריכים כי מטרת המחבלים היתה לחדור אל הישוב יבול ולבצע שם פיגוע גדול.

יש לציין כי הישוב יבול נמצא סמוך לרצועת עזה אך איננו גובל בה אלא בגבול מצרים. המחבלים חדרו מגבול זה.

כוחות צה"ל פעלו הלילה בפאתי רפיח והרס כמה מנהרות שהיו מיועדות להברחת אמצעי לחימה.

בפעולה זו נעצרו 8 מחבלים חמושים.

איש מחיילינו לא נפגע.
