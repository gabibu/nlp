

מתאם הפעולות בשטחי יש"ע, האלוף עמוס גלעד, הזהיר בישיבת הממשלה הבוקר כי כל ניסיון לבצע הקלות ממשיות לערבים, מבלי שהרשות הפלשתינית תיקח אחריות ממשית לנושא הבטחון - לא יצליח.

בסקירה על המצב בשטחי יש"ע, אמר גלעד כי מחריפה מצוקתם הכלכלית של הערבים. לדבריו, 80 אחוזים מתושבי רצועת עזה חיים היום מתחת לקו העוני. עם זאת הבהיר האלוף גלעד לשרים כי ישראל מאפשרת ל-25 אלף פועלים לעבוד ול-8,000 סוחרים ואנשי עסקים לנוע בחופשיות ברחבי שטחי יש"ע.

אלוף גלעד ציין כי הרשות הפלשתינית לא פועלת לסיכול טרור ובכל פעם שישראל מסירה את העוצר - היא נוטלת בכך סיכון בטחוני. הוא הדגיש בישיבה כי נמשכת ההסתה במערכת החינוך הפלשתינית.
