

כוחות צה"ל חשפו במהלך ליל אמש מעבדת חבלה באזור המואסי ברצועת עזה. שני פלשתינים נעצרו על ידי כוחות הבטחון בחשד כי היו קשורים למעבדת הנפץ ובחשד כי הניחו את מטען החבלה אתמול במכוניתו של תושב גני טל בגוש קטיף.

מטען החבלה התגלה ברכבו של התושב מבעוד מועד. בפיצוצו המבוקר על ידי חבלנים נגרם נזק כבד לרכב, אך לא היו נפגעים.

אזור המואסי, הוא הרצועה החקלאית בגוש קטיף לאורך החוף. בשנים האחרונות התיישבו בו פלשתינים רבים. תושבי גוש קטיף שבו ודרשו מספר פעמים כי הפלשתינים יפונו מאזור המואסי, המהווה לדבריהם בסיס ליציאה לפיגועים בגוש קטיף.
