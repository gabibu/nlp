

הוועדה הבטחונית העליונה של הפלשתינים והישראלים תתכנס שוב ביום רביעי. בכיר ברש"פ מסר כי כי מיד לאחר נסיגת כוחות צה"ל משטחי אי באיזור בית לחם ובאיזור מחנה הפליטים אל עמרי שברמאללה - יכנסו לשם כוחות פלשתינים כדי להשליט סדר.

הבכיר הוסיף ואמר כי מטרתם של המגעים המתקיימים כעת בין מנהיגי מדינות ערב היא בעיקר לקדם את הגעתו של ערפאת לפיסגה, בה תידון היוזמה הסעודית.

העיתון הסעודי "אל וואטן" פירסם היום מאמר ובו נכתב כי יורש העצר הסעודי הנסיך עבדאללה הודיע לאמריקנים כי אם ערפאת לא ישתתף בפיסגה לא תוצג היוזמה שלו בפני מנהיגי מדינות ערב.
