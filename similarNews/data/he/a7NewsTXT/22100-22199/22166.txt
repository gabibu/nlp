

כוחות צה"ל ישלימו, כנראה, עוד הלילה את הנסיגה מכל שטחי A. כך אומר שר הביטחון בנימין בן אליעזר. כוחותינו ייצאו   בין היתר - מבית ג'אללה ומבית חנון.

כל זאת בעקבות הבנות שכבר הושגו בין ישראל לפלשתינים בהמשך ממאמצי התיווך של הגנרל אנטוני זיני להשיג הפסקת אש.

בן-אליעזר, ששוחח עם כתבים בתום ישיבת ועדת החוץ והבטחון של הכנסת, אמר כי בכך יחל יישום מסמך טנט. הוא לא פסל את האפשרות שיוצבו ביש"ע עוד משקיפים אמריקנים, אך הזהיר כי אם תתמוטט הפסקת האש יהיו כאן "פי עשרה פיגועים", כלשונו.

קודם לכן, אמר שר החוץ שמעון פרס, כי "אם תימשך מגמת השקט היחסי של שלושת הימים האחרונים - יש להניח שישראל תתיר לערפאת לצאת לכינוס הליגה הערבית שיתקיים בביירות".

