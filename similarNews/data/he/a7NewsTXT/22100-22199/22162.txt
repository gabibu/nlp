

מספר הנהגים המורשים לנהוג ברכב מנועי, הגיע בסוף שנת 2001 לשני מיליון ו-775 אלף - עלייה של 3.6% לעומת סוף שנת 2000. במהלך 15 השנים האחרונות, הוכפל מספר הנהגים המורשים לנהוג. מספר הנשים המורשות לנהוג גדל באותה תקופה פי 2.5 וחלקן באוכלוסיית הנהגים גדל מ-32% ל-39% .

מכלל הנהגים, כ-80% מחזיקים ברשיון למעלה מחמש שנים. וכ-8% מחזיקים ברשיון נהיגה פחות משנתיים (נהגים חדשים על פי ההגדרה).

מהתפלגות הנהגים לפי גיל עולה כי כ-2.6% מהנהגים הם בני 18 ומטה וכ-6% מהנהגים הם בני 65 ומעלה. כמו כן נמצא כי לשליש לערך מכלל הנהגים יש הגבלת נהיגה כלשהי, כאשר ההגבלה העיקרית היא חובת הרכבת משקפיים או עדשות מגע בעת הנהיגה.


