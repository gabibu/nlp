

בששת הימים הראשונים של חופשת הפסח יתקיימו פעילויות חינוך משלים בהיקף כולל של למעלה מ-200 אלף ילדים בכיתות א'-ו'.

רוב הרשויות המקומיות נענו לבקשת שרת החינוך ויו"ר מרכז השלטון המקומי ויבצעו פעילות בימי החופשה. ומתוך כ-370 אלף תלמידים בגילאים הללו ישתתפו למעלה מ-200,000 תלמידים בפעילויות המתוכננות.

יו"ר מרכז השלטון המקומי עדי אלדר אמר היום, כי המטרה המרכזית של הפעילויות החינוכיות היא להרחיק ככל האפשר את הילדים מריכוזי אוכלוסיה וממרכזי הקניות, שכן מרכזי הערים הם כר נוח לפיגועים חבלניים קשים בתקופה האחרונה.


