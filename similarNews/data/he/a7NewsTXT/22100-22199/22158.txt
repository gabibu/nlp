

ח"כ צבי הנדל מהאיחוד הלאומי אומר כי לקראת פתיחת מושב הקיץ של הכנסת , יגיש הצעת חוק אשר תגביל את חופש ההסתה כנגד ישראל ומדיניותה בזמן מלחמה.

"תנועות הסרבנות הקיקיוניות או אלה המציעות בריחה חד צדדית מיש"ע , מצליחות להגיע לסיקור תקשורתי רחב היקף" אומר הנדל "תנועות אלו מעודדות את ערפאת להסלים את פעולות הטרור כנגד ישראל, נותנות לו תחמושת הסברתית כדי לתקוף אותנו בעולם, ולא פחות חמור מכך, מחלישות את המוטיבציה בקרב חיילי צה"ל".

ע"כ לדבריו, הוא שוקד על הצעת חוק אשר תקבע "קריטריונים המגבילים השמעת מסרי הסתה כנגד ישראל ומדיניותה, בזמן מלחמה".
