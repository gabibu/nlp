

"47,000 רוסים מתים מדי שנה מהרעלת אלכוהול ומספר זה הולך וגדל", אמר סגן שר הבריאות הרוסי, והוסיף כי משום כך חייבת רוסיה להכין וליישם בדחיפות תוכנית ארוכת טווח נגד האלכוהול.

צריכת האלכוהול השנתית הממוצעת לאדם ברוסיה היא כ-7.5 ליטר, בעוד שמומחים מארגון הבריאות העולמי סבורים כי ממוצע שנתי של 5 ליטר לאדם מסכן את ביטחון המדינה, אמר סגן השר גנאדי אונישצ'נקו, שדבריו צוטטו ע"י סוכנות אינטרפקס.

מתוך 47,000 קורבנות המשקאות האלכוהוליים המורעלים, שמתו בשנה שעברה, "הרוב לא היו אלכוהוליסטים אלא צרכנים רגילים, שאיתרא מזלם והם קנו מוצר מזויף או מאיכות גרועה", אמר אונישצ'נקו והוסיף כי מספר הקורבנות הגיע בשנת 2001 ל-47,000 לעומת 30,000 בשנת 2000.
