

כ-300 הינדים הציתו מסגדים וחנויות השייכות למוסלמים בנפת הריאנה שבצפון הודו, לאחר שכעסם התעורר בעקבות שמועות כי משפחה מוסלמית טבחה פרה.

קצין משטרה בעיר לוהארו אמר כי ההמון כיתר את ביתה של המשפחה המוסלמית, שנחשדה בטבח הפרה, הנחשבת לחיה קדושה ע"י ההינדים. הוא ציין כי המשטרה לא מצאה במקום כל סימנים לטבח פרה.

לאחר שלא מצאו את בני המשפחה בבית, הציתו המתפרעים שני מסגדים ושלוש חנויות שהיו שייכות למוסלמים. בהודעת המשטרה נאמר כי לא היו אבדות בנפש.
