

שר הביטחון בנימין בן אליעזר הודיע היום בפני חברי ועדת החוץ והביטחון בכנסת כי חייל צה"ל שאינו יהודי על פי ההלכה שנפל בעת מילוי תפקידו ייקבר מעתה ככל חייל יהודי בחלקה הצבאית בבית העלמין.

השר הודיע כי הנחה את הצבא באופן מפורש לקבור גם חיילים שאינם יהודים בחלקות הצבאיות, תוך סידורים מיוחדים שמחייבת ההלכה.

יו"ר ועדת החוץ והבטחון ח"כ דוד מגן העלה את הנושא בעקבות פרשת קבורתו של סגן גרמן רוז'נקוב ז"ל, שנהרג במהלך הסתערותו על המחבלים ליד קיבוץ מצובה בשבוע שעבר.
