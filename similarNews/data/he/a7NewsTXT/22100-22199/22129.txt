

שבעה מחבלים פלשתינים נלכדו אור ליום ב' בפשיטות שערכו כוחות צה"ל ומג"ב בכפרים הערביים ביש"ע.

כח מיוחד פשט הלילה על הכפר ג'דידה, דרומית לג'נין, הנמצא בשטח הרשות הפלשתינית ועצר שני פעילי חמאס, החשודים במעורבות בפעילות חבלנית עוינת.

כמו כן, פשטו כוחות מג"ב על הכפר סווחרה, צפון מזרחית לבית לחם, ועצרו פלשתיני החשוד במעורבות בפעילות חבלנית עוינת.

כח צנחנים פשט הלילה על הכפר אל-חאדר, מערבית לבית לחם, ועצר פלשתיני החשוד כמעורב בפעילות חבלנית.

עוד נמסר , כי כוחות ממשטרת מחוז ש"י בשיתוף עם כח מג"ב, פשטו הלילה על הכפר אל-עזריה, מזרחית לירושלים, ועצרו פלשתיני החשוד כמעורב בפעילות חבלנית עוינת.

כמו כן , כח מגדוד דוכיפת פשט הלילה על הכפר ג'ורת א-שמעה, דרומית לבית לחם, ועצר שני פלשתינים החשודים כמעורבים בפעילות חבלנית עוינת.

כל העצורים הועברו לידי כוחות הבטחון להמשך חקירה.


