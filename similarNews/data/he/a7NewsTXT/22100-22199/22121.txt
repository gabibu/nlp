

הרמטכ"ל רא"ל שאול מופז החליט להדיח את מפקד גדוד הנח"ל החרדי סא"ל אדי דגן, וקצין נוסף מהגדוד המשמש בתפקיד סמ"פ. החלטת הרמטכ"ל באה בעקבות תחקיר האירוע בחמרה בו נהרגו אם ובתה תושבות הישוב, וחייל מכח אבטחת הישוב.
מהתחקיר עולה כי אף שכוחות הנח"ל קיבלו התרעה מוקדמת על המחבל, הם לא הצליחו למנוע את כניסתו לישוב, וגם לא הצליחו לפגוע בו בישוב עצמו למרות שכמה פעמים נוצר מגע עם המחבל.
מי שהרג בסופו של דבר את המחבל הם כוחות גולני שהגיעו למקום.
החלטת הרמטכ"ל הפתיעה רבים בפיקוד מרכז ויתכן שיערערו על ההחלטה.
