

בכיכר שגרירות ישראל בבואנוס איירס, בירת ארגנטינה, התקיים היום טקס זכרון במלאת עשור לפיגוע הטרור נגד השגרירות, בו נהרגו 29 בני אדם.

כתב עתי"ם מוסר כי הטקס התקיים בכיכר בה עמדה שגרירות ישראל, בדיוק בשעה 14:50, השעה בה אירע הפיגוע שבו ניספו בין היתר 4 נציגי מדינת ישראל, 5 עובדים מקומיים בשגרירות ו-20 עובדי אורח.

את ממשלת ישראל ייצג בטקס השר לפיתוח איזורי רוני מילוא וכן השתתפו בו המשנה למנכ"ל משרד החוץ יואב בירן, סמנכ"ל אמריקה הלטינית פנחס אביבי, צוות השגרירות, שגרירי ישראל באמריקה הלטינית ומשפחות הניספים.
