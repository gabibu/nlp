

הרמטכ"ל, רב אלוף שאול מופז מינה שני קצינים לתפקידים בכירים בצה"ל. תת אלוף דן ביטון מונה למפקד בסיס האימון ליחידות שדה בצאלים (באלי"ש). ביטון יחליף את תת אלוף מאיר גחטן. בתפקידו האחרון שימש תת אלוף ביטון כמפקד אוגדת מילואים משוריינת.

באגף המבצעים מונה תת אלוף אהוד דקל כראש חטיבת קשרי החוץ של צה"ל, במקומו של תת אלוף דני ארדיטי, הפורש מצה"ל. תת אלוף דקל שימש בתפקידים שונים בלהק המודיעין של חיל האוויר.




