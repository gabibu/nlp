

כשיעקב כהן מצא זוחלים במזון התינוקות 'מטרנה' של בנו נאמר לו ע"י נציגת החברה "אתה יכול להאכיל את התינוק שלך עם זה בלי בעיות". כעת הוא תובע את החברה. מטרנה: המצר נפגם רק אחרי שיצא את דלתות המפעל.


יעקב כהן, תושב ביתר עלית, עומד כעת להגיש תביעה משפטית נגד חברת מזון התינוקות' מטרנה' לאחר שמצא חרקים בחבלית מזון שייצרה החברה.

כהן מספר לכתבתנו חגית רוטנברג כי הפרשה החלה לפני 4 חודשים. "קניתי קופסת מטרנה, ואשתי פתחה אותה כדי להאכיל את התינוק. היא קראה לי מיד, ושנינו גילינו בתוך הקופסה חרקים זוחלים, קצת יותר גדולים מכנים. נבהלתי מאוד. אמרתי לאשתי לסגור מיד את הקופסא. פתחנו קופסה אחרת ושם כבר פחדנו מאוד, וחיפשנו בתוכה ממש כמו שבוררים אורז. ביום ראשון בבוקר התקשרתי למטרנה וסיפרתי שמצאתי זוחלים בתוך המזון שלהם. הפקידה אמרה ש'זה רק חלקיקים שחורים שהם חלק מהמזון'. אמרתי לה 'אבל זה זוחל'. היא השיבה בזלזול ואמרה: 'אתה יכול להאכיל את התינוק שלך עם זה בלי בעיות, כנראה שאתה לא רואה טוב'.

"נפגעתי מאוד מהיחס שלה. אמרתי 'אולי אני לא רואה, אז אני הולך עם זה למשרד הבריאות, שם רואים יותר טוב'. הלכתי למשרד הבריאות והפקדתי אצלם את הקופסא שנשלחה לבדיקת מעבדה. כעבור חודש התקבלה תשובה מהמעבדה לפיה החרקים יצאו מהמפעל בתוך הקופסא, ונמצאים שם כבר כמה חודשים. על המסמך הזה חתומים 13 רופאים. משרד הבריאות הטיל קנס מינהלי על חברת מטרנה כתוצאה מגילויי הבדיקה, וכן הורה לקיים בדיקה קפדנית במפעל", מספר כהן.

בינתיים הפסיק כהן לצרוך את מוצרי מטרנה, והוא אומר כי הוא חש בפניקה מהסיפור, כיוון שמדובר במזון תינוקות והוא חושש שמא בנו נפגע מצריכת המוצר בעבר. "ממטרנה לא התקשרו להתנצל או להגיב", הוא אומר. בינתיים חלפו חודשים וכהן קיבל המלצות מרבנים לפרסם את הסיפור על מנת להציל תינוקות נוספים מאסון.

כהן מספר כי פנה לכלי תקשורת באנגליה ואירופה, לשם משווקים מוצרי החברה. בימים אלו פנה כהן לעורך דין שמגיש תביעה משפטית בשם משפחתו נגד חברת מטרנה.

מחברת 'מטרנה' נמסר לכתבנו עודד שטרן בתגובה כי "מוצרי מטרנה היוצאים משער המפעל לאחר בדיקה קפדנית ואישור הצוות המקצועי ונארזים במערכת סגורה הרמטית באווירה רווית חנקן. על כן לא קיימת כל אפשרות להתפתחות או מחייה של חרקים חיים באבקה. ייתכן כי המוצר נפגם באחד השלבים של העברתו ממפעלנו עד הגעתו לבית הלקוחה בשל תנאי אחסון ואחזקה לא תקינים. לצערנו, בדיקה זו לא התאפשרה מאחר שלמרות בקשתנו החוזרות ונשנות לקבל את המוצר לבדיקה במעבדתנו הלקוחה ו/או בא כוחה סרבו בתוקף. גם תגובת משרד הבריאות למקרה, הבהירה כי מדובר במקרה בודד וחריג תוך הסכמה כי המוצר נפגם לאחר יציאתו מהמפעל".

