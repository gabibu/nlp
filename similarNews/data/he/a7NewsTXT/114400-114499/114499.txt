

הממשלה. נתניהו מציע שבתחילת כל שנה יוצבו לכל משרד ממשלתי יעדים ברורים ומדידים ובסוף כל שנה תיבדק ותפורסם באיזה מידה עמד המשרד ביעדים אלה.

שר האוצר בנימין נתניהו יזם הנהגת מהלך לשינוי תרבות השלטון בישראל ע"י הצבת יעדים מוגדרים ומדידים לכל משרדי הממשלה. נתניהו הציע שבתחילת כל שנה יוצבו לכל משרד ממשלתי יעדים ברורים ומדידים ובסוף כל שנה תיבדק ותפורסם באיזה מידה עמד המשרד ביעדים אלה.

נתניהו העלה את ההצעה במכתב ששיגר היום לראש הממשלה בעקבות דיון שנערך בועדה לביקורת המדינה, בה הביע מבקר המדינה השופט אליעזר גולדברג את תמיכתו במהלך.

על פי ההצעה יוצבו בפני כל אחד ממשרדי הממשלה מספר מצומצם וממוקד של יעדים מדידים המותאמים להיקף תקציב המשרד. בסוף השנה ימדדו תפוקות המשרד ויפורסמו ברבים. "מהלך זה ייעל, ישפר ויעודד את עבודת המשרדים", אמר נתניהו.

שר האוצר הדגיש שהוא יזם את המהלך בעקבות ניסיון מוצלח במשרד האוצר בהצבת יעדים והשגתם בשנתיים האחרונות. במסגרת זו הציג השר שורה של יעדים כגון ריסון הוצאות הממשלה, הורדת הגרעון ושורה ארוכה של רפורמות במשק, תוך קביעת לוחות זמנים לביצועם ועמידה בזמנים אלו. כן הציב האוצר יעד לעמידה באומדני התחזיות להורדת האבטלה ולהגדלת הצמיחה. בסוף כל שנה, ולעיתים בסוף כל רבעון, מוצג בפני השר דו"ח ביצוע של יעדי המשרד.

השר הציע לקבוע נורמה של הצבת יעדים דומים במשרדי הממשלה השונים. נתניהו הציע שאחת לשנה יציג כל שר דו"ח לבוחר שבו יפרט את הישגיו מול היעדים שהוצבו למשרדו. "מהלך זה יגביר את השקיפות ואת המינהל התקין בדרך לשינוי תרבות השלטון בישראל", אמר
