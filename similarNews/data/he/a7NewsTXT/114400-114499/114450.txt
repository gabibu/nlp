

המשנה לפרקליט המדינה שי ניצן מסר לועדת החוקה נתונים על העצורים שהשתתפו במחאות ובהפגנות נגד ההתנתקות. 736 בני אדם נעצרו במהלך הפגנות מאת תחילת 05, 400 מתוכם נעצרו במבצע 'ניסוי כלים'.

מאז תחילת 2005 עצרה המשטרה 736 בני אדם שהיו שותפים למחאות ולהפגנות נגד ההתנתקות. 400 מתוכם נעצרו ביום מבצע 'ניסוי הכלים' של ארגון "הבית הלאומי". מתוך כלל העצורים נותרו במעצר ארבעה בני אדם. את הנתונים מסר היום לועדת החוקה העו"ד שי ניצן, המשנה לפרקליט המדינה.

הוא דיווח כי ארבעה אזרחים נתונים במעצר עד תום ההליכים. חמישה עדיין ממתינים להחלטה סופית של בית המשפט. 13 האחרים מסרבים לקבל על עצמם את חלופות המעצר שמציעה המשטרה ולפיכך עדיין נתונים במעצר. ניצן לא דיווח לועדה ביחס לכמה מעצורים בקשה הועדה מעצר עד תום ההליכים.

ניצן טען שאין אמת בדיווחים כי המשטרה מתכוונת להוציא ילדים מחזקת הוריהם כצעד ענישה. לטענתו, "צעד כזה ינקט רק ע"פ שיקול דעת של פקיד סעד, במקרים שבהם הדבר דורש את טובת הילד, כגון מצבים שבהם ההורים לא באים לבקרו".

בתחילת הישיבה התייחס יו"ר הועדה, מיכאל איתן, לתופעה שבה עצורים מסרבים למסור למשטרה פרטים מזהים. לדברי איתן "אדם שמתריס כנגד שלטון החוק ולא מוכן לשאת בתוצאות צריך לשבת במעצר. אדם כזה לא צריך לקבל גיבוי".

איתן שב והזכיר את מוקד החירום של ועדת החוקה לטיפול בפגיעה בזכויות אזרח שמספרו 02-6753720 (ר)
