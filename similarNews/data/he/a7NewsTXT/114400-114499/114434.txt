

על פי נתוני הלשכה המרכזית לסטטיסטיקה הבניה החדשה באזורי יהודה, שומרון ועזה זינקה ברבעון הראשון של השנה בשיעור של 83% לעומת הרבעון המקביל בשנת 2004. בסך הכל החלה ביש"ע בנייה של כ-560 דירות חדשות.

עוד נמסר מהלשכה המרכזית לסטטיסטיקה כי ברבע הראשון של 05 הוחל בבנייתן בישראל של כ-6,850 דירות חדשות. 28% מכלל הדירות שהוחל בבניתן הן במחוז מרכז, בעוד שבמחוז חיפה נרשמו 6% של התחלות בניה.

ברבע הראשון של 05, לעומת הרבע המקביל ב-04, ירדו התחלות הבנייה של דירות בכל המחוזות, פרט למחוז ירושלים בו הייתה עלייה של 113%, ואזורי יש"ע בהם נרשמה עלייה של 83%.
83% מסך כל הדירות שהוחל בבנייתן ברבע הראשון של 05, הן ביוזמה פרטית ו כ 17% מהן נבנות ביוזמה ציבורית.

יצוין, כי במחוז ירושלים ואזורי יש"ע, נרשמה ב-2004 ירידה בהתחלות הבנייה של דירות לעומת 2003.
הירידה החדה ביותר ברבע הראשון של 2005, לעומת הרבע המקביל ב-2004, הייתה במחוזות הדרום (25%) וחיפה (24%).

עוד נמסר בנתוני הלשכה כי ברבע הראשון של 05 הסתיימה בנייתן של 7,560 דירות חדשות. 74% נבנו ביוזמה פרטית, ו-26% נבנו ביוזמה ציבורית.

הלשכה מציינת כי מלאי הדירות שנמצאו בבנייה פעילה המשיך לרדת, והסתכם בסוף מרס 2005
ב-56.7 אלף דירות לערך. זאת לעומת 59.9 אלף דירות שהיו בבנייה פעילה בסוף מרס 2004   ירידה של 5 אחוזים בקירוב. 42.5 אלף דירות ביוזמה פרטית, ועוד כ-14.2 אלף דירות נבנות ביוזמה ציבורית.

