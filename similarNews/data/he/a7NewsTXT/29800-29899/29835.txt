

יו"ר ועדת החינוך והתרבות ח"כ זבולון אורלב פנה היום לארגוני המורים וביקש מהם לשקול את האפשרות להקדים את פתיחת שנת הלימודים תשס"ג בחמישה ימים.

"עלינו לאפשר לתלמידים להיכנס למסלול הלימודים בצורה מסודרת כדי שיספיקו ללמוד על החגים היהודים ומשמעותם", אמר אורלב והבהיר כי "לא יעלה על הדעת שבמדינה יהודית לא יהיה קשר בין פתיחת שנת הלימודים לבין לוח השנה היהודי". ארגוני המורים הבטיחו ליו"ר הוועדה לשקול בחיוב את הפניה ולהשיב לו תוך ימים אחדים.
