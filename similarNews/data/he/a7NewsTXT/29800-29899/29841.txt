

"ראייה היסטורית פשוטה תוכיח שהמאבק בינינו לערבים הגיע לנקודות קריטיות דווקא על רקע מקום המקדש שלנו, וזאת בעידוד מתלהם של ערביי ישראל, ובראשם חברי הכנסת הערבים", כך נכתב במכתב שנשלח לידי ראש הממשלה אריאל שרון מבני משפחתה של שרה לישה, שנרצחה בחבל בנימין.

במכתב ביקשו משפחת המנוחה שרה לישה הי"ד לכתוב ספר תורה לזכרה, ולהכניסו לבית הכנסת בהר הבית שיבנה במקום המותר על פי ההלכה ובאישור ממשלת ישראל. במכתב גם קרא רבה של חיפה הרב שאר יישוב הכהן לחברי מועצת הרבנות הראשית לאשר כניסת היהודים להר הבית, לאחר שיסמנו את המקומות המותרים על פי ההלכה להימצאות בשטח.
