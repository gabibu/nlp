

מזכיר הממשלה ערך היום משאל טלפוני שכתוצאה ממנו הוחלט כי הממשלה תתנגד מחר להצעת ח"כ אביגדור ליברמן מסיעת "האיחוד הלאומי ישראל ביתנו"להקים ועדת חקירה פרלמנטרית לחקור את הסכמי אוסלו.

עוד הוחלט במשאל הטלפוני כי הממשלה תתנגד להקמת ועדת חקירה פרלמנטרית בכל נושא בעל אופי מדיני אחר אלא אם כן התקבלה החלטה אחרת.

בקול ישראל נמסר כי בדברי ההסבר שנלוו להחלטה נאמר כי הממשלה סוברת שאין זה ראוי שאנשים פוליטיים יחקרו אנשים פוליטיים אחרים. נוסף על כך הממשלה רואה בועדת חקירה זו תקדים מסוכן שיאפשר הקמת ועדות חקירה על בסיס של רוב מקרי, מזדמן.

