

ועדת השחרורים של שירות בתי הסוהר החליטה הבוקר לנכות שליש מעונש המאסר שהוטל על יו"ר תנועת ש"ס לשעבר אריה דרעי. דרעי ישתחרר ביום שני הקרוב.

בתגובה אמר דרעי לגלי צה"ל כי "חז"ל חייבו אותנו שאדם חייב לברך על הרעה כשם שהוא מברך על טובה. השתדלתי, גם כשההחלטות לא היו לרוחי לברך. אני מודה לקדוש ברוך הוא שנתן לי את הכוחות. ברוך השם אדם צריך ללמוד מוסר לצאת חי ושלם ובריא ואפילו מחייך. אני עכשיו מתפלל לקדוש ברוך הוא. אני מתכוון להקדיש את זמני בראש ובראשונה לאשתי ולילדי. אני רוצה להקדיש הרבה זמן ללימוד תורה, להקדיש הרבה זמן לציבור".

