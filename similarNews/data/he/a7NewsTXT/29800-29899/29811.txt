

משרד התחבורה ישקיע 105 מיליון שקל בפיתוח תשתיות כבישים והסדרי תנועה חדשים במרכז ירושלים, במסגרת פרוייקט הרכבת הקלה בעיר. כך מסר היום מנכ"ל משרד התחבורה, סלמן בן ציון.

ממשרד התחבורה נמסר כי אדריכל הנוף הבינלאומי אלפרד פיטר, שתכנן את הפיתוח האורבני של הרכבת הקלה בסטרסבורג שבגרמניה, יסייע גם בתכנון הפיתוח הסביבתי של הרכבת הקלה בירושלים.

על פי התחזית של משרד התחבורה, פרוייקט הרכבת הקלה בירושלים יביא לירידה של כ-80% במספר האוטובוסים הנוסעים במרכז העיר ולירידה של 50% במספר האוטובוסים הנוסעים בירושלים כולה.
