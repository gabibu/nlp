

המוסד הישראלי מנע פיגועים נגד ספינות השטות בים הבלטי. זאת לאחר שמסר את המידע על כך למודיעין הגרמני. על הפרשה מדווח היום העיתון הגרמני "די וולט".

עפ"י דיווחו המוסד "עלה" על המזימה לאחר שהאזין לשיחות הטלפון של שני מחבלים ערבים שתכננו כאמור לבצע פיגועים נגד ספינות השטות בים הבלטי.

מקורותיו של העתון, אותן העתון אינו חושף, הוסיפו כי שלטונות המבורג ערכו מעקב אחרי שני הערבים שיצאו מפרנקפורט. "השניים נפגשו בהמבורג עם שני ערבים נוספים, טרם שעלו לספינה בדרכם לדנמרק, שם הם מתגוררים כעת", מפרסם "די וולט".

בידיעה מדווח כי המודיעין הגרמני והמוסד עדיין עוקבים אחרי הערבים.

