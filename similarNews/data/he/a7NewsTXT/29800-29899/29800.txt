

רה"מ שרון הקים צוות מיוחד בראשות השר שמעון פרס, שמטרתו לבחון דרכים להקל על חיי האוכלוסיה הערבית ביש"ע. בועדה יכהן גם השר דני נווה, מתאם הפעולות ביש"ע האלוף עמוס גלעד ומנכ"ל משרד האוצר אוהד מראני.

אחת הסוגיות בהן ידון הצוות היא הפשרת הכספים שהקפיאה ישראל מתחילת מלחמה אוסלו. שרון הבהיר בדיון שכינס היום בלשכתו כי העברת הכספים מותנת בכך שהכסף לא יועבר לרש"פ ולמוסדותיה, אלא לאוכלוסיה הערבית וזאת באמצעות ארגונים הומניטרים ותוך שקיפות מלאה.

השר נווה אמר כי יסכים לשחרור כספים אם יובטח שהם לא יגיעו למימון פעולות טרור ולרכישת נשק ובתנאי שיהיה מנגנון קיזוז לחובות ערביי יש"ע לחברות בישראל.האלוף גלעד הביע התנגדות להעברת הכספים לרש"פ בתנאים הנוכחיים.

ארה"ב קראה לישראל להפשיר 10% מהכספים ולהעבירם לרש"פ תחת מנגנון בינלאומי שיפקח על חלוקתם.

