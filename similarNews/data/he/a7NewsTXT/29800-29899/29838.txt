

בשבוע הקרוב תקיים שרת התעשיה והמסחר דליה איציק דיון רחב בנושא אזור סחר מועדף (QIZ) עם טורקיה. מלשכת התמ"ס נמסר כי "מהות הרעיון הינו מתן אפשרות למוצרים ישראליים אשר יעברו עיבוד נוסף בטורקיה להיכנס לארה"ב בתנאי ההגנה של אזור סחר חופשי שבין ישראל לארה"ב".

שרת התמ"ס מציינת כי ה-QIZ אמור לכסות ענפים תעשייתיים שונים ובהם LOW TECH ו- MEDIUM TECH. בדיון ישתתפו נציגי התעשייה, התאחדות התעשיינים, אנשי עסקים ונציגי חוץ והאוצר.
שרת התמ"ס, דליה איציק, ציינה כי היא רואה בכך כלי נוסף להידוק הקשרים הכלכליים בין המדינות.
