

הכנסת קיבלה בקריאה ראשונה את החוק שהציע ח"כ זבולון אורלב המכיר במאבטח מוסדות חינוך "מקצוע מועדף".

מבדיקה שנערכה בירושלים העלתה כי מידי יום לימודים חסרים בין 30-70 מאבטחים בבתי ספר . את הנתון חשף אורלב בנמקו את החוק מעל דוכן הכנסת. לדבריו, המצב הבטחוני יצר ביקוש גדול למאבטחים בשוק הפרטי ובשוק זה מוצע שכר גבוה בהרבה מזה הניתן במוסדות החינוך.

"לא יתכן שחייל משוחרר שמתדלק בתחנות דלק, או עובד מלון (כולל מאבטח) יוכרו כמקצועות מועדפים, ולעומתם המקצוע הנדרש ביותר בתקופה זו של מאבטחי מוסדות חינוך לא יוכר?!, הדבר גם אינו כרוך בעלות תקציבית שכן הכסף למענקים קיים ועומד לטובת החיילים המשוחררים, המעונינים לעבוד במקצוע מועדף", דברי אורלב.

הוא הוסיף כי הוא מקוה שהחוק יעבור את הליכה החקיקה עוד לפני פגרת הכנסת הנוחית כדי לאפשר פתיחה מסודרת של מוסדות החינוך עם אבטחה נאותה.
