

משרד הפנים הצ'כי בוחן תוכנית להידוק אמצעי האבטחה על אתרים יהודים בפראג. היומון "לידובה נוביני" מדווח כי בין אמצעי האבטחה נימנו הגדלת מספר השוטרים המסיירים ברחובות, התקנת מצלמות וסגירה אפשרית של רחובות מסויימים לתנועת כלי רכב.

"אסור לשלול את הסיכונים של מתקפה נגד הקהילה היהודית או המוזיאון היהודי, לאור הידרדרות המצב במזרח התיכון", אמר לכתב היומון ראש לשכת העיתונות של משרד הפנים הצ'כי.

הרובע היהודי של פראג על ששת בתי הכנסת (אחד מהם נבנה ב-1270) בניין העירייה ובית הקברות, נחשב לאחד מהאתרים החשובים ביותר בבירת צ'כיה.
(עתי"ם - איי.אף.פי.)
