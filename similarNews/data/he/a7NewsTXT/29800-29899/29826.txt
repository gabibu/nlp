

שר התחבורה אפרים סנה מהעבודה כינה את ההחלטה לסגור את משרדו של סרי נוסייבה באוניברסיטת אל קודס בירושלים "אוילית" מבחנה מדינית, למרות כשרותה המשפטית.

נוסייבה לדברי סנה הוא מהמנהיגים "המתונים והאמיצים של העם הפלשתיני" ופגיעה בו לדבריו מהווה מסר של החלשת המתונים שביניהם.

יצויין כי השר לבטחון פנים עוזי לנדאו שחתם על צו הסגירה למשרדיו של נוסייבה אמר כי המקום שימש לפעילות בלתי חוקית של אש"ף בתוך ירושלים וכי יש להזהר מפעילות זו שהיא כ"סוס טרויאני" בליבה של ירושלים.

לנדאו הזכיר כי למרות שנוסייבה עושה רושם "נחמד" בזמן מלחמת המפרץ הוא הושם במעצר-בית משום שמסר אינפורמציה לסדאם חוסיין בדבר מטרות שאפשר לפגוע בהן. לנדאו הוסיף כי נוסייבה מנהל מערכת הסתה יוצאת דופן.
