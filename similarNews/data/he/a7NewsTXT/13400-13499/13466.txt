

דו"ח של ועדת החקירה הממלכתית שחקרה את העלמותם של ילדי תימן בין השנים 1948 ו-1954, קובע כי לא היתה גניבת תינוקות או חטיפה מאורגנת של ילדים יוצאי תימן.

ראש עיריית ראש העין יגאל יוסף, שאחותו גם היא בין אותם ילדים "עלומים", אמר ביומן הצהרים של ערוץ 7 כי לדעתו הועדה "טייחה בגדול", כלשונו, כדי לגונן על המוסדות. אי אפשר לומר שמתו כל כך הרבה ילדים ואי אפשר למצוא אותם, אמר. יוסף אמר כי לדעתו המדינה צריכה לקחת אחריות לאתר כל ילד שנפטר, לזהות את מקום קבורתו. כמו כן לאתר את אותם 56 הילדים שנאמר עליהם שהם אומצו "אימוץ מזדמן", לבחון איך אומצו, מי אימץ ומי היה שותף לאימוץ. לדבריו ועדת קדמי לא נתנה מענה מספק ל 50 שנות חיפוש אחר הילדים.


קישור לידיעה המלאה

