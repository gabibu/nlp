

בבתי החולים בירושלים נותרו 11 פצועים מפיגוע הירי על אוטובוס אגד קו 25 שאירע אחה"צ בצומת הגבעה הצרפתית בעיר.

כתב עתי"ם מוסר כי בבית החולים הדסה עין כרם נותרו 4 פצועים, מתוכם 2 במצב קשה, ילדה בת 14 וצעיר בן 23 שנותחו ואושפזו ביחידה לטיפול נמרץ. מצבם מוגדר יציב. בנוסף נותרו בהדסה עין כרם עוד שני פצועים במצב קל עד בינוני שאושפזו במחלקה האורטופדית.

בהדסה הר הצופים נותר פצוע אחד בלבד ומצבו קל.

בבית החולים שערי צדק נותרו 6 מתוך 20 הפצועים שהגיעו לשם לאחר הפיגוע. 3 במצב בינוני ו-3 במצב קל.
