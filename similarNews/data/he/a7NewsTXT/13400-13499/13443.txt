

כ-2000 תלמידי תיכון, הלומדים במגמות לקולנוע ותקשורת, ישתתפו בפסטיבל השנתי לקולנוע ותקשורת לבני-נוער שיתקיים השבוע, בימים רביעי וחמישי (7-8.11), בדימונה. הפסטיבל מאורגן על-ידי משרד התרבות, משרד החינוך, עיריית דימונה ואמנות לעם.

הפסטיבל מתקיים זו השנה השלישית. במהלך הפסטיבל יוקרנו סרטים שהפיקו וערכו תלמידים, יתקיימו סדנאות של תלמידים עם במאים, שחקנים, מפיקים, כתבי ומבקרי קולנוע ואנשי תקשורת, יוקרנו סרטים ישראליים חדשים וייערכו אירועי חוצות ומופעים. ברחבי דימונה יוצבו מסכי-ענק ויוקרנו סרטים ישראליים לכלל התושבים.

במהלך הפסטיבל יחולקו פרסי "האוסקר הצעיר" לסרטי התלמידים המצטיינים ביותר השנה.
