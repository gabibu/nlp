

שר החוץ שמעון פרס ויאסר ערפאת הצטרפו אתמול לפגישה לא-רשמית של בכירים באיחוד האירופי, אמר מקור במשרד החוץ הבלגי.

המקור ציין כי בפגישה, שארח ראש ממשלת בלגיה גי ורהופשטאדט, השתתפו גם נביל שעת', חאווייר סולאנה ומיגל מורטינוס.

ראש ממשלת בלגיה קיים לפני-כן שיחות נפרדות עם ערפאת ועם פרס, וניסה לשכנע אותם להסכים על צעדי בטחון הדדיים כפתיחה לחידוש שיחות השלום.

פרס לא נראה נלהב במיוחד מחידוש הדיאלוג עם ערפאת, ואמר לעיתונאים לאחר הפגישה עם ורהופשטאדט: "העובדה שאנחנו נפגשים אינה אומרת שכל הבעיות שלנו נפתרו פתאום". הוא הוסיף כי קשה לשבת ליד ערפאת לאחר הפיגוע של יום ראשון בירושלים.

פרס הוסיף לאחר הפגישה עם ורהופשטאדט כי ישראל רוצה פעולות ולא הבטחות. "קיימת בעייה אמיתית של אמינות, כי מה שהובטח לא קויים".
