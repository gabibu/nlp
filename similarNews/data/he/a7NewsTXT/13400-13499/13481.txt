

היעדרו של ראש הממשלה אריאל שרון ורציחתה של הנערה הישראלית-אמריקנית שושנה בן ישי ביום ראשון, הפחיתו מהסיכויים שראש הרשות הפלשתינית יאסר ערפאת ייפגש עם בכירים אמריקניים בניו יורק בסוף השבוע הבא, אמרו ביום שני מקורות אמריקניים ופלשתיניים.

ערפאת והנשיא בוש אמורים להיפגש בשבת בניו יורק, אך מימשל בוש עדיין לא החליט סופית על קיום הפגישה, הוסיפו המקורות.

למרת זאת ציין מקור פלשתיני כי רעיון הפגישה עדיין קיים. "רעיון הפגישה עדיין קיים. הנטייה הייתה לכיוון הזה עוד לפני ההתקפות של ה-11 בספטמבר", אמר מקור המקורב לאש"ף, "אך אחד הגורמים המסבכים את המצב הוא ביטול ביקורו של שרון. זה אומר שבוש אינו יכול לפגוש את השניים ולומר שהוא מתנהג בצורה מאוזנת".

בכיר אמריקני, שביקש להישאר בעילום שם, אמר כי רצח שושנה בן ישי מקשה עוד יותר על מימשל בוש לקיים את הפגישה. לדבריו, למרות שערפאת גינה את הרצח, הוא ייראה בסופו של דבר בעיני האמריקנים כאחראי, חלקית לפחות, למותה של הנערה.



