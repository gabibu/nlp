

שבוע מדיני קשה מחכה לנשיא ארה"ב ג'ורג' וו. בוש. ביום שני נפגש הנשיא האמריקני עם נשיא אלג'יריה עבדלעזיז בוטפליקה, ומיום שלישי ואילך ממתינות לו ביום שלישי פגישות עם נשיא צרפת ז'אק שיראק, ביום רביעי עם ראש ממשלת בריטניה טוני בלייר, ועד סוף השבוע יפגש עם ראש ממשלת הודו אטאל ביהארי ואג'פאיי, עם נשיא ברזיל פרננדו אנריקה קארדוסו ועם ראש ממשלת אירלנד ברטי אהרן.

נשיא צרפת כבר המריא ביום שלישי בבוקר מפאריס בדרכו לוושינגטון, וייפגש עם בוש בבית הלבן. לפני צאתו מצרפת נפגש שיראק עם סגן נשיא סין, הו ג'ינטאו וקרא לפיתרון מדיני באפגניסטן, בנוסף למבצע הצבאי. לדבריו, העולם חייב להישאר מאוחד במאבק נגד הטרור, ופקיסטן חייבת לממש את החלטתה לסייע למלחמה.


