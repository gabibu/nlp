

מאות בני משפחה וחברים התקבצו אתמול בשעות הלילה בבית ההלוויות שמגר בירושלים ללוות את שושנה בן-ישי בת ה-16 מביתר עלית, שנרצחה אתמולבפיגוע ירי בירושלים, בדרכה האחרונה. השר בני אלון אמר בטקס, כי על הממשלה להפסיק לגמגם, לפעול ולהביא את מעשיה לגמר.

חברותיה של שושנה, שנסעו איתה באוטובוס קו 25 עליו ירה המחבל בצומת הגבעה הצרפתית, הגיעו כולן להפרד ממנה הישר מבית החולים, חלקן בתחבושות על גופן ובבגדים מוכתמים בדם.

אחד ממוריה של שושנה ספד לה ואמר, כי תמיד רצתה בטובת חברותיה. הוא הבטיח כי חבריה יעשו ככל יכולתם ללכת בדרכיה וללמוד ממעשיה, ואף הבטיח כי בית הספר יתמוך במשפחה השכולה.
