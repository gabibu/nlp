

שבעה מפצועי פיגוע הירי שהיה אתמול בצומת הגבעה הצרפתית בירושלים עדיין מאושפזים בבתי החולים בירושלים, מהם שניים במצב קשה.

בבית החולים הדסה עין כרם מאושפזים ארבעה פצועים מהפיגוע, שניים מהם מצבם מוגדר קשה אך יציב והם מטופלים ביחידה לטיפול נמרץ. מצבם של השניים הנוספים מוגדר קל והם מאושפזים במחלקה האורטופדית של בית החולים.

בבית החולים שערי צדק נשארו שלושה פצועים במצב בינוני. השלושה הם נערה כבת 14, אשה בתחילת שנות העשרים לחייה ונהג האוטובוס.

מבית החולים הדסה הר הצופים השתחררו כל הפצועים לביתם.

