

שגריר הטליבאן בפקיסטן הודיע על מותו של שבוי אמריקני בקנדהאר (דרום-מזרח אפגניסטן), שנעצר לטענת הטליבאן ב-26 באוקטובר בגין חשד לריגול, עקב מחלה.

"אנו מודאגים מההודעה על מותו, לכאורה, של אזרח אמריקני בקנדהאר. אנו מוכנים לקבל כל מידע נוסף מכל צד שהוא, שיכול להבהיר פרשה זו. אנו מצידנו עוסקים בכך", אמר דובר שגרירות ארה"ב באיסלמבאד לסוכנות הידיעות הצרפתית. הטליבאן ציינו כי הם מסרו את גופת האמריקני לצלב האדום.
