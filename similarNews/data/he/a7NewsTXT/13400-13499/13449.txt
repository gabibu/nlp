

20 ילדים נפצעו, מהם שניים באורח בינוני ו-18 באורח קל, בהתנגשות שאירעה בין אוטובוס הסעות לילדים לבין משאית סמיטריילר, בצומת צמח, ביום ב' סמוך לשעה 2 ורבע בצהרים.

ככל הידוע בשלב זה אירעה ההתנגשות כתוצאה מאי-מתן זכות קדימה של אחד מכלי הרכב.

באוטובוס נסעו ילדים בני 10 עד 14. למקום הגיעו שתי ניידות טיפול נמרץ ושני אמבולנסים, שהעבירו 20 ילדים לביה"ח פוריה בטבריה, משם נמסר כי מצבם של שניים מהפצועים בינוני והיתר קל.

כתבת עתי"ם מוסיפה כי כביש 90, בין צומת כנרת לצומת מעגן, נסגר לתנועה.
