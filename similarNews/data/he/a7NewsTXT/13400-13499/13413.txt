

התערוכה האווירית הבינלאומית הדו-שנתית של דובאי נפתחה אתמול באיחוד האמירויות הערביות, בהשתתפותם של יותר מ-450 חברות מ-33 מדינות שונות.

אירוע זה מדורג בין שלושת האירועים האווירים הבינלאומים החשובים ביותר, לצד פארנבורו בבריטניה ולה בורז'ה בצרפת.

המארגנים מסרו כי האירוע השנה צפוי למשוך מספר שיא של משלחות רשמיות. גם הנסיך אנדרו יבקר בתערוכה.

באירוע זה מוצגת התעופה המסחרית לצד התעופה הצבאית, כאשר הדגש מושם על מוצרים אזרחים. כ-50 מטוסים מוצגים בתערוכה.

האירוע נחנך על ידי נסיך הכתר של דובאי ושר ההגנה של איחוד האמירויות, שייח' מוחמד בן ראשיד אל-מכת'ום, ואישים אחרים.

מומחים בתעשיית המטוסים רואים באזור זה שוק חשוב, בהתחשב בכך שחברות תעופה במזרח התיכון ובצפון אפריקה צפויות לרכוש כ-620 מטוסים בערך כולל של כ-50 מיליארד דולר עד שנת 2018.

מומחים אלה מצפים בנוסף שהוצאות הבטחון במדינות המפרץ יגיעו לסביבות 100 מיליארד דולר בעשר השנים הבאות.

17 שרים, ביניהם 11 שרי בטחון, יבקרו השנה בתערוכה האווירית של דובאי, שתסתיים ב-8 בנובמבר.

המשלחות הרשמיות כוללות בנוסף 28 רמטכ"לים ומפקדי חילות אוויר, ו-20 נשיאים ומנכ"לים של חברות תעופה מסחריות.

שני יצרני המטוסי האזרחיים הגדולים, "איירבאס" ו"בואינג", ישתתפו בתערוכה, ושניהם מצפים לעליה בהזמנות מחברות התעופה של האמירויות ושל המזרח התיכון, בהתחשב בגילם של המטוסים המשרתים בציים של מדינות אלה.

"איירבאס" מציגה את מטוסה החדש הגדול ביותר, ה- A-340-600, ו"בואינג" בחרה לקדם את ה"סוניק קרוזר" (מטוס חדש הטס במהירות הקול).


