

יו"ר חרות ח"כ מיכאל קליינר פנה היום ליועץ המשפטי לממשלה בדרישה לתקן את סעיפי האשמה של ח"כ עזמי בשארה. "מה שבשארה עשה בסוריה איננו בגדר הסתה גרידא", טוען קליינר, "כשאזרח מנסה להביא לפעולה צבאית נגד ישראל, מדובר בעבירה של בגידה במדינה ע"פ סעיף 96 לחוק העונשין. אמנם ועדת הכנסת הסירה את חסינותו של בשארה אבל על העבירה הלא נכונה".

לדברי קליינר, סעיפי האישום שבחר היועץ המשפטי לממשלה עלולים להביא לזיכויו של בשארה בבית המשפט בשל חסינותו המהותית. "מערכת התביעה של מדינת ישראל צריכה לפעול במגמה להביא להרשעתו של בשארה על העבירה החמורה שביצע ולא על מנת לאפשר לו לחמוק מעונש - כותב קליינר .
