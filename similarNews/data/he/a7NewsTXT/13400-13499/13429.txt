

אתמול נרשמו אירועי ירי אחדים בשטחי יש"ע, מלבד תקריות האש בקלקיליה.

בערב נפתחה אש לעבר כוח צה"ל סמוך למחסום גן חיות ליד קלקיליה.

גם העיר טול כרם לא הייתה שקטה. אש נפתחה לעבר עמדת צה"ל בעיר קצת לפני השעה 8 בערב.

אש נפתחה בשעות אחה"צ לעבר אוטובוס אזרחי סמוך לבקעה א-שרקיה. נזק נגרם לאוטובוס אך לא היו נפגעים.

ברצועת עזה נרשמו אירועים אחדים. בערב נפתחה אש ונורו שני רימונים נגד טנקים לעבר מוצב צה"ל ליד היישוב גדיד בגוש קטיף.

מטען התפוצץ גם בשעות אחה"צ באיזור התעשיה נווה דקלים. מדובר במטען צינור שהונח באזור.

מטען חבלה הופעל גם מוקדם יותר לעבר כוח צה"ל בגבול ישראל-מצרים סמוך לרפיח.

כמו כן לעבר מוצב צה"ל באיזור הושלך רימון.

בשעות הבוקר נורתה פצצת מרגמה לעבר יישוב ישראלי בדרום רצועת עזה. זאת, ככל הנראה כתגובה על פעולת צה"ל בלילה שבין שבת ויום א', במהלכה הופגזו בטילים מהקרקע ומטילים ממסוקי חיל האוויר שלושה מבנים של הפלשתינים בצפון רצועת עזה. על פי טענת ישראל שימשו המבנים לייצור פצצות מרגמה.

