

ועדת החוקה של הכנסת דחתה היום את הצעת החוק של המפד"ל והאיחוד הלאומי להקים בית משפט לחוקה.

עשרה חברי כנסת מסיעות העבודה, שינוי, מרצ והסיעות הערביות הצביעו נגד הצעת החוק.

שמונת נציגי יהדות התורה, ש"ס, הליכוד וישראל בעליה תמכו בהצעות.

על פי ההצעה יוקם בית משפט מיוחד לחוקה שהרכבו ישקף את מגוון הדעות בישראל.

נשיא בית המשפט העליון השופט אהרון ברק מתנגד לחוק בטענה שיוביל לפוליטיזציה של בית המשפט.

למרות החלטת ועדת החוקה היום, אין מניעה שהצעת החוק תובא לדיון והצבעה במליאת הכנסת, וזאת אכן כוונתם של מגישי ההצעה. הם העריכו היום כי במליאה יהיה רוב להצעה.
