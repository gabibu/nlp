

סוכנות עתי"ם מדווחת כי הסופה הטרופית "מישל", הצפויה להיות הגרועה ביותר בחצי המאה האחרונה, התקרבה היום במהירות לאי קובה, כאשר רוחות חזקות שמהירותן עד 260 קמ"ש הגיעו לפאתי צפון האי.

כאשר הגיע ההוריקן בשעות הצהריים למרחק של כ- 60 ק"מ מדרום לאי יובנטוד וכ-300 ק"מ מדרום להוואנה, ביטלה קובה את כל הטיסות עד ליום שני לפחות, הורתה לכל הסירות לחזור לנמלים, ונקטה באמצעי חרום כדי להגן על חיי האזרחים ורכושם.

בהוואנה פונו כ- 150,000 תושבים מאזורים נמוכים וממחוזות הקרובים לים. אזרחים הסתערו על החנויות וביקשו לאגור מצרכי מזון. מדינת פלורידה האמריקנית נכנסה גם היא למצב כוננות, וגשמים עזים החלו לרדת, מלווים ברוחות סוערות.

רדיוס הסופה "מישל" כ-55 ק"מ, והיא מתקדמת בקצב של 9 ק"מ לשעה.
