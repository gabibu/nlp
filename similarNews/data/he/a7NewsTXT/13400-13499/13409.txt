

בעקבות הנחיית ראש הממשלה, בישיבת הממשלה אתמול, התקיימה ביום ראשון בערב במשרד ראש הממשלה, פגישה בין ראש לשכת הממשלה, אורי שני, מנכ"ל משרד התעשיה והמסחר, אמיר חייק, ונציגי משרד האוצר לבין נציגי מפעל "פניציה", ראש העיר ירוחם, מוטי אביסרור, ונציגי העובדים, שישבו מחוץ למשרד. בפגישה, שהסתיימה בשעה 2 לפנות בוקר, סוכם כי בהמשך להחלטת משרדי האוצר התעשייה והמסחר, תעביר הממשלה הלוואה בסך 4 מיליון ש"ח למפעל "פינציה" ירוחם, הלוואה שתאפשר את חידוש העבודה במפעל כבר מחר בבוקר.

בעלי המפעל התחייבו בפני ראש לשכת ראש הממשלה, כי במשך שלוש שנים מיום קבלת הסיוע יועסקו במפעל לפחות 200 עובדים, וכמו כן יושקעו 8 מיליון דולר בשיפוץ המכונות באישור מרכז ההשקעות.
