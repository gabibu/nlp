

בתאריך 31 באוקטובר, במהלך כניסת כוחות צה"ל לכפר עראבה שבאזור ג'נין, עוכבו מספר תושבים לחקירה. במהלך תחקורם ניסו המחבלים להסתיר זהותם, תוך שימוש בשמות מזוייפים.

שניים מהם אשר זוהו כפעילי "ג'יהאד איסלאמי" נעצרו לחקירה. במהלך חקירתם של השניים, נביל מג'יר ומוג'הד אבו ע'לבוש, הודו בתכנון פיגוע התאבדות בתוך מכונית תופת שהיתה מיועדת להתפוצץ נגד שיירה צבאית הנעה בשטח. הפיגוע לא יצא אל הפועל לאחר שהמכונית התהפכה בדרכה לביצוע הפיגוע.

כמו כן הודו השניים בהנחת מטעני חבלה על צירים באזור ג'נין ובביצוע מספר פיגועי ירי על כלי רכב ישראלים ומחנות צה"ל באזור. כתב עיתי"ם מוסר כי אחד המחבלים היה עצור בידי הרש"פ, שוחרר עם פרוץ האינתיפאדה וחזר להמשיך בפעילות חבלנית.
