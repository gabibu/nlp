

בסיוע כוחות צה"ל מפיקוד המרכז עצר במהלך חודש ספטמבר ותחילת אוקטובר חוליית תנזים מאזור השומרון, האחראית לרצח של עליזה לנדאו ז"ל ולפציעתן של שלוש אזרחיות נוספות בפיגוע ירי באוגוסט 2001, ולשורה של פיגועי ירי והנחת מטענים באזור הגלבוע.

החוליה מנתה שישה פעילים מכפרי צפון השומרון: עבדל אל כרים עלי עבד אל רחמאן נאדי, בן 38, מוחמד צאלח מחמד אבו סיף, בן 27, ומתקאל נצרי עבדל אל ראזק גאלודי בן 29, שלושתם תושבי פקועה. חכם נצרי אחמד זריקי, וחדד נצר חדד עבד אל חפז, שניהם בני 22 תושבי בית קאד, ובסאם חסין אחמד אא רוב, בן 28, תושב ג'לבון.

להלן נמסר כי בחקירת החוליה הודו חבריה בביצוע שורה ארוכה של פיגועים חמורים:

ירי לעבר רכב ישראלי ליד קיבוץ מירב ב-9 באוגוסט 2001. בפיגוע זה נהרגה עליזה לנדאו ז"ל ושלוש מחברותיה נפצעו.

הנחת מטען חבלה שהתפוצץ במסעדה בכפר מסעדה ברמת הגולן ב-14 באוגוסט.

הנחת מטעני חבלה באיזור קיבו מעלה גלבוע, המטענים נתגלו ופורקו בירי צה"ל.

הנחת מטעני חבלה סמוך לישוב מירב במאי השנה. המטען התפוצץ אך הרכב לא נפגע.

הנחת מטען חבלה בקרבת הכפר סוייטאת ביוני השנה, תוך ביצוע ירי על כוחות צה"ל במקביל להנחת המטען.

בנוסף תכנה החוליה לחטוף ישראלי באזור הגלבוע, להחדיר מכונית תופת לתוך שטח ישראל באזור בית שאן, לרצוח נהג ורועה צאן ישראלים באזור הכפר פקועה, להניח מטען חבלה נגד טנק של צה"ל באזור הגלבוע ולבצע ירי על כביש הגישה למלכישוע.

מעצר החוליה מנע הוצאתם לפועל של פיגועי החטיפה, הרצח, הירי והנחת המטענים באיזור בית שאן והגלבוע, אותם תכננה.
