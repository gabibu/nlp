

מנכ"ל הצלב האדום הבינלאומי פאול גרוסרידר, הגיע היום לישראל במסגרת ביקורו במספר מדינות במזרח התיכון.

במסגרת ביקור זה יבחן המנכ"ל פעולות של הצלב האדום הבינלאומי בשטח, וייפגש עם אישי ממשל בכירים כדי לדון איתם על נושאים בעלי אופי הומניטרי הנוגעים לאיזור.

מחר יוועד המנכ"ל עם אלוף עמוס גלעד מתאם הפעולות ביש"ע, עם סגן שר החוץ מיכאל מלכיאור וסגנית שר הבטחון דליה רבין-פילוסוף. גרוסרידר יבקר גם בירדן, בלבנון ובסוריה.
