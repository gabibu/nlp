

אתמול טענו הטליבן כי הם שבו "מרגלים" אחדים, וכן חיילים אמריקנים המשתתפים במבצעי הקומנדו בדרום אפגניסטן. כך דברי מושל קנדאהר, אחד ממעוזי הטליבן. את הדברים אמר המושל בשיחה עם כתב סוכנות הידיעות האיראנית. למידע לא הגיע אישור ממקורות אחרים. כאשר נשאל על המתקפות על אפגניסטן, אמר המושל כי "הטליבאן מוכנים למלחמה ארוכה נגד האמריקנים".

ב"טיים" מגזין פורסם כי לטליבן יש יחידה עילית הקרויה 055. יחידה זו לפי ה"טיים" מונה כ-1,000 מוסלמים מלאומים שונים, כמו סעודים, מצרים, צ'צ'נים, סינים, פקיסטנים, בוסנים ועוד. אוסמה בין לאדן אימן אותם אימון יחידני אישי, וחלקם משמשים כמאבטחיו האישיים.

לדברי מקור בפנטגון, שמסר את הפרטים ל"טיים", זוהי יחידה הפועלת בקבוצות קטנות, וחייליה אכזריים במיוחד. יחידה זו נוהגת לשחוט את אויביה, והיא מעוררת את חששם של האמריקנים מפני נפילת חייליהם בידי חייליה בעת לוחמה על הקרקע.

