

"אני מתנגד לנימה שמזדחלת לכותרות, כאילו מדובר ב'ניצחון של מלחמת ששת הימים'. כאן לא היה אויב, זה לא החמאס ולא הג'יהאד אלא מדובר בעקירה של אנשים הנאמנים לארץ ולמדינה, המשרתים בצה"ל" אמר ראש השב"כ.

מחדשות סוף השבוע:

ראש השב"כ יובל דיסקין אמר לכתבים כי בין הדיווחים הביטחוניים הקפיד דיסקין לקרוא להתנתקות עקירה ויצא נגד האופוריה הציבורית ששוררת מאז הגירוש.

בין הדיווחים הביטחוניים הפסימיים שהשמיע בדבר היערכות של ארגוני הטרור להמשך מאבק מזויין בשטחי יהודה ושומרון הדגיש גם את התנגדותו לתחושת האופוריה הציבורית השוררת מאז עקירת יישובי גוש קטיף.

כתב הצופה, דני שלום, אשר השתתף בתדרוך, סיפר בראיון ליומן ערוץ 7 כי דיסקין הדגיש במיוחד את תחושת האופוריה שמשתקפת בדיווחי התקשורת על העקירה ואף הקפיד לקרוא לתהליך "תהליך העקירה" ולא "תהליך ההתנתקות". לדברי שלום, ההתייחסות של דיסקין היתה להתנתקות כעקירה, עקירה של מתיישבים ולהרס של יישובים ואמר כי הציבור מקבל את מה שכינו ראש הממשלה ויועציו 'ההתנתקות' אך בעצם מדובר כאן בסילוק של אנשים ממקומות היישוב שלהם.

"אני מתנגד לנימה שמזדחלת לכותרות, כאילו מדובר ב'ניצחון של מלחמת ששת הימים'. כאן לא היה אויב, זה לא החמאס ולא הג'יהאד אלא מדובר בעקירה של אנשים הנאמנים לארץ ולמדינה, המשרתים בצה"ל ואנחנו מקבלים את זה כאילו מדובר בניצחון במלחמת ששת הימים", אמר דיסקין.

להאזנה לראיון
