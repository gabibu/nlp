

ערוץ הטלוויזיה בערבית אל-ג'זירה ואתר החדשות אל-בוואבה טענו השבוע, כי בעקבות עקירת ישובי גוש קטיף וצפון השומרון, יבקר שליט לוב מועמר קדאפי בארץ.

בידיעה נאמר כי "מקורות עיתונאיים בלוב סיפרו שישראל ולוב הגיעו לסיכום בדבר ביקור מפתיע שיערוך מנהיג לוב מועמר קדאפי בתל אביב בראש משלחת רמת-דרג, וזאת לאחר שנכשל נסיון לארגן לראש הממשלה אריאל שרון ביקור בטריפולי.

לדברי המקורות, שיגר קדאפי את אחד מיועציו הקרובים מלווה בקצין בכיר ממנגנון הבטחון המיוחד שלו לישראל, וזה דן עם בכירים ישראלים על סידורי הביקור.

אלא ששר החוץ של לוב, עבד א-רחמן שלגם מיהר להכחיש שקדאפי מתכנן לבקר בישראל, ואמר שמדובר בידיעה כוזבת".
