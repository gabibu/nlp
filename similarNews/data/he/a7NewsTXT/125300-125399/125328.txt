

חבר הכנסת עוזי לנדאו אמר בהרמת כוסית לקראת השנה החדשה: "שרון הפך להיות הרצל של המדינה הפלסטינית - חוזה המדינה הפלסטינית...צריך להחליף את שרון, צריך מנהיגות ישרה. חייבים לנצח השחיתות השלטונית".

חבר הכנסת עוזי לנדאו אמר אמש בהרמת כוסית לקראת השנה החדשה: "שרון הפך להיות הרצל של המדינה הפלסטינית - חוזה המדינה הפלסטינית...צריך להחליף את שרון, צריך מנהיגות ישרה. חייבים לנצח השחיתות השלטונית".

שר הביטחון, שאול מופז, יצא אתמול בחריפות נגד ח"כ בנימין נתניהו ויוזמתו להקדמת הפריימריס, והתייצב מאחורי ראש הממשלה, אריאל שרון. בכנס פעילים שקיים בגעש פנה מופז לנתניהו, ואמר כי אם מאבקו של נתניהו להקדמת הפריימריס יצליח, "אתה תיזכר בתולדות הליכוד כמי שריסק אותו".

"פירוק הליכוד עלול להעלות לשלטון את העבודה. עוד לפני שנספיק להבין ולראות מה קורה, העבודה תנצח כתוצאה מפירוק הליכוד. המבחן ההיסטורי שלנו הוא בתוצאות ההצבעה במרכז ביום שני. דיברתי עם פעילים רבים בליכוד, וחלקם תומכים בביבי אך מרביתם נגד מהלך הקדמת הפריימריס שיוביל לאובדן השלטון", אמר.

שר מופז, סירב להתחייב שיישאר בליכוד במקרה ששרון יפרוש מהמפלגה. כאשר נשאל השר בפעם השנייה בעניין, אמר: "תנועה שפויה לא מקצרת את שלטונה, ונמשיך מאוחדים לנהל המדינה. אני חבר תנועת הליכוד ונשאר בליכוד. צריך לחכות ולראות מה יהיה ביום ב'".
