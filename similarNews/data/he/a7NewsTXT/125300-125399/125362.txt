

הקהילה החרדית באנטוורפן מדפיסה כל שנה לוח שנה שבו מופיע בין השאר גם תאריך יום העצמאות של ישראל.
השנה, לבקשת רבים מבני הקהילה הדפסו שני לוחות, האחד בו מצויין ה' באייר, והאחר - ללא ציון תאריך זה.

הקהילה אף פירסמה הודעת הסבר לתושבים ובה נאמר: "הקהילה מורכבת מחברים מכל מיני השקפות שונות וכיוונים חרדים. זאת באמת הגאוה של הקהילה האנטוורפנאית שכל סוגי החרדים יכולים לגור תחת קורת גג אחת.
במשך הזמן נוצרה בעיה עם לוח הקהילה דהיינו שכל מיני חברי קהילה נעמדו על איזה תאריך מסוים שמוזכר בלוח.
מפני זה וכדי לא להיכנס להחלטות השקפתיות, הדפיסה הקהילה 2 סוגי לוחות וכך תוכל הקהילה לרצות את כל הציבור, כל חבר קהילה יקבל לוח לפי הזמנה מי שירצה יקבל לוח עם תאריך יום העצמאות של מדינת ישראל ומי שירצה יקבל בלי התאריך. אי"ה גם בשנה הבאה, אם המשיח חלילה לא יבוא, נעשה בשנה הבאה משאל אצל כל אחד איזה לוח הוא רוצה לקבל. בינתיים עד לשנה הבאה, ההנהלה תתמקד בבעיות העיקריות של הקהילה למשל שחיטה, מקוה כשרות, עירוב, ועוד".




