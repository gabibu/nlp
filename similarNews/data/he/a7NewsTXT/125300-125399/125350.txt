

ערוץ 10: למשטרה ידוע היטב מי הערבים משפרעם שרצחו את החייל עדן-נתן זאדה, אך הם לא נעצרים "כדי לא לעורר מהומות ברחוב הערבי". קצין בכיר: ההנחיה חלק ממרוץ מפקד המחוז ניצב דן רונן, לתפקיד סגן המפכ"ל

במשטרה נמנעים מלעצור את מבצעי הלינץ' בשפרעם, למרות שהם ידועים היטב משום שחוששים להלהיט את הרוחות לקראת יום השנה החמישי להתפרעויות הערבים בפרוץ מלחמת אוסלו, כך טען אמש בחדשות ערוץ 10 הכתב שרון גל.

המשטרה חוקרת את הלינץ' בשפרעם, בו נרצח החייל עדן-נתן זאדה, אך למרות שעבר כבר יותר מחודש, עדיין המשטרה לא ביצעה מעצרים. ערוץ 10 חשף אמש כי בתיעוד הנמצא בידי המשטרה ניתן לזהות בברור את הערבים הרוצחים את החייל עדן-נתן זאדה. על פי הקלטת, על האוטובוס היו גם שוטרים, שהיו סמוכים לרוצחים, ואפשר לחקור אותם, ובכל זאת לא נעצרים החשודים.

ערוץ 10 טען אמש כי מפקדי המחוז הצפוני הנחו את צוות החקירה לא לבצע מעצרים. ההערכה היא כי חלק מהסיבות הן התקרבות ה-1 באוקטובר למיניינם, יום השנה לפרוץ מלחמת אוסלו ולמום של 13 מתפרעים ערבים-ישראלים. קצינים בכירים במחוז הצפוני של המשטרה סיפרו לחדשות ערוץ 10, כי מפקד המחוז הצפוני הנחה שלא לעצור את החשודים. נראה, כי לכך מתלווים גם ממצאי חקירת מח"ש בעניין התפרעויות הערבים עם פרוץ המלחמה, וניסיון המשטרה "לא להרגיז את המגזר הערבי ואת אישי הציבור המנהיגים אותו".

ע"פ תחקיר חדשות 10 ניצב רונן, מפקד המחוז הצפוני, הנחה אמנם לנהל חקירה באופן פורמלי, אבל לא לבצע מעצרים ולשמור על השקט. קצין בכיר נוסף טוען כי ההנחיה היא חלק מהמרוץ שמנהל מפקד המחוז הצפוני, ניצב דן רונן, לתפקיד סגן המפכ"ל.

