

גורמים מדיניים אומרים כי האירופאים מפעילים לחצים כבדים על ישראל, לקצר את לוח הזמנים של תוכנית "מפת הדרכים", לדלג על השלב של פירוק תשתיות הטרור, ולעבור לסעיף הבא של הנסיגות הישראליות.


הדברים עלו בפגישה בין שר החוץ סילבן שלום ועמיתו הצרפתי אתמול בירושלים.

כתבנו חגי הוברמן המדווח על דבר הלחצים האירופיים מוסר כי שר החוץ סילבן שלום אמר כי ישנו אמנם שינוי בצד הפלשתיני, אבל עדיין הם חייבים לנקוט פעולות רציניות לפירוק תשתיות הטרור.

שלום אמר כי ישראל דורשת במקביל להפסקת האש, את פירוק תשתיות הטרור. "לא תיתכן הפסקת אש שאינה כוללת הפסקת בניית תשתיות הלחימה", אמר שר החוץ והוסיף ש"במזרח התיכון למדנו כי המבחן הקובע הוא הפעולות ולא ההצהרות, ולכן המבחן הוא מבחן המעשים, ולא מבחן
הטקסים".
