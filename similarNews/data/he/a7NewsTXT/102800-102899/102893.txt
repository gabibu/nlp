

דוקטור יעקב בן טריה, שמדי שנה אירח בחברון את אדיר זיק ז"ל ומשפחתו בשבת חברון, ספד לו אמש בתוכנית 'סוגרים יום' בערוץ 7.

לדבריו, יהודי חברון היו בנשמתו של אדיר זיק, שגילה אליהם אהבה עצומה. "הוא הבין, שבלי עבר אין עתיד ובלי שורשים אין צמיחה, ולכן הקשר עם עיר האבות היה כל כך חשוב לו", סיפר בן טריה.

בן טריה אמר כי "מחלתו שלו כאבה לו פחות מאשר ההתנכרות לארץ, וכל תהליך הנסיגות. אדיר היה למעשה אברהם אבינו קטן שהגיע ליהדות בכוחות עצמו בגיל צעיר, ולבד, ממש לבד, גידל את עצמו בתורה ובחסד".

בן טריה הדגיש בדבריו כי אדיר זיק מיצה את כל יכולתו וכוחו למען ארץ ישראל.
