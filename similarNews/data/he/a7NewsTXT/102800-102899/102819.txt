

ביום שישי בשעה 22:45 ארעה תאונה בין 2 מיכליות, כ- 14 מייל צפונית לדלתא של הנילוס (באזור "דמייטה"), על פי הערכה, דלפו לים כ-1500 ממ"ק של נפט גולמי מסוג "ערביק לייט".

על פי דיווח שהתקבל ממצרים באגף ים וחופים שבמשרד לאיכות הסביבה היום בשעה 10:00 בבוקר, הכתם נמצא מערבית לאשקלון כ- 55 מייל ימי. (כ- 84 ק"מ)

על פי הערכות אגף ים וחופים ולפי נתוני מזג האוויר ישנה סבירות שהכתם יגיע בתוך 48-24 שעות לאזור החופים הדרומיים של מדינת ישראל.

המשרד לאיכות הסביבה פנה לרשויות המקומיות הרלבנטיות באזור הדרום (כגון: תל אביב, הרצליה, ראשל"צ, בת ים, אשקלון וחוף אשקלון), וגורמים נוספים ביניהם: חברת חשמל, קצא"א (קו צינור אשקלון אילת), חיל האוויר, חיל הים, צה"ל, ורשות הטבע והגנים על מנת שיערכו עם ציוד מתאים לטיפול בכתם ובהשלכותיו.

כתבנו שמעון כהן מציין כי אין מדובר במקרה ראשון, לפני פחות מחודש, ניסתה מצרים לכסות על מחדל אקולוגי בו נשפכו לתעלת סואץ 10.000 טונות של נפט.כתם הנפט התפשט צפונהוהגיע לאזור ניצנים.
