

לצד הדיווחים על שלג שהחל לרדת בהרי ירושלים נערך כבר אתמול מערך החירום הירושלמי למצב בו יפתיע מזג האוויר והשלג יתחזק.



בעקבות דרישת מערך החירום בירושלים, נערכת יד שרה לצפוי בבירה. השרשראות המותקנות על הגלגלים נבדקו ובמידה והשלג יערם ויהיה צורך בחילוץ הן יותקנו על הנכוניות. בארגון אומרים כי "במידת הצורך נכוניות יד שרה יעמדו הכן להסעת חולים ולנסיעות דחופות".

ב'יד שרה' יופעל מוקד המוקדנים במתכונת חירום לקבלת שיחות הזקוקים לעזרה. "במידת הצורך יתוגבר המוקד במוקדנים נוספים", אומרים שם ומציינים כי מספר הטלפון לזקוקים להסעה ולעזרה דחופה הוא 6444* מכל טלפון קווי וסלולרי.
(ש)
