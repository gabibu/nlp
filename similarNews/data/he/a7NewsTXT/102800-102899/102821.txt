

רה"מ שרון ויו"ר הרש"פ נענו להזמנת הנשיא בוש לבקר בבית הלבן באביב. כך מדווח הטיימס הלונדוני שמציין כי שרת החוץ האמריקנית קונדוליסה רייס הודיעה על כך בתום ביקורה במזה"ת. כתבתנו רותי אברהם מוסרת כי רייס ציינה עם זאת שמדובר "בביקורים נפרדים".

רייס הודיעה עוד כי מינתה מתאם בטחוני שנועד "לסייע לפלשתינים לערוך רפורמה במנגנוני הבטחון שלהם". מדובר בגנרל ויליאם וורד שפיקד בעבר על כוח שמירת השלום בבוסניה מטעם נאט"ו, ובעבר אף שירת במצרים, סומליה, גרמניה ודרום קוריאה.
"הרעיון הוא שיהיה מישהו שאחראי לעזור לפלשתינים לבצע את הרפורמה של מנגנוני הביטחון שלהם", הסבירה רייס.


