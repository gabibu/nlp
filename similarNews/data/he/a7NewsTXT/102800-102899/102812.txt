

בישיבתה היום (ב') אישרה וועדה הכלכלה את התקנה הפותרת מנשיאת גלגל חלופי ברכב. בכך איפשרה הוועדה את הכנסתם לארץ של כלי רכב קטנים המיועדים בעיקר לנסיעה עירונית כגון: "סמרט" ודגמים של ב.מ.וו. ופיג'ו, שאינם מצויידים בגלגל חלופי.

הוספת התקנה לפקודת התעבורה, תפתור מנשיאת גלגל חלופי גם רכב בו מותקנים צמיגים שתכנן יצרנם לנסיעה גם כשהם רקים מאוויר, או רכב המצוייד כל העת במדחס למילוי אוויר, וערכה לסתימת דליפת אוויר מהגלגל.
