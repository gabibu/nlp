

ד"ר יובל ארנון-אוחנה קובע בראיון לערוץ 7 כי הפלשתינאים ישתמשו בהפסקת האש הנוכחית לצבירת עוצמה לקראת השלב הבא בעימות עם ישראל.


(צילום ארכיון)

המזרחן הד"ר יובל ארנון-אוחנה מזהיר כי הפסקת האש הצפויה להיחתם היום בועידת שארם, תשמש את הפלשתינאים רק לצבירת כוח והתעצמות, וזאת רק עד להתפרצות הבאה.

אוחנה הזהיר כי מאז תחילת העימות בין התנועה הציונית לבין הפלשתינאים, בפרעות 1920, אפשר לזהות דפוס פעולה קבוע. "יש התפרצות גדולה, ולאחר שהפלשתינאים מוכים הם מתקפדים, מתכנסים, וצוברים כוח עד לעימות הבא. כך היה 1920, בפרעות 1929, במאורעות 36'-39', במאורעות 47' וגם באינתיפדה הראשונה והשניה", ציין ד"ר אוחנה.

אוחנה, שדיבר בתוכנית "סוגרים יום" בערוץ 7 העריך, כי הפלשתינאים ימשיכו לבצע פיגועים ומעשי רצח, גם בתקופת הפסקת האש, אך יזהרו שלא לגרום פיצוץ גדול מדי.
