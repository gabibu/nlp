

ה'לה מונד' הצרפתי מפרסם את עדותו של בכיר בתעשיית הנשק הצרפתי, ובה הוא חושף את האופן בו מכרה צרפת נשק כימי לעיראק. לדבריו מפעל הנשק הוסווה כמפעל מזון לתינוקות.

הבכיר הצרפתי שחשף את פרטי העסקה העיראקית-צרפתית הוא מישל ז'וסראן שכיהן בעבר בתפריד ניהולי בכיר בקונצרן הנשק והטכנולוגיה הצרפתי 'טאלס'.

בעדותו בעיתון הצרפתי אומר ז'וסראן כי מערכת ממשומנת של העברת שוחד בסכומי עתק ומעשי שחיתות מסועפים ליוו את העיסקה בה נמכר מפעל לייצור נשק כימי מצרפת לעיראק. מפעל נשק כימי זה הוקם על ידי החברה בה הוא עצמו כיהן, 'טאלס'.

לדבריו, המפעל הוסתר מעין הציבור כמפעל למזון תינוקות. כך מדווח היום ב'ידיעות אחרונות' שם מצוין כי עדות זו מוכיחה כי צרפת התעלמה מהאמברגו שהטיל האו"ם על משטרו של סדאם חוסיין. על פי כללי האמברגו אסור היה למדינות למכור ציוד או נשק לעיראק. על מנת ליישם את האמברגו מבלי לפגוע אנושות בכלכלה העיראקית ובאוכלוסיה האזרחית שם, הוחלט על הקמת מיזם אוכל תמורת נפט שאותו ניהל האו"ם.

כאן המקום להוסיף ולציין כי המפעל עצמו, בו כיהן ז'וסראן, טוען כי אין בדבריו אמת ובכוונתו לתבוע את ה'לה מונד' תביעת דיבה על פרסום הדברים. עם זאת אומר ז'וסראן כי המידע הזה, עליו העיד הוא חלקי בלבד ויש בידיו מידע חמור נוסף אך הוא אינו מוכן לדווח עליהם מחשש לחייו.
(ש)
