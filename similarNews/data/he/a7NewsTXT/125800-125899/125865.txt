

ראש אמ"ן האלוף אהרון זאבי פרקש מדווח הבוקר כי גם מחבלי אל קעידה ניצלו את המעבר הפתוח בין חלקי רפיח השונים וחדרו לרצועת עזה.

בדבריו במסגרת כינוס אודות מה שמוגדר כ'מצב האומה' לזכר האלוף אהרון יריב באוניברסיטת תל-אביב, אמר פרקש שארגון הטרור הבינלאומי אל-קעידה הראה התעניינות מוגברת באחרונה במדינת ישראל כיעד להכנת תשתית טרור. לשם מימוש מזימתו שיגר הארגון מחבלים שניצלו את הימים שלאחר נסיגת צה"ל מרצועת עזה, בהם התאפשר מעבר חופשי בין רפיח המצרית לזו שברש"פ. מחבליו של בן לאדן חדרו לרצועת עזה על מנת לעבות ולחזק את תשתית הטרור הקיימת כבר ברצועה.

עוד אמר האלוף זאבי כי אמנם ישראל מנסה לרדוף את ארגוני הטרור כחמאס והג'יהאד האסלאמי, אולם אין לראות בכך הבטחה שמחבלי הארגונים אינם מסוגלים לבצע פיגוע בתוך זמן קצר. זאת על אף השקט הביטחוני היחסי שנשמר בעת האחרונה.

יצוין כי בדבריו אמר פרקש כי הוא רואה במהלכים חד צדדיים מצידה של ישראל כמחויבים על מנת להבטיח שליטה ישראלית על המציאות הביטחונית העתידית באזור זה.
(ש)
