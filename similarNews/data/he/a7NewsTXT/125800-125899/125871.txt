

שר הפנים, אופיר פז-פינס אישר היום העברת 22.5 מיליון  מהקופה המכונה 'רזרבות שר' ל - 31 רשויות מקומיות. זאת על מנת לאפשר תשלומי שכר לעובדים בטרם ימי החגים.


ממשרד הפנים נמסר כי "במסגרת מאמצי המשרד לדאוג לכך שעובדי הרשויות המקומיות יקבלו את שכרם עוד לפני החגים, החליט היום השר פינס להעביר סך של 22.5 מלש"ח מרזרבות שר ל   31 רשויות מקומיות".

מתוך 31 הרשויות, 10 הינן רשויות שלא שילמו שכר לעובדיהן ועל כן, הכסף יועבר אליהם כבר ביומיים הקרובים כדי לאפשר תשלום משכורות לעובדיהן עוד לפני החגים.

שר הפנים אומר ש"האישור שניתן היום להעברת הכספים וקידום המענקים בסך של 172 מלש"ח מאתמול, מהווים המשך ישיר למדיניות שהתוויתי, לדאוג לכך שעובדי הרשויות המקומיות יקבלו שכר עוד לפני החגים ויוכלו לחגוג אותם כהלכתם".

הרשויות שיקבלו את סכומי הכסף הן: קריית ים, קריית עקרון, בני ברק, אלעד, קציר חריש, מזכרת בתיה, בת ים, שגב שלום, מעלות תרשיחה, אור עקיבא, לוד, המועצה האזורית גדרות, תל מונד, לב השרון, מעלה עירון, ביתר עלית, קרית טבעון, רכסים.

יצויין כי לבד מרשויות מקומיות אלה יקבלו את תקציב ממשרד הפנים גם רשויות שאינן יהודיות. זאת על אף שהמניע לשיגור הסכום הוא החגים היהודיים. הרשויות שאינן יהודיות ותקבלנה את הסכום הן: יפיע, טמרה, כעביה טבאש, שיבלי, רהט, בועינה נוג'דאת, זרזיר, תל שבע, עראבה, טירה, בית ג'אן, פורדיס וג'וליס.

(ש)
