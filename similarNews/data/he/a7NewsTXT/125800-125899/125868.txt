

"התורה אסירה בידי רבנים שהיו נגד סירוב הפקודה והיו שותפים לגירוש היהודים, מטרת הכולל החדש תהיה לשחרר את התורה ממאסרה", כך אומר הרב שאול בר אילן ראש כולל "שאלי ציון" שימשיך את כולל נווה דקלים.

"החלטנו לקרוא לכולל "שאלי ציון", בהשראת השיר "ציון הלא תשאלי לשלום אסיריך", אנו מרגישים שהיום כל מגורשי גוש קטיף הם אסירים, ואף התורה אסירה בידי רבנים שהיו נגד סירוב הפקודה והיו שותפים לגירוש היהודים, מטרת הכולל תהיה לשחרר את התורה ממאסרה", כך אומר הרב שאול בר אילן ראש כולל "שאלי ציון" שימשיך את כולל נווה דקלים, ומחבר החוברת "כפתור הפלא".

בראיון לערוץ 7 תיאר הרב בר אילן את הסיבות להקמת הכולל, "מדובר בהמשך של רוב אנשי הכולל בכפר דרום ואברכי נווה דקלים שעוברים לשפיר שבחבל לכיש, אנשי נווה דקלים הקימו כולל כי לא יכולים לתאר לעצמם מצב שלא נשמע לידם קול התורה הם רוצים שיהיה לידם מרכז של תורה, וכן אברכים שגרו בנווה דקלים ולא היה להם כולל לאחר הגרוש, שוב יוכלו לשוב וללמוד תורה בכולל מסודר, מחר בשעה 16:30 יערך כינוס הייסוד של הכולל במלון שלום, הכולל יתארח בישיבת "מרכז הרב" עד שיעבור לשפיר והציבור מוזמן להגיע".

בתשובה לשאלת כתבנו ידידיה הכהן בדבר אופי הכולל השיב הרב בר אילן שצורת הלימוד בכולל תיתן מחויבות ודגש ל"שחרור התורה ממאסרה" כהגדרתו, "יהיה דגש על תכנית הלכה בכולל, אחרי שהגירוש עבר ללא מחאה מספקת של תורה אנו רוצים להציב כולל של נאמנות לתורה ולהקים מודל מחייב של תורה והלכה, ללא אינטרסים זרים של תקציבים וכדומה שמפריעים לשיקול הדעת התורני אלא עצמאות הלכתית רוחנית, אנו לוקחים כדוגמה את משה רבנו שעמד לימין העשוקים, ולא שוכחים את הרבנים ששתקו או היו נגד סירוב הפקודה, מי שהיה נגד סירוב הפקודה היה שותף לגירוש היהודים מהגוש ואנו רואים כתפקיד את שחרור התורה מהמאסר שנמצאת בה היום".


