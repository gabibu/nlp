

רשות הדואר הנפיקה בול מיוחד לכבוד בית החולים לוינשטיין, כביה"ח המייצג את תחום השיקום בארץ.


רשות הדואר הנפיקה סידרה של 4 בולים לבתי חולים, וביה"ח לוינשטיין נבחר לייצג את תחום השיקום בסידרת הבולים החדשה.

בבית החולים מקבלים את הנפקת הבול הייחודי כאות משמעותי במיוחד לנוכח העובדה שהנפקת בולים לכבוד מוסדות היא אירוע יוצא דופן. "מעט מאד מוסדות זוכים לקבל בול משלהם", מציינים בבית החולים.

"ביה"ח לוינשטיין, שהפך למותג ולמושג באיכות השיקום, נבחר לייצג את תחום השיקום בזכות המקצועיות והמוניטין שנרכשו במשך עשרות שנים. ביה"ח לוינשטיין החל לקלוט לשיקום את החיילים שנפגעו בראשם במלחמת יום הכיפורים, ומאז ועד היום, הניסיון שנרכש בשיקום מהווה מודל לחיקוי בכל העולם. ביה"ח לוינשטיין הוא מושג ומותג, ושם נרדף לשיקום בארץ ובעולם", דברי פרופ' יעקב הרט מנהל ביה"ח לוינשטיין, עם הנפקת הבול.


(ש)
