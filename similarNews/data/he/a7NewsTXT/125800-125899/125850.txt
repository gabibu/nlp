

הסקרים חזו ניצחון לנתניהו. המציאות הראתה אחרת. העיתונאי שלום ירושלמי לא רואה בכך כישלון ומזכיר "נתניהו פתח ביתרון של 17% שהלך והצטמצם עד למציאות בה כל ניתוק מיקרופון יכול להכריע את התוצאות".

בראיון לתכנית 'חופש השידור' של רמי סדן וישראל מידד התייחס העיתונאי שלום ירושלמי מ'מעריב' לתחושת הכישלון העוטפת את התקשורת בעקבות מרכז הליכוד לנוכח הסקרים שקדמו לכנס וניבו ניצחון לנתניהו.

ירושלמי מזכיר כי לצד הסקרים שניבו ניצחון לנתניהו הרי שהיו גם סקרים שניבו ניצחון לראש הממשלה. הוא מזכיר את הפער הראשוני של 17% לטובת נתניהו בעת פרישתו מהממשלה ובעקבות ההתנתקות נשמר יחס זה אך הוא הלך והצטמצם עד לכדי שוויון קרוב לכינוס מרכז הליכוד.

באשר ליחס לנכונות סקרים אומר ירושלמי כי למרות הרושם המצטייר בציבור סקרים רבים חזו נכוחה את האירועים. "לא מצאתי בכל הסקרים הבדלים משמעותיים ". לדבריו גם באירועי מרכז הליכוד התחזיות היו קרובות לאמת, אולם במציאות בה ניתוק מיקרופון יכול לשנות את תוצאותיה של הצבעה שינויים כאלה במצב של כמעט שוויון אפשריים בהחלט.

באשר לתפקוד התקשורת כמנבאת את העתיד ולא רק כמדווחת, ירושלמי אומר כי לטעמו יש מקום לניבוי מצידה של התקשורת באשר לאירועים, "תפקידו של הפרשן והעיתונאי הוא לפעמים לתת גם אינדיקציות לקוראים באשר לצפוי להתרחש".

לשאלת המראיין, ישראל מידד, אודות האתיקה במקרים בהם עיתונאי מפרסם ביוגרפיה של מנהיג, זאת לנוכח צאתה של ביוגרפיה של שרון אתמול. לדבריו במידה ומדובר במעשה תקין במידה ואכן הביוגרפיה הינה אובייקטיבית.

להאזנה לראיון

(ש)
