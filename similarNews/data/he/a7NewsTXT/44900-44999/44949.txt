

יו"ר שינוי, ח"כ יוסף (טומי) לפיד ויו"ר המפד"ל אפי איתם יפגשו הערב לשיחה בנושא דת ומדינה כדי לנסות ולהגיע לסיכום שיוביל את שתי המפלגות לממשלת שרון כדי להציג בפני ראש הממשלה את האופציה של כינון ממשלה על בסיס הציר ליכוד-שינוי-מפד"ל, כך אמר היום ח"כ אברהם פורז בסיכום השיחה בין נציגי שינוי והליכוד במסגרת המשא ומתן הקואליציוני בכפר המכביה ברמת גן.

השיחה בין נציגי המפלגות לא נסבה על נושאי דת ומדינה. נושאים אלה מלובנים במקביל בשיחות בין לפיד ובין איתם, מתוך כוונה של שינוי לכונן ממשלה ובה 71 חברי כנסת בהשתתפות הליכוד, עם אחד, האיחוד הלאומי, המפד"ל ושינוי.


