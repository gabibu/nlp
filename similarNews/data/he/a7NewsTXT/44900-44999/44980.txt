

ראשי צוות הליכוד שבו והדגישו הערב בפני ראשי צוות יהדות התורה כי ראשות ועדת הכספים של הכנסת תישאר בידי הליכוד. ליהדות התורה הובהר כי אם תרצה להצטרף לממשלה היא תצטרך להסתפק בסגן שר, שיכהן כשר לכל דבר במשרד כלכלי ובסגן שר במשרד נוסף.

צוותי המו"מ של ליכוד ושינוי, שנפגשו הבוקר, ישובו ויפגשו ככל הנראה בערב להמשך המו"מ הקואליציוני. במקביל יפגש אולמרט בביתו בירושלים עם טומי לפיד ואפי איתם, כדי להשיג הסכמה בין המפד"ל לבין שינוי בנושאי דת ומדינה.
