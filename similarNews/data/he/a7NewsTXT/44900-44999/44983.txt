

הגימלאים חוששים לבוא למשרדי מס הכנסה לצורך תיאום מס, וזאת משום שרובם היו שכירים ולא באו במגע עם מס הכנסה, אמר יו"ר הסתדרות הגימלאים גדעון בן ישראל בפגישה עם נציבת מס הכנסה טלי ירון-אלדר.

לדברי בן ישראל, לקשישים רבים לא מובנת הרפורמה במס והוראות רבות שבה הנוגעות לקשישים לא נהירים להם.

בן ישראל קבל על מיסוי תוכניות חיסכון של קשישים ואמר כי הם, בניגוד לשכירים, לא נהנים מההקלות
המתוכננות במס על עבודה.

נציבת מס הכנסה הבטיחה בתשובה למצוא דרכים שיפטרו מהקשישים את הצורך לבוא למשרדי מס הכנסה לצורך תיאומי מס.

בנוסף יפתח מס הכנסה בקמפיין הסברה מיוחד לקשישים להסברת הרפורמה במס.
