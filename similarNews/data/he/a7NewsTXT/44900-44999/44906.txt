

עורכי בטאונים מדעיים, המכונסים בוועידה שנתית של הארגון האמריקני לקידום המדע (AAAS), קראו בשבת לעמיתיהם המדענים להמנע מפרסום מחקרים שיסייעו לייצור נשק כימי או ביולוגי.

עורכי בטאונים מדעיים, המכונסים בוועידה שנתית של הארגון האמריקני לקידום המדע (AAAS), קראו בשבת לעמיתיהם המדענים בכל רחבי העולם לנקוט משנה זהירות ולהימנע מפרסום מחקרים בבטאונים ובמגזינים מדעיים שעשויים לשמש גורמי טרור לייצור נשק כימי או ביולוגי.

"יש להימנע מפרסום עבודות מחקר בהן עלולים גורמי טרור לעשות שימוש לצרכים הרסניים", כתבו המדענים בהודעה משותפת אותה הקריא בשבת רון אטלס, נשיא האיגוד האמריקני למיקרוביולוגיה.

עם זאת נאמר כי "יש לנהוג בשיקול דעת ולמסור את ההליך המדעי בשלמותו כדי שניתן יהיה לשחזר את הניסויים והמחקרים, וכן להקפיד על איכות גבוהה של הפרסומים".

המדענים אמרו, כי אם לא תהיה אפשרות לבחון באופן בלתי-תלוי את התוצאות המחקרים בבטאונים לא ניתן יהיה לקדם את המחקר הביו-רפואי.
