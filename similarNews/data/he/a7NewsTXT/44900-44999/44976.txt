

סטודנטים יהודיים באוניברסיטאות מנצ'סטר, אנגליה, הכשירו את עצמם בסמינר מיוחד, להקים ולהפעיל מערך מיוחד של יחסי ציבור למען ישראל ומאבקה בקמפוסים.

שליח המחלקה לחינוך של הסוכנות היהודית באנגליה, אלי כרמלי, מסר כי הסטודנטים המוסלמים מהווים רוב בקמפוסים והם מובילים התקפות אנטי-ציוניות ואנטי-ישראליות קשות ומתמשכות באוניברסיטאות שלא זכו עד כה לתגובה הולמת מהסטודנטים היהודיים.

בסמינר שמעו הסטודנטים מפי מרצים ומומחים הרצאות בנושא "הקונפליקט הישראלי-פלשתיני - מלחמה בין שני צבאות או בין שתי חברות ליחסי ציבור".

הסטודנטים הכינו בסדנאות מקצועיות מסרים על עמדת ישראל ומאבקה בטרור והצטיידו בתגובות תקשורתיות תואמות להתקפות מצד הסטודנטים הפלשתיניים.
