

צבא ארה"ב פנה בסוף השבוע למשרד ההגנה של הונגריה בבקשה לעשות שימוש בתשתיות התחבורה ומסילות הברזל להעברת כוחות צבא וציוד, כך דיווחו כלי התקשורת ההונגריים בשבת.

עוד דווח, כי הונגריה תדון בבקשת ארה"ב ביום שני הקרוב.

לא ברור בשלב זה האם הסמכות להתיר בקשה מעין זו נתונה בידי הממשלה או בידי הפרלמנט. כמו כן, תדון הונגריה בשאלה האם היא מעוניינת להיות מעורבת בפעילות צבאית אפשרית נגד עיראק .

פרשנים הונגרים העריכו, כי ארה"ב מעוניינת לעשות בתשתיות התחבורה ומסילות הברזל של הונגריה כדי להעביר ציוד ואספקה לטורקיה.
יצויין כי ראש ממשלת הונגריה היה בין מנהיגי 8 המדינות האירופיות שחתמו על המכתב התומך במדיניות ארה"ב בעיראק, לפני כשבועיים.
