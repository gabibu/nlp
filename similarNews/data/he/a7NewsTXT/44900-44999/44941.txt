

יו"ר המפד"ל אפי איתם אמור להיפגש הערב עם יו"ר שינוי טומי לפיד לשיחה בה ינסו להגיע לנוסחה שתאפשר את ישיבתם המשותפת בממשלה.

יו"ר המפד"ל אפי איתם אמור להיפגש הערב עם יו"ר שינוי טומי לפיד לשיחה בה ינסו להגיע לנוסחה שתאפשר את ישיבתם המשותפת בממשלה.

לפני הפגישה תתקיים ישיבה של משפטנים והגוף המתקרא "וועד הרבנים שלי המפד"ל" ויחד ידונו וינסו למצוא באילו תחומים ניתן להגיע להסדר עם שינוי. מלשכת יו"ר המפד"ל נמסר כי אין כל בטחון שהפגישה אכן תצא אל הפועל.

גורמים במפד"ל מסרו לערוץ 7 כי הם מוכנים לדון עם שינוי על נושא של שינויים במשרד הדתות ואולי גם על מספר סעיפים בחוק טל, אך לא יהיו מוכנים לשינוי בנושא תחבורה ציבורית בשבת, מסחר בשבת או נישואין אזרחיים.

צוות המו"מ של שינוי הגיע היום לשיחות עם צוות המו"מ של הליכוד בכפר המכביה.
בשינוי אומרים הבוקר כי מדובר ב"יום מכריע" שבו יווכחו לדעת האם תהיה שינוי חברה בממשלה או שמא תלך לאופוזיציה.

ראש הממשלה, אריאל שרון, הנחה את צוות המו"מ של הליכוד להשקיע מאמץ מתוך מגמה לסיים את מלאכת הרכבת הממשלה בעוד שבוע.
כרגע ישנן שתי אפשרויות ממשלה עם שינוי בפנים או ממשלה שבה חברים ש"ס ויהדות התורה.

בליכוד אומרים כי שינוי נוקשה מדי בתביעותיה לשינוי הסטטוס קוו בעניני דת. לעומת זאת חזר בו יו"ר שינוי מה"חרם" שהטיל על ישיבה יחד עם האיחוד הלאומי.

אחר הצהריים יגיע צוות המו"מ של יהדות התורה לכפר המכביה לשיחות עם נציגי הליכוד.
