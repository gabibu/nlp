

דובר החמאס רנטיסי בראיון לרשתות טלויזיה מבטיח כי אירגון החמאס וכלל הערבים ימשיכו לפגוע בישראלים, עד שיגורשו ותשוחרר ה"אדמה הפלשתינית". "לחמאס אין כלל עניין בכך אם ימונה ראש ממשלה לרש"פ אם לאו, מפני שאיננו מוצאים שום דבר חדש בהכרזה על כך", אמר.

"הפיגוע בו נהרגו ארבעה חיילי צה"ל בא ללמד את האויב הציוני לקח ולהראות לו, כי אנו, בחמאס, ממשיכים להלחם על גירושו מעל אדמת פלשתין", כך אמר בשבת דובר החמאס ברצועת עזה עבד אל עזיז ראנטיסי, שהתראיין ברשת הטלוויזיה NBC ותחנות ערביות.

ראנטיסי גם הבטיח, כי אירגון החמאס וכלל הערבים ימשיכו לפגוע בישראלים עד שיגורשו ותשוחרר ה"אדמה הפלשתינית".

ראנטיסי יצויין לא ערך אבחנה בין פיגועים בתוך ישראל הקטנה או ביש"ע.

ביום שישי הגיב רנטיסי על הכרזתו של ערפאת כי הוא עומד למנות ראש ממשלה לרשות, באמרו כי המינוי לא ישנה את המצב הנוכחי. "אנו ניצבים בפני האויב הציוני, המחזיק בתוכנית אסטרטגית להעצים את התוקפנות כלפי בני עמנו חסרי הישע ולחסל את הקיום הפלשתיני. לכן לא נעצור את ההתנגדות החמושה שלנו", הוא אמר.

"לחמאס אין כלל עניין בכך אם ימונה ראש ממשלה אם לאו, מפני שאיננו מוצאים שום דבר חדש בהכרזה על כך", אמר.

מקורות בכירים ברש"פ אמרו כי למשרת ראש הממשלה ברשות יש שלושה מועמדים: מחמוד עבאס (אבו מאזן), סגנו של ערפאת, סאלם פיאד הממונה על האוצר, ואחד מבין השניים - יאסר עבד ראבו או סאיב עריקת.

ערפאת הודיע ביום שישי על "הסכמתו" למנות ראש ממשלה בצאתו מפגישה עם נציגי הקוורטט ברמאללה.

בכירי הרש"פ מוסרים כי המועמד המועדף על ערפאת הוא פיאד והסיבה לכך היא משבר אמון שחל לאחרונה בין ערפאת לבין סגנו אבו מאזן. בשעה שערפאת היה נצור במוקטעה ברמאללה, ניהל אבו מאזן מפגשים עם בכירי פתח'. ערפאת ראה בכך נסיון להמריד נגדו ולכונן ממשלה חדשה על פניו.

פיאד הם מוסרים הוא המועמד המועדף גם בעיני ישראל מצרים ארה"ב והאיחוד האירופי. הם רואים בו אדם היכול לעשות "סדר" במסגרת "הרפורמות" בתקציב הרש"פ.

מקורבי ערפאת רואים ביאסר עבד ראבו וסאיב עריקאת, מועמדי קש.

יש ברשות שרואים בהכרזתו של ערפאת כי ימנה ראש ממשלה לרשות הצהרה טקטית שנועדה להסיר מעליו את הלחצים הבינלאומיים כפי שהועברו אליו על ידי שני שליחי הקוורטט למזה"ת אנדרה ודובין מרוסיה וטריה לארסן מהאיחוד האירופי.

בכירים ברש"פ אמרו כי ערפאת ישאיר בידיו את השליטה ברשות הפלשתינית ובמדיניות הפנימית והחיצונית שהיא מובילה.

בנוסף, אמרו אותם בכירים, ערפאת מבקש להשיב את ראש מנגנוני הבטחון ברצועת עזה לשעבר, מוחמד דחלאן, לתפקיד יועצו לבטחון לאומי. דחלאן הודיע לפני חודשים אחדים על התפטרותו.
