

54 אחוז מהאירים מתנגדים לאפשר למטוסים צבאיים אמריקניים לעשות שימוש בשדה התעופה "שאנון" לצורך חניית ביניים או תדלוק בדרכם למפרץ הפרסי, כך עולה מסקר דעת קהל שהתפרסם בשבת.

יצויין, כי במשך עשרות שנים עשתה ארה"ב שימוש בשדה התעופה "שאנון" לצורך חניית ביניים של מטוסיה או תדלוק, ואולם מסקר משותף של MRBI והעיתון "אייריש טיימס" עולה, כי מרבית האירים מתנגדים כעת לנוהג זה, בשל חילוקי הדעות סביב המתקפה האמריקנית על עירק.

עוד עולה מהסקר כי גם אם מועצת הבטחון של האו"ם תאשר החלטה חדשה התומכת בפעולה צבאית בעיראק, עדיין יתנגדו 49 אחוזים מהאירים לאפשר לכוחות האמריקניים לעשות שימוש ב"שאנון".

גורמים המתנגדים למדיניות הממשלה האירית טוענים כי נקיטת עמדה בעניין המשבר בעיראק פוגעת בנייטרליות האירית, וכי נשק ותחמושת בהיקף גדול הועברו למפרץ דרך שדה התעופה "שאנון".

בתחילת החודש שוגרו כוחות משטרה לצבא לאבטח את שדה התעופה בכל שעות היממה, לאחר שפעילי שלום הסבו נזק למטוס של הצי האמריקני, הנאמד ביותר מחצי מיליון דולר.
