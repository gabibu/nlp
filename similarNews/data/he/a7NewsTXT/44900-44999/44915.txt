

החיילים שנהרגו אתמול הם: סמל ראשון דורון כהן הי"ד בן 21 מראשל"צ. סמל אלכסיי בלצקי הי"ד בן 21 מראשל"צ. סמל איתי מזרחי הי"ד בן 20 מבאר שבע ורב טוראי נועם בהגון הי"ד בן 20 מאלקנה.

הליכי הזיהוי טרם הושלמו ומועד הלווייתם עדיין אינו ידוע.

הטנק של הארבעה עלה אתמול, סמוך ליישוב דוגית, על מטען של כ-100 ק"ג שהטמינו ערבים.

הפיצוץ בתוך הטנק היה עז ביותר והתחמושת שהכיל התפוצצה אף היא וגרמה לדלקה שקשה היה להשתלט עליה.

רק כאשר נוטרלה האש אפשר היה להוציא את גופות החיילים מן הטנק.
