

שר הביטחון והרמטכ"ל ערכו הבוקר סיור בגזרת עזה יחד עם מפקד החטיבה הצפונית בגזרה. מתחקיר הפיגוע הקשה ליד דוגית עולה כי הטנק סטה ככל הנראה בשוגג מהציר שפתח דחפור שנסע לפניו ולכן עלה על פס הדריכה, מה שהפעיל את מטען החבלה הגדול שהוטמן כנראה לפני חודש בתוך דוד שמש בציר זה. עוד מתברר כי לכוחות בגזרה היה ידוע שיש מטען חשוד במקום. חיילי גדוד עוז שעזבו ביום שישי הודיעו על כך לחיילי הגדוד שהחליפו אותם.
