

קונדוליסה רייס, היועצת של הנשיא בוש לביטחון לאומי, אומרת כי מתקרב הרגע שארצות הברית תפסיק לבקש פתרון דיפלומטי למשבר עיראק.

בראיון לרשת NBC אמרה כי וושינגטון פועלת להשיג תמיכה רחבה בהצעת החלטה חדשה של מועצת הביטחון. היא הביעה מורת רוח מקריאות לאפשר לפקחים להמשיך בבדיקותיהם בעיראק ואומרת כי קריאות כאלה רק מקלות מן הלחץ הבינלאומי על שליט עיראק סדאם חוסיין. "למועצת הביטחון של האו"ם יש למרבה הצער היסטוריה ארוכה של אי יכולת להגיב על משברים", דברי קונדוליסה רייס.
