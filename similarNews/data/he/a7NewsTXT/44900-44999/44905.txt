

התנגשויות פרצו בשבת בין כוחות המשטרה ובין עשרות מפגינים בהפגנה שהתקיימה באתונה נגד מלחמה בעיראק.

מבין 50,000 המפגינים החלו מאות להתפרע, שברו חלונות ראווה והציתו מכוניות חונות. כוחות משטרה רבים הוזעקו למקום ופיזרו גז מדמיע לעבר עשרות המפגינים, אשר מצדם החלו ליידות אבנים ובקבוקי תבערה לעבר השוטרים. לא דווח על נפגעים.

גם בעיר סלוניקי שבצפון יוון החל קומץ מפגינים ליידות אבנים לעבר הקונסוליה האמריקנית, וגם כאן נאלצו השוטרים להשתמש בגז מדמיע.

דובר ממשלת יוון הוקיע את מעשי האלימות של קומץ המפגינים באומרו כי "בלתי מתקבל על הדעת שאירועים אלימים יתרחשו בשולי הפגנה גדולה שהתנהלה בשקט וללא הפרות סדר. על הכל לגנות זאת", אמר הדובר.

במדריד יצאו 2 מיליון מפגינים יצאו בשבת לרחובות כדי למחות על אפשרות המלחמה בעיראק.

מדובר בהפגנה הגדולה ביותר שנערכה בבירת ספרד מאז 1997, אז הפגינו 1.5 מיליון בני-אדם במחאה על רצח ראש עיריית ארמואה, מיגל אנחל בלנקו, שיוחס למחתרת הבאסקית ETA .

בלונדון טוענים מארגני ההפגנה כי 2 מליון בני אדם השתתפו בהפגנה אך משטרת לונדון אומרת כי מדובר בכ 750 אלף מפגינים. בכל מקרה אומר הסקוטלנד יארד מדובר בהפגנה הגדולה ביותר מאז מלחמת העולם השניה.

גם בגאלזגו נרשמה ההפגנה הגדולה ביותר בעיר, עם 80,000 מפגינים, וכך גם בבלפאסט.
