

העיתון וושינגטון פוסט מדווח הבוקר כי נשיא ארה"ב ג'ורג' בוש הורה לכמאה אנשי ממשל אמריקניים לפעול בחשאי מחוץ לוושינגטון ולשמש "ממשלת צללים" למקרה של אסון בוושינגטון.

העיתון כותב כי בוש הקים את ממשלת הצללים לאחר מתקפת הטרור ב-11 בספטמבר, מחשש שארגון "אל קאעידה" יעשה שימוש בנשק גרעיני נגד מטרות של הממשל בוושינגטון.

אנשי הממשל הללו חיים ועובדים מתחת לאדמה באתר בחוף המזרחי של ארה"ב, הרחק מבני משפחותיהם.
