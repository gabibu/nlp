

דובר הבית הלבן ארי פליישר אמר אמש כי הוא מצטער על הדברים שאמר, בהם נרמז שלחציו של הנשיא ביל קלינטון, להשיג הסכם שלום במזרח התיכון, אחראים למעשי האלימות באיזור.

"אמרתי בטעות כי האלימות הגוברת במזרח התיכון ניתנת לייחוס למאמצי השלום שהופעלו ב-2000", אמר פליישר בהודעה כתובה נדירה, בה חזר בו מהדברים שאמר לפני כן.

"אף נשיא של ארצות הברית, כולל הנשיא קלינטון, אינו אחראי למעשי האלימות במזרח התיכון. האשמים היחידים במעשי האלימות הם הטרוריסטים המבצעים אותם. אני מצטער על הדברים בהם נטען אחרת", הוסיף פליישר.
