

שיפור חל במוצאי שבת במצבו של סרן רועי גרינוולד, שנפצע ביום שיש באורח קשה בראשו ובגפיו, במהלך פעילות מבצעית של יחידתו באזור ג'נין.

כתב עתי"ם מוסר כי סרן גרינוולד, מהישוב מצפה יריחו, מאושפז במחלקה לטיפול נמרץ ברמב"ם בחיפה, כשהוא מונשם. במוצאי שבת שבה אליו הכרתו והוא פתח את עיניו ומזהה את הסובבים אותו.

כתב עתי"ם מוסר, כי גרינוולד כבר נפצע בעת שרות בלבנון באוגוסט 1999 באורח קל, בנוסף לחיילים נוספים שנפגעו וסייע לפנותם למרות פציעתו. הוריו ובני משפחתו וחברים שוהים ליד מיטתו בבית החולים רמב"ם בחיפה.
