

היועץ המשפטי לממשלה אליקים רובינשטיין הבהיר כי הורה לקיים את פסיקת בג"צ כלשונה המורה למשרד הפנים לרשום כיהודים גם אנשים שעברו גיור רפורמי או קונסרבטיבי.

רובינשטיין ציין זאת בתגובה להחלטת בית המשפט המחוזי בירושלים אתמול בבוקר, שנענה לבקשת המדינה לדחות בשבועיים את ההחלטה לרשום כיהודים שבעה אנשים שעברו גיור קונסרבטיבי.

היועץ המשפטי הבהיר כי לפסק הדין של בג"צ יש השלכות רחבות, ולכן הוא מבקש שהות כדי לדון בהן עם גורמים במשרד הפנים, אולם מכל מקום, הוא הבהיר עוד, פסק הדין ייושם.

