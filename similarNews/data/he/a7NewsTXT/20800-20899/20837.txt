

רב סרן במילואים דני זמיר, מפקד בצנחנים, התפרסם לפני שתים-עשרה שנה כאשר סירב ליטול חלק בשרות מילואים בשכם, מטעמים אידיאולוגיים. ואילו היום הוא תוקף את תופעת הסרבנות החדשה.

במאמר בגליון החדש של "במחנה" כותב זמיר שבזמן שחלף בינתיים הושיטה ישראל את ידה לפלשתינים, אך חטפה מהם כדור ברקה.

לדבריו, "הטרור הפלשתיני החדש הוא רצחני במכוון, חסר הבחנה ונועד להשמיד את מדינת ישראל". עוד כותב זמיר כי תופעת הסירוב מודל 2002 נעשית בעיצומה של מלחמת הגנה מובהקת, והיא אינה מציעה חלופה למציאות המדינית הקיימת.
