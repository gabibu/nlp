

חשש להתפרצות מחודשת של מחלת הכלבת. משרד הבריאות מזהיר הבוקר את הציבור, שיש לחסן את חיות המחמד שברשותם ולדווח לרשויות על כל בעל חיים משוטט.

אמש אושפז בבית החולים שערי צדק בירושלים ילד פלשתיני בן תשע מחברון, החולה בכלבת במצב מתקדם. כתבת עתי"ם מוסרת שמדגימות נוספות שנלקחו מסוס מחברון ומשועל, צפונית ליריחו, נמצא כי גם הם חולים בכלבת. ממשרד הבריאות נמסר כי בעל חיים הנגוע בכלבת מסוגל לעבור לעבור עשרות קילומטרים ביום, כך שהמחלה עלולה להתפשט במקומות נוספים בארץ.
