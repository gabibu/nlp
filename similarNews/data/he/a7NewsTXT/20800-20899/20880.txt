

מספר ההרוגים בהתנגשויות בין הינדים למוסלמים באזור אחמדבאד בהודו מגיע ל-415 בני אדם.

ראש ממשלת הודו אטאל בהארי ואג'פאי קרא לאומה לשמור על השקט. הוא תיאר את המהומות כ"כתם" על המדינה ואמר כי הפעולות האלימות, שבהן נשרפו אנשים בעודם בחיים, מהוות חרפה.

המהומות בהודו פרצו לאחר שביום רביעי נשרפו למוות 58 נוסעים הינדים, כאשר המון מוסלמי העלה באש רכבת.

בדיווחי התקשורת נמסר כי האיש, שתכנן על פי החשד את הצתת הרכבת, נעצר בעיר הודית במערב בנגאל. העיתון "הינדו" שדיווח על כך מסר כי החשוד, חבר הארגון הקיצוני "הארקאט-אול-ג'יהאד-א-איסלאמי", הודה כי ההתקפה על הרכבת ביום רביעי היתה מתוכננת מראש.
