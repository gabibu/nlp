

המשטרה סבורה כי מחבל מתאבד פוצץ עצמו ליד מכונית ברחוב חיים עוזר בשכונת בית ישראל, שכונה חרדית הנמצא בקו התפר בין שכונות ערביות לבין שכונות יהודיות. איזור המאוכלס באוכלוסיה חרדית של ירושלים.

ממד"א נמסר בינתיים על 7 נפגעים שפונו מהמקום, אך על פי עדויות מהמקום מדובר בנפגעים רבים, אולי אף עשרות. במקום הפיגוע נמצאו 20 אמבולנסים המטפלים במספר רב של נפגעים, אחדים מהם במצב אנוש. תינוקת בת שנה וחצי הובאה ללא רוח חיים לאחד מבתי החולים בירושלים.

המשטרה חסמה את האיזור במחסומים ופתחה בסריקות אחר מטענים נוספים, והיא מנסה להשתלט על ההמון ולעצור בעד סקרנים וקרובי משפחה מבוהלים להגיע למקום הפיגוע.
