

המון הינדי המשיך גם הבוקר בהתפרעויות במדינת גוג'ראט שבמערב הודו, בנקמה על שריפת הרכבת האקספרס שבה נסעו פעילים הינדים, ששבו מכנס לקראת הקמת מקדש על חורבות מסגד מוסלמי.

עשרות אנשים נספו בגל מעשי האלימות. אספסוף שהשתולל בזעם הצית בתי מלון, בתי מגורים, חנויות ומכוניות. הממשלה המרכזית שלחה לגוג'אראט אלף חיילים, והמשטרה עצרה 700 מתפרעים.

התקשורת ההודית דיווחה כי 58 אנשים נשרפו בחיים בהתקפה על הרכבת בגוג'אראט. ארבעה קרונות של רכבת האקפסרס הוצתו זמן קצר לאחר שהיא יצאה מהעיר המוסלמית גודרה.
