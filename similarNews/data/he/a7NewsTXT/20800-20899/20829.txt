

ח"כ צבי הנדל מ"האיחוד הלאומי" קורא לתקשורת הישראלית לרסן את הביקורת על פעולות צה"ל במחנות הפליטים בשומרון.

ח"כ הנדל אומר כי "כניסת צה"ל למחנה הפליטים בבלטה מהווה צעד אותו קבעה ישראל במסגרת המלחמה הקשה כנגד הטרור הפלשתיני הרצחני. לא ייתכן שבזמן שחיילי צה"ל נלחמים ומסכנים את חייהם למען הגנה על אזרחי ישראל נשמעת בתקשורת הישראלית ביקורת של אנשי ביטחון בלתי מזוהים , אנשי שמאל וערבים שראוי היה להימנע מהשמעתה".

"מותר לנו ללמוד מהתקשורת בארצות הברית אשר רובה ככולה קיבלה על עצמה שלא לשדר אמירות מפלגות כנגד המדיניות האמריקאית כל עוד מתרחשת מלחמה הרחק מהבית. אני קורא לתקשורת הישראלית לנהוג בריסון עצמי כל עוד המלחמה בטרור נמשכת.", הוסיף ח"כ הנדל.
