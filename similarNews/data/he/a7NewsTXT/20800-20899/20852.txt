

ערנות של שוטר במחוז ירושלים בליל שבת הביאה למעצרו של ערבי שעקב אחר זוג שהלך ברחוב, על פי החשד במטרה לרצוח אותם.

כתבת עתי"ם מוסרת כי בליל שבת הבחין שוטר ממחוז ירושלים בערבי שעקב אחר זוג שהלך ברחוב בצלאל בירושלים. השוטר עצר את הערבי לבדיקה, ומצא ברשותו סכין.

החשוד נעצר לחקירה ובחקירתו התברר, לדברי המשטרה, כי עקב אחר בני הזוג במטרה לתקוף אותם, וזאת ממניעים לאומנים.

ממשטרת ירושלים נמסר כי החשוד יובא במוצאי שבת לבית משפט השלום בירושלים. על החשוד לא נמצאו מסמכים המאשרים את זהותו, ולטענתו הוא תושב אל עזריה.
