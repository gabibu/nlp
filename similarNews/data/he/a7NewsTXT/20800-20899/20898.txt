

עדיין אסורים לפרסום שמות הנרצחים מן הפיגוע בבית ישראל. בין ההרוגים ארבעה בני משפחה אחת. אם ושני ילדים. תינוק בו שנה ואחיו בן ה12 ותינוק בין שבעה חודשים.

בשל עוצמת הפיצוץ מתקשים במכון לרפואה משפטית לזהות את הגופות. נראה כי רק בדיקות DNA יאפשרו את הזיהוי.

בבתי החולים בירושלים נותרו 14 פצועים מפיגוע ההתאבדות שארע במוצאי שבת בשכונת בית ישראל בירושלים.

בבית החולים שערי צדק נותרו 8 פצועים, אחד במצב בינוני והיתר מצבם קל.

בבית החולים הדסה עין כרם מאושפזים 4 פצועים: גבר בן 37 ונער בן 12 במצב קשה וגבר בן 29 במצב בינוני עד קשה, שלושתם מאושפזים ביחידה לטיפול נמרץ. ילד בן 7 הסובל מכוויות, בעיקר בפנים, אושפז ביחידה לטיפול נמרץ ילדים ומצבו קשה.

בהדסה הר הצופים נותרו נערה בת 15 ונער בן 17 ביחידה לטיפול נמרץ ומצבם מוגדר קשה.



