

בשיחה ביומן הצהריים אתמול בערוץ 7 הפיק סא"ל הרב אבי רונצקי מהיישוב איתמר הסמוך לשכם לקחים מפעולת צה"ל במחנה הטרור בלאטה. נציין כי הרב רונצקי משמש בתפקיד בכיר בחטיבת שכם בעת חירום.

הרב רונצקי אמר כי "ללא כניסה פיזית עצמה למעוז המבוצר של ארגוני הטרור במחנה הפליטים זה לא ניתן היה להשיג מספר יעדים: מעצר מבוקשים, מעבר ופגיעה באמצעי הלחימה של המחבלים ופגיעה במשגרי הקאסם".

הרב רונצקי הסביר כי בפעולה זו יש הרתעה לכוחות הפלשתינים עצמם - "להווי ידוע שגם המשטרה הפלשתינית עצמה לא העיזה בשנים האחרונות להיכנס למחנה הפליטים עצמו. המחנה נחשב למעוז מבוצר של ארגוני הטרור הפלשתינים".

בנוסף תקף הרב רונצקי את הכתבים הצבאיים המדליפים מפי קצינים בכירים עלומי שם - "אני לא מבין איך הצנזורה הצבאית מרשה לכתבים צבאיים להדליף מפי כל מיני קצינים בכירים שלא נמצאים גם בשטח טענות כאלו ואחרות על פעולות צבאיות תוך כדי לחימה, ובשטח נהרגים חיילים".
