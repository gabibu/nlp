

חמישה סנטימטרים שהתווספו למפלס הכינרת הציבו אותו לראשונה בחסר של פחות משני מטרים, לראשונה זה חמש שנים.

הגשמים שירדו ביממה האחרונה, גרמו לעליה של 5 ס"מ נוספים במפלס הכנרת. לראשונה מזה 5 שנים, ירד המפלס החסר של הכנרת מתחת ל-2 מטרים.

ממדידות של עובדי נציבות המים בצפון עולה, כי הבוקר עמד מפלס הכנרת על 210.88- מ'. מתחילת החורף עלה המפלס ב-3.54 מ' ולמפלס העליון חסרים עדיין 1.98 מ'. כאמור לראשונה מזה 5 שנים ירד המפלס החסר מתחת ל-2 מטרים.

בנציבות המים אומרים, כי אם ימשיכו גשמי הברכה, מפלס הכנרת צפוי לעלות בעוד כמטר עד חודש אפריל-מאי.

ההערכות החזאים הם כי במהלך היממה הקרובה תחל סערה שתכלול גם ירידת שלגים.
