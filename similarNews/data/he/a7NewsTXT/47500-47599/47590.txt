

במהלך פעילותם הלילה ברחבי יהודה ושומרון לכדו חיילינו שלושים ושלושה מחבלים מבוקשים שהועברו לחקירת שרות הביטחון הכללי.

שלושה עשר מהבוקשים נעצרו בכפר דורא, שממערב לחברון. מבוקש נוסף נעצר בחברון עצמה. שני מחבלים מבוקשים נעצרו בג'נין. ארבעה מחבלים נלכדו בשכם. בבית חנינא שבין ירושלים לרמאללה נלכדו ארבעה מחבלים. שני מבוקשים נעצרו בכפר עבוד, צפונית-מזרחית לרמאללה. מחבל אחר נלכד בעוריף, דרומית-מזרחית לשכם. שלושה בבית לחם, אחד מהם שייך לארגון הטרור של הג'יאהד האיסלאמי. שלושה מחבלים אחרים נלכדו בכפר נחלין, מערבית לבית לחם.

