

נשיא עיראק סדאם חוסיין עודו בחיים, אך אפשר שהוא נפצע באורח קל, כך אמר ביום ראשון מייק או'בריאן, בכיר במשרד החוץ הבריטי, בהסתמך על מקורות בשרותי הביון הבריטים.

"לאחר ההפצצה הראשונה על בגדאד התקבלו דיווחים שונים ולפיהם סדאם חוסיין הוצא על אלונקה, והיו אף דיווחים כי הוא נפצע באורח קשה ומת מפצעיו. אך מדובר בדיווחים בלתי מדויקים משום שככל הידוע לנו סדאם בחיים ואם נפצע הרי שמדובר בפציעות קלות", אמר או'בריאן בראיון ל-BBC.



