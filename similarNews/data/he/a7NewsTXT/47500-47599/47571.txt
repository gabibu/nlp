

סגן מפקד כוחות הלחימה במפרץ, הגנרל ג'ון אביזייד, אומר כי העיראקים ביימו משא ומתן על כניעה וכך הרגו חיילים בשיירה אמריקנית ליד נסארייה. הגנרל אביזייד אמר כי בעקבות התקרית הזו ינקטו כוחות הברית משנה זהירות ביחסם לחיילים העיראקים שיבקשו להכנע אך ימנעו ככל האפשר מפגיעה באזרחים.

הוא גם מסר ששני גנרלים עיראקים נלקחו בשבי.

לדבריו, באחד המקרים נפתחה אש ארטילרית בעקבות הכניעה כביכול "ובמקרה אחר לבשו חיילים בגדים אזרחיים, והעמידו פנים כי הם מקבלים בברכה את חיילינו. אך לאחר מכן טמנו להם מארב".
