

בזירת הקרבות נתקלו אתמול חיילי הקואליציה בהתנגדות הקשה ביותר עד כה. הגנרל ג'ון אביזייד סגנו של מפקד המיתקפה, אמר כי לכוחות האמריקניים היו נפגעים, הרוגים ופצועים אך סרב לנקוב במספר.

משרד ההגנה בלונדון אישר הבוקר כי שני חיילים בריטים נעדרים. רכבם הותקף בדרום עיראק.

הטלויזיה של עירק הקרינה את תמונותיהם של חמישה חיילים אמריקנים שבויים ובהם חיילת וצילומים של שמונה חללים אמריקנים. הנשיא בוש הזהיר את עירק ואמר כי מוטב שיתייחסו לשבויים כראוי.
