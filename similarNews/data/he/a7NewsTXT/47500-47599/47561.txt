

נשיא ארה"ב ג'ורג' וו. בוש דורש משלטונות עיראק להתייחס אל שבויי המלחמה האמריקנים באופן הומניטרי והזהיר כי אם לא יעשו זאת הם ייענשו כפושעי מלחמה.

הנשיא האמריקני הוסיף כי ב-36 השעות הבאות יתחיל להגיע לעיראק סיוע הומניטרי מאסיבי. "כוחות הקואליציה שלנו התאמצו מאוד להשתלט על הנמל, כדי שהמעבר יהיה בטוח ככל האפשר", הוסיף. עוד אמר במסיבת העיתונאים כי יש התקדמות במלחמה, אך הבהיר כי מדובר בהתחלה של קרב קשה.

(עתי"ם-רויטרס וד.פ.א.)
