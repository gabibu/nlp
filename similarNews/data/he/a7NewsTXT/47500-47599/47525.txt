

ממשלת ישראל פירסמה הצהרה ובה היא קוראת למנהיגי העולם לפעול למניעת תופעות אנטישמיות בארצותיהם. את ההצהרה יזם השר לענייני תפוצות, חברה וירושלים נתן שרנסקי בעקבות הידיעה על דקירתם של שני נערים בשבת בפאריס בידי מוסלמים שהפגינו נגד המלחמה בעיראק.

"ממשלת ישראל עוקבת בדאגה ורואה בחומרה את גילויי האנטישמיות ברחבי העולם", נאמר בהצהרה. הממשלה קראה למנהיגי העולם "לפעול בכל האמצעים הדרושים למניעת תופעות אלה ולנקיטת צעדים נגד פורעי החוק".
