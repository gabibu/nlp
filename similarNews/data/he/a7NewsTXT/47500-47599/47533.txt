

התפוסה בבתי המלון באילת ירדה מתחת ל-50 אחוזים.

אלפי הישראלים שהציפו את אילת ובתי המלון בסוף השבוע האחרון, מיד עם פרוץ המלחמה בעיראק, עזבו במוצאי שבת את העיר, חזרה הביתה, לאחר שהתברר כי הסבירות שישראל תותקף על ידי טילים, נשארת נמוכה. בשדות התעופה באילת ובשדה דוב חזרו לעבודה רגילה לאחר סוף השבוע העמוס בטיסות.
גם בתי המלון בעיר החלו להתרוקן לאחר שביום חמישי נרשמה בעיר תפוסת חדרים ממוצעת של 70-80 אחוזים. כבר במוצאי שבת ירדה התפוסה בבתי המלון ל-50 אחוזים.
