

בשבוע שעבר זמן קצר לאחר שפעילת שמאל מחו"ל נדרסה על ידי בולדוזר התפרסמה תמונה שלה ועליה נכתב כי היא צולמה דקות לפני שנדרסה. בתמונה היא נראית ניצבת בבירור מול הבולדוזר.

דוד בדין עיתונאי ומנהל סוכנות הידיעות "מקור ישראלי" אומר לערוץ 7 כי מתברר שהתמונה שפורסמה באמצעות סוכנות רויטרס לכל העיתונים בעולם לא צולמה כפי שנטען זמן קצר לפני שנדרסה, בשעות הצהרים, אלא בבוקר. בדין ציין כי בדק את הנושא מכמה כיוונים. לדבריו היו שלוש תמונות אחת מהן עם רקע בהיר מאד והשניה לאור דמדומים. הוא שוחח עם חבריה והם סיפרו שהם צילמו את התמונה בבוקר. בתמונה השניה הוא אומר יש נוף אחר ובולדוזר אחר. האור הוא של שעת דמדומים. בתמונה שפורסמה בתקשורת נראית הפעילה כשהיא אוחזת מגפון ונכתב כי היא צולמה כאמור רגעים ספורים לפני דריסתה.

בירור שערכתי עם רויטרס מפיצי התמונה אומר בדין התברר כי מקור התמונות הוא באותה קבוצה אליה השתייכה הפעילה ארגון סולידריות בינלאומי, גוף שמאל המשותף לערבים וגם לאמריקנים.

מנכ"ל רויטרס בישראל אמר שאכן רויטרס משתמשת בצילומים של ערבים. הראיתי לו את ההבדלים בין התמונות אמר בדין והוא ביקש שאתקשר שוב מאוחר יותר ומתברר כי כעבור שעה משיחתו עימו רויטרס מחקו את כל התמונות של הפעילה מהאתר.

בדין מציין כי אם התמונה הייתה אמיתית הרי שנהג הבולדוזר רצח את פעילת השמאל אך בשעת הדריסה לא היו במקום צלמים והאופן בו היא ישבה הסתיר אותה מעיניו של נהג הבולדוזר. לפי עדויות חבריה היא ישבה לפני הבולדוזר והיא הייתה מוסתרת משדה הראיה של הנהג כאמור.

בדין מציין כי בשימוש שעשו רויטרס בצילומים של ארגון מגמתי המנצל אותם כחלק מפעילותו התעמולתית הם עברו על קו אדום. הוא מוסיף כי גם כאשר התבררה טעותם הם לא טרחו לשלוח התנצלות לכולם. זוהי עילה הוא אומר לדרוש כי לשכת העיתונות הממשלתית תשלול את תעודות העיתונאי של רויטרס וזאת אפשר גם על ידי לחץ ציבורי וגם על ידי פניה לשר הממונה על הלשכה נתן שרנסקי. ערוץ 7 מציין עוזי ברוך עורך תכנית "בוקר ב   7" פנה לתגובת רויטרס אך הם לא טרחו לתת תגובה עד לשעת התכנית.
