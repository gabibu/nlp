

מקורות בשרותי הביון הבריטים סבורים כי שליט עירק סדאם חוסיין אכן נפצע בהתקפה הראשונה של מטוסי הקואליציה על בגדד, אך הוא נפצע באורח קל.

"לאחר ההפצצה הראשונה על בגדאד התקבלו דווחים שונים ולפיהם סדאם חוסיין הוצא על אלונקה, והיו אף דווחים כי הוא נפצע באורח קשה ומת מפצעיו. אך מדובר בדווחים בלתי מדויקים משום שככל הידוע לנו סדאם בחיים ואם נפצע הרי שמדובר בפציעות קלות", אמר מייק או'בריאן, בכיר במשרד החוץ הבריטי בהסתמך על מקורות בשרותי הביון.
