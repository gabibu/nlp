

בכירי ההנהגה האיראנית התכנסו היום לישיבה ולדיון בעקבות המלחמה בעיראק. כך דיווחה סוכנות הידיעות אירנ"א. בפגישה השתתפו המנהיג האיראני אייאטולה עלי חמנאי, הנשיא מוחמד חתאמי ושרי החוץ, הפנים והמודיעין. יצויין כי לישיבה לא זומנו מפקדי הצבא האיראני.

שר הפנים האירני הודיע הבוקר כי הטיל שנחת בשטח המדינה הוא ככל הנראה טיל עיראקי ולא של כוחות הקואליציה. אתמול וביום שישי נחתו בדרום מערב אירן שלושה טילים.

(עתי"ם-ד.פ.א.)
