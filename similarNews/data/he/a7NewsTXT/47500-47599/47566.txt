

לראשונה: מונתה שרה בוועדה למינוי דיינים.

הממשלה החליטה ביום א' לבחור בשרה ציפי ליבני לחברה בוועדה למינוי דיינים, בנוסף לשר לענייני דתות שהוא ראש הממשלה המכהן בוועדה מכוח תפקידו.

זו הפעם הראשונה ששרה מתמנית לתפקיד זה, אם כי זו אינה הפעם הראשונה שבוועדה חברה אישה.

הממשלה בחרה בשר בני אילון לחבר בוועדה למינוי שופטים בנוסף לשר המשפטים יוסף לפיד.

הממשלה בחרה גם בשר צחי הנגבי לחבר בוועדת המינויים לבחירת קאדים דרוזים ובשר גדעון עזרא לחבר בוועדת המינויים לבחירת קאדים.
