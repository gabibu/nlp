

הסי-איי-אי האמריקני מקים אגף מיוחד, שיופקד על יישום "מפת הדרכים" להסדר ישראלי-ערבי. לפי דיווחים שהגיעו לישראל, אנשי סוכנות הביון ירכזו את הפיקוח על יישום מפת הדרכים, ויעקבו אחר מילוי התחייבויות הצדדים.

הקמת האגף מלמדת על כוונת ארה"ב לפעול ברצינות ליישום מפת הדרכים.

ראש הסי-איי-אי ג'ורג' טנט ביקר בישראל לפני כשבועיים וחצי ונפגש עם ראש הממשלה, אריאל שרון, וראשי קהילת המודיעין.

לפי התוכנית האמריקאית, ארה"ב תעמוד בראש מנגנון הפיקוח על יישום מפת הדרכים, ותיעזר בשותפיה מה"קוורטט" (האיחוד האירופי, רוסיה והאו"ם) ואולי גם בבריטניה. המנגנון יכלול ארבע ועדות. אחת הוועדות תפקח על הקפאת הבנייה בהתנחלויות, פינוי המאחזים, הפסקת ההסתה ופתיחתם מחדש של המוסדות הערביים במזרח ירושלים.
