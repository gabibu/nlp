

פקידים במשרד ההגנה בוושינגטון אומרים כי בדרום עירק נחשף כנראה מפעל גדול מאד לייצור נשק כימי ליד נג'ף כמאה חמישים קילומטר מדרום לבגדד. אולם דובר של המשרד אמר כי הדיווחים בכלי התקשורת מוקדמים וכי נבדקים כמה אתרים בעלי ענין.

דובר של פקחי האום אמר כי אינם יודעים דבר על מפעלים כימיים ליד נג'אף שאפשר לייצר בהם כלי נשק להשמדה המונית.

את הידיעה חשפה כתבת העיתון ג'רוסלם פוסט קרולין גליק הנלווית אל כוחות דיביזיית הרגלים השלישית.

חייל אמריקני נפצע מהתפוצצות מטען ממולכד בעת שניסה להסיר את אחד הלוחות שכיסו את המקום. כשלושים חיילים ובראשם גנרל, הממונה על המפעל הסגירו את עצמם והגנרל נחקר כעת.
