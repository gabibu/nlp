

הממשלה החליטה היום להקים ועדת שרים לענייני המילואים. בראש הוועדה יעמוד שר הביטחון שאול מופז שיזם את הקמתה, והיא תטפל בכל הקשור לתנאי השירות של מערך המילואים.

בוועדה חברים גם השרים אהוד אולמרט, יוסף לפיד, בנימין נתניהו, אפי איתם, לימור ליבנת ובני אילון.

כתב עתי"ם מוסיף, כי בישיבתה השבועית מינתה הממשלה מספר ועדות שרים נוספות:
ועדת שרים לענייני חקיקה בראשות שר המשפטים יוסף לפיד, ועדת שרים לענייני השב"כ בראשות ראש הממשלה אריאל שרון, ועדת שרים לעניין רשות העיון בחומר ארכיוני מסווג בראשות שר המשפטים יוסף לפיד וועדת שרים לענייני סמלים וטקסים בראשות שר הבריאות דני נווה.
