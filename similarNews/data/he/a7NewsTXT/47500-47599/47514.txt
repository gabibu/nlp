

ארגון המחבלים של תנועת הפתח', "גדודי אל אקצה" קרא בשבת לאומה הערבית לצאת למלחמת קודש למען עיראק.

ארגון המחבלים של תנועת הפתח', "גדודי אל אקצה" קרא בשבת לאומה הערבית לצאת למלחמת קודש למען עיראק.

בהודעה מטעם גדודי אל-אקצה שהופצה ברחבי יו"ש קוראים אנשיהם לאומה הערבית לצאת לג'יהאד נגד האמריקנים ובני בריתם, כדי לשחרר את עיראק ולמנוע את כיבושה.

גם אירגון הג'יהאד האיסלאמי קרא בהודעה שהפיץ לאומות הערבית והאיסלאמית לצאת ולסייע לעירק במלחמתה.

בשבת נערכו במקומות שונים ביש"ע הפגנות תמיכה בעירק ובנשיאה סדאם חוסיין ונגד ארה"ב ובת בריתה ישראל. באחדות מההפגנות הוצתו דגלי ארה"ב וישראל ונקראו קריאות לסדאם חוסיין להפציץ את תל אביב.

המשטרה ברש"פ לא התערבה באף אחת מההפגנות הללו.

כ-15 פעילי תנועת "בני הכפר" ובל"ד הפגינו בשבת בצהריים בוואדי ניסנאס בחיפה, נגד התקיפה האמריקנית בעיראק.

המפגינים נשאו שלטים באנגלית, ואחת מהם גם הניפה את דגל אש"ף. בתום ההפגנה התפזרו משתתפיה בשקט.


ראש הממשלה המיועד ברש"פ, אבו מאזן החל בפגישות והתייעצויות לקראת הרכבת הממשלה העתידית ברשות. כך מסר חוסין אל שייח אחד מבכירי הפתח' ביו"ש.

חוסיין אל שייח אמר כי, אבו מאזן נועד במוצאי שבת עם חברי התנועה במועצה הפלשתינית המחוקקת ודן עימם בנושא זה. לדבריו חברי המועצה המחוקקת החברים בפתח' שנפגשו עם אבו מאזן דרשו ממנו לשלב בממשלה החדשה את "הדור הצעיר".

לדבריו, תנועת הפתח' תגבש עוד היום מסמך שיתן מענה לכל הדרישות שלה באופן מסודר, כדי להציגו לאבו מאזן, תוך 48 שעות.

עוד אמר אל שייח כי אבו מאזן אמור לצאת לעזה כדי לפגוש שם את בכירי הפתח'.
