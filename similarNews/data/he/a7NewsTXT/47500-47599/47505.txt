

העיתון "וושינגטון פוסט" מדווח כי רשת הטרור "אל-קאעידה" נמצאת על סף היכולת לייצור אנטרקס ושאר מרכיבים למערכות נשק ביולוגיות וכימיות, זאת על פי מידע שהושג על ידי ארה"ב.

העיתון "וושינגטון פוסט" מדווח כי רשת הטרור "אל-קאעידה" נמצאת על סף היכולת לייצור אנטרקס ושאר מרכיבים למערכות נשק ביולוגיות וכימיות, זאת על פי מידע שהושג על ידי ארה"ב.

רשת "אל-קאעידה" בהנהגת עוסאמה בן לאדן, הצליחה להשיג את המרכיבים הנחוצים לייצור הרעלן הביולוגי בוטולינום וחיידק הסלמונלה, כמו גם את המרכיבים לייצור הרעל ציאניד.

"הרשת קרובה ביותר גם לייצור חיידק האנתרקס, הנחשב קטלני הרבה יותר מהחומרים שהוזכרו עד כה", נאמר ביומון, שציטט שלושה מקורות יודעי דבר ובעלי נגישות לדיווחים המתארים את יכולות "אל-קאעידה".

ארה"ב הצליחה לאסוף את רוב הראיות ממזכרים כתובים ביד ומהחומר שנמצא בדיסק הקשיח של מחשב אישי השייך לחאליד שייח' מוחמד, החשוד בתכנון פיגועי ה-11 בספטמבר 2001, ואשר נלכד בפשיטה על בית מגורים בעיר רוואלפינדי בתחילת חודש מארס.

על פי הדיווחים נמצאו באותו בית מסמכים והזמנות לרכישת "בצילוס אנתרסיס", המרכיב הבסיסי לפיתוח מחלת האנתרקס. על פי הראיות שהתגלו לא ניתן היה לקבוע מתי תכננו החשודים לסיים את ייצור הנשק המדובר.

מוחמד היה אחד משלושה אנשי "אל-קאעידה" שנעצרו בעיר רוואלפינדי ליד איסלאמבאד בביתו של עבדול קודוס חאן, בקטריולוג, שככל הנראה הצליח לרכוש חומרים כימיים, דיווח היומון. חאן עצמו לא נלכד בפשיטה המדוברת והוא חופשי גם כיום.

מומחד לא הבהיר לחוקריו למה נועדו החומרים שנרכשו, אולם מומחים חושדים שרשת "אל-קאעידה" התכוננה להרעיל את המזון המסופק לחיילים האמריקנים באפגניסטאן, המיוצר על ידי תושבים מקומיים.

אלפי חיילים אמריקניים מוצבים באפגניסטאן במסגרת מבצע החיפושים אחר עוסאמה בן-לאדן ואנשי רשת "אל-קאעידה".
