

לפחות שבעים ושניים כורים נספו בפיצוץ גז שאירע במכרה פחם בצפון סין. בשלב זה התקווה למצוא ניצולים במקום הולכת ונמוגה, כך מדווחת סוכנות הידיעות הרשמית סין-הואה.

בידיעה נאמר כי עד כה חולצו מבין ההריסות 50 גופות.

הפיצוץ אירע לקראת שבת בחצות במכרה פחם ליד העיר שיאאוי במחוז שאנשי, בו עבדו 87 כורים, בעת שאירעה התאונה. חמישה עשר מהם חולצו ללא פגע.

עבודות החילוץ שובשו, מאחר והפיצוץ הביא לקריסת חלקים מהפיר, אם כי מערכת האוורור כבר תוקנה.
