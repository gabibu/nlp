

לנוכח ההחלטה לבטל את קייטנותיהם של ילדי העיר שדרות לנוכח ירי רקטות הקסאם על העיר החליט איש העסקים לב לבייב להזמין את ילדי העיר ליומיים של כיף.

בתיאום עם ראש העיר שדרות הזמין אלי מויאל, מקים עמותת "לב לנוער", 500 מילדי שדרות ליומיים של כיף.

היומיים הייחודיים החלו הבוקר (ג') בשעה 10:00 בלונה פארק שבתל אביב, שם הם אמורים להישאר עד שעות אחר הצהריים.

"בימים אלה של לחצים יומיומיים אנו נלחמים להשיב את החיוך לפניהם של הילדים משדרות ושאר יישובי העימות, פעילויות הפגה וימי כיף מחוץ לישובים יביאו לילדים שמחה שלצערי הרב נגזלת מהם בשל האירועים הקשים" אומר תא"ל מיל' יהודה דובדבני מנכ"ל עמותת "לב לנוער".

את עמותת "לב לנוער" הקים לבייב למען ילדים ובני נוער המתגוררים לאורך קו התפר ויישובי העימות.
(ש)
