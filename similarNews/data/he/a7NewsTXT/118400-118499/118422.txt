

נשיא ביהמ"ש העליון אהרון ברק אומר כי עצירת האוטובוסים של מתנגדי ההתנתקות בדרכם לנתיבות, על ידי המשטרה, הוא ענין סבוך והדיון בו יימשך ביום חמישי. ברק אמר עוד כי ישקול להרחיב את ההרכב הדן בעתירה.

מדובר בעתירותיהם של חברות אוטובוסים ושל מתנגדי התנתקות, נגד המשטרה. העתירות הוגשו בעקבות פעולת המשטרה לעצור את האוטובוסים מלנסוע לנתיבות, במסגרת נסיונותיה למנוע את הגעתם של מפגינים.

הצעד זכה לביקורת קשה מצד פוליטיקאים כולל זו של האגודה לזכויות האזרח.

עו"ד אריה לשם ב"כ העותרים, אמר אתמול לכתבתנו רותי אברהם כי אחת העותרות היא חברת אוטובוסים הטוענת כי המשטרה מנעה מצי האוטובוסים שלה לנסוע לנתיבות ואף עצרה נהג ובכך פגעה בזכות לחופש תנועה. הוא סיפר כי במקרה אחר עלו שוטרים על אוטובוסים שהסיעו ילדים מקיטנות לבתיהם ונטלו את הנהגים לחקירה.

