

ח"כ אורי אריאל מהאיחוד הלאומי, הצועד עם האלפים לכפר מימון, אומר כי מדובר בצעדה שכמוה לא היתה וכי הצטרפות אלפים נוספים היום, יכולה להביא להפלתה הדמוקרטית של הממשלה. 'הדיקטטורה
בפאניקה', הוא אומר.

אריאל אומר לערוץ 7 כי "ההמונים ממשיכים לצעוד בלילה וכי לא היה דבר כזה ובגודל הזה. אני שומע את האנשים שמאמינים, מחייכים ומרגישים נהדר לבצע את המשימה במסירות ובצורה דמוקרטית".

ח"כ אריאל סבור כי אם אלפים יצטרפו גם מחר לצעדה, יהיה בכוח המפגינים להפיל את הממשלה בצורה דמוקרטית. "צריך לתת שבח ואכנסנייה למועצת יש"ע שעשתה את הדבר האדיר הזה ואם יהיה הצטרפות של עוד אלפים נראה את סוף הממשלה".

אריאל מוסיף כי המפגינים אינם מתעמתים עם חיילים ושוטרים אלא רוקדים ושרים כשהם אוחזים בספרי תורה. אין לכך תקדים, אומר אריאל, הנמנה על ותיקי ההתיישבות.

ח"כ אריאל קרא לציבור להמשיך ולהגיע לצעדת ההתחברות בדרום. "קשה להגיע ומי שנתקע הולך ברגל. לא צריך להתעמת עם אף שוטר או עם אף חייל, הדיקקטורה נמצאת בפאניקה וככה היא מתנהגת. לפי דעתי אנחנו בתחילת הסוף של הממשלה".
