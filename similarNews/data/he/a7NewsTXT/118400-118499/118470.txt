


אביעד ויסולי יו"ר המטה למען א"י וחבר הפורום המשפטי, אומר כי על המפגינים לדעת שלחייל אין סמכות חוקית לעצור אזרחים.

"עם חקיקתו של חוק המעצרים וביטול תקנות ההגנה, נשללה מחיילים היכולת לעצור אזרחים", אומר ויסולי.

לדבריו כל אותם החיילים המוצבים בכפר מימון והסביבה הם 'שקופים' לדידם של המפגינים, שכן מותר להם עפ"י החוק רק לאבטח אותם אך לא לעצור. יתירה מכך מדגיש ויסולי, החיילים יודעים שאסור להם לעצור ולכן הם מצליחים לעצור רק את אלו שאינם מודעים לכך שזו הפרת חוק.

ויסולי העושה בשעה זאת במחסום כיסופים אומר לכתבתנו רותי אברהם כי נוכח לדעת שהשוטרים העוסקים ב'אכיפת החוק' כלפי המפגינים, עושים זאת תוך הפרת חוק. החוק לדבריו מחייב שוטרים לענוד תגיות עם שמם אך השוטרים עוטים אפודים והתגית מוסתרת, כאמור, בניגוד לחוק.

