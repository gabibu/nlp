

הנשיא בשאר אסאד הודיע היום כי סוריה מוכנה לשתף פעולה עם ארה"ב במאבק בטרור.

אסאד קרא לארה"ב להצטרף לסוריה "ולהפיק תועלת מהנסיון המוצלח שלה" בתחום זה. אסאד, שדבריו הובאו ע"י סוכנות הידיעות הסורית הרשמית, התייחס בדבריו לקרבות העקובים מדם שהתחוללו בסוף שנות ה-70 ובתחילת שנות ה-80 של המאה הקודמת עם חברי ארגון האחים המוסלמים.

אסאד הדגיש כי פעולות הטרור רחוקות מרוח האיסלאם ומהערכים האיסלאמיים וקרא לארה"ב לבדוק את הסיבות להיווצרות הטרור.
