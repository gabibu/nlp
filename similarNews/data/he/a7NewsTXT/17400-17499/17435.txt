

אנשי המחנה הלאומי ממשכים לתקוף את שגריר ארה"ב דן קרצר בעקבות אמירתו כי עדיף שישראל תגדיל את הכספים המעוברים לנכים במקום להשקיע ביישובי יש"ע.

דובר מפלגת "תקומה" יגאל אמיתי אמר היום: "דן קרצר הוא חלק מחבורת 'הערביסטים היהודיים' של מחלקת המדינה המנהלת מזה 10 שנים מדיניות חוץ אמריקנית אנטי-ישראלית בניגוד לאינטרסים הביטחוניים והכלכליים של מדינת ישראל. אחד מהחבורה הוא דב זקהיים ש'בזכותו' בוטל פרוייקט מטוס הלביא".
