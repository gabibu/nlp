

שלושת החיילים מתוך הארבעה שנהרגו הבוקר בהתקפת המחבלים ליד קיבוץ "כרם שלום", וששמם הותר לפרסום הם: רב סרן אשרף הואש מזריב (28) מבית זרזיר, רב סמל איברהים חמדיה, בן 23 מריחניה וסמ"ר מופיד סוואעד בן 25 מאבו סנאן.

מופיד סוואעד הוא קרוב משפחתו של החייל החטוף עומר סוואעד. שמו של ההרוג הרביעי טרם הותר לפרסום.

השר לבטחון פנים, עוזי לנדאו אמר בתגובה למתקפת המחבלים לפנות בוקר "לפנינו עומדת רשות תומכת טרור ועד שלא נהרוס את תשתיתה דבר לא ישתנה".

לדברי לנדאו, "צריך לשכוח משבעה ימי שקט". הוא ציין כי מדובר באירוע חמור ביותר ואמר כי אסור לעשות כל הפוגה במאבק בטרור: "לפני שנהרוס את תשתית הטרור אין סיכוי להסכם", אמר לנדאו.

