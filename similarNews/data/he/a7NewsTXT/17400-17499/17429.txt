

כתבנו קובי פינקלר מדווח כי שני מחבלים הצליחו לפנות בוקר לחצות את גדר המערכת המקיפה את חבל עזה, באזור הישוב כרם שלום. המחבלים הגיעו לעמדה של צה"ל באזור הישוב ותקפו אותה. בהתקפת המחבלים נהרגו קצין ושלושה חיילים מגדוד סיור המדברי. שני חיילים נוספים נפצעו ופונו לבית החולים סורוקה בבאר שבע.

במקביל החלו חילופי אש בין המחבלים ובין סיור של צה"ל שהיה במקום. כוחות גדולים של צה"ל הוזנקו למקום וניהלו במשך מספר שעות מרדף אחר המחבלים. במהלך המרדף חוסלו שני המחבלים.

כתבנו משה פריאל מוסר בשם גורמים בצה"ל כי שני המחבלים היו לבושים במדים של מנגנוני הביטחון הפלשתיניים. ליד גופותיהם התגלו אמצעי לחימה רבים.
