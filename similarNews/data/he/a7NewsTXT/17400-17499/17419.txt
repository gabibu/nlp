

ביום חמישי שעבר החל שר הביטחון במהלך של הסגת כוחות צה"ל לאחור. מאז ממשיך שר הביטחון את מדיניות ההקלות בסגרים ובכתרים, ותושבי יש"ע, מצדם, ממשיכים למחות.

אתמול הפגינו תושבי גוש קטיף במחאה על פתיחת הציר המחבר בין שני חלקי רצועת עזה. נזכיר, כי הכביש נסגר לתנועת ערבים לאחר ששני מחבלים מתאבדים פוצצו את עצמם ליד מדרשת כפר דרום.

איש מהמתיישבים אינו בוטח בשקט היחסי השורר כרגע ביש"ע. יתרה מזאת: באזורים מסוימים השקט כלל אינו מורגש. יעל בן יעקב ממבוא דותן אמרה אתמול לערוץ 7 כי בשבוע האחרון הונחו שלושה מטענים בסביבת היישוב, שניים מהם כוונו לפגוע בילדים היוצאים מבית הספר, ובנס לא נפגע איש. בן יעקב וחבריה, כאמור, אינם מרגישים בשקט המדובר.

בתוך כך הגיש אתמול ח"כ צבי הנדל שאילתא דחופה לשר הביטחון בנימין בן אליעזר בנושא ההקלות לפלשתינים ופתיחת הכביש בגוש קטיף.
