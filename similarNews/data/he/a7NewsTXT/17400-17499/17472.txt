

משלחת של חברי קונגרס המבקרת בישראל הודיעה לראש הממשלה אריאל שרון, כי היא מבטלת פגישה שתוכננה לה עם יאסר ערפאת ברמאללה, וזאת בעקבות המידע שהגיע אליהם על הקשר הישיר בין הרשות הפלשתינית לבין ספינת הנשק שנתפסה בים סוף.

כתב עתי"ם מוסר, כי על כך הודיע ראש המשלחת, חבר הקונגרס הדמוקרטי ג. גרי אקרמן, שהוא הדמוקרט הבכיר בתת-הועדה למזרח התיכון בועדת החוץ של בית הנבחרים.

חברי המשלחת נפגשו עם ראש הממשלה בלשכתו בירושלים ושמעו מפיו סקירה מקיפה על המצב באזור, ובכלל זה על תפיסת ספינת הנשק "קארין אי" ותקרית הירי הקשה בגבול עזה.
