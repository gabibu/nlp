

בעוד חללי הפיגוע בכרם שלום מובאים למנוחות התכנסו אתמול בכירים מהרש"פ ואישים מ"חבורת אוסלו" וממפלגת העבודה בדלתיים סגורות במקום סמוך לקייפטאון, דרום אפריקה, כדי לדון בדרכים לחדש את תהליך אוסלו. הכינוס נעשה תוך כדי שמירה קפדנית, וזאת כדי לשמור על חשאיות.

בכנס משתתפים מהצד הישראלי יו"ר הכנסת אברהם בורג ויוסי ביילין. במשלחת הפלשתינית משתתפים סאיב עריקאת וזיאד אבו זיאד, הממונה מטעם הרש"פ על הפעילות החתרנית בירושלים.

דובר משרד החוץ הדרום-אפריקני אמר כי זהו "כנס לא-רשמי, של אישים בעלי דעות זהות המחפשים פתרונות לבעיות המזרח התיכון באמצעות משא ומתן ולא באמצעות אלימות".
