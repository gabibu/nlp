

בעוד חללי הפיגוע בכרם שלום מובאים למנוחות התכנסו היום בכירים פלשתינים ואישים מ"חבורת אוסלו" ומהמערך בדלתיים סגורות במקום סמוך לקייפטאון, כדי לדון בדרכים לחדש את תהליך השלום במזרח התיכון. הכינוס נעשה תוך כדי שמירה קפדנית, וזאת כדי לשמור על חשאיות.

בכנס משתתפים מהצד הישראלי יו"ר הכנסת אברהם בורג ושר המשפטים לשעבר יוסי ביילין. במשלחת הפלשתינית משתתפים סאיב עריקאת וזיאד אבו זיאד, השר הפלשתיני הממונה על ירושלים.

דובר משרד החוץ הדרום-אפריקני אמר כי זהו "כנס לא-רשמי, של אישים בעלי דעות זהות המחפשים פתרונות לבעיות המזרח התיכון באמצעות משא ומתן ולא באמצעות אלימות".
