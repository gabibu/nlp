

הרמטכ"ל רב אלוף שאול מופז אמר היום כי מדובר בפעולה משותפת לחמאס ולמשטרה הפלשתינית.

הרמטכ"ל ציין כי המחבלים לבשו מדים של המשטרה הפלשתינית - "מי שהעריך שאנו נמצאים בתקופת רגיעה מבין שהעשיה של הרשות הפלשתינית היא למראית עין בלבד".

"גדוד הסיור הבדואי שאיבד היום ארבעה מלוחמיו עושה ימים כלילות לביטחונה של מדינת ישראל, באחת הגזרות היותר מורכבות ופעילותם נעשית תחת אש בנאמנות גדולה מאוד", הוסיף מופז.

"אני מצטרף לאבלן של המשפחות ומאחל החלמה לפצועים", אמר מופז.


