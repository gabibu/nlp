

שר הביטחון בנימין בן אליעזר אמר הערב כי הוא בעד פינוי מוגבל של יישובים מסויימים ביש"ע, אם וכאשר יוחלט על הפרדה חד-צדדית מן הפלשתינים.

בהופעה בפני המועצה לשלום ובטחון בתל אביב הציג איש המועצה, האלוף במיל. דני רוטשילד, את תוכנית ההפרדה החד צדדית שגיבשו כמה מבכירי החברים במועצה. על פי התוכנית ניתן יהיה לפנות 40 יישובים ביש"ע.

רוטשילד שאל את בנימין בן אליעזר מה דעתו. "אני בעד פינוי מוגבל של התנחלויות מסויימות אך אי אפשר להוציא אותן משם בלי כוח פוליטי", אמר בן אליעזר.
