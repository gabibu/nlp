

הסנטור האמריקני פראנק וולף אמר היום כי הנשיא האפגני חמיד קרזאי חייב להישאר בראש הממשלה גם לאחר תקופת הכהונה בת שישה חודשים של הממשל הזמני.

הסנטור, ששב מביקור בן יומיים באפגניסטן, ציין כי יושרו של קרזאי מבטיח שהסיוע הפיננסי שהבטיחה הקהילה הבינלאומית אכן ישמש לשיקום המדינה, ולא יגיע לכיסו של איש.

"במקצוע זה מפתחים את היכולת לשפוט אנשים, ואני חושב שהנשיא קרזאי הוא אדם ישר. אפשר לחוש בכנותו וביושרו", אמר עוד וולף.

הסנטור וולף ביקר באפגניסטן יחד עם עמיתיו מהקונגרס טוני הול וג'ו פיטס.
