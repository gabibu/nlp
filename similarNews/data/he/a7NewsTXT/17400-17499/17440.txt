

עתירה הוגשה היום לבג"ץ בענינו של הפרופ' היס, העומד בראש המכון לרפואה משפטית באבו כביר.

בעתירה נדרש בג"ץ להורות על השעייתו של היס.

בעתירה נטען כי אין זה ראוי שמשרד הבריאות ימשיך להעסיק את היס בשל החקירה המשטרתית המתנהלת כנגדו. "על פי החשד היו במכון אי-סדרים חמורים וביניהם אי הבאתם לקבורה של חלקי גופות", כתב בעתירה עורך הדין רמי צוברי.

המשטרה חוקרת בימים אלו גם את תלונתו של עו"ד צוברי נגד היס בנוגע לפרשיית ילדי תימן.

צוברי התלונן כי בחשיפת מימצאי בדיקת התאמה שערך היס לשתי נשים, הוא הפר את הסודיות הרפואית.
