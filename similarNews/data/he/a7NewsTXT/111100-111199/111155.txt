

סך כל התשלומים ברוטו למשרת שכיר בחודש פברואר 2005, של עובדים ישראלים, היה 7,004 ש"ח, ומספר משרות השכיר היה כ-2.390 מיליון.

השכר הממוצע של העובדים מחו"ל, היה בחודש פברואר השנה, 3,799 ש"ח, ומספר משרות השכיר היה 64.4 אלף. מספר משרות השכיר של העובדים מיהודה, שומרון וחבל עזה היה כ-11.2 אלף.

סך כל משרות השכיר (עובדים ישראלים, עובדים מיהודה, שומרון וחבל עזה ועובדים מחו"ל) היה
כ-2.465 מיליון והשכר הממוצע שלהם היה 6,899 ש"ח.

מנתוני המגמה, עולה כי בחודשים ינואר-פברואר 2005, קצב הגידול של מספר משרות השכיר של העובדים הישראלים היה 1.2% בחישוב שנתי. בשכר הממוצע למשרת שכיר במחירים שוטפים נרשמה יציבות.

על כך נמסר מהלשכה המרכזית לסטטיסטיקה, על סמך עיבוד ראשוני של מדגם מדוחות המעבידים למוסד לביטוח לאומי ומקורות מינהליים אחרים.
