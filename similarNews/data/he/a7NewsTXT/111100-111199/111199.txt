

מכבי ת"א אלופת אירופה עונה שנייה ברציפות הוכיחה כי התואר אכן יאה לה. במשחק קבוצתי גברה אמש על טאו ויטוריה הספרדית: 90-78 ושמרה בידיה את גביע אירופה לאלופות. כתבנו אפי נפתלי מדווח.


במשחק שמחציתו הראשונה העלתה חשש שמדובר בשידור חוזר מהעונה שעברה, רק שהחלפנו אולם ויריבה, מחצית בה מכבי הראתה משחק רגיל שלה בליגת האלופות, נדרשה מכבי במחצית השנייה להזיע קצת יותר במה שנראה יותר כמשחק בגמר גביע אירופה לאלופות.

מאמן מכבי תל אביב, פיני גרשון, אמר בתום המשחק כי הוא מודה לרבנים שהתפללו להצלחת קבוצתו. "הכל בידי שמים ואין עוד מלבדו", אמר.

רבע ראשון:
מכבי פתחה עם החמישייה הקבועה, במשחק טוב של שאראס באסטון וויצ'יץ
ויטוריה עלתה בהתחלה ליתרון קל של 5:2 אך זה נראה היה כמו היתרון היחידי שלה על מכבי לפחות כמו שנראתה המחצית הראשונה. מכבי שיחקה טוב ורגוע כמו משחק רגיל בליגת האלופות, וכמי שהמעמד כבר מוכר לה, לעומת טאו שלא נראתה בעניינים. התוצאה: 26:15 למכבי בסיום הרבע, בשלב זה, זה התחיל להיראות כמו שידור חוזר מאשתקד.

רבע שני:
בפתיחת הרבע השני, מכבי לא הורידה את הרגל מהגז, תפקדה כמו מכונה, שגם כשמשהו גמגם מעט, כמו טעות וחצי של קומאטוס, מיד תיקן בשתי שלשות לפני שפיני יחליפו בשלף, והעלה את מכבי ליתרון 16.
בורשטיין אחרי שלשה נוספת, סופג עבירה שלישית, מה שסימן מגמת האטה בקצב של מכבי, מאצוסקאס צימק בעוד שתיים, ומכבי החלה מעט להילחץ, החטאות לשלוש ורצף עבירות, גרמו לפיני להחזיר את שאראס לפרקט, שקלע מיד שלשה, באסטון בעוד מתפרצת החזיר את היתרון ל13, גרין הוסיף 2 נקודות ואז נראה כי מכבי נרגעה מעט, ומהלכים גדולים של שאראס ובאסטון הראו מי באמת שולט במשחק, יחד עם קומאטוס מהקו (במשחק טוב מאוד) הורידו את מכבי עם יתרון דו ספרתי למחצית.

רבע שלישי:
טאו משיבה מלחמה. טוב לא ממש... את המחצית הזו מכבי פותחת מבולבלת, ורק החטאות מצד הספרדים שמרו על ההפרש, פיני נדרש לפסק זמן שני, מכבי ממשיכה בחוסר ריכוז, וטאו מתחילה לשחק ללחוץ וצמק, תוך שהיא גורמת למכבי להזיע, ומוסיפה מעט מתח למשחק שהחל להראות סוף סוף כמו משחק גמר גביע אירופה. ההפרש ירד ל2 הפרש, דקה וחצי לסיום הרבע, ורק שאראס כמו תמיד תופס מנהיגות, מרגיע את חבריו, קובר שלשה נוספת, שמשאירה את ההפרש סביבות ה3-5 נקודות למכבי.

רבע רביעי:
מכבי עוד פתחה מעט מבולבלת, אך לאט לאט תחת הנהגתו של שאראס וסלים של וויצ'יץ ובאסטון, וכמובן הקהל שעל אף המרחק מהקווים דחף את קבוצתו קדימה, מכבי פתחה קצת להפרש של 8-10 נקודות מה שנתן לה יותר אוויר. בורשטיין 3:30 דקות לסיום יוצא ב5 עבירות אך זה לא שינה כבר לדקות בהן אפילו טאו כבר קצת הרימה ידיים, ונתנה לבאסטון את הנקודה ה50,000 של מכבי באירופה עם דאנק נוסף מאסיסט של... שאראס, כבר אמרנו? הMVP של המשחק עם 22 נקודות אבל בעיקר ריכוז ומנהיגות שמכבי היתה זקוקה לה ביום שפארקר קצת היה חלש.

לסיכום:גביע שני ברציפות וחמישי בסה"כ אלה העובדות שיוציאו את ההמון התל-אביבי הצהוב לחגוג. את כל השאלות על עתידו של גרשון, שאראס, ואם מכבי מתחילה לשעמם את אירופה כמו את ישראל מה יהיה האתגר הבא, כדאי לדחות קצת בשלב זה... יאללה מכבי.
