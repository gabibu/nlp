

ביום שני ל' ניסן, 9,5,05 ייערכו ארגוני הימין החוץ פרלמנטרים, כנס לקראת המשך המאבק על ההתיישבות בגוש קטיף ובצפון השומרון.

הכנס יתקיים בירושלים במלון הייאט ריג'נסי בשעה 19:00. בכנס ידונו הארגונים על דרכי פעולה מעשיות להמשך המאבק.

בכנס צפויים להשתתף ח"כ אלדד, משה פייגלין, עו"ד העצני, הרב דוד דרוקמן, נדיה מטר, אל"מ (מיל.) משה לשם. בכנס יחולקו תיקי מבצע על ידי מטה "הבית הלאומי".

הכנס יתקיים על רקע הירידה החדה בשבועות האחרונים בתמיכת הציבור בתוכנית ההתנתקות. מסקר שערך מעריב עולה כי בתוך שלושה שבועות ירדה התמיכה מ-61 אחוזים ל-54 אחוזים. הירידה בתמיכה בהתנתקות אינה מבטאת בנתיים, עליה בשיעור המתנגדים לתוכנית. מהסקר עולה ששיעור המתנגדים להתנתקות גדל רק במידה קלה מ-31 אחוזים ל-33 אחוזים וכי הירידה בתמיכה בתוכנית נובעת בעיקר מכך שמי שתמכו בעבר בהתנתקות, עברו למחנה המתלבטים, שגדל משבעה אחוזים ל-11 אחוזים.
