

מנתונים שנאספו ע"י פורום תיירות נגב ברשות לפיתוח הנגב עולה כי בשנת 2004 היו בנגב כ-2000 חדרי לינה ועוד 3046 חאנים (לינת שטח). ממוצע תפוסה של 55% (יותר מהממוצע הארצי).

מהנתונים עולה עוד כי מספר המבקרים באתרים עלה בשנת 2004 ב- 15%. ענף התיירות הכפרית מעסיק כ  1200 עובדים קבועים ומספר דומה של עובדים זמניים. להערכת גורמים ברשות, התפתחות ענף התיירות בנגב מביע על פוטנציאל של הכפלת מספר המועסקים ב-5 השנים הקרובות ולראיה מצביעים הגורמים כי בשנת 2004 פנו כ 200 יזמים לחממת תיירות לקבלת שירותי יעוץ וחונכות.

למרות נתונים אלה חלה בשנה זו ירידה בהשקעות ובמשאבים שהוקצו ע"י המדינה וגורמים נוספים לפיתוח הענף. לדוגמא בשנת 2003 הושקעו בתכנון לפיתוח 100 אלף  לעומת 58,000 ב2004 . תקציבי השיווק והפרסום קוצצו בכמעט 300 אלף ש" מ870 אלף  ב 2003 ל600 אלף  ב 2004. ותקציב הכשרת כ"א הוקטן אף הוא בכ 10,000 . בסה"כ למרות הפוטנציאל של הענף בנגב , העלייה בתפוסת החדרים ובמספרי המבקרים חל קיצוץ בהיקף ההשקעה של כ 400 לאלף  ב2004.

מנכ"ל הרשות לפיתוח הנגב, מאיר סהר, מעריך כי "הנתונים המעודדים על אף הירידה בהשקעות ובתקציבי המדינה, נובעים בחלקם לפחות, מההתארגנות הנכונה של תיירני הנגב ב'פורום תיירות נגב' שהקימה הרשות לפיתוח הנגב.

"לפני מספר שנים", מוסיף יו"ר מנהלת הרשות לפיתוח הנגב, "לאחר שפורקה המינהלה לפיתוח התיירות , הבנו כי אין מקום לפעילות של כל אזור בנפרד בנגב וכי אם נאחד את כל הגורמים התיירותים לפורום משותף נהיה אפקטיים יותר בניצול המשאבים המועטים שישנם לטובת כולם".

ההתארגנות הביאה להקמת פורום תיירות נגב ולאיגום תקציבי התייעלות ואיחוד כוחות.

בפסח השנה ביקרו באטרקציות תיירותיות שונות בנגב כ-200,000 איש.
