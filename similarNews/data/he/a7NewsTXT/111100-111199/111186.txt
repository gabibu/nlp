

המשטרה מגבילה היום, א' דראש חודש אייר, את גיל המתפללים המוסלמים שיורשו להיכנס ולהתפלל בהר הבית בעקבות הודעת ראשי ארגון "רבבה" על כוונתם להעפיל להר בראש החודש.

בהערכת מצב שנעשתה אתמול בעקבות הידיעות על כוונת מוסלמים לערוך הפגנת כוח בהר הבית החליטה המשטרה להגביל את גיל המתפללים המוסלמים שיורשו להיכנס להר. ההגבלה נכנסה לתוקף כבר מאתמול בערב, ליל ראש החודש.

בחודש שעבר, בעקבות נסיונם הכושל להביא עשרת אלפים תומכים להר הבית הודיעו ראשי ארגון "רבבה" כי בכוונתם לנסות לעלות להר הבית גם בראש חודש אייר.

להר הבית יורשו להיכנס אך ורק מתפללים מוסלמים מגיל 45 ומעלה, בעלי תעודות זהות כחולות בלבד. על גיל הנשים לא תושת כל הגבלה.
