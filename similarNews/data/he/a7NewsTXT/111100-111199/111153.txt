

תמיר ברגמן, עובד כפקיד שומה 5 בשלוחת תל אביב של מס ההכנסה. לפני שבוע ביקש לצאת לחופשה ללא תשלום עד לאחר תקופת ההתנתקות, הבוקר קיבל הודעה בעל פה כי המדינה עומדת לפטר אותו.

פקיד במס הכנסה קיבל הבוקר הודעה בעל פה כי המדינה עומדת לפטר אותו משום שהתבטא נגד ההתנתקות.

תמיר ברגמן, עובד כפקיד שומה 5 בשלוחת תל אביב של מס ההכנסה. לפני שבוע ביקש לצאת לחופשה ללא תשלום עד לאחר תקופת ההתנתקות. במכתב לראש הממשלה ולממונים עליו כתב ברגמן כי אינו יכול להמשיך בתפקידו משום שמס הכנסה מייצג יותר מכל גוף אחר את השלטון.

המכתב כלל ביקורת פוליטית חריפה על מהלכי הממשלה ועל ראש הממשלה באופן אישי. בין היתר כתב ברגמן "ובכן, אדוני רה"מ, אינני יודע אם להאמין לידך הימנית או השמאלית"?... אבקש לאשר לי חל"ת לחצי שנה (בין פסח לסוכות) לתקופת העקירה, הגרוש והתקופה הקרובה שלאחריה, הנני עובד ברשות המס אשר מעצם מהותה היא אולי הסמל המובהק ביותר לשלטון בכל מדינה, מצפונית לא אוכל לייצג בכבוד את המדינה ולשאת את סמל עובד רשות המסים בתקופת העקירה.
אינני מציע להימנע מתשלום מס ואינני מציע להפר את החוק מכיון שיש מדינה גם לאחר ההתנתקות אולם מכאן ועד נשיאה בסמל המובהק ביותר לשלטון יקשה עלי מאוד. בתקופה כזו של גזרות שמבחינתי נראות כאנטישמיות, בתקופה של שחיתות שלטונית ושל הפרת זכויות יסוד של כבוד האדם וחרותו, בתקופה כזו הנני מתכון לפעול בכל יכולתי על מנת לשכנע בדרכים דמוקרטיות בין בכתיבה ובין בהפגנות לא אלימות ולעשות הכל להסרת רוע הגזרה.

ומכיון שאין זה ראוי כעובד מדינה להטיף כנגד החלטות הממשלה ,להפגין, ולנקוט בפעולות מחאה דמוקרטיות נוספות ובו זמנית לקבל כסף מטעמה וליצגה ובמיוחד לאור העובדה שעל פי החוק האנטי דמוקרטי שלא לומר דיקטטורי על השתתפות בהפגנה לא אלימה צפוי המפגין לשלוש שנות מאסר,
על כן לתקופה האמורה של חצי השנה הקריטית הקרובה אבקש חל"ת (חופשה ללא תשלום).

התלבטתי רבות אם לפנות במכתב זה אולם לא נותרה לי דרך אחרת אלא כעובד מסור ואחראי לבקש חל"ת לחצי שנה על מנת שאוכל לאחר מכן לחזור ולעבוד בלב שלם ובאופן אחראי לכל משך החוזה ואף לאחריו".

כוונתו לצאת לחופשה וביקורתו על מהלכי הממשלה פורסמו באמצעי תקשורת והבוקר קיבל ברגמן הודעה כי יפוטר מתפקידו.
