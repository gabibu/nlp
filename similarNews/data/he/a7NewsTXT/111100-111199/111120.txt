

'מתנתקים ומתחברים: האתגר' זהו שמה של תכנית לימוד חדשה שמנפיק משרד החינוך. בתכנית משחק תפקידים ושיעורי מחנך שיעסקו בלבטים שסביב יישום תכניתו המדינית של ראש הממשלה שרון.

את התכנית החדשה פיתח השירות הפסיכולוגי במשרד החינוך וייעודה הוא חשיפתם של תלמידים לפרטיה של התכנית.

התכנית כוללת מערכי שיעור בהם נידונים פרטי התכנית וסוגיות שונות המעוררות דיון ופולמוס ציבורי עולות בפני התלמידים. כמו כן משולבים במערכי השיעור פרטים על הישובים המועדים לעקירה.

לתלמידים יינתנו במהלך התכנית כרטיסי דמויות ובהם לבטים לביצוע משחק תפקידים.

שמה של תכנית הלימודים מבהיר כי במשרד החינוך רואים בדאגה את האפשרות שיישום תכניתו המדינית של ראש הממשלה יביא לקרע בעם.
