

אלוף פיקוד דרום, דן הראל, נשמע בשיחות פרטיות מביע דאגה עמוקה מהיום שאחרי ביצוע תוכנית ההנתקות, הראל הזהיר מהסכנה הבטחונית אחרי הנסיגה והתריע על הברחות של אמצעי לחימה רבים לשטח הפלסטיני.

כתבנו עוזי ברוך מדווח מפי מקור צבאי כי האלוף דן הראל נשמע בקרב מקורביו מודאג מתוכנית העקירה הצפויה בקיץ הקרוב.

הראל הזהיר בשיחות פרטיות כי הפלסטינים הגבירו לאחרונה את מאמציהם להבריח לשטחם אמצעי לחימה רבים, בחלק מן המקרים צה"ל מצליח לשים את ידיו על הברחות אלה אולם במקרים אחרים הפלסטינים מצליחים להבריח לשטחם כמות גדולה של אמצעי לחימה.

הראל העריך כי אחרי הנסיגה מחבל עזה הקאסמים ופצצות המרגמה לא יפסקו אלא המחבלים יעשו מאמצים להגיע עם טילים אלו לשדרות ולערים אחרות בתוך הקו הירוק.

באשר לפינוי עצמו, על צה"ל מוטלות שתי משימות: לאבטח את העקירה וגם למנוע פעילות חבלנית מצד הפלסטינים. עדין לא ברור למערכת הצבאית כיצד להתמודד עם האלימות שתפרוץ בעת הפינוי מצד מתנגדי התוכנית.

נקודה חשובה נוספת, צה"ל עדין לא מתואם עם משטרת ישראל לקראת תוכנית העקירה, דבר שיכול להביא לבילבול גדול במערכת הבטחון בעת ביצוע התוכנית.

אלוף פיקוד הדרום מודאג מ'תחושת אי הוודאות' שקיימת במערכת הבטחון וקצינים רבים, האם יגיעו התשובות או הפתרונות מהדרג המדיני, ימים יגידו.
