

הממשלה אישרה ברוב גדול את הצעתו של ראש מינהלת ההתנתקות, יונתן בשיא, לחלופות הקרקע לתושבים מתוכננים להיעקר מגוש קטיף במסגרת תוכנית עקירת היישובים. גוש קטיף: אישור ניצנים ללא חתימותנו - ניצחון חשוב.

בין ההצעות לעקורים: 80 דונם באזור עדיפות לאומית א', או שהמדינה תרכוש עבורם עד 40 דונם דרומית ליישוב ניצן. השר שלום שמחון אמר כי מדובר בהצעה נדיבה, אבל היא מתונה בהרבה מהצעת שר החקלאות שדרש שמונים דונם לכל חקלאי שיעבור מחבל עזה.

בגוש קטיף רואים באישור אופציית ניצנים בממשלה, ללא חתימות המתיישבים, נצחון זמני חשוב הנובע מאחדות התושבים ומעמידתם המרשימה.

דובר גוש קטיף, ערן שטרנברג אומר כי "עמידה זו גרמה לממשלה להבין שהפיכת אלפי יהודים לפליטים היא דבר בלתי מוסרי בעליל. בגוש בטוחים שהמשך המאבק הנחוש והצודק יוביל לניצחון מלא שבסופו תקלוט הממשלה כי עצם העקירה הוא מעשה בלתי מוסרי בעליל".
