

70% מפורשי צה"ל שנקלטו בתעשייה, מצאו מקום עבודה בתעשייה המסורתית. כך מסר יורם בליזובסקי, מנכ"ל התאחדות התעשיינים מסיכום פורשי צה"ל שנקלטו בתעשייה בחודשים ינואר   מרס השנה.

בליזובסקי ציין, כי ברבע הראשון של 2005 נקלטו 37 פורשי צה"ל בתעשייה המסורתית   חשמל ומתכת, בניה, מזון, טקסטיל ובתעשייה הביטחונית. מדובר בגידול של 32% לעומת התקופה המקבילה אשתקד.

מנכ"ל התאחדות התעשיינים הדגיש, כי בתעשיית ההייטק נקלטו ברבע הראשון של השנה 14 פורשי צה"ל   גידול של כ-17% לעומת הרבע הראשון אשתקד. מתוכם 10 קצינים, מתוכם קצין אחד בדרגת אל"מ למעלה ו-4 נגדים.

סה"כ נקלטו ברבע הראשון של השנה 53 פורשי צה"ל   מהווה גידול של כ-29% לעומת התקופה המקבילה אשתקד. מדובר בקליטתם של 31 קצינים, מהם 3   בדרגת אל"מ ומעלה ו-22 נגדים.

יצויין כי פורשי צה"ל נקלטו במגוון מקצועות: - מהנדסי אלקטרוניקה וחשמל, מכונות, מחשבים, מנהלי פרוייקטים, אנשי שיווק, מנהלי מו"פ, בקרת איכות, אנשי משאבי אנוש, ורכש ועוד.

הפעילות המשותפת של התאחדות התעשיינים ומחלקת הפרישה של צה"ל להשמתם של פורשי צה"ל בתעשייה מבוצעת ע"י רס"ן עמית צור-טל, המוצבת באורח קבע בהתאחדות התעשיינים. היא מאתרת, ממיינת ומפנה את הפורשים מצה"ל למקומות העבודה הפוטנציאליים.

יחידה זו גם מסייעת לפורשי צה"ל בראיונות, בהכנת קורות חיים, מתן יעוץ תעסוקתי, במפגש עם מעסיקים והכרת התעשייה.

יצויין, כי ב-13 השנים האחרונות, מאז שנת 1991 ועד היום, נקלטו בתעשייה כ-2,350 נגדים וקצינים שפרשו מצה"ל.
