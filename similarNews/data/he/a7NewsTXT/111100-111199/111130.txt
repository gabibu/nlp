

ביום שישי פרסם שוקן מאמר פובליציסטי שבו קבע כי מדינת ישראל היא מדינת אפרטהייד. שוקן גם קרא לנישואי תערובת בין יהודים לבין ערבים ממדינות האזור.

מתקפה אידיאולוגית כבדה של מערכת העיתון מעריב על המו"ל של עיתון הארץ, עמוס שוקן. ביום שישי פרסם שוקן מאמר פובליציסטי שבו קבע כי מדינת ישראל היא מדינת אפרטהייד. שוקן גם קרא לנישואי תערובת בין יהודים לבין ערבים ממדינות האזור.

בתגובה לדברים החמורים נקט היום העיתון מעריב בצעד יוצא דופן כשהקדיש את מלוא טור "דעות" לביקורת על דברי שוקן. את המאמרים חיברו הכותבים הקבועים אמנון דנקנר, בן דרור ימיני ודן מרגלית. הצטרפו אליהם, הפרופ' אמנון רובינשטיין וגדי טאוב.

החמישה מותחים ביקורת חמורה על דברי שוקן. רובינשטיין מזהיר כי עמדתו של שוקן תביא לאבדן הרוב היהודי. הסופר גדי טאוב אומר "מאחורי ביקורתו של שוקן ישנו חזון שהולך וקונה לו אחיזה בקרב האליטה המשכילה בישראל:"חזון מדינת כל אזרחיה".

דנקנר כותב כי שוקן זומם "להביא, במסווה של שלום, לסוף קיומה של ישראל כמדינה יהודית". דן מרגלית כותב כי עמדת שוקן משקפת את הקו המערכתי של הארץ. הוא מזכיר כי העורך הקודם של העיתון, חנוך מרמרי, סולק משום "שהעז לחשוב שיאסר ערפאת נושא באחריות כבדה לשפך הדם".

בן דרור ימיני אומר "ה'שוליים' משתלטים על מרכז הבמה בישראל".
