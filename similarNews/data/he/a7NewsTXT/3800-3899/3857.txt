

שתי ישראליות נרצחו ושלושה מבני משפחתה הנוספים נפצעו בפיגוע ירי שהיה היום אחר הצהריים. הפיגוע אירע על הציר מחברון לירושלים כ 250 מ' צפונית לכניסה לנוה דניאל.

רכב ובו המפגעים עקף את רכבה של המשפחה, ירה ופגע אנושות בישראלית שנפטרה במהלך נסיונות החייאה מפצעיה. הצעירה השנייה אשר נפגעה קשות מהירי נפטרה גם היא לאחר שהנסיונות להצלתה לא הועילו.

רופא שהגיע ראשון למקום האירוע סיפר לערוץ 7 כי התברר מבדיקה ראשונית שהאשה פצועה בחזה, אינה נושמת ונטולת דופק. לדבריו, במהלך נסיונות ההחייאה שכללו עיסוי בליבה פרץ דם מפיה, דבר שהעיד על פגיעה חמורה בליבה ובריאותיה. נסיון ההחיאה נכשל והיא נפטרה במקום האירוע.

ארבעה מבני משפחתה הנוספים פצועים אף הם, אחת פצועה קשה מאד, השני פצוע בינוני. שני פצועים שפונו לבית החולים שערי צדק פצועים באורח קל.

ראש מועצה מקומית אפרת איתן גולן אמר שלמרות סבלם הקשה של המתיישבים, אין הם מאבדים את נחישותם. הוא הדגיש כי אם מישהו חושב שהאובדן והרציחות ישנו את דבקותם של המתיישבים באדמתם, טועה בגדול.

