

גלעד זר בן 41 מאיתמר, שנרצח הבוקר בפיגוע הירי ליד הכפר ג'ית בשומרון מובא כעת למנוחות.

גלעד שירת כקב"ט השומרון ולפני כחודשיים נפצע באורח קשה בפיגוע ירי ליד צומת יצהר. זה עתה חזר לתפקד כקצין בטחון בשומרון. הבוקר נרצח.

במסע ההלוויה משתתפים כ - 2000 איש והוא החל את דרכו ממשרד ראש הממשלה. ההלוויה תעבור דרך הישוב איתמר שם יספיד את זר רב הישוב. זר ייטמן בבית העלמין שבקרני שומרון.

בהלוויה ספדו לזר שר התיירות רחבעם זאבי, שר התשתיות אביגדור ליברמן וראש מועצת יש"ע אורי אריאל. במהלך ההלוויה נשמעו קריאות זעם רבות הקוראות לשר רחבעם זאבי ולשר אביגדור ליברמן להתחיל לפעול.
