

התביעה של בוקרשט תפתח בחקירה על מכירת כתבים "המסיתים לשנאה גזעית", במהלך תערוכת הספר בשבוע שעבר בבירה הרומנית, כך הודיע ביום שני משרד הפנים.

מספר רב של בתי הוצאה רומנים מכרו במהלך התערוכה, שהסתיימה ביום ראשון, כתבים אנטישמיים וכאלה המכילים פרופגנדה נאצית, ביניהם "מיין קאמפף" של אדולף היטלר, למרות מחאות חריפות של עורכים, סופרים, ואינטלקטואלים.

זוהי החקירה השניה שנפתחה ע"י התביעה הרומנית בפחות מעשרה ימים, עקב פירסומם של ספרים בעלי צביון אנטישמי.

החקירה הראשונה מתייחסת למכירת אוסף בדיחות, שרבים מהם נחשבים כ"משמיצות את העם היהודי".
