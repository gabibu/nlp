

צה"ל התיר לפרסום כי יחידה ישראלית מיוחדת עצרה הבוקר, סמוך ליריחו, מחבל פלשתיני בכיר החשוד בתכנון פיגועים בתוך שטחי ישראל.

במהלך ניסיון ההשתלטות על האיש, נפצע המחבל הבכיר באורח בינוני. אחד ממאבטחיו נהרג, אחר נפצע והשלישי לא נפגע.

הארבעה נסעו במכונית סמוך לכניסה לעיר יריחו והופתעו על ידי מארב של היחידה הישראלית. לאחר שניסו להימלט פתח עליהם הכוח הישראלי באש, ממנה נפגעו הפלשתינים.

דובר צה"ל אישר את מעצר המחבלים. עוד נמסר כי המעצר התבצע בשטח בשליטה ישראלית מלאה.

