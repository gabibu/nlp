

עיריית ת"א פרסמה היום רשימה של עשרים ושלושה אולמי שמחות ברחבי העיר תל אביב יפו, הפועלים ללא רשיון ואשר קיבלו התראה ממהנדס העיר תל אביב יפו.

במכתב ששלח מהנדס העיר דני קייזר לבתי העסק נכתב:

1. ע"פ הרשומים באגף רישוי עסקי, העסק שבבעלותך פועל ללא רשיון עסק בתוקף.

2. אני מתריע כי עליך לפעול לאלתר להוצאת הרשיון הנדון ולא יאוחר מיום 3.6.01.

3. אם לא תפעל בהתאם, אנקוט בכל פעולה חוקית העומדת לרשותי כולל פרסום מונע, להפסקת השימוש והפעילות במקום.

להלן שמות אולמי השמחות: טראסק, מועדון בית האמנים, אולמי שחר, אולמי פנורמה, בית עולי בסרביה, רביירה תל אביב, אולמי דוד המלך, שרתון אולמי אירועים, קראון פלאזה, היכל שושנים 2000, אריאנה אריסטון, כליף, בית החייל, מ. מטרופוליטן, קאנטרי קלאס, מוזיאון א"י, תכלת (אמזונס מזרח), אמזונס מערב, זום, חפציבה הר ציון, קרלטון, רסיטטל, הבית הירוק.
(עתי"ם)
