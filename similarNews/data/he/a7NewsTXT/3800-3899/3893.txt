

בראיון ב"קול ישראל" היום התבקשה מרים לפיד, יו"ר מפלגת "ימין ישראל", להגיב על קריאות מאנשים המזוהים עם הימין להפסקת מדיניות ההבלגה של ממשלת שרון. להלן תמצית דבריה:

מרים לפיד: יש דעה רווחת, שלצורך הסברה צריך להבליג. איזו מן הסברה זאת? הסברה שמותר להרוג אותך, היא הכי עקומה, הכי חולנית, והכי גלותית. אני לא מבינה למה יש קונפליקט בין החזית המדינית והחזית הצבאית. אם אנחנו מודיעים לעולם- שמותר להרוג אותנו ואנחנו מבליגים, אז מה אנחנו רוצים מן העולם? ואחרי עוד ועוד קרבנות כשנפסיק מלהבליג, אז ישאלו מה פתאום אתם עושים משהו, והרי יהודים מותר להרוג! אני שומעת אנשים ניצולי שואה שמסבירים שחשוב מה שאומרים עלינו בעולם. בעולם חושבים כבר 4,000 שנה שיהודים מותר להרוג. כנראה שגם אנחנו מסכימים עם דעה זו!

ענת דוידוב : אבל גם לפני החלטת הממשלה על מדיניות של הבלגה היו פיגועים ,ולכן אין לקשר בין האלימות לבין מדיניות זו או אחרת.

מרים לפיד : מה זאת אומרת לא צריך לקשור? וכי אי אפשר לגרום לכך שלא יהיו פיגועים? האם אנחנו עדיין בגלות, בתקופת השואה, או בתקופת הבריטים? האם אין לנו מדינה עצמאית עם צבא חזק?

המראיינת ענת דוידוב:איך גורמים שלא יהיו פיגועים?

מרים לפיד: ב-67 עצרו את הערבים שברחו מכאן. הם ברחו כי חשבו שאנחנו נעשה להם- מה שהם תכננו לעשות לנו! עצרו אותם ואמרו להם: "באו תחיו איתנו בשלום". ניסינו את כל הדרכים והאפשרויות, והיתה לנו איתיפאדה של אבנים, אבל זה לא הספיק לנו!
לא היה נעים לנו מול אבנים, אז נתנו להם נשק שירו בנו!

היום מבינים כולם שאין שלום ,ואין עם מי לעשות שלום. צריך להבין שהערבים לא צריכים להיות כאן ! זה פשוט מאוד, כשמישהו הורג אותנו ורוצח בנו הוא לא יכול להיות כאן.
"So simple" פשוט אין לנו תחושה שמותר לנו לחיות בעולם.

ענת דוידוב: מה היית מצפה מן הממשלה?

מרים לפיד: יש להפעיל את כל האמצעים שברשותינו בשכל ובחכמה. למגר את האויב שמולנו.

ענת דוידוב: כבר השתמשו במטוסי אפ 16 וזה לא עזר!

מרים לפיד: את רוצה להודיע לעולם שמדינית ישראל לא יכולה נגד האויב הפלשתיני?
זאת המסקנה, וזה מה שאת רוצה לומר?

...ההבלגה הרי ניזונה מזה שכל יום יורים עלינו, אחרת את לא מבליגה! מישהו נהנה כאשר אזרחית מארה"ב עלתה ובאה לארץ ישראל עם עיניים מבריקות ואידיאליזם ונרצחה פה!. ככל שהטרגדיה יותר גדולה -כך ההבלגה שלנו יותר יפה...

ענת דוידוב: האם את מציעה שנכבוש מחדש את השטחים?

מרים לפיד: את מציעה שאנחנו נמשיך להיהרג?!
אפילו לחתול יש אינסטינקט קיום, הוא רוצה לחיות. ממשלה שלא שומרת על אזרחיה היא פושעת. היא לא שומרת על האזרחים בחדרה, ולא בנתניה, ולא בירושלים ולא בכבישים. ממשלה שרוצה להיות יפה במערכת החדשות של הס.י אן. אן . או בשבדיה- בגלל איזה ביקור של רה"מ, ולא שומרת על חיים של אנשים, נשים וטף, היא פושעת!

אפשר למגר את הערבים: אפשר לעשות פעולות יזומות, להרוס את התשתית שלהם, להרוס את הטלוויזיה שלהם ,להרוס את הכבישים שלהם, להרוס כל דבר. אם הם ירגישו שלא טוב להם פה הם יעברו למקום אחר.

הרי כבר הושטנו להם יד לשלום: פתחנו להם את האוניברסיטאות, שלחנו להם מדריכים חקלאיים, עשינו להם כל הטוב שבעולם.

הם לא התקוממו כאשר היו פה הבריטים, ולא התקוממו כשהיה פה חוסיין. רק כשבאו היהודים שנתנו להם את כל הטוב בעולם הם מתקוממים...".

הערה: מרים לפיד, אם לשלושה עשר ילדים   שכלה לפני שנים אחדות את בעלה ובנה השני- בפיגוע ירי ליד קרית ארבע שם התגוררה, בידי המרצחים הפלשתיניים .
