

(צילום: איתן גולן) הותר לפרסום שמם של שתי הנרצחות בפיגוע ירי שארע סמוך לנווה דניאל אתמול אחר הצהריים: שרה בלאושטיין, בת 53, ואם ל-4 ואסתר עלוון בת 20, שתיהן תושבות אפרת. הלוויתה של אסתר עלון תתקיים בעז"ה ב-11:30 הבוקר. הלוויתה של אסתר עלון תתקיים בעז"ה ב-11:30 הבוקר. הלוויתה של שרה בלאושטיין תתקיים הערב בשעה 20:00.

במכונית היו עוד שלושה נוסעים, נורמן, בעלה של שרה, שנפצע באורח קל, סמי, בנם של שרה ונורמן, שנפצע קשה, וטרמפיסט שעלה למכוניתם, יחזקאל דרעי,שנפצע קל.

הפיגוע אירע על הציר מחברון לירושלים, כ 250 מ' צפונית לכניסה לנווה דניאל. המפגעים עקפו את רכבה של משפחת בלאושטיין, ירו בו צרורות ארוכות מנשק אוטומטי, וכאמור פגעו בכל נוסעי הרכב.
רופא שהגיע ראשון למקום האירוע סיפר לערוץ 7 כי התברר מבדיקה ראשונית שנוסעת אחת, שרה בלאושטיין, פצועה קשה, אינה נושמת ונטולת דופק. לדבריו, הוא ניסה לבצע פעולות החייאה למרות מצבה האנוש, אך נסיון ההחייאה נכשל והיא נפטרה במקום האירוע.

אסתר עלוון הובהלה לבית החולים עין כרם ושם הרופאים נאבקים להציל את חייה, אולם היא נפטרה בשעות הערב.

משפחת בלאושטיין עלו מחו"ל לפני כשנה, ובנם סמי הגיע לביקור מקנדה בימים האחרונים. בני המשפחה היו בדרכם להתפלל בכותל כשרכבם הותקף על-ידי המחבלים.

בתגובה לפיגוע הרצחני אמר איתן גולן, ראש המועצה המקומית אפרת, שלמרות סבלם הקשה של המתיישבים, אין הם מאבדים את נחישותם. הוא הדגיש כי אם מישהו חושב שהאובדן והרציחות ישנו את דבקותם של המתיישבים באדמתם, טועה טעות גדולה.

מח"ט בית לחם מרסל אביב אמר כי להערכתו אנשי הרש"פ הם ששלחו את חוליית המחבלים לביצוע הפיגוע.
