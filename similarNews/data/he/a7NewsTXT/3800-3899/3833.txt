

הותר לפרסום שמו של הנרצח בפיגוע הירי ליד הכפר ג'ית בשומרון: גלעד זר בן 41 מאיתמר. הפיגוע אירע מעט אחרי השעה 07:00 בבוקר. המחבלים ירו ממכונית חונה והתקרבו למכוניתו של גלעד לאחר שכנראה נפצע מהירי הראשון וירו בו שוב, בראש ובחזה, כמה פעמים. במערכת הביטחון מעריכים כי המפגעים נמלטו לשטח האוטונומיה בשכם.

ניידת מד"א שהגיעה למקום האירוע טיפלה בגלעד זר שנפצע אנושות, אולם מותו נקבע בשטח.

גלעד משרת כקב"ט השומרון, ולפני כחודשיים נפצע באורח קשה בפיגוע ירי ליד צומת יצהר. זר חזר לתפקד כקצין בטחון בשומרון לאחר תקופה קצרה של טיפולים רפואיים.

כוחות צה"ל הגיעו למקום וביצעו סריקות אחר המרצחים.
