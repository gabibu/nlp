

נגיד בנק ישראל, דוד קליין, יודיע היום בצהריים על התוכנית המוניטרית של הבנק, וככל הנראה יפחית את הריבית במשק בכ-0.3% לרמה של 6.9%. ההחלטה על הורדת הריבית תתקבל למרות העיצומים בבנק ישראל, הנמשכים מזה כ-4 חודשים, שמנעו את קבלת ההחלטה על הריבית בחודש שעבר.

קליין, שהיה נחוש בדעתו לא לפרסם את שיעור השינוי בריבית כל עוד העיצומים בבנק ישראל נמשכים, נכנע ללחצים הרבים שהופעלו עליו, הן מהמגזר העסקי והן מצד ראש הממשלה ושר האוצר, והחליט כי המצב במשק דורש הפחתת ריבית.
