

אתמול בצהריים ירו ערבים לעבר כוח צה"ל ליד הר ברכה. לא היו נפגעים.

ערבייה תושבת כפר ליד שכם ניסתה לדקור שוטר במתחם הר הבית. היא צעקה "אללה הוא אכבר", השוטר הסתובב אליה, והשתלט עליה.

פצצת מרגמה נתגלתה ביום שלישי על גג בניין ברחוב שמאי במרכז ירושלים. ככל הנראה מדובר בפצצה שהועפה ממכונית התופת שהתפוצצה בלב ירושלים בערב החג. חבלני המשטרה טיפלו בלא פגע בסילוק הפצצה מן המקום.

ליד יריחו לכדו חיילינו שלושה ערבים החשודים בביצוע פיגועים.

אתמול יידו הערבים רימוני רסס ובקבוקי תבערה לעבר דחפורים ונגמ"שים של צה"ל, העובדים בגבול ישראל מצרים ליד רפיח במטרה לחשוף מטענים ומנהרות, שנועדו להעברת נשק. בד בבד הפלשתינים גם ירו על כלים אלה. צה"ל נמנע מתגובה. בכל המקרים לא היו נפגעים בקרב חיילינו.
