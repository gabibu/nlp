

אמש, סמוך לשעה 22:30, גילה עובד מע"צ חפץ חשוד בצד הדרך בכביש ירושלים תל אביב, בסיבוב מוצא, קילומטרים אחדים מן הבירה. הוא הבחין בשקית צמודה לבלון גז, ומיד הזעיק את חבלני המשטרה. המשטרה עצרה את התנועה בכביש חשוב זה משני הכיוונים למשך למעלה משעה. באמצעות רובוט פוצצו חבלני המשטרה את המטען, וערכו סריקות מקיפות כדי לוודא שאין כל מטענים נוספים באזור.

מטען חבלה נוסף נתגלה בסביבות השעה 7:30 הבוקר סמוך ליישוב רם און הצמוד לקו התפר, בחבל תענך.

אזרח גילה את המטען והזעיק את כוחות המשטרה. חבלנים פוצצו את המטען באמצעות רובוט משטרתי. לרובוט נגרם נזק משמעותי, אך איש לא נפגע.
