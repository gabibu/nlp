

"הצטברות האירועים בירושלים מחייבת לשקול מחדש את מדיניות התגובה שלנו", כך אמר היום ראש עיריית ירושלים אהוד אולמרט בתגובה על מכונית התופת שהתפוצצה בפינת הרחובות יפו וחשין בירושלים.

בתוך המכונית היו ככל הנראה פצצות מרגמה אחדות שהתפזרו בשטח ומקשות מאוד על טיפול החבלנים באירוע. מהמשטרה נמסר כי יארך זמן רב עד שמקום הפיצוץ יפתח לציבור.

אהוד אולמרט הוסיף, כי בשיחה אישית עם ראש הממשלה יאמר את דעתו על הדברים שניתן לעשות בירושלים כדי להתמודד עם בעיית הפיגועים. "אני מניח שהקהיליה הבינלאומית והממשל יבינו שבירת ישראל לא תהיה יותר מטרה נייחת למעשי הרצח האלה".

אולמרט מתח ביקורת מרומזת על המשטרה מאחר ומכונית התופת התפוצצה בקרבת המקום בו התפוצצה מכונית תופת נוספת במוצאי-שבת באיזור מגרש הרוסים, ברחוב מונבז. מדובר במרחק של פחות מ-200 מטר בין שני מקומות הפיצוץ.
