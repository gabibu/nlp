

ח"כ יוסי שריד יופיע מחר עם אחד מבכירי הרש"פ יאסר עבד רבו בפריס במפגש תחת החסות של העתון הצרפתי לה מונד. שריד הודיע כי בכוונתו לדון עם עבד רבו בצעדי "בוני אמון" של הצדדים. לדבריו, המצב הסמיך אותו לדון עם נציגי הרש"פ.

בעבר אפילו שר החוץ לשעבר שלמה בן עמי מתח ביקורת חריפה על אלה הממשיכים לשאת ולתת עם הפלשתינים אף על פי שהם, והממשלה בה היו חברים, הובסו בבחירות האחרונות.

"יש מידה רבה של צדק בביקורת של אריאל שרון שטוען כנגד אלה הממשיכים להיפגש עם הרש"פ למרות שהם אינם חברים בממשלה" אמר בן עמי. "אני לא חושב שזה נכון מצידם של אלה שדרכם הובסה על ידי העם באופן דמוקרטי, להמשיך במסלולי התדיינות עוקפים של ממשלה נבחרת. אני סבור שזה פגום לגופו של עניין".
