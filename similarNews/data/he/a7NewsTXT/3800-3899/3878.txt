

ח"כ הרב בני אלון מסיעת "האיחוד הלאומי" הסביר לערוץ 7 מדוע לדעתו יש לתת לשרון הזדמנות לפעולה: "שרון שומר על אחדות העם, כדי שבשעת מלחמה לא יפגין חצי העם נגדה. אנחנו שותפים בממשלה, נאמנים לה, ולא נתקיף את שרון בתקשורת. אני חושב שאנו נוהגים בתבונה".

יחד עם זאת, מבהיר ח"כ אלון: "אם בכל זאת אני טועה, ויתברר כי המצב לאמתו הוא ששרון מנסה להרדים אותי ואת חברי, וילך למסלול של משא ומתן מדיני מבלי להשיב מלחמה אפרוש מהממשלה. אם חס וחלילה יהיו עוד נסיגות אעשה הכל להפלתה".
