

מן המשטרה נמסר כי המטען שהתגלה בכיכר החתולות ברחוב נחלת שבעה הוא נפל של פצצת מרגמה שהוצמדה למכונית תופת ברחוב חשין ושהועף בפיצוץ הראשון.

על פי דיווחים עדכניים, 16 בני אדם נפגעו בעקבות הפיצוצים במרכז ירושלים. שניים נפצעו קל מרסיסים, והשאר נפגעו פגיעות הלם. כולם פונו לבתי חולים בעיר והם עוברים בדיקות שונות.

המשטרה חסמה את כל מרכז העיר מכיכר צה"ל ועד לכיכר דווידקה. כעת חבלני המשטרה בודקים מכוניות אחדות החשודות כממולכדות.


ריח חזק של עשן ופיח עופף את כל האזור.
