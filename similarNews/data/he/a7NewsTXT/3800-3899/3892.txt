

השותפה הישראלית בבית זיקוק MIDOR מכרה את חלקה, 20 אחוז, לבנק הלאומי של מצרים, מסר היום מקור בכיר בבית הזיקוק.

לשאלה בנוגע לשמועות לפיהן הבנק שבבעלות הממשלה רכש ביום שלישי את חלקה של החברה הישראלית, ציין הבכיר, שדיבר בעילום שם: "כן, זה נכון".

פקידים מצריים בכירים נוטים לשמור על שתיקה בכל הנוגע לשיתוף פעולה עם ישראל בתחומים כמו האנרגיה והחקלאות.

אולם הבכיר מ-MIDOR הבהיר כי אין לו פרטים על העיסקה, והשותפה הישראלית "מרחב" סרבה להגיב.

הבעלות על בית הזיקוק, שהחל לפעול באפריל והמפיק כ-100,000 חביות ליום, מתחלקת כך: 60 אחוזים בידי חברת הנפט הכללית של מצרים שבבעלות הממשלה, 20 אחוז בידי קבוצת מרחב הישראלית, 18 אחוז בידי הבנק הלאומי של מצרים ו-2 אחוזים נוספים בידי משקיעים פרטיים.

שר הכלכלה של מצרים, יוסף בוטרוס ראלי הודיע בשבוע שעבר בפרלמנט כי השותפה הישראלית עומדת למכור את חלקה.
