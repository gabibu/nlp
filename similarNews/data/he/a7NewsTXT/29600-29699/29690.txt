

רופאים בכירים מבית החולים "אסף הרופא" הופיעו הבוקר בפני ועדת העבודה והרווחה של הכנסת והסבירו לחברי הוועדה על תא הלחץ הייחודי שנמצא בבית החולים.

כתב עיתי"ם מוסר כי במרכז הרפואי אסף הרופא פועל תא לחץ, המטפל בעזרת חמצן במגוון מחלות ובהן פצעים קשי ריפוי, בעיקר של חולי סכרת. תא הלחץ נמצא בכוננות 24 שעות ביממה לטיפול במצבים דחופים, מאחר והוא היחיד הפועל במרכז הארץ. תא הלחץ, שהציל עד היום מאות חולים ומנע את הצורך בכריתת הגפיים, מהווה את הטיפול היעיל ביותר לבעייה של פצעים קשי ריפוי.
