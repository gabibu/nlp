

בית משפט השלום בירושלים יפסוק ביום שלישי הקרוב, אם לקבל את טענתו של סוכן השב"כ אבישי רביב- "להגנה מן הצדק". עורך דינו של רביב איתן פלג אומר, כי "המדינה מתעללת ברביב ובית המשפט צריך לקבל את טענת ההגנה מן הצדק".

נזכיר כי אבישי רביב מואשם בכך שידע על כוונתו של יגאל עמיר לרצוח את ראש הממשלה יצחק רבין, ולא עשה דבר למנוע זאת. המשפט עצמו יתחדש ב-21 ביולי, בעוד שבועיים. בראש הרכב השופטים יעמוד נשיא בית משפט השלום בירושלים, השופט אמנון כהן ולצידו השופטים אריה רומנוב ואורית אפעל-גבאי.
