

צרפת ורוסיה אישרו היום את תמיכתן בערפאת כ"נציגה הלגיטימי" של הרשות הפלשתינית. ההודעה פורסמה לאחר השיחות שהתקיימו במוסקווה בין שרי החוץ של שתי המדינות, דומיניק דה וילפן ואיגור איוואנוב. "ערפאת הוא נציג נבחר, ועל בני עמו להחליט מי מייצג אותם", אמר וילפן.

שרי החוץ של צרפת ורוסיה קראו גם במסיבת העיתונאים להנהגה העיראקית להסכים לחזרת פקחי פירוק הנשק של האו"ם לעיראק. איוואנוב תמך בחזרת הפקחים והביע תקווה כי "שובם, וכן כיבוד החלטות מועצת הבטחון של האו"ם (על ידי בגדאד), יתרמו להסרת האמברגו המוטל על עיראק".

(עתי"ם-איי אף פי)
