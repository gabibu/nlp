

שני נהגי מוניות מרמת גן, שסרבו לבקשת נוסעיהם להפעיל מונה, נקנסו בית משפט השלום בתל אביב ב-3,500 שקל כל אחד.

שופט בית משפט השלום, אלי ספיר חייב גם את הנהגים לחתום על התחייבות כספית בסך 5,000 ש"ח להמנע מלעבור עבירה דומה, במשך 3 שנים.

דובר משרד התחבורה, אבנר עובדיה ציין כי ב-6 החודשים הראשונים של שנת 2002 הוגשו מאות תביעות נגד נהגים שפעלו בניגוד לתקנות התעבורה. העבירות הנפוצות ביותר שבגינן הוגשו תביעות הן: אי הפעלת מונה, סרוב להסיע נוסעים לנסיעות קצרות והתנהגות בלתי הולמת של נהג המונית.


