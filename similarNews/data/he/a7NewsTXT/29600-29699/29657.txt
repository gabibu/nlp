

תוחלת החיים ב-7 מדינות באפריקה שמדרום לסהרה עומדת כיום על פחות מ-40 שנה, במידה גדולה בשל מחלת האיידס, כך עולה ממחקר חדש של המשרד האמריקני למפקד, שפורסם אתמול לפני פתיחת הועידה הבינלאומית ה-14 על האיידס בברצלונה.

בהעדר אמצעי מנע וטיפול מסיבי, 55 מיליון אפריקנים ימותו טרם זמנם עד שנת 2020 בגלל האיידס, הזהיר כבר הדו"ח לשנת 2000 של או"ם-איידס, שפורסם ב-2 ליולי.

אוגנדה נותרת המדינה היחידה באפריקה, שהצליחה להשתלט על המגיפה. שיעור הבוגרים נשאי הנגיף ממשיך לרדת, מ- 8,3% בסוף 1999 ל- 5% בסוף 2001.

מבין 70 מיליון נשאי נגיף האיידס ברחבי העולם, 40 מיליון חיים באפריקה שמדרום לסהרה.
