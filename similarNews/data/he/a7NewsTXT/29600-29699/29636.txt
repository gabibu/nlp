

קורבנות ההפצצה המוטעית של חיל האוויר האמריקני על חתונה שגרם למותם של 48 אנשים ולפציעתם של 118 אחרים במרכז אפגניסטן קיבלו 18,500 דולר פיצויים מהשלטונות המקומיים.

מושל המחוז, עבדול רחים, הודיע שהוא שילם 8 מיליון אפגני (200 דולר) למשפחת כל הרוג, ו-3 מיליון אפגני (75 דולר) לכל פצוע. "אם הם חושבים שמספר אוהלים ושמיכות יכולים לרפא את הפצעים של הקורבנות, שיהיו בריאים", אמר רחים, והוסיף: "אנו נהרוג שניים או שלושה אמריקנים, וניתן להם אחר כך כמה אוהלים ושמיכות. האם הפיצוי יהיה מספיק?", שאל מושל המחוז.
