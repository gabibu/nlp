

ועדת מפלגת העבודה לקביעת שיטת הבחירות למועמדים לכנסת תמליץ למוסדות המפלגה לבטל את שיטת הפריימריס ולהנהיג במקומן בחירות במוסדות המפלגה. כתב עתי"ם מציין כי על ההחלטה לעבור עוד את אישור שתי ועדות מפלגתיות ואת אישור ועידת המפלגה שתכונס בראשית ספטמבר.

יו"ר ועדת המפלגה השר סנה אמר כי שיטה זו מעניקה כיום יתרון לבעלי אמצעים ואינה נותנת הזדמנות שווה לכל המתמודדים. מזכ"ל המפלגה ח"כ פינס מתנגד ואומר כי ביטול הפריימריס בעת הזו יפגע במפלגת העבודה ויגרום לחברי המפלגה לבטל את חברותם.
