

שופטי בג"צ חייבו אתמול את רשות השידור לפרסם את התשדיר "יש"ע - התיישבות בתנופה". כתבנו קובי סלע מוסר כי השופטים חייבו את רשות השידור לשלם למועצת יש"ע 10,000 שקלים בגין הוצאות שנגרמו לה. שופטי בג"צ קבעו שלוועדת הערר, שפסלה את התשדיר, לא הייתה סמכות לעשות זאת. לדבריהם, סמכות כזו נתונה רק למנכ"ל רשות השידור.

נציגי יש"ע פותחים במבצע הסברה רציני גם בארה"ב. הנציגים ייפגשו בין היתר עם חברי קונגרס וסנאט. ח"כ אלי כהן מהליכוד, שיצטרף למשלחת, אמר: "אנו נוסעים כדי להבהיר בוושינגטון מהי תמונת ההתיישבות האמיתית בשטח ומהן הסכנות הטמונות בהקמת מדינה פלשתינית".

