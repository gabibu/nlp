

יעקב אמינוב, שנרצח בפיגוע הירי בנמל התעופה בלוס אנג'לס, מובא כעת למנוחות בבית העלמין גבעת שאול בירושלים. גופתו הוטסה אתמול לישראל לאחר טקס הספד שנערך ליד בית הקהילה היהודית "יד אברהם" בשכונת נורת' הוליווד בלוס אנג'לס. אלפי ישראלים הגיעו להספד.

בתו של אמינוב, אורלי מולוגנדוב, המתגוררת בישראל, אמרה לכתבים: "אבא היה כמו מלאך, ולמרות שהוא גר בלוס אנג'לס הוא שמר על קשר רצוף וחם עימנו". הבת סיפרה, כי ביום חמישי התקשר אליה בעלה וסיפר שירו באביה. עוד סיפרה הבת כי בחודש הבא היה אמור אמינוב להגיע לארץ מלוס אנג'לס ולחתן את בנו. "במקום זה אנחנו מלווים אותו לקבורה", אמרה.

יעקב אמינוב הי"ד הניח אשה, ענת, בחודש הרביעי להריונה, ועוד חמישה ילדים.

