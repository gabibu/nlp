

עופר מקסימוב הואשם היום בבית המשפט המחוזי בתל-אביב, כי יזם את המעילה בבנק למסחר בסך של כ-250 מליון שקל, שהביאה לקריסתו של הבנק . מקסימוב מואשם בגניבה, בקבלת דבר במרמה בנסיבות מחמירות, בהלבנת הון ובזיוף.

הכספים נגנבו מהבנק למסחר, באמצעות אחותו של מקסימוב - אתי אלון, שהיתה פקידה בכירה בבנק, שעל פי הנטען גנבה את הכספים מחשבונות של לקוחות ונעזרה גם באביה, אביגדור מקסימוב.

יש להזכיר כי מקסימוב הוסגר לישראל מרומניה לפני כחודש .

הפרקליטות מבקשת את הארכת מעצרו עד תום ההליכים נגדו.
