

הממשלה החליטה ברוב גדול לאשר את הצעת החוק של סיעת ש"ס לשנות את מועד סיום שעון הקיץ השנה ולהקדימו ליומיים לפני יום כיפור.

שר הפנים אלי ישי אמר בממשלה כי באופן עקרוני הוא תומך בהימשכותה של תקופת "שעון קיץ" ככל שניתן משום שיש לה ערך כלכלי גדול.הוא ציין כי אין בכוונתו להפר הסכמות שהיו בין חברי כנסת באשר לתקופת שעון הקיץ לשנים הבאות.

עם זאת ציין השר כי כדי להקל על הצמים ביום כיפור, ואך ורק מסיבה זו, הוא מבקש כי שעון הקיץ יסתיים בערב יום כיפור. לדברי השר יש בכך התחשבות בצרכיו של רוב הציבור הצם ביום כיפור.
