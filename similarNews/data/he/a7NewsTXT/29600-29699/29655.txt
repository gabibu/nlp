

בעיתון מעריב מדווח היום העיתונאי שלמה צזנה על ניצחון האהבה על הטרור.

בשבוע שעבר התארסו איעזר אמיתי שאיבד את אשתו מירי הי"ד, והגר זר שאיבדה את בעלה גלעד הי"ד.

מירי אמיתי הי"ד, נרצחה בפיגוע אוטובוס הילדים מכפר דרום לפני כשנה וחצי, ונקברה בישוב עופרה שם מתגוררים הוריה. גלעד זר הי"ד, קב"ט המועצה האזורית שומרון נרצח בפיגוע ירי לפני כשנה ורבע בכביש חוצה שומרון.

מאז הפיגוע גידל אליעזר אמיתי את ארבעת ילדיו בכפר דרום, הגר זר גידלה מאז הרצח את שמונת ילדיה בביתם שבאיתמר. אליעזר והגר החליטו להינשא, "הילדים" כך ע"פ דברי אחד מידידיהם "הם, וטובתם עמדו במרכז ההחלטה להינשא. ההחלטה להתחתן נבעה מהרצון להמשיך לחיות. הם אמרו שאסור לתת לטרור לנצח. זהו חיבור טהור. שניהם איבדו הרוגי מלכות וברור שבעולם הזה יש להם עכשיו הרבה מן המשותף."

את אליעזר אמיתי שידך לאלמנת בנו משה זר אביו של גלעד הי"ד. השניים נפגשו כשאליעזר שירת באזור שכם במסגרת שירות הקבע שלו.

בימים אלה עמלים בני משפחה ואנשי מקצוע על הכנת שנים עשר הילדים לחיים משותפים במשפחה מורחבת. ככל הנראה יתגורר הזוג וילדיהם בכפר דרום.
