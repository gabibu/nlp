

יו"ר חרות, ח"כ מיכאל קליינר, אומר כי אם תיפסל הצעת החוק של הרב דרוקמן המאפשרת למינהל מקרקעי ישראל להקצות קרקעות להקמת יישובים יהודיים, יניח הצעת חוק לפירוק מינהל מקרקעי ישראל ולהחזרת קרקעותיו לידי הקרן הקיימת לישראל.

לדברי קליינר, הצעת החוק של הרב דרוקמן היא צעד נכון לקראת שוויון זכויות ליהודים במדינת ישראל. "עד היום אפשר היה להקצות קרקעות לערבים בלבד, ביפו, לוד ובערים הערביות. סוף סוף ניתן יהיה במדינה היהודית להקצות קרקע גם לבנייה ליהודים או ליוצאי צבא", אמר קליינר.
