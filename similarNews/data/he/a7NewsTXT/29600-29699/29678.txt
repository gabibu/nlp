

הכינוס ה-38 והאחרון של האירגון לאחדות אפריקה, שמתפרק ומותיר את המקום לאירגון החדש "האחדות האפריקנית" נפתח היום בבוקר בדרבן.

הנשיא היוצא של האירגון לאחדות אפריקה, נציג זמביה לוי מוואנאוואסה פתח את הכינוס בנוכחות כ-50 מנהיגי מדינה וראשי ממשלה, מזכיר האו"ם קופי אנאן, ונשיאה לשעבר של דרום אפריקה, נלסון מנדלה.

המשתתפים במיפגש הפיסגה ההיסטורי המציין למעשה את קצו של האירגון לאחדות אפריקה שהוקם ב-1963, אמורים לבחון את ההצעות להקמת גופי המפתח של אירגון האחדות האפריקנית העתידי.

ההחלטה בדבר גופי המפתח תוביל לתחילת פעולת האירגון החדש, ככל הנראה ביום שלישי.

שליט לוב מועאמר קדאפי, שיזם את פרוייקט "האחדות האפריקנית", אמור לשאת נאום לפני תחילת המושבים, שיתקיימו בדלתיים סגורות.



