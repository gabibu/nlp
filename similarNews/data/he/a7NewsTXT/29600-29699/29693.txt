

אברהם קופר ממרכז שמעון ויזנטל אומר כי ברשת האינטרנט מתנהלים קשרים בין קיצונים איסלמים לבין ניאו-נאצים. "הקשרים מתבססים על עוינות משותפת ליהודים ולישראל", אמר.

קופר הוסיף כי "מספר האתרים הקוראים לביצוע פיגועי התאבדות גדל משמעותית במדינות האיסלמיות בשישה עד תשעה החודשים האחרונים ומונה כיום כמאה".

"גילינו כי אתר איסלמי-איראני מפרסם טקסטים של ויליאם פירת', מנהיג "הברית הלאומית", תנועה אמריקנית הקוראת לטיהור אתני. אתר אחר של איסלמי-פקיסטני, מסתמך על טקסטים של דייויד דיוק ומפרסם את נאומיו האנטישמיים," הטעים קופר.
