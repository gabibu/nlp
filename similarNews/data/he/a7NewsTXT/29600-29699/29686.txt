

לבית משפט השלום בתל-אביב הוגש היום כתב אישום נגד דב לאוטמן, הבעלים של חברת הטקסטיל דלתא גליל, לשעבר נשיא התאחדות התעשיינים.

לאוטמן נאשם ביחד עם עוד 6 אנשים בהפעלת תחנת הרדיו הפיראטית "רדיו גל", שכונתה 'התשובה החילונית' לערוץ 7.

בכתב האישום נטען כי לאוטמן הציב את משדרי התחנה על גג בניין הנמצא בבעלותו. הדבר היה לפני שלוש שנים, והתחנה ממשיכה לפעול משם עם עצם ימים אלה.

לטענת הפרקליטות, שידורי רדיו גל שיבשו את הקשר בין מגדל הפיקוח בנתב"ג לבין מטוסים נוחתים.



