

הצעה לכל מי שנוסע צפונה אל הגליל. במקום החניה השגרתית בצומת גולני ניתן לבקר בבית הבד של "זית נטופה" הממוקם בפארק תעשיות גליל תחתון, כחמש דקות נסיעה מצומת גולני לכיוון טבריה.
"זית נטופה", הינו בית בד "בוטיק", שבו מייצרים מלבד שמן זית כתית בכבישה קרה גם דבש דבורים טהור. בית הבד מנוהל ומופעל על ידי משפחה דתית ממצפה נטופה הסמוך, המקפידה על תהליכי הפקת השמן והדבש, ומוציאה תחת ידיה מוצרים כשרים למהדרין באיכות גבוהה.

המשפחה מפעילה במקום גם מרכז מבקרים הפתוח חינם, ובו ניתן ללמוד על תהליכי הפקת הדבש ושמן הזית. במקום אף ניתן לטעום את שמן הזית עם פיתה טרייה הנאפת בטבון פחמים.
הביקור מתאים לכל גיל ואין צורך בתאום מראש לביקורי יחידים ומשפחות. בבית הבד מתקיימים הפעלות לבתי ספר ולקבוצות, הוא סגור בשבתות וחגים וכולל גישה לנכים.

