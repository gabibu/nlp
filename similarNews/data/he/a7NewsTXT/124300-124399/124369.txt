

יו"ר ועדת החוץ והביטחון, ח"כ יובל שטייניץ, יוזם הצעת חוק, לפיה לא יוכלו אזרחים ישראליים להגיש תביעות בבתי משפט בחו"ל נגד ממשלת ישראל ונגד פקידים או אנשי צבא שפעלו מטעמה. היוזמה נולדה בעקבות צו המעצר שהגיש העוד הבריטי-ישראלי, דניאל מקובר, נגד אלוף (מיל.) דורון אלמוג, שמייצג את המרכז הפלשתיני לזכויות האזרח. שטייניץ קרא הבוקר להוציא את תנועת "יש גבול" מחוץ לחוק בגלל "הסתה שיטתית לסרבנות וסירוב פקודה". לדברי שטייניץ, ישראלי שמגיש תלונה נגד ממשלתו בחו"ל הוא בבחינת בוגד.
