

בנאום שנשא אתמול התייחס הרמטכ"ל לשעבר רב אלוף משה יעלון לתפיסת הבטחון הישראלית תוך שהוא רומז שהוא רואה את ההתנתקות ככניעה לטרור.


בדבריו אמר רב אלוף במיל. משה יעלון כי "תפיסת הביטחון של מדינת ישראל, עד להתנתקות הייתה שלא להיכנע לטרור". מדבריו אלה ניתן לשמוע כמעט בבירור את ביקורתו על מהלכו המדיני של ראש הממשלה שרון, שכן אם עד להתנתקות היה מדובר בתפיסה שאינה נכנעת לטרור, הרי שגם לטעמו של יעלון ההתנתקות קוטעת את תפיסת העולם הביטחונית הזו.

כתבנו מציין כי דברי הביקורת המרומזים הללו של יעלון מצטרפים לאזהרתו כפי שהובעה בעיתון 'הארץ' אודות הסיכון הביטחוני הצפוי למרכזי האוכלוסיה בישראל בעקבות יישום ההתנתקות. "אם לא ניתן לפלשתינאים עוד ועוד ועוד, תהיה התפרצות אלימה. ההתפרצות הראשונה תבוא ביהודה ושומרון, מצבן של כפר סבא, תל אביב וירושלים יהיה כמצבה של שדרות. יש סבירות גבוהה למלחמת טרור שנייה", אמר באותם ימים יעלון ל'הארץ'.
(ש)
