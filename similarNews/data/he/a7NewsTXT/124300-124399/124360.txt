

במסמך שנשלח למועצה לביטחון לאומי מתריעים אנשי המשרד לאיכות הסביבה מפגיעה אנושה לקו המצוק של חופיה הדרומיים של ישראל בעקבות בניית הנמל העמוק בעזה.


אנשי המשרד לאיכות הסביבה מבהירים כי הרס המצוק יתרחש כאשר שוברי הגלים שצפויים להיבנות במסגרת הקמת נמל העזתי יעצרו את זרימת החול מהדלתא של הנילוס לעבר חופיה הדרומיים של ישראל.

על פי האמור במסמך במידה ואכן ימנע המצוק את תנועת החול הרי שרוחבם של החופים יצומצם ובהליך מזורז יחלו המצוקים להתפורר ולקרוס אל המים.

יצויין כי, תהליכים אלו מתקיימים בשטח גם היום ללא קשר לנמל, ואולם הקמתו עלולה להחריף את המצב.

כאן המקום להזכיר כי פניית אנשי המשרד לאיכות הסביבה למועצה לבטחון לאומי הנה בעקבות החלטתו של שר הבטחון, שאול מופז, להתיר לפלשתינים להקים נמל ימי עמוק בנוסף לנמל התעופה בדהנייה. אזהרות אנשי המשרד לאיכות הסביבה מצטרפות לאזהרות הנשמעות במערכת הבטחון מכניסת אמצעי לחימה רבים דרך הנמל לידי הרשות הפלשתינית, אם בגלוי ואם בהחבא.

יצוין כי אנשי איכות הסביבה מביעים חשש נוסף ולפיו לבד מהברחות נשק יעבירו גורמי הרשות הפלשתינית בנמל הימי העמוק שיוקם להם חומרי הדברה וחומרים נוספים מסוכנים האסורים לשימוש בישראל.
(ש)
