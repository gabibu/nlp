

ח"כ אורי אריאל (איחוד לאומי) קרע את חולצתו מעל דוכן הנואמים במליאת הכנסת, כאות אבלות על חורבן בתי הכנסת בגוש קטיף.

חבר הכנסת אריאל עשה זאת לאחר שהקריא את פסק ההלכה של מועצת הרבנות הראשית הקובע כי אסור להרוס את בתי הכנסת.

ח"כ אורי אריאל אומר ש"היות והדין בהלכה אומר כי כאשר רואים את ערי יהודה בחורבנן, יש לבצע קריעה ואני בוחר לעשות זאת פה בכנסת על חורבן בתי הכנסת. איני חושד באיש שהוא שמח ביום הזה, אבל נדמה לי שיש כאלה שאינם אבלים, וחבל. יש כאלה שיאמרו לא נשכח ולא נסלח, אבל המינימום הוא שלא נשכח"

לדבריו "קיבלנו את חילול בתי הכנסת בשיוויון נפש, זאת שערורייה ובכייה לדורות. אין אומה בעולם שיש לה חיסיון מפני החובה לשמור על מקומות קדושים". אריאל שוחח עם שר החוץ שיפעל לקיום דיון דחוף במליאת האו"ם לגינוי הרש"פ על חילול בתי הכנסת.
(ש)


