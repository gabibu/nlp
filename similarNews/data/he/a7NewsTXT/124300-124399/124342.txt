

רופאים בניו אורלינס הודו כי ביצעו המתות חסד בחולים סופניים כדי למנוע מהם את הסבל של הוריקן קתרינה, כך חשף אתמול ה"דיילי מירור" היוצא לאור בלונדון.

לדברי הרופאים הם קיבלו את החלטתם תוך כדי פעולות ההצלה כיוון שלא יכולים היו למצוא מקלט מתאים לחולים ומתוך חשש להתפרצות מחלות שיביאו למתים נוספים. הרופאים הבהירו כי אמנם מדובר בעבירה על החוק אולם עשו זאת מחוסר ברירה, הזריקו לחולים מורפיום, ובכך הרדימו אותם למוות.

רופאה שדבריה מובאים בעיתון מצוטטת כאומרת ש"הרופאים חילקו את החולים לשלוש קבוצות, אלה שעברו טראומה אבל יכולים לשרוד, אלה שננזקקים לטיפול רפואי מיידי ואלה שגססו".

הרופאה הוסיפה ופירטה את עוצמת הזריקה שהוזרקה. לדבריה מתן זריקה אחת שכזו לגוססים אמורה להביא למותם אולם "אם מנה אחת של החומר לא הספיקה אז הזרקתי עוד מנה".
