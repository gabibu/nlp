

חפירות בסביבת בית הכנסת באום קאנטיר תחשוף את הקשר בין בית הכנסת העתיק במקום לבין כפרי הסביבה. בין מגמות החפירה: שיחזור ארון הקודש בבית הכנסת על פי הממצאים הפזורים בשטח.

קבוצת סטודנטים, תלמידי המסלול ללימודי ארץ ישראל ב"מכללה האקדמית עמק הירדן" עוסקים לאחרונה ובצוות מצומצם בחפירות ארכיאולוגיות באום אל קנאטיר, במטרה לחשוף פריטים נוספים מבית הכנסת במטרה לחשוף את, ולהבין את הקשר בין בית הכנסת לכפרים הסמוכים.

אחד הארכיאולוגים העומדים בראש פרויקט חשוב זה הוא ד"ר חיים בן דוד, ראש מסלול המחלקה ללימודי ארץ ישראל של "המכללה האקדמית עמק הירדן". הסטודנטים עוסקים בין השאר בייצוב רצפת בית הכנסת שנחשפה על מנת לאפשר גישה למבקרים כבר בשלב החפירות הנוכחי.

יצוין כי החפירות ממומנות על ידי המועצה האזורית גולן לאחר שאלו הופסקו למשך שנה בשל חוסר תקציב. הגילויים שמצא צוות החפירות הביאו לניסיון נוסף של המועצה במציאת תקציבים לשם המשך החפירות.

"התמוטטות מבנה בית הכנסת באום אל קנאטיר, ופיזור פרטיו ברחבי האזור כולו מהווים אתגר לנו, הארכיאולוגים השותפים למבצע החפירות הזה וכמובן לסטודנטים בצוות. החפירות תימשכנה עד לתחילת עונת הגשמים ובצוות מצומצם. במקום נחשפו פריטי ארון הקודש- שאנו מתעדים לשחזר במלוא הדרו וגובהו" מתאר הארכיאולוג ד"ר חיים בן דוד.


(ש)
