

ישראל תתקוף יעדים בשטחה של סוריה, אם החיזבאללה ייפתח פעם נוספת באש לעבר ישראל, כך כך דיווח ביום ראשון העיתון "סאנדיי טיימס".

לדברי העיתון, צה"ל מתכנן לבצע הפצצה אינטנסיבית מן האויר, וחיסול חטיבה סורית הכוללת 100 טנקים, ומיד לאחריה התקפה ארטילרית. "ישראל תשקול גם אפשרות של כניסה לשטח הסורי ושהייה של כמה ימים", נאמר.

העיתון ציטט "מקורות צבאיים ישראליים" ולפיהם, ממשלת ישראל החליטה להקשיח את מדיניותה לאחר שנשיא סוריה באשר אל-אסד התעלם משתי מסרים שהועברו אליו בהזדמנויות שונות, באמצעות ארה"ב, ובהן הוזהר כי עליו להפסיק את תמיכתה של סוריה בארגון החיזבאללה ובארגוני הסירוב הפלשתיניים, שבסיסם בדמשק.

ב"סנדיי טיימס" דווח עוד כי שר הבטחון בנימין בן אליעזר העביר לסוריה מסר שלישי באותו העניין, באמצעות נשיא מצרים חוסני מובארק, בעת פגישתם בשבוע שעבר.



