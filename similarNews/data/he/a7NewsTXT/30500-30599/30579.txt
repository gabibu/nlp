

בסיוע הסוכנות היהודית יובאו היום לישראל שישה ספרי תורה מבית הכנסת של ווילס שבבריטניה.

כתבנו יהודה פריימן מוסר כי בית הכנסת בווילס הותקף לאחרונה וחולל על ידי אלמונים על רקע אנטישמי.

את הבאת הספרים לישראל יזמה הקהילה היהודית במקום. ארבעה מהספרים יימסרו לידי הרבנות הצבאית לחלוקה בבסיסים של צה"ל ושניים יימסרו למוסדות חינוך.

טקס הכנסת ספרי התורה ייערך היום בשעה אחת בצהריים בבסיס הרבנות הראשית בצריפין בהשתתפות הרב הראשי לצה"ל הרב ישראל וויס.



