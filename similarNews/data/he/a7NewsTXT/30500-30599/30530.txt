

הממשלה החליטה היום להקים 16 יישובים חדשים ולהכיר רשמית ביישובים קיימים, עפ"י הצעת שר הבינוי והשיכון, נתן שרנסקי שנתמך ע"י ראש הממשלה אריאל שרון. היישובים נבחרו מתוך 60 הצעות שהוגשו להנלהת משרד השיכון ע"י גורמי התיישבות ויזמים פרטיים.

שרנסקי ציין, כי מדיניות משרדו היא לקדם תוכניות התיישבות ודיור מקיפות, שתכלולנה מענה מגוון ומספק לכל המגזרים באוכלוסיה. "במסגרת תוכנית כזאת ניתן להקים יישובים שיאפשרו לכל קבוצות האוכלוסיה בישראל לחיות בסביבתן התרבותית". לדבריו, "זו מדיניות מתיישבת נכונה המעניקה שוויון אזרחי וחברתי מלא בלי הבדל דת ולאום כפי שהוכרזה במגילת העצמאות".

השר שרנסקי הדגיש, כי "יישובים אלו מהווים נקודות חיץ בטחוניות חשובות ורגישות ברחבי הארץ".


