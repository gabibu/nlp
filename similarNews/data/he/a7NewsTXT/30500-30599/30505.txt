

בשעות אלו מורגש מחסור של ממש באספקת הלחם בכל חלקי הארץ. המחסור בלחם נובע מהשבתה של טחנות הקמח בשל סיכסוך על גובה מחיר הקמח .

גם אם טחנות הקמח יפסיקו את שביתתן ויחדשו את האספקה למאפיות, עדיין יהיו בימים הקרובים שיבושים קשים בייצור ובשיווק הלחם , כך נמסר היום מכמה מאפיות של לחם .

שרת המסחר והתעשייה, דליה איציק, תיפגש היום עם אנשי משרדה כדי להחליט אם לאשר את העלאת מחיר הלחם .

טחנות הקמח שובתות מאז יום שני שעבר, במחאה על הקפאת מחירי הקמח על ידי הממשלה .

