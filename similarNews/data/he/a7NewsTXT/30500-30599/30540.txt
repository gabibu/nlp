

הממשלה אישרה היום את הצעת שר הבינוי והשיכון נתן שרנסקי להקים 14 ישובים חדשים בגליל, בגלבוע ובנגב. רשימת הישובים גובשה על ידי ועדה בין-משרדית בראשות יועץ ראש הממשלה להתיישבות עוזי קרן שפעלה 8 חודשים ובחרה אותם מתוך 60 הצעות שהוגשו לה.

כתב עתי"ם מוסר כי השר עוזי לנדאו התנגד להקמת היישובים החדשים. ראש הממשלה אריאל שרון השיב לו כי הנושא הזה הוא "מהותי ועקרוני למדינת ישראל וההוויה הציונית, צריך ליישב כדי שתהיה רזרבה קרקעית לדורות הבאים".

שרון הוסיף: "בכל מקום שניתן, צריך לעלות (יישובים) אפילו להקים מחנה זמני. כך זה התחיל. שמעון ואני זוכרים כיצד הכל התחיל במתי מעט, אנשים שנאחזו ותקעו ציפורניהם בסלע".
