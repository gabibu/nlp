

משפטו של סוכן השב"כ לשעבר אבישי רביב נפתח היום בבית משפט השלום בירושלים. רביב מואשם בכך שידע על כוונתו של של יגאל עמיר לרצוח את ראש הממשלה יצחק רבין ולא עשה דבר למנוע זאת.

היום בבוקר העיד איש שב"כ. עדותו היתה בדלתיים סגורות, נוכח דרישת השב"כ שלא לחשוף את עבודת האירגון. רביב ועורכי-דינו דרשו דיון בדלתיים פתוחות, אך נשיא בית משפט השלום בירושלים, השופט אמנון כהן נענה לדרישת השב"כ.

עם תום העדות, יועבר התמליל לעיון שירות הבטחון הכללי ולאחר שיאושר, הוא יופץ לעיתונאים.

במהלך המשפט צפויים להעיד שוטרים ועדותם, ככל הנראה, תהיה בדלתיים פתוחות.


