

צרפת ציינה היום את יום השנה ה-60 לגירושם של יהודי פריס למחנות ההשמדה הנאצים. ראש הממשלה החדש, ז'אן-פייר ראפארן, ניצל את הטכס בפריס כדי לגנות את סדרת הפיגועים נגד הקהילה היהודית בצרפת השנה, שגרמה למתיחות בקשרים עם ישראל.

"צרפת תשתמש באמצעים מדיניים, מנהליים, דיפלומטים, ואם יהיה צורך בכך גם צבאיים, כדי להילחם בטרור, בשנאה ובאי-הסובלנות בארצנו, באירופה ובעולם כולו", אמר ראפארן בנאומו, במהלך הטכס בפריס. "אין מקום לאנטישמיות, לגזענות ולשנאת הזרים ברפובליקה שלנו", אמר ראפארן.

הטכס נערך באיצטדיון החורף ולודרום, אתר בו ריכזה משטרת צרפת אלפי יהודים לפני גירושם, לרוב ברכבות המיועדות לבהמות, למחנה ההשמדה אושוויץ, שם הומתו בגאז.

(עתי"ם-רויטרס)
