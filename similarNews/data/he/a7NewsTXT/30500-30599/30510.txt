

מאות כספות של לקוחות בסניף בנק דיסקונט ברחוב יהודה הלוי 27 בתל-אביב נפרצו במהלך סוף השבוע.

דבר הפריצה נודע היום בבוקר כאשר עובדי הבנק הגיעו לעבודתם. חדר הכספות ממוקם במרתף הבנק והתברר, כי בין 200 ל-300 כספות מתוך 5,000 הנמצאות בסניף - נפרצו.

למקום הגיעו כוחות משטרה גדולים וסקרנים רבים. עובדי הבנק והלקוחות הנמצאים בתוך הסניף אינם מורשים לרדת למרתף הבנק ולחדר הכספות, שנבדק היום בבוקר בידי המשטרה.


