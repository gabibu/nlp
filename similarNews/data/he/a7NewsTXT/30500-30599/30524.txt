

רכבת ישראל תיגברה את מערך האבטחה של הרכבת והאיצה את עבודות המיגון של מסילות הברזל, בעקבות הפיגועים האחרונים שארעו במסילות הברזל ובתחנות הנוסעים של הרכבת.

שר התחבורה, ד"ר אפרים סנה, העביר בשבוע שעבר לרכבת ישראל תקציב מיוחד של 11 מיליון שקל לתיגבור מערך האבטחה של הרכבת.

בנוסף לכך אישר סנה לרכבת תקציב שנתי של 8 מיליון שקלים נוספים לשידרוג האבטחה בתחנות הרכבת ולאורך מסילת הברזל.

הסכום שהועבר לרככת יושקע בעיקר בעיבוי מערכות ההגנה של כל גשרי מסילות הברזל ולאורך הצירים של מסילות הברזל וכן בגידור התוואי באזורים המוגדרים כאזורים רגישים.

במיסגרת פעולות המיגון שמבצעת הרכבת הוחל, בין השאר, בהתקנת מצלמות טלויזיה במעגל סגור לאורך מסילת הברזל. מצלמות אלה יעבירו מידע למרכז בקרה על ניסיונות פיגוע במסילה.


