

משרד הבינוי והשיכון יעניק מעמד איזור עדיפות א' לעיר לוד, בתחום בניית מוסדות ציבור.

החלטה זו היא אחת משורת הצעות עליהן החליטה הממשלה היום בנושא "טיפול מיוחד לשיקום העיר לוד". בדברי ההסבר להחלטה מצויין, כי "ממשלת ישראל תנקוט בפעולה כלל מערכתית במגמה לחולל שינוי מהותי ושורשי בעיר לוד, שיעצור את נטישת האוכלוסיה החזקה ויחזק את המרקם האנושי בעיר".

ראש הממשלה אריאל שרון שיזם את הצעות ההחלטה, אמר כי "הממשלה תשתף פעולה בחלוקת אחריות עם עיריית לוד, כדי לשקם את מצבה הכלכלי של העירייה, ובמטרה לענות על צורכי העיר מבחינת תשתיות ושיקום שכונות".


