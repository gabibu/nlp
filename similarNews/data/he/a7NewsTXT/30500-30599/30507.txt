

נהג קטר רכבת פרברים שנסעה מבנימינה לכיוון אשדוד, נפצע היום באורח בינוני בביטנו מפיצוץ מטען חבלה סמוך לכפר גבירול ליד רחובות. בפיצוץ לא היו נפגעים נוספים, להמעיט אדם נוסף שנפגע מהלם.

מנכ"ל רכבת ישראל , יוסי שניר , אומר כי תנועת הרכבות באזור רחובות תתחדש בעוד כשעה לאחר פינוי הקטר שנפגע הבוקר בהתפוצצות מטען חבלה שהונח על הפסים באזור כפר גבירול.

מטען החבלה היה במשקל 5-6 ק"ג והוא הונח על הפסים והופעל באמצעות שלט. מטען זה דומה למטען שהונח בלוד לפני כמה שבועות , אבל גדול ממנו.

מנכ"ל הרכבת אמר כי המסילה לא נפגעה מהמטען , ואחרי פינוי הקטר תתחדש תנועת הרכבות.

עוד הוסיף שניר, כי יש מאבטחים בקרונות בתחנות ועל המסילות, וכי האבטחה ברכבת נעשית ע"פ הנחיות משטרת ישראל.
