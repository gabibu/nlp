

בבית משפט השלום יפתח היום משפטו של סוכן השב"כ , אבישי רביב . הוא מואשם באי מניעת רצח , לאחר שידע על התוכנית לרצוח את רה"מ רבין המנוח. משפטו כבר נדחה פעמים רבות.

יש לציין כי בעוד חודשים אחדים ימלאו שבע שנים לפרשת רצח רבין, ואז כבר יחול חוק ההתיישנות באשר למעורבות אישים אחרים בה, וביניהם גם בכירי שב"כ לשעבר. החשש הוא כי עדויות וממצאים שיתגלו במהלך המשפט יאבדו את תוקפם המשפטי, מה שימנע פתיחת כתבי אישום נגד מעורבים נוספים.



