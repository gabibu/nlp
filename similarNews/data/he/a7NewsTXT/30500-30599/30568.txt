

סמוך ליישוב תל קטיפא שבצפון חבל קטיף זיהו לפנות בוקר חיילינו שני מחבלים. המחבלים נעו בסמוך למוצב צה"ל, חיילינו פתחו באש לעברם, המחבלים השיבו אש ובתום קרב קצר חוסלו המחבלים. בקרב זה נפצעו שניים מחיילי הכוח באורח קל ובינוני, כתבנו קובי פינקלר דיווח כי השניים פונו לטיפול רפואי בבית החולים 'סורוקה' בבאר שבע.

פיצצת מרגמה וטיל נ.ט. נורו במהלך הלילה לעבר עמדת צה"ל ליד מחסום ארז. כמו כן השליכו המחבלים שלושה רימונים לעבר מוצב 'טרמית', לא היו נפגעים באירועים אלה.

בשכם פוצצו המחבלים שלושה מטענים לצד כוח צה"ל שסייר בעיר, שני מטענים נוספים הופעלו נגד כוחותינו במעטפת העיר שכם. גם באירועים אלה לא היו נפגעים.

במהלך פעילות חיילינו בחבל קטיף נלכדו שני מחבלים מבוקשים, האחד בצומת גוש קטיף והאחר במחסום ארז. השניים הועברו לחקירת השב"כ.
