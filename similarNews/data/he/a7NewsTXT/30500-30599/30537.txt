

ח"כ צבי הנדל (האיחוד הלאומי) אומר כי ראש הממשלה ממשיך להתנהל ללא תוכנית ברורה ובכך הוא מביא לבנאום הסכסוך באופן המסוכן ביותר. "במקום לחסל את תשתיות הטרור ולהשיב את השליטה הביטחונית בכל יש"ע לידי ישראל, מכניס שרון את העולם הערבי בדלת הקדמית כדי שיסייעו לשיקום ערפאת ומנגנוני הטרור שלו", מזהיר הנדל.

"ברור לכל, שמצוקת העם הפלשתיני תבוא לסיומה רק לאחר שהרשות הפלשתינית תפורק ותגורש, עד אז שיחות פרס על הקלות לפלשתינים מחד ופגישותיו של פואד עם מובארק מאידך , מביאות לישראל נזק אדיר", הטעים הנדל. "שרון מהלך בדרך תמוהה ובלתי עקבית ולכן כנראה שאין מנוס מללכת כבר עכשיו לבחירות", סיכם.
