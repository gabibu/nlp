

היום יפגשו צוותי מו"מ של ההסתדרות והאוצר, בראשות ח"כ עמיר פרץ יו"ר ההסתדרות החדשה, ושר האוצר סילבן שלום, כדי לדון בדרישת ההסתדרות לתוספת יוקר. המו"מ יתקיים בשעה 17:30 בלשכת שר האוצר בכנסת.

בעקבות עליית המדד והאינפלציה הדוהרת התכנסה בשבוע שעבר הנהגת ההסתדרות לדיון חירום בו החליטה על הקמת מטה מאבק בדרישה לתוספת יוקר.

לדברי ח"כ עמיר פרץ יו"ר ההסתדרות החדשה :"לא יתכן שהעובדים והגמלאים יאלצו לשאת על גבם את כל משברי המשק. העובדים משלמים את מחיר האינפלציה הדוהרת, עליית המע"מ, העלאת הריבית ושחיקת השכר".
