

ישראלי כבן 24 הותקף אמש על ידי שלושה ערבים בעת שרץ בטיילת ארמון הנציב בירושלים.

שלושת הערבים תקפו את הישראלי במוט ברזל ופצעו אותו בראשו ובידו. הצעיר הצליח להחלץ והגיע בכוחות עצמו לבית החולים.

לאחר קבלת הטיפול הגיע היום הפצוע לתחנת המשטרה מוריה, שם דיווח על המקרה. משטרת ירושלים פתחה בחקירה.

יש להזכיר כי לפני שבועיים תקפו שלושה רעולי פנים בסכינים ישראלי שנסע על אופניו בטיילת ארמון הנציב. הצעיר חילץ עצמו ללא פגע.

