

בגצ הורה לפרקליטות להגיש עד היום בצוהריים את תגובתה לעתירת משפחות המחבלים המתאבדים כנגד גירושן .

16 בני משפחות עתרו לבגצ בעקבות הכוונה לגרשם משטחי יהודה ושומרון , משום שקרוביהם השתתפו בפיגועי-התאבדות .

במערכת הביטחון מעריכים כי רק בודדים מתוך עשרים ואחד קרובי המחבלים שהיו מעורבים בפיגועי התאבדות , יגורשו בסופו של דבר לרצועת עזה . בהתייעצות שקיים בסוף השבוע היועץ המשפטי לממשלה, אליקים רובינשטיין, הוחלט כי השימוש בצעד הגירוש יהיה פרטני ולא "קולקטיווי" ויותנה בהוכחת קשר בין המגורשים לבין ארגוני הטרור .

