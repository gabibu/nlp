

כתב וצילם: קובי פינקלר

ימי בין המצרים לוקחים אותנו השבוע אל מחוזות נידחים ורחוקים, אל אחת הקהילות היהודיות עתיקות בעולם- קהילת יהדות קוצ'ין שמקום מושבם היה חוף מלאבאר שבדרום מערב הודו.

ערב העלייה לישראל מנתה הקהילה המפוארת הזו 2800 נפש בלבד. היו אלו ימי ראשית שנות החמישים כאשר זקני העדה מחליטים בעצת נציגי הסוכנות היהודית לעלות ארצה ולקבוע בה את ביתם החדש. אמרו ועשו. ארזו את מיטלטליהם המועטים, צררו פת ומים והחלו בהכנות לעלייה לארץ.

השבוע לפני 53 שנים, ממש באותו השבוע בו אנו קוראים על ירידתם של בני ישראל למצרים, על פי המסורת הם הגיעו למלאבאר בתקופתו של שלמה המלך כסוחרים והשתקעו במקום.

אבל מורשת היא מורשת ועולי קוצ'ין החליטו לקחת עימם גם חלקים מבית הכנסת המפואר שהיה במקום מושבם בהודו. כל משפחה נטלה עמה חלק מסויים והעתק מדוייק של בית הכנסת היפהפה הזה הוקם במושב נבטים מקום מגורם של רבים מבני העדה בישראל.



המושב עצמו, נוסד תחילה בשנת 1946 במסגרת יישוב "11 הנקודות" בנגב במוצאי יום הכיפורים תש"ז. במלחמת העצמאות היה המושב במצור ונותק, אך החזיק מעמד הודות לאספקה שהונצחה מהאויר.

לאחר המלחמה התפרק המושב ויושב מחדש בשנת 1954 על ידי אותם עולים מקוצי'ן שבהודו.
יהודי קוצי'ן התעניינו בציונות מראשית דרכה, אך התחברו לזרם הציוני רק במלחמת העולם השניה. כדי לממן את עלייתם ארצה נאלצו הקוצ'ינים למכור את מרבית רכושם וכך מימנו הם את הוצאות העליה.

במוזיאון במושב נבטים סרט וידאו המתאר את תולדות הקהילה, תערוכת קבע ובה פריטים מקוריים מהלבוש ומהמנהגים היהודים באזור קוצ'ין כמו חתונה, שמחת תורה ומטבח. גולם הכותרת היא כאמור בית הכנסת היפה שפעל בקוצ'ין. הביקור מלווה בהדרכה מקצועית צמודה והוא שווה כל רגע.
ומי שרוצה גם לטעום ממאכלי העדה, המטבח של מרים המכין אוכל קוצ'יני מקורי עומד לרשותכם.

איך מגיעים? נוסעים צעד לבאר שבוע בצומת היציאה הדרומית מהעיר בואך דימונה עולים על כביש 25. כעבור 10 ק"מ מצד שמאל מושב נבטים. טל לפרטים. 6238299-08. המרכז פתוח בימים א-ה בין השעות 16-9 .

