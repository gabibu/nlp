

בבית החולים "ביקור חולים" אושפזה אמש ילדה לאחר שהתחשמלה כתוצאה מפתיחת מקרר ביתי.

אתמול בערב הגיעה לבית החולים "ביקור חולים" בירושלים ילדה כבת 8 תושבת העיר לאחר שנפגעה ממכת חשמל תוך כדי פתיחת דלת המקרר הביתי .

ד"ר חלאד תמימי שטיפל בילדה אמר שהילדה הייתה יחפה וידיה היו רטובות, מה שגרם לילדה ככל הנראה להתחשמל . אימה של הילדה סיפרה כי הילדה פתחה את המקרר ומיד התחשמלה, הילדה צעקה לעזרה ורק לאחר כדקה התעשתו בני הבית וניתקו את המקרר מזרם החשמל וכך ניצלו חייה .

הילדה הגיעה עם סימנים כחולים בידיה וכוויות בכפות רגליה בנוסף התלוננה הילדה על כאבים בשרירים. בדיקת הדם שבוצעו בה מיד עם הגעתה לחדר המיון אישרו שאכן נגרם נזק לשרירים של הילדה, בנוסף נמצא כי cpk והמוגלובין היה גבוהה, שתי תופעות אופייניות למכת חשמל .

לאור החשש לתפקוד הלב, השרירים והכליות, אושפזה הילדה במחלקת הילדים להמשך השגחה צמודה תוך מעקב אחר בדיקות המעבדה ותרשימי א.ק.ג. . מצבה של הילדה משתפר בהדרגה.

רופאי הילדים במחלקת הילדים שבבית החולים "ביקור חולים" מבקשים להזהיר את הציבור ממגע עם מכשירי חשמל יחפים או בידיים רטובות דבר שיכול לגרום להתחשמלות ולפגיעה מזרם החשמל ובפרט כשמדובר במכשירי חשמל ישנים או בדירות בהם לא מותקן מפסק אוטומטי .
