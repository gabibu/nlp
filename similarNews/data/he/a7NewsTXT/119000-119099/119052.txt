

לידי אנשי גוש קטיף הגיע מידע בשעות האחרונות על כוונה של כוחות הביטחון לבצע ביום רביעי מבצע גירוש של כל היהודים אשר אין להם אישור להתגורר בגוש. במנהלת קל"ע קוראים לציבור להגיע לגוש ולסכל את הגירוש.

(תמונה: אילוסטרציה)

לפי המידע שהגיע לידי אנשי הגוש בשעות האחרונות, נערכים אנשי מג"ב לרדת לגוש במטרה להוציאם בכוח משכונות האוהלים והמקומות הציבוריים בהם הם שוהים.

במנהלת קל"ע קוראים לציבור להגיע בדחיפות לגוש כדי לסכל את הכוונה הזאת. "הם רוצים לעשות אקציות נגד השב"חים (השוהים הבלתי חוקיים) והדבר שיכול לעזור זה שיבואו המונים. כל אחד שימצא דרך ויגיע לגוש קטיף. כל האנשים כאן מאוחדים לשמירה על אורחיהם ולא יתנו לכוחות הגירוש להוציא אותם משם", מסרה נדיה מטר, יו"ר תנועת "נשים בירוק" לערוץ 7.
