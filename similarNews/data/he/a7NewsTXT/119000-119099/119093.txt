


פגישה התקיימה אתמול בין נציגי משרד הבטחון לנציגות של ארגון אלמנות חיילי המילואים בניסיון למצוא פתרון למשבר הפיצוי שלא הוענק להם, בניגוד לאלמנות הטייסים.

כזכור, בשנת 99' נחשף הסדר שעליו חתום מפקד חיל האויר לשעבר, נשיא המדינה המונח עיזר ויצמן. על פי הסדר זה קיבלו אלמנות טייסים מענק מיוחד בגובה של כרבע מיליון שקלים ממשרד הבטחון, זאת בניגוד לשאר אלמנות צה"ל.

אלמנות המילואים פנו לבג"ץ אולם זה הכריע כי על אף שמדובר בהסדר שנחתם שלא כחוק הרי שהמדינה לא תפצה את האלמנות בשל קשיי תקציב.

אתמול נפגשו נציגות האלמנות עם נציגי משרד הבטחון. בפגישה הועלתה הצעה לפיה האלמנות תקבלנה כל אחת סכום של 84,000 שקלים שיפרסו על פני מספר שנים. ההצעה נדחתה. יו"ר ארגון אלמנות המילואים פנינה כהן הסבירה כי ההצעה נדחתה כיוון ש"לו נותרו לנו מספיק שנים לחיות כדי לקבל את פריסת התשלום".

אלמנות המילואים בגישו הצעה מטעמם לתשלום חד פעמי ומלא של פיצוי, אולם זו לא התקבלה במשרד הבטחון. האלמנות קובעות כי מדובר ברמיסה של זכויותיהן וזלזול בהן.
(ש)
