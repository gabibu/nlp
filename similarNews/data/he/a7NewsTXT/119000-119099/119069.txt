

ניידת הממוגרפיה של האגודה למלחמה בסרטן מגיעה ליד אליהו ושכונת התקווה ויפו. (בתמונה: הניידת)

הניידת פועלת במסגרת התכנית הלאומית לגילוי מוקדם של סרטן השד שהוקמה ביוזמת האגודה למלחמה בסרטן, ומופעלת בשיתוף משרד הבריאות וקופות החולים. הניידת תעמוד לרשות הנשים תושבות יד אליהו ושכונת התקווה החל מה-7 באוגוסט ועד ה-11 באוגוסט ולרשות תושבות יפו החל מה-14 באוגוסט ועד ה-18 באוגוסט. הניידת תופעל על ידי צוות מקצועי של מור - מאר המתמחה בהפעלת שירותי הדמיה ניידים. לבירורים ולהזמנת תור ניתן להתקשר לטלפון 1700-700-277.

פרויקט ניידת הממוגרפיה מתקיים בישובים מרוחקים, שכונות, אזורים בארץ ומגזרים באוכלוסייה בהם ההיענות נמוכה לבדיקת ממוגרפיה. הניידת נועדה לשפר את הנגישות וההיענות של הנשים ברחבי הארץ לבדיקה שעשויה להציל את חייהן. בכל עיר וישוב שוהה הניידת מספר ימים או שבועות בהתאם לכמות הנשים בכל מקום.

מירי זיו, מנכ"ל האגודה למלחמה בסרטן: "נגישות גבוהה יותר אל הניידת יחד עם המשך הפעילות ההסברתית בקרב נשים, תוך שימת דגש על מגזרים מיוחדים באוכלוסייה מעלה באופן משמעותי, את שיעור ההיענות של הנשים, וגורמת להן לקחת אחריות על הבריאות ולהוביל להפחתת התמותה כתוצאה מסרטן השד בישראל".

שיעור ההיענות של הנשים בישראל לבדיקת הממוגרפיה, במסגרת התכנית הלאומית לגילוי מוקדם של סרטן השד של האגודה למלחמה בסרטן ומשרד הבריאות הנו היום היא כ   55% בממוצע. קיימים פערים של כ- 150% בשיעורי ההיענות לבדיקת ממוגרפיה, בין ישובים שונים בישראל. בסה"כ נערכו עד כה בישראל למעלה מ- 2 מיליון בדיקות ממוגרפיה, מהן כ- 300,000 בשנה האחרונה.
