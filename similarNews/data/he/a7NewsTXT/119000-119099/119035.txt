

בעקבות גילוי התנגדות מצד חיילי גולני רבים אשר סירבו להשתתף במצור על כפר מימון בשבוע שעבר, שוחררה הפלוגה מן המשימה. יש לציין כי החייל הראשון שהביע את התנגדותו לא חובש כיפה.

בעוד שראש אכ"א מדבר בפני הכתבים על כך שיש סרבנים מועטים מימין, מתברר לערוץ 7 כי בשבוע שעבר, ביקש מפקד פלוגה מחייליו בגולני להשתתף במצור על כפר מימון. לפני היציאה למשימה נתן המ"פ תדריך לחייליו, וכשגמר שאל אותם אם יש להם בעיות עם המשימה. אחד החיילים, שאינו חובש כיפה, קם והודיע שיש לו בעייה עם הפעולה ובעקבותיו קמו חיילים רבים מהפלוגה והודיעו אף הם על רצונם שלא להשתתף בפעולה זו. במקום נהיה מהומה גדולה ולבסוף הוחלט לשלוח את החיילים למקום אחר.

6 חיילים בני ישיבות מגדוד 50 של חטיבת הנח"ל, סירבו הבוקר לעלות על האוטובוס שנסע לדרום. כשראה המפקד את סירובם של החיילים הודיע להם, שמדובר סך הכל בפעולה של קיפול ציוד במחנה זיקים. המפקד התקשר לרבנים שלהם בישיבה והפציר בהם שישכנעו אותם לעלות על האוטובוס. לבסוף, הסכימו החיילים לרדת לזיקים ובעקבות הצום לא יכלו לעשות דבר וחזרו.
