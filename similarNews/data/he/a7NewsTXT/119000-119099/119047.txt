

בישיבה של המטה המשותף הוחלט להמשיך ולתגבר את הפעילות בצומת כיסופים שבכניסה לגוש קטיף. זאת במטרה שלא לתת זמן מנוחה והתארגנות לכוחות העקירה.

אל"מ (במיל.) משה לשם מראשי המטה מבהיר לערוץ 7 כי "בשבוע הזה, באמצעות קבוצות שלנו ,נגביר את הלחץ באזור כיסופים ונמשיך להחדיר קבוצות לתוך גוש קטיף. נעשה כל מאמץ במסגרת האחדות שהופגנה בשבוע שעבר בכפר מימון ולא ניתן לשום גורם חיצוני, בעיקר לא לפרובוקטורים של ראש הממשלה לזרוע פירוד בתוך המחנה שלנו".

עוד הדגיש לשם כי "אנשים בסביבות רה"מ מנסים ליצור את התחושה ותמונה שיש מחלוקות בין הגופים השונים ואני מודיע שאין מחלוקות אלא שיש השלמה ושיתופי פעולה יוצאים מן הכלל".

המטה קורא לציבור להשתתף באופן פעיל במאבק על פתיחת גוש קטיף בפני יהודים ולשמור על האחדות בתוך המחנה במטרה לסכל את תוכנית גירוש היהודים מגוש קטיף וצפון השומרון.
