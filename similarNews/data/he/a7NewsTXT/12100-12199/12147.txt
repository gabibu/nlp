

שר החוץ שמעון פרס אומר שישראל מעוניינת בהקמת מדינה פלשתינית עצמאית. במהלך ביקור בפראג אמר פרס כי מדינה כזו לא קמה, רק מפני שערפאת הביא להקפאת התהליך המדיני.

גם ראש הממשלה אריאל שרון מצדד בהקמת מדינה פלשתינית . לערוץ 7 נודע כי במהלך פגישתו עם ראשי מועצת יש"ע סרב לחזור בו שרון מן ההצהרה שהשמיע לפני חודש בעניין זה. שרון רק אמר כי אולי שגה כשלא הבהיר כי כוונתו להקמת מדינה פלשתינית מפורזת . לפני חודש הצהיר שרון כי ממשלתו מוכנה להעניק לפלשתינים מדינה.

ובתוך כך, הלך היום ראש ממשלת הולנד וים קוק בעקבות עמיתיו בבריטניה ובאירלנד. בתום פגישה עם יאסר ערפאת קרא ראש הממשלה ההולנדי להקים מדינה פלשתינית עצמאית.
