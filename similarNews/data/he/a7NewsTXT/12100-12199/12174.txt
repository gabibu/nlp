

אבו עלא דרש משמעון פרס לפנות 12 מאחזים שהקימו המתיישבים בשנה האחרונה בכמה מוקדים ביש"ע, כך מסרו מקורות בלשכתו של אבו עלא.
לדברי המקורות, אבו עלא העלה את דרישתו זו במהלך פגישתו האחרונה עם שר החוץ שמעון פרס במלון "לרום" בירושלים.

המקורות מסרו כי שר החוץ פרס הבטיח לאבו עלא לבחון את הנושא ולהציגו בפני ראש הממשלה אריאל שרון, ולמסור את תשובתו בפגישתם הבאה שאמורה להתקיים ככל הנראה בסוף השבוע הזה.

יצויין כי ברוב המקרים מדובר במאחזים שהוקמו במקומות בהם נפגעו ונרצחו יהודים. המאחזים אויישו על ידי מתיישבים במטרה להעניק תחושת בטחון לנוסעים היהודים על הציר. את רוב המאחזים עזבו המתיישבים כשצה"ל נטל שוב את האחריות לבטחון ואייש אותם.
