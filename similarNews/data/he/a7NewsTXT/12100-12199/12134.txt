

משטרת ירושלים רואה בחומרה רבה את מעשה הקונדס בו נשלחו שתי מעטפות ובהן אבקה לבנה לבית "מעריב" בבית הלל בירושלים.

כתבת עתי"ם מוסרת, כי הדבר יצר בהלה רבה ולמקום הוזעקו כוחות משטרה ונציגים מהמשרד לאיכות הסביבה והבניין פונה מיושביו. זמן קצר לאחר מכן הסתבר כי מדובר במעשה קונדס שנעשה על-ידי אחד מעובדי העתון המקומי "כל הזמן", השייך לבית "מעריב".

עתה מנסים לאתר את אלה שעומדים מאחורי המעשה שגזל לרבים זמן יקר וגרם לבהלה מיותרת.
