

ה"פוריין ריפורט", עיתון השייך לקבוצת הבטאון הצבאי היוקרתי ""ג'יינס", מפרסם כי בפגישתו הקרובה של רה"מ שרון הוא יציג בפני הנשיא בוש תכנית במסגרתה תבצע ישראל נסיגה כללית מישובי גוש קטיף, תוך גירוש היהודים מבתיהם.
העיתון מציין כי שר החוץ שמעון פרס הוא ששיכנע את ראש הממשלה להציג תכנית זו.

העיתון, ציטט מקורות שבשמם לא נקב, ולפיהם "שרון לא רצה בתחילה לשמוע דיבורים על תכנית מעין זו, אך שינה את עמדתו לאחר שנודע לו כי בוש מתכוון להציג בפניו תכנית משלו".שרון יסכים למדינה פלשתינית, אך עליה להיות במסגרת תהליך הדרגתי שיימשך מספר שנים.

לדברי העיתון, ממשלת ישראל תציע גם לבצע "נסיגה מסויימת משטחי יו"ש".

בלשכת ראש הממשלה נמסר בתגובה כי שום תכנית מדינית לא תוצג עד אשר ייפתח מו"מ מדיני".

מקורות מדיניים בירושלים אמרו כי שרון אינו מתכוון לחזור על הטעות שעשה ראש הממשלה לשעבר אהוד ברק שהציג תכנית מדינית שהפכה לקו התחלה של המו"מ.
