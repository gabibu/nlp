

בבית המשפט המחוזי בתל-אביב התחדש היום משפטו של תת-אלוף במיל' יצחק יעקב, המואשם בעבירות של מסירת ידיעות הפוגעות בבטחון המדינה.

תת-אלוף יצחק יעקב מואשם בכך שמסר לאדם בלתי מוסמך מידע סודי הפוגע בבטחון ישראל. זאת, למרות שלטענת התביעה הוזהר על-ידי גורמי ביטחון שלא לעשות זאת.

ההגנה טוענת כי היא מתקשה להביא חוות-דעת של מומחים בשל סודיות החומר. משום-כך עתרה ההגנה לבית המשפט להגנה מן הצדק.

"הגנה מן הצדק" הוא מונח המתבסס על הצדק הטבעי, לפיו כל אדם זכאי לנסות להוכיח את חפותו. במקרה זה ביקש יעקב מבית המשפט לאפשר לו להגן על עצמו.

הדיון וההחלטה בבקשה עוכבו לפי שעה לפי לבקשת הסניגוריה. יצויין, כי העדויות יישמעו בדלתיים סגורות.

תת-אלוף יעקב משוחרר למעצר בית בתנאים מגבילים.
