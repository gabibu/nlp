

בהלת האנטרקס הגיעה לאילת: חומר לבן חשוד, שהתגלה היום בפתח המצפה התת-ימי באילת, עורר בהלה והמקום פונה מאנשים. התברר אחר כך כי מדובר במלט לבן.

למקום הוזעקו צוותי כיבוי אש לבושים בבגדי הגנה המשמשים לטיפול בחומרים מסוכנים. מבדיקה ראשונית עולה, כי מדובר בחומר לבן שהיה בתוך שקית מונח על הכביש, בכניסה למצפה התת-ימי.

צוותי כיבוי אש פינו את השטח והקהל וכביש הערבה בקטע מאילת למצפה התת-ימי דרומה, נסגר לתנועה.

אחר כך התברר, כי החומר הלבן שפוזר בפתח המצפה התת-ימי באילת וגרם לבהלה היה מלט לבן.

כוחות כיבוי אש שהוזעקו למקום ואף הספיקו לערוך מקלחות מיוחדות לקראת הטיפול בחומר המסוכן, שבו לשיגרה, לאחר בדיקה פשוטה בה התברר כי החומר הוא מלט לבן.

כביש הגישה למקום נפתח לתנועה וכך גם הכניסה לפארק המצפה התת-ימי באילת.
