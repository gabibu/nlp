

גורמי הבטחון העבירו הנחייה לראש הממשלה ולשרי הממשלה להשאר בבתיהם עד להודעה חדשה, וזאת בעקבות נסיון ההתנקשות בשר רחבעם זאבי.

שרון ביטל את סיורו המתוכנן בבקעת הירדן ולפי שעה הוא שוהה בחוות השקמים ומקבל שם דיווחים עדכניים על נסיון ההתנקשות ומצבו של השר זאבי.

בבית החולים הדסה עין כרם ממשיכים הרופאים בייצוב מצבו של זאבי, שנפגע מ-3 כדורים, שנורו בראשו. אשתו יעל, שגילתה את זאבי דקות ספורות לאחר שנורה, נמצאת בבית החולים וכך גם מספר בכירים ממשרד התיירות וממפלגתו של זאבי.

השר זאבי נהג ללון במלון היאט בירושלים בימים שלא היה חוזר לביתו בתל-אביב וזו לא היתה הפעם הראשונה שלו באותו בית מלון.

