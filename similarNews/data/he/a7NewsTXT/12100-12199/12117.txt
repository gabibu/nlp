

אתמול הגישה פרקליטות המדינה ערעור לבית המשפט העליון על החלטת בית המשפט המחוזי בנצרת לשחרר ממעצרם את שני הנאשמים בהנחת מטען חבלה בצומת גולני בסוף הקיץ. בשבוע שעבר ציווה השופט המחוזי עבדול רחמן זועבי מנצרת לשחרר את השניים, תושבי הכפר דיר חנא בגליל, בנימוק שאינם מסוכנים לציבור, מפני שאינם בעלי עבר פלילי, וכן מפני שהחזקתם במעצר עלולה לגרום להם טראומה. שלא כמקובל אף דחה השופט זועבי את בקשת הפרקליטות לעכב ביומיים את ביצוע החלטתו.

הפרקליטות טוענת כי השניים הם מחבלים בפאתח, שביקשו לפגוע בחיי אדם.

