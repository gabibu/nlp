

שבעה בני אדם, בני אותה משפחה, הגיעו אתמול לחדר המיון לבית החולים הדסה עין-כרם בירושלים, לאחר שנחשפו למגע עם כלב חולה בכלבת, וככל הנראה יאלצו לקבל חיסונים נגד המחלה.

באחרונה דווח על מספר מקרים של כלבים נגועים בכלבת שנמצאו באזורים שונים בירושלים.

מנהל חדר המיון של הדסה התריע על סכנת הידבקות במחלה בגלל ריבוי מקרי נשיכה וכלבים רבים המשוטטים באזור ירושלים. כאמור, לאחרונה נמצאו כמה חיות הנגועות בכלבת.

מעירית ירושלים נמסר, כי כל כלב שיימצא משוטט יילקח למכון הוויטרינרי להרדמה.


