

כוחות משטרה ומג"ב חילצו בשעות הבוקר נערה יהודיה מן הכפר א-ראם (שטח B) הנמצא צפונית לירושלים.

כתבת עתי"ם מוסרת כי הצעירה התקשרה למשטרה וביקשה להוציאה מן הכפר. לאחר שחולצה מהמקום היא נחקרה וטענה כי שהתה בכפר עם בחור ערבי מזה כמה חודשים.

ממשטרת יהודה ושומרון נמסר כי מאחר שאין איסור כניסת ישראלים לשטח B אלא רק לשטח A, לא ביצעה הנערה כל עבירה על החוק ולפיכך הוחלט במשטרה להעבירה לטיפול רשויות הרווחה.
