

שביתה כללית בכל רחבי המדינה הוכרזה ביום שלישי ע"י איגודי העובדים של הרכבות והתחבורה הציבורית בצרפת, והפרעות רבות נגרמות לתחבורה למרחקים ארוכים ולתחבורה הציבורית. כמו כן, משותקים קווי מטרו רבים בערים גדולות רבות.

השביתה החלה ביום שני בלילה לקריאת איגודי העובדים, התובעים הטבות רבות, ביניהן גיל פרישה נמוך יותר, העלאה במשכורות וקביעות בעבודה.

פחות ממחצית רכבות הנוסעים פעלו ביום שלישי באיזור פאריס והפקקים נמשכו לאורך 150 ק"מ בדרכים המהירות אל העיר, הודיע רדיו "פראנס אינפו" ביום שלישי בבוקר. נוסף לכן נמסר על הפרעות בתנועה במרסיי, ליל, בורדו וליון.


