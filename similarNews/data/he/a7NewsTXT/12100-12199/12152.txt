

הפרלמנט האוקראיני קרא היום לתביעה הכללית להביא למשפט את אנשי הצבא האחראים לאסון התרסקות מטוס חברת "סיביר איירליינס" טופולוב-154, שנפגע על ידי טיל אוקראיני במהלך אימונים צבאיים של צבא אוקראינה.

161 מתוך 414 הצירים שהיו נוכחים במושב תמכו בהצעה, ואילו 253 נמנעו.

הטופולב-154 שהיה בדרכו מתל-אביב לנובוסיבירסק התפוצץ באוויר והתרסק בים השחור ב-4 באוקטובר. 76 בני אדם, רובם ישראלים, נהרגו.

לאחר סידרת הכחשות הודה בשבת שר ההגנה האוקראיני אלכסנדר קוזמוק בעובדה כי ירי שגוי של טיל S-200, היה הגורם לטרגדיה. לשכת התובע הכללי באוקראינה הודיעה בשבוע שעבר על פתיחת חקירה פלילית בנושא התאונה.
