

תושבי גוש דולב וטלמונים הפגינו היום בצומת דולב וטלמונים בדרישה להעניק בטחון לנוסעים על הציר.

בשבועות האחרונים התרבו התנכלויות ערבים חמושים על הנוסעים. בחול המועד סוכות נורתה אש מחבלים מהמארב לכיוון תושב טלמונים, ובנס הוא לא נפגע.
המפגינים נשאו שלטים בהם נכתב: "דמי אחינו זועקים", "בחרנו שרון קיבלנו פרס".


תושבי הגוש ציינו כי למרות נסיונות הפיגועים, אין לכך התייחסות בתקשורת. לדבריהם הם ימשיכו את ההפגנות עד לשיפור המצב.

ישראל שליסל ממארגני ההפגנה הביא בפני המפגינים מקורות רבים המצויים ביהדות, ובהם מצויינת חובת המחאה.
