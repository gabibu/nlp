

משל"ט המכון המשפטי לחקר טרור, הגיש אתמול תלונה במשטרת נתניה נגד אבו מאזן ונגד דחלאן, ודורש לעצור אותם אם ייכנסו לישראל. זאת בעקבות הזמנתם לכנס שיתקיים במכללת נתניה.

משל"ט המכון המשפטי לחקר טרור, הגיש אתמול באמצעות עוה"ד יעקב מנקין תלונה במשטרת נתניה נגד אבו מאזן ונגד דחלאן בגין מעורבותם, לכאורה, בפעילות ובמימון טרור.

כתבנו חגי הוברמן מוסר כי מחר אמור להתקיים במכללת נתניה כנס בהשתתפותם של דחלאן וג'יבריל רג'וב. משכך, פנתה משל"ט, באמצעות עוה"ד יעקב מנקין למפקד משטרת נתניה וליועץ המשפטי לממשלה בבקשה כי יורו על מעצרו של דחלאן עם הגיעו לישראל.

מגישי התלונה אומרים כי ראש השב"כ לשעבר אבי דיכטר, השר אהוד אולמרט ושר הביטחון התבטאו בעבר בתקשורת הישראלית בדבר מעורבותו של דחלאן בפעילות טרור.
