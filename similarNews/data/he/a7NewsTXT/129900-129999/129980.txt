

בתוכנית הרדיו שלו, הערב בערוץ 7, מתכוון העיתונאי יהושע המאירי לחשוף נתונים חדשים אודות התנהלות השב"כ מול גורמי הימין בימים שקדמו לרצח רבין.

המאירי יחשוף פרטים ולפיהם ההחלטה על הפעלת אירגון "אייל" בראשותו של אבישי רביב (שמפניה) התקבלה בשב"כ לאחר ניסיון נפל "לתפור" על הימין תיק של הזמנת רצח רבין במהלך ההפגנה הגדולה שהתקיימה מול משרד ראש הממשלה שבועות אחדים בטרם הרצח.

על פי הנתונים הצפויים להתברר להיחשף בתוכניתו, 'מתחילים מבראשית", ארגון "אייל" הוכן מראש כאלטרנטיבה לאפשרות שתפירת התיק האמורה תיכשל. "קווי הפעולה של 'אייל' יועדו מלכתחילה לבצע פעולות שמטרתן להסיט דעת קהל", אומר המאירי.

המאירי מוסיף ומזכיר כי לפני הקמת "אייל" ניסה השב"כ להפעיל ארגון בשם "הסיקריקים" וארגון נוסף בשם "דב" (דיכוי בוגדים).

התכנית 'מתחילים מבראשית' תשודר הערב בשעה 22:00 בערוץ 7.
(ש)
