

צבא ארה"ב יישם טכנולוגיית חיזוי אנליטי על מנת לזהות דפוסי התקפות במרחב האינטרנט (cyber attacks), המאיימות על תשתיות קריטיות.

הטכנולוגיה שנבחרה לכך היא טכנולוגיית ה-predictive analytics של SPSS והיא תיושם במסגרת תכניתו של הצבא האמריקאי להבטחת תשתיות קריטיות (CIAP-CT). כך מדווח כתבנו לענייני צבא קובי פינקלר.

תכנית ה- CIAP-CT נמצאת באחריותו של המשרד של צבא ארה"ב להגנה כנגד איומים על בטחון תשתיות המולדת (HISTO) מבצעת הערכות של איומים במרחב האינטרנט המכוונים כנגד תשתיות אזרחיות התומכות במשימותיו של צבא ארה"ב להעברת חיילים ואספקה ברחבי העולם.

מייג'ור ג'פרי ניוהארד, מנהל HISTO, ציין כי "תוכנת predictive analytics של SPSS נבחרה משום שהינה חבילת התוכנה היחידה בעלת יציבות טכנולוגית (robust) שיכולנו למצוא לצורך ביצוע קורלציות של דפוסי התקפה במרחב האינטרנטי. SPSS תספק לנו תמונת מצב איסטרטגית יותר של ההתקפות במרחב האינטרנט המתרחשות ברחבי ארה"ב".

ג'ק נונאן, נשיא ומנכ"ל SPSS, אמר כי החברה גאה שהתוכנה מתוצרתה משרתת תכנית חיונית לצבא ארה"ב ולבטחון הלאומי. "תוכנת ה-predictive analytics היא תוכנה המשרתת מיגוון של תכניות וסוכנויות ממשלתיות".

לאחרונה נבחרה SPSS ע"י מרכז המוכנות של צבא ארה"ב לזהות מגמות בקרב נתונים שונים הקשורים לסיכונים, דבר המשפר את יכולתו של המרכז לחזות, לבצע בקרה ולמנוע איומים שונים על חיילי ארה"ב. גוף ממשלתי אחר בארה"ב, המשרד לסטטיסטיקה משפטית (BJS) השייך למשרד המשפטים האמריקאי, רכש אף הוא את תוכנת ה-predictive analytics על מנת לנתח נתוני פשיעה ונתונים הקשורים למשפטים.

