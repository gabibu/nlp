

מרכז תעסוקה חדש עבור עקורי גוש קטיף שמצאו עצמם ללא פרנסה וללא בית הוקם לפני שבועות אחדים בראשותו של הרב רימון מאלון שבות.

כמה חודשים אחרי העקירה מגוש קטיף וצפון השומרון, נראה כי המדינה לא רק עקרה את העקורים מביתם אלא גם מעבודתם וכיום רובם נותרו ללא עבודה.

לצורך כך, הוקם לפני כחודש וחצי אתר באינטרנט הנקרא מרכז תעסוקטיף בראשות הרב יוסף צבי רימון מאלון שבות המונה כיום כ-16 אנשים כדי למצוא לעקורים עבודה. יוזם האתר, והיו"ר בפועל של האתר הוא הרב יוסף צבי רימון, רבה של אלון שבות, הוא ראה צורך במציאת תעסוקה לאנשי גוש קטיף. הרכזת הקדמית של המכון התורני לבנות בירושלים, נטע שפירא, בנתה את האתר.

באתר מופיעות מאות הצעות עבודה מענפים רבים מהיי-טייק ועד מכירות ופרסום.

מנכ"ל צוות אתר ג'וב קטיף, דוד פורת אומר בשיחה עם כתבת ערוץ 7 אורלי ברוך כי " לכל אדם מגוש קטיף ולכל מעסיק יכולת לפעול באתר. כאשר האתר פועל בשני מישורים הראשון כניסה של תושבים ומעסיקים לאתר והשני עבודה של הצוות בשיחות פנים מול פנים עם התושבים המובטלים השוהים במלונות כדי להכניסם למאגר ממוחשב".

"מטרת המאגר היא ליצור משרד השמה לתושבי גוש קטיף העקורים וכנראה שניכנס למשרד מסודר עוד שבוע וחצי".

"אנשי גוש קטיף הם אנשים פרודוקטיביים אך המדינה הפכה אותם לעניים בעל כורחם", אומר פורת שלהערכתו ישנם היום כ- 2000 דורשי עבודה מגוש קטיף.

לעקורי גוש קטיף ולמעסיקים: ניתן להיכנס לאתר www.jobkatif.org.il ולהרשם. כמו כן ניתן לטלפן לדוד פורת בטלפון 0525456045.

