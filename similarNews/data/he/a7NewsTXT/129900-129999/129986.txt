

קרן פיתוח השיווק בשוק העולמי (סיוע לחברה הבודדת), יצאה אתמול לדרך. יעד הקרן: סיוע ליצואנים בפעילות קידום השיווק לשווקים חדשים או למוצרים חדשים ייחודיים.

הקרן החדשה מיועדת לאפשר הלוואות ליצואנים קטנים ובינוניים המייצאים או מתכוונים לייצא, ומחזור המכירות שלהם אינו עולה על 10 מיליון דולר. מדובר בקרן בהיקף של 119 מיליון , במסגרת התכנית תפקיד הממשלה פיקדון של 17.8 מיליון , שיהוו בטוחה להלוואות בהיקף של 119 מיליון .

הקרן תאפשר קבלת מימון לפעילויות שיווק לחו"ל לרבות אחזקת משרדים בחו"ל, פרסום, מחקרי שוק, ייעוץ שיווקי בחו"ל, השתתפות בתערוכות וכנסים, השקעות בצינורות שיווק בחו"ל ועוד.

ממשרד התמ"ת המסר כי הקרן רשאית לאשר הלוואות עד לתקרה של 1 מליון דולר לחברה לפי הקריטריונים הבאים:
חברה שמחזור מכירותיה עד 500 אלף דולר - סכום ההלוואה המקסימלי לתוכנית המאושרת עד לתקרה של 100 אלף דולר.
חברה שמחזור מכירותיה מ- 500 אלף דולר ועד 10 מליון דולר   סכום ההלוואה המקסימלית לתוכנית המאושרת לא יעלה על 1 מליון דולר או 20% ממחזור המכירות הכולל, הנמוך מבינהם.
תקופת האשראי לא תעלה על 5 שנים, כולל גרייס (חמישה חודשי גרייס)
ריבית   מסלול ההצמדה להלוואה, ייקבע במעמד הוועדה.
עמלת ערבות מדינה   עמלה חד פעמית בגובה של 0.8% בעת העמדת ההלוואה.
עמלת בנק   הבנק רשאי לבצע בדיקה כלכלית מטעמו ולגבות עמלה מהחברה, סכום העמלה תהייה עד לתקרה של 250 .
עמלת טיפול על ידי הגוף המתאם   החברה תשלם את עלות הבדיקה בתעריף שייקבע על ידי החשב הכללי מעת לעת.


הפעלת התוכנית תעשה באמצעות בנק אוצר החייל אשר יעמיד את ההלוואות וחברת B.D.I אשר תשמש כמרכזת התוכנית מטעם המדינה.

לצורך הכנת תכנית עסקית, ניתן למצוא את פורמט התכנית העסקית/השיווקית באתר משרד התמ"ת www.moital.gov.il
(ש)
