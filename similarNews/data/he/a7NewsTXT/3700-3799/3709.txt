

סגן הרמטכ"ל משה יעלון נזף במפקד בית הספר לקצינים של צה"ל, לאחר שזה לא מנע עבודות בינוי בבסיסו בשבת. מדובר בבנייתו של אולם ספורט, הנעשית בבסיס לאחרונה. חיילים התלוננו באוזני כתבנו קובי פינקלר כי עבודות הבינוי נמשכות גם בשבתות. כל תלונותיהם בנושא זה למפקדי בית הספר לא הועילו, וכדי להצדיק את הפעולה נאמר להם כי פועלי הבניין אינם יהודים. רק אתמול, בעקבות פניית כתבנו לדובר צה"ל, החל בירור מקיף בנושא, וכאמור, מפקד הבסיס ננזף. עבודות הבינוי של אולם הספורט יופסקו מעתה מדי שבת.
