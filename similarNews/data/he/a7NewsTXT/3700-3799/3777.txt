

עוד קריאה מפורשת לרצח מתיישבים ביש"ע בעיתון ישראלי. פעיל השמאל הקיצוני גדעון ספירו, שהוא בעל טור קבוע במקומון הירושלמי "כל הזמן" כותב היום כי המאבק החמוש הפלשתיני הצודק במהותו יימשך ורצוי שיתרכז נגד היישובים ביש"ע.

לדבריו, "אם אין מנוס מפעולות התאבדות מוטב לפלשתינים לנקוט בשיטה הקמיקזה היפאנית של מטוסים מתרסקים על התנחלויות ומחנות צבא". ספירו סבור כי עדיף למחבלים לנקוט בשיטה זו מאשר לשלוח מחבלים מתאבדים המתפוצצים בקניונים ובאוטובוסים בתחומי הקו הירוק.

כתבנו עוזי ברוך מוסר כי עד כה לא זימנה המשטרה לחקירה את הפרופסור זאב שטרנהל, שפרסם קריאה דומה בעיתון הארץ, לפני שבועיים, על אף שהוגשו נגדו מספר תלונות פליליות.
