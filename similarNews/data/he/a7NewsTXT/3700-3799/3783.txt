

מחבל מתאבד פוצץ את מכונית התופת ליד אוטובוס אגד קו 841, הנוסע לואדי עירון. הפיצוץ אירע ברחוב רמב"ם פינת מכבי סמוך לתחנה המרכזית בחדרה.

ככל הנראה, רוב הפצועים הם מנוסעי האוטובוס ופצועים קל מרסיסים והלם וביניהם שניים במצב בינוני. ממד"א נמסר כי 24 פצועים פונו לבתי החולים.

במקום יש הרוג אחד וכנראה הוא המחבל.

נסיון לפיגוע נוסף היה הבוקר, משאית תופת שהגיעה מכיוון סאג'יה לצומת נצרים התנגשה במחסום של צה"ל בנסיון לפרוץ אותו ולפגוע בחיילי צה"ל במוצב הסמוך. המשאית התפוצצה, ובד בבד ערבים ירו לעבר נגמ"ש של צה"ל בצומת. לפי הדיווחים מן השטח מדובר במטען גדול מאוד. בשתי התקפות האלה לא היו נפגעים לחיילינו.


