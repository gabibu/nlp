

מחבלים פתחו באש לעבר עמדות צה"ל בשכונת גילה בירושלים מכיוון הכפר בית ג'אלה.

עד כה לא דווח על נפגעים או נזק. חיילי צה"ל השיבו אש לעבר מקורות הירי.

כביש המנהרות נסגר לתנועה.

עשרות מתושבי גילה מפגינים בסמוך לבית ראש הממשלה בכיכר פריז. התושבים זועמים ודורשים למגר את הירי מבית ג'אלה. התושבים אומרים כי הפיתרון אינו במיגון הבתים אלא במיגור החלטי של הירי לעבר שכונות ירושלים.

נציגות תושבי גילה, ראש מנהל המיגון בעירייה ונציגי האוצר נועדים עם רה"מ בלשכתו בירושלים.



