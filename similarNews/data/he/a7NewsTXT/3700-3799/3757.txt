

מחבל מתאבד פוצץ את מכונית התופת ברחוב רמב"ם פינת מכבי סמוך לתחנה המרכזית בחדרה.

עד כה דווח על 34 פצועים שהגיעו לבית החולים הלל יפה בחדרה. ביניהם פצועה אחת קשה, הסובלת מפגיעת ראש ופצוע אחד בינוני. הנפגעים הם ברובם ילדים, ששיחקו במגרש הכדורגל הסמוך. לבית החולים הגיע גם תינוק פצוע, עדיין לא ברור מה מצבו.
במקום יש הרוג אחד וכנראה הוא המחבל.

נסיון לפיגוע נוסף היה הבוקר, משאית תופת שהגיעה מכיוון סאג'יה לצומת נצרים התנגשה במחסום של צה"ל בנסיון לפרוץ אותו ולפגוע בחיילי צה"ל במוצב הסמוך. המשאית התפוצצה, ובד בבד ערבים ירו לעבר נגמ"ש של צה"ל בצומת. לפי הדיווחים מן השטח מדובר במטען גדול מאוד. בשתי התקפות האלה לא היו נפגעים לחיילינו.
