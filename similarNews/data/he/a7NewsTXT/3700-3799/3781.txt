

הותר לפרסום שמה של אחת ההרוגות באסון ההתמוטטות באולם ורסאי בירושלים: תפארת היימנרט, בת עשרים וארבע, מנוה דקלים . הלוויתה תצא בשעה אחת וחצי מבית המשפחה בנוה דקלים לבית העלמין בגוש קטיף.

עד כה ידוע בוודאות על עשרים וארבעה בני אדם שמצאו את מותם באסון. מאז אמש ועד השעה האחרונה חולצו או אותרו 23 גופות בתוך גלי החורבות.

כמו כן מת מפצעיו אחד הפצועים שהוחש בלילה לבית החולים ביקור חולים. למכון הפתולוגי באבו כביר הובאו שלוש-עשרה גופות, ושש מתוכן כבר זוהו.

מאז השעה שתים אחר חצות לא חולצו אנשים חיים מבין ההריסות.
כשלושים עד ארבעים בני אדם עדיין נעדרים. ביניהם, סבו של החתן, דודו ודודתו.
