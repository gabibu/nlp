

לעבר כוח צה"ל שנע בגבול ישראל מצרים סמוך לרפיח נורתה אש. לא היו נפגעים. חיילי צה"ל לא השיבו אש לעבר מקורות הירי. דיווח על כך כתבנו בדרום משה פריאל.

פלשתינים ירו בצהרים לעבר אזור התעשייה בנווה דקלים. בעקבות הירי נפגעה משאית שהייתה במקום. איש לא נפגע, וחיילי צה"ל לא השיבו אש לעבר מקורות הירי.

אתמול בבוקר נחתו שתי פצצות מרגמה בשטח החקלאי של היישוב נצרים. איש לא נפגע ולא נגרם נזק.

פלשתינים ירו אתמול לעבר מכונית צבאית סמוך לחלחול באזור חברון. גם באירוע זה איש לא נפגע, ולא נגרם נזק.

אתמול אחר הצהריים עצר כוח צה"ל רכב, ובו 3 פלשתינים חמושים, ליד היישוב בית חגי באזור חברון. השלושה הועברו לחקירה.

קצין צה"ל נפצע פצעים קלים מאוד מרסיסים לאחר שמטען חבלה הופעל לעבר כוח צה"ל שנע בגבול ישראל-מצרים סמוך לרפיח. לעבר הכוח נורו גם יריות מהמארב. הקצין פונה לקבלת טיפול רפואי בבסיס סמוך.
