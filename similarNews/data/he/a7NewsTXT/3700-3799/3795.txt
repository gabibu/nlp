

אש נפתחה אמש לעבר עמדת צה"ל הסמוכה ליישוב אריאל שבצפון השומרון ולעבר עמדת צה"ל הסמוכה לאלפי מנשה, הסמוך לקלקליה.
בשני המקרים לא היו נפגעים וכוח צה"ל השיב באש.
משאית תופת התפוצצה אתמול בבוקר, סמוך לצומת נצרים. לא היו נפגעים. חיילי צה"ל שהבחינו במשאית סימנו לה לעצור ומשלא נענו פתחו לעברה באש, כתוצאה מהאש התפוצצה המשאית, שלאחר מעשה הסתבר שתוכננה בכדי לפגוע בשיירה אזרחית שהייתה אמורה לצאת מהיישוב נצרים.
אש נפתחה לעבר כוח צה"ל, מעמדה פלשתינית הממוקמת צפונית לעמדת צה"ל בצומת. חיילי צה"ל השיבו באש לעבר היורים ומשלא פסקה האש הוריד צה"ל את העמדה הפלשתינית.

חיילי מילואים בגזרת נחל עוז פוצצו אמש באופן מבוקר מטען רב עוצמה שהונח על גדר המערכת סמוך למעבר נחל עוז. לא היו נפגעים.

שתי פצצות מרגמה נורו אמש לעבר מוצבי צה"ל סמוך לגדיד וסמוך ליישוב עצמונה.

חיילי צה"ל השיבו באש כאשר זוהו מקורות הירי.
