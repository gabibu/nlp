

החל מאתמול העתיק ראש עיריית ירושלים אהוד אולמרט את לשכתו לשכונת גילה, לשעות אחדות בכל יום. בעקבות פציעתו הקשה אמש של תושב השכונה מירי פלשתיני סיכמו אמש אולמרט וראש הממשלה אריאל שרון להאיץ את עבודות מיגון החלונות בשכונה.

עם זאת, מומחי מיגון מטילים ספק אם מיגון החלונות יועיל נגד קליעי מקלעים, שבהם החלו הפלשתינים להשתמש לאחרונה. אמש הפגינו תושבי גילה מול מעונו של ראש הממשלה בירושלים, בתביעה שיפעל להפסקת הירי מבית ג'אלה על בתיהם.

ובתוך כך נודע כי חל שיפור במצבו של ג'ורג' ספורטס, בן ה-86, שנפצע ביום רביעי מהירי על שכונת גילה בירושלים. מביה"ח נמסר כי בשל ההטבה במצבו הוא הועבר למחלקת אשפוז רגילה.
