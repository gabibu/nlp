

יותר מ-100 משפחות, רובן ממרכז הארץ, עברו בשנה האחרונה להתגורר בקריית שמונה. בעיר מתגוררות עוד 100 משפחות מפליטי צד"ל.

כתב עתי"ם מוסר, כי במלאת שנה לנסיגה מדרום לבנון, אמר ראש העיר קריית שמונה, חיים ברביבאי, כי הוא התנגד לנסיגה חד-צדדית. "נכון שהיתה שנה שקטה יחסית, אבל לא עושים סיכום של שנה בלבד, שכן האיום על הצפון רק גבר. חיזבאללה מאיים בירי קטיושות, כך שרק בעוד מספר שנים נדע אם הנסיגה מדרום לבנון באופן חד-צדדי היתה צעד נכון", אמר ראש העיר. ברביבאי מבקש מהתקשורת לחדול מהפאניקה חסרת כל בסיס, דבר הפוגע באזור ופוגע בתיירות. "אני קורא לציבור לבוא לנפוש באזור ולא לפחד", אמר ראש עיריית קריית שמונה.
