

מטוס קל מדגם "ססנה" הופל על-ידי מסוק חיל האוויר בשמי מכמורת. על פי הידוע עד עתה, היה במטוס אדם אחד. לא ברור מהן נסיבות חדירתו ארצה.

המטוס האזרחי הקל המריא משדה התעופה ביירות ופניו דרומה. יחידת הבקרה האווירית של חיל האוויר בצפון הארץ עקבה אחרי התקדמותו. כאשר התקרב לגבולות ישראל, באזור חוף הים, הוזנקו לעומתו מסוקי חיל האוויר ומטוסים שליוו את טיסתו לאורך קו החוף של ישראל. בחיל האוויר הוחלט לא להפיל את המטוס מייד, אלא לאותת לו בסימנים מוסכמים בינלאומיים ובירי אזהרה. משהמשיך המטוס לדרכו, הוחלט בחיל האוויר להפילו. מסוק ירה לעברו והפיל אותו בשמי מכמורת.

כוחות צבא, משטרה וחבלנים עשו דרכם למכמורת וסגרו את השטח בו התרסק המטוס.

טרם ידוע נסיבות הארוע.






