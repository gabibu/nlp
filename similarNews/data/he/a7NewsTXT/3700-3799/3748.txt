

באסון אולמי וורסאי קרסו שלושת הקומות בעת קיום אירוע בקומה העליונה. רחבת הריקודים של האולם העליון שהכיל 700 מוזמנים קרסה למטה. עשרות אנשים קבורים מתחת להריסות כשכוחות הצלה רבים עוסקים בחילוץ.

מפקד מחוז ירושלים מיקי לוי אמר כי מדובר בכשל הנדסי טכני ועדיין אין אפשרות לנתח אותו. צוותי החילוץ של ישובי יהודה ושומרון הוזעקו כדי לסייע לחילוץ הנפגעים באולמי וורסאי.

מבית החולים "ביקור חולים" נמסר כי מעל שלושים פצועים כבר הגיעו לחדר המיון.

יחידות חילוץ של פיקוד העורף הוזעקו לסייע בחילוץ הנפגעים. נוסע בכביש מס' 1 לירושלים מדווח כי עשרות אמבולנסים עושים את דרכם מאזור המרכז לירושלים כדי לסייע בפינוי. נמשיך לדוווח בהיוודע פרטים נוספים.
