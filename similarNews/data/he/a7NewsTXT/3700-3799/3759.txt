

בשל חשש לנסיון פיגוע חבלני הייתה אתמול התחנה המרכזית בתל אביב סגורה במשך חמש שעות.
החל מהשעה 1 בצהריים נסגרה התחנה, ואלפי נוסעים פונו ממנה במהירות. מאות שוטרים ויחידות המתמחות באיתור חומרי נפץ תרו אחר מטעני חבלה או אחר מחבל שהתכוון לבצע במקום פיגוע חבלני. החיפושים החלו בתחנה המרכזית, ונמשכו עד יפו, ופקקים ארוכים השתרכו בדרום תל אביב. לבקשת שירותי הביטחון הכללי הוציא בית המשפט צו איסור פרסום על כל פרט הקשור בחקירת האירוע.
