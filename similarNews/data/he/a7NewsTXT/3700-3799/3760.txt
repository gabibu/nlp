

שר הפנים וחבר הקבינט אלי ישי אמר כי החלטת שרון, מצד אחד, והמשך הירי הפלשתיני, מן הצד האחר, מוכיחים שוב כי הצד הפלשתיני אינו מעוניין בשלום, וכי כנראה בחר ערפאת בדרך המאבק המזוין בלבד.

ישי אמר את הדברים בעת סיור בבאר שבע, ומדבריו הביא כתבנו משה פריאל.
עוד הביא כתבנו מדבריו של אלוף פיקוד הדרום איתן אלמוג. בביקורו במכללת שער הנגב אמר האלוף כי אם הפלשתינים יעשו שימוש באמצעי לחימה אחרים יכול להיות שיהיה צורך לנקוט מדיניות הפעלת כוח שונה. האלוף אלמוג אמר כי הפלשתינים אינם שוקטים על שמריהם, והם מנסים כל הזמן להבריח אמצעי לחימה לתוך רצועת עזה.

הרמטכ"ל שאול מופז אמר כי מאז הכריזה ישראל על הפסקת אש חד צדדית אירעו ביהודה שומרון ועזה למעלה משלושים וחמישה אירועים, ובהם נהרג אזרח ישראלי באריאל, ואחר נפצע קשה בשכונת גילה. מופז הזכיר כי מאז פרצה האינתיפאדה אירעו למעלה מחמשת אלפים פיגועים מסוגים שונים.
