

ראש עירית אום אל-פאחם ומנהיג הפלג הצפוני של התנועה האיסלאמית בישראל, שיח' ראיד סלאח, אמר בראיון לשבועון "כל אלערב" כי אם ישראל תסכים להחזיר את הפליטים הפלשתינים שגורשו מאום אל-פאחם ב-1948, הרי שאז מוכנים הוא ותושבי העיר "לעבור אוטומטית וללא דיחוי לרשות הפלשתינית".

שיח' סאלח אמר עוד ל"כל אלערב", כי תנועתו לא תקח בשום פנים ואופן חלק בבחירות לפרלמנט הציוני, כהגדרתו, וקבע כי מדובר בעמדה עקרונית.

עם זאת, לפני חודשים אחדים ערך"כל אלערב" סקר מקיף בעיר אום אל-פאחם וממצאיו מראים כי 83 אחוזים מתושבי העיר מתנגדים לרעיון המעבר לרשות הפלשתינית ולחיים תחת ריבונות פלשתינית.
