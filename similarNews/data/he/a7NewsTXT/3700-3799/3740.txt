

קצין צה"ל נפצע באורח קל מאוד מרסיסים לאחר שמטען חבלה הופעל לעבר כוח צה"ל שנע בגבול ישראל-מצרים סמוך לרפיח.
לעבר הכוח נורו גם יריות מהמארב. הקצין פונה לקבלת טיפול רפואי בבסיס סמוך.

מחבלי הרש"פ ירו בצהריים לעבר אזור התעשייה בנווה דקלים. משאית שהייתה במקום נפגעה כתוצאה מהירי. איש לא נפגע וחיילי צה"ל לא השיבו אש לעבר מקורות הירי.

מטען חבלה הושלך לעבר כוח צה"ל בסמטאות השלאלה בחברון. לא היו נפגעים ולא נגרם נזק.

שיפור חל הבוקר במצבו של ג'ורג' ספורטס, בן ה-86, שנפצע אמש מירי על שכונת גילה בירושלים. מצבו כעת מוגדר בינוני עד קשה, והוא מאושפז ביחידה לטיפול נמרץ בבית החולים הדסה עין כרם.
