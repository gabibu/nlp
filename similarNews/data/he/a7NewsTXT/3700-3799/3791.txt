

מכונית תופת התפוצצה לפני זמן קצר ברחוב מונבז הסמוך למגרש הרוסים בירושלים.

ממד"א נמסר על ארבעה פצועים הלם. מכונית התופת התרסקה, וחלקיה התפזרו באזור. מכונית סמוכה עלתה באש.

מפקד מחוז ירושלים, ניצב מיקי לוי, אמר כי "המטען היה מטען גדול. ככל הנראה אין גופות של מחבלים במכונית. ייתכן מאוד שהמכונית הונחה שם והמחבלים נמלטו. זה ניסיון לבצע פיגוע ברחוב שוקק חיים של בני נוער בלילה".

מטרים ספורים מהמקום שבו התפוצצה המכונית נמצאים מטה משטרת מחוז ירושלים, בית המעצר של מגרש הרוסים ואזור בילוי.
