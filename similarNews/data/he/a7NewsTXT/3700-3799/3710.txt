

לאור הנתונים הקשים של הירידה בתיירות לישראל בשבעת החודשים האחרונים החליט שר התיירות רחבעם זאבי לבחון דרכים שיווקיות חלופיות לאלה שמבצעות כיום לשכות המשרד ברחבי העולם. עיקרי התוכנית כוללים ניסיון בחמש מדינות: יפן, ספרד, ברזיל, פולין ושווייץ, ובהן יפעלו מנגנוני שיווק באמצעות סוכנים או גופים מקומיים. אלה יחתמו על הסכם שיווק עם משרד התיירות, ובבסיסו יעמוד תמריץ שלפיו הסוכן יקבל תגמול על פי מספר התיירים שהוא יצליח לשלוח לישראל: תגמול על פי תוצאה.

הניסוי, אשר יבוצע בחמש מדינות, ייבדק לאורך זמן. במינהל השיווק במשרד התיירות הולכים ומתגבשים בימים אלו פרטי התוכנית.
