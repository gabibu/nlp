

כוחות משטרה מתוגברים בלוחמי יס"מ ממרכז הארץ ומדרומה סרקו מעל לארבע שעות את התחנה המרכזית החדשה בתל-אביב. במקום היו 11 אמבולנסים של מד"א מתוגברים בחניכי בית הספר לפרמדיקה וכן צוות של כוחות כיבוי.

פקקים ארוכים משתרכים בכל דרום תל-אביב. מהמשטרה נמסר כי "כוחות משטרה עורכים מזה מספר שעות סריקות אחר חפצים חשודים בתחנה המרכזית החדשה". תנועת האוטובוסים הופנתה לאתרים מרכזיים אחרים בעיר, דוגמת התחנה המרכזית הישנה. בעלי חנויות ומבקרים פונו מהתחנה במהירות. המשטרה אישרה כי נעצרו מספר חשודים בשהייה בלתי חוקית.
אזרחים העובדים בדרום תל-אביב מדווחים על פקקים עצומים מיפו ועד למרכז תל-אביב.
