

בכינוס מפלגת העבודה אמר שר החוץ שמעון פרס כי לא זו בלבד שערפאת מסרב להפסיק את הלחימה, אלא שהוא גם העביר הנחיה מיוחדת לאנשיו להחריף את האינתיפאדה. שר החוץ אמר כי ישראל קיבלה את דו"ח ועדת מיטשל במלואו, וכי עניין הקפאת ההתנחלויות הוא רק סעיף בשורת צעדי האמון שצריכים שני הצדדים לבצע בתום תקופת הצינון שעליה מדבר הדו"ח.

בתגובה להתקפות עליו, על כך שאינו מייצג היטב את עמדות מפלגת העבודה, אמר פרס: "לו לא הייתה מפלגת העבודה בממשלה לא היה מתקבל דו"ח מיטשל".
