

בדקה ה-82, בעיצומו של משחק הכדורגל בין מכבי חיפה למכבי תל אביב, ניסו אוהדי חיפה לפרוץ למגרש. המשטרה התעקשה לשמור על השערים סגורים, ועשרות אוהדים, ביניהם ילדים רבים, נמחצו אל הגדרות. שני פצועים במצב קשה קיבלו טיפול ראשוני במקום, פצוע אחד הובהל לביה"ח במצב אנוש.

האלפים פרצו למגרש כשהם רומסים את חבריהם בדרכם לחגוג על הדשא. התוצאה: 41 פצועים, בהם נער בן 15 ונערה בת 17 המונשמים, במצב קשה עד אנוש. השניים מאושפזים בבית החולים רמב"ם.
לרמב"ם פונו בסך הכל מהמגרש 24 פצועים (בגילאים 15 עד 29). כמו כן פונו שישה פצועים (בגילאים 14 עד 20) לביה"ח כרמל ו-11 פצועים (בגילאים 13-20) לביה"ח בני ציון.

במהומות נפצעו גם ארבעה שוטרים.

