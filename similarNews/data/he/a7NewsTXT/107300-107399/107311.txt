

חברת קוקה-קולה העבירה כמות נכבדה של מארזי "משלוח מנות" לארגון "חסדי נעמי" לצורך חלוקתם למשפחות נזקקות. מתנדבי הארגון יחלקו את משלוח המנות לקראת פורים.

יצחק תמיר מנכ"ל קוקה-קולה אמר בטקס העברת המשלוחים כי, לצד הפעילות השיווקית יש ערך חברתי חשוב בעשייה למען הנזקק. "בחג הפורים ישנם שני מרכיבים חשובים: משלוח מנות איש לרעהו ומתנות לאביונים. שני הערכים מבטאים מסר חברתי. שיתוף הפעולה של קוקה-קולה עם חסדי נעמי כארגון חסד מוביל, יש בו משום מתן ביטוי למחויבותה למען הקהילה".

הרב יוסף כהן, יו"ר "חסדי נעמי" אמר כי, "יש לתת את מלוא ההערכה לחברות גדולות במשק כמו קוקה-קולה, שאינן מתעלמות מהחובה לתמוך, לעודד ולסייע לנזקקים". הרב כהן הביע תקוותו, כי קוקה-קולה תשמש דוגמה לחברות נוספות במשק אשר ירתמו בעשייה למען משפחות נזקקות".

