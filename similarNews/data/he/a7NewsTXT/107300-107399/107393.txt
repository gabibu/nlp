

שרת המשפטים, ציפי לבני, מתחה בתוכנית "פגוש את העיתונות" בערוץ 2 ביקורת חריפה על הרכבו הנוכחי של בית המשפט העליון. "ברק הוא קול דומיננטי שמשכפל לעצמו עוד שופטים", אמרה לבני.

בתוכנית אמרה השרה כי בית המשפט העליון מתאפיין היום בקול אחד - קולו של הנשיא אהרון ברק.

"ברק הוא קול דומיננטי שמשכפל לעצמו עוד שופטים", אמרה לבני.

"חלק מהחוסן של העליון טמון באנשים שיבטאו השקפות שונות. לא אהיה חותמת גומי לרצונות המינוי של הנשיא ברק. כשרת המשפטים אבקש להשפיע על הרכבו של בית המשפט העליון. אני רוצה לשמוע יותר מקול אחד, ולצערי לא שומעים מספיק", אמרה השרה לבני.

היום תתכנס הוועדה לבחירת שופטים כדי לבחור 30 שופטים לערכאות שונות.
