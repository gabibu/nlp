

לקראת הדיונים על חוק המשאל והתקציב, תקיים מועצת יש"ע בימים שני ושלישי השבוע הפגנה מול הכנסת. המארגנים מתכננים הפגנה רצופה במשך 36 שעות, בדרישה להחזיר את ההכרעה אל העם.

ההפגנה תתקיים על רקע ההצבעות הצפויות בכנסת בנושא חוק משאל העם, ובנושא התקציב. בהודעת מועצת יש"ע נאמר כי אישור התקציב של ממשלת הגירוש הוא מתן הכשר לגירוש עצמו.

ההפגנה נקראת הפגנת דומיה, ואלפי המפגינים אמורים לשהות במתחם הסמוך לכנסת במשך כ-36שעות.

ביום שישי הודיעה מועצת יש"ע כי מסע הטרקטורים שתוכנן ליום א' לא ייצא לדרכו. בהודעת המועצה נאמר כי בג"צ החליט להתעלם מבקשתם לכנס דיון דחוף בעתירתם נגד סירוב המשטרה לאפשר מסע טרקטורים ביום ראשון הקרוב, כחלק מפעולות המחאה מול הצבעות הכנסת בשבוע הבא.

ממועצת יש"ע נמסר כי הדיון בעתירה ייערך רק ביום ראשון, ולכן מסע הטרקטורים לא ייצא לדרכו.
"אנו רואים בחומרה את הקשיים שמערימים עלינו המשטרה והמערכת המשפטית, כחלק מסדרה ארוכה של הגבלת מחאת הימין והשתקת הקולות המתנגדים לתכנית הגירוש", נמסר בהודעתם.
