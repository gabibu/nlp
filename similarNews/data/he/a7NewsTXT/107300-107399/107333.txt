

מזה זמן רב מוצב מול אחד מבתי-הכנסת הגדולים של קהיר שלט ענק, ועליו כתוב "שרון, רבין, ברק, נתניהו - רוצחים". (תמונה: ראש הממשלה שרון בקריקטורה מצרית)

כתבנו חגי הוברמן מוסר כי למרות פניות רשמיות של גורמים מדיניים ישראלים, שלטונות מצרים מסרבים להסיר את השלט. יותר מכך: לאחרונה הוצבו "ספוטים", פנסי תאורה גדולים, המאירים את השלט גם בלילה.

גורמים מדיניים בירושלים אומרים כי אין ספק שהשלטונות המצרים היו יכולים להסיר את השלט, אם רק היו רוצים בכך.

כתבנו חגי הוברמן מוסיף כי למרות פרשה זו, בירושלים אופטימיים לגבי הקשרים עם מצרים, ומציגים אותם כ"מהפך" אמיתי. גורם מדיני בכיר ציין את החזרת השגריר, הקמת הוועדה הצבאית המשותפת לראשונה מזה חצי יובל שנים, שיחרור עזאם עזאם ושיחות הטלפון התכופות בין שרון ומובארק, כהוכחה לכך שפני מצרים בסופו של דבר לנירמול מלא של היחסים עם ישראל.
