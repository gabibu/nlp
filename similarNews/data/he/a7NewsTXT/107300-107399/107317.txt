

ראשי ארגוני הסטודנטים נפגשו היום עם שרת החינוך, לימור לבנת, בנסיון לרתום אותה למאבקם על עתיד ההשכלה הגבוהה.

ארגון הסטודנטים בישראל מסר "לצערנו לא הצלחנו לקבל תשובות ברורות מהשרה למרות שהפגישה נקבעה מספר ימים מראש, והנושאים היו ברורים. לאחר דין ודברים סוער, לצערנו הרב, לא הצלחנו לרתום את השרה ולשכנע אותם כי המאבק חשוב. למרות הצהרתה כי היא רואה בהקמת כוח משימה לאומי להשכלה הגבוהה כדבר ראוי ורצוי, לא התחייבה השרה על כך, ודיברה על לוח זמנים שאינו ראלי".

ראשי הסטודנטים רואים את המשך המאבק כדבר הכרחי.
