

שרות בתי הסוהר דיווח הבוקר כי 21 העצורים ב"אגף ההתנתקות" שבכלא מעשיהו סירבו אתמול להיכנס לתאיהם בתום קריאת המגילה.

כוח סוהרי בטחון שהוזעק הכניס את העצירים לתאיהם ופי הדיווח ללא הפעלת כח או אמצעים מיוחדים.

העצורים מצדם טוענים כי הסוהרים לא נתנו להם להשלים את קריאת המגילה ואף הפעילו הסוהרים כוח מופרז.

משרות בתי הסוהר נמסר לכתבנו עוזי ברוך כי מערך הבטחון של שב"ס הונחה להיערך לפרובוקציות מצד העצורים ולנהוג בנחישות ובתקיפות.
