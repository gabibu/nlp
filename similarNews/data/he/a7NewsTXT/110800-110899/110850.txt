

מנכ"ל משרד החינוך והתרבות רונית תירוש מבקשת מציבור המורים המועדים לפיטורין שלא להתעלם מזימונם לשימוע, ולהופיע בפני הוועדה כיוון שלעיתים נופלות טעויות בהחלטות שכאלה.

"למרבה הצער נופלות טעויות" אומרת מנכ"ל משרד החינוך והתרבות רונית תירוש ומעלה חשש שמא ברשימת המורים ומועדים לפיטורין נכללו מורים מתוך אותם מורים המצויים בקטגורית המורים שמשרד החינוך מבקש שלא לפטר.

בקטגוריה זו כלולים מורים ממשפחות שכולות, אמהות חד הוריות, מפרנסים יחידים, מורים מגוש קטיף ואחרים. תירוש אומרת כי אמנם כשעוצבה רשימת המפוטרים הוצאו ממנה מורים אלו, אולם כאמור, תיחרוש חוששת מטעויות שמא נפלו. "במידה ויימצא שטיעוני המורה מוצדקים, פיטוריו יבוטלו לאלתר", אומרת מנכ"ל המשרד.

כתבנו שמעון כהן מציין כי מנחם כהן ועפרה ברטוב, מבכירי משרד החינוך והתרבות שיגרו מכתב למזכ"ל הסתדרות המורים יוסי וסרמן ורן ארז, יו"ר ארגון המורים, בו הם שבים ומבקשים מהשניים "לשון עמנו ביישום המלצות דו"ח ועדת דברת". במכתבם אף קבעו מועד לפגישה עימם, מחר בשעה 12:00.
(ש)
