

איש הפנטגון שהפליל את נציגי השדולה הישראלית נעצר בידי ה FBI. לארי פרנקלין חשוד במסירת מידע סודי לפיו ישראלים הפועלים בחבל הכורדי בעירק, נתונים כביכול בסכנה. השניים מסרו על כך לישראל.

לארי פרנקלין איש הפנטגון, נעצר אתמול בבוקר בארה"ב על ידי סוכני FBI . הוא חשוד בהעברת מידע סודי לנציגי השדולה הפרו-ישראלית (איפא"ק) בוושינגטון.

פרנקלין יואשם כפי הנראה ב"מסירה לא חוקית של מידע חשאי לידי גורם לא ממשלתי".

כלפי פרנקלין נטען כי הוא העביר מידע חשאי לשני נציגים של אייפא"ק עימם עמד בקשר: סטיב רוזן וקית וייסמן. הללו עפ"י החשד העבירו את המידע לישראל. רוזן ששימש עד לאחרונה כמנהל מחלקת המדיניות של איפא"ק וווייסמן, שהיה אחראי על הנושא האירני בשדולה, פוטרו לאחרונה מהשדולה.

עפ"י הפרסומים בפרשה נפגשו השניים עם פרנקלין בעוד זה היה תחת מעקב של ה FBI, וקיבלו ממנו מידע סודי על אפשרות כי ישראלים הפועלים בחבל הכורדי בעירק נתונים כביכול בסכנה.

מדובר היה במידע מוטעה שנועד לעבור אל השניים כדי להפלילם. הם העבירו את המידע לשגרירות ישראל בוושינגטון, ללא שהיו מודעים לכך שהוא היה נתון למעקב.(ר)
