

לקראת יום העצמאות מתכוון בנק הפועלים לחלק לאזרחי המדינה עם מכירת העיתונים היומיים מיליון וחצי דגלי ישראל.

כעת מתברר כי דגלי הכחול לבן שיחלק בנק הפועלים הם מתוצרת טורקית. לדברי אנשי הבנק, זאת כיוון שהיצרנים בארץ לא יכלו להבטיח שיעמדו במשימת הכנת כמות זו של דגלים.

בבנק מבהירים כי משהוחלט על היציאה למבצע הוחלט שהוא יבוצע אך ורק על ידי יצרנים ישראליים, אולם מבירור שערכו אצל מנכ"ל התאחדות יצרני הטקסטיל צבי ליברמן, הוברר כי יצרני הטקסטיל לא יוכלו לספק את הכמות הנדרשת ומפעל אחד בלבד, 'מדיום', הסכים לקחת חלק בביצוע המשימה, אך חלק קטן מדי, המפעל היה נכון להכין מאה אלף דגלים בלבד.

למרות האמור על ידי אנשי בנק הפועלים מצטט היום העיתון 'מעריב' אחד מיצרני הטקסטיל בארץ הטוען כי כלל לא פנו אליו בהצעה להנפיק את דגלים, וכי אם היו פונים אליו היה באפשרותו להנפיק חצי מיליון דגלים.

כאמור, למרות דברים אלה ולנוכח קביעת אנשי הבנק הוחלטלייבא את דגלי ישראל מטורקיה.
(ש)
