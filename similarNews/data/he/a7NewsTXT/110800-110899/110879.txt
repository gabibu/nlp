

מעקב של חוקר הנוער של משטרת באר-שבע הביא ללכידתו של מרסס סידרתי של צלבי הקרס בבאר-שבע. כך מדווח כתבנו משה פריאל

היום הגיע לסיומה חקירה סמויה מאומצת ומתוחכמת של יחידת נוער באר-שבע, שהביאה למעצרו של מרסס צלבי הקרס וכתובות הנאצה השיטתיות בגנות היהודים ובעד היטלר ימ"ש.

המרסס פעל במשך כמה חודשים בבאר-שבע וריסס כאמור כתובות נאצה ואף צלבי קרס על קירות בתי כנסת מבני ציבור ואף מבנה השייך למשטרה.

כתבנו מציין כי בשיטה מתוחכמת יצר חוקר הנוער אולג רוזנטל קשר דרך icq עם הנער ואף התחזה כנערה כשהוא מנהל עם החשוד 'רומן וירטואלי', במהלכו התוודה החשוד על המעשים וכמו כן סיפר על הערצתו להיטלר ימ"ש ועל אהבתו את אתר האינטרנט של תנועת הנאצים . הקשר בין השניים התנהל במשך חודש ימים עד לאיסוף כל הפרטים כולל תמונת החשוד שהביאו כאמור למעצרו.

בבית הצעיר בן ה 15 נתפסו גם מחברות בהם צלבי קרס משחקים על בסיס נאצי . כמו כן נלקח המחשב שבו ישנה עדות על התכתבות וכניסות לאתר הנאצי. הנער יובא מחר לבית המשפט, לאחר שהודה במיוחס לו ואף שיחזר את מעשיו.
