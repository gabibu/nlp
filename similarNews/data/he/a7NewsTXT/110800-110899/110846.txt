

פרופסור מוטי שוחט, מנהל המכון הגנטי בבית החולים בילינסון, קיבל אתמול מידיו של התעשיין אלי הורביץ מלגה שתאפשר את המשך מחקרו לאיתור הגן האחראי לסרטן המעי הגס.

אלי הורביץ יו"ר חברת טבע ורעייתו דליה, העניקו מילגה לפרופ' מוטי שוחט, מנהל המכון הגנטי בבית החולים בילינסון על סך 50,000 . המילגה ניתנה על מנת לאפשר את מחקרו של פרופסור מוטי שוחט מבכירי הגנטיקאים ויאתר את הגן האחראי לסרטן המעי הגס.

אלי הורביץ אשר הוביל את חברת טבע למעמד של יצרנית התרופות הגדולה בארץ אמר "דליה ואני מעניקים את מילגת המחקר מתוך אמונה ותקווה שמחקר זה ורבים אחרים יצליחו לסייע באיתור הגורמים למחלות ואף לפתח תרופות לריפויין" .

בטקס הענקת המילגה ציין ד"ר דן אופנהיים ,מנהל מרכז רפואי רבין, את החשיבות בקיום מחקרים רפואיים המתאפשרים בזכות מלגות כדוגמת זו שהתקבלה אתמול.


בתצלום למעלה: מימין: ד"ר דן אופנהיים, מנהל מרכז רפואי רבין, אלי הורביץ יו"ר חברת טבע ורעייתו דליה ופרופ' מוטי שוחט, מנהל המכון הגנטי במרכז רפואי רבין.
(ש)
