

המשטרה פזרה את ההפגנה נגד ההתנתקות שהתקיימה מול יד ושם. המפגינים הניפו שלטים בהם נכתב כי "ההתנתקות מהווה סכנה לכל העם היהודי היושב בציון". הרב וולפא אמר כי גם לפני השואה ניסו להשתיק.

המשטרה פיזרה את המפגינים שהפגינו נגד ההתנתקות מול יד ושם בטענה כי מדובר ב"פגיעה ברגשות". כך מוסרת כתבתנו רותי אברהם.

הרב וולפא מרבני חב"ד ומראשי המטה העולמי להצלת העם והארץ, הגיב על פיזור ההפגנה כי מדובר ב"היפך הדמוקרטיה כשלא מאפשרים להביע את הכעס, הזעם והכאב על השואה המתחוללת לנגד עינינו". הרב וולפא אמר לשוטרים כי גם ערב השואה היו כאלה שניסו להשתיק. "אנחנו לא נלך כצאן לטבח", הוסיף.

ההפגנה החלה עם פתיחת טקס הזכרון לשואה ולגבורה. המפגינים הניפו שלטים בהם נכתב כי:
"ההתנתקות היא שואה נוראה לעם ישראל ולארצו".

בראש המפגינים עמד הרב וולפא שאמר כי "מי שנותן את בתי הנרצחים בגוש קטיף למחבלים מחלל את זכרם של קדושי השואה ואינו ראוי לציין יום זה. ההתנתקות מהווה סכנה לכל העם היהודי היושב בציון ולארץ ישראל".
