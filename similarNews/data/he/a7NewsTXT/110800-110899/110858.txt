

ביומון הרשמי של הרשות הפלשתינית, אלחיית א-ג'דידה, פרסמו שני חברים בהנהגת הפתח' ברכות לרגל יום הולדתו ה-68 של סדאם חוסיין, מנהיגה לשעבר של עיראק.

"ברכות לנשיא הנאמן של הרפובליקה העיראקית לרגל יום הולדתו ה-68", מאחלים השניים, באדר תופיק חסן אבו יונס ופאוזי כמאל שהרור.

עוד כותבים השניים כי הם "מביעים למנהיג האומה ולוחמה את מיטב איחוליהם ליום הולדתו וברכות לעם העיראקי והאומה הערבית הנאמנים שתומכים ומגינים על הצדק. אנו מאחלים לו חיים ארוכים למען עיראק ולמען שחרור אומות ערבמפלישת הגורמים האימפריאליסטיים".

את ברכותיהם למנהיג הכלוא חותמים שני מנהיגי הפתח' במילים "יחי כוח הניצחון בעזרת אללה".

בהכנת הכתבה השתתפו כתבינו חיים אלבוים ושמעון כהן.
(ש)
