

במוצאי שבת התקשרו ראש הממשלה שרון ושר הביטחון בן אליעזר אל אהרן צור, ראש מועצת חוף עזה. הם שבו והבטיחו לו כי צה"ל ימגר את הטרור ואת ירי המרגמות. צור לא השתכנע, ואתמול הפגינו תושבי חבל קטיף מול משרד ראש הממשלה בירושלים כשהם קוראים להשבת הביטחון בחבל. הם נשאו שלטים בנוסח: "החברים שלנו בבית החולים ואתם שותקים?".

המפגינים תבעו מן הממשלה לעצור מיד את ההידרדרות במצב הביטחון. אהרון צור: "אחרי כל משא ומתן חטפנו מרגמות וכדורים. המסלול הזה, מסלול ההידברות, כביכול, במשא ומתן, מוליך לפגיעות ביהודים. עצרו!

נוסף על כך, טען צור כי אי אפשר להמשיך כל הזמן רק במדיניות של התגוננות. יש לאפשר לצה"ל לעשות את מה שבכוחו לעשות".

בין המפגינים היו גם נוצרים אחדים, ואחד מהם הסביר בעברית לכתב ערוץ 7 שהיה במקום: "אנחנו פה כדי לתמוך בכל היהודים שרוצים לגור בארץ, השייכת להם לפי התנ"ך."
