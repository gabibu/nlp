

האלוף (מיל) ישראל טל ופרופ' פליקס דותן מהאוניברסיטה העברית בירושלים יקבלו ביום ב' מהרמטכ"ל שאול מופז פרס על מפעל חייהם בתחום הטכנולוגיה בצה"ל.

הפרס יחולק בעצרת של מערך הטכנולוגיה והלוגיסטיקה באתר ההנצחה בלטרון, בהשתתפות שר הבטחון בנימין בן אליעזר.

כתב עתי"ם מוסר, כי ישראל טל יקבל את הפרס על פיתוח טנק המרכבה על מערכות הלחימה שבו.
ופרופ' פליקס דותן היה ההוגה של רעיון פרוייקט "תלפיות".

כתב עתי"ם מציין כי פרוייקט תלפיות המכשיר אנשים לתפקידי מפתח במערך הטכנולוגי של צה"ל, התרחב בשנה האחרונה וכולל כיום כ-50 חיילים וחיילות מחוננים. זאת, לעומת 20 עד 30 חיילים וחיילות שגוייסו לפרוייקט בעבר.
