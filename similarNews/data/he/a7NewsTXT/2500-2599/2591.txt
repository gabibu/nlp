

ב-14:30 ימסרו שופטי בית משפט השלום בירושלים את הכרעתם. התביעה ביקשה לשלוח את מרדכי למאסר בפועל. ההגנה ביקשה להקל בעונש ככל האפשר

לטענת סניגוריו של מרדכי, עו"ד יאיר גולן ודרור ארד אילון, הזיכוי בפרשה שהחלה בעצם את החקירה, צריך להביא את בית המשפט להקל עם מרדכי, מאחר ולטענתם, אילולא מרדכי היה נבחר ציבור לא היתה המשטרה נוברת בעברו והוא היה מועמד לדין רק בגין אותן עבירות מהן זוכה.

התובע במשפט, עו"ד אלי אברבנל הסכים כי "עצם ההרשעה והאובדן הצפוי של קריירה ציבורית מהווים כשלעצמם עונש במידה לא מבוטלת", אך הוא אמר שעל אף שיקולים אלה החומרה שבמעשי הנאשם מחייבת הטלת מאסר בפועל.

מרדכי עצמו מתכוון לערער על עצם הרשעתו לביהמ"ש המחוזי ללא כל קשר לעונש שייגזר עליו. במהלך הטיעונים לעונש הוא אמר: "אני מאמין באמונה שלמה שחפותי תצא לאור ואיאבק על כך בכל הכוח".




