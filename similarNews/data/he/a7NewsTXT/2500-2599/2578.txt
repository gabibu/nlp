

עשרות שוטרים פשטו על בתים ועל מחסנים בבתי היהודים בחברון, והחרימו ציוד שהיה בהם. הם נכנסו גם אל בתיהם של ראשי היישוב. סוכנות "קול רינה" מדווחת כי השוטרים פעלו בלא צו חיפוש, ואולם המשטרה אומרת בתגובה כי כן היו בידיה צווים כאלה. מדובר בחקירת ההצתה של החנות הערבית לפני כחודש, ולטענת המשטרה, מצאו אנשיה ציוד חשוד, שאפשר לקשור אותו לאירוע.
ועד היישוב היהודי בחברון אומר בתגובה כי ממשלת שרון אינה משנה את המדיניות באשר ליהודי היישוב היהודי בחברון, וכי גם היא מפעילה את הנהלים המיוחדים שניסחה פרקליטות המדינה נגד המתנחלים.
