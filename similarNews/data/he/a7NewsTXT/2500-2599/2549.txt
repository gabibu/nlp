

עשרות שוטרים וחיילי יס"מ פשטו אחר הצהרים על בתים ומחסנים ביישוב היהודי בחברון. הם החרימו
ציוד שלדבריהם קשור להצתת חנות ערבית בחברון לפני כחודש.

לכתבנו נמסר כי הציוד שהוחרם נמצא בדירת אירוח בעיר ולא בבתי התושבים.

בתגובה על עצם הפשיטה אומר ועד היישוב היהודי בחברון כי 'ממשלת שרון מפעילה את הנהלים המיוחדים שניסחה פרקליטות המדינה נגד המתנחלים'.

בית משפט השלום בירושלים שחרר ממעצר את תושב קריית אתא שהיה בין המטיילים שהותקפו בשבת ביריות בדרכם לתל-רומיידה. המשטרה טענה בפני בית המשפט כי האיש ירה ירי תגובה על ההתקפה הפלשתינית, וביקשה לעצור אותו לשנים עשר ימים, אולם השופט דחה את הבקשה והאיש שוחרר לביתו בתנאים מגבילים.
