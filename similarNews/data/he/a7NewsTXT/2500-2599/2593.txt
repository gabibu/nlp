

בית משפט השלום בירושלים גזר זה עתה שנה וחצי מאסר על תנאי על שר הבטחון לשעבר יצחק מרדכי.

השופטים צבן וכרמל קבעו שנפילתו מאיגרה רמה לבירה עמיקתה היא עונש בפני עצמו ואין להטיל עליו עונש מאסר בפועל. עוד אמרו כי הזמן שחלף מאז ביצוע העבירות מקהה את חומרת העבירות ויש גם להתחשב בפעילותו למען המדינה בתוקף תפקידיו הממלכתיים.

מרדכי הורשע לפני שבועות אחדים בביצוע מעשים מגונים בנשים שעבדו במחיצתו בעת היותו אלוף פיקוד ושר בממשלת ישראל. בעת הקראת גזר הדין נכחו במקום בני משפחתו וחבריו.
