

מועצת יש"ע קוראת לראש הממשלה שרון להגיב בחריפות רבה על ירי המרגמות, ירי על ישובים יהודים שהפעם גבה גם דמים.

המשך השתיקה הישראלית מתפרשת על ידי הפלשתינים כאור ירוק להמשך מדיניות הטרור של הרשות הפלשתינית.

יו"ר חרות, ח"כ מיכאל קליינר, אומר כי עושה רושם ש"התוכנית המפורטת" של שרון היא פשוט להרגיל את הציבור לירי המרגמות ולפיגוע הטרור.

"התגובה המדינית המתבקשת על ירי המרגמות הפלשתיני היא ביטול רשמי של הסכמי אוסלו - אומר קליינר - אבל שרון כלא את עצמו בקווי היסוד של הממשלה מבלי כל יכולת תמרון וזו שגיאתו הגדולה ביותר מיום שנבחר".


