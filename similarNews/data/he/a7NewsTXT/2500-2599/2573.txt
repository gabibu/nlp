

גורמים בלשכת רה"מ אומרים כי יוסי ביילין מסייע ליאסר ערפאת להשיג הזמנה לבית הלבן. בכך, טוענים הגורמים, פוגע ביילין במדיניותה של הממשלה, השוללת את הזמנת ערפאת בעת שהוא מנהל מלחמת טרור נגד ישראל.
רה"מ שרון רמז לשיתוף פעולה בין ביילין לערפאת באומרו בישיבת הממשלה אתמול "יש שר לשעבר שהפך ללוביסט של הרשות הפלשתינית בוושינגטון". יוסי ביילין אומר בתגובה כי מדובר בידיעה שקרית.

יצוין כי על פי עדותו של העיתונאי יהושע מאירי, שהיה כתב של עיתון "הארץ" בקהיר בשנים שקדמו לאוסלו, נפגש יוסי ביילין עם ראשי אש"ף בקהיר כבר ב 92' והגיע אתם להסכם שאש"ף יעודד את ערביי ישראל לתת את קולותיהם למפלגת העבודה, ובתמורה תקדם "העבודה" תהליך שיביא את ראשי אש"ף מטוניס ליש"ע ויאפשר להם להקים כוח מזוין.
