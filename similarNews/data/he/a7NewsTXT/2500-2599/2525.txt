

שמעון פרס יצא היום לסבב שיחות בירדן ובמצרים בכדי לנהל מסע הסברה בנושא היוזמה המצרית   ירדנית להרגעת הפלשתינים.

פרס נחת הבוקר בקהיר לפגישה עם שר החוץ המצרי, עמרו מוסא, ובעשר בבוקר יוועד עם הנשיא מובארק. ממצרים ימשיך פרס לעמאן, שם ייפגש עם המלך עבדאללה. אח"כ ישוב שר החוץ לישראל, לכמה שעות, כדי לדווח לראש הממשלה על תוצאות הפגישות. בלילה יטוס פרס לוושינגטון לפגישות עם בכירים בממשל האמריקני ובראשם הנשיא ג'ורג' בוש.

פרס אמר כי הוא אומנם אופטימי ביחס לשיחות אך אין לטפח ציפיות לקראת הביקורים במצרים וירדן כי עדיין נותרו בעינן שלוש מחלוקות עיקריות עם הפלשתינים, ובתוכן השאלה אם ייפתח דיון בהסכמי קבע או בהסכמי ביניים.
