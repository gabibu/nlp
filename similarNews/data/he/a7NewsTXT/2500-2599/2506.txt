

שתי פצצות מרגמה נפלו סמוך לשעה 16:00 ביישוב נצר חזני שבגוש קטיף. פצצה אחת נחתה ליד מועדון היישוב בעת שקבוצת נערים בילתה בו. חמישה נערים נפצעו, אחד מהם, בן 18, נפגע באורח בינוני. שאר הפצועים נפצעו פצעים קלים. כולם מטופלים בשעה זו בבית החולים "סורוקה", לאחר שפונו למקום בידי צוותי מגן-דוד-אדום. ההערכה היא שהירי בוצע מחאן יונס.

הפצוע הבינוני סובל מרסיסים שפגעו באזור בית החזה והגפיים התחתונות, ונמצא בהכרה מלאה, כך דווח על ידי מד"א.

בתגובה לירי פצצות המרגמה סגר צה"ל לתנועה, למשך כשעתיים, את אזור כיסופים וצפון גוש קטיף לתנועה, זאת על-מנת למנוע כניסת מכוניות ישראליות ובריחה של מכוניות פלשתיניות, ולאפשר תנועת אמבולנסים.
