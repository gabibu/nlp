

שלטונות ירדן עצרו שלושה עשר פעילים איסלמים, החשודים בתכנון התקפות "טרוריסטיות" נגד מטרות ישראליות ומערביות בממלכה, כך נמסר ביום ראשון ממקור משפטי.

מעצרם של שלושה עשר הפעילים האיסלמים בוצע בינואר שעבר, ולרבים מהם תיקים פליליים, כך לפי אותו מקור.

הם שייכים לארגון לא ידוע עד כה "התאים", והם תושאלו על ידי השלטונות במשך החודשיים האחרונים.

התובע הצבאי אמור להגיש נגדם כתבי אישום בסביבות אמצע חודש מאי, ואז ייקבע מועד התחלת המשפט.

מקורות משפטיים הוסיפו שהפעילים האיסלמים יואשמו ב"חברות בארגון בלתי חוקי, תכנון פעולות טרוריסטיות, ואחזקה ויצור של חומרי חבלה". העונש על עבירות אלה יכול להגיע עד מוות.

בחודש ספטמבר שעבר,שישה פעילים איסלמים נידונו למוות על תכנון התקפות נגד מטרות ישראליות ואמריקניות, ונגד אתרים תיירותיים בירדן.


