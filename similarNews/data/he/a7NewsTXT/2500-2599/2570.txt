

מבקר המדינה, השופט בדימוס אליעזר גולדברג, מתח ביקורת מרומזת על חקירת המשטרה וממצאי היועץ המשפטי לממשלה בפרשת המתנות של ראש הממשלה לשעבר בנימין נתניהו, כך נחשף היום במהדורת החדשות של ערוץ 2.

בראיון לחדשות ערוץ 2 אמר גולדברג כי נתניהו נהג בנושא המתנות באופן חיובי. בדו"ח מציין המבקר כי בדצמבר 2000 הועברו 121 ארגזי מתנות של נתניהו למשרד האפוטרופוס הכללי וגורמים במשרד המבקר העלו אפשרות כי בארגזים נמצאים המתנות החסרות וכי לא היה מקום לחקירת המשטרה ולממצאי דו"ח היועץ המשפטי לממשלה.

נתניהו השוהה כרגע בחו"ל אמר בתגובה כי בוזבזו מיליונים על חקירה מיותרת שנועדה רק להכפיש אותו ואת רעייתו וכי הוא מקווה שממצאי מבקר המדינה ייגרמו לכך שהמשטרה תמנע מחקירות דומות.
