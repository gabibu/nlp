

שישה אנשים נפצעו בצהריים בתאונת דרכים שארעה בכביש הערבה, שתים מהפצועות נפצעו באורח קשה והועברו במסוק לבית החולים "יופסטל" באילת. בתאונה היו מעורבים חמישה כלי רכב.

מכונית פרטית בה נסעו שתי נשים, סטתה מנתיבה והתנגשה חזיתית ברכב שהגיעה מולה. שני כלי רכב נוספים ואוטובוס בנוסעים שהיו מאחור לא הספיקו לבלום והתנגשו אף הם בשתי המכוניות. נוסעי שתי המכוניות נפגעו, אולם, איש מנוסעי האוטובוס לא נפגע.

כוחות הצלה וכיבוי אש הוזעקו למקום ועמלו במשך כשעה עד לחילוצן. אמבולנסים של מד"א ומבסיסי צה"ל הוזעקו אף הם למקום התאונה.

