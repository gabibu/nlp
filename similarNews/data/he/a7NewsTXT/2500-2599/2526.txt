

אתמול אחר הצהרים ירו הפלשתינים שתי פצצות מרגמה אל היישוב נצר חזני. אחת הפצצות נפלה סמוך למועדון היישוב בו שהתה באותה עת קבוצת נערים. חמישה מהם נפצעו. אחד נפצע באורח בינוני וארבעה נפצעו קל. הם פונו לבית החולים סורוקה בבאר שבע. צה"ל סגר את מחסום כיסופים ואת צפון גוש קטיף לתנועה במשך שעתיים. זאת כדי לאפשר תנועת אמבולנסים, למנוע בריחת מכוניות פלשתיניות וכניסת מכוניות ישראליות.

אמש ירו הפלשתינים לעבר כוח צה"ל דרומית לביתוניא שממערב לרמאללה. הפלשתינים ירו אתמול פעמיים לעבר עמדת צה"ל שליד קבר רחל בבית לחם.

הפלשתינים ירו ירי מאסיבי אל מוצב צה"ל סמוך ליישובים נווה דקלים וגדיד שבגוש קטיף.
בכל תקריות הירי לא היו נפגעים, וצה"ל השיב אש לעבר מקורות הירי.
