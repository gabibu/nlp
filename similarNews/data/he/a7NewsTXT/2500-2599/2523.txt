

אמש ירו פלשתינים למוות ביהודי שנהג סמוך לצומת אום אל פאחם. ארבע נשים שהיו עמו ברכב נפצעו קל. ההרוג, תושב נתניה בן 21, עצר ברמזור. שם שוחחו עמו הרוצחים כדי לוודא שהוא יהודי, ואז ירו בו. הוא נפצע באורח אנוש ונפטר דקות אחדות לאחר מכן.

לפי עדות אחת הנשים נמלטה המכונית לעבר אום אל פאחם. במשך כל הלילה ניהלו כוחות המשטרה מצוד אחר היורים וכוחות צה"ל הקימו מחסומים במטרה למנוע את בריחת הרוצחים.

שלוש פצועות שוחררו לבתיהן. אחת מהן נשארה בבית החולים במחלקה הכירורגית. היא נורתה בכתפה ומצבה קל.
