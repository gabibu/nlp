

חייל צה"ל, סמל שלמה אלמקייס, בן 20, הוא זה שנהרג אמש מירי בכביש ואדי ערה.
אלמקייס נסע במכונית יחד בני משפחתו ומעדותם עולה כי סמוך לצומת אום אל פאחם שבכביש ואדי ערה, בעת שעמדו ברמזור, עצרה לידם מכונית. הרוצחים פנו לאלמקייס, והחליפו עמו מספר מילים על מנת לוודא שמדובר ביהודים - ואז פתחו באש.

מהירי נפצע אלמקייס באורח אנוש, ונפטר כמה דקות לאחר מכן. ארבעת הנשים שהיו עמו במכונית נפצעו באורח קל, שתיים מרסיסים ושתיים מהלם.

סמל שלמה אלמקייס יובא למנוחות בשעה 17:00 בבית העלמין הצבאי בנתניה.
