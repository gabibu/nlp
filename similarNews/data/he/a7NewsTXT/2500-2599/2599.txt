

בית משפט השלום בירושלים גזר שנה וחצי מאסר על תנאי על שר הבטחון לשעבר יצחק מרדכי.

השופטים יעקב צבן ויאיר כרמל קבעו כי נפילתו של מרדכי מאיגרה רמה לבירא עמיקתא היא עונש בפני עצמו ואין להטיל עליו עונש מאסר בפועל. עוד קבעו כי הזמן שחלף מאז ביצוע העבירות מקהה את חומרתו וגם יש להתחשב בפעילותו למען המדינה בתוקף תפקידיו הממלכתיים.

לעומתם, השופטת רבקה פרידמן פלדמם שישי לגזור על מרדכי עונש מאסר בפועל, אך היא נותרה בדעת מיעוט.

מרדכי הורשע לפני שבועות אחדים בביצוע מעשים מגונים בנשים שעבדו במחיצתו בעת היותו אלוף פיקוד ושר בממשלת ישראל. בעת הקראת גזר הדין נכחו במקום בני משפחתו וחבריו. מרדכי אמר כי הוא איתן בדעתו להגיש ערעור על הרשעתו.
