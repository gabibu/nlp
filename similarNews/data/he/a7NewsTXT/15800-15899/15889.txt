

דב משה (מוני) גוטמן ז"ל הובא היום למנוחת עולמים בהר המנוחות בגבעת שאול בירושלים, לאחר שנרצח אמש בפיגוע הדמים סמוך לעמנואל.

דב משה גוטמן, בן 40 תושב עמנואל, נפצע לפני כשנה וחצי, בתחילת האינתיפאדה, באורח קשה מאד. גוטמן נפגע מאבן גדולה שהושלכה לעבר מכוניתו בצומת קלקיליה. האבן ריסקה את לסתו. רופאיו, שטיפלו בו, הגדירו את החלמתו נס רפואי.

אמש יצא גוטמן לקנות סופגניות ל-9 ילדיו לרגל החג. גוטמן נסע במכוניתו אחרי האוטובוס, שנפגע בפיצוץ. הוא נרצח במהלך קרב היריות.




