

מצב הכן הוכרז באיטליה מחשש מפני פיגועי טרור, ומטרות פוטנציאליות כמו שגרירות ארה"ב והוותיקן נשמרים בקפדנות לקראת תום חודש הרמאדן, הודיעו ביום רביעי השלטונות ברומא.

שר הפנים האיטלקי, קלאודיו סקאג'ולה, אמר כי ממשלת איטליה אינה סבורה שהטרור הבינלאומי יכול עדיין להכות, "אך צעדי הביטחון יישארו בתוקף כל עוד יהיה צורך בכך כדי למנוע כל סכנה".

"הכס הקדוש ושגרירות ארה"ב ברומא, הנחשבים למקומות רגישים, מוגנים באופן מיוחד", הוסיף סגנו אלפרדו מנטובאנו, שהוסיף כי "למרות התפתחות המלחמה נגד הטרור הבינלאומי, שלטונות איטליה אינם סבורים שההצלחה בתחום הצבאי מבטיחה ביטחון ולכן אין סיבה להפחית את הערנות".

"אנחנו מודעים לעובדה כי אנחנו עומדים מול רשת הקיימת בכל העולם, ויש לה בסיסים גדולים בארצות מסויימות", הוסיף.


