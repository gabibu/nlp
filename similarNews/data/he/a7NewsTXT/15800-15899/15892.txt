

אגף התנועה ערך היום משעות הבוקר המוקדמות מבצע נגד מסיעים בלתי חוקיים בירושלים.

במבצע, שהתקיים ע"י היחידה להיסעים לא חוקיים באגף התנועה בפיקודו של רפ"ק יובל פז ובסיוע משמר הגבול, מס הכנסה ומשרד התחבורה, נרשמו 208 דו"חות תנועה, 56 כלי רכב של מסיעים הורדו מהכביש עקב ליקויי בטיחות, 10 נהגים זומנו למשרד התחבורה לחקירה ועוקלו 31 כלי רכב שהוחרמו ע"י מס הכנסה בשל חובות.

מאגף התנועה נמסר עוד , כי נפסלו רשיונותיהם של שני נהגים ל-30 יום בשל ליקויים חמורים שהתגלו במכוניותיהם.


