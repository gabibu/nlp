

המטה לנפגעי הטרור צפוי לארגן הפגנה מחר מול משרד ראש הממשלה, במחאה על הפיגועים האחרונים.

כתבת עתי"ם מוסרת, כי משמרת של משפחות שכולות מהפיגועים האחרונים תפגין מול משרד ראש הממשלה בירושלים במחאה על מדיניות ההבלגה של הממשלה ותגובתה החלשה על הפיגועים האחרונים.

מאיר אינדור, יו"ר המטה לנפגעי טרור אמר בעקבות הפיגוע הקשה הערב, כי הפגזת מבנים ריקים אינה תשובה לאובדן חיי יהודים. לדבריו, יש לפרק את רשות הטרור ולהתייחס אל ערפאת כמו אל בן לאדן.
