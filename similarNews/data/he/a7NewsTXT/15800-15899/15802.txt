

הממונה על ענייני החוץ באיחוד האירופי, חוויאר סולנה, אומר כי לנוכח פגישותיו בישראל וברשות הפלשתינית הוא הרבה יותר אופטימי מבעבר באשר לסיכוי להרגיע את המצב. בפגישתו עם השר לשעבר, יוסי ביילין, אמר סולנה כי זה אחד הביקורים המוצלחים שלו באזור.

הוא הביע הערכה לשליחותו של אנתוני זיני ולשיתוף הפעולה האירופי-אמריקני. סולנה הביע שביעות רצון מכך ששני הצדדים קיבלו את הודעת האיחוד האירופי: "אם צד אחד לא יראה בשני פרטנר לא ניתן יהיה להביא לשינוי במזרח התיכון", אמר סולנה.

