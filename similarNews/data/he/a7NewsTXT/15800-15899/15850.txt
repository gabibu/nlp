

בסיומו של דיון, שנערך בעקבות הפיגועים האחרונים, החליט הקבינט המדיני-בטחוני לנתק את הקשר עם יאסר ערפאת. בהודעת הקבינט נאמר כי יאסר ערפאת "אינו רלוונטי עוד מבחינתה של מדינת ישראל, ולא יהיה עוד כל קשר עמו". עוד נאמר בהודעה כי "ממשלת ישראל רואה את ערפאת אחראי ישיר לסדרת פיגועים זו. הקבינט הבטחוני מאשר את הפעולות הבטחוניות שנקבעו במטבחון. אין בהחלטת הקבינט כל הוראה לפגיעה בערפאת".

הקבינט אישר לכוחות הבטחון לבצע שורה של בפעולות נגד יעדים ברשות הפלשתינית, ואכן הלילה, סמוך לשעה 2:00 תקף חיל האוויר מפקדות אחדות בתחומי הרש"פ.

במסיבת עיתונאים שהתקיימה סמוך לשעה 2:30 לפנות בוקר הודיע שר המשפטים מאיר שטרית על החלטות הקבינט. השר הדגיש כי הממשלה לא תפגע ביאסר ערפאת ולא תנסה למוטט את הרשות הפלשתינית.

השרים שמעון פרס ואפרים סנה ממפלגת העבודה התנגדו להחלטת הקבינט.
