

סוכנות הידיעות "קול רינה" מסרה כי בניגוד לחוק נחטף לחקירת משטרה בנו בן ה-12 של פעיל הימין ברוך מרזל.

מרזל מסר כי אתמול בבוקר התפלל עם דוד בנו במערת המכפלה. הבן יצא מעט לפניו, ובצאתו ממערת המכפלה חטפה אותו המשטרה.

מנהל המזנון הסמוך, שצפה במחזה, התקשר מיד למרזל ועדכן אותו בפרטי האירוע.
מרזל התפלא מאוד מפני מה לא פנו אליו השוטרים בתביעה לעצור את בנו. הרי זהותו ידועה להם, ומעצרו וחקירתו בגיל כה צעיר הם בניגוד לחוק.

הבן נעצר לחקירה בחשד לפגיעה ברכב של כוח המשקיפים הבינלאומי בחברון לפני כחצי שנה. מעצרו בא לאחר מספר נסיונות כושלים ללכוד אותו בביתו ובבית הספר שבו הוא לומד. דוד מרזל נחקר במשך שלוש שעות, אך הוא סירב לשתף פעולה עם החוקרים, ושוחרר.

