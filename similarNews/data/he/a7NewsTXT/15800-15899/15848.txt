

ברגעים אלה חגים מסוקי צה"ל על אזור רמאללה ומפציצים מטרות שונות באזור.

קודם לכן הופצצו מתקני ביטחון פלשתיניים בעזה ובשכם בתגובה לפיגועים בעמנואל ובנווה דקלים. חלק מהמטרות שנפגעו נמצאות בסמוך ללשכתו של ערפאת.

דובר צה"ל הודיע כי המבנה שהופצץ בשכם היה בניין הוועדה המדעית, ששימשה כמעבדה בה יוצרו חומרי נפץ ועבדה בשירות החמאס.

ברצועת עזה הותקפו המכ"ם בנמל התעופה בדהנייה, מתקן של כוח 17 באנסאר-2, ומנחת המסוקים של ערפאת.
