

ארה"ב עדיין רואה ביאסר ערפאת את ראש הרשות הפלשתינית, והיא רוצה להמשיך בקשרים עם ההנהגה הפלשתינית, הודיע ביום חמישי בדמשק תת-מזכיר המדינה האמריקני, ויליאם ברנס.

"אנו רואים ביו"ר ערפאת מנהיגו של העם הפלשתיני ונמשיך לפעול יחד עם ההנהגה הפלשתינית, המחויבת לקבל החלטות קשות מאוד ולפעול נגד הארגונים הקיצוניים, המסכנים את האינטרסים של העם הפלשתיני", ציין ברנס במסיבת עיתונאים.

הפקיד האמריקני דיבר לאחר פגישה עם נשיא סוריה בשאר אסד. נשיא סוריה בשאר אסד ביקש מארה"ב באמצעות בארנס להפסיק את המתקפה הישראלית בשטחים הפלשתינים.

