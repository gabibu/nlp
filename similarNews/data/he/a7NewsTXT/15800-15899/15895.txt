

מטבעות האירו הראשונים יונפקו לקהל ביום שישי, כשעשרות מיליוני חבילות יוצעו למכירה בבנקים בכמה מ-12 מדינות אזור האירו.

"בצרפת ובאירלנד, החבילות יוצעו למכירה ביום שישי, כשאריזות הפלסטיק של מטבעות יימכרו על פי שוויין במטבע הישן.

לאזרחי הולנד מוצעת עסקה טובה יותר, כשכל גבר, אשה וילד מעל גיל 6 יקבל 8 מטבעות במתנה. הערך הנקוב של החבילות ההולנדיות יהיה 3.88 אירו (3.5 דולרים).

ב-6 מדינות אחרות, אזרחי אזור האירו יאלצו להמתין עד שבת כדי לרכוש את החבילות, הנחשבות למתנה נאה כדי להניח מתחת לעץ האשוח בחג המולד.

פורטוגל, יוון וגרמניה יהיו האחרונות בהן ישווקו החבילות, ביום שני. בחירת המטבעות ומראה החבילות נתון לשיקול הבנקים המרכזיים של המדינות השונות.

גרמניה לבדה ייצרה 53.5 מיליון חבילות והיא צופה שיימכרו במהירות.

ברור שהחידוש בחבילות המטבעות יפוג ב-1 בינואר, כשאירופה תוצף במטבעות החדשים, וגם בשטרות האירו. השינוי, הנוגע ל-300 מיליון בני אדם, יהיה אחד מההמרות המטבע החוקי הגדולות בתולדות האנושות.

