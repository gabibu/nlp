

פרוייקט המים של מרכז בגין-סאדאת למחקרים אסטרטגיים באוניברסיטת בר אילן יציג את מסקנותיו בשבוע הבא - יום ה' 20 בדצמבר 2001 -, לאחר מחקר שנמשך כשנתיים. תכנית המים - "שימוש יעיל במקורות מים מוגבלים: הפיכת ישראל למדינת מודל" - מציעה למקבלי החלטות בממשלה פתרונות מעשיים למצוקת המים בישראל.

ביום העיון שיתקיים ב-20.12 לרגל הצגת התכנית ישאו דברים שר התשתיות, אביגדור ליברמן, ושר החקלאות שלום שמחון לצד חברי הכנסת זאב בוים ואבשלום וילן, נציב המים שמעון טל, נציגים מחברת מקורות ובחברת תה"ל, והחוקרים הראשיים שעסקו בגיבוש תכנית המים וביניהם הפרופסורים צבי דובינסקי, ברי רובין והלל פריש מאוניברסיטת בר אילן; גדליה שלף, בנימין צור ואבי שבב מהטכניון, ארנון סופר מאוניברסיטת חיפה ועוד.
