

בתגובה לפרסומים בכלי התקשורת, שחלקם תלו את האשמה באוטובוס הלא-ממוגן שנפגע בפיגוע בעמנואל, ביקש אתמול יועץ שר הבטחון לתקשורת להבהיר, כי מערכת הבטחון העמידה לחברת "דן" תקציב מיוחד שאושר על-ידי משרד האוצר למיגון עשרה אוטובוסים נגד ירי.

לדברי הדובר, האוטובוסים היו אמורם להיכנס לתהליך מיגון כבר בחודש מרס 2001, אך הדבר לא נעשה. כתוצאה מכך, "לא מילאה חברת 'דן' אחר הוראות מערכת הבטחון להפעיל אוטובוסים ממוגני ירי בקווים שמשרד הבטחון הגדיר", הוסיף הדובר בהודעתו.

מחברת "דן" נמסר אמש, שצה"ל לא חייב שימוש באוטובוסים ממוגנים בקו לעמנואל אלא הסתפק באוטובוסים ממגונים נגד אבנים.


