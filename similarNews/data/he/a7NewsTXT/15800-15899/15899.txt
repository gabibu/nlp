

אדם אחד נהרג ו-21 נפצעו, בתוכם אחד באורח בינוני והשאר קל, בהתנגש משאית באוטובוס בעת שהוריד נוסעים בין שוקת לערד.

אוטובוס עמוס מאמינים ששבו ממכה שבסעודיה, אליה עלו לרגל בחודש הרמדאן, עצר לבקשת אחד הנוסעים בכביש מס' 31 בין ערד לשוקת. משאית טעונת חצץ שהגיחה מאחורי האוטובוס התנגשה בו בעוצמה.

בהתנגשות נהרג אדם אחד, שני נפצע באורח בינוני ו-20 נוספים נפצעו קל.

אמבולנסים של מד"א העבירו את הפצועים לביה"ח סורוקה. חוקרי משטרת התנועה של מרחב הנגב הגיעו למקום, סגרו את הכביש לתנועה ופתחו בחקירה.

