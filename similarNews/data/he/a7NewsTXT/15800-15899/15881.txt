

הלוויות חללי הפיגוע אמש ליד עמנואל:

בבית ההלוויות שמגר בירושלים התחילה הלווייתו של משה דב גוטמן, מעמנואל. הוא ייטמן בהר המנוחות.

בשעה 11:30 תתחיל שם הלוויתו של נחמן ניצני, בן ה18, מביתר-עילית - אף היא להר המנוחות.

הלוויתו של יאיר עמר בן הארבע עשרה תצא בשעה שתים-עשרה מבית הוריו לבית העלמין ירקון.

הלווייתה אסתר אברהם, בת ארבעים ושתים מעמנואל, תתקיים באחת וחצי בבית העלמין ברחובות.

לוחם משמר הגבול יואל ביננפלד יטמן בגיזו שליד צלפון בשתים וחצי.

בשעה שלוש תתקיים בכפר סבא הלווייתם של שלושת בני משפחת צרפתי, שנרצחו אף הם בפיגוע אמש ליד עמנואל.

בעקבות הפיגוע הזה מגיע למאתים ארבעים וחמישה מספר הנרצחים מאז תחילת מלחמת אוסלו לפני שנה וארבעה חודשים.

בבתי-החולים עדיין מאושפזים הבוקר 21 מפצועי הפיגוע.

מצבו של אחד מוגדר קשה מאוד, מצבם של שבעה בינוני והיתר פצועים קל.


