

ביתו של מנהיג התנזים מרואן ברגותי הפך למאחז צבאי לפני שעה קלה השתלט כוח צה"ל על ביתו של ברגותי ברמאללה הרס את כביש הגישה לבית והציב שקי חול בחלונות.

ברגותי עצמו שמזה זמן אינו שוהה בביתו מחשש לחיסולו בידי ישראל, אמר כי בני משפחתו נמצאים בבית ומוחזקים באחד החדרים.

גורמים בצה"ל אישרו כי כוח צה"ל נכנס לביתו של מרואן ברגותי והקים בקומות העליונות עמדה צבאית.

עם זאת ציינו הגורמים כי מלבד ביתו של ברגותי השתלטו על בתים נוספים שכמוהו נמצאים בנקודות שולטות והודו כי הפעולה בביתו של ברגותי אינה מקרית.

עוד ציינו הגורמים כי אשתו וילדיו של ברגותי חופשיים לנוע בבית.

