

מעבורת החלל "אנדבור" תשאר בחלל יום אחד יותר מהמתוכנן, כדי שהצוות הרוסי-אמריקני חדש יוכל להסתגל במהירות לתחנת החלל הבינלאומית, נמסר אתמול בהודעת נאס"א.

עשרת אנשי הצוות, כולל הצוות הקודם שיחזור במעבורת, יתמקד בהעברת מטענים. האסטרונאוטים יפרקו אספקה וציוד, בתוך מודול הלוגיסיטה "רפאלו", והמעבורת תשוב לכדור הארץ ב-17 בדצמבר, נאמר בהודעה.

אתמול, ב-8:46 בבוקר לפי שעון וושינגטון, השתתפו האסטרונאוטים והקוסמונאוטים בטקס האזכרה לחללי ההתקפות של ה-11 בספטמבר. ההמונים של ארה"ב ברוסיה נוגנו בעת ובעונה אחת ב"אנדבור", בתחנת החלל הבינלאומית ובמרכז החלל ביוסטון טקסס.

מפקד "משלחת 3" פרנק קלברטסון ומפקד "משימה 4" יורי אונופריינקי דיברו על האסון במסר שצולם לפני כן ושודר ברשתות הטלוויזיה. קלברטסון הזכיר כי ראה את ענן העשן מעל מנהטן וסיפר כי איבד ידיד בהתקפה על הפנטגון. לדבריו, קברניט מטוס הבואינג שהתרסק בוושינגטון למד איתו באותה כיתה באקדמיה של הצי האמריקני.


