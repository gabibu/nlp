

ראש ממשלת שוודיה גוראן פרסון אמר אתמול כי שוודיה תומכת בערפאת, וכי הנהגה פלשתינית חזקה חיונית לחידוש המו"מ עם ישראל. חידוש המו"מ עם ישראל הוא חיוני, "ולשם כך נדרשים שני שותפים, והרשות הפלשתינית מתפקדת היטב", אמר פרסון במסיבת עיתונאים משותפת עם מזכ"ל האו"ם קופי אנאן.

"עקב כך אנחנו תומכים בנשיא ערפאת, וקוראים לו לנקוט את הצעדים הנחוצים כדי למנוע מהטרוריסטים לבצע פיגועי התאבדות ולעצור את הארגונים העומדים מאחוריהם. הפתרון היחיד למצב באזור הוא פתרון מדיני", הוסיף פרסון.

לאחרונה נמתחה על פרסון ביקורת רבה, בעיקר מצד החברים הצעירים במפלגתו הסוציאל-דמוקרטית. אלה מאשימים אותו בנטייה מוגזמת לצד ישראל.

