

פניו של מלך מצרים תות אנך אמון שוחזרו כחלק מפרויקט של "רשות העתיקות" בקהיר. זאת במסגרת פרויקט חסר תקדים של מועצת העתיקות בקהיר.

פניו של מלך מצרים תות אנך אמון שוחזרו כחלק מפרויקט של "רשות העתיקות" בקהיר. זאת במסגרת פרויקט חסר תקדים עובדים כעת במועצת העתיקות בקהיר על שיחזור פניהם של הפרעונים בעזרת המומיות שלהם שנמצאו ברחבי מצרים. כך דווח לסוכנות הידיעות איי-פי.

בסוף הפרויקט יוצגו המומיות במוזיאון בקהיר כשלידן תמונה צבעונית עם דיוקנו של הפרעה כפי שהצליחו לשחזר.

לאחרונה הצליחו שלשה צוותי מדענים לשחזר כמעט במדויק את פניו של הפרעה תות אנך אמון למעלה משלשת אלפים שנה לאחר מותו.

שלושה צוותים של מדענים, מצרי, אמריקני וצרפתי, עבדו בנפרד על השחזור כשחלקם לא ידעו אף של מי המומיה שהם מנסים לשחזר, שלושתם הגיעו למסקנות זהות, לפחות בחלקי המומיה שנשתמרו היטב. השחזור נעשה ע"י סריקת CT מקיפה מאד של המומיה, תמונות תלת ממדיות מכל זווית אפשרית ופסלים שונים שנמצאו בקברו.

תות אנך אמון היה הצעיר ביותר שהתמנה למלך מצרים והידוע ביותר, וזאת בשל חשיפת קברו בתחילת שנות ה-20, קבר שנשתמר בצורה יוצאת דופן על כל אבניו ואוצרותיו הרבים.

למי שמעוניין לדעת - מדובר בבחור צעיר שחום במקצת, בעל אף מחודד ושפתיים מלאות, קרקפת מוארכת ואוזניים מעט גדולות.
