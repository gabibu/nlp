

כשבוחנים אוביקטיבית: התמיכה בשרון החלה לרדת רק אחרי חסימות הכבישים. רק כשאנשים הבינו שיש משהו כואב שנוגע להם- הם התחילו לחשוב עליו. דברי מיכאל פואה מראשי 'מנהיגות יהודית' לערוץ 7.

מיכאל פואה, חבר חטיבת 'מנהיגות יהודית' בליכוד מברך על פעולת חסימות הכבישים שתתבצע הערב על ידי פעילי 'הבית הלאומי'.

"הפעולה הזו כבר עוזרת למאבק. כל תשומת הלב הציבורית היום עוסקת בנושא זה. המשטרה עסוקה היום במקום בתכנון הגירוש, באיך לעצור את חסימות הכבישים. והעיקר- המבצע יבהיר למנהיגי המדינה שזה לא יעבור בקלות. אנשים יצאו מהבית, תהיה התנגדות מאסיבית בכל הארץ. לפני מספר חודשים המשטרה הקצתה 30 אחוז מכוחותיה לפינוי בוגש קטיף. בעקבות חסימות ספורדיות שהחלו, היא הורידה את כוחותיה בגוש ל10 אחוזים כיוון שצריכה להפנות את הכוחות לחוסמים במרכז הארץ. היום, גם עם הכוחות הללו יהיה לה קשה למנוע זאת. אחרי שגנבו לנו את הקולות, והשלטון פועל נגד העם, הם צריכים להבין שאי אפשר לכפות דברים על העם, והעם יאמר את דברו. את המסר הזה אנו מבהירים עכשיו, בטרם יום פקודה והוא כבר מועבר".

לגבי הטענה כי החסימות גורמות לחוסר אהדה לציבור המתיישבים ופוגעות במאבק אומר פואה: "שטויות. כשבוחנים אוביקטיבית: התמיכה בשרון החלה לרדת רק אחרי חסימות הכבישים. רק כשאנשים הבינו שיש משהו כואב שנוגע להם- הם התחילו לחשוב עליו. השנאה נמצאת אצל קבוצה דקה ששונאת, שהיתה קיימת עוד לפני החסימות. אמנם הם קבוצת כח ששולטת במוקדי המשפט והתקשורת, אך הם לא העם. העם מחכה שסוף סוף מישהו יביע את מחאתו".

לגבי הפעולה הערב אומר פואה כי אין זה משנה האם יצליחו לחסום כבישים בפועל, כי עצם עיסוק המדינה והמשטרה בנושא היא כבר הצלחה, וזה עניין שילך וידבר ככל שהפעולות יתקדמו.

בתגובה לדבריו של שאול יהלום שכינה את החסימה כ'פעולה סופר אלימה', אומר פואה: "יהלום הפגין כבר יכולת מוצלחת מאוד בסיכול ההתנתקות, ואם בעיניו גרירת ילדי משפחת כהן מביתם היא פעולה פחות אלימה מחסימת כבישים- שיבושם לו. החסימה איננה אלימות, לא פוגעים באף אחד. הבית הלאומי הדגישו שלא לנהוג באלימות ולכן גם קושרים את הידיים. מי שאלים פה זה המשטרה ורה"מ שיזרוק אלפי אנשים מבתים. למה יהלום לא מתבטא נגד הזוועה ששרון עושה? על דברים פחותים מכך חסמו כבישים והבעירו צמיגים, ולא שמעתי שהאשימו את עמיר פרץ בהסתה".

המעוניינים לשגר למערכת ערוץ 7 סיפורים חמים ותמונות מהפגנות חסימות הכבישים יוכלו לשלוח אותםכאן.
