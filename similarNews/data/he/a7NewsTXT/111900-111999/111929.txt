

מצילי חופים רבים הגיעו הבוקר לחופים וגילו כי מתנגדי העקירה הציבו בחוף דגלים כתומים, מסמלי המאבק בעקירה, במקום דגלי האדום שחור לתיאור גובה הגלים.

במהלך הלילה יצאו לחופי הארץ חוליות של פעילים שהחליפו את הדגלים בדגלי המחאה נגד ההתנתקות. כל חולייה הורכבה משניים עד שלושה פעילים וארגז דגלים כתומים.

המצילים שהגיעו למקום בשעות הבוקר גילו לבד מהדגלים הכתומים מנשר הממיועד אליהם ולציבור הרוחצים שנתלה על דלת הסוכה.

במנשר המחאה כתבו הפעילים כי אמנם מצב הגלים רגוע אך מצב העם סוער. הציבור מעדיף לבדוק את גובהה הגלים ולהתעלם מהמציאות. "כולם לובשים כתום. יהודי לא מגרש יהודי", חתמו את מכתבם.

הדגלים הוסרו מסוכת המצילים על ידי המצילים עצמם עוד בטרם הגיעו למקום הרוחצים.
(ש)
