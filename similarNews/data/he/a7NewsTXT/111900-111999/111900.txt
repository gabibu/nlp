

ברש"פ ציינו אתמול (א') את יום העצמאות הישראלי כיום הנאכבה (האסון). בנאומו קרא יו"ר הרש"פ, אבו מאזן, להקמת מדינה פלשתינית ברחבי יש"ע שבירתה ירושלים ולהשיב את פליטי הרש"פ לכפריהם מהם גורשו ב-48'.

ברשות הפלשתינית ציינו אתמול את יום הקמתה של מדינת ישראל כ'יום האסון' (יום הנאכבה   השואה). האירוע החל בצפירה שהושמעה ברחבי יהודה שומרון וחבל עזה. לאחריה החלו טקסים, תהלוכות, הפגנות, נאומים כשבמרכזם עומדת קריאת ההנהגה הפלשתינית למה שמוגדר שם כזכות השיבה. משתתפים רבים באירועים נשאו על צווארם את מפתחות בתיהם הנטושים בישראל הקטנה.

הנאום המרכזי היה נאומו של יושב ראש הרש"פ מחמוד עבאס, אבו מאזן, שקרא גם הוא למימוש השיבה הפלשתינית לכפרים ולאתרים מהם גורשו בעת הקמת המדינה בשנת 48'.

אבו מאזן הבהיר בנאומו המרכזי, ששודר בטלוויזיה הפלשתינית, כי הפתרון המדיני אותו הסביר בעיניו הוא הקמתה של מדינה פלשתינית בכל שטחי יהודה שומרון וחבל עזה כשבירתה ירושלים, ובנוסף יש לישם את החלטת האו"ם 194 להשבת הפליטים הפלשתיניים לכפרים שבשטחי ישראל הקטנה, כפרים מהם גורשו במהלך הקמתה של מדינת ישראל.

במהלך התהלוכות וההפגנות נשאו המשתתפים שלטים ובהם שמות הכפרים מהם נעקרו בעת הקמת המדינה, וקראו להנהגת הרש"פ להמשיך ולסרב להצעות לשיכון הפליטים הפלשתינים במדינות שונות ולהוסיף להתעקש ולדרוש את השבתם לכפריהם שבישראל.

כתבנו מציין כי ביום העצמאות יצאו ארגוני שמאל קיצוני ופעילים ערביים לביקור בכפרים ערביים נטושים בגליל, זאת בקריאה להשיב את הפליטים העקורים לאדמתם שכן ממנה נעקרו בעת הקמת המדינה. בפעילות זו נטלו חלק כחמשת אלפים פעילי שמאל קיצוני יהודיים ועימם פעילים ערביים.

במהלך יום העצמאות קיימו המשתתפים תהלוכות ועצרות בהם קראו למדינת ישראל להענות לצוו המצפון והמוסר, כהגדרתם ולהשיב את הפליטים לכפריהם הנטושים.
(ש)
