

אסירים פליליים המרצים את עונשם בבתי-כלא בישראל, יתרמו מחר - יום ההתרמה הארצי "הקש בדלת" למלחמה בסרטן. כתב עתי"ם מוסר, כי בעקבות פניה של האגודה למלחמה בסרטן לשירות בתי הסוהר, ולאור ההיענות הרבה שהיתה בקרב האסירים בשנה שעברה, יעברו קציני חינוך של שירות בתי-הסוהר בין האסירים הפליליים בבתי-הכלא ויתרימו אותם לטובת חולי הסרטן.

משירות בתי הסוהר נמסר לכתב עתי"ם, כי בשנה שעברה השתתפו במבצע 1,208 אסירים, שתרמו 25,128 ש"ח. המבצע מלווה בפעולת הסברה בבתי-הכלא, כאשר המטרה היא בדרך זו לסייע לשילובם ולקירובם של האסירים לקהילה.
