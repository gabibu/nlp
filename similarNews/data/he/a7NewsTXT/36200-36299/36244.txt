

ארגון השמאל הקיצוני "גוש שלום" תובעת לקיים חקירה בלתי תלויה בנסיבות מותה של ערביה תושבת שכם במהלך פעילות חיילינו בעיר בערב שבת.

בהודעת הארגון מציין דוברו כי התנועה מסתמכת על דברי עדי ראיה ערביים. לפי עדות זו הייתה האשה יושבת במרפסת ביתה וסורגת לתומה בחברת בעלה ובנה.

מצה"ל נמסר כי שום פטרולים של צה"ל לא עברו באזור זה באותה שעה, עובדה זו אינה מערערת את בטחון אנשי "גוש שלום" בטענתם נגד חיילינו. בהודעת הדובר נמסר בעקשנות כי "העובדה הבלתי מעורערת היא כי האשה נהרגה בידי אנשים חמושים ולובשי מדים שהגיעו לביתה בג'יפים". ממשיך הדובר וטוען כי הכחשת צה"ל מביאה את התנועה למסקנה כי "נדרשת חקירה מקיפה ואי אפשר לסמוך על הצבא עצמו לבצעה".
