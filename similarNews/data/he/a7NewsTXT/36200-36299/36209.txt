

השר דני נווה נועד היום עם עזאם עזאם הכלוא במצרים באשמת ריגול לטובת ישראל. כתב עתי"ם מציין, כי ב-6 בנובמבר ימלאו שש שנים למאסרו. "ילדי גדלים ללא אבא, נמאס לי שאומרים לי כל הזמן מה לעשות. אני רוצה להיות חופשי", אמר עזאם לשר נווה.

השר נווה אמר כי הוא הגיע לבקרו בשם ראש הממשלה והוסיף כי ישראל מחוייבת להמשיך ולפעול לשיחרורו מהכלא. כתב עתי"ם מוסיף, כי בשעה זו אמורה להתחיל בקאהיר פגישה בין השר נווה לבין יועצו המדיני של נשיא מצרים אוסאמה אלבז, שתעסוק בנושאים המדיניים ובמיוחד בנושא הפלשתיני.
יצויין, כי השר נווה הוא השר הראשון מהליכוד שמבקר השנה במצרים.
