

שר הביטחון, בנימין בן אליעזר, נחת אמש בפאריס. בן אליעזר צפוי להיפגש היום עם שר החוץ הצרפתי דומיניק דה וילפן ועם בכירים נוספים בממשל.

בביקורו יבקש שר הביטחון מן הצרפתים להפעיל לחץ על סוריה ולבנון כדי שירסנו את נסיונות החיזבאללה להבעיר את גבול הצפון. עוד יבקש שר הביטחון מראשי הממשל בצרפת להפעיל את השפעתם בעניין שאיבת המים מן הוואזאני. שר הביטחון יציג לצרפתים חומר מודיעיני המורה על הקשר בין עירק ואירן לבין המאבק של הרש"פ בישראל.


