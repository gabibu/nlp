

שלטונות המכס בצרפת דרשו מחקלאי בקעת הירדן לסמן את קרטוני התמרים המשווקים לצרפת תחת הכותרת "תוצרת פלשתין" כתנאי לפטור מתשלום מכס. כתב עתי"ם מוסר כי חקלאי בקעת הירדן לא מתכוונים להיכנע לדרישה הצרפתית.

שר החוץ שמעון פרס שוחח היום עם שר החוץ הדני פר סטיג מילר, שהוא הנשיא התורן של האיחוד האירופי, ודן עימו בסוגיית הדרישה האירופית להטיל מכסים על תוצרת שמקורה ביש"ע או במזרח ירושלים, סוגייה הידועה בכינוי "כללי המקור". פרס אמר כי הוא אינו מעוניין בעימות עם אירופה, וביקש לדחות את הנושא בשנה שנתיים.
