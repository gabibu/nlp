

דובר מטעם תנועת חיזבאללה בלבנון אמר הערב כי אנשיו מוכנים להגיב לכל פעולה ישראלית שתתבצע בהתייחסות לפרויקט הלבנוני של שאיבת מי הוואזני. "תגובת תנועת ההתנגדות תפתיע את הישראלים", אמר נאביל קאוק, מנהיג חיזבאללה בדרום-לבנון.

"תנועת ההתנגדות האיסלאמית נמצא ברמת שיא של מוכנות לתגובה על כל תוקפנות ישראלית בנושא המים בלבנון, כולל פרויקט הוואזני", אמר קאוק לאחר פגישתו עם חבר הפרלמנט הבריטי ג'ורג' גאלאווי, הנמצא בלבנון במסגרת מסעו נגד מלחמת ארה"ב על עיראק.

(עתי"ם-רויטרס)
