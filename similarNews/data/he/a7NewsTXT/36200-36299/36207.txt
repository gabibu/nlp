

למעלה משעתיים ביקר השר אפי איתם (מפד"ל) את התושבים במאחז אסף בבנימין. השר איתם הבהיר לתושבים כי המפד"ל תתנגד לפינוי המקום וכי הסיעה תפעל על מנת לסכל כוונה זו. "בזמן מלחמה כל פינוי של יישוב או מאחז מהווה פרס לטרור", אמר איתם. עם זאת ציין כי הוא מתכוון להיאבק בפינוי המאחזים מתוך הממשלה כדי לא לגרום לפירוק הממשלה. השר גם הבטיח לתושבים בשיחה סגורה כי במידה ויפנו את המאחז הוא יגיע למקום מייד. יצויין כי הרב זלמן מלמד מוועד רבני יש"ע ורב היישוב בית אל, גאולה הרשקוביץ (שיכלה את בעלה אריה ובנה אסף), הרב משה שפירא מהיישוב עפרה ח"כ אורי אריאל ומשפחות נוספות העבירו היום את דירתם למאחז.
