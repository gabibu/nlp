

אזרחי עיראק יצאו היום בהפגנת תמיכה בנשיאם סדאם חוסיין בכינוס רב-משתתפים שנערך באיצטדיון הכדורגל של בגדאד. העיראקים הניפו כרזות ותמונות המהללות ומשבחות את סדאם. "כן למנהיג סדאם חוסיין", ו"בשם אללה אנו אוהבים אותך סדאם", נאמר על הכרזות.

הקהל שר שירי הלל לנשיא במהלך הכנס, בו הופיעו מספר אמנים עיראקיים, רקדנים וזמרים, שהעלו על הבמה מופעים פטריוטיים.

מבגדאד נמסר כי מפגלת הבעת' שבשלטון וכל מוסדות המדינה ממשיכים במסע הבחירות במטרה להשיג "כן" לסדאם במאה אחוזים. משאל העם אמור להעניק לסדאם חוסיין מנדט נוסף בן שבע שנים.

(עתי"ם-חוץ)
