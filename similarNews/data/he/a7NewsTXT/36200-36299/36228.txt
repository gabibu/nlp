

בביקורו במצרים פגש השר דני נווה בתחילת השבוע בכלאו את הישראלי עזאם עזאם הכלוא במצרים באשמת ריגול לטובת ישראל. פגישתם של השניים ארכה שעתיים.

השר נווה סיפר כי פגש בעזאם אדם מדוכא ומיואש שקבל על ש"ילדי גדלים ללא אבא, נמאס לי שאומרים לי כל הזמן מה לעשות. אני רוצה להיות חופשי".

השר נווה אמר, כי הוא הגיע לבקרו בשם ראש הממשלה והוסיף כי ישראל מחויבת להמשיך ולפעול לשחרורו מהכלא.

נווה נועד בביקורו זה במצרים עם יועצו המדיני של נשיא מצרים אוסאמה אלבז, פגישה שעסקה בנושאים המדיניים ובמיוחד בנושא הפלשתיני.

השר נווה הוא השר הראשון מהליכוד שמבקר השנה במצרים.

כתב עתי"ם מציין, כי בעוד כשלושה שבועות ימלאו שש שנים למאסרו.
