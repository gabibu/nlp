

מוזיאון השלום בהירושימה הציע פרוייקט משותף עם מוסד יד ושם בירושלים.

ההצעה הועברה באמצעות שגרירות ישראל בטוקיו, ולפיה במוזיאון היפאני ניתן יהיה לערוך סיור וירטואלי ביד ושם באמצעות תוכנת מחשב, ובמקביל להציג ביד ושם סיור וירטואלי במוזיאון בהירושימה.

אנשי השגרירות בטוקיו ציינו, כי הנצחת השואה מוצנעת מאד ביפאן ושיתוף פעולה מן הסוג הזה יכול לסייע להגדלת המודעות הציבורית ביפאן לנושא השואה.
