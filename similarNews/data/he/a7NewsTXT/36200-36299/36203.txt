

בישיבת הממשלה הביעו שרים דאגה מן הסחף נגד ישראל במדינות אירופה. השר מתן וילנאי, ששב בסוף השבוע מביקור קצר בפריס טען כי הוא חש עויינות כלפי ישראל בקרב הציבור בצרפת, לעומת גישה אוהדת יותר בפגישות הרישמיות שהיו לו עם גורמי מימשל שונים.

שר החוץ שמעון פרס, שביקר אף הוא בשבוע שעבר בפריס, הביע דאגה מן האווירה הכללית העויינת כלפי ישראל. הוא אמר כי ההסברה הישראלית נעשית באמצעות תמונות "וכאשר כל יום מפוצצים בית ובכל יום רואים על מסכי הטלוויזיה בעולם מה נעשה במחסומים, מצטיירת תמונה קשה מאוד", אמר.

(עיתי"ם)
