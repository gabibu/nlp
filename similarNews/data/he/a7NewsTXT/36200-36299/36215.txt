

מוחמד טאלב סטווי עבייאת, מבכירי התנזים של פאתח' בית לחם חוסל, אמש כשתא הטלפון שממנו דיבר בבית ג'אלה התפוצץ. עבייאת נמנה עם משפחת עבייאת, שרוב בניה הם מחבלי תנזים. חוסיין עבייאת ועאטף עבייאת, בני משפחתו, חוסלו בירי ממסוקים, ובן דודו איברהים היה מהמחבלים שהתבצרו בכנסיית המולד וגורש לאירופה.

עבייאת היה מבוקש לכוחות הביטחון הישראלי מזה זמן רב.

כצפוי הודיעו מחבלי הפאתח' באזור בית לחם כי ישראל נושאת באחריות לחיסולו של מוחמד עבייאת.

בהודעה נאמר: "מדובר בהסלמה חמורה מאוד, שישראל מכוונת אותה, ושנועדה לסכל את הסכם עזה בית לחם, אשר יושם במלואו באזור בית לחם".

הוא הבטיח כי הוא ואנשיו יגיבו.
