

במסגרת מבצע החזרת ציוד לצה"ל אשר חל במהלך חודש אוקטובר הוחזר עד כה לצה"ל ציוד בשווי של למעלה מחצי מליון ש"ח.

בין הציוד שהוחזר רובים מסוגים שונים, מקלעים, אקדחים, עשרות אלפי כדורים, פצצות תאורה, רימוני רסס, גז ועשן. עוד הוחזרו: לבנות חבלה וחומרי נפץ, נפצים, מדים ונעליים, סרבלים חסיני אש, ציוד התגוננות אב"כ, אפודי מגן וקסדות.

הציוד המוחזר במהלך המבצע מועבר לטובת יחידות צה"ל השונות ומשמש את חיילי צה"ל.

צה"ל קורא לציבור להמשיך ולהחזיר ציוד לתחנות האיסוף בקציני הערים ותחנות משטרת ישראל - ללא צורך בהזדהות או העמדה לדין.

המבצע יימשך עד סוף חודש אוקטובר.

לפרטים נוספים: 1-800-300-999 או www.idf.il



