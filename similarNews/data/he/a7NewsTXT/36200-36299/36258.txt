

מיראז חאסקיה בן 25 מטירה וסאמי פדילה בן 35 מג'אסר א-זרקה, הואשמו היום בבית המשפט המחוזי בתל-אביב באחזקת נשק ובסחר בנשק, בתמורה לכסף ולמסמכים מזויפים, בין היתר, זייפו גם תעודה של עמותת הסייענים.

חאסקיה מואשם בקשירת קשר עם ערבי תושב קלקיליה שביקשו לזייף בעבורו אישור כניסה ושהייה ישראליים תמורת כסף. לצורך ביצוע העבידה העביר האיש, תושב העיר קלקיליה לנאשם צילום של תעודת הזהות והדרכון שלו.

עוד עולה מכתב האישום, כי חאסקיה רכש מהנאשם השני, פדילה, אקדח, זאת במטרה למכור אותו לערבי תושב הרש"פ. במהלך שנת '00 רכש חאסקיה מתושב קלקיליה, שהינו "קצין" בכוח 17 אקדח ומכר אותו תערבי אחר, אף הוא תושב קלקיליה בסכום גבוה יותר.

כתבת עתי"ם מציינת, שהפרקליטות מבקשת את מעצרם של הנאשמים עד תום ההליכים נגדם.

