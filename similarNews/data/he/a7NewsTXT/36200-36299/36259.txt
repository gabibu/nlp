

היום מתקיים "יום בטחון משטרה 2002" במתקן אדם במעמד המפכ"ל, ר' אג"מ וסגל הפיקוד הבכיר של משטרת ישראל. בפרוייקט ראשון מסוגו, יציגו למעלה מ- 30 חברות פרטיות אמצעים טכנולוגיים ואחרים בתחום הבטחון השוטף לכ- 3,000 קציני משטרה .

בין היתר יוצגו מכשיר לגילוי חומרי נפץ מוסווים, מכשיר פריצה וחילוץ, מיכשור חדשני לראיית לילה, רובוטים לפירוק פצצות, נשק "אל הרג", ספינת אוויר לא מאויישת ומכונות שיקוף.

מטרתו של יום הבט"ש הינה לחשוף את שדרת הפיקוד לאמצעים החדשים הקיימים בשוק בדגש על אלו בהם עושה או תעשה המשטרה שימוש ולהטמיע את הידע והשימוש בתורות לחימה שפותחו במשטרה.


