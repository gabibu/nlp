

יחידות למאבק בטרור המסונפות לאירופול חוששות מפיגוע גדול נגד צרפת, גרמניה או בלגיה. כך כתב העיתון הצרפתי "לה מונד".

העיתון, שציטט מקור בכיר בלשכת המשטרה הפלילית הבין-ממשלתית, כתב כי הפיגועים בקראצ'י, בג'רבה ונגד המכלית הצרפתית "לימבורג, והפיצוצים בבאלי הם חלק מאותה שרשרת. "אנו מתמודדים עם שורה של אירועים הנראים כאזהרות", ציין המקור שדיבר בעילום שם.

"כולנו משוכנעים שלאל-קאעידה נוכחות, במידה זו או אחרת, ברוב מדינות אירופה. ואין לשכוח שכל הפעולות שנעשו ב-11 בספטמבר תוכננו ותואמו באירופה", אמר עוד הפקיד הבכיר לכתב "לה מונד".

(עתי"ם-רויטרס)
