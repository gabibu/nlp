

ועד רבני יש"ע שהתכנס אחר הצהריים במאחז אסף בבנימין קרא לחיילים לפנות למפקדם ולבקש לשחררם כאשר תגיע פקודה לפינוי מאחזים, מטעמי אמונה ומצפון. עם זאת הרבנים ציינו כי תפקידו של צה"ל הוא להגן ולעסוק בביטחון ישראל. "כל הפנייה של כוחות צה"ל ממשימות עיקריות גורמות לפגיעה בביטחון, וזאת על פי חוות דעת של גורמי ביטחון, ועל פי הוכחות מן השטח", נמסר בהודעתם.

בימים האחרונים תלו מתיישבים מודעות, שבהם קוראים לחיילים: "לא להשתתף במירוץ הפוליטי של פואד לראשות מפלגת העבודה. סרב לפקודה פוליטית!".
