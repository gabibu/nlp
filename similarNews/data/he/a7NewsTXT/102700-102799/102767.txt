


הרב אהרן דב הלפרין, עורך השבועון "כפר חב"ד" וידידו של אדיר זיק ספד לו נרגשות.

"זהו יום עצוב מבחינה אישית ולאומית. אדיר היה החייל הגדול שהלך קדימה בראש המחנה, מסבירן נפלא, הנשמה של כל נאמני הארץ והתורה, רוח החיים של המאבק והביטוי של הקול השפוי" אמר הרב הלפרין.

לדבריו, שיר הפתיחה של תוכניתו "לא תנצחו אותי" סימל את אישיותו ובגלל אופיו שלא להתכופף ולא לוותר על האמת, רבים כל-כך אהבו אותו וחיכו למוצא פיו.

הלפרין תיאר את אדיר זיק, כמי שיצר קשר אמיתי בין הציונות הדתית לבין הציבור החרדי. "מה ששבה את לב הציבור החרדי, והפך את התוכנית שלו לכל כך פופולרית אצלהם, היא מידת האמת ואהבת ישראל שהיו בו, הגאווה היוהודית והלב היהודי הזקוף שלו. הם אהבו אותו - והוא החזיר להם אהבה, גם כשביקר תופעות או התנהגות מי מעסקניהם", ציין הלפרין.

"במותו - ציווה לנו לא רק את המאבק, אלא גם את האופטימיות ש"אנחנו ננצח", הדגיש.
