

חבר הכנסת איוב קרא דורש את פיטוריה של אילנה דיין מעבודתה התקשורתית בגלי צה"ל לאחר שהוברר כי הקלטת שהקרינה בתכניתה 'עובדה' הפלילה ללא בסיס את סרן ר' כמי שווידא הריגה והרג את הילדה ליד מוצב גירית.

חבר הכנסת קרא, שהתראיין ביומן הצהריים של ערוץ 7 אומר כי על דיין להתנצל על הכתבה המכפישה ששידרה בתכניתה בערוץ השני, בה הקרינה את מה שהוא מגדיר כ'עלילה' נגד קצין מוכשר ומובחר. קרא דורש את התנצלותה של דיין מהקצין.

בדבריו לערוץ 7 הזכיר איוב קרא את הויכוח הסוער שקיימה דיין מול דוברת צה"ל תת אלוף רות ירון שביקשה להוכיח כי הקלטת ששודרה הינה קלטת מבושלת. בויכוח זה שהתקיים במהלך כנס הרצליה קבעה דיין כי אין לצה"ל אפשרות לעמוד מול הנתונים המתבררים בתחקירים מסוג זה שביצע צוות תכניתה בפרשה שזכתה לכינוי 'וידוא ההריגה'.

קרא אומר עוד כי על הרמטכ"ל להעניק לסרן ר' צל"ש ולמנותן לתפקיד מובחר הבתאם לתיפקודו עד כה.

דוברת צה"ל נגד אילנה דיין: "בישלת" קלטת וידוא ההריגה למען הדרמה

הירי על הנערה בגירית התרחש תחת אש
(ש)
