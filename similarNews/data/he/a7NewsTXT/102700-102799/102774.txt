

במהלך ביקורת שביצע משרד הפנים נתגלו ליקויים חמורים בהתנהלות חברת האבטחה 'אגוז-שירותי אבטחה, שמירה וניקיון בע"מ', בראשם מתן נשק למי שלא הורשה על-ידי משרד הפנים לשאת נשק.

במסגרת פעילות הפיקוח והבקרה של האגף לרישוי כלי ירייה במנהל האוכלוסין-משרד הפנים, נערכה בשבוע שעבר ביקורת בחברת האבטחה 'אגוז-שירותי אבטחה, שמירה וניקיון בע"מ" בירושלים, בשיתוף עם משטרת ישראל.

במהלך הביקורת נתגלו ליקויים חמורים בהתנהלות החברה, בראשם מתן נשק למי שלא הורשה על-ידי משרד הפנים לשאת נשק. כתוצאה מגילוי זה, הופסקה פעילות החברה לאלתר עד שייערך בירור לבעל הרשיון המיוחד, המפעיל את החברה.

ביום שני בשבוע שעבר (31.1.2005) נערך שימוע ובעקבותיו הוחלט על התליית הרשיון המיוחד של מנהל החברה, להפעיל את חברת השמירה.

בד בבד הוקצו לו 30 יום למנות אדם מורשה לניהול החברה ובאם בתום תקופה זו לא ימונה מנהל חלופי-בעל רשיון מיוחד- יבוטל הרשיון לחברה אשר תפסיק את פעילותה ותידרש להפקיד הנשקים במשטרה.

עוד דווח ממשרד הפנים כי במקביל, מפעילה החברה אתר שמירה במעלה אפרים. החברה נדרשה לפתוח סניף נפרד להפעלת אתר זה.

יצויין כי במשרד הפנים מבהירים שמנהל החברה רשאי להגיש ערעור על החלטה זו בתוך 45 יום מקבלתה.
(ש)
