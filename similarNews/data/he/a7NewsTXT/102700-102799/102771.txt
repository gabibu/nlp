

מתנגדי הנסיגה בליכוד יגישו היום ליושב ראש מרכז המפלגה, השר צחי הנגבי, 650 חתימות של פעילי חברי המרכז התובעים לקיים משאל עם בנושא ההינתקות.

על פי חוקת הליכוד הנגבי מחוייב עכשיו לכנס את המרכז ולדון בנושא. יוזמי העצומה מבקשים שהדבר ייעשה עוד לפני ההצבעה הצפויה בממשלה בשבוע על עקירת היישובים הראשונים בגוש קטיף.

מרכז הליכוד בוחר היום את המזכירות, הגוף הפוליטי העליון בתנועה. במזכירות כמאה חברים ובהם כל חברי הסיעה בכנסת, השרים ובעלי התפקידים הבכירים. חמישים ושלושה מקומות עומדים להצבעה ומתמודדים עליהם מאתיים ושישה עשר חברים.

לקראת ההצבעה נרקמה ברית פוליטית בין אנשי חטיבת מנהיגות יהודית בליכוד לבין יושב-ראש המזכירות, השר ישראל כץ. כץ הגיע לסיכום עם אנשי מנהיגות יהודית ועל פיו ברשימת מומלציו, להם יצביעו תומכיו של השר יהיו שניים מאנשי החטיבה.

השניים המומלצים על פי הסיכום הם ניצה כהנא ושאול ניר.
