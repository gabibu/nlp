

טיול, ארוחת ערב מפנקת, ג'קוזי חם, תה של שחר וכרטיסי כניסה חינם לחרמון- הכל "בכרטיס" אחד. קובי פינקלר מצלם ומדווח.


אין ימים יפים יותר לטייל בגליל ובגולן מימי החורף האפרוריים הללו .

כמות הגשמים והשלגים הנכבדה שירדה בתחילת השבוע במרומי הגליל ופסגות הגולן רק הוסיפה נופך נוסף. עוד ועוד משטחי ירק, מרבדי פריחה כמעט אין סופיים- רקפות,כלניות ואפילו כרכומים צצים מכל עבר ובעיקר- זרימה מלאת און של נחלי הגולן הזורמים אל הכנרת ששוב הולכת ומתמלאת. אנחנו שבטעות נוהגים להלל ולשבח מקומות יפים ולומר בלשון כנועה "ממש אירופה " יכולים בימים אלה לומר " ממש רמת הגולן " . אין גם מה להתבייש מהשכנים שנסעו לסקי , בהרי אוסטריה המושלגים . פסגת החרמון מושלגת . קיבוץ אלרום טבל השבוע בלבן ופריחת עצי הדובדבן בשיאה. כבר בואכה טבריה, מבחינים בכתם הלבן של החרמון הבוהק. שוב ושוב , מתנגנות להן מילות השיר "מלכות החרמון". קחו פסק זמן של יומיים לפחות , מלאו את הריאות באויר פסגות . עכשיו זהו הזמן.יומיים של גליל וגולן, באוירה ( בתי כנסת עתיקים )ובאויר של חורף. נקודת הביקור הראשונה היא במצוק הארבל. המקום , נזכר לראשונה בספר יהושע : "כשוד שלמן בית ארבל ביום מלחמה" בספר המכבים מסופר שבתקופת בית-שני היה הישוב אחד הישובים שמרדו ביוונים: "נכבשו המסילות אשר בארבל" ואולם את פרסומו הגדול קיבל המקום בתקופת המרד נגד הורדוס כאשר התבצרו במצוק מורדים יהודיים, ומכאן נלחמו נגד צבאו של הורדוס, (קדמוניות, יז', 16. מלחמות היהודים, א', 17) לאחר חורבן הבית עברה להתגורר ביישוב משפחת כהנים. עומדים על רכס הארבל ומיד נשאבים אל האוירה של היומיים הבאים. הכינרת והגולן מונחים על כף היד. בית הכנסת העתיק במקום ( שאליו כדאי להיכנס )מהוה הוכחה טובה לקיומה של מסורת יהודית בת אלפי שנים בגליל ובגולן. המבנה נמצא על שפת המצוק היורד לנחל ארבל. מבנה בית-הכנסת היה מדגם באסיליקה (אולם תווך+ שתי סיטראות), והוא היה ( לפי השיחזור) בין שתי קומות והתנשא לגובה של כ- 15 מטר. הכניסה לבית-הכנסת הייתה מכיוון מזרח ופתח בית-הכנסת נחצב כולו מאבן אחת. רצפת בית הכנסת נבנתה מפסיפס. (ניתן להגיע למקום עם רכב).

למיטיבי הלכת מחכה אתגר בירידה עד לואדי חמאם .ממרומי המצוק בירידה רגלית או בנסיעה, נגיע עד לגשר "אריק" החוצה את הירדן. כדאי לעצור (בזהירות ) על הגשר הישן ולהביט במים הזורמים מן הנחלים אל הכינרת . נחרוג ממנהגנו ונמליץ גם על לינה וארוחת ערב. על גדתה המזרחית של הכנרת ממוקם מלון כינר המציע בימים אלו חופשת חורף נפלאה. אפשר לרדת אל החוף הכל כך קרוב הפעם ולהיזכר בימים בהם הייתה הגדה רחוקה מאוד . מחפשים עוד משהו לעת ליל? במועדון הבריאות אפשר להרפות את השרירים בג'קוזי החם (לאלו שעשו את הדרך ממרומי הארבל מטה רגלית ) ולחזק את השרירים ( לאלו שיעשו זאת מחר).

ומי לא מחפש משהו "מיוחד"? טיול ג'יפים (אפשר להזמין במלון) הרבה לפני הזריחה בנסיעה אתגרית בבוץ הטובעני, יכול להוות פתרון למשהו "המיוחד". מקבלים את השחר החדש במצפה אופיר, כאשר תה צמחים חם מחמם את הגוף והלב. וזה רק לתחילתו של יום.תפילת שחרית באחד מבתי הכנסת העתיקים באזור ( לא פחות מעשרה סוגי בתי כנסת עתיקים נחשפו בגולן), נותנת אוירה של קדושה בשעת בוקר קסומה בהרי הגולן.קופצים שוב לארוחת הבוקר(שילמתם עליה והתה היה רק לחימום הגרון) משם לטיול בנחל עורבים (שעליו סיפרנו בשנה שעברה הזורם במלא עוצמתו) או במפל סער השוצף וכמובן אל החרמון שמתחיל להתכסות היטב. מבצע כרטיסי כניסה חינם ללנים במלון כינר משתלם מאוד למשפחות מטיילות.

חופשה ישראלית באווירה אירופאית . מים , ירוק ושלג . בהישג ידינו וכל כך קרוב הביתה . קחו את הילדים , היכנסו לרכב נצלו את הכבישים הריקים והמבצעים באתרים ובואו לחורף ישראלי ומיוחד  רק הושט היד וגע בם. בהרי הגולן.

פרטים על המבצעים השונים בטל. 673888- 04
בריכת המשושים
