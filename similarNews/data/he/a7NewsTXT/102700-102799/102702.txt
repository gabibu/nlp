

בעקבות החלטת הקואליציה לדחות את ההצבעה במליאת הכנסת על חוק פינוי-פיצוי מודיעה מועצת יש"ע על דחיית ההפגנה שתוכננה לעת ההצבעה ועל קביעתה ביום שני הבא.

ההפגנה נועדה להתקיים ביום רביעי הקרוב באגם שבגוש קטיף, אך כעת היא נדחית ליום שני הבא ותתקיים באותו מקום, ליד האגם בגוש קטיף.

במועצת יש"ע ממשיכים להחתים על הצהרת הנאמנות להגיע לגוש קטיף ביום פקודה. עד כה חתמו רבבות על המסמך האומר להתייצב לימינם של תושבי גוש קטיף וצפון השומרון, אם חלילה, תנסה הממשלה לפנותם בכוח מבתיהם.
