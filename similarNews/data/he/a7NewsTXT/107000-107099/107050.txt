

בבית הדין הצבאי בחיפה נגזרו אתמול 14 שנות מאסר על גשש בקבע שהורשע בסחר בסמים ובקשר לארגון חיזבאללה.

אחמד אל הייב, בדואי תושב בית זרזיר הואשם בניסיונות להעברת ציוד צבאי, אמצעי ראיית לילה ותצלומי אוויר לארגון החיזבאללה, בהעברת פרטים אודות תנועת חיילים והעברת פרטי נהלי אבטחה במקומות שונים רחבי הארץ ובעבירות סמים. כתב האישום שהוגש נגדו כלל סעיפים חמורים של בגידה וסיוע לאוייב.

במסגרת עסקת טיעון בינו לבין הפרקליטות הצבאית הודה אל-הייב בעבירות של חריגה מסמכות עד כדי סיכון ביטחון המדינה, גילוי ידיעות, התנהגות מחפירה בקשר לפעולות צבאיות, סחר בסמים וקשירת קשר לפשע. בית הדין הצבאי בחיפה גזר עליו 14 אתמול שנות מאסר בפועל.
