

בישיבת חירום שנערכה בשעות הלילה בנוכחות יושבי ראש המחוזות של אגודת הסטודנטים האוניברסיטה הפתוחה, הוחלט להיעתר לבקשת התאחדות הסטודנטים וארגון הסטודנטים בישראל ולהצטרף למאבק.

במסגרת הצעדים, החליטו יושבי ראש המחוזות להשבית מרכזי לימודים של האוניברסיטה הפתוחה לפרקי זמן שונים. בנוסף, הוחלט כי סטודנטים של האוניברסיטה הפתוחה יצטרפו להפגנת המחאה שתתקיים מחר באוניברסיטת חיפה.

"גם אנחנו באוניברסיטה הפתוחה מרגישים את הקיצוצים. הדבר בה לידי ביטוי בין היתר בהפחתה של ימי לימוד ושעות לימוד בהנחיית מרצים וזאת בשעה שהנהלת האוניברסיטה הפתוחה בדיוק מצאה לנכון לבנות לעצמה בניין פאר בעלות מטורפת של כחצי מיליארד שקלים", אומר יהודה רגב, מראשי האגודה.

עופר גולן, דובר האגודה מבהיר ש"הפגיעה במערכת האקדמית מכוונת לכולנו, בכדי לעבור את סף התודעה של האטימות הממשלתית יש צורך לאחד את הכוחות למען מטרה משותפת"
(ש)
