

ברבנות הצבאית אומרים שלא יוכלו להוציא יותר מ-10 מתים מקבריהם ליום תוך כדי עקירת יישובי גוש קטיף וצפון השומרון. חשש כבד במשטרה מפני הפגנות שעשויות להתרחש בלוויות החוזרות של המתים שיוצאו מקבריהם.

אם תצא תכנית העקירה אל הפועל, על אנשי הרבנות הצבאית, יוטלו כל העניינים הקשורים לדת, בכלל זה הוצאת המתים הקבורים בבתי הקברות באזורים המיועדים לגירוש מקבריהם וקבורתם בלוויות חוזרות. ברבנות הצבאית אומרים היום כי אין להם יכולת להוציא יותר מ-10 מתים מקבריהם ליום, כך דווח בגלי צה"ל.

משמעות הדבר היא שאם תצא התכנית לפועל, תתקיימנה בכל רחבי הארץ במשך מספר ימים עשרות לוויות חוזרות למתים שיוצאו מקבריהם ובמערכת הביטחון מביעים היום חשש שכל לוויה שכזאת תתפתח להפגנה אשר הטיפול בה ידרוש הקצאת כוחות נוספים.
