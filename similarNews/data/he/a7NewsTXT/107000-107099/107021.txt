

תחנת האכלת נשרים שהוקמה לפני מספר שנים בגן לאומי כוכב הירדן נועדה במקור ליצור גורם מושך לקינוני נשרים באזור. כעת הם שבים אל "קן מחצבתם".

תחנת האכלת נשרים אשר הוקמה לפני מספר שנים בכוכב הירדן נועדה במקור ליצור גורם מושך לקינוני נשרים באזור.

דובר רשות הטבע והגנים אמנון נחמיאס מדווח כי כדי ליצור פעילות בתחנה הביאה למקום רשות הטבע נשרים חסרי כושר תעופה, כאלה שנפצעו או שלקו במחלת רככת.

בשנת 2004 בניגוד לכל הציפיות, החל זוג נשרים מהתחנה לקנן, ואף הטיל ביצה , זאת לראשונה בעולם שזוג נשרים נכים מצליח לקנן בהצלחה.

בשנת 2004 נלקחה הביצה להדגרה, והחזרת הגוזל לקן נכשלה.

השנה 2005, החל זוג הנשרים לקנן שנית, ואף הטיל ביצה. מנכ'ל רשות הטבע והגנים מר אלי אמיתי החליט לאפשר לזוג הנשרים להמשיך את תהליך הגידול באופן טבעי, להשאיר לטבע לעשות את שלו.

רשות הטבע והגנים מקווה שהזוג יצליח בדגירה ובגידול גוזל, ויקים תא משפחתי קבוע לאורך שנים.
(ש)
