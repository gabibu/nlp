

כ-2000 מבני פלדה בישראל עלולים לקרוס במקרה של שריפה. כך נמסר בכנס בטיחות באש שנערך היום בקיבוץ שפיים. מדובר בעיקר במבני תעשיה ואחסון ישנים וכן בקומות גלריה הבנויים מפלדה חשופה בלא הגנה. חשיפה של הפלדה הגלויה לטמפרטורות של 800-900 מעלות במשך חצי שעה עד ארבעים דקות עלולה לגרום לקריסה של המבנה.

יורם אורדן, יו"ר חברת סגיב, המתמחה במיגון מפני שריפות ואשר ארגנה את הכנס, אמר שהמודעות לסכנת הקריסה של מבני פלדה בעת שריפה נמוכה.

בכנס בקיבוץ שפיים הוצגו חידושים מהארץ ומהעולם בתחום הבטיחות וההגנה מאש ובהם מערכות מתקדמות לכיבוי אש בקצף ואבטחת מידע בזמן שריפה באמצעות כספות בטכנולוגיות מתקדמות.

