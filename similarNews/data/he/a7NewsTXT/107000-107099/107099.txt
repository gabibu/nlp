

מאז הוחלט על ה"רגיעה", קיים גידול משמעותי ביותר במספר ידויי האבנים ובקבוקי התבערה ביש"ע לעבר כלי רכב ישראלים, כך אומרים גורמי צבא ביו"ש.

כתבנו חגי הוברמן מוסר כי בצה"ל מסבירים את התגברות התופעה בלגיטמיות של פעילות נגד צבא ומתנחלים בקרב האוכלוסיה הפלשתינית, בניגוד לפיגועי טרור בעורף ישראל שאיבדו את התמיכה הציבורית.

כתבנו מזכיר כי בשבועות האחרונים הסיר צה"ל את כל החסימות בכניסות לכפרים ולעיירות הערביות ביו"ש, והיציאה מהן חופשית כעת לחלוטין. צירי התנועה הראשיים ביו"ש, שבשלוש השנים האחרונות נעו עליהם רק כלי רכב ישראלים, עמוסים כעת במכוניות פלשתיניות היוצרות עומסי תנועה. צה"ל מצידו הגביר גם הוא נוכחות על הצירים, בעיקר בגלל שכוחותיו צמצמו מאד את פעילותם בתוך הערים.
