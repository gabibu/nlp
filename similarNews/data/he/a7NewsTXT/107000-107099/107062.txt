

מבקר המדינה פרסם היום את דו"ח השנתי מס' 31 לשנת 04, ובו דיווח על טיפול ב 6840 תלונות.

כתבתנו רותי אברהם מוסרת כי 'שיאן התלונות' הוא הביטוח הלאומי שכלפיו הופנו 755 תלונות, מתוכן נמצאו 143 מוצדקות. הציבור התלונן על דמי הביטוח, על דמי האבטלה, על קצבאות זקנה ובנושא של תאונות עבודה.

416 תלונות היו על המשטרה, בהן תלונות על התנהגות השוטרים, עבירות תעבורה, חקירות משטרתיות ואי טיפול בתלונות. המבקר טיפל ב 308 תלונות נגד משרד הפנים, 254 תלונות נגד משרד המשפטים, 251 תלונות נגד משרד האוצר ו 127 תלונות הופנו כלפי מנהל מקרקעי ישראל.

1410 תלונות הופנו נגד הרשויות המקומיות.

1292 אזרחים התלוננו על השירות שניתן להם: 756 לא קיבלו תשובה מספקת לפניותיהם, 706 לא נענו כלל, 26 קיבלו תשובה לא עניינית ו 27 התלוננו כי בקשתם למסירת מידע לא נענתה. 121 התלוננו על שירות לקוי במוסד ציבורי ו 52 התלוננו על סדרי גביה לקויים.
76 התלוננו כי עובד הציבור התנהג כלפיהם באופן לא נאות.

698 תלונות הוגשו על 'מפגעים ומטרידים' בתחום אחריותן של הרשויות המקומיות. התלונות עסקו בנושאי בניה והיתרי בניה, כבישים, מדרכות וסילוק אשפה, קנסות על העמדת רכב וחנייתו בניגוד לחוקי העזר העירוניים ורישוי לעסקים.
