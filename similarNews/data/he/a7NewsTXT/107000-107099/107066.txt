

לפני ימים אחדים שלח ח"כ כבל מהעבודה, מכתב אל מועצת גדולי התורה בו כתב שאם יתמכו הרבנים במשאל עם, הוא יגיש הצעות חוק אנטי דתיות. ח"כ רביץ שלח אליו מכתב בו ביקש שלא לסתום פיותיהם של הרבנים באיומים.

"ראוי שאדם ינסה לשכנע את הזולת בצדקתו וכן להיפך, אבל אין ראוי לפי תפיסת עולמי במחוזותנו, לאיים על הזולת, כי אם לא תפעל לפי תפיסות העולם שלי, הרי שאני אזיק לך", כתב ח"כ רביץ במכתבו.

"אינני חושב כי ראוי לך, במיוחד בתפקידך הרם כיו"ר הסיעה ובעתיד הצפוי לך בחיים הפוליטיים, להשתמש בדרכים מעין אלו. הייתי יכול להציע לך כמה ח"כים אחרים מסיעתך שלהם זה יותר ראוי...
אינני חושב, כי ראוי לסתום פיותיהם של רבנים אשר אינם פועלים משום אינטרס אחר, ורק שוקלים בדעתם מה טוב וראוי לעם ישראל", הוסיף.


