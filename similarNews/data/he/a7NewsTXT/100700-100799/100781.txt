

'חיזבאללה' הפעיל אתמול (ב') בשעות הצהריים מטען חבלה לעבר דחפור ממוגן של צה"ל, במהלך פעילות לנטרול זירת המטענים שהוטמנה על ידי הארגון בגזרת הר דב.

אין נפגעים לכוחותינו.

יצויין כי, מהפעלת אחד המטענים בזירה נהרג ביום א', 09/01/05, כ"ח בטבת תשס"ה, סרן שרון אלמקיאס ז"ל. מטען נוסף הופעל על ידי 'חיזבאללה' ביום ו', 14/01/05, ד' בשבט תשס"ה, במטרה לפגוע בכוחות צה"ל. באירוע זה לא היו נפגעים לכוחותינו.

בתגובה להפעלת המטען, תקף חיל האוויר בדרום לבנון שני יעדים של ארגון הטרור 'חיזבאללה', אשר נטל אחריות על הפעלת המטען, בגזרה המרכזית סמוך לאל-קוצר ובגזרה המערבית סמוך לואדי נפחא.

זוהי פרובוקציה מסוכנת שלישית בשבוע האחרון, מבית היוצר של לבנון ובגיבוי סורי ובתמיכה איראנית. צה"ל נחוש לפעול כנגד כל גורם המבצע טרור כנגד מדינת ישראל.
