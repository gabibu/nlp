

ביום רביעי הבא (26.1) יקרין הערוץ הראשון של הטלוויזיה אירוע זיכרון לשואה שלהפקתו תחבורנה רשתות טלוויזיה מכל העולם.

מוקד האירוע, תחת הכותרת "HOLOCOUST MEMORIAL EVENT" יהיה קונצרט שישודר ממחנות ההשמדה אושוויץ- בירקנאו.

ההפקה הייחודית תבוצע לציון שישים שנה לשחרורו מחנות ההשמדה אושוויץ ובירקנאו שהיוו את מרכזי ההוצאה לפועל של תוכנית "הפתרון הסופי"- השמדת יהודי אירופה.

בערוץ הראשון מציינים כי המוסיקה היוותה חלק מיחסי הגומלין בין החיים למוות בזמן התקופה האפלה ביותר בהיסטוריה האנושית ובאותה עת היתה גם לגלגל הצלה לרבים במחנות ההשמדה.

"הקונצרט יוביל את הקהל למסע מוסיקלי מרגש שישקף את המאורעות במחנות אושוויץ- בירקנאו במשך מלחמת העולם השנייה ויבוצע ע"י מיטב האמנים מכל רחבי העולם", נמסר מדוברות הערוץ הראשון.
(ש)
