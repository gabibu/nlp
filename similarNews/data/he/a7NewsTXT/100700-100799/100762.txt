

השר שמעון פרס סיכם עם ראש הממשלה כי יו"ר מנהלת הרשות לפיתוח הנגב וראש המועצה האזורית רמת הנגב שמוליק ריפמן, ישמש כנציגו בנגב ובגליל.

על הסיכום בדבר מינוי של ריפמן הוחלט בסוף השבוע ומטרתו למכסם את התיאום בין הרשויות, הממשלה והגורמים השונים לגבי יוזמות ותוכניות קיימות וחדשות ועל מנת למנוע כפילויות והקמת מנגנונים חדשים.

כ- 150 משתתפים מכל ענפי התיירות בנגב השתתפו אתמול בכינוס התיירות השנתי של פורום תיירות נגב שהתקיים בבאר שבע, ראש המועצה האזורית רמת הנגב, שמוליק ריפמן, נבחר לנציגו של השר שמעון פרס בנגב ובגליל.

במהלך הכינוס הוצגו לתיירנים שתי תוכניות מעניינות במיוחד, העוסקות בתחום התיירות וכן סקירות מקצועיות שכללו, נתונים שיווקיים אודות מספרי מבקרים ולינות, וכן סקירת יחסי הציבור מהשנה החולפת, על ידי אנשי המקצוע של פורום תיירות נגב   שחר שילה, ורז ארבל.

את הכנס פתחו שמוליק ריפמן - יו"ר מנהלת הרשות לפיתוח הנגב, ומאיר סהר מנכ"ל הרשות לפיתוח הנגב, יחד עם ציפי אייזנמן - ממלאת מקום מנהל מרחב דרום בסוכנות היהודית, וקובי מלר- נציג משרד התיירות.

תוכנית האב החדשה לפיתוח התיירות הכפרית חקלאית במגזר הבדואי, פרי שיתוף פעולה בין משרד התיירות, משרד החקלאות, והרשות לפיתוח הנגב. מציגה פוטנציאל תיירותי מרשים מאד בקרב המגזר הבדואי, חלקים מממנו ניתנים למימוש בטווח הקצר ביותר וללא השקעות כבדות. התוכנית שניה הציגה את התרומה הכלכלית - תעסוקתית של התיירות לפרנסת תושבי הנגב. עבודה מקיפה זו, שנכתבה בידי היועץ המתמחה בתחום   אילן בן יוסף, הבהירה מעל לכל ספק, כי התיירות הינה מחולל הצמיחה המיידי ביותר.

לפי נתונים שהוצגו בפני המשתתפים, כל שקל המושקע בתיירות בנגב, מייצר ערך משמעותי לאין ערוך משקל המושקע בכל תחום אחר. מעט השקעה בתיירות, מייצרת הרבה יותר מקומות עבודה, מאשר השקעה בתחומי החקלאות, והתעשייה. מאיר סהר מנכ"ל הרשות לפיתוח אומר   "בשורה משמעותית זו בנושא התרומה התעסוקתית   כלכלית לנגב, ראוי שתעמוד במרכז קבלת ההחלטות" לפיכך ממשיך סהר ואומר   "הרשות לפיתוח הנגב, החליטה להמשיך את פעילותו הברוכה של פורום תיירות נגב, על מנת להמשיך את ההישגים המרשימים אליהם הגיע הנגב עד כה".
