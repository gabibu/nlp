

יהונתן אבוקסיס, אביה של הנערה הנאבקת על חייה אמר לכתבנו משה פריאל: "אלה איילה בתי הייתה חולייה בתוך שרשרת ההתחברות. תפילתי לקב"ה שיחזיר אותה לאיתנה והיא תחזור לפעול כנגד ההתנתקות".

בראיון לכתבנו בדרום, משה פריאל, גולל יהונתן אבוקסיס את אשר על ליבו תוך שהוא עושה אתנחתא מקריאת פרקי התהילים.

בני המשפחה, עשרות חברים וחברותיה של איילה מהאולפנה ממתינים מול היחידה לטיפול נמרץ של המרכז הרפואי סורוקה בבאר שבע לכל שביב מידע על שיפור מה במצבה של אלה איילה הנאבקת על חייה בעקבות טיל הקאסם שפגע בה במוצאי שבת בשדרות.

הספקת לדבר איתה? להחליף איתה מילה?

מצאתי את בתי איילה אלה שרועה על הרצפה, ידיעה קרות ומהראש שלה זב דם רב. קראתי בשמה אך היא לא ענתה לי לרגע חלפה בי מחשבה ונזכרתי בימים כתיקונם הייתי שואל אותה מה נשמע? הכל טוב אבא ענתה. ופה התפללתי לה' ואמרתי אם היא לא עונה לפחות שתעשה סימנים בעיניה, אך הכל לשווא...

בכאבך האיום והקשה, האם אתה רוצה לפנות למשהו?

"תפילה וצדקה תבטל את רוע הגזירה, מבקש מכל עם ישראל כל אחד כפי יכולתו האחד יאמר תפילה קטנה האחר יתן מטבע קטנה למען החלמה.
בתי הצדיקה בחייה הקצרים עשתה חסד עם אנשים ויש לה עוד הרבה שנים להמשיך ולתרום. אנא התפללו שתקום לאיתנה.

מה יש לך לומר בשעה קשה זו לראש הממשלה?

"תחזיר לנו את הביטחון שיהיה לנו אפשרות לחזור הביתה לבית לשכונה הילדים רוצים לחזור לחברים שלהם. תו לנו ביטחון, נמאס לנו מהבטחות- תתחיל עכשיו ממש להרעיש בעזרת הצבא את בני הבליעל בעזה למען שכל עם ישראל ישמעו וכל העולם ידעו ויבינו שאם היהודים לא מתעסקים.

יהונתן פנה לראש הממשלה: "מדוע אתה לא בא לראות אותנו בכאבנו? גם לך יש ילדים ונכדים, למה אתה מגיע רק אחרי שאנו קוברים את ילדינו, למה? תגלה אנושיות ותמחה את הפלשתינים האלה מעל האדמה. לאותם בני הבלייעל מגיע את אותם המכות כפי שקראנו בשבת האחרונה בפרשת השבוע.
אני מודיע לך, איילה אלה בתי הייתה חוליה בתוך שרשרת ההתחברות ואני מתפלל לקב"ה ולהחלמתה, והיא תעמוד כנגד אותה התנתקות שאתה מתכנן. למדנו כי עם הטרור לא מתפשרים- רודפים אותו".
