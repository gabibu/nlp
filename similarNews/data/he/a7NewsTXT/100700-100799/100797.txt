

גדלה התמיכה ברעיון משאל עם. כך עולה מפרסום סקר בעיתון הארץ עורך הסקר פרופ' קמיל פוקס אמר לערוץ 7 כי לעומת סקרים קודמים, גברה התמיכה במשאל עם.

גדלה התמיכה ברעיון משאל עם. כך עולה מפרסום סקר בעתון הארץ ביום ו'. את הסקר ערכה חברת דיאלוג והוא בוצע על ידי פרופ' קמיל פוקס מאוניברסיטת ת"א. בראיון לחגי סגל ביומן ערוץ 7 , אומר פרופ' פוקס כי לעומת סקרים קודמים, גברה התמיכה במשאל עם.

מהסקר עולה כי 35% אומרים שעל שרון להמשיך בדרכו ללא משאל עם, אך כ 35% אומרים שיש ללכת למשאל עם ועל אלו יש להוסיף את 17% שתומכים בעריכת בחירות מוקדמות, אומר פוקס.

לדבריו, מהסקר עולה כי מחצית ממתנגדי התכנית תומכים במשאל העם ומחציתם בהליכה לבחירות.

הנתון המענין לדבריו, שלא פורסם בכתבה ועולה מניתוח עומק של הסקר, קשור בנושא התביעה או התמיכה במשאל עם. מתברר כי 25% מתומכי תכנית ההתנתקות תומכים במשאל עם.

להערכתו, אם היו מקיימים היום משאל עם, תכנית ההתנתקות היתה זוכה לתמיכה, אבל, אם היה נקבע משאל בעוד כמה חודשים "הדברים יכולים להשתנות מאד". לדבריו פעולות מועצת יש"ע והעדר כאלו מהצד שני, "מחלחלות בקרב שכבות מסוימות בציבור".

כדי להצליח במשאל עם צריך להזיז בסה"כ כ 12% עד 15% "מצד אחד לשני" אומר פוקס ומוסיף כי במשאל מתפקדי הליכוד הוכח שניתן להשפיע על הציבור. ניכרה לדבריו עבודתה הרצינית של מועצת יש"ע וגם עתה יש אפשרות להתמקד באוכלוסיות מסוימות שקל להזיזן.

פרופ' פוקס אומר כי כדי ליצור את השינוי "צריך ללכת לאותם אנשים שיש סיכוי להעבירם מצד אחד לשני".

