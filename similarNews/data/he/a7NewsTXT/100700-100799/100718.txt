

הוגי יוזמת ז'נבה נועדים בשעות אלה עם יו"ר הרש"פ אבו מאזן. בראש המשלחת עומד יו"ר 'יחד' יוסי ביילין.

פגישתם של ביילין ואנשיו עם אבו מאזן וראשי משטרו מתקיימת במוקטעה ברמאללה.

שר הבריאות דני נווה קובע כי ההליכה של אנשי יוזמת ז'נבה לפגישה עם אבו מאזן מחזקת ומבצרת את עמדתו מול ממשלת ישראל ומחלישה את העמדה הישראלית התובעת מיו"ר הרש"פ מאבק מיידי בארגוני הטרור.

יצויין כי ביילין מצידו שלל בתוקף, בטרם יצא לרמאללה, את החלטת שרון לנתק מגע עם הרשות הפלשתינית והנהגתה בעקבות הפיגועים האחרונים. ביילין טוען כי על ממשלת ישראל לאפשר לאבו מאזן מרחב תמרון וימי חסד ארוכים יותר בהם תאפשר לו ישראל לפעול נגד ארגוני הטרור השונים.
(ש)
