

עובדת זרה מהפיליפינים שעבדה בביתו של כתב המשטרה של הערוץ הראשון אורי כהן אהרונוב החזיקה בתעודת העיתונאי שלו כתעודת ביטוח נגד גירוש מהארץ.

על פי הוראתו של כהן אהרונוב, בכל מקרה בו הייתה העובדת נלכדת על ידי שוטרי משטרת ההגירה הייתה מציגה את התעודה ומבהירה לשוטרים כי היא עובדת אצל אהרונוב. על פי דיווח ב'ידיעות אחרונות' באירועים אלה היו השוטרים יוצרים קשר טלפוני עם אהרונוב וזה היה מאשר את גירסתה של העובדת ומורה להם לשחררה.

העובדת טוענת כי חמש פעמים שוחררה מידי השוטרים בעקבות שיחות טלפון של הכתב המשטרתי ובפעם השישית שנלכדה אמר אהרונוב לשוטרים כי היא כבר אינה עובדת אצלו וכך נעצרה.

לדברי אהורנוב עצמו את תעודת העיתונאי נתן לה אחרי שפוטרה על מנת שיוכל להבהיר לשוטרים שמדובר בעובדת שעניינה נדון מול רשויות ההגירה. אהרונוב שולל את גרסתה של העובדת. דבריו של אהרונוב זוכים לגיבוי מדובר משטרת ההגירה הקובע כי מעולם לא שוחררה העובדת בעקבות שיחות טלפון עם הכתב.
(ש)
