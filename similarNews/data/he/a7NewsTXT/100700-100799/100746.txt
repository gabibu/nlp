

נשיא המדינה, מר משה קצב, קיבל היום לפגישת היכרות את הנגיד המיועד של בנק ישראל מר סטנלי פישר. הנשיא התעניין בתכניותיו של מר פישר והביע את שמחתו על כך שמר פישר ואשתו החליטו לעלות לישראל.

בתחום הכלכלי אמר הנשיא קצב כי לדעתו יש לקבוע יעדים חברתיים לצד יעדי הצמיחה הכלכלית כיוון שצמיחה כלכלית כשלעצמה אינה מבטיחה את צמצום העוני. עוד אמר הנשיא כי צריך לבלום ב-2005 את הגידול בעוני וב2006 להתחיל לצמצמו.

מר פישר אמר כי גם הוא בדעתו של הנשיא כי תכניות כלכליות יצליחו אם תהייה יציבות חברתית וכי "צמיחה היא תנאי הכרחי אבל לא מספיק" לצמצום העוני. הדבר תלוי גם במדיניות הממשלה ובפעולות הנעשות לשינוי מבנה המשק כדי להשיג יעד זה.

פרופסור צבי זוסמן, יועץ הנשיא לענייני כלכלה שהשתתף במפגש, ציין כי מר פישר הכיר כבר בעבר בחשיבות הפן החברתי של המדיניות הכלכלית ועשה רבות לקידום הנושא בזירה הבין-לאומית בעת שירותו בבנק העולמי בוושינגטון.
