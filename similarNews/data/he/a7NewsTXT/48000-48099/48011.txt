

מפקד ההגנה האווירית בעיראק הועבר מתפקידו לאחר שטילי קרקע-אוויר עיראקיים החטיאו את מטרותיהם ושבו ונפלו על העיר. כך אמר דוברו של ראש ממשלת בריטניה טוני בלייר, שציטט מקורות מודיעיניים.

הדובר ציין כי סדאם חוסיין פיטר את דודנו, מוסהים סאיב אל תיקריתי, מתפקיד מפקד כוחות ההגנה האווירית ומינה במקומו את גנרל שהין יאסין מוחמד אל תיקריתי.

לדבריו, כוחות הקואליציה ממשיכים לחקור את הפיצוצים שאירעו בשני השווקים בבגדאד. ביום חמישי אמרו קצינים אמריקנים כי ייתכן מאוד שהפיצוץ שאירע בשוק של בגדאד נגרם כתוצאה מהחטאה של טיל נ"מ עיראקי.

(עתי"ם-רויטרס)
