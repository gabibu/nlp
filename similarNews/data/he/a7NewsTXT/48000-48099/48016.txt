

היום יתכנס מטה המאבק של ההסתדרות להחליט על צירופם של עוד ארגונים למעגל השביתות.

ממחרתיים מאיימים ראשי הרשויות המקומיות להשבית את כל השירותים העירוניים.

ממשרד האוצר נמסר כי הוא מצפה מראשי ההסתדרות ומראשי הרשויות המקומיות להשתתף בהבראת המשק ולא לנקוט פעולות שיביאו לקריסתו. עוד מוסיף האוצר כי הסקטור הציבורי חייב להתאים את עצמו לירידה בהכנסות המדינה, ועליו לנקוט צעדים דומים לאלה שהונהגו במגזר העסקי ובהם הורדת שכר וצמצום בכוח אדם.
