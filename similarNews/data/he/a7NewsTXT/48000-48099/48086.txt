

שר ההגנה האמריקני דונלד ראמספלד אמר כי הקרבות הקשים ביותר והסכנה הגדולה ביותר עדיין עומדים לפני החיילים האמריקניים, אך תוכנית הפנטגון תוכתר בהצלחה. ראמספלד אמר בשיחות עם עיתונאים, בין הופעותיו בתוכניות הטלוויזיה השונות, כי למרות הכל "המלחמה תסתיים בשחרור העם העיראקי".

השר הודה כי "ההתנגדות העיראקית במספר כיסים עדיין קשה, והיא תתגבר יותר ויותר ככל שנתקרב לבגדד", שבסביבתה מוצבים חייליו הנאמנים של סדאם חוסיין ממשמר הרפובליקה. "לדעתי, הימים הקשים ביותר והמסוכנים ביותר עדיין לפנינו".

(עתי"ם-חוץ)
