

הרשות הפדרלית למזון ולתרופות (FDA) אישרה בשבת תחליב מתוצרת קנדית, שמטרתו להגן על החיילים האמריקנים מפני מתקפה כימית. "תחליב זה יכול לסייע במניעת כוויות קשות ומקרי מוות בעקבות חשיפה לחומרים כימיים בשדה הקרב", נאמר בהודעת מנהל הרשות, מרק מקללן.

התחליב מאפשר לסלק או לנטרל חומרים כימיים העלולים לחדור לגוף דרך העור, כגון החומר הרעיל T-2. החיילים יכולים למרוח את התחליב זמן קצר לאחר החשיפה לחומר הכימי. הרשות הפדרלית לא ציינה מתי יסופק התחליב לחיילים המשתתפים במבצע "שחרור עיראק".

(עתי"ם-חוץ)
