

הממשלה הכריזה על "ועדת המורשת", גוף איסלמי המזוהה עם החמאס ופועל בתחומי הר הבית בירושלים, כעל ארגון טרוריסטי.

מהנתונים שהוצגו לעיון השרים עולה כי "ועדת המורשת" תומכת בטרור וממומנת מקרנות כספיים של החמאס בחו"ל.

עוד נמסר לשרים כי "ועדת המורשת" מעורבת באופן ישיר ובאורח פעיל בהטפה הגולשת להסתה נגד מדינת ישראל תוך קריאה לפגיעה באזרחיה, ברוח האידיאולוגיה של החמאס, וכל זאת בתוך תחומי הר הבית.

עוד נמסר כי ראשי ועדת המורשת ועובדיה המוכרים, הם מחבלי חמאס בעבר ובהווה. בגין ממצאים אלו החליטה הממשלה בהתאם לסמכותה לפי סעיף 8 לפקודת מניעת הטרור התש"ח -1948 להכריז על "ועדת המורשת" כעל ארגון טרוריסטי.
