

על אף שאין ודאות כי ימשיך לכהן בתפקידו, שר החוץ בנימין נתניהו ממשיך לקבוע עובדות במשרד.

היום כינס נתניהו את ועדת המינויים העליונה אשר החליטה על מינויים של שלושה סגני מנכ"לים.

דוד גרנית מונה לסמנכ"ל אירגונים בינלאומיים, רן קוריאל מונה לסמנכ"ל אירופה, רון פרוסאור, שמונה רק בחודשי הקיץ לדובר משרד החוץ, קודם לתפקיד סמנכ"ל לענייני אסטרטגיה. כמו כן החליטה ועדת המינויים על מינויו של אבי מילוא לתפקיד המפקח הכללי של משרד החוץ המקביל לתפקיד מבקר המשרד.


