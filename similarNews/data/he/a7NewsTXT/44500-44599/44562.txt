

כ-20% מפיגועי הירי ביש"ע בוצעו בכלי נשק שישראל מסרה בעבר לפלשתינים. כך אמר היום משה הגר, סגן מפקד אוגדת יהודה במילואים, ביומן הצהרים בערוץ 7 .

לדבריו, שאר כלי הנשק שהועברו לערפאת בתקופת אוסלו משמשים היום ליצירת מאזן הרתעה של הפלשתינים כלפי ישראל, ועצם נוכחותם מקשה מאוד על פעילות כוחות הבטחון שלנו ביש"ע.

הגר, התייחס בכך לדברי חברת הכנסת היוצאת מהעבודה, יעל דיין, שטענה לפני ימים אחדים כי שום כלי נשק שמסרנו לפלשתינים לא הופנה נגדנו וכי אין לה נקיפות מצפון על מותה של שלהבת פס בירי של צלף פלשתיני.

כתבנו קובי סלע מסר היום באותו עניין כי הוכח כבר שכלי נשק שמסרה ישראל לפלשתינים גרמו למותם של החיילים אלעד ולנשטיין ועמית זאנה, שרה לישה מנוה צוף, שני בני הזוג כהנא ועוד.
