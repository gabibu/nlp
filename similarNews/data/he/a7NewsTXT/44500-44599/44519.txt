

בתקשורת הערבית ובעיקר העיראקית, מתרבים הדיווחים בדבר ההכנות העיראקיות למלחמה. נשיא עיראק, סדאם חוסיין, מקיים מדי כמה ימים פגישות עם קציניו הבכירים, בהם הוא מנחה אותם כיצד לנהוג בשעת מלחמה. כך מפרסם אתר ממר"י.

עיתוני עיראק מדווחים על תדרוכים אלה בפירוט רב. בפגישה עם מפקדי המשמר הרפובליקני באחד בפברואר הורה להם סדאם "להתאמן, להתאמן, ולהתאמן". כמו כן, הורה להם "לשים לב לפרטי הקרב ולהעביר את ברכותיו לכל הגברים המתכוננים להשמיד את האויבים, לקרוע אותם, להכות בהם באלימות, וללמד אותם את הקשה שבלקחים."
