

בידי ממשלת גרמניה מצוי מידע אודות הנשק הביולוגי והכימי שברשות שליט עיראק סדאם חוסיין, כך עולה מדו"ח אותו חושף השבועון הגרמני 'פוקוס'.

בידי ממשלת גרמניה מצוי מידע אודות הנשק הביולוגי והכימי שברשות שליט עיראק סדאם חוסיין, כך עולה מדו"ח אותו חושף השבועון הגרמני 'פוקוס'.

את המידע מציג היום העיתון "ידיעות אחרונות" ולפיו לעיונו של הקנצלר הגרמני גרהרד שרדר הוגש דו"ח סודי של המודיעין הגרמני המפרט נתונים מהם עולה חשש כבד מאוד להימצאו של נשק כימי וביולוגי בידי סדאם.

בדו"ח מפורטת התחזקותו של ארגון טרור מוסלמי חדש המצוי בשליטתו של סדאם ובאפשרותו לייצר חומרי לחימה כימיים וביולוגיים. הדו"ח מפרט כי עד כה היכולות של אותו ארגון טרור היו מוגבלות אולם בעת האחרונה עלה בידו לשכלל ולשפר את רמתו.

על אף מידע זה העדיפו שרדר וממשלתו להכריז כי עד כה לא הוצגו הוכחות וודאיות המורות על קיומו של נשק מסוג זה בידיו של סדאם. ממשל שרדר טוען עד כה כי כל ההוכחות האמריקאיות אינן מהוות עילה ראויה לפתיחה במתקפה על עיראק.

נזכיר כי הממשל האמריקאי ביקר בחריפות את החבירה של צרפת וגרמניה נגד המהלך הצבאי במפרץ, תוך ניסיונות להעניק לסדאם הזדמנות נוספת על ידי עיבוי מערך פקחי הנשק של האו"ם.
