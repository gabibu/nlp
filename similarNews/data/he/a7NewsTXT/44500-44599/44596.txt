

שוטרי אגף התנועה עצרו הבוקר ברמת בית שמש אוטובוס זעיר אשר הסיע כפליים נוסעים מן המותר.
כתב עתי"ם מוסר כי האוטובוס השייך לחברה פרטית ובו 14 מקומות ישיבה היה עמוס ב-28 נוסעים, מהם 27 ילדים ומבוגר אחד.
נהג הרכב תושב העיר בן 35 קיבל מידי המשטרה הזמנה לדין בבית המשפט לתעבורה ונאשם בהסעת כמות נוסעים מעל המותר ובהסעה חסרת זהירות.

בנוסף, תפסו חוקרי היחידה שלושה אוטובוסים נוספים בעיר בית שמש, אשר הפעילו בלא היתר קווי הסעות של ילדים מבתי ספר חרדיים. הנהגים קיבלו דו"חות ממשרד התחבורה ונאסר עליהם להמשיך ולהפעיל את הקווים. כמו כן תפסה היחידה מספר אנשים אשר עבדו כגובי הכספים עבור הנסיעות.
