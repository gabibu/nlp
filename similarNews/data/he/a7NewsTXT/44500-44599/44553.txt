

מפלגת העבודה הגישה אתמול תביעה על לשון הרע כנגד הח"כית לשעבר יעל דיין, בטענה כי השמיצה את המפלגה וגרמה לה נזק לקראת הבחירות.

בתביעה נטען כי זמן קצר לאחר שהפסידה בפריימריס , התראיינה דיין באתר האינטרנט 'תפוז' ומתחה ביקורת על הבחירות הפנימיות של המפלגה. לטענת התובעים דבריה של דיין גרמו נזק למפלגה ולתדמיתה לקראת הבחירות הכלליות.

בנוסף לפיצוי כספי של 100,000 ש"ח תובעים בעבודה שיעל דיין תפרסם התנצלות פומבית ותפעל להסרת הדברים הכתובים בפורום.


