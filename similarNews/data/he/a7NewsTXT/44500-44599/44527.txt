

אגם תת-קרקעי ענק התגלה מתחת למדבר טקלמקאן, שהוא המדבר הגדול ביותר בסין, כך דיווחה בראשית השבוע התקשורת הממלכתית הסינית.

על פי הערכות מומחים, באגם יש כ-36 מיליארד מ"ק מים, משמעות הדבר היא גודל שווה למאגר המים המתוכנן על הנהר יאנג צה, כך מסרה סוכנות הידיעות סין-הואה.

בבדיקה התגלה כי מ-50 בארות שייחפרו באגם שנמצא ניתן יהיה לשאוב מידי שנה כמיליארד מ"ק.

מדבר טקלמקאן שוכן על חלק גדול מאיזור שינג'יאנג, שבמערב סין, והוא גובל במספר מדינות מרכז-אסיאניות.

המים שהתגלו מתחתיו עשויים לסייע מאוד לחקלאות באזור, שאוכלוסייתו דלילה והינו יבש ועני מאוד. "הממצאים שלנו יכולים לספק בסיס גיאולוגי והידרולוגי לפתרון צריכת המים האזרחית, התעשייתית והחקלאית", ציטטה הסוכנות את ההידרולוג הממשלתי וואנג מין.
