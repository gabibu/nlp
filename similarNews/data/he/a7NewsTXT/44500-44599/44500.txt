

32 בני אדם נהרגו וכ-200 נפצעו בפיגוע במכונית תופת ביום שישי בלילה במועדון חברתי יוקרתי בבוגוטה, כך מסר דובר משטרת קולומביה. "על פי המידע האחרון, היו 32 הרוגים ו-200 פצועים, ומניין הקורבנות עלול לעלות, משום שיש עדיין נעדרים", ציין הדובר.

ראש העיר בוגוטה, אנטאנס מוקוס, הציע פרס כספי בסך 165,000 דולר לכל מי שימסור מידע על הפיגוע. במקביל פשטו יחידות של הצבא והמשטרה במבצע רחב היקף בשכונות שונות של העיר.
