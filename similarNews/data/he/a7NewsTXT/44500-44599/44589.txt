

שר החוץ בנימין נתניהו קרא לאיחוד האירופי לכלול את ארגון החיזבאללה ברשימת הטרור שלו. כתב עתי"ם מוסר, כי נתניהו נועד בירושלים עם שגריר יוון בישראל, פניוטיס זוגרפוס. יוון מכהנת כנשיאה התורנית של האיחוד האירופי.

בפגישה נדונו מערכת היחסים ושיתוף הפעולה בין שתי המדינות, וכן נסיונות ישראל לחדש מו"מ עם הפלשתינים ואפשרות המלחמה בעירק.

כתב עיתי"ם מוסר כי שר החוץ ביקש מהשגריר להעביר לאיחוד האירופי את דאגתה של ישראל, מהאפשרות שהחיזבאללה ינצל את המיתקפה האמריקנית בעירק כדי לפתוח במיתקפה בחזית הצפונית של ישראל. הוא גם הזכיר בפני השגריר את התפקיד השלילי שממלאות סוריה ואירן בנושא.
