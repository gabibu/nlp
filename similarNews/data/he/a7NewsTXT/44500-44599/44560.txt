

החברה להגנת הטבע ופורום גבעות הכורכר מזמינים את הציבור לצפות באתרי פריחת אירוס הארגמן בגבעות הכורכר בראשון לציון ונס ציונה.

החברה להגנת הטבע מדווחת כי אירוס הארגמן הוא פרח מרהיב, נדיר וייחודי לארצנו, שכיסה בעבר את גבעות הכורכר במרכז הארץ. לצדו של אירוס הארגמן נפגשים ופורחים על גבעות הכורכר צמחי המדבר עם צמחיה ים תיכונית, ויוצרים מארג צמחייה מגוון ויפהפה.

עוד נמסר כי כדי שאירוס הארגמן ימשיך להתקיים, יש לשמור על רצף גיאוגרפי בין גבעות האירוסים השונות, המאוימות על ידי תכניות רבות של בינוי ופיתוח.

יש להזכיר כי החברה להגנת הטבע, פורום גבעות הכורכר ותושבי האזור פועלים מזה זמן רב לשמירה על רצף בין גבעות הכורכר, שיאפשר לאירוס הארגמן ופרחי בר אחרים להתקיים וישאיר לתושבי המרכז קצת טבע 'מתחת לאף'.




