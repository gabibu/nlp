

נשיא ארה"ב ג'ורג' וו. בוש חזר ואמר היום כי עירק חייבת להתפרק מנשקה. "מועצת הביטחון של האו"ם חייבת לקבל בקרוב החלטה אם היא רלוונטית לגבי שמירת השלום, אם לדבריה יש משמעות", אמר בוש לחברי קונגרס רפובליקנים באתר נופש במערב וירג'יניה.

"אך דבר אחד בטוח: למען השלום והביטחון, ארה"ב, ידידותיה ובעלות בריתה יפרקו את סדאם חוסיין מנשקו אם הוא לא יעשה זאת בעצמו", הכריז בוש לתשואותצ שומעיו.

בוש הוסיף: "חשוב שהמדינה הזו תבין שסדאם חוסיין מרמה את העולם 12 שנים. הוא רוצה שהעולם יחשוב שעלינו לשחק במחבואים, אבל זה נגמר".

(עתי"ם-רויטרס)
