

הממשלה הכריזה היום על "ועדת המורשת", גוף איסלאמי המזוהה עם החמאס ופועל בתחומי הר הבית בירושלים, כעל ארגון טרוריסטי. כתב עתי"ם מוסר כי מהנתונים שהוצגו לשרים עולה כי "ועדת המורשת" תומכת בטרור וממומנת ע"י קרנות כספיים של החמאס בחו"ל.

עוד נמסר לשרים כי "ועדת המורשת" מעורבת ישירות ובאורח פעיל בהטפה הגולשת להסתה בתחומי הר הבית נגד מדינת ישראל תוך קריאה לפגיעה באזרחיה, ברוח משנת החמאס. עוד נמסר כי ראשי ועדת המורשת ועובדיה המוכרים, הינם מחבלי חמאס בעבר ובהווה. בשל הממצאים הללו החליטה הממשלה בהתאם לסמכותה לפי סעיף 8 לפקודת מניעת הטרור, התש"ח -1948 להכריז על "ועדת המורשת" כעל ארגון טרוריסטי.
