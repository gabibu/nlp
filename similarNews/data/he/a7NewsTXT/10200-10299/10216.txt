

לבית המשפט המחוזי בתל-אביב הוגשו היום בקשות לאישור תביעה ייצוגית נגד חברות הטלפונים פלאפון וסלקום.

כתבת עתי"ם מוסרת, כי התובעים, יוסף גפני והדסה מקליס טענו כי שתי החברות הסלולריות גבו במהלך הקיץ לפני חמש שנים גביית יתר של תשעה אחוזים ממינויים שחייגו לבזק.

כמו כן הם טוענים שהחברות הציגו בדפי החשבון את הגבייה העודפת כמבוססת על תעריף הבזק המעודכן, עובדה שלא היתה נכונה במועדים אלו. התובעים מעריכים כי סכום התביעה כנגד פלאפון עומד על סך של כעשרה מיליון וחצי שקלים ונגד סלקום שמונה מיליון וחצי שקלים.
