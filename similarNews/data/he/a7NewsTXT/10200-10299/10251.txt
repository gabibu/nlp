

שני שוטרי מג"ב נרצחו ואחד נפצע פצעים קלים הלילה בפיגוע ירי שהיה צפונית לקיבוץ בחן. השוטרים היו בעמדת הש"ג בבסיס איבתאן כאשר ירו עליהם המחבלים. שני שוטרים נהרגו במקום ושוטר נוסף נפצע באורח קל. הוא פונה לבית החולים הלל יפה בחדרה.

בצה"ל מעריכים כי מדובר באותה חוליה שרצחה בשבוע שעבר את הקצין ארז מרחבי הי"ד ופצעה את הקצינה לימור וישנייה שהייתה עמו ברכב. לפני כחודש ירו מחבלים ערבים בשוטרת מג"ב חני אברמוב באותו אזור ופצעו אותה באורח קשה.

כוחות ביטחון גדולים סרקו במשך הלילה את הסביבה בה בוצע הרצח כדי לנסות ולתפוס את הרוצחים, אך הם נמלטו לתוך שטח שבשליטת הרש"פ.

