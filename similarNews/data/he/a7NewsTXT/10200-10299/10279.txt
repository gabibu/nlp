

מספר היפאנים בני 100 ויותר יגיע לשיא בסוף החודש, עם 15,475 בני אדם, בהם אישה בת 114 שהיא הזקנה בין תושבי יפאן, מסרו ביום שלישי מקורות רשמיים.

על פי דוח של משרד הבריאות, העבודה והרווחה בטוקיו, מספר בני ה-100 ויותר - 12,934 נשים ו-2,541 גברים - עלה ב-2,439, עליה של 50% לעומת דוח שפורסם ב-1998.

מדובר במספר הגבוה ביותר ביפאן מאז החלה הממשלה לספור את בני 100 ויותר ב-1963.

קאמאטו הונגו, תושבת העיר קאגושימה שבמערב יפאן, תחגוג בשבת את יום הולדתה ה-114, ובכך תהיה זקנת היפאנים זו השנה השלישית ברציפות.

"השיפור בתזונה ובטיפול הרפואי תורם לגידול במספר בני ה-100 ויותר", הסביר מקור בכיר במשרד הבריאות בטוקיו.

