

ארבעה בני אדם נפגעו היום בצהרים משאיפת עשן במהלך דליקה שפרצה במחסן קרטונים במפעל זוגלובק בשלומי. הארבעה פונו לבית החולים בנהריה. במקום הדליקה פעלו 7 ציוותי כיבוי כדי לכבות את האש. טרם ידועה הסיבה לדליקה.

לבית החולים בנהריה הגיעו עד-כה שני נפגעים משאיפת עשן ומצבם מוגדר קל. סגן מנהל בית החולים ד"ר משה דניאל מסר לכתב עתי"ם בגליל המערבי קובי מנדל כי בית החולים נערך במתכונת חרום כי היה חשש לעשרות נפגעים, בשל הידיעה כי יתכן שכמה עשרות עובדים עדיין לכודים במקום הדליקה אולם הסתבר כי אין לכודים.


