

מועצת עיריית טבריה ומטה המאבק המשותף של העיר החליטו להחריף את צעדי המחאה של תושבי טבריה, במסגרת השביתה המתקיימת בעיר מזה שבוע ימים.

מחר בבוקר ייסגרו כל מבואות טבריה ולא תתאפשר כניסה או יציאה מהעיר. אלפים מתושבי טבריה יתרכזו במרכז העיר ויבעירו צמיגים, כאשר המסר שהם מבקשים להעביר לממשלה הוא "טבריה בוערת".

למרות שכל מערכות החינוך בעיר מושבתות כבר שבוע וכל שירותי העירייה מושבתים מסוף השבוע האחרון, טרם חלה התקדמות מצד הממשלה להכניס את טבריה לתוכנית "הטיפול הנקודתי של הממשלה".

פרנסי טבריה דורשים להחזיר לעיר מעמד של איזור עדיפות לאומית א', שנשלל ממנה, ובכך נפגעו העיר ותושביה בכל תחומי החיים.
