

לנשיא ארצות הברית ג'ורג' בוש אין כל כוונה לפגוש את ערפאת בחודש הקרוב, אך שר החוץ שמעון פרס עדיין נחוש לקיים פגישה עם ערפאת בהקדם האפשרי.

גורם צבאי בכיר טען אחר הצהרים שערפאת נוטה לקיים פגישה עם פרס כל אימת שנרצחים ישראלים בפיגועים, ואז הוא מצטייר כמתון יותר, וכמי שמחפש דרכים להפסקת אש. לדברי הגורם הצבאי ערפאת כלל אינו מעוניין בהפסקת אש, ואינו ממתן את עמדותיו. הוא ממשיך לדבוק בדרישותיו: נסיגת ישראל לגבולות 67, הקמת מדינה פלשתינית, אי גישה של ישראל להר הבית, והחדרת מיליוני ערבים לתוך ישראל הריבונית.

השר רחבעם זאבי אומר כי פגישת פרס ערפאת עומדת בניגוד להבטחת ראש הממשלה שלא יתנהל משא-ומתן תחת אש.

מועצת יש"ע קוראת לשרון שלא לאפשר היום את פגישת פרס ערפאת. המועצה אומרת שצריך לסלק מכאן את ערפאת, ולא להיפגש עמו.
.

