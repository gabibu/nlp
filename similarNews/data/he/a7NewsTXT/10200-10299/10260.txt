

בכירים בעבודה עסקו בנסיונות להשיג פשרה בהכרעה על בחירת יו"ר העבודה. בין הבכירים המעורבים בנסיונות הם שמעון פרס, רענן כהן, דליה איציק, מתן וילנאי ואופיר פינס.

יו"ר ראש ועדת הבחירות של מפלגת העבודה אפי שטנצלר, המליץ כי בכשלושים קלפיות תתבצע הצבעה חוזרת להנהגת המפלגה. על פי הצעת שטנצלר יבחר כל אחד מהמחנות חמש-עשרה קלפיות שבהן לדעתו היו זיופים. במחנה בורג מתנגדים בתוקף להצעה, ואומרים כי בורג הוא היושב-ראש של המפלגה. מזכ"ל העבודה רענן כהן הציע כי בורג ובן אליעזר ישמשו ברוטאציה כראש המפלגה.
באתר . N.F.Cדיווח העיתונאי יואב יצחק כי במפלגת העבודה עוסקים בנסיונות הפשרה משום שהם חוששים כי אם יימשכו ההאשמות ההדדיות בין בורג לבין בן אליעזר תיכנס המשטרה לעובי הקורה, ותפתח בחקירה פלילית. לדברי יצחק, בכירי העבודה חוששים כי חקירה כזאת תוביל את המשטרה אל תוככי עניינים אחרים במפלגה, "ומזאת נזהרים בכירי המפלגה כמו מאש", לשון הדיווח.


