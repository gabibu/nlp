

(צילום: מוטי סנדרkatif.net)
על כביש המוביל לחוף הים בגוש קטיף התגלה הבוקר מטען חבלה גדול. המטען, שמשקלו היה עשרה ק"ג, הכיל מאות רבות של מסמרים וכדוריות ברזל, המעצימים את הפגיעה בבני אדם.

חייל ערני שעבר במקום שמע צלצול של פלאפון, ומיד הזעיק למקום חבלנים וכוחות תיגבור. צה"ל סגר את האזור ופתח בסריקות. מקום המטען אותר, וחבלנים טיפלו במטען במשך שעות. בסופו של דבר ערכו במקום פיצוץ מבוקר.

מוטי סנדר, תושב המקום, אמר בתגובה כי "האחראים להנחת המטען הם החקלאים הערביים היושבים באדמות המואסי. צה"ל חייב לנקוט בצעדים חמורים כלפיהם".

לפני כשלושה שבועות הונח מטען שהתפוצץ על ציר זה, ב"מדרשת הדרום". צה"ל לא הגיב לאחר הפיצוץ במדרשה.
