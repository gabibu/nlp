

שני המטוסים התרסקו ביום שלישי בבוקר (לפי שעון ניו-יורק) אל קירות מגדלי התאומים (מרכז הסחר העולמי) בניו יורק, שני המטוסים שהתרסקו אל קירות מגדלי התאומים בניו יורק בהפרש של דקות זה מזה, נחטפו, דיווחו ערוצי התקשורת.

בהפרש של כ-10 דקות נסקו שני מטוסים כשאחד מהם זוהה כמטוס נוסעים בואינג 767 והתרסקו אל מגדלי התאומים, תוך כך שהם גורמים להתפוצצויות ענק. צוותי הטלוויזיה במקום צילמו את המטוס הגדול כאשר טס באזור המגדל, וכן צילמו במדוייק את הפגיעה בקירות.

מגדלי התאומים הם שני הבניינים הגבוהים ביותר בניו יורק, המהווים את אחת מנקודות הציון המוכרות ביותר בחלקו הדרומי של האי מנהטן.
מטוס שלישי התרסק בפנטגון תוך שהוא הורס אגף בתוכו.

בערים וושינגטון וניו יורק הוכרז מצב חירום וכל הטיסות ברחבי ארה"ב הופסקו באופן מיידי. בניינים רבים פונו כמו גם הבית הלבן , הקונגרס והאו"ם.

נשיא ארה"ב ג'ורג' בוש הופיע ברשתות הטלוויזיה האמריקניות ואמר, בהודעה לאומה, בהתייחסות לאסון מגדלי התאומים, כי "זוהי טרגדיה לאומית" הוא הבטיח כי ארה"ב תלכוד את האשמים במעשה.
בהמשך אמר בוש כי שוחח עם בכירי האף.בי.איי., עם אנשי הממשל ועם ראש עירית ניו יורק, וציין כי "לא נכנע לטרור נגד האומה. אני מבטיח לכם שנלכוד את האחראים לדבר".

שעות מספר לאחר התקפת הטרור שמוגדרת כאסון חסר תקדים בארה"ב החלו לעסוק בפינוי נפגעים. הפינוי נתקל בקשיים לוגיסטיים רבים וכן נמסר בCNN כי בנין 7 עולה באש וכי נשקפת לו סכנת התמוטטות.

בניני התאומים, גורדי שחקים בגובה של 110 קומות, כבר היו בעבר מטרה לפיגוע טרור, כאשר מכונית תופת התפוצצה בפברואר 1993 בחניית אחד הבניינים. ארגון הטרור האיסלאמי של אוסאמה בן לאדן היה אחראי לפיגוע.
