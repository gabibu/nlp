

ועדת הארגון של דירקטוריון בזק, אישרה מינוי ארבעה מנהלי אגפי רשתות (NETWORKS) בחטיבות הביצוע של החברה. ארבעת המנהלים שאושרו הם: יצחק בר-זיו בחטיבת הצפון, צבי הירש בחטיבת הדרום, דוד נקש בחטיבת המרכז ואפרים בן דוד בחטיבת תל-אביב והשרון.

גידי קדוסי, סמנכ"ל משאבי ניהול ומנהל צוות ההיגוי לשינויים המבניים הסביר, כי מינויים אלה נעשים כחלק ממהלך השינויים המבניים שבזק מבצעת, במטרה לקצר את קבועי הזמן בהקמת הרשתות המתקדמות של החברה ולשפר ביצועי הרשתות ונצילותן. למהלך זה משמעות רבה בהיבט רמת השירות שתסופק ללקוחות החברה, ובעיקר ללקוחות העסקיים בעלי תשתיות תקשורת מורכבות.

"המהלך להקמת אגפי הרשתות, יביא לתפעול הרשת בראיה מערכתית מושכלת תוך הטמעת שירותים מתקדמים בזמן קצר תחרותי והוא נועד לענות על הצרכים המתחדשים של צרכני התקשורת הגדולים", אמר קדוסי.

ארבעת ראשי האגפים החדשים הינם עובדי בזק בכירים, אשר במסגרת תפקידיהם הקודמים כמנהלים בתחומי הרשת, המיתוג והתמסורת, בנו, הפעילו ותחזקו את מערכות בזק ברחבי הארץ.
