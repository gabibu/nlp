

כתבי העת החשובים בעולם בתחום המחקר הרפואי, הודיעו על החמרת הכללים לפרסום מחקרים מדעיים. ההודעה באה במסגרת מאבק שמנהלים כתבי העת בתופעה של הצגה חלקית של תוצאות מסוימות, בהשפעת האינטרסים של קבוצות המממנות את המחקר. על המסמך חתומים 13 מכתבי העת המדעיים החשובים בעולם. הוא מחייב את מנהלי ההוצאה לאור "שלא לפרסם מאמרים המבוססים על מחקרים שנערכו בתנאים המעניקים לנותן החסות למחר את שליטה על המידע או על תנאי פרסומו".

עוד אומרים מחברי המסמך כי "הם מודאגים מהסביבה האינטלקטואלית בה נערכים היום מחקרים קליניים מסוימים, מהדרך בה מגייסים את המשתתפים במחקרים, ומאופן הניתוח ופרסומו או אי-פרסומו של המידע - גורמים העשויים לפגוע באובייקטיביות הדרושה למחקר".
