

השר לבטחון הפנים עוזי לנדאו אמר שאם שוב יושלכו אבנים לכותל מהר הבית, יפרצו השוטרים מיד להר, בלא להידבר תחילה עם אנשי הוואקף. בשיחה עם כתבים ציין אתמול לנדאו כי המשטרה מצוידת כיום טוב יותר מאשר בסתיו לטיפול במהומות של פלשתינים בירושלים ובגליל, אך אם יפרצו מהומות בכמה מוקדים היא תזדקק לסיוע ולתגבור ממקורות אחרים. עוד אמר כי בהר הבית לא יהיו עוד חפירות, וכי נאסרה הכנסת חומרי בנייה למתחם.

בניגוד להודעתו זו מדווח הוועד למניעת הרס העתיקות בהר הבית כי הוואקף ממשיך לבצע שם עבודות לא חוקיות, וכן להכניס למקום חומרי בנייה.

