

צה"ל כיתר הלילה את ג'נין. 12 טנקים ניצבים ממערב לעיר 3 עומדים מצפון לה ו-12 טנקים אחרים ניצבים בפתח הדרומי של ג'נין.

בשמי העיר טסו הלילה מטוסי אפ16 ומסוקים. הכתר בא למנוע כניסה של מחבלים אל ג'נין ויציאתם מתוכה.

באל-עזרייה שבירושלים סגרו הלילה כוחות הביטחון את משרדי המודיעין הכללי, את משרדי הביטחון המסכל ואת אלה של המשטרה הפלשתינית. כמו כן סגרו הכוחות את משרדי החזית הדמוקרטית באבו דיס.

צה"ל עזב את המקום כאשר סיים את המשימות.
