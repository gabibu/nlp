

כוח של צה"ל חדר היום לעומק של מאות מטרים באזור הנתון לשליטה פלשתינית מלאה, דרומית לעיר עזה, מסרו מקורות בטחוניים פלשתיניים.

ארבעה טנקים ודחפור חדרו לאזור שייח' אג'לין, לא הרחק מהישוב נצרים, במטרה לסיים הריסת מוצב של שרותי הבטחון הפלשתיניים, שניזוק קשות בחדירה הקודמת לאזור, שהיתה בשעות הלילה.

המקורות ציינו כי הדחפור חרש אדמות חקלאיות וכי כוחות צה"ל נסוגו מהשטח לאחר שעתיים, שבמהלכן נותקה התנועה על כביש החוף.

עדי ראייה וצלמים מסרו כי טנק ישראלי נשאר באזור האוטונומיה גם בשעות אחר הצהריים המוקדמות.

בנוסף דווח כי ארבעה פלשתינים נפצעו בשעות הבוקר בהפגזת צה"ל על מחנה הפליטים ברפיח.
