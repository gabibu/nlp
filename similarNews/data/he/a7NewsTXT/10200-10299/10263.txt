

באוגוסט בשנה שעברה הודיעו השלטונות המקומיים בעיר אושוויינצ'ים שבדרום פולין, הסמוכה למחנה ההשמדה אושוויץ, כי אישרו תוכנית להפוך לדיסקוטק בניין, ששימש את הנאצים בתקופת המלחמה כמפעל לעיבוד עורות, ובו עבדו עובדי כפייה. המפעל ממוקם במרחק של קילומטר וחצי מאושוויץ. הקהילייה הבינלאומית וארגונים יהודיים מרחבי העולם הפעילו לחץ על ממשלת פולין לסגור את המועדון, ואתמול אכן הודיע בעל המועדון כי הוא ייסגר.

לדברי בעל המועדון זביגנייב סרוקצינסקי, הוא החליט לוותר על המאבק, משום שהוא רוצה "לחיות בשקט ובשלום, כמו כל האנשים".

במקום יוקם מרכז קניות, ובו תועמד אנדרטה לזכר קורבנות אושוויץ-בירקנאו.

