

משטרת צפת עצרה ילד בן 12, תושב העיר, אשר הודה בחקירתו שהניח מטען דמה כמעשה קונדס במרכז העיר. בחיפוש בביתו נמצאו פריטים נוספים, הקושרים אותו למעשה.

בשעות אחה"צ התקבלה הודעה בתחנת צפת על שקית חשודה, הטמונה תחת ספסל ברחוב מרכזי בעיר. למקום הוזנקו ניידות סיור וחבלני המשטרה, ובבדיקה ראשונית עלה חשד שמדובר במטען חבלה. לאחר בדיקות נוספות התברר, כי מדובר במטען דמה.

במהלך פעילות של חוקרי הנוער של התחנה אותר ילד כבן 12, שהודה בחקירתו, כי הוא זה שהניח את המטען במקום.
