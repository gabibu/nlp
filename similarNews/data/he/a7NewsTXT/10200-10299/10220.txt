

מתרבות הידיעות לפיהן שמעון פרס יפגש מחר בערב עם ערפאת, במחסום ארז.

גורם צבאי בכיר טוען אחר הצהרים שערפאת נוטה לקיים פגישה עם פרס כל אימת שנהרגים ישראלים בפיגועים, ואז הוא מצטייר כמתון יותר וכמי שחיפש דרכים להפסקת אש.

לדברי הגורם הצבאי ערפאת אינו מעוניין בהפסקת אש ואינו ממתן את עמדותיו, שהיו ונשארו - נסיגת ישראל לגבולות 67, הקמת מדינה פלשתינית, אי גישה של ישראל להר הבית והחדרת מיליוני ערבים לתוך ישראל הריבונית.

השר רחבעם זאבי אומר כי פגישת פרס ערפאת עומדת בניגוד להבטחת ראש הממשלה כי לא יתנהל משא-ומתן תחת אש.

מועצת יש"ע קוראת לשרון שלא לאפשר מחר את פגישת פרס ערפאת. המועצה אומרת שצריך לסלק מכאן את ערפאת ולא להיפגש עימו.
