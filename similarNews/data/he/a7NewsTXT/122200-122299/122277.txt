

לאחר חודשים שתעלומת הפסנתרן האלמוני שהתגלה ברחובות לונדון כשהוא לבוש בלויים העסיקה את הממלכה הבריטית לאחר שסירב לדבר ולספר את קורותיו. נפתרה כעת התעלומה: מדובר בהומלס גרמני שביקש קצת תשומת לב.

לפני חוודשים אחדים נמצא ברחובות לונדון אלמוני כשבגדיו רטובים והוא מסרב לדבר עם סובביו. כעבור ימים אחדים של שתיקה הסכים לצייר על פיסת נייר פסנתר. משהובא לפניו פסנתר החל לנגן באופן שהדהים את שומעיו.

תמונתו של האלמוני הופצה בתקשורת הבריטית ולצידה סיפור אלמוניותו. חובבי מוסיקה רבים סיפרו שראו אותו מנגן באולמות קונצרטים כאלה ואחרים ברחבי אירופה, אולם בדיקה של הסיפורים העלה שאין להם קשר עם המציאות.

במשך החודשים האחרונים המשיכה להעסיק את תושבי הממלכהה הבריטית תעלומת הפסנתרן האלמוני שהמשיך להתעקש ולהתמיד בסירובו לדבר. בסוף השבוע שעבר נפתרה התעלומה כשהפסנתרן הודה שהוא בסך הכל חסר בית גרמני שעבד בצרפת, וכשפוטר עלה לרכבת בדרכו לאנגליה כשביקש להתאבד שם, אולם ניצל ברגע האחרון על ידי השוטרים. באותם רגעים החליט לשתוק ולמשוך אליו מעט תשומת לב.
(ש)
