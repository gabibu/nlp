

צה"ל מעביר את כוחותיו מהגוש למחנה עמוס ליד עפולה. כתבנו קובי פינקלר מוסר כי בבוקר יצאו כ 6 אלפים שוטרים ממחנה עמוס, לשא-נור וחומש, והכוונה לעוקרם בתוך יום כדי למנוע עימותים עם המתגברים שיגיעו לאזור.

צה"ל החל לדלל את כוחותיו באזור נצרים וצפון רצועת עזה ומעביר חלק ניכר מהכוחות לאזור מחנה עמוס הסמוך לעפולה.

כתבנו קובי פינקלר מוסר שמחר עם שחר אמורים לצאת מבסיס זה 6000 שוטרים שנחו במהלך היום, כדי לבצע את הפעילות בישובים שא- נור וחומש. לקבוצת שוטרים זו מתווספת קבוצה גדולה של חיילים מיחידות עילית של הצבא אשר אמורים לתגבר את הכוחות.

כתבנו מציין שמערכת הביטחון נחושה לסיים את עקירת שני הישובים בתוך יום אחד וזאת מחשש שנוכחות אזרחים רבים באזור תגרום לעימותים.

לפי התכנון המקורי צה"ל היה אמור לעקור את ישובי צפון השומרון רק ב-4 בספטמבר ואולם לאחר שהעקירה ברצועת עזה התקדמה מהר מהמצופה הוחלט על הקדמת העקירה מצפון השומרון מתוך כוונה כי עד לראש השנה לא יהיו ברצועת עזה ובצפון השומרון נוכחות של אזרחים וחיילים.
