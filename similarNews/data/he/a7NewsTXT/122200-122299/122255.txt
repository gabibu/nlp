

נשיא ארה"ב ג'ורג' בוש מבהיר כי את ההתנתקות, אותה הוא משבח, הוא רואה כמדרגה לקראת יישום חזונו - מפת הדרכים, בה תוקם מדינה פלשתינית על שטחי יהודה שומרון וחבל עזה. בימים הקרובים פגישת אבו מאזן-שרון.

נשיא ארצות הברית, ג'ורג' בוש, הרעיף על ראש הממשלה שרון מחמאות על עקירת ישוביו היהודיים של חבל עזה והבהיר כי כעת יש לנצל את המציאות החדשה כמדרגה לקראת ביצוע חזונו המדיני, היינו מפת הדרכים שגולת כותרתה היא הקמת מדינה פלשתינית על שטחי יהודה שומרון וחבל עזה.

הנשיא האמריקאי הגדיר את השעה כהזדמנות לשלום בארץ הקודש. את צעדיו של ראש הממשלה והעם הישראלי הגדיר כאמיצים, כואבים ונועזים.

נזכיר כי לדבריו של בוש, ניתן לצרף את דבריה של מזכירת המדינה האמריקאית קונדוליסה רייס שהבהיר כי הממשל האמריקאי לא ימתין עד לזיום ההתנתקות וכבר כעת דורשת ארצות הברית מישראל הקלה על תנועתם של ערביי הרש"פ, ובהמשך המשך ההתנתקות בשטחי יהודה ושומרון.

יצויין כי ראש הממשלה מצידו מקפיד להבהיר כי התנתקות חד צדדית נוספת לא תהיה, אולם בדבריו הוא שב ומקפיד על המונח חד צדדיות ומהם עולה המסקנה כי באשר לעתיד יהודה ושומרון ינסה להגיע לתיאום עם הנהגת הרש"פ.

יצויין כי שרון שוחח אתמול טלפונית עם יושב ראש הרשות הפלשתינית אבו מאזן.

אבו מאזן בירך את שרון על עקירת ישובי רצועת עזה והגדיר את הצעד כצעד אמיץ. השניים קבעו כי בימים הקרובים יקיימו ביניהם מפגש לקראת המשך הצעדים המדיניים בישראל.
(ש)
