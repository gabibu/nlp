

הבוקר ייפגשו שוב היועצים המשפטיים של המורים ומשרדי האוצר והחינוך, בניסיון נוסף להגיע לנוסח ההסכם בין שני הצדדים בעיניין פיטורי המורים ויישום דו"ח דברת.

בחודשים האחרונים נערכו מו"מ אשר לא הובילו לפתרונות, אך שלשום לפנות בוקר התמונה השתנתה. שני הצדדים, המורים ומשרדי החינוך הגיעו להסכם עקרונות ונפרדו בלחיצת יד.

אתמול, הקערה התהפכה על פיה והתברר כי הפערים בין הצדדים עדיין גדולים. הצדדים הבהירו כי לא נחתם הסכם רשמי, והיועצים המשפטיים התיישבו לנסח את ההסכם.

במשרד החינוך לוחצים על אירגוני המורים לחתום כבר היום על ההסכם, אבל אלה טוענים כי יידרש עוד זמן רב לפתרון המחלוקות.

לפי טיוטת ההסכם שנוסחה אתמול, יוחזרו לעבודה כאלף מהמורים שפיטר משרד החינוך, ומכסות הפרישה יוגדלו ל- 1,400.

כמו כן, מורים המעוניינים לפרוש יקבלו גם תוספת כספית ומימון של שישה חודשי הסתגלות.

עוד נכתב בהסכם כי, מורים שיהיו מעונייינים להשתתף בפעילויות בבתי הספר שבהם ייושם השלב הראשון ברפורמה, יום לימודים ארוך. השתתפות מורים בפעילויות אלה תהיה על פי בחירתם ותלווה בתשלום נוסף של 110 שקל לשעה.

הצדדים עדיין חלוקים בשאלה האם התוספת תחושב לצורכי הפנסיה של המורים, והאם יהיה הבדל בתשלום בין מורים המלמדים לפי יום לימודים ארוך ובין אלה שרק עכשיו יעברו למתכונת זאת.

סעיפים אחרים בהסכם מדברים על הסכמת ארגוני המורים לעבור לשבוע לימודים מקוצר, הסרת איומי השביתה והסכמה לנהל משא ומתן על רפורמה במערכת החינוך.

יש לציין, כי נקודת המחלוקת העיקרית היא הקביעה בדבר הסכמת הארגונים לנהל מו"מ על יישום הרפורמה.

במשרד החינוך היו מרוצים מהמצב אמש, בדיעה שארגוני המורים נכנעו לשרת החינוך, לימור ליבנת בדבר הסכמה בהשתתפות ביישום דברת.

אולם במהלך הערב, טענו בארגוני המורים כי הם מתנגדים בתוקף לכל אזכור לרפורמה.

