

"המאבק לא נכשל. הוא הצליח בגדול. אף אחד לא חשב שמול אוגדות ומאות אלפי חיילים ניתן לעצור את מכונת ההרס", דברי דוברת המוועצה האזורית שומרון ליומן ערוץ 7.

דוברת המועצה האזורית שומרון, אהובה שילה, מתייחסת בראיון ליומן ערוץ 7 על המחאה בחומש נגד עקירתם מבתיהם של התושבים: "התושבים הם אנשים מבוגרים ועושים מה שנראה להם כדבר הנכון לעשות. אני מכירה את ההנהגות האחראיוות בחומש ושא נור. אלו אנשים שחודשים בונים הנהגה שראויה לכל הכבוד. זה לא פשוט".

שילה מבהירה את חלוקת ה"כוחות" בישוב: "בחומש יש שלוש קבוצות: הותיקים, חילונים, שנעקרים מהמקום אחרי 22 שנה. יש 20 משפחות דתיות שבאו לחזק את הישוב ולגרום לו לפרוח. יש נוער ומבוגרים שהגיעו מישובי הסביבה לא רק כדי להיאבק אלא כדי לשמור ולקיים את הזרימה במקום. כל הקבוצות האלו יחד מרגישות שבר איום ונורא מולו יצטרכו להתמודד. מה שאני יודעת בוודאות זה שלא תהיה אלימות".

בתשובה לשאלת המראיין, חגי סגל, מדוע נכשל המאבק לביטול העקירה אמרה שילה: "אני לא חושבת שהמאבק נכשל. הוא הצליח בגדול. אף אחד לא חשב שמול אוגדות ומאות אלפי חיילים ניתן לעצור את מכונת ההרס. אין לאנשים תשובות למה זה קרה, כולל לראש הממשלה. ניתן רק לנחש אבל אף אחד לא יכול להבין. ואם אי אפשר להבין למה לעקור את גוש קטיף, קל וחומר לגבי צפון השומרון: מה הטעם לגרש יהודים, הרי השטח ממשיך להיות בשליטת צה"ל, זו לפחות הכוונה כרגע, ואם צה"ל יצא- יהיה פה אסון בקנה מידה שאי אפשר לתאר. הפלסטינים אומרים שיהפכו את צפון השומרון לעזה שניה הם יעבירו לשם את כל המידע והאמצעים, ואבוי לנו. הלואי שנתבדה אך תהיה פה קטסטרופה".

