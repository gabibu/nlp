

מגורש מנוה דקלים שבגוש קטיף אומר לערוץ 7 כי הכוחות המגרשים עשו שימוש בנשק פסיכולוגי נגד המתיישבים. הוא מתאר כיצד הופיעו הכוחות בישוב כשהם צועדים לבושי שחורים ומטילים אימה על המתיישבים.

חגי יקותיאל ממגורשי נוה דקלים מספר כי במאבק נגד המתיישבים נעשה שימוש בנשק פסיכולוגי.

"ביום שלישי, בשעות הערב נכנסו לישוב כוחות גדולים של שוטרים לבושים מדים שחורים. למרות החום הכבד הם היו מכוסים בשחור מכובע ועד נעליים ואפילו לבשו כפפות שחורות. תוך שמירת סדר מופתי הם צעדו בקבוצות של 50   100 איש ברחובות ריקים מאדם שבאותה עת הוחשכו פתאום (פעם ראשונה מזה שבוע). אז גם במערכת הכריזה הפנימית של נווה דקלים התחילו להשמיע צעקות איומות. אחרי ששוטרים תפסו את מקומם ברחובות החל להסתובב אוטובוס. עליו ישבו גבר ואישה. הם הודיעו במערכת הכריזה לתושבים: "מי שרוצה להתפנות מרצון, נא לצאת מהבתים ולעלות על אוטובוס".

למרות שאף אחד לא יצא, הם המשיכו להסתובב ולהשמיע את ההודעה הזאת שעות על גבי שעות (להזכירכם, זה כבר היה בתוך שעות הלילה). אחרי זמן מה החלו אנשי משטרה לעבור בין בתים ולדפוק על הדלתות. הם הגיעו לפתח ביתנו בשעה 22:00. קצין שהזדהה כמיכאל (הוא דיבר עם מבטא רוסי כבד מאוד) הודיע כי מחר בשבע בבוקר יתחילו לפנות אותנו בכוח ושאל כיצד הוא יכול לעזור לנו.

אמרתי לו, שדבר יחידי שהוא יכול לעשות, זה לעזוב מיד, כי הוא פשוט מבהיל את האנשים. אבל הוא בא גם ב- 24:00 וגם באחת בלילה. בחמש בבוקר יצאתי לסיור בישוב ודיברתי עם האלוף פולג. הוא אמר לי שלא תוכנן שום פינוי בכוח. מאוחר בבוקר הגיעו חיילים. דיברתי עם קצין בשם אמיר כהן. הוא לא האמין למשמע אוזניו ואמר חד-משמעית שלא תוכנן שום פינוי בכוח, אלא רק פינוי 'מרצון'.

אבל בשעות אלה תושבים רבים היו כל כך מבוהלים מהשוטרים במדים המזכירים את אס.אס. ומשיטות שלהם שמיהרו להתפנות".
