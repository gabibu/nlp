

נביל שעת', הממונה על קשרי חוץ ברשות הפלשתינית, הגיע אתמול לארה"ב לפגישה עם שר החוץ של ארה"ב קולין פאוול.

בד בבד יצא יאסר ערפאת היום לניו יורק לעצרת הכללית של האו"ם, שתיפתח בסוף השבוע. שעת' אמר כי בפגישתו עם קולין פאוול יבקש שארה"ב תציג את תוכניתה המדינית בעניין המזרח התיכון, ותכריז במהלך העצרת הכללית של האו"ם על הקמת מכניזם בינלאומי להקמת מדינה פלשתינית.

שעת' אמר כי הפלשתינים לא ביקשו שערפאת ייפגש עם בוש בעצרת האו"ם הקרובה בניו יורק.
מקורות בארה"ב אמרו כי "לא צפויה פגישה רשמית, אבל תיתכן לחיצת ידיים, או פגישה מקרית במסדרון".
