

בשל התרעות על כוונות של הפלשתינים להתנקש בחייו של השר דני נווה, הורה לו השב"כ לצאת מביתו עם משפחתו למקום מגורים חלופי. השר נווה עבר עם בני משפחתו למקום מגורים אחר שמענו לא נמסר.

האגף לאבטחת אישים בשב"כ הורה גם לשר הבריאות נסים דהן לא התגורר בביתו בסופי שבוע מטעמי בטחון.

שר התיירות הרב בני אלון, המתגורר בבית אל, אמר הבוקר בראיון ב"קול ישראל" כי השב"כ לא ביקש ממנו לעבור למקום מגורים אחר. לדבריו, הפתרון לסכנות האורבות לשרים ולאזרחי ישראל הוא לחסל את תשתית הטרור ולפרק את הרשות הפלשתינית.

"ההגנה הכי טובה היא ההתקפה", אמר אלון, והוסיף "לא נוכל לנהל חיים נורמליים אם נהיה עסוקים כל היום במיגונים".

