

בית המשפט העליון דחה אתמול את ערעורו של דוד שרביט, תושב ברכה שבשומרון, שנידון לשלושים חודשי מאסר בגין החזקת נשק בלא רשיון.

ההחלטה התקבלה ברוב דעות. השופטים מצא ופרוקצ'ה דחו את טענת שרביט כי החזיק בנשק עקב הסכנה הקיומית המרחפת על חיי יהודים ביהודה ושומרון.

הם קבעו כי שרביט הוא "עבריין מסוכן, שאינו נרתע מהפעלת נשק כלפי ילדים ערבים". לעומתם, המליץ השופט אדמונד לוי, בדעת מיעוט, להפחית את העונש, ולהמירו בשנה מאסר בפועל, וזאת מפני שלדבריו אכן נשקפת סכנה לחייהם של יהודים תמימים בכבישי יהודה ושומרון.
