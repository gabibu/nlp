

בשבת אחר הצהריים משו צוללני חיל הים את תיקו של המסתנן המצרי שנלכד ביום שלישי בלילה. התיק הועבר לידי משטרת אילת להמשך חקירה.

הצוללנים משו את התיק מעומק של 70 מטרים באזור הסמוך למצפה התת-ימי.

כזכור, מעצרו של השחיין המצרי, הוארך ביום ד' בבוקר ב-9 ימים. החשוד סרב לייצוג עו"ד וסרב לפרט את סיבות הגעתו לאילת. אולם, בשיחה מקדימה, שערך עם עתונאים, אמר "לא הגעתי לאילת, הגעתי לפלשתין". עוד טען, כי התיק הגדול אותו נשא במהלך החדירה לאילת, אשר שקע למעמקי הים, הכיל בגדים.
