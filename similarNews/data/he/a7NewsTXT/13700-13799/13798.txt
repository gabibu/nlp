

כוחות האופוזיציה הודיעו ביום ראשון כי השתלטו על העיר קאלה-אי-נאו, בירת מחוז באדגיס, בצפון-מערב אפגניסטן, והוסיפו כי העיר הגדולה הראט עשויה ליפול בקרוב לידיהם, דיווחה סוכנות הידיעות האיסלמית האפגנית.

"תושבי הראט החלו להתמרד, והעיר תיפול עד מחר", אמר דובר של הגנרל איסמעיל חאן, אחד מהמנהיגים הצבאיים של הברית הצפונית.

כוחות האופוזיציה השתלטו על קאלה-אי-נאו מבלי להיתקל בהתנגדות מצד הטליבאן. הדובר הוסיף כי מושל המחוז וארבעה אנשי מיליציה איסלאמים נעצרו.

בתוך כך מסר דוברו של אטא מוחמד, אחד מראשי הברית הצפונית, כי כוחות האופוזיציה התקדמו 140 קילומטרים דרומה, בכביש הראשי המחבר את מאזאר-אי-שאריף לבירה קאבול.

ההתקדמות ממאזאר-אי-שאריף שנכבשה הייתה במחוזות באמיאן ובאגלאן.

הדובר הוסיף, כי הברית הצפונית השתלטה על שמונה מחוזות ומתכוונת לנסות ולהשתלט על בירת אחד המחוזות, ששמה אף הוא באמיאן.



