

לפחות 219 אנשים נספו בשיטפונות בבירה האלג'ירית ובשלוש מחוזות אחרים במדינה, כך מסרו בשבת כוחות ההצלה. רבים מהקורבנות נמחצו תחת הריסות בתיהם, שהתמוטטו בעקבות גשמים עזים שירדו בימים שישי ושבת, כך לפי עדות תושבים באלג'יר.

מהשרות המטאורולוגי נמסר שהגשמים יימשכו לפחות עד יום רביעי.

חמישה אנשים מתו באזור טיפאזה, 60 ק"מ מערבית לאלג'יר הבירה, ולפחות אחד נהרג בעיר המערבית אוראן, כ-360 ק"מ מאלג'יר.

שלושה אחרים ניספו בעין טמושנט 410 ק"מ ממערב לאלג'יר, כך לפי דיווחים של כוחות ההצלה.
דוברם של כוחות אלה מסר שמספר הקורבנות הינו זמני, ושהוא צופה לעלייה במספר זה בשעות הקרובות.

אלג'יריה סבלה מעצירת גשמים מסיום עונת הקיץ האחרונה, והונהגה בה הקצבה חריפה, ובעיקר בעיר אלג'יר, שבה יש אספקת מים יום אחד מדי שלושה.

