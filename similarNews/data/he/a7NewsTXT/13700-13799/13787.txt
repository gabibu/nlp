

שר הבטחון בנימין בן אליעזר אמר בישיבת הממשלה כי צה"ל לא יצא בימים הקרובים מג'נין וטול כרם בשל ההתראות על פיגועים, ובשל העובדה כי הרשות הפלשתינית לא מבצעת פעילות לסיכול פיגועים. בן אליעזר ציין כי בימים האחרונים ישנה מגמה של ירידה בפיגועים אולם לצד מגמה זו ניכר מאמץ להוציא לפועל פיגועים גדולים וקטלניים.

שר הבטחון ציין כי ערפאת נמצא בימים אלה בלחץ מצד האמריקנים והאירופים אך גם מצד גורמים ברשות אולם לדבריו לא נראה שלחצים אלו משפיעים עליו.

