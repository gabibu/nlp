

71 סטודנטים, מהמועצות האזוריות במרחב דרום, סיימו השבוע את השלב הראשון בפרויקט "השכלה לבני המגזר הכפרי", הפועל ביוזמת הסוכנות היהודית בשיתוף מכללת ספיר.

מטרת הפרויקט לתת "הזדמנות שנייה" לבני המגזר הכפרי, בני 26 ומעלה, להשכלה גבוהה כבסיס לשדרוג אישי ומקצועי ויצירת עתודה אקדמית בנגב. בפרויקט לומדים תושבים מהמועצות האזוריות אשכול, בני שמעון, חוף אשקלון, יואב, לכיש מרחבים, עזתה ותמר. לאחר סיום קדם המכינה משתלבים הסטודנטים במכינה, ולאחר מכן בלימודים לקראת תואר ראשון במכללה האקדמית ספיר.

טקס הסיום וחלוקת תעודות לבוגרי קדם המכינה התקיים במעמד מאיר ניצן, מנכ"ל המחלקה לישראל בסוכנות היהודית, משה אלמוזנינו, מנהל מרחב דרום בסוכנות היהודית, פרופ' זאב צחור, נשיא המכללה, ד"ר נחמי פז, מנכ"ל המכללה ונציגי הרשויות.

את הידיעה העבירה הסוכנות היהודית.


