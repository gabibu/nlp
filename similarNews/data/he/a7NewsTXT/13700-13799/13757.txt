

האירופים אישרו בשבת באו"ם את "תמיכתם ללא סייג" במערכה הצבאית של ארה"ב נגד הטליבאן ורשת אל-קאעידה באפגניסטן.

שר החוץ הבלגי, שדיבר בשם האיחוד האירופי שבלגיה עומדת בראשו בסמסטר זה, חזר והדגיש את ה"תפקיד המרכזי" שהאו"ם אמור למלא במלחמה נגד הטרור, בעקבות הפיגועים של ה-11 בספטמבר.

האיחוד האירופי "אישר את תמיכתו ללא סייג בפעולה הצבאית המתנהלת במסגרת הזכות להגנה עצמית, ובהתאם לאמנה" של האו"ם והחלטותיו, אמר לואי מישל על במת העצרת הכללית, ביום הדיון הראשון בו משתתפים עשרות מנהיגים מרחבי העולם.

שר החוץ הבלגי הדגיש בנוסף ש"יש להפעיל יוזמות חדשות במאבק נגד הטרור, ושיש להפקיד בידי האו"ם את התפקיד העיקרי בקביעת איסטרטגיה מתואמת ורבת פנים".

הוא התייחס בעיקר להחלטה 1373 שהתקבלה ב-28 בספטמבר, והמחייבת את כל המדינות לנתק כל קשר פיננסי או לוגיסטי עם הטרוריסטים, ולא תהיה צפויה לצעדי עונשין.
