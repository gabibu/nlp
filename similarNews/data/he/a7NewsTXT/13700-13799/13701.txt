

ראש קהילת יהודי גרמניה, פאול שפיגל, שגרירי רוסיה וישראל וראש עיריית ברלין קלאוס ווברייט השתתפו אתמול בערב בטקס שנערך בברלין לרגל יום השנה ה-63 ל"ליל הבדולח".

ה-9 בנובמבר 1938 הוא הסמל של "אחד הדברים הנוראים ביותר בהיסטוריה הגרמנית", אמר ווברייט בנאום שנשא בטקס, שנערך במרכז הקהילה היהודית של ברלין.

כזכור, "ליל הבדולח" ציין את התחלת הפרעות שנערכו ביהודים. כמאה יהודים נרצחו, מאות בתי-כנסת הועלו באש ונהרסו, אלפי חנויות של יהודים נבזזו ונהרסו ואלפי יהודים נעצרו תוך 48 שעות וגורשו למחנות ריכוז.
