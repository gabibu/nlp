

בשבת חיי-שרה שהתקיימה בחברון השתתפו כ-20,000 איש שבאו מכל רחבי הארץ ומחו"ל להזדהות עם הישוב היהודי בחברון, ועם קניין מערת-המכפלה לעם היהודי.

השבת עברה ללא כל ארועים חריגים וכללה תפילות המוניות ברחבת מערת המכפלה וסיורים בכל אתרי הישוב היהודי בחברון.

נעם ארנון, דובר הישוב היהודי שבחברון, מציין את ההיענות המפתיעה של עשרות אלפים שבאו להשתתף בשבת הגדולה ביותר שנערכה אי פעם בחברון, למרות ארועי הירי של החודשים, השבועות והימים האחרונים.

אורית סטרוק, תושבת הישוב היהודי שבחברון סיפרה לכתבתנו תמר יהל, כי חלק מהאורחים שתכננו להגיע - לא הצליחו להגיע כיוון שהיה מחסור באוטובוסים. כמו כן סיפרה סטרוק כי בגלל המחסור באוטבוסים ממוגני ירי, פיצלה הנהלת אגד את הנסיעה לשבת זו , והסיעה את כל משתתפי השבת לתחנה בגילה באוטובוסים רגילים, ומגילה עלו הנוסעים לאוטובוסים ממוגני ירי, עד לחברון.הליך זה קיצר את מסלול האוטובוסים ואיפשר להסיע כמות כפולה של אנשים .









