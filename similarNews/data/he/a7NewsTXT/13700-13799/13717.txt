

חוקרים אמריקנים גילו מנגנון שבעזרתו תרופות אנטי-דלקתיות מסוימות, כגון האיבופרופין, יוכלו להפחית את הסיכון להתפתחות מחלת האלצהיימר.

בעבודת המחקר שפורסמה אתמול בביטאון הבריטי "Nature", נטען כי תרופות אנטי-דלקתיות מסוימות, שאינן סטרואידיות, הן בעלות השפעה ישירה על ההיווצרות הלא נורמלית של רובדי הפרוטאין אמילואיד בטא (AB42) במוח, המאפיין את מחלת האלצהיימר.

התוצאות מבטיחות סיכוי לפיתוח תרופות נגד היווצרות שכבות לא נורמליות של הפרוטאין במוח, תרופות שתפעלנה ללא תופעות הלוואי של טיפולים אנטי דלקתיים, כגון דימומים במערכת העיכול, בעיות בכליות, וכדומה, אמרו החוקרים.
