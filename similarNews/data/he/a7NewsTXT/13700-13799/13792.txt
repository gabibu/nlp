

בית המשפט המחוזי בתל אביב גזר חמש שנות מאסר בפועל ושנתיים מאסר על תנאי על צעיר תושב המרכז אשר הודה והורשע בגרימת חבלה חמורה בנסיבות מחמירות לאליהו קואז, אשר נפצע קשה מאוד.

הנאשם וארבעה נערים נוספים תקפו את האיש לאחר שביקש מהם שלא לצעוק ברחוב, כששבו ממסיבת יום הולדת שבה שתו לשכרה.

השופט שלי טימן כתב בגזר הדין: "נדרשת רשעות, אגרסיביות מבהילה ואישיות א-סוציאלית כדי לבעוט בראשו של אדם מבוגר שכבר הופל אל הכביש בשל הערה נימוסית שהשמיע והוטל שם חסר אונים".

