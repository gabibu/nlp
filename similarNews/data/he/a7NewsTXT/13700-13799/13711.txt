

אמש, במהלך טקס סיום אליפות צה"ל בכושר קרבי, אמר הרמטכ"ל כי נוצרו סדקים ראשונים בקרב ציבור ערביי הרש"פ.

סדקים אלו נובעים לדבריו גם ממדיניות הנהגת הרשות, וגם עקב העמידה האיתנה של ישראל. מופז הוסיף כי ציבור ערביי הרש"פ מרגיש שמוליכים אותו במנהרה אפלה", כלשונו. עוד אמר הרמטכ"ל כי הנהגת הרשות אינה פועלת למניעת טרור, וגם לא להקלת חייהם של תושביה.

הרמטכ"ל ציין גם כי "יש הרבה מאוד התראות. יש גל של רצון לבצע פיגועים נגדנו גם בשטחי יהודה שומרון ועזה, וגם בתוך הקו הירוק".
