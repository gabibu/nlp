

סמוך לשעה 12 ביום ו' ירו מחבלים אל רכב ישראלי ליד הכפר יעבד בין שקד לדותן בצפון השומרון.

כתוצאה מן הירי התהפכה המכונית, והדס נפצעה אנושות. רופא צבאי שהוזעק למקום קבע את מותה בשטח. הדס אבוטבול, בת 39, תושבת היישוב מבוא דותן תובא מחר למנוחות בעפולה.

ראש המועצה האזורית שומרון, בנצי ליברמן, דרש ביום שישי מראש הממשלה לשלול לאלתר, כפי שהבטיח בעבר, את הנסיעה לערבים בכביש עוקף יעבד מערב.

בנצי ליברמן מסר לכתבת עית"ים כי הוא דורש מראש הממשלה שלא להסתפק "בסיכול הממוקד". "יש לסלק את ערפאת ולהחזיר את התקוה. כל זמן שערפאת כאן, הטרור כאן", אמר.
