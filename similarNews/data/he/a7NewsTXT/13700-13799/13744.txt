

נמשכת פגישתם של רה"מ שרון ושר החוץ פרס בחוות השקמים. השניים דנים בתוכנית המדינית החדשה של פרס.

הלילה ייצא שר החוץ שמעון פרס לארה"ב, כדי להשתתף בעצרת הכללית של האו"ם. קודם להופעתו באו"ם, ישא פרס דברים בוועידת הפדראציות היהודיות בוושינגטון.

כתבת עיתי"ם מסרה כי ביום חמישי ינאם פרס בעצרת האו"ם ויעסוק בנאומו במשמעות הטרור העולמי והדרכים להפסקת הטרור.

לפרס מתוכננת שורה ארוכה של פגישות בניו-יורק עם שרי חוץ, שמגיעים לעצרת האו"ם.
