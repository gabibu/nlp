

שר החוץ האמריקני קולין פאוול יפגש בסוף השבוע בניו יורק עם שר החוץ הסורי, פארוק א-שרע. פאוול ידרוש מא-שרע לשכנע את ממשלת לבנון לשנות את עמדתה באשר להקפאת נכסי תנועת החיזבאללה.

"אנחנו נדבר כמובן עם הממשלה הסורית, כדי לדעת מה ביכולתה לעשות נגד הטרור וכדי לעודד אותה לפעול", אמר דובר משרד החוץ ריצ'רד באוצ'ר.

כזכור, ראש ממשלת לבנון ראפיק חארירי דחה ביום רביעי את דרישת ארה"ב להקפיא את נכסי החיזבאללה. זמן קצר לפני הודעתו על החלטתו, שוחח חארירי במשך כשעה עם הנשיא אסאד בדמשק.
