

הרמטכ"ל, רב אלוף שאול מופז, אומר היום כי ב-14 חודשי עימות לא השיגו הפלשתינים דבר בדרך שבה בחרו ושאותה כפו על ישראל. הוא אמר כי בכל יום שעובר ללא הישגים לפלשתינים "אנחנו מנצחים".

מוקדם יותר הבוקר ביקר מופז באזור שכם, שם נפגש עם חיילי מילואים שמפקדם, סרן אייל סלע, נהרג בשבוע שעבר בהתקלות עם מחבלים. אנשי המילואים אמרו למופז כי הם מוכנים להמשיך לשרת בגזרה ומאמינים בהצלחתם, לאור תפקודם הטוב בתקרית.
