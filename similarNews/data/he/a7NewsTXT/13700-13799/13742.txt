

גם בשעה זו ממשיכים מחבלי הרש"פ לתקוף את כוחותינו ברצועת עזה. לפני זמן קצר ירו מחבלים 2 רימונים נגד טנקים אל כח צה"ל ליד נווה דקלים. אין נפגעים.

בשבת בצהריים פתחו מחבלים באש על עמדת צה"ל ליד נצרים. מוקדם יותר ניסה מחבל להניח מטען חבלה ליד הישוב נוה דקלים שבגוש קטיף, בזמן שבני נוער עברו בסמוך. המטען התפוצץ בידיו של המחבל והוא פונה במצב בינוני לבית חולים.

לפני כן, ירו מחבלים שני רימונים נגד טנקים על מוצב צה"ל סמוך לישוב גדיד. כמו כן, נפתחה אש על כח צה"ל במרכז גוש קטיף ועל מוצב צה"ל על גבול ישראל-מצרים, סמוך לרפיח.

ביום שישי בערב נזרקו לא פחות מ-34 רימונים על מוצב צה"ל על יד גבול ישראל-מצרים. לפני כן, ירו מחבלי הרש"פ שתי פצצות מרגמה שנפלו בצפון חבל עזה.
