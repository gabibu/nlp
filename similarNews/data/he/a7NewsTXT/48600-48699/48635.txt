

שר החוץ הגרמני, יושקה פישר, יגיע מחר לביקור בן 3 ימים בישראל שבמרכזו ידון בקידום "מפת הדרכים" ובהעמקת המעורבות האירופית בתהליך השלום בין ישראל לבין ערביי יש"ע. יצויין כי זהו ביקור ראשון של שר חוץ אירופי בישראל, מאז כינון הממשלה ותחילת המלחמה בעירק.

לפישר נקבעו פגישות עם שר החוץ סילבן שלום, ראש הממשלה אריאל שרון, שר הבטחון שאול מופז, נשיא המדינה משה קצב, שרי שינוי לפיד ופורז ועם יו"ר האופוזיציה עמרם מצנע. בנוסף, תהיה לפישר פגישה עם חברי ועדת החוץ והבטחון של הכנסת. הוא יבקר גם ב"יד ושם".

ברשות הפלשתינית ייפגש פישר עם ראש הממשלה הנבחר אבו מאזן, אך גם מתוכננת לו פגישה קצרה עם ערפאת. בשיחות מקדימות הבטיחו מארגני הביקור לגורמים במשרד החוץ, כי הפגישה עם ערפאת תהיה ב"פרופיל נמוך".
