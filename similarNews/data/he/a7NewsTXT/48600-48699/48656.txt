

בהסתדרות החליטו להקים צוות שיבחן את הצעות שר האוצר בנימין נתניהו שהועלו הערב. במסיבת עיתונאים שכינס במשרד האוצר, הבהיר נתניהו כי הממשלה מוכנה להשעות את צעדי החקיקה השנויים במחלוקת, אם בתמורה תשעה ההסתדרות את השביתה המתוכננת ליום רביעי.

"למרות חוסר האמון בשר האוצר הורה יו"ר ההסתדרות להקים צוות מומחים שיבחן האם מדובר בהצעה כנה ורצינית או בעוד אחד מתרגילי ביבי. עד לגמר הבדיקה, ההכנות לשביתה נמשכות", נמסר הערב מההסתדרות.


