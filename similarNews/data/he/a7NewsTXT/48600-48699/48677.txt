

בית המשפט המחוזי בירושלים מינה מפרק זמני לעמותת התזמורת הסימפונית ירושלים רשות השידור, שבראשה עומד עו"ד יחזקאל בייניש, בעלה של השופטת דורית בייניש, כך מדווח העיתון גלובס.

על פי טענות רשם העמותות עולה תמונה קשה באשר לניהול העמותה. הרשם הוסיף כי השמירה על הקופה הציבורית מחייבת מינוי מפרק זמני, וזאת כדי למנוע את קריסת העמותה. יצוין כי זו נקלעה ל"חדלות פירעון", וכי גירעונה נאמד ב 15 מיליון שקלים.

בפנייה לבית המשפט נכתב כי על פי המצוי בדוח שהוגש לאחרונה, הנוגע לפעילות העמותה, עולים ממצאים חמורים ביותר, המעוררים חשש לכאורה לביצוע עבירות פליליות.

בדוח נכתב כי הכנסות ותרומות בסך של מיליון  לא נרשמו בספרי העמותה.

עוד מפורט בדוח כי כשהתזמורת ערכה סיור בערים אחדות באירופה נמסר למנכ"ל שלה סך של 150 אלף  במזומן. בחלקו שולם הסכום כאש"ל לחברי התזמורת,.אך הוא לא נרשם בספרים וגם לא נמצאו מסמכים מבססים לאישור ההוצאות.

עוד מתברר כי היו תנועות כספיות במזומן שלחלקן לא נמצא הסבר, וכי בוצעו תשלומים במזומן ללא רישום בספרים. מעשים נוספים עולים מהדוח, והם: אי רישום ואי דיווח לשלטונות המס בגין חלק מהתשלומים שבוצעו במזומן, וחשש לרישום כוזב בקשר להעברת כספים למקהלת בודפשט. רואה החשבון יצחק יונגר מונה לתפקיד והוסמך לתפוס את כלל נכסיה ורכושה של העמותה.
