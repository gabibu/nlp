

נשיא לשכת ארגוני העצמאים קורא לראש הממשלה אריאל שרון להוציא מייד צווי חירום נגד העובדים השובתים בשירותים החיוניים, לקראת השביתה הכללית במשק המתוכננת ליום רביעי הקרוב.

לדברי זאב וינר, השבתת השירותים החיוניים תביא לקריסה מוחלטת של המשק, וההסתדרות תהיה האחראית הבלעדית לתוצאות העגומות הטומנות בחובן פיטורי עשרות אלפי עובדים. נשיא לשכת ארגוני העצמאים אמר כי על הממשלה להפסיק את התשלומים לעובדים השובתים ולנכות משכרם את ימי השביתה והעיצומים.
