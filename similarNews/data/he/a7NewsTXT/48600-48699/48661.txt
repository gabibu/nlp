

"זה הדבר האמיתי" אומר קצין אמריקאי מהכוחות הפועלים כעת בבגדד. בדבריו מדגיש הקצין את ההבדל בין ימיה הראשונים של המתקפה האמריקאית לבין השעות האחרונות. "עד עכשיו היה מדובר רק בגיחות קצרות ולא משמעותיות", הוא אומר.

עם הכוחות הקרקעיים נמשכת המתקפה האווירית על העיר וההפצצות נשמעות בכל רחבי העיר. כוחות הקואליציה השתלטו על מתחם נשיאותי של סאדם חוסיין ועל משרד ההסברה העיראקי.

במהלך הלילה נחת מטוס אמריקאי ראשון בנמל התעופה של בגדד. במהלך השעות האחרונות פושטים טנקים אמריקאיים על רחובות בגדד.

הטלוויזיה האמריקאית משדרת ראיונות וצילומים מתוך הבירה העיראקית.

בעוד בגדד הולכת ונכבשת, מצויים הכוחות הבריטיים בכל רחבי בצרה. בעיר כרבלה נלכדה גם היא בידי כוחות הקואליציה. הכוחות האמריקניים השתלטו על העיר כרבלה, לאחר קרבות עזים שנמשכו 48 שעות ואשר במהלכם נהרגו כ-400 לוחמי מליציות עיראקיות, הודיע ביום ראשון בערב דובר של.

דובר האוגדה המוטסת ה-101 רב סרן יו קייט, דיווח כי החטיבה השניה של אוגדתו השתלטה ביום ראשון על עיר זו הקדושה לשיעים, לאחר ששברה את התנגדותם של כ-500 לוחמים הנאמנים לסדאם חוסיין.

"החטיבה השניה תקפה את כוחות המליציה העיראקיות הביסה אותם והשתלטה על העיר", הוסיף. לדבריו, פעולות החיילים "הוכתרו בהצלחה לאחר שני ימי קרבות עזים".

קייט ציין כי פחות מ-100 עיראקים נפלו בשבי וכי רוב האחרים נהרגו בקרבות.
