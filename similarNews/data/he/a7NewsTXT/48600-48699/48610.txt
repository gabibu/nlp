

הממשלה החליטה לפעול להצלתו של ערוץ ,10 אך מבלי להזרים לו כספים.

בישיבת הממשלה הוחלט שראש הממשלה אריאל שרון, המחזיק גם בתיק התקשורת, יגבש תוך ימים ספורים עם שר האוצר בנימין נתניהו הצעה לתיקון חוק הרשות השניה לטלוויזיה ורדיו, כדי שניתן יהיה לקבוע הסדר מתאים שיאפשר את המשך השידורים בערוץ.

הצעת החוק תידון במסגרת ועדת שרים מיוחדת שהוסמכה לכך על ידי הממשלה בראשה עומד שר המשפטים יוסף לפיד ובה חברים גם השרים בנימין נתניהו, מאיר שטרית, אביגדור ליברמן, ציפי ליבני ואפי איתם. לבקשתם, צורפו לוועדה שלושה שרים נוספים: זבולון אורלב, אברהם פורז ולימור לבנת.

ראש הממשלה אמר, כי "אם ערוץ 10 ייסגר ,זו תופעה שתזיק למשק". גם שר האוצר החזיק בדעה דומה ואמר כי לסגירת עלולות להיות השלכות על מצב המשק ,בעיקר מבחינה מורלית.

ההצעה התקבלה ברוב של 11 מול שר אחד, השר בני אלון שסבר כי הממשלה לא צריכה להתערב בנושאים מסחריים כמו של ערוץ 10

ראשי ערוץ 10 מבקשים הקלות בדמות התאמה בין רמת הדרישות הכספיות מהם לבין מצב המשק. לטענתם כאשר יש מיתון על הרגולטור (מועצת הרשות השניה) לוותר על כספים המגיעים להם מהערוץ וכאשר המצב הכלכלי בארץ ירווח יגבו יותר כספים.

החקיקה דרושה מאחר שפעילות ערוץ 10 מעוגנת בחוק הערוץ השני ושינויים הקשורים בהפעלתו דורשים הליךחקיקה.
