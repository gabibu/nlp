

קצין בריטי הודיע היום על גילוי גופתו של עלי חסן אל-מאג'יד, שהמתנגדים למשטר העיראקי כינו "עלי הכימאי". הקצין סיפר, כי גופתו של מאג'יד נתגלתה ביחד עם גופותיהם של שומר ראשו ושל ראש שירות המודיעין באזור בצרה.

אל-מאג'יד, בשנות ה-50 לחייו, ניהל את מסע הדיכוי של המרד הכורדי ב-1988 בצפון המדינה בו נהרגו כ-100,000 כורדים, רובם אזרחים.

הוא גם היה מעורב במסע עקוב מדם נגד השיעים בדרום המדינה בעקבות מרד שפרץ לאחר מלחמת המפרץ ב-1991
אל-מאג'יד היה מושל כוויית במהלך שבעת חודשי הכיבוש העיראקי בנסיכות ב-1990-1991.


