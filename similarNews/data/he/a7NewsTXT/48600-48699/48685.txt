

יו"ר מפלגת העבודה עמרם מצנע שב היום וקובע בראיון לגל"צ כי אל לה לישראל לדרוש מאה אחוזי שקט מטרור מהרשות הפלשתינית בטרם תפתח במשא ומתן עימה.

מצנע קובע כי דרישה שכזו היא שעמדה למוקש במהלכי המשא ומתן בין ישראל להנהגת הרש"פ, כיוון שכך, יש לבטל את דרישת מאה אחוזי השקט אלא לדבוק רק במאה אחוזי מאמץ פלשתיני נגד הטרור.

מצנע הוסיף ואמר כי אין לדרוש גם שלא יועלה עניין זכות השיבה אותו דורשים הפלשתינים לדיון. "אני ומפלגתי אמנם מתנגדים כמובן בכל תוקף לזכות השיבה אבל אסור לדרוש את ביטול הסעיף כתנאי מחייב לקראת מו"מ מדיני". מצנע קבע כי לשולחן הדיונים יגיע כל אחד עם דרישותיו ללא תנאים קודמים.

באשר לשאלת ההתנחלויות אומר מצנע כי לטעמו יש לפרק את ההתנחלויות באופן חד צדדי, ללא כל קשר למו"מ עם הרש"פ. "מדובר באינטרס ישראלי", קובע מצנע "ואין לתלות את פירוקן בהתקדמות מו"מ".
