

משטרת חברון עצרה הערב שישה נערים שתיכננו על פי החשד להקים מאחז ב"ציר המתפללים" סמוך לקריית-ארבע.

כתבת עתי"ם מוסרת כי עשרות נערים הגיעו למקום בו הוקם מאחז "הגיבורים" בציר המתפללים. הנערים הביאו עימם ציוד מחנאות ואוהלים, מתוך כוונה להקים מאחז במקום.

השטח הוכרז שטח צבאי סגור. כוחות משטרה שהגיעו למקום ביקשו מהנערים לפנות את המקום. מאחר שסירבו להתפנות מרצונם החרימו השוטרים את האוהלים והציוד והחלו לפנות את הנערים בכוח מהשטח. בשלב זה נעצרו שישה נערים והם הועברו לחקירה במשטרת חברון.


