

הטייס הידוע בכינוי "מפציץ הסוכריות", מאז שהצניח במטפחות סוכריות שוקולד ומסטיקים אל ילדי ברלין ב 48', רוצה להצניח באותה דרך סוכריות אל ילדי בגדד.

"הייתי נותן את זרועי הימנית כדי לעשות זאת", אמר גייל האלבורסן, קולונל בדימוס של חיל האוויר האמריקני. "ראיתי את תגובת הילדים בשטח, וזה היה מדהים".

בסיומה של מלחמת העולם השניה, לאחר שהסובייטים הטילו מצור על ברלין, הטיסו האלבורסן וטייסים אחרים לעיר הנצורה מזון, תרופות ואספקה נוספת ברכבת אווירית. בד בבד אסף האלבורסן מנות מחבריו בחיל האוויר והחל בחשאי להשליך מצנחים קטנים של סוכריות אל הילדים בברלין.

"את המעשה הזה עשיתי בלא קבלת כל רשות, וכמעט קיבלתי משפט צבאי", נזכר. לאחר מכן קיבל את הרשות הנחוצה, והוא וחבריו השליכו לילדים 23 טונות של סוכריות.

ב-1994 הטיס מטוס מטען מסוג C 130 מעל בוסניה והשליך מצנחי סוכריות לילדים. בשנה האחרונה ביצע יותר מ 10 טיסות דומות בארה"ב, וזאת כדי להדגים לתלמידים מה עשה.

האלבורסן אמר כי הוא מתכנן לשאול את חבריו בחיל האוויר אם מותר לו להצניח סוכריות מעל בגדד מיד לאחר המלחמה.

האלבורסן, כיום בן 82, אמר כי הצנחת הסוכריות הביאה תקווה לילדי ברלין. "זה מה שהמטוס יכול להביא לעירק. במשך זמן רב כל כך הם סבלו מיחס קשה, כשמשאבי המדינה הוסבו לצרכים אחרים. "בשורה התחתונה" יסייע הדבר לרומם את רוחם", ציין.

האלורסן הדגיש כי פעולה כזאת תהיה מחווה הומניטרי ולא צעד תעמולתי, וכי הוא מאמין שהיא תראה לעם העירקי מה באמת חשים האמריקנים כלפיהם. "זו עשויה להיות קרן תקווה, סימן לכך שלאנשים באמריקה איכפת. זה יכול לשנות הכל", הוסיף.
