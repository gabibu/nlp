

בחקירת האו"ם התגלה שלפחות 966 בני אדם נהרגו בהתקפות שבוצעו על ידי גברים, נשים וילדים על יותר מ-10 כפרים בצפון-מזרח קונגו בשבוע שעבר, כך מדווחת רשת הסי. אן. אן.

בהודעה נאמר כי חוקרי האו"ם גילו כ-20 קברי אחים, וכי רבים מהקורבנות הוצאו להורג בהתקפות שבוצעו ביום חמישי, שהיו המזוויעים ביותר שנחקרו על ידי האו"ם מאז תחילת מלחמת האזרחים בקונגו לפני 4 וחצי שנים.

דובר משלחת האו"ם בקונגו, שדבריו צוטטו בהודעת הסי.אן.אן. מסר כי לא ברור מי ביצע את ההתקפות שנמשכו 5-8 שעות על הקהילה הקתולית דרודרו וב-14 הכפרים בסביבתה במחוז איטורי. אך עדי ראיה מסרו לחוקרי האו"ם, כי אחדים מהפושטים לבשו בגדים צבאיים ואילו האחרים לבשו בגדים אזרחיים. לדבריו, בין הרוצחים היו גברים, נשים וילדים.

"ההתקפה החלה בשריקה ונמשכה בין 5 ל-8 שעות"" הוסיף הדובר.

תומס לובאנגה, אחד ממנהיג המורדים בקונגו, האשים בשבת חיילים מאוגנדה ובעלי בריתם מבני השבטים בקונגו בביצוע הטבח. לובאנגה הוסיף, כי הרוצחים תקפו באיטורי 3 ערים במרגמות, נשק קל ובסכינים ורצחו 942 בני אדם.
