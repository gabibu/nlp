

מעשי טבח בין קבוצות אתניות שונות גבו מאז יום רביעי שעבר מאות הרוגים במחוז איטורי, בצפון-מזרח הרפובליקה הדמוקרטית של קונגו, כך דיווח היום קצין של צבא אוגנדה לכתבי סוכנויות הידיעות הזרות. לדבריו, "מדובר בעיקר בבני שבט המה שנרצחו על ידי בני שבט לנדו. קיבלתי דיווחים על כך שמדובר ב- 350-400 הרוגים".

יצויין, כי 2,000 חיילים של צבא אוגנדה פרוסים באיזור איתורי לבקשת האו"ם, כדי למנוע התנגשויות על רקע אתני. במסגרת ההסכם שקבע האו"ם אמורים החיילים האוגנדים לסגת מהאיזור ב-24 באפריל.
