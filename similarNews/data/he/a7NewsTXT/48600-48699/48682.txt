

האמריקנים בבגדד: דגל אמריקני מונף הבוקר על הארמון המרכזי של סאדאם חוסיין אשר על גדת החידקל. שני ארמונות נוספים של סאדאם נתפסו אף הם בידי חיילים אמריקנים, והללו כבר פתחו בחיפושים במחילות שבנה שליט עיראק מתחתם.

כוחות שריון גדולים נעים מאז אור ראשון בכיוון מרכז העיר, והם משתלטים במהירות על גשרים ונקודות אסטרטגיות אחרות שם.

עם זאת, במקומות אחדים בעיר יש חילופי אש עזים, ועשן כבד מיתמר מעל מצבורי דלק שהציתו העיראקים כדי להקשות על המפציצים של בעלות הברית.
