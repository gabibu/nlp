

ראש הממשלה אריאל שרון אמר כי למרות הבקשות לדון בבהערות הישראליות למפת הדרכים במליאת הממשלה, לא יתקיים דיון כזה מאחר ש"הענין ידלוף תוך שתי דקות".

ראש הממשלה אריאל שרון אמר כי למרות הבקשות לדון בבהערות הישראליות למפת הדרכים במליאת הממשלה, לא יתקיים דיון כזה מאחר ש"הענין ידלוף תוך שתי דקות".

לאחר ישיבת הממשלה הציג ראש הממשלה את ההערות על מפת הדרכים לשר הבטחון, שר החוץ ולמנהל לשכתו.

ראש הממשלה אמר הבוקר בישיבת הממשלה כי לישראל ישנן כחמש עשרה הערות עיקריות שיועברו לעיון האמריקנים. שרון הוסיף כי איננו יודע אלה מן ההערות תתקבלנה.
השר אביגדור ליברמן אמר כי הדיון בפורום מצומצם כל כך איננו לרוחו ויש לדון על מפת הדרכים בקבינט.

שרון אמר בהקשר למפת הדרכים כי ישראל לא תוותר בשום דבר שיסכן את בטחונה ושום לחצים לא ישנו את עמדתה בענין זה ראש הממשלה ציין כי לישראל ישנן הבנות בנושא זה עם האמריקנים והם יודעים יודעים לאלו דברים תסכים ישראל ולאלו לא.

בנושא ההתנחלויות אמר שרון כי הענין ידון במסגרת השיחות על הסדר הקבע.

השר עוזי לנדאו מתח ביקורת על מפת הדרכים ואמר כי היא "קורצה מחומר אירופי והיא מהווה פרס לטרור הפלסטיני".

השר לנדאו הוסיף ואמר כי למפת הדרכים "דרוש שינוי יסודי ולא די בתיקונים והערות. על ישראל להציב תנאים מוקדמים ובהם, ויתור פלסטיני על זכות השיבה וכן הכרה פומבית בזכותה של ישראל להתקיים".
