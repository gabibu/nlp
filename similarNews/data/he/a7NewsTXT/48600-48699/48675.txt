

דוד ארצי, יו"ר "מטה כחול לבן" בהתאחדות התעשיינים, פרסם קריאה לציבור העובדים לנצל את תווי הקנייה שקיבלו כשי לפסח לרכישת מוצרים תוצרת "כחול לבן".

הוא מסר כי מבדיקה שערך "מטה כחול לבן" עולה כי יותר מ 80% מהמפעלים יעניקו השנה לעובדיהם תווי קניה לרשתות לקראת הפסח. זאת לעומת יותר מ 60% אשתקד. ארצי מציין כי מהבדיקה מתברר כי שווי השי הממוצע לפסח הוא כ 400 ש"ח, בדומה לאשתקד. שווי המתנות לפסח לכלל עובדי התעשייה מוערך בכ 130 עד 150 מיליוני ש"ח.

ברכישת "כחול לבן" יימנעו פיטוריהם של כ 400 עובדי תעשייה, אמר ארצי.

לדבריו, דווקא בתקופה כה קשה למשק ולתעשייה, רכישת תוצרת "כחול לבן" תהיה סימן להתלכדות של עובדים ומעסיקים לטובת המשק והתעשייה.
