

שיטה לניצול תאי גזע מדם חבל טבור לריפוי אוטם שריר הלב מפותחת במרכז הרפואי שיבא ובאוניברסיטת תל-אביב ותוצג ביריד המחקר באוניברסיטת תל-אביב.

אי-ספיקת לב סופנית הינה מחלה "ממארת" עם פרוגנוזה גרועה יותר ממרבית סוגי הסרטן. בגלל יכולתם המוגבלת של תאי שריר לב בוגר להתחדש לאחר פגיעה בשריר הלב, אובדנם מרקמת הלב מהווה נזק בלתי הפיך.

לכתב עתי"ם המדווח על הפיתוח נמסר כי באזור האוטם נוצרת צלקת בלתי מתכווצת. עם הזמן מתרחש תהליך עיצוב מחדש של החדר השמאלי שתוצאתו התרחבות החדר וירידה בתפקוד הלב. כיום, השתלת לב הנה הפתרון הקליני היעיל ביותר לטיפול בחולים עם אי-ספיקת לב סופנית. אולם, החסר ההולך וגדל בתורמים הופך שיטה זו למוגבלת במאוד.

פרופ' יהונתן ליאור מהמכון לחקר הלב באוניברסיטת ת"א והמרכז הרפואי שיבא ציין, כי מטרתנו היא לפתח שיטה לניצול תאי גזע מדם חבל טבור אשר יתרמו לריפוי, יחליפו את רקמת שריר הלב הפגועה, וישפרו את תפקוד הלב. הפיתוח מתבסס על השתלת תאי גזע מדם חבל טבור. לתאים אלה מספר יתרונות משמעותיים בהשוואה לתאי גזע ממקורות אחרים והם זמינים תמיד. במחקר משתתפות 3 קבוצות מחקר מתחומים שונים: קרדיולוגיה והנדסת רקמות (יונתן ליאור), המטולוגיה, השתלת מח עצם, ותאי גזע מדם חבל טבור (ארנון נגלר), ציטוגנטיקה הומנית ותאי דם חבל טבור (אסתר גויטע).

לדברי המדענים עד-כה פותחו שיטות להשגת תאי גזע אנושיים מדם חבל טבור (א.נ.) ומודל להשתלת התאים בחולדות עם אוטם שריר לב (י.ל. א.ג.). "בסדרת ניסויים אלה הראנו נדידה וקליטה של תאי גזע ברקמת אוטם שריר הלב. הממצאים הראשוניים מניסויי ההשתלה מלמדים שיש יתרון בהזרקת התאים לוריד, בדומה להשתלות מח עצם. לתאים המוזרקים יכולת ל"התביית" ולנדוד לאזור הצלקת שם הם משתתפים ברפוי ויצירת כלי דם-חדשים. במקביל אנו עורכים ניסיונות על-מנת לברר האם התאים המושתלים משפרים תפקוד וחיוניות הלב לאחר אוטם והאם ביכולתם להתמיין גם לתאי שריר".

צויין, כי הרופאים אנו בטוחים שהצלחת גישה זו היא בעלת משמעות חברתית וכלכלית. ראשית היא תפתור (לפחות חלקית) את בעיית החסר בתורמי לב ותציל חי חולים רבים. כמוכן, בגלל חדשנות המחקר (הנדסת רקמות ותאי גזע אנושיים) לפירות המחקר יש פוטנציאל להוביל לתעשייה ביו טכנולוגית מתקדמת שתציב את ישראל בחזית המחקר והתעשייה.
