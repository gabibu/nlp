

שר האוצר בנימין נתניהו אמר בישיבת הממשלה, כי על פי חישובי משרד האוצר, אם תפרוץ שביתה כללית במשק, היא עלולה לעלות כמה מאות מיליוני ש"ח עד מיליארד ש"ח ליום.

שר האוצר בנימין נתניהו אמר בישיבת הממשלה, כי על פי חישובי משרד האוצר, אם תפרוץ שביתה כללית במשק, היא עלולה לעלות כמה מאות מיליוני ש"ח עד מיליארד ש"ח ליום.

נתניהו דיווח לשרים על פגישה שקיים לפני ישיבת הממשלה עם יו"ר ההסתדרות עמיר פרץ שבה לא הושגה עדיין הסכמה בשאלת הצורך בחקיקה כדי לבטל את הסכמי השכר הקיבוציים.

נתניהו אמר, כי החלטת הממשלה לגבי העברת התוכנית הכלכלית שיפרה במידת מה את מצבה של ישראל אך אלה הם שיפורים על תנאי, והתנאי הוא העברת התוכנית בכנסת ובלימה מסויימת של הגרעון שהגיע בחודשים ינואר ופברואר ל-6 אחוזי תוצר.

"יש לנו נתיב יציאה באמצעות התוכנית, שאם היא תעבור, אני משוכנע שנצא מהסכנה. אבל אם היא תיכשל, כלומר תוכשל, אז בסבירות גבוהה מאוד נגיע למצב שהוא מאוד מאוד קשה למשק הישראלי", אמר נתניהו.

עוד הוסיף שר האוצר כי הוא הציע לפרץ דרכים למניעת השביתה וכניסה למו"מ, אבל עד לרגע זה האוצר לא קיבל תשובות.
