

פעילים מצרים רוצים לפתוח בחקירה פלילית נגד נשיא מצרים חוסני מובארק, בשל הדיכוי האלים של ההפגנות נגד המלחמה, כך הודיע אתמול ארגון משפטי.

יצויין כי ביקורת פומבית כזו נגד הנשיא נדירה מאוד במצרים.

"המרכז המשפטי ע"ש הישאם מובארק" הודיע כי 37 אנשים, כולל פעילים בעד זכויות האדם ופעילים פוליטיים, ביקשו רישמית לפתוח בחקירה נגד מובארק ונגד שר הפנים שלו חביב אל עאדלי. הבקשה הוגשה בשבת בתביעה המרכזית של מצרים, נאמר בהודעה.

מנהל המרכז אחמד סייף אל איסלם אמר, כי בבקשה מואשמים פקידי ממשלה ובכירים במיגזר הביטחוני במניעת קיומה של עצרת נגד המלחמה, למרות שבית המשפט הירשה לקיים אותה, במעצרם של 50 בני אדם ללא בסיס משפטי, באחזקת העצורים במרכזי מעצר בלתי חוקיים ובמעצר עיתונאים.

לדבריו, דובר הממשלה נביל עוסמאן לא ענה לקריאה טלפונית, בה התבקש להגיב על ידיעה זו.

אל איסלם הודה כי סביר להניח שמובארק ואל עאדלי לא יועמדו למשפט. לדבריו, הפעילים הגישו את הבקשה כדי להציג את התנגדות המצרים למלחמה בעיראק.
