

חיילינו פעלו הלילה במחנה הפליטים בלאטה שבשכם. במהלך פעילותם במקום אתרו חומרי חבלה ונשק נתגלו הלילה בדירת מסתור במחנה.

בין האמל" שאותר היה מספר קילוגרמים של חומרי נפץ, מטעני חבלה מוכנים להפעלה, חלקי מטענים בשלבי הרכבה והכנה וכן שני רובים מסוג אם-16.

עם איתור חומרי האמל"ח שבמקום לכדו חיילינו גם חמישה מחבלים מבוקשים מטעם ארגון הג'יאהד האיסלמי. המחבלים הועברו לחקירת שרות הביטחון הכללי.

בכפר אל-יאמון, מערבית לג'נין נחשפו מטעני צינור בפעילות יזומה של כוח צה"ל. המטענים פוצצו באופןן מבוקר. לא נגרם נזק.

חייל צה"ל נפצע הבוקר באורח קל מאש שנפתחה לעבר בסיס צה"ל בדרום רצועת עזה. החייל קיבל טפול רפואי ראשוני במקום.

בסיכום פעילותם לכדו חיילינו ברחבי יהודה ושומרון 14 מחבלים שהועברו לחקירה.
