

שר האוצר בנימין נתניהו קרא במסיבת העיתונאים שכינס לפני זמן קצר להסתדרות לגלות אחריות. לדבריו, שביתה כללית במשק תגרום לנזק רב לכלכלה הישראלית. "לא כולם מבינים את גודל השעה. נפגשתי עם יו"ר ההסתדרות בפעם החמישית תוך שבוע כדי להגיע להדברות והסכמה. ההסתדרות מסרבת להכנס למו"מ ענייני. אנשי ההסתדרות וראשיה מסרבים לדון אפילו בסעיף אחד מסעיפי התוכנית", אמר נתניהו.
"הממשלה מושיטה יד להסתדרות והיא דוחה את היד המושטת לה. אין לנו שום עניין בחקיקה. אנחנו רוצים זאת בהסכמה", הוסיף נתניהו.
