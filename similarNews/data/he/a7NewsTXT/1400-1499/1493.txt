

ביום ראשון מילא רובי ריבלין את מקומו של ראש הממשלה שרון, בערב לזכרו של ר' אריה לווין, רב האסירים זצ"ל. שרון חלה בשפעת, ולכן נבצר ממנו להגיע.

ריבלין סיפר מחוויותיו הקשורות לר' אריה. פעם, בצעירותו, הוא ישב בבית הכנסת "ישורון", וכשנכנס ר' אריה לבית הכנסת נפלה דממה, ובקהל נשמע רחש לחישות. האנשים אמרו: "הנה בא האיש המופלא, האיש הנשגב". "אכן, טיבה של אישיותו הייתה נשגבת מבינתם של רבים", אמר ריבלין. הוא גם סיפר
שר' אריה הוא שקדשו בנישואיו.

ריבלין קרא באוזני הקהל את איגרתו של שרון, שהכיר את ר' אריה היכרות אישית. "איש צדיק היה, שהיה אגדה בחייו... איש שקרנה ממנו אהבה לכל יהודי... ובמילה טובה מפיו היה בכוחו להחיות נפש דואבת. זו היתה המומחיות המיוחדת של ר' אריה", דברי שרון באגרתו.
