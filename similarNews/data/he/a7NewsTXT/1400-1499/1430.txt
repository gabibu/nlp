

חייל צה"ל במילואים, סמ"ר יעקב קרנצ'ל, בן 23 מנהריה, נהרג אמש מירי פלשתיני, בחילופי אש שהיו בין הפלשתינים לכוח צה"ל, סמוך לכפר סאלם שבאזור אלון מורה. הלווייתו תתקיים היום בשעה 16:00 אחר הצהרים, בבית העלמין הצבאי בנהריה.

האירוע התרחש כאשר פלשתינים ירו בשעות הערב המאוחרות מכיוון הכפר סאלם לעבר מאחז צה"ל, הנמצא מזרחית לכפר, בין היישובים איתמר ואלון מורה. חיילי צה"ל השיבו אש ובמקום התנהל קרב יריות. מהירי נפגע קרנצ'ל בראשו באורח אנוש, ולאחר שקיבל טיפול ראשוני מת מפצעיו.
