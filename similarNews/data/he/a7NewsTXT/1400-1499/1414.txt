

מפקד המחוז הצפוני של המשטרה, ניצב אליק רון, וקצינים במרחב הגליל של המשטרה, יערכו היום בשעה 16:00 מסיבת עיתונאים, שבה יחשפו את תוצאות החקירה בפרשת הרצח של יצחק קברטץ, רכז הביטחון של קיבוץ מנרה.

בשעה זו נמצא צוות החקירה בקיבוץ מנרה, במטרה למסור לחברי הקיבוץ את תוצאות החקירה.

כתבנו קובי פינקלר מדווח כי בימים האחרונים חלה התפתחות דרמטית בחקירה, ובידי המשטרה פרטים חדשים על הרצח. צו איסור פרסום שהוציאה המשטרה אוסר על פרסום הפרטים, עד למסיבת העיתונאים שיערכו בכירי המשטרה.
