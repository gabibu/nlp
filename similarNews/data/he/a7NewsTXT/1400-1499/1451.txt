

צה"ל חיסל היום מחבל ומבוקש בג'יהאד האיסלאמי, מחמד עבד אל-הל, בתוך העיר רפיח.

הפלשתינים דיווחו כי בצהריים שוגרו שני טילים ממסוק קרב ישראלי לעבר מכוניתו של עבד אל-הל, שנסעה ברחובות דרום העיר רפיח. עבד ל-הל נהרג במקום, ונוסע שישב לידו נפצע באורח קשה.

על פי הדיווחים, צה"ל תיגבר את כוחותיו באיזור לפני ביצוע החיסול.

מקור בטחוני מסר כי עבד אל-הל היה מבוקש זמן רב על-ידי ישראל, וכי היה מעורב בפיגועים נגד חיילי צה"ל ונגד אזרחים ישראלים ביישובי רצועת עזה וגוש קטיף.

עוד נמסר כי אל-הל היה מעורב גם בתכנון פיגועי הג'יהאד האיסלמי בתוך שטחה של ישראל.

ע"פ דיווח של סוכנות עתי"ם, עבד אל-הל עמד לבצע פיגוע בשטחה של ישראל, בזמן הקרוב.
