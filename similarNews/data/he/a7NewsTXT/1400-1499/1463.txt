

הנהלת מרכז השלטון המקומי שהתכנסה היום בתל אביב החליטה להנחות את יו"ר מרכז השלטון המקומי עדי אלדר שלא לקבל את הצעת האוצר למימון מחצית מהסכם השכר בשלטון המקומי, ולא לחתום על הסכם השכר עם העובדים. בסיום הכינוס אמר אלדר כי החלטת הנהלת מרכז השלטון המקומי היא לדעתו החלטה נכונה שכן הרוב המכריע של הרשויות המקומיות אינו יכול לעמוד בנטל הכבד של מימון הסכמי השכר.

אלדר דיווח בישיבת ההנהלה, כי נמשך הנתק בין האוצר לשלטון המקומי וכי לא נקבעו כל פגישות בין הצדדים, וכי לדעתו ראשי האוצר חושבים שלא בצדק כי אם הם לא ינהלו דיונים עם השלטון המקומי אז השביתה תיפתר מעצמה. אלדר אמר עוד, כי הוא שבע רצון מכך שהשלטון המקומי כבר הכריח את האוצר לממן לראשונה את עלותם של מחצית מהסכמי השכר עם ההסתדרות, ואולם המימון שמציע האוצר אעינו מספק ואינו עונה על הצרכים.
