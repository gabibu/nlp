

נשיא ארה"ב ג'ורג' וו. בוש אירח את הנשיא המצרי חוסני מובארק . בשיחה דנו על הרגעת האלימות בין הפלשתינים לישראלים ועל מציאת דרכים לחידוש השיחות לקראת הסדר שלום במזרח התיכון. בוש אמר שהוא יהיה "מעורב באופן פעיל" במזה"ת, אבל הוא חזר על הצהרות הממשל שלא יהיה "לוח זמנים מוכתב" לפתרון הסכסוך.

"תפקידם של המדינות החזקות, כמונו וכמו מצרים, הוא קודם כל לעודד את הצדדים לשים קץ לאלימות. אחר-כך, לחדש את שיחות השלום", אמר בוש למובראק.

מובארק אמר שבוש "מחוייב לקדם את השלום". "אנו לא עומדים להכתיב פתרון לצדדים, אנו רק נקל עליהם לשבת יחד ולדבר, ואנו נעזור להם להגיע לסיכום סופי", אמר מובארק.
