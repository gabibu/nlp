

אלמונים פוצצו אמש בלון גז בחנות פלשתינית בחברון. בפיצוץ נפצעו 6 שוטרים שהיו סמוך לחנויות. הם פונו לבית החולים שערי צדק בירושלים כשהם סובלים מסחרחורת, כאבי ראש ובחילות.

בסריקות שערכו השוטרים במקום נמצאו 7 בלוני גז נוספים.

המשטרה מדווחת כי החנות נבזזה מאוחר יותר.

סוכנות עתי"ם מוסרת כי פיצוץ בלון הגז גרם לקריסת תקרה של מספר חנויות צמודות.

צה"ל ומשטרת ישראל פתחו בחקירה לבדיקת האירוע.
