

מסוק מדגם קוברה של חיל האוויר חיסל אתמול בחבל עזה את אחד מהבולטים שבמחבלי הג'יהאד האיסלאמי בעזה. מדובר במוחמד עבדול עאל, כבן שלושים, ממתכנני הפיגוע בבית ליד. בסוף קיץ 94', לפני שש שנים, רצח את חייל צה"ל ויקטור שוכמן מנצרת עילית, בירי מהמארב בצומת מורג. הוא גם תכנן את שני פיגועי התופת נגד אוטובוסים של ילדים היישוב נצרים והיישוב כפר דרום, בדיוק לפני ארבע שנים. בעת האחרונה שלח חוליות שהניחו מטענים ביישוב מורג. טילים אחדים ששוגרו מהמסוק פגעו במכוניתו. לדברי כתבנו קובי פינקלר מכנים בצה"ל את הפעילות לחיסול מחבלים כמו עבדול עאל "סיכול ממוקד", שמטרתו פגיעה במי שעומד לבצע פיגוע ואין אפשרות לסכלו בדרך אחרת.
