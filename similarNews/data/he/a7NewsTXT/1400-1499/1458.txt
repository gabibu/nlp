

כוחות צה"ל חיסלו היום מחבל ומבוקש בג'יהאד האיסלאמי - מוחמד עבד אל-עאל בתוך העיר רפיח.

בשעות הצהריים שוגרו שני טילים ממסוק קרב ישראלי לעבר מכוניתו של עבד אל-עאל, שנסעה ברחובות דרום העיר רפיח. עבד אל עאל נהרג במקום, ונוסע שישיב לידו נפצע באורח קשה.

מקור בטחוני מסר כי עבד אל-עאל היה מבוקש זמן רב על-ידי כוחות הביטחון, וכי היה מעורב בפיגועים נגד חיילי צה"ל ונגד אזרחים ישראלים בישובי רצועת עזה וגוש קטיף.

עוד נמסר כי אל-עאל היה מעורב גם בתכנון פיגועי הג'יהאד האיסלמי בתוך שטחה של ישראל.

סוכנות הידיעות עתי"ם מדווח כי על פי מידע שהגיע לידיה, עבד אל-עאל עמד לבצע פיגוע בשטחה של ישראל, בזמן הקרוב.
