

משטרת ירושלים עיכבה לחקירה היום 4 פלשתינים, באיזור התעשייה תלפיות, בחשד שהיו מעורבים בפציעתה של החיילת ובחטיפת נשקה האישי היום בבוקר.

הבוקר נפצעה חיילת באורח קל כאשר פלשתיני חבט בראשה במוט ברזל וחטף ממנה את נשקה האישי. הרובה נמצא זמן קצר מאוחר יותר ברחוב סמוך, מוסתר בתוך שיח.

החיילת הועברה לטיפול רפואי בביה"ח הדסה עין כרם.

במשטרה בודקים אם לארבעת הפלשתינים שנעצרו יש קשר לתקיפה.
