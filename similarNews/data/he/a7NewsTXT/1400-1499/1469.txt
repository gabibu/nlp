

מקור מדיני בכיר בירושלים מסר כי היום התקיימה שיחה בין שר החוץ של ארה"ב קולין פאוול לבין ראש הממשלה אריאל שרון. בשיחה שוחחו השניים על ההסלמה בשטחים, ועל חידוש מדיניות החיסולים של ישראל. שרון חזר בשיחתו עם פאוול על דרישתו מהפלשתינים לחדול מהאלימות והטרור לאלתר.

כמו כן סקר שרון את תמונת המצב בשטח והדגיש כי מדיניותו נובעת מההסלמה בטרור וההסתה כלפי ישראל. שרון הבהיר כי הרשות הפלשתינית אינה פועלת לסיכול ומניעת הטרור כפי שהיא מחוייבת על פי ההסכמים עליהם היא חתמה, ולכן לא נותרה ברירה לישראל אלא לבצע את הפעולות הנדרשות להגנה על שלום חייליה ואזרחיה .
