

נשיא ארה"ב ג'ורג' בוש דרש היום שסין תאפשר גישה מיידית ל-24 אנשי הצוות של מטוס הביון האמריקני המוחזק בסין, והביע את דאגתו מסרובה של סין להיענות לבקשותיה של ארה"ב.

"הצעד הראשון צריך להיות לאפשר גישה מיידית של צוות השגרירות שלנו אל אנשי הצוות", אמר בוש. "אני מודאג מאי-היענותה של סין לבקשת מתן הגישה".

מטוס הביון האמריקני, שלפי בוש היה במשימה שגרתית, נחת נחיתת אונס בסין, אחרי שהתנגש ביום ראשון עם מטוס קרב סיני שעקב אחריו, במרחב האוירי הבינלאומי לפי טענת וושינגטון.

"צוות השגרירות שלנו מוכן לבקר את אנשי הצוות של המטוס מייד עם קבלת אישורה של ממשלת סין, ואני קורא לממשלת סין לאפשר במהירות גישה למטוס", אמר בוש.
