

פגז מרגמה נפל באזור התעשיה ארז ושניים נוספים נפלו באזור הפרדסים של בית חאנון בדרום.

פצצות המרגמה נורו ככל הנראה מכיוון הכפר בית חאנון הסמוך, אך גורמים בצה"ל הדגישו כי עניין זה נמצא עתה בבדיקה. מוקדם יותר נורתה אש לעבר מוצב צה"ל שעל גבול ישראל עם מצרים, סמוך לרפיח. איש לא נפגע בירי זה.

בשעות אחה"צ המאוחרות היו, בנוסף לחילופי האש העזים ליד קבר רחל שבבית לחם, גם יריות לעבר מוצב צה"ל צפונית מערבית לרמאללה לעבר עמדת צה"ל בתל א-ראס. במקרה השני לא הושבה אש ע"י החיילים.
