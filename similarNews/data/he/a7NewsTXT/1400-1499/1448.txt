

סוכנות הידיעות "קול רינה" מדווחת כי שופטת בית משפט השלום בירושלים החליטה להורות על שחרורו של עידו יצחק אשר המשטרה טענה שניסה לדקור שוטר. השופטת קבעה שהשוטר שטען זאת שיקר וכי עדויות של שוטרים אחרים קובעות שהשוטר בדה זאת מליבו.

בתגובה להחלטת השופטת, אמר נועם ארנון, דובר היישוב היהודי בחברון, כי ועד חברון מקבל את שיחרורו של עידו יצחק בברכה. "טעננו כי זוהי עלילת דם ואנו שמחים שהאמת יצאה לאור", אמר הדובר. לדברי ארנון, ככל הנראה ההאשמת היישוב היהודי בפציעת השוטרים הלילה עתידה להתברר כעלילה. "השוטרים הגיעו למרפאת קרית ארבע בבוקר, סירבו לראות רופא, ונסעו לירושלים" סיפר ארנון.
