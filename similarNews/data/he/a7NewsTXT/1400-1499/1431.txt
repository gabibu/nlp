

חיילים מיחידה מובחרת של צה"ל עצרו באזור רמאללה חמישה חיילים מכוח 17, המשמר הנשיאותי של ערפאת. השישה חשודים בביצוע פיגועי טרור ופיגועי ירי רבים בגזרת בנימין. בין העצורים מפקד בכיר בכוח 17, שהיה אחראי על כל הכפרים באזור. מדובר במבוקש "כבד", אשר דם יהודי רב על ידיו, כולל הרוגים. הפעולה נעשתה בתוך שטח A, בכניסה לכפר ג'לג'ליה שבפאתי רמאללה. זו הפעם הראשונה מאז תחילת הלחימה בראש השנה שכוח צה"ל פועל בתוך שטח A. פעולת הכוח הייתה מוצלחת ביותר: לא נורתה אף ירייה אחת, וכל השישה נעצרו והובאו לחקירה בישראל.

מאוחר יותר נעצרו שני חיילים נוספים מכוח 17 בגזרת חברון.
