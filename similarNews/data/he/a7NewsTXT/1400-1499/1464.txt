

חילופי אש כבדים התחדשו לפנות ערב סמוך לקבר רחל, בין כוחות צה"ל לבין הפלשתינים.

חילופי האש התחדשו לאחר כשעה של הפוגה. קודם לכן התנהלו חילופי אש לאחר שהפלשתינים פתחו בירי על כוחות צה"ל בקבר רחל ממחנה הפליטים אל איידה, בית ג'אלה ובית לחם. צה"ל השיב באש מנשק קל ובמקלעים כבדים. במקום ריחפו שעה קלה אחרי כן מסוקי תקיפה, שככל הנראה לא השתתפו בירי.

חילופי האש הכבדים שהתחדשו לפנות ערב כללו ירי טנקים של צה"ל ומקלעי רימונים.
