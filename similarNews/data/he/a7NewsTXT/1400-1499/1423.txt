

"שבועיים אנחנו במתח, ועכשיו, כששמענו את העובדות, זה כואב לדעת שיהודי ירה בדם קר בראש של חבר שלנו. כואב לי שהוא נרצח בזמן שהגן על הקיבוץ, ואנחנו לא ידענו, ולא יכולנו לעזור", ויקטור בר מקיבוץ מנרה.

הרצח שהסעיר את המדינה, פוענח במאמץ רב של גורמים ביטחוניים רבים, חוקרי מרחב הגליל של המשטרה בשיתוף עם השב"כ.

פרטי החקירה הותרו הערב לפרסום על ידי המשטרה. החקירה המאומצת נוהלה על ידי חוקרי מרחב הגליל של המשטרה בשיתוף עם השב"כ.

הרצח בוצע ביום חמישי בערב, לפני כעשרה ימים. לפי החשד, מייד לאחר מכן ניגש החשוד ברצח עם שבעה מעובדיו - כולם ערבים ישראלים מהכפר סאלם שליד צומת מגידו - אל מחסן הנשק של הקיבוץ. בעזרת המפתחות שלקחו מקברטץ, הם רוקנו את מחסן הנשק ולקחו 60 רובים מסוג M-16. הפועלים הערבים העמיסו את כלי הנשק על רכבם, והעבירו אותם לג'נין בתמורה לכ-600 אלף שקלים, שרובם נתפסו אצל החשוד ברצח.

תושב קריית-אתא, ששירת ביחידה מובחרת, חשוד שרצח את רכז הביטחון של קיבוץ מנרה, יצחק קברטץ, לפני כעשרה ימים. החשד: לאחר הרצח הוא גנב, בסיוע שבעה ערבים ישראלים, 60 רובים ממחסן הנשק של הקיבוץ - ומכרם אותם לפלסטינים תמורת יותר מצי מיליון שקל

תושב קריית-אתא, בן 42, ששירת ביחידה מובחרת בצה"ל, חשוד ברצח רכז הביטחון של קיבוץ מנרה, יצחק קברטץ ז"ל לפני כעשרה ימים. הוא חשוד גם בכך שגנב, יחד עם שבעה ערבים ישראלים, כ-60 רובים ממחסן הנשק של הקיבוץ, ומכר אותם לפלסטינים בשטחים.

מהפרטים שהותרו לפרסום עולה כי החשוד ברצח שימש כמנהל עבודה בכיר בחברה שעסקה בהקמת גדר המערכת עם לבנון, ליד קיבוץ מנרה. במהלך עבודתו יצר החשוד קשרי ידידות קרובה עם יצחק קברטץ, ששימש כרכז הביטחון של הקיבוץ. על-פי עדותיהם של חברי הקיבוץ, הפך החשוד לבן בית בקיבוץ, ואכל עם חברי הקיבוץ לעתים קרובות בחדר האוכל.

לטענת המשטרה, החשוד ברצח רקם מזימה: לרצוח את קברטץ ולשדוד את חדר הנשק של הקיבוץ. לפי הערכת המשטרה, החשוד היה נתון בקשיים כלכליים והחליט לבצע את הרצח כדי לשדוד את הרובים ולמכור אותם.

קצה החוט שהוביל את החוקרים לחשוד היה רישום שיחות הטלפון הסלולרי של קברטץ, שהובילו לחשוד, שלו הרשעה קודמת בעבירת סמים. יחד עמו עצרו החוקרים את שבעת הפועלים הערבים. מהמשטרה נמסר כי בחקירתם הודו הפועלים גם במספר גניבות נשק שביצעו בעבר.


