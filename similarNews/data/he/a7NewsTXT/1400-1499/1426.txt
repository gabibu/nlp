

ארבעה ישראלים נעצרו בצהרים בידי כוחות המשטרה והצבא, כאשר ניסו למנוע עקירת עצים ליד יקיר,
שם נפגעה בשבוע שעבר דניאל פיין שעדיין מאושפזת בבית החולים במצב קשה. הם נחקרים במשטרת שומרון בחשד להפרעה לעובד ציבור במילוי תפקידו.

הפרשה החלה כאשר נטע גולן, פעילת שלום המקיימת קשרים ענפים עם תושבים פלשתינים, קיבלה פניה בהולה מתושבי הכפר דג'ר איסטיה, אשר מסרו כי למקום הגיעו כוחות צה"ל עם כלים מכניים כבדים והחלו בעקירת 1,500 עצים שנטעו תושבי הכפר. גולן, יחד עם שלושה מחבריה, הגיעו למקום וקראו לחיילים להימנע מעקירת עצי הפרים שתגרום פגיעה כלכלית כבדה לתושבי הכפר. כאשר התעלמו החיילים מפנייתם, נשכבו הארבעה תחת הכלים הכבדים וחסמו את עבודת העקירה, ואז נעצרו.


