

בכיר בלשכתו של ערפאת אישר הבוקר בשיחת טלפונית עם סוכנות עתי"ם, כי עד כה לא נענתה בקשתו של יו"ר הרשות יאסר ערפאת להגיע לביקור בבית הלבן, כדי לפגוש את הנשיא האמריקני בוש.

הבכיר מסר לסוכנות עתי"ם, כי הממשל האמריקני הודיע לערפאת בשלב זה שטרם התקבלה תשובה סופית בענין פגישתו עם בוש והודעה זהה נמסרה לו מלשכת שר החוץ האמריקני קולין פאול אשר אמר לו "שיגיע הזמן לפגישה הזאת".

הבכיר הוסיף בשיחה לסוכנות עתי"ם, שנשיא מצרים ככל הנראה יעלה את הנושא הזה שוב בבית הלבן בפגישה המתוכננת שלו השבוע בינו לבין בוש במטרה לקבוע פגישה בין בוש ובין ערפאת.
