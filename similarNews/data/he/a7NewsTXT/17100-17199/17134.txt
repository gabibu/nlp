

עובדי המכון לרפואה משפטית, בשיתוף הרבנות הראשית, קוברים בימים אלה חלקי גופות של נפטרים בלי להודיע על כך לבני משפחות הנפטרים. מדובר בעשרות נפטרים שגופותיהם זוהו או נותחו במכון לאחר מותם, ואשר חלקי גופותיהם הושארו במכון.

המנהל המלווה של המכון, ד"ר יצחק ברלוביץ', אמר לכתבנו אריאל כהנא כי חלקי הגופות נקברים בקברי אחים אך באופן שיאפשר להוציא אותם אחר כך, אם בני המשפחות יחפצו בכך. ברלוביץ' אמר כי הודעה על קבורת חלקי הגופות תימסר לבני המשפחות רק כאשר יסתיים הליך הקבורה.
