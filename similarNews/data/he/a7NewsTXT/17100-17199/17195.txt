

בדיון שערך לאחרונה הפורום לתיאום המאבק באנטישמיות במשרד החוץ דווח על התגברות אווירה אנטישמית בהונגריה. כתב עיתי"ם מדווח כי הדבר בא לידי ביטוי בקריאות אנטישמיות במהלך משחקי כדורגל וכתבות אנטישמיות בתחנת הטלוויזיה הממלכתית.

שרת המשפטים ההונגרית סרבה להצעת נציגי הקהילה היהודית שביקשו לקדם חקיקה נגד גזענות והכחשת השואה.

כתב עתי"ם מוסיף, כי בדיון דווח שגורמים בקהילה היהודית בהונגריה הביעו חשש מאפשרות שמפלגת הימין הקיצונית מיא"פ תצטרף לקואליציה לאחר הבחירות שיתקיימו בחודש אפריל בהונגריה.

שר החוץ ההונגרי צפוי לבקר בישראל בסוף חודש ינואר ובדיון סוכם, כי סגן שר החוץ מיכאל מלכיאור, העומד בראש הפורום הממשלתי לתיאום המאבק באנטישמיות יתריע בפניו על התופעות הללו ויביע את דאגת ישראל מהן.
