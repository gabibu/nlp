

סגן השר ד"ר יורי שטרן, הממונה על תוכנית "מחשב לכל ילד", ומנכ"ל משרד רה"מ אביגדור יצחקי, כינסו מחדש את המועצה הציבורית "מחשב לכל ילד" שמינה רה"מ שרון.

בפגישה הוחלט על חידוש הפרויקט כבר בשנת 2002, ועל חלוקה מיידית של כ-2000 מחשבים חדשים לילדים נזקקים, עד לאוגוסט השנה.

עוד נקבעו בפגישה הקריטריונים לבחירת יישובים (כגון יישובי קו העימות, שכונות מצוקה ויישובים ערביים) והקריטריונים לבחירת הילדים (מצב סוציו-אקונומי נמוך, והימצאות הילד במסגרת חינוכית המוכרת על-ידי משרד החינוך).

עם תחילת הדיון הצהיר יצחקי כי הוא רואה בחידוש הפרויקט יעד לאומי ממדרגה ראשונה, אשר יביא לצמצום הפער בין המרכז לפריפריה, ויתן הזדמנות שווה לכל.

יצחק הוסיף כי משרד ראש הממשלה יעשה כל מאמץ כדי לרתום גופים נוספים לתמיכה בפרויקט, במטרה להגיע לחלוקה של כ-30,000 מחשבים בשנתיים הקרובות.

