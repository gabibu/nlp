

השליח האמריקני המיוחד אנתוני זיני נחת לפני שעה קלה בנמל התעופה בן גוריון. זיני עושה כעת את דרכו לפגישות הערכת מצב עם ראשי מערכת הביטחון בתל אביב.

יועץ ראש הממשלה רענן גיסין אומר כי זיני פועל לארגן פגישה ביטחונית בין נציגי ישראל, הרשות הפלסטינית וארה"ב כבר ביום ראשון.

גורמי בטחון מוסרים כי הם רואים אפשרות להתחדשות האלימות אפילו ברמה גבוהה יותר מזו שהיתה עד לנאומו של יאסר ערפאת. לדברי גורמי הביטחון, ארגוני הטרור מנצלים את השקט היחסי על מנת להתארגן לביצוע פיגועים.
