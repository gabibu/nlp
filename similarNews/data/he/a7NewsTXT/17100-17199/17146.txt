

אבו עלא, ראש צוות המו"מ הפלשתיני, אמר בראיון לעיתון "אל איאם" של הרש"פ, כי הוא מקווה שהמגעים עם שר החוץ שמעון פרס, ייתחדשו בקרוב ומסעו של השליח האמריקני אנתוני זיני, יהיה הפעם משמעותי בכל הקשור ליישום הסכם מיידי להמלצות דו"ח מיטשל ומסמך טנט, ללא כל תנאים מוקדמים.

אבו עלא אמר עוד כי אין שום ניגוד אינטרסים בין היוזמה החדשה של אנתוני זיני לבין המגעים שבינו לבין שר החוץ, שמעון פרס ועל כן הוא ימשיך במגעים ביחד עם הממונה על ההסברה ברשות הפלשתינית, יאסר עבד רבו.
