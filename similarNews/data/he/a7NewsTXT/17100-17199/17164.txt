

מפציצים אמריקניים מסוג B-1 ו-AC-130 ומטוסי קרב מסוג F-18 ערכו היום הפצצות עזות על מיתחם בדרום אפגניסטאן, סמוך לגבול עם פקיסטן, שבו שכן בעבר בסיס של אנשי הטליבן.

אזור זאוואר שהופצץ, הוא מעוזו של אחד מראשי הטליבן, ג'אלאלדין חאקאני, שוכן במרחק של כ-8 ק"מ בלבד מהגבול הפקיסטני. עפ"י סוכנות הידיעות האפגנית, חאקאני נהרג בהפצצה אמריקנית באזור פאקטיה.

גנרל חיל האוויר האמריקני ריצ'ארד מאיירס הודיע בוושינגטון, כי המטוסים הפציצו את האזור, השוכן באזור הגבול דרומית לטורה בורה, שבו עדיין מסתתרים אנשי אל קאעידה במערות ובמנהרות.
