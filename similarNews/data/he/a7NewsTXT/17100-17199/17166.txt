

לאחר ישיבה סוערת שהתקיימה במזכירות ההסתדרות הרפואית הוחלט לעתור לבג"צ נגד משרדי הבריאות ובטחון הפנים על הפקרת הרופאים למעשי אלימות.

בעתירה תטען ההסתדרות הרפואית כי ההנחיות שהיא הוציאה על סמך המלצותיה של הוועדה לבחינת דרכי ההתמודדות עם מקרי אלימות במערכת הבריאות לא קוימו, וכי הרופאים הופקרו למקרי אלימות קשים בבתי החולים.

המדובר בהמלצות להציב שוטרים במחלקות הרגישות בבתי החולים, להתקין טלויזיה במעגל סגור ולשפר תשתיות בחדרי המיון .

ההסתדרות הרפואית דנה באפשרות להשבית את מערכת הבריאות אך החליטה בינתיים לא לעשות כן.

עם זאת היא החליטה על נקיטת צעדים נוספים לשמירה על בטחון הרופאים, ובהם הקמת מוקד חירום לרפואים והקמת מוקד חירום בהסתדרות הרפואית לשם דיווח על מקרי אלימות נגד רופאים.
