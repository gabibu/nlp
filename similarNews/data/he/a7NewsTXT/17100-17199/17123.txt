

שלטונות מרוקו ניסו להסיר את סמל ארגון נכי צה"ל ממכונית המרוץ של חבר הארגון דרור כהן, המשתתף במרוץ הראלי לאפריקה. יו"ר ארגון נכי צה"ל משה מטלון מחה על כך, ודרך משרד החוץ בירושלים הוא העביר את מחאתו לשלטונות מרוקו.

ארגון נכי צה"ל סייע לכהן במימון השתתפותו במרוץ שתחילתו בפאריז וסיומו בדקאר, בירת סנגאל. כהן, טייס לשעבר, משותק בפלג גופו התחתון.

"תקרית הסמל" החלה כאשר הועמסו המכוניות על מעבורת המובילה למרוקו, והשלטונות המרוקנים, שהנפיקו ויזה מיוחדת בעבור הימים שבהם יעבור המרוץ בארצם, דרשו מכהן להסיר ממכוניתו את סמל המגן דוד הגדול סמלו של ארגון נכי צה"ל, כהן סירב, והמרוקנים ויתרו.

