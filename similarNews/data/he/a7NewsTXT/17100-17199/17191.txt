

בשנת 2001 נרשמו 1,440 מקרי אלימות בבתי החולים בישראל. זהו גידול של יותר מ-100% מ-2001 לעומת שנת 2000. על-פי נתוני משרד הבריאות, מתוך סך כל האירועים האלימים בשנת 2001, 432 מקרים היו אירועי אלימות פיזית, 739 אירועים של אלימות מילולית ו-269 אירועים שבהם נגרם נזק לרכוש בבית החולים.

ניתוח האירועים בשנת 2000 מצביע על כך שמרבית האירועים האלימים מתרחשים בחדרי המיון, ולאור זאת הוחלט להשקיע בתוספות אמצעים וכוח-אדם לאבטחת חדרי המיון.

כתב עתי"ם מוסיף כי בימים האחרונים סיכמו השר לבטחון הפנים עוזי לנדאו ושר הבריאות נסים דהן על הרחבת הסמכויות המוענקות לאנשי הביטחון בבתי החולים, כדי שיוכלו לבצע מעצר של תוקף.
