

התנועה למען איכות השלטון פנתה היום ליועץ המשפטי לממשלה, אלייקים רובינשטיין, לשר הבריאות נסים דהאן ולנציב שירות המדינה, בדרישה להשעות את פרופ' יהודה היס מתפקידו כמנהל המכון לרפואה משפטית באבו כביר.

במכתבה מציינת התנועה כי כבר בחודש יולי 2000 ביקשה לדעת כיצד ממשיך פרופ' היס לכהן בתפקידו "לאור הממצאים החמורים והמזעזעים שהעלתה ועדת הבדיקה בראשותו של השופט אריה סגלסון".

עוד מציינת התנועה כי: "המכון לרפואה משפטית מתנהל בצורה בלתי תקינה בלשון המעטה, גם אם היה מדובר ברשלנות וחוסר רגישות בלבד, היה על היס לפנות את כסאו מיד, קל וחומר כשמדובר בחשדות לכאורה למעשים חמורים ביותר".

