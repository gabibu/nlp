

בפגישת זיני עם זרועות הבטחון בישראל - ראש אמ"ן האלוף עמוס מלכה, ראש השב"כ אבי דיכטר ומתאם פעולות צה"ל בשטחים האלוף העמוס גלעד, הציגו הנוכחים בפני זיני את התמונה האמיתית בשטח.

לדבריהם הרגיעה והירידה בפיגועים נובעים מרצון הרש"פ להקלות ישראליות על האוכלוסיה הפלשתינית.

עם זאת מתחת לפני השטח גורמי הרש"פ, החמאס והג'יהאד האיסלמי, צוברים יכולת ומצטיידים באמצעי לחימה כדי להוציא לפועל פיגועים ביש"ע או בישראל כאופציה אם וכאשר לא יקבלו את מבוקשם במו"מ.


גורמי הבטחון התריעו כי הסלמה בשטח עלולה לגרום להדרדרות בטחונית שלא היתה כמוה מזה זמן רב. הם אף ציינו את חוסר המעש של ערפאת בכל הקשור למעצר טרוריסטים, חקירתם והשמתם בבית הסוהר. בינתיים מתמקדת הפעילות בדיבורים בלבד ובמעצר של מעטים מאוד מתוך הטרוריסטים, אותם אמור היה ערפאת לעצור מתוך הרשימה שהוגשה לו על ידי ארה"ב וישראל.

