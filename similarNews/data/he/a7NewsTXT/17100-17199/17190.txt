

ו"ר ועדת המעקב העליונה של ערביי ישראל שאוקי חאטיב פנה לנשיא בוש, לנשיא האיחוד האירופי ולמזכ"ל האו"ם קופי אנאן בבקשה מהן להתערב כדי למנוע את ההידרדרות ביש"ע.

חאטיב מציין בפניותיו כי ההידרדרות הבטחונית והמדינית עלולה להביא למצב של אנרכיה ולמלחמה באזור כולו. "כחתומים על הסכמות השלום בין הפלשתינים לישראלים, זוהי אחריותך המדינית והמוסרית להבטיח שיישומם יביא לסיום קרוב של הכיבוש הישראלי", נאמר בכל אחת מהפניות.

כמו כן ציין חאטיב בפניותיו, כי ועדת המעקב של ערביי ישראל מאשימה את ישראל בהסלמת האלימות ובהתקפות כלפי האוכלוסייה האזרחית ברשות הפלשתינית. "אנו תובעים שישראל תזנח לאלתר את הרצח המאורגן של מנהיגים פוליטיים פלשתינים, ותחדל מההרס השיטתי של מוסדות השלטון של הרשות הפלשתינית, כתב חאטיב.

עוד אמר חאטיב כי הקהילה הבינלאומית חייבת לשלוח מסר ברור לרה"מ שממשלתו אינה יכולה להמשיך ולהרוס את הסיכויים לשלום, ולהיות פטורה מעונש.
