

שר התיירות בני אלון העביר הנחיות הסברה ל-22 קונסולים לתיירות ברחבי העולם, בהן מדגיש כי הטרור נמשך וכי ערפאת נותן לו להתקיים ואף מעניק לו את חסותו.

הנחייה זו הועברה כתשובה לגורמים שונים שנפגשים עם ראשי הלשכות בחוץ לארץ.

השר אלון ציטט את עמדת הממשלה כפי שהתקבלה ב-3 בדצמבר, אז הכריזה ישראל על הרשות הפלשתינית כתומכת טרור ועל ערפאת כ"בלתי רלוונטי".

השר אלון שיגר העתק מהנחיותיו גם ללשכת שר החוץ, שמעון פרס.
