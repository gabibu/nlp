

אנטוני זיני, השליח האמריקני הציע לישראל במהלך מפגשו עם ראשי זרועות הבטחון הערב בתל אביב, לוותר על שבעת ימי השקט ולהתחיל כבר עכשיו ביישום הבנות טנט.

מחר הוא ייפגש עם רה"מ בחוות השקמים. במפגש ישתתפו גם שר החוץ ושר הביטחון.
בצהריים הוא צפוי להגיע לרמאללה, לפגישה עם ערפאת.

זיני שואף לקיים ביום ראשון פגישה בטחונית עם נציגי ישראל והפלשתינים. ישראל הסכימה לכינוס הישיבה, תשובת הרש"פ טרם נתקבלה.

רה"מ אמר הערב כי על אף השקט היחסי בימים האחרונים, ישראל ממשיכה להיערך לימים קשים.
"צה"ל ימשיך בפעולות למניעת טרור כפי שהחליט עליהן הקבינט המדיני-בטחוני", אמר שרון בישיבת מזכירות הליכוד, שהתכנסה הערב בתל אביב.

