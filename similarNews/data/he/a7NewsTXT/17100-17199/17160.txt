

ממשלת צרפת גינתה ביום חמישי בלשון חריפה את יחסה של משטרת ישראל אל "פעיל זכויות האדם" הפלשתיני מוסטפה ברגותי ושני צירים מהפרלמנט האירופי.

"צרפת מזועזעת ממעצרו ביום רביעי של מוסטפה ברגותי, דמות הידועה במחוייבותה ההומניטרית והפציפיסטית", אמר דובר משרד החוץ הצרפתי פרנסואה ריוואסו.

כזכור, ברגותי העומד בראש ועדת הבריאות הפלשתינית, נעצר בחשד לשהייה בלתי חוקית בישראל, כשיצא ממסיבת עיתונאים שנערכה על ידי פעילי שמאל מאירופה במזרח ירושלים.

אחרי חקירה הוא הועבר לשטח הרש"פ דרך המחסום בקלנדיה.

יצויין כי ברגותי עומד מאחורי שיגור חוברת הסתה אל רופאים בארץ במסווה של "דו"ח רפואי".

בחוברת מטעם הועדה הרפואית הפלשתינית "מדווחים" הפלשתינים דיווחים שקרייים על חולים פלשתיניים רבים שמתו לטענתם במחסומי צה"ל.

כמו כן על לידות והפלות רבות המתרחשות ליד המחסומים בשל מניעת החיילים את מעברן של היולדות.

דובר צה"ל הודיע במענה לטענות הפלשתיניות כי צה"ל מאפשר מעבר ללא שהיות של כל מקרה על בסיס הומניטרי. דובר צה"ל אף מציין כי צה"ל מאפשר מעברם של צוותים רפואיים ומעבר של כל ציוד ואספקה רפואית לפלשתינים.


