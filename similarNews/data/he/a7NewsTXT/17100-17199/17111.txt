

ראש הממשלה, שר האוצר ושר התחבורה סיירו אתמול בתווי כביש נתיבי איילון ומחלף וולפסון, על מנת לבדוק את התקדמות העבודות במקום.

במהלך הסיור סקר שר התחבורה בפני ראש הממשלה את ההתקדמות בפרוייקט וכן את המשך העבודות הצפויות. ראש הממשלה שיבח את השר סנה ואמר, כי פרוייקטים תחבורתיים כגון רכבות, כבישים ומחלפים, שמבוצעים על ידי משרד התחבורה, הם בדיוק מה שנחוץ למשק הישראלי, כדי לעבור לפסים של צמיחה ותעסוקה. ראש הממשלה אמר לשר סנה, כי יש חשיבות מכרעת למשרד התחבורה לעידוד הצמיחה במשק.

