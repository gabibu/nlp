

השב"כ עצר באחרונה פעיל של מפקד החמאס ברצועת עזה, שנשלח לחו"ל להסדרת מימון פרויקט טילי הקסאם והעברתו גם לתחומי יו"ש.

ברשות השליח נתפסו מסמכים המתארים בפירוט רב את תהליך פיתוחה של תעשיית טילי הקסאם ברצועת עזה, את הגורמים העומדים מאחורי פעילות זו, את עלויותיה הכספיות, ואת כוונת אנשי המפקדה בעזה לפעול ביתר שאת להעברת הידע והניסיון שנצבר אצלם לאנשי הארגון ביו"ש. השליח - אוסאמה זוהרי חאמד קריקע, בן 37, תושב סג'עייה תורכמאן, נעצר ב-16 בדצמבר במעבר רפיח.

בחקירתו הודה כי במהלך אוגוסט השנה גייס אותו נדאל פתחי רבאח פרחאת, מבכירי החמאס הצבאי ברצועה. ארגון החמאס ברצועה קיבל מארגון בסעודיה מסמכים וסיוע בהכנת טילים ורקטות, כדי לשפר את יכולות הארגון בתחום. החמאס שיגר שליח לסעודיה, וזה העביר את המסמכים ואת הסיוע לפעילים ברצועת עזה.

