

בחוות השקמים נפגש כעת ראש הממשלה, אריאל שרון, עם המתווך האמריקני אנטוני זיני. בפגישה משתתפים גם שרי החוץ והבטחון.

זיני ינסה לשכנע את שרון להמשיך במחוות לפלשתינים, אך לא ידוע אם יתבע ממנו גם להגמיש את תביעתו לשבעת ימי שקט.

סגנית שר הביטחון, דליה רבין, אמרה הבוקר כי אם ייתחדש התהליך המדיני לא תעשה ישראל עניין מחילופי אש פה ושם.

כתבנו משה פריאל מדווח כי מול חוות השקמים מפגינים כעת ראשי מועצות בנגב בתביעה לבטל את החלטת הממשלה להקפיא את חוקי הנגב.
