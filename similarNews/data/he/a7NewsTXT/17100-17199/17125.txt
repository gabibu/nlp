

כבישי יש"ע נפתחים היום מחדש לתנועת פלשתינים וצה"ל נסוג משטחים שתפש אחרי הפיגוע ההמוני בעמנואל, לקראת בואו היום לישראל של המתווך האמריקני אנטוני זיני .

אמש יצאו כוחות צה"ל מג'נין, משכם ומשכונת עטירה ברמאללה והסירו את מחסום ראמין ליד שבי שומרון, מחסום שלא הרחק ממנו נפצע לפני שבועיים קשה ויטאלי בינוס מקרני שומרון. כמו כן הוסר הכיתור מקלקיליה ומחברון.

מזכ"ל מועצת יש"ע, עדי מינץ, פנה הבוקר לראש הממשלה, והפציר בו שלא לפתוח את את כבישי יש"ע לתנועת פלשתינים. מינץ אומר כי הנסיון מלמד שבכל פעם שהכבישים נפתחו, ניצלו זאת מחבלים לביצוע פיגועים.
