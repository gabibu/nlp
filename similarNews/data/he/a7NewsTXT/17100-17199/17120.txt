

אמונה אלון, בעלת טור ב"ידיעות אחרונות", סופרת, ובשעתו יועצת לרה"מ לשעבר בנימין נתניהו בנושא מעמד האישה, התפטרה מחברותה במליאת רשות השידור.

בשיחה עם כתבת האינטרנט של ערוץ 7 רותי אברהם אמרה אלון כי לאחר שהתברר לה שלמליאה אין "שיניים" לאכוף את החלטותיה, וכי מנהלי הרדיו והטלוויזיה אינם מוציאים אותן אל הפועל, החליטה להתפטר.

לדבריה, חוק רשות השידור קובע שאזרחי המדינה הם "בעלי מניות" ברשות השידור, משום שהם משלמי אגרה המממנת את פעילות הרשות, והמליאה לדברי אלון היא ה"דירקטוריון", שהחלטותיו צריכות לחייב את מנהלי הרדיו והטלוויזיה.

אלון מציינת כי למרות השתתפות מנהלי הרדיו והטלויזיה בדיוני המליאה והועדות, את ההחלטות שמחליטה המליאה הם אינם מיישמים.

אלון תולה את האשמה בעובדה שלמליאה ולועדות אין "שיניים" לאכוף את ביצוע החלטותיהם.
יצוין כי גם אדם ברוך, שקדם לאמונה אלון בכהונתו במליאה, התפטר על רקע דומה.


