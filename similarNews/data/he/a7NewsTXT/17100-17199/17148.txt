

בשתי עתירות שהוגשו לבג"צ לבית המשפט העליון מבקשת התאחדות הקבלנים למנוע מחסור בעובדים זרים עבור ענף הבנייה.

בעתירה הראשונה מבקשת ההתאחדות למנוע את יישום החלטת הממשלה מהשבוע שעבר לפיה החל מ-1 בינואר 2002 יצומצם מספר העובדים הזרים בכל הענפים, למעט ענף הסיעוד.

כתב עתי"ם מוסר שהעתירה מוגשת על רקע מבצע גירוש המוני שהחל בימים אלה בשיתוף משרד העבודה והרווחה והמשטרה, שבמהלכו כבר נמצאו עובדים זרים רבים הצפויים לגירוש. בין השאר, מבקשת העתירה להוציא צו ביניים שימנע את גירושם עד לסיום הדיון בעתירה.

בעתירה השנייה שהוגשה, ביקשה ההתאחדות לחייב את שרות התעסוקה לפרסם את שמות כל המעסיקים, למעט ענף הסיעוד, שקיבלו היתר להעסקת עובדים זרים ואת מספר ההיתרים שקיבל כל מעסיק.
