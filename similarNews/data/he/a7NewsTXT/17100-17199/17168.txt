

ראשי מועצת יש"ע דורשים פגישה עם ראש הממשלה שרון, כדי למחות בפניו על ההקלות בסגר שעליהם החליטה הממשלה לקראת ביקורו של זיני בארץ.

ראשי המועצה ביקרו אתמול בפיקוד המרכז ונפגשו עם אלוף הפיקוד יצחק איתן. ראש מועצת בנימין פנחס ולרשטיין אמר כי הצבא מבצע את מדיניות הממשלה למרות שבצבא מבינים כי הסרת הסגר מקילה על המחבלים לפעול בשטחי יו"ש וגם בישראל.

"צריך לזכור מה קרה בפעם הקודמת שהגיע זיני לארץ, קשה לי לומר אבל נראה לי שמישהו מביא בחשבון שכדי שיהיה 'כאילו' משא ומתן, יהיה מחיר מאוד כבד בחיי העם העם היהודי".

