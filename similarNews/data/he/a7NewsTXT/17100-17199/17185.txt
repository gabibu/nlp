

התנועה למען איכות השלטון פנתה אתמול ליועץ המשפטי לממשלה אליקים רובינשטיין, לשר הבריאות נסים דהאן ולנציב שירות המדינה, בדרישה להשעות את פרופ' יהודה היס מתפקידו כמנהל המכון לרפואה משפטית באבו כביר.

במכתבם מציינים דוברי התנועה כי כבר בחודש יולי 2000 הם ביקשו לדעת כיצד ממשיך פרופ' היס לכהן בתפקידו "לאור הממצאים החמורים והמזעזעים שהעלתה ועדת הבדיקה בראשותו של השופט אריה סגלסון".

עוד מציינת התנועה כי: "המכון לרפואה משפטית מתנהל בצורה בלתי תקינה, בלשון המעטה, גם לו היה מדובר ברשלנות וחוסר רגישות בלבד, היה על היס לפנות את כיסאו מיד, קל וחומר כשמדובר בחשדות לכאורה למעשים חמורים ביותר".

במכון הפתולוגי הסתירו חלקי גופות של חיילים, ולא הביאום לקבורה
