

נותרו עוד ימים אחדים לפני החנוכה. אלו בדיוק הימים להציג את הצעות הבילוי והטיול בימי החג המתקרב. כתבנו קובי פינקלר מרכז את המידע ומגיש:


"ימי אור באגמון החולה"

חג חנוכה לכל המשפחה
ימים שני עד שישי כ"ה   כ"ט בכסלו תשס"ו
סיורי צפרות, טיבוע, ספארי לילה, סיורי זריחה וטיולים בעקבות העגורים בשעת השקיעה ובכל יום טקס הדלקת נרות עם סופגניות ומשקה חם.
פרטים נוספים והרשמה באגמון החולה, בטלפון 04-6817137.
בתשלום.


"שימו שמן"

טיול וייצור שמן ברביבים
יום שלישי, כ"ו בכסלו תשס"ו, בשעה 10:00.
טיול חווייתי למשפחות עם ילדים בכרמי הזיתים בנגב. נשמע על ראשיתם של כרמי הזיתים בימיה הראשונים של רביבים, נבקר בכרם החדש ונשתתף במסיק ובכבישת שמן בבית בד מודרני.
בתשלום: 40 ש"ח למשתתף (30 ש"ח לילד), 30 ש"ח לידיד (20 ש"ח לילד ידיד).
יש להירשם מראש ב"קו ליער" 1-800-350-550.


"חנוכה וחנוכיות"

טיול ויצירה לילדים ביער חולדה
יום רביעי, כ"ז בכסלו תשס"ו, , בשעה 10:00.
מפגש משפחתי עם פעילות יצירה בחג החנוכה, בשבילי יער חולדה. נשלב טיול בבית הרצל ובאנדרטת צ'יזיק עם סדנאות יצירה והפעלות לילדים בנושאי חנוכיות וסיפורי גבורה. משך הפעילות כ - 3 שעות וניתן לשלבה עם הטיול "פיסול באבן" המיועד למבוגרים.
בתשלום: 40 ש"ח למשתתף (30 ש"ח לילד), 30 ש"ח לידיד (20 ש"ח לילד ידיד).
יש להירשם מראש ב"קו ליער" 1-800-350-550.


"פיסול באבן"

טיול חורפי ואמנות ביער חולדה
יום רביעי, כ"ז בכסלו תשס"ו, 005, בשעה 10:00.
נשלב טיול ביער חולדה ובבית הרצל עם מפגש מעניין ב"גלריה" של האמן גדי פריימן על הגבעה, בדגש חנוכיות. שילוב של התבוננות במעשה היצירה של פסל המפסל באבן, ביקור בגן הפסלים המיוחד שלו עם סיפורים על תולדות האזור והמקום. משך הפעילות כ - 3 שעות. מספר המשתתפים מוגבל.
בתשלום: 50 ש"ח למשתתף, 30 ש"ח לידיד.
יש להירשם מראש ב"קו ליער" 1-800-350-550.


נס גדול קורה בניצנים - פעוטות וקטנטנים

30.12.05, שישי בבוקר, משפחות
לכבוד החנוכה נצא לחצי יום של כיף בחולות הזהב בניצנים. נהנה מסיורים רבי קסם בין דיונות חול נהדרות ושרידי בוסתנים, נשמע סיפורי גבורה על חנוכה ועל ניצנים הישנה ונסיים בהכנת חנוכיות בטבע.
מכוניות פרטיות , בתשלום.
לפרטים והרשמה: החברה להגנת הטבע: 03-6388688


פעילות לכל המשפחה בחופשת החג בבית התפוצות

סיפורים ואגדות לחנוכה יעמדו במרכז הפעילות למשפחות שיגיעו לבלות את חג החנוכה בבית התפוצות.
המבקרים מוזמנים לצאת למסע בקהילות ישראל ולאתר סיפורי חנוכה כפי שסופרו בקהילות, באמצעות חידות, רמזים ודמויות מחופשות מתוך הסיפורים שיפגשו בדרך.
ובנוסף - סדנאות יצירה הכוללות פיסול בנרות, צביעת כדי חרס, הכנת חנוכיות ועוד;
שעת סיפור לגדולים ולקטנים ומשחקיה לפעוטות.
בסיום יום הפעילות תתקיים הדלקת נרות בליווי מקהלות ילדים ונוער מרחבי הארץ.
הפעילות מיועדת לילדים מגיל 5 - 12.
ימים ג' - ה', 27.12.05 - 29.12.02, בין השעות 16:30-10:00.
יום ו' 30.12.05, בין השעות 9:00   13:00.
ימים א' - ב', 1.1.06 - 2.1.06, בין השעות 16:30-10:00.

מחיר למשתתף: 25 

פרטים נוספים על הפעילות ניתן לקבל בטל': 03-6405956.


פעילויות חנוכה בחבל הבשור

בניית חנוכות מאדמת לס מדברית, סיור חקלאי ב"דרך הסלט", פעילויות מיוחדות לילדים נכים ובני משפחותיהם ועוד

תקופת החורף, שבה הטמפרטורות יורדות, היא העונה האידיאלית לטיולים באזור הנגב. המדבר, שנכנס לתרדמה בתקופת הקיץ, מתעורר כעת לחיים. זו גם הזדמנות מצוינת לצפות בפעילות החקלאית בחממות ובשדות, הנמצאת במועד זה בשיאה.

במהלך חג החנוכה יקיימו אתרי התיירות בחבל הבשור פעילויות מיוחדות. לרשות האורחים עומדים חדרי אירוח, מקומות בילוי ואטרקציות תירותיות לכל המשפחה.
מידע על הפעילויות מתפרסם באתר: www.habsor.co.il

בהודעה המצורפת פרוט על פעילויות מיוחדות בימי החנוכה:
- פעילויות יחודית לילדים נכים ובני משפחותיהם בקיבוץ מגן
- הגן הזואולוגי בקיבוץ מגן
- בניית חנוכת מאדמת לס מדברית
- סיור חקלאי ב"דרך הסלט"


חנוכיות במדבר

מצפה גבולות מזמין אתכם לחוויה מיוחדת בשבוע החנוכה:
בניית חנוכיות מאדמת הלס המקומית, פיסולן וטפטופי נרות, לאפיית לחמנייה בתנור ולחדר תלבושות תקופתיות.

מסלול משולב
מסלול מודרך מיוחד למשפחות הכולל נסיעה בעגלת טרקטור ב"דרך השדות" אל השדות הזרועים וכולל ביקור בפרדסים (וסחיטת מיץ) + כניסה ופעילות במצפה גבולות.
שעת יציאת הטרקטור: 13:00
בין התאריכים 12 / 30-26
לפרטים טלפון 7919043-054


דמי חנוכה בקיבוץ מגן
לילדים נכים ובני משפחותיהם!

ביום ג', ב' חנוכה 27/12/05 בין השעות 11.00-15.00
ילדים נכים עד גיל 8 ובני משפחותיהם מתארחים חינם ב"חוויה פלוס" בקיבוץ מגן!
ילדים נכים סובלים לעיתים קרובות במחסור במקומות מותאמים. "חוויה פלוס" בקיבוץ מגן מאפשרת להם לבלות יחד עם אחיהם הבריאים והאוכלוסייה הרגילה.
במקום חצר משחקים ייחודית שמראש הותאמה גם לילדים נכים, והיא כוללת מתקן משחקים שניתן לעלות עליו עם כיסא גלגלים משטח תחושות בצורת תולעת ומבוך יפהפה ראשון בארץ עם פינות תחושה ומשחק. כמו כן משחקייה מקורה וממוזגת.

המקום פתוח לילדים עד גיל 8 והוריהם ובחופש חנוכה 11.00-15.00 (יום ו' עד 14.00)
היתרונות עבור הילדים הנכים:
1. עידוד פעילות גופנית למען בריאות טובה יותר.
2. אפשרות לבלות עם ילדים רגילים במקום המיועד לכלל האוכלוסייה.
3. התנסות במיומנויות יסוד ושכלולן בסביבה המאפשרת הצלחה.
4. חיזוק הביטחון העצמי והיכולת הרגשית של הילד, הסקרנות והמעורבות המחשבתית, באמצעות פעילות גופנית.
5. פתרון בעיות והתמצאות במרחב בליווי מקצועי

פיתוח המודעות הגופנית ככלי להתפתחותו האישית של הילד והשתלבותו בחברה.
חוויה פלוס היא עמותה ששמה למטרה לחזק את הקשר המשפחתי בין ילדים והוריהם באמצעים חווייתיים.
קבוצות של ילדים עם צרכים מיוחדים והוריהם ביניהם ילדים נכים, כבדי ראייה ושמיעה, אוטיסטים, סי פי וגם ילדים במצוקה ובסיכון (משפחות אסירים ואחרים) מגיעים למקום באופן קבוע.

פעילויות והסעות ממומנות בעיקרן מתרומות. תרומות לעמותה מוכרות לצורך מס לפי 46א'. המעונינים לתרום מוזמנים ליצור קשר איתנו.

פרטים : חוויה פלוס 08-9984616


חנוכה ב "ZOO חוויה"   הגן הזואולוגי בקיבוץ מגן

גן זואולוגי מופלא עם מגוון רחב של בעלי חיים הנמצאים במרחק נגיעה, ומוכנים לליטוף. חוויה נהדרת לילדים (צעירים וצעירים ברוחם...), גן טובל בירוק ועצים בינות מים משכשכים ופינות צל. במקום יכולים המבקרים לחוות מגע בלתי אמצעי עם חיות על ידי ליטוף. למשוגעים לדבר- ה"מוזיאולוגי"- תצוגת פרטי טבע נדירים, ואוסף מרשים ונדיר של צדפים וקונכיות מרחבי העולם.
כרטיס במחיר 25 ש"ח לאדם (מעל גיל שנתיים) הכולל:
כניסה לגן הזואולוגי
לכל ילד שקית אוכל להאכלת החיות
פינת ליטוף והאכלה
סיור בטרקטור ועגלה ברחבי הקיבוץ
לכבוד החנוכה   סדנאות יצירה מיוחדות לחג
אפיית פיתות על הטאבון

פתוח כל ימות החג 10:00-16:00, יום ששי עד 14:00
עוד באתר: מזנון קל, חניון לפיקניק,שירותים נגישים לנכים וחנות לאופנה ומתנות
טלפון 08- 9983039
כנסו לאתר להדפסת קופון הנחה http://www.tourmagen.com


סיור חקלאי "שביל הסלט" מיוחד לחנוכה

הסיור ב-"שביל הסלט " הינו סיור חקלאי חוויתי בהדרכת האגרונום אורי אלון באזור הבשור. במהלך הסיור נבקר ב "הייטק של החקלאות" בחלקות מסחריות פרטיות.
  חממות מסחריות של תות שדה ביולוגי תלוי- נקבל הסבר מקצועי על הגידול ונוכל לרכוש פרי ישר מהשדה .
  תפוחי אדמה   נקיים תחרות הוצאת תפוחי אדמה מהקרקע במו ידנו.
  פרדס תפוזים סיניים- הסבר וטעימות של קונפיטורות מהפרי מתוצרת "צל האלון " וקליפות תפוזים מסוכרים בטעם של פעם ונכין עם הילדים שרשראות טבע ססגוניות .
  העפת יוני דואר- אורי מתמחה בגידול ותחרויות של יוני דואר -נכתוב משאלות נעיפם עם היונים והמשאלה תמתין לנו בשובך בסוף הסיור .
  חממות עגבניות שרי- טעימות והסברים על הגידול ותהליך היצוא .
  משק עשבי מרפא ותיבול במושב תלמי יוסף- ביקור טעימות והשתתפות בסדנה להכנת "פסטו " עם המטיילים ,הכנת פיתות עצמאית על "סאג' " בדואי, הסבר על האספקטים הבריאותיים של עשבי התיבול ואגדות עם בנושא.
  ביקור ב "חצר הנאקה "- ביקור הסברים וצילום עם נאקות הגמלים במשק אלון.
'צל האלון '. 'צל האלון' הינה גינה כפרית נעימה המציעה לאורחיה הרגעות משאון העיר בגינה מטופחת בצל עצים רעננים ובמדשאה רחבת ידיים ליד שובך יוני דואר הומה.
שולי הינה בעלת הבית המגישה ארוחות נפלאות הכול מאפים וסלטים מתוצרת הבית .
הארוחות מבוססות על סלטים מירקות טריים שזה אך נקטפו במשק,על משקה לימונים טבעי,תה מעשבי תיבול . לחם עשבי תיבול,פשטידות רטבים קונפיטורות הכול טרי טרי.
והכול מוגש בחום ובאווירה קסומה של שמש חורפית נעימה.
לפרטים : אורי אלון 052-8535442


חנוכה בבני דרום:

נס פך השמן - יריד שמני זית אזורי של יואב יהודה,
סיורים למטע זיתים, טעימת שמן זית, הפקת שמן זית בבית בד משוחזר ועוד.
אירוע פתיחה מיוחד - יום שישי, 23 לדצמבר
שבוע פעילות ואירועי זית ושמן זית: 25-30 לדצמבר 2005

במרכז המבקרים במושב בני דרום שליד אשדוד יפתח באירוע חגיגי מועדון "שמני יואב -יהודה", מועדון ובו חברים יצרני שמני הזית האיכותיים מחבל ארץ "יואב יהודה". באירוע יתקיים יריד ובו יוצגו לטעימה ומכירה כל שמני הבוטיק הייחודיים של האזור, מתקני אפיית פיתות, לביבות בשמן זית ודוכני מזון נוספים.

האירוע החגיגי יתקיים ביום שישי, 23 לדצמבר בין השעות 9:00-13:00 ברחבת מרכז המבקרים במושב בני דרום.

עוד יתקיימו באירוע
* פעילויות יצירה לילדים
* סיורים רגליים למטע הזיתים של מושב בני דרום
* סיורים מודרכים בבית הבד ובמפעל הזיתים
* טעימת שמן זית מקצועית והרצאה בנושא שמני זית
* טיול משפחות במכוניות פרטיות בהדרכת רפי גושן מסלול "דרך השמן" של אזור יואב יהודה

ובשבוע החנוכה, בין התאריכים 25-30 בדצמבר יתקיימו במרכז המבקרים בני דרום שלל פעילויות לילדים סביב נושא שמן הזית.
הילדים יוכלו ליהנות מהפקת שמן זית בבית בד משוחזר וללמוד איך נוצר שמן הזית, יחד עם ההורים יוזמנו לצפות בסרט על הזית ושמן הזית, לסייר בבית הבד המודרני הפועל בשיטה ייחודית בארץ - שיטת הסינולאה וליהנות מפעילויות יצירה נוספות.

הכניסה ליריד ולמרכז המבקרים - ללא תשלום.
פעילויות ברחבת המבקרים - בתשלום.

מרכז המבקרים בני דרום, שעות פתיחה:
ימי א'-ה' - 9:00-17:00
ימי ו' - 9:00-13:00
בשבתות - סגור!

לפרטים נוספים, טלפון: 050-8616666 / 08-8515548

