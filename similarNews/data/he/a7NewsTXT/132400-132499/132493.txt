

מפלגת הציונות הדתית בחרה הערב את מועמדיה לרשימה לכנסת. לראשות המפלגה נבחר ח"כ אפי איתם. למקום השני נבחר ח"כ הרב יצחק לוי. יו"ר המפד"ל הגיש הצעה לרשימה משותפת עם האיחוד הלאומי.

מפלגת הציונות הדתית בחרה הערב את מועמדיה לרשימה לכנסת. יו"ר המפלגה, ח"כ אפי איתם, נבחר למקום הראשון, ח"כ יצחק לוי לשני, יהודה ליברמן לשלישי, אלון דוידי לרביעי וחגי תם לחמישי.
המועמדים ישתלבו ברשימת האיחוד הלאומי. כתבנו אריאל כהנא מוסר כי יהודה (הודי) ליברמן שיוצב במקום ה-7 ברשימת האיחוד הלאומי כיהן כראש המועצה המקומית קרני שומרון.

יושב ראש המפד"ל, זבולון אורלב, הגיש היום לאיחוד הלאומי הצעה להקמת רשימה משותפת לפיה המקומות ברשימה החדשה יחולקו באופן שוויוני בין המפלגות. בנוסף הציע אורלב כי יושב ראש המפלגה ייקבע על ידי סקר פופולריות. כך דווח בגלי צה"ל.

גורמים באיחוד הלאומי אמרו בתגובה כי על אורלב להחליט האם הוא מעוניין בחידוש המשא ומתן עימם. זאת לאחר שבאחרונה הודיעה מפלגתו כי השיחות להקמת ממשלת ימין משותפת נכשלו.

