

הודות לתכולה המיוחדת של קרן האייל, מסייע מזון משלים לכלבים וחתולים בהתמודדות עם דלקת פרקים ולאחר פציעות וניתוחים.

הכלבים והחתולים בישראל יכולים מעתה להנות מתוסף תזונתי חדש שהגיע לארץ מניו-זילנד על בסיס קרן של אייל. לקרן האייל תכונה מיוחדת שהיא מחדשת את צמיחתה מדי שנה באופן טבעי לחלוטין ועל-כן ניצול מרכיביה אינו פוגע כלל באיכות חייו של האייל. ברפואה הסינית השימוש בקרן אייל כאמצעי מרפא מוכר כבר שנים רבות וכעת הוא אומץ על ידי הרפואה המערבית הן לרפואת בני אדם והן בתחום הווטרינרי.

המוצר החדשני, ששמו "סופרפלקס" הובא לארץ על ידי הווטרינר ד"ר דורון צור. ד"ר צור מספר כי לסגולותיה המיוחדות של קרן האייל נחשף במסגרת עבודתו במשך שנתיים בניו-זילנד וזכה לתוצאות קליניות מוצלחות. המוצר המקביל לבני אדם משמש בחו"ל גם ספורטאים לפני תחרויות, אולם בארץ, בשלב זה, מיועד לבעלי-חיים בלבד.

לדברי ד"ר צור, המזון המשלים מיועד בעיקר להקלה על כלבים וחתולים הסובלים מדלקת פרקים. על פי הערכה כ-30% מהכלבים ו-15% מהחתולים סובלים מדלקת פרקים. בדרך כלל הבעלים כלל אינם מודעים לכך שבעל-החיים סובל ולכן רוב הכלבים והחתולים לא מקבלים טיפול. כשהמצב מתדרדר נאלצים לעיתים הבעלים להרדים את בעלי החיים.

שימוש נוסף בתוסף המזון הוא לצורך סיוע לכלב או לחתול בהתאוששות מפצעים, חתכים או לאחר ניתוחים אורתופדים, כשיש צורך באיחוי מחודש של העצמות. ל"סופרפלקס" השפעות מועילות נוספות בחיזוק השיער ומניעת נשירת יתר, חיזוק מערכת העיכול והגברת ספיגת המזון בגוף, הגברת רמת האנרגיה, חיזוק המנגנון החיסוני והגברת הפוריות. הודות לטעמו המשובח ניתן להשתמש בתוסף כפרס בעת אילוף כלבים.

מפיצי המזון החדש מדגישים כי האיילים גדלים בניו-זילנד בטבע, ללא אויבים וכשהם ניזונים ממזון טבעי בלבד ללא הורמונים או תרופות ממריצות. כמו כן נמסר כי קרני האייל, שנושרות באופן טבעי מדי שנה, מוסרות על ידי המגדלים ללא כאב או נזק לאייל ובפיקוח וטרינרי קפדני.
(ש)
