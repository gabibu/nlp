

הערב תהפוך רשות הדואר ל"חברת דואר ישראל בע"מ" - חברה עסקית במעמד חברה ממשלתית. הסכם על כך ייחתם על ידי השר אולמרט הנהלת רשות הדואר וההסתדרות. חברת הדואר התחייבה לפטר כ 450 משרות ב 3 שנים.

במסגרת הקמתה של "חברת דואר ישראל בע"מ" תעניק המדינה לחברה החדשה מענק הקמה בסך 275 מיליון  ועוד סכום של 150 מיליון  המיועד לשאת בעלויות פרישה מוקדמת.

חברת הדואר החדשה התחייבה לפטר כ 450 משרות במהלך 3 שנים.

שר האוצר אולמרט אומר כי בקרוב תספק חברת הדואר מגוון שירותים בנקאיים ובנק הדואר ישדרג את מעמדו ושירותיו הפיננסיים "מהלך זה הינו חלק מן הרפורמות שמוביל האוצר לפתיחת המשק לתחרות מתוך מגמה להרחיב את היצע השירותים לאזרח להפחית את התעריפים ולשפר את השירות", אמר אולמרט.

במסגרת ההסכמים להקמת החברה הוסדרה סוגיית הפנסיה לעובדים שעברו ממשרד התקשורת לרשות הדואר בשנת 87 באופן המבטיח תשלום פנסיה לכ 4000 עובדים אלו.

יו"ר מועצת הרשות יעקב אדרי והמנכ"ל אבי הוכמן הביעו אופטימיות לגבי איתנותה הפיננסית של החברה. לדבריהם שיתוף פעולה בין כל הגורמים בעיקר עם יו"ר האיגוד המקצועי בהסתדרות עפר עייני ויו"ר נציגות העובדים ראובן כרזי תרם "להאצת תהליך המעבר וסיומו המהיר בחלון ההזדמנויות שנוצר".
