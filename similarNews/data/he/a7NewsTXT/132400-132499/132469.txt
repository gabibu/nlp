

הכנסת אישרה חוק המחייב את חברות השירות הגדולות לספק שירות טלפוני חינם למוקדי שירות לקוחות. השירות נועד לתת מענה לפניות על תיקונים ותקלות.

הכנסת אישרה בקריאות סופיות חוק המחייב את חברות השירות הגדולות לספק שירות טלפוני בחינם למוקדי שירות הלקוחות שנועדו לפניות אודות תיקונים ותקלות. כך מוסר כתבנו בכנסת אריאל כהנא.

החוק חל בין היתר על בזק, חברת החשמל, מקורות, חברות הגז, חברות הסלולר, האינטרנט, הכבלים והלווין.

את החוק יזם חיים כ"ץ והוא ייכנס לתוקף בתוך שלשה חודשים.

החוק קובע כי גם שיחה מטלפון סלולרי תהיה בחינם. כ"ץ מציין כי שירות מסוג זה מקובל ברוב המדינות המתקדמות בעולם. לדבריו "השירות לצרכן בישראל אינו הגון ואינו יעיל מספיק. החוק ישדרג במשהו את השירות ואת חשיבותו".

