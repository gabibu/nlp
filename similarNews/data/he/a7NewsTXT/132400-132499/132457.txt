

לתלמידים בני משפחות העקורים עוד אין מקום מגורים מוגדר. כיוון שכך לא היו יכולים לקבל כרטיסי תלמיד למקום לימודיהם המרוחק מחברת 'אגד'. לבקשת אריאל הוחלט ב'אגד' לחרוג מהנוהל המקובל ולהנפיק להם הכרטיסים.

בעקבות פנייתו של ח"כ אורי אריאל למשרד התחבורה, הסכימה חברת "אגד" להנפיק כרטיסי תלמיד ל- 23 תלמידים הלומדים בישיבה התיכונית מצפה רמון.

מלשכתו של אריאל נמסר לכתבנו שמעון כהן כי עד כה סירבה חברת "אגד" להנפיק את הכרטיסים לתלמידים, בטענה שאין להם מקום מגורים קבוע- פרט מתחייב לקבלת הכרטיס.

מדובר בתלמידים ממגורשי גוש קטיף שבעקבות הגירוש אין להם עדיין כתובת קבועה.
רוב התלמידים בישיבה נהנים מכרטיסי תלמיד המקנים להם הנחה של 50% בקווי אגד במסלולי נסיעתם.

בעקבות פנייתו של ח"כ אורי אריאל, יו"ר החזית הכתומה בכנסת, למר אלכסנדר לנגר, המשנה למנכ"ל משרד התחבורה, הסכימו ב"אגד" לאשר את הכרטיסים.

המשנה למנכ"ל כתב לח"כ אריאל: " בעקבות פנייתך הנחתי את מחלקת המחירים הארצית ב"אגד" להנפיק כרטיסי תלמיד. "אגד" אף התחייבה להנפיק תעודות חלופיות לאותם ילדים ללא תשלום נוסף, עד למעבר למקום מגורים קבוע".
(ש)
