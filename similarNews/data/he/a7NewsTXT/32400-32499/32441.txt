

מי נהר ולטבה הגואים הגיעו לשני אתרים היסטוריים ברובע היהודי הישן של פראג, בית הכנסת החדש-ישן (אלטע-נויה) ובית הכנסת פנקס, כך הודיע היום רבה הראשי של פראג, קרול סידון.

הרב הראשי מסר בנוסף שחלק מ- 80,000 שמות קורבנות השואה, הרשומים על קירות בית הכנסת פנקס, ניזוק.

נשיא הקהילה היהודית של פראג, תומאס ג'לינק, מסר שהשטפונות הגיעו למרתפים ולחלקים תת-קרקעיים באתרים רבים אחרים ברובע היהודי, כולל המוזיאון היהודי והנהלת הרובע.

הנזקים מוערכים בכ- 120 מיליון קרונות (4 מיליון אירו), מסר ג'לינק.
