

עוד לפני שהחלה המתקפה האמריקאית בעיראק, מתחילות בערים הפלשתיניות הפגנות תמיכה בסדאם חוסיין.

בעזה התקיימה אתמול הפגנת תמיכה בסדאם חוסיין כשהסיסמא המובילה היא "סדאם החביב הפצץ את תל אביב".
בהפגנה השתתפו רעולי פנים שנשאו כלי נשק, והמפגינים שרפו את דגלי ישראל וארה"ב.

ראוף בארקה, חבר בפתח' וממארגני ההפגנה, אמר: "הפלשתינים והעיראקים חולקים את אותו העתיד. אמריקה מסייעת לישראל באספקת נשק שנועד להרוג פלשתינים ובה בעת מפציצה את העיראקים. כפלשתינים, אנו מתנגדים לכוונותיה של ארה"ב להפיל את סדאם כפי שאנו מתנגדים לכוונותיה להפיל את ערפאת".



