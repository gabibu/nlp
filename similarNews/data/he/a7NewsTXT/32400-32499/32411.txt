

"לארה"ב אין כל ברירה אלא לפעול נגד סדאם חוסיין", כך אמרה היועצת לביטחון לאומי של הבית הלבן, קונדוליסה רייס. עם זאת ציינה כי הנשיא בוש טרם החליט כיצד לעשות זאת.

"ברור שאין אנו יכולים להרשות לעצמנו את הלוקסוס שלא לעשות דבר", ציינה רייס בראיון לתחנת הרדיו של הבי.בי.סי. "אנו מאמינים כי הטיעונים לשינוי המשטר חזקים מאוד", הטעימה.

עוד אמרה רייס, כי פעמיים היה סדאם חוסיין קרוב לנשק גרעיני ממה שחשבו במערב.

"מדובר ברשע, שאם נעזוב אותו לנפשו, ישוב וימית חורבן על עמו, על שכניו, ואם ישיג נשק להשמדה המונית והאמצעים להשתמש בו, על כולנו", אמרה.

רייס כיוונה את האש גם לעבר איראן, באמרה כי מנהיגיה נמצאים בצדם של הטרוריסטים.

"אירן היא מקום בו מעטים שאיש לא בחר בהם מנפצים את שאיפותיו של העם. אירן אינה בצד של השלום, אלא בצד של הטרוריסטים", הטעימה.

