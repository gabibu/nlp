

יצחק בן אהרן מי שהיה מזכ"ל ההסתדרות ומוותיקי מפא"י הודיע היום על תמיכתו במועמדותו של עמרם מצנע להנהגת המפלגה. בתוך כך תקף את חיים רמון המתמודד אף הוא :"הוא בעיני ודאי לא בא בחשבון להיות מנהיגה של תנועה, ועד עכשיו הוא רק הצטיין בהחרבה ובהרס". רמון לא נשאר חייב: "צריך להעמיד את בן אהרן וחבריו למשפט חברתי על העוולות שעשו.. בן אהרן אחראי למוסד הכי מושחת והכי מסואב בישראל".

בראיון לקול ישראל יצא יצחק בן אהרן בהתקפה חזיתית נגד חיים רמון ואמר עליו : "האם הוא בכלל יכול להשתוות לאדם כמו מצנע? "לא רק שהרס את ההסתדרות הוא גם הרס את מערכת הבריאות הכי שוויונית במדינה".

ח"כ רמון שהתראיין אחריו ציין כי "רק מפאת גילו של בן אהרן,[96] התאפקתי תקופה ארוכה מלהשיב לו, אבל נראה שיש גבול". רמון פתח את פיו ותקף אישית ובחריפות רבה את בן אהרן והמוסד שבראשו עמד.

"בן אהרן אחראי למוסד הכי מושחת והכי מסואב בתולדות מדינת ישראל..ההסתדרות היא מוסד בולשביקי שכפה את החברות בו על מאות אלפים.. אמר ח"כ רמון והמשיך: "גימלאים נאלצו לשלם מקיצבת הזקנה שלהם כדי לממן את המנגנון שבן אהרן עמד בראשו.. "בית משפט קבע שהשיטה שבן אהרן מתגאה בה היא מושחתת ומשחיתה"

רמון התייחס למערכת הבריאות של ההסתדרות ואמר כי "במערכת הבריאות השוויונית שבן אהרן מתפאר בה מליון בני אדם לא היה להם מערכת בריאות.. סל הבריאות של קופת חולים הכללית [של ההסתדרות] היה מחפיר.. כל מי שיכול היה ברח מהקופה והלך לקלאבים של עשירים"

ח"כ רמון לא פסח גם על הניהול של מפעלי ההסתדרות: "הם הפקירו את כל דלת העם ואת כל המעמד הבינוני.. ההסתדרות שבן אהרן עמד בראשה הביאה להרס של עשרות מפעלים ורבבות מפוטרים.. עשרות מליארדי דולרים ירדו לטמיון בגלל הניהול המושחת הזה"
"חבורה שעשקה את המדינה ולקחה לה מיליארדים שהמדינה העבירה למפעלים הכושלים של בן אהרן וחבריו... הם הפסיקו לארגן עובדים זו היתה חברת כוח אדם"

ביחס לניהול מערכת הפנסיה של ההסתדרות אמר ח"כ רמון שכל מי שיכול היה ברח ואפילו הקיבוצים הקימו להם קרנות משלהם: " הפקירו את האנשים בקופות הפנסיה אם לא היה חיים רמון קופות הפנסיה היו פושטות רגל כי בן אהרן וחבריו עשקו את קופות הפנסיה לצרכים אחרים".

"הפער החברתי הגדול ביותר בעולם המערבי נוצר כתוצאה ממה שהאנשים האלה עשו" האשים ח"כ רמון את ההסתדרות שאותה כינה: "מנגנון מסואב ומושחת שכולם בו עסקו בעסקנות ובהאדרת שמו של בן אהרן".

לסיום המליץ ח"כ רמון להעמיד את אנשי ההסתדרות הישנה לדין הציבור: " במקומות נורמאליים... היו צריכים להעמיד אותם בפני בית משפט חברתי על העוולות שהם עשו".





