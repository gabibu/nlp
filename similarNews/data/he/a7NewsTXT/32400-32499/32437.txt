

הנשיא בוש החליט כי ארה"ב לא תעביר למצרים סיוע נוסף על זה שמחוייבים לה מתוקף הסכמי קמפ דיויד. זאת כמחאה על העונש (7 שנות מאסר) שנגזר ביולי נגד לוחם זכויות האדם האמריקני-מצרי, סעד א דין איברהים. את הידיעה אישר היום הבית הלבן.

"מצרים היא בת ברית ידידותית וחשובה, אבל לעת עתה אנו לא מתכוונים להעניק לה סכומים נוספים מעבר להתחייבויותינו בקמפ דייויד", הודיעה סגנית הדובר של הבית הלבן, קלר בוכן, במהלך ביקור של בוש במאונט רשמור שבדקוטה הדרומית.

