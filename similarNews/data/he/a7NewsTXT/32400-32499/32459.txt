

בעקבות התפתחויות שחלו במהלך פגישה בין שר החוץ פרס לבין סאיב עריקאת, העומד בראש צוות המו"מ, יוצא עריקאת לסבב שיחות בערב הסעודית במצרים ובירדן, כך מדווח עריקאת. הוא מתכנן לעדכן את ראשי המדינות בתוצאות המפגש.

עריקאת הוסיף כי בימים הקרובים יתקיימו שלושה מפגשים נוספים עם ישראל, וביניהם פגישה בין שר הביטחון בנימין בן-אליעזר ומחזיק תיק הפנים ברשות עבדל ראזק יחיא. פגישת
עריקאת ופרס כללה, לדברי עריקאת, דיון בנושא הנסיגה של ישראל מהרש"פ ולא רק מעזה, וזאת אף על פי שמדובר בעזה תחילה.

הושג הסכם לפתיחתו של הקאזינו ביריחו. על הסכם זה מדווח העיתון "אל קודס". העיתון מדווח כי בכיר ערבי מהרש"פ מסר לעיתון שבימים אלה מתבצעות עבודות שיפוץ בבניין הקאזינו שבכניסה ליריחו. הסיבה לכך היא שלנוכח הרגיעה השוררת באזור הגיעו ישראל והאירופאים להסכם על פתיחתו של הקאזינו. הקזינו נסגר לאחר שחלקים ממנו נפגעו בחילופי אש בין צה"ל לפלשתינים בתחילת מלחמת אוסלו.

