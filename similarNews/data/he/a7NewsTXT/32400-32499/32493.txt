

מכשול חדש עומד בדרכה של אמריקה אל המלחמה נגד עירק. בין רוסיה לבין עירק מתנהל בימים אלה מו"מ על הסכם לשיתוף פעולה כלכלי בשווי של כ-40 מיליארד דולר.
כך מגלה השבת ה"וושינגטון פוסט".
מדובר על פי הפרסום בהסכם למשך 5 שנים במהלכם תעבור גם תשתיתה של עירק שנבנתה ברובה על ידי מומחים סובייטיים, שדרוג ושכלול.

רוסיה היתה בעלת בריתה של עירק לפני מלחמת המפרץ והיא זו שחיבלה במצור הכלכלי שניסו אמריקה ובעלות בריתה להטיל על עירק.

אמריקה שיגרה איומים לרוסיה ואף ניסתה למנוע ממנה לכרות הסכמים כלכליים עם עירק בתמורה להבטחות להענקת יתרונות סחר עימה.
למרות כל מהלכיה של אמריקה מעדיפה רוסיה את היתרונות הכלכליים שפותחת עירק בפניה על פני יתרונות הסחר שמציעה אמריקה.
