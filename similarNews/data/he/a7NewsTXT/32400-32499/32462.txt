

במסגרת חיזוק הקשר של המתיישבים עם ש"ס מתכנן משרד הדתות את בנייתם של עשרות מקוואות לנשים ביישובים ביהודה, בשומרון ובחבל עזה. כמו כן לקראת החגים יציב משרד הדתות עשרות בתי כנסת ניידים ברחבי הארץ. על כך מסר שר הדתות אשר אוחנה.

על פי התכנית ישופצו השנה 43 מקוואות ביהודה, בשומרון ובחבל עזה, ו 30 המקוואות החדשים נועדו להשלים את החסר. השר אוחנה אמר כי הוא רואה בשטחי יש"ע שטחים בלתי נפרדים משטחי ארץ ישראל.
השר אוחנה דיבר במהלך ביקור בצפת, שם חנך מקווה חדש. לפני כן חנך השר מקווה נוסף במושב אמנון שעל חוף הכינרת.

