

שר החוץ שמעון פרס ייצא ביום א' למסע הסברה במדינות פינלנד, נורווגיה וסלובניה. זאת לנוכח הביקורת המושמעת במדינות אלו כלפי מדיניות ישראל ביש"ע, ובעיקר בנורווגיה.

בטרם צאתו ישתתף פרס בישיבת הממשלה השבועית וגם ייפגש עם שליחת מזכ"ל האו"ם קתרין ברטיני שתדווח לו על המצב ההומניטרי ביש"ע לאחר שביקרה ברש"פ במהלך השבוע החולף.


פרס יפתח את ביקורו ביום ב' בהלסינקי וביום ג' ייפגש פרס עם ראש ממשלת נורווגיה באוסלו וכן עם שר החוץ ואישים נוספים.

בנורווגיה יתן פרס הרצאה מדינית במכון ליחסי חוץ של נורווגיה. ההרצאה תינתן במלאת 9 שנים לחתימת ההסכם עם הרש"פ באוסלו.

ביום ד' ייפגש פרס עם ידידו האישי נשיא סלובניה היוצא מילאן קוצ'אן. קוצ'אן הוא אחד מתומכי מרכז פרס לשלום.
