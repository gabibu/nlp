

ארגוני שמאל קיצוני יחד עם ועדת המעקב העליונה של ערביי ישראל ונציגי ארגונים ירוקים ארגנו בשבת שיירת מיכליות שנועדה לספק מים לכפרים בדואים בנגב שנבנו בניגוד לחוק. כך מדווח "הארץ".

מדובר בכפרים שנבנו ללא היתרים ובשל כך אינם מוכרים על ידי שלטונות ישראל, ואינם מחוברים לרשות המים והחשמל. בשיירה השתתפו 150 פעילים מארגונים ערביים וארגוני שמאל קיצוני כ"אגודה לזכויות האדם" "ועדת המעקב העליונה של ערביי ישראל" "תעאיוש" נציגי ארגונים ירוקים ו"איחוד המועצות לכפרים 'בלתי מוכרים'".

מארגני השיירה טענו כי הממשלה מפלה את הבדואים החיים בכפרים הללו ולכן מונעת מהם שירותים בסיסיים כולל חיבורם למים זורמים. אורי שור דובר נציבות המים מסר כי הסיבה לאי חיבור הכפרים הבנויים ללא היתר לרשת המים קשורה לסכסוכים פנימיים בקרב הבדואים.
