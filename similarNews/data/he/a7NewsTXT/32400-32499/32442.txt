

רב"ט שניאור חייל מיחידת "דובדבן" נפטר במהלך טרטור כך עולה מהדו"ח הראשוני של ועדת הבדיקה שמונתה לבדוק את מותו. קשר ישיר בין המוות לבין הטרטור לא נקבע.

שניאור כזכור התמוטט ונפטר ביום ו' האחרון במתקן האימונים "אדם" בעת אימון גופני שנעשה בניגוד להוראות על-ידי מפקד הכיתה.

מהדו"ח של הועדה שמונתה על-ידי מפקד זרוע היבשה, האלוף יפתח רון-טל ניתן ללמוד על כשלים חמורים בתפקוד הפיקוד הזוטר בפלוגה, כגון על טרטורים ויחס משפיל ומבזה של מפקדי כיתות כלפי החיילים בפלוגה לאורך תקופה ארוכה.

יש לציין כי מיד לאחר האירוע החמור הודחו שני מפקדי כיתות בפלוגה.
