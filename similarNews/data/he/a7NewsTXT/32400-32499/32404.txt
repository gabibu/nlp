

החשוב מבין המנהיגים הכורדים בצפון עיראק, מסעוד ברזאני, דחה הזמנה להשתתף בשבוע הבא בפגישה של אנשי אופוזיציה עירקיים בבית הלבן.

העיתון "ניו יורק טיימס" מדווח היום כי היעדרותו של ברזאני, שאביו מוסטפה ברזאני הנהיג את המרד הכורדי הגדול האחרון במאה שעברה ומת בגלות בארה"ב, היא תעלומה לממשל בוש.

בין היתר, אירגן הממשל את הפגישה כדי להוכיח שכוחות האופוזיציה העירקית מאוחדים מאחורי המסע להדחתו של סדאם חוסיין.

יועצת נשיא ארצות-הברית לבטחון לאומי, קונדוליסה רייס, אמרה היום כי סאדאם חוסיין קרוב לפיתוח פצצה אטומית, יותר מכפי שסבורים במדינות המערב.
