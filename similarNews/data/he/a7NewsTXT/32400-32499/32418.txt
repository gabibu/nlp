

פעיל התנזים חוסיין צוואפטה, בן 33 מהכפר בארדלה שברשות הפלשתינית , מואשם בבית המשפט המחוזי בנצרת בסחר בנשק ובעבירות נשק אחרות עם שני ערבים-ישראלים שגם נגדם הוגשו כתבי-אישום במהלך השבוע האחרון.

התובעים עורכי הדין גיל דביר ועדי איינשטיין מפרקליטות מחוז הצפון, טוענים בכתב האישום, כי בחודש יולי אשתקד הוא נפגש אסעד זועבי שהינו ערבי-ישראלי ועם אדם נוסף, אף הוא פעיל תנזים והם סיכמו ביניהם שאסעד יספק להם תחמושת. בעקבות הסיכום, מסר להם אסעד אלפי כדורי תחמושת וחלקי רובה בתמורה לאלפי שקלים שקיבל בכל פעם שהביא להם את "מרכולתו".

התובעים טוענים, כי הנאשם סחר בתחמושת בכמות של 12,000 כדורים ובכמות גדולה נוספת שאינה ידועה וכן הוא סחר בחלקי נשק.

כי עוד נטען נגד צוואפטה, כי אשתקד הוא קיבל לידיו מאות כדורי רובה קלצ'ניקוב מערבי-ישראלי אחר, מיאלד אבו שקארה. צוואפטה מואשם בסחר בנשק, באחזקת נשק ובאחזקת נכס חשוד כגנוב.




