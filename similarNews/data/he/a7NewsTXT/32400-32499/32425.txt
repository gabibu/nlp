

במערכת הכלכלית נרשמה אחר הצהרים אכזבה עם פרסומו של מדד המחירים לצרכן. במערכת הכלכלית ציפו למדד בשיעור של 0.3-0.4% ובעקבות כך להורדת הריבית על ידי הנגיד בחודש הבא. כרגע, כששיעור המדד לחודש יולי עומד על 0.6% ומתחלת השנה האזרחית עומד שיעור המדד על 7% אפו הסיכויים להורדת הריבית על ידי הנגיד.

בחישוב שניתי עומד המדד על שיעור של 8.5% שהוא פי שלשה מהשיעור הרשמי של האינפלציה העומד על 3%. עליית המחירים שנרשמה במדדים החשובים היא זו ש"הקפיצה" את שיעור המדד. בעיקר התייקרו סעיפי המזון בשיעור של   1%, סעיף התחבורה והתקשורת ב - 1.1%, סעיף אחזקת הדירה ב - 1.5% וסעיף הבריאות התייקר ב - 3.9%. ארבעת הסעיפים הללו תרמו ביחד 0.8% למדד הכללי.

ההערכות הן, שנגיד בנק ישראל דוד קליין ימתין מספר חודשים, לפני שיתחיל בהורדה מבוקרת של הריבית. זאת, עקב המשך עליית המחירים והתגברות האי-ודאות בשל האפשרות להקדמת הבחירות.

