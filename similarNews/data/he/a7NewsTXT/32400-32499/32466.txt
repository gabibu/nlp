

יותר מ 4,2 מיליון גרמנים נפגעו בשטפונות הקשים ביותר של המאה על גדות האלבה והדנובה, כך מעריך שר הפנים הגרמני. בדרזדן, הקרויה "פירנצה שעל האלבה", עלה מפלס מי הנהר לגובה של שמונה מטרים ויותר, ואפשר שהוא יגיע לשיא שנרשם בשנת 1845 (8,77 מ') .

הגאות המשיכה להתקדם לעבר מורד הנהר, אל מדינות סכסוניה-אנהאלט ומגדבורג (מזרח), שבה אמורים 20 אלף אנשים להתפנות. בערים אחרות במדינת ברנדבורג אוספים שקי חול, ומתכוננים לפינוים של 20,000 תושבי העיר ויטנברג . כך הודיע ראש הממשל האזורי מטיאס פלאצק. בעיר זו הוזמנו 400,000 שקי חול.

פדרציית החקלאים מסרה כי הנזקים שנגרמו לחקלאות עקב פגעי מזג האוויר עלולים לעלות על 1,5 מיליארד אירו. כ 40 עד 45 מיליון טונות של גרעינים הושמדו כנראה, והם 15% מהייצור השנתי.
לא רק הצומח אלא גם החי באירופה ספג את השטפונות הכבדים. כ 1,000 חיות פונו מביתן שעל גדת הנהר ולטבה בפראג, ובכך הסתיים למעשה פינוי גן החיות של העיר. במהלך הפינוי מתו כ100 חיות.

"השיטפון גרם דרמה גדולה. אנשים ניסו להציל את החיות והעמידו בכך בסכנה את חייהם שלהם, אבל איבדנו כמה חיות. זהו דבר איום", אמר מנהל הגן, פטר פשק. חיות רבות נמסרו או הועברו לגני חיות אחרים באזור, גני חיות שלא נפגעו מהשטפונות.



