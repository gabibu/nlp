

כשהם קוראים לעצמם "משפחות למען פשיטת רגל של הטרור" החליטו 600 משפחות לתבוע את האחראים האמיתיים להשתוללות הטרור בשנה שעברה בארה"ב. באתר האינטרנט של ה   CNN מצויין כי התביעה הוגשה כנגד שבעה בנקים זרים, שמונה קרנות הון וארגוני צדקה איסלמיים, ומספר אנשים "פרטיים"; "קבוצת בן לאדן הסעודית", הנסיך הסעודי, ממשלת סודן, אוסמה בן לאדן וארגון אל קעידה.

"קבוצת בן לאדן הסעודית" היא החברה המאגדת בסעודיה את תשתיות הטרור של אל קעידה והמופעלת על ידי אחיו של אוסמה בן לאדן. יש לציין כי לטענת ה   FBI 15 מתוך החוטפים שהשתתפו באירועי הטרור לפני כשנה היו סעודים.

דינה בורנט שבעלה נרצח בהתרסקות טיסה מספר 93 בפנסילבניה הביעה אופטימיות בדבר הלחתה של התביעה: " זה אך ורק תלוי בנו ואני חושבת שאנו יכולים לעשות זאת. אנו מוכרחים לגרום לטרור ולמי שמסייעים לו לפשוט רגל. כך לא יהיה בידם את המשאבים לחולל זוועות כמו שקרה לנו לפני כשנה", אמרה בורנט.

את הארגון מייצג העו"ד רון מוטלי אשר ייצג את משפחות נפגעי אסון לוקרבי ואשר הצליח להשיג במו"מ עם ממשלת לוב פיצויים בגובה של 2.4 מיליארד דולרים.

אחת ההאשמות המופיעות בכתב התביעה היא כנגד כמה מבני משפחת המלוכה הסעודית אשר תמכו וממנו את ארגון אל קעידה. לטענת עו"ד מוטלי לתביעה יש הוכחות בהן הקלטות של שיחות סודיות שהתקימו בין בן לאדן לשלושה נסיכים סעודים אשר הציעו לו כסף וסיוע.

התביעה הוגשה לבית המשפט המחוזי במדינת קולומביה שבארה"ב.

