

עבדאללה מלך ירדן אמר היום בנאום לאומה כי עיראק חייבת "לעמוד בהתחייבויותיה" בסכסוכה עם ארה"ב, המאיימת להפיל את משטרו של הנשיא סדאם חוסיין.

"אנו נמשיך לעשות כל שביכולתנו למען עיראק, אבל ההחלטה בסופו של דבר חייבת להתקבל על ידי ההנהגה העיראקית, והיא חייבת לשאת באחריות על החלטתה בפני עמה והעולם", אמר המלך בנאום לאומה.

אישים ירדנים מדגישים שהממלכה לא משלה עוד את עצמה מול נחישותה של ארה"ב לפתוח במתקפה על עיראק. "בתנאים כאלה האחריות לפעול מוטלת על עיראק, לאמור על ידי חזרתם של פקחי האו"ם, והיענות לרצון הקהילייה הבינלאומית", אמר בכיר בעילום שם.
