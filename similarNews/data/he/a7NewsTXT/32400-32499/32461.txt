

בחודש מרץ 01' עמדו הוריה של שלהבת הי"ד בפתח שכונת אברהם אבינו בעיר חברון עם בתם בת העשרה חודשים שישבה בעגלה. צלף ערבי שהתמקם על גבעת אבו-סנינה ירה יריה בודדת ומדויקת בראשה של התינוקת שנפגעה אנושות. יריה נוספת פצעה את אביה יצחק שנפגע ברגלו. צוות רפואי שהגיע למקום ניסה להחיות את שלהבת, ואולם מאמצי ההחייאה עלו בתוהו והיא נפטרה במקום.

גבעות אבו סנינה וחארת א   שייח הן גבעות השולטות על הישוב היהודי בחברון הפרוש תחתיהן, והן נמסרו לשליטת הרש"פ בשנת 97' ע"י ממשלת נתניהו במסגרת הסכם חברון.

מאז הרצח ניסו כוחות הביטחון לשים את ידם על הרוצח אך הדבר לא צלח. המחבל חבר בחוליית תנזים של הפתח'.

דובר צה"ל מסר כי נמשכים המאמצים לאתר את שותפיו של זארו.

כוח צה"ל חיסל שני מחבלים שניסו לחצות את הגדר בגוש קטיף . ליד גופות המחבלים נמצא מטען רב עוצמה. בצה"ל מעריכים כי המחבלים היו בדרכם לשטח ישראל כדי לבצע פיגוע גדול.

האירוע התרחש סמוך לחצות צפונית למעבר כיסופים. כוח של חיילי שריון זיהה שני מחבלים הנעים בזחילה לעבר גדר המערכת כשהם נושאים עימם תיק גדול. הכוח פתח על המחבלים באש והרגם. על גופות המחבלים התגלה מטען חבלה במשקל עשרות ק"ג וציוד לחימה נוסף.

צה"ל הרס הלילה שני בתים של מחבלים. בכפר ראיס סמוך למבוא דותן, נהרס ביתו של איעאד סוואלחה, פעיל ג'יהאד אסלאמי בן 28, האחראי לפיגוע בצומת מגידו . בכפר ענבתה, הסמוך לטול כרם, נהרס ביתו של מוראד מוחמד אבו אסל, שפצע שני לוחמים של משמר הגבול בפיגוע בטייבה לפני שמונה חודשים.

במחסום של צה"ל בחברון נלכד ערבי מהרש"פ כבן 16, וברשותו סכין. בחקירתו הודה כי התכוון לדקור בה מתנחל.

כוח צה"ל גילה מטען חבלה בצומת ענון בדרום הר חברון . חבלן צה"ל נטרל את המטען. לא דווח על נפגעים או על נזק.

צה"ל הסיר עד לערב את העוצר מעל הערים רמאללה, ג'נין ובית לחם, לצורך הצטיידות במצרכי מזון.

במקביל מסרו ערביי הרש"פ בכלי התקשורת כי צה"ל הטיל עוצר על הכפרים עזון וחבלה, באזור קלקיליה, וכיתר את שני הכפרים. לא דווח על פעילות מיוחדת, פרט לעוצר.
