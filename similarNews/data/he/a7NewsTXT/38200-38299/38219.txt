

בעקבות הידיעה על הרחקתו של ברוך מרזל מביתו בקריית ארבע ומעצר שלושה מילדיו, פרסמה תנועת "נשים בירוק" הודעה ובה היא מגנה את הפעולה ומביעה שאט נפש מהתנכלויות המשטרה למרזל ומשפחתו.

בהודעתה הדגישה התנועה כי הפעם לא ניתן יהיה להאשים את יו"ר מפלגת העבודה ח"כ בנימין בן אליעזר כיוון שמדובר בממשלת שרון, לנדאו ואיתם.

התנועה שואלת בהודעתה האם מדובר ב"אות לבאות בטיפול שרון במתיישבי יש"ע?"

"הגיע העת לעצור את השוטרים האלימים שחנקו, תקפו והרביצו לילדים בחוות גלעד ולחדול את ההתנכלויות כלפי המתיישבים המותקפים" נתבע בהודעת 'נשים בירוק'.
