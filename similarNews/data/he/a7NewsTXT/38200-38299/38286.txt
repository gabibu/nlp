

לפחות 27 הרוגים ויותר מ-100 פצועים בסופות שפקדו את דרום-מזרח ארה"ב.

סופות עזות פקדו את מדינות אלאבמה, טנסי ואוהיו בארה"ב, וגרמו למותם של לפחות 27 בני-אדם ולפציעתם של יותר מ-100, כך מסרו השלטונות האמריקנים. עוד נמסר כי אלפי בתים נותרו ללא חשמל.

סופות עזות פקדו את דרום-מזרח ארה"ב, מלואיזיאנה ועד אוהיו. שתי המדינות שנפגעו בעיקר הן אלאבמה וטנסי.

באומדן שנמסר דובר על 12 הרוגים בטנסי, 10 באלאבמה ו-5 באוהיו.

כמו כן דווח על 45 נעדרים בעיירה מוסי גרוב במדינת טנסי.

כן דווח על עשרות פצועים, והשלטונות חוששים כי אומדן הנפגעים יעלה עם קבלת המידע מהאזורים שנפגעו.

תחילה סברו השלטונות כי עיקר הנזקים נגרמו בטנסי ובאוהיו, אך על פי הידיעות האחרונות, נגרם נזק כבד באלאבמה, שם התחוללה סופה עזה.
