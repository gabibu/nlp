

צה"ל החל היום לפנות בוקר בפעולת תגובה ביש"ע, בעקבות הפיגוע הקשה בקיבוץ מצר. את הפעולה אישר אמש רה"מ שרון. עיקר הפעילות מתבצעת הבוקר בטול כרם.

מקורות ערביים דיווחו כי כ-30 טנקים, מלווים בכוחות רגלים נכנסו לפנות בוקר למחנה הפליטים בטול-כרם וערכו סריקות אחר מבוקשים.

בכפר שוויקה, צפונית לטול כרם, הרסו הכוחות את ביתו של מוחמד נאיפה, בן 24, פעיל פתח' בכיר, שישראל רואה בו אחראי לשילוח המחבל שביצע את הפיגוע במצר שלשום וכן לפיגועי ירי רבים.

בכפר רמין, מזרחית לטול כרם, עצרו חיילנו שני פעילים של ארגון החזית העממית.

