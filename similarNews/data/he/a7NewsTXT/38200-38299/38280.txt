

החלטתי לטפל בדימונה טיפול אישי, כך אמר רה"מ בהגיעו לביקור בעיר. אזרז ואקדם את הטיפול בערים דימונה, לוד ועכו כי הדבר נועד להוציאן ממצבן הקשה.

בעת ביקורו שמע רה"מ סקירה מפי מוטי קלרמן, מנהל מחוז דרום במשרד השיכון. רה"מ הפסיק את קלרמן כמה פעמים במהלך הסקירה וגם הביע כעס לנוכח העובדה שהעלה קלרמן כי המדינה גובה 20 אלף ש"ח עבור קרקע בבנייה רוויה. שרון תמה "מדוע לא נותנים את הקרקע חינם? הביטו סביב, חסר כאן קרקע? חסרים כאן אנשים!".

שרון נזף במשרד הבינוי ובמנהל מקרקעי ישראל על כך שאינם מקיימים את הוראותיו לזרז הליכים. בישיבה סגורה שערך רה"מ עם חברי מועצת העיר דימונה ועם מנהלי המחוז של משרדי הממשלה, נדונו זירוזן של תכניות כגון בניית בית חולים גריאטרי ובניית תחנת אנרגיה סולרית.

רה"מ העביר הוראות לבכירי משרדו ולמשרדי ממשלה האחרים הנוגעים בדבר.
