

מפלגת "חרות" פותחת את קמפיין הבחירות שלה עם המסר: "חרות בראשות מיכאל קליינר - התשובה לטיבי ובשארה".

תנועת ה"חרות" פותחת את קמפיין הבחירות ועולה על שלטי חוצות ואוטובוסים בכל רחבי
הארץ עם המסר: "חרות בראשות מיכאל קליינר - התשובה לטיבי ובשארה".

ע"פ סקרים שעשתה "חרות" רבים בקרב הימין מזדהים עם דעותיו הפוליטיות של ח"כ מיכאל
קליינר ואוהדים אותו, אך אינם מזהים אותו עם תנועת ה"חרות". ע"פ סקרים אלה, חלק
ניכר מהציבור הימני סבור שקליינר חבר כנסת מטעם האיחוד הלאומי או הליכוד.

המסר של "חרות" נועד לחדד את הזיקה בין קליינר לבין מפלגת "חרות" ולחזק את האחיזה
של קליינר בקרב אותם מצביעים פוטנציאלים שמזהים אותו עם המאבק בחברי הכנסת הערבים
ועם המאבק בבעייה הדמוגרפית בקרב פלשתינים אזרחי ישראל.
