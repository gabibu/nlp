

היום מגישה שדולת הנשים את אחד הדו"חות המקיפים ביותר על מצב הנשים בישראל. הדו"ח מבוסס על סקרים ועל ריכוז נתונים מגורמים רשמיים שונים, בהם הלשכה המרכזית לסטטיסטיקה, משרדי ממשלה ודו"חות מחקר אקדמיים.

מסקנתו העיקרית של הדו"ח היא כי החברה הישראלית עדיין רחוקה מעקרון השיוויון בין גברים לנשים. שכרן נמוך יותר, הן סובלות מאלימות ומאלימות מינית, אך מנגד הן משכילות יותר ובריאות יותר. הן מיוצגות פחות בפרלמנט יחסית לכל מדינה מערבית כמעט, אבל מקבלות יותר הזדמנויות בצה"ל.
