

ועד היישוב היהודי בחברון, שיגר מחאה חריפה לשר לבטחון פנים עוזי לנדאו על החלטת מחלקת התביעות של מחוז ש"י להרחיק את ברוך מרזל,תושב חברון, אב לתשעה ילדים.

וכך נכתב:

ביום שישי האחרון הובא ברוך מרזל, לפני שופט. מחלקת התביעות של מחוז ש"י דרשה מעצר עד תום ההליכים ולבסוף "הסתפקה" בהרחקתו מאזור יהודה ושומרון, ובכלל זה מביתו בחברון   למשך חצי שנה!!! כל זאת, משום שבשעת הפינוי מחוות גלעד הוא צולם כשהוא דוחף שוטר.
מעולם קודם לכן לא הורחק אדם מביתו בשל דחיפה. אך מסתבר שכשמדובר במתנחלים, ובעיקר   בפינוי חוות גלעד   הכל מותר!

הדחיפה המצולמת מחווירה אל מול עשרות רבות של מהלומות אגרופים, חניקות, הפלות מהגג, בעיטות ועוד מעשי אלימות קשים וחמורים שביצעו שוטרים ללא תגים כלפי אזרחים באותו אירוע עצמו.

נגד אף אחד משוטרים אלימים אלה לא הוגש עדיין כתב אישום, אף אחד מהם לא נעצר, או לפחות הורחק ממגע עם ציבור בשל האלימות המסוכנת שלו.

גם מפקדם של השוטרים   ניצב שחר איילון   שפקד עליהם להגיע לפינוי החווה ללא תגים ובכך נתן להם היתר להפעיל אלימות   לא הודח, לא הושעה, ולא הועמד לדין.
כל העוולות האלה, אכיפת החוק הדורסנית והבלתי-שוויונית הזאת   נעשית ע"י אותה משטרה שאתה מופקד עליה.

המשטרה הפכה מכשיר לפגיעה במתיישבים:

פגיעה פיזית קשה ואלימה ופגיעה בזכויות היסוד שלהם כאנשים בני-חורין.
אנו עומדים על כך שתתערב באופן פעיל להפסקת העוול הזה.
אנו עומדים כל כך שתורה למחלקת התביעות של מחוז ש"י להחזיר את ברוך מרזל הביתה, אל אשתו וילדיו, ולאפשר לו לחיות כאדם חופשי. (אפשר להעמידו לדין, אך לא יתכן לבצע ענישה ללא דין).
אנו עומדים על כך שתפנה למח"ש ותדרוש חקירה אינטנסיבית כנגד השוטרים האלימים מחוות גלעד.
אנו עומדים על כך שתשעה את מפקד מחוז ש"י, ניצב שחר איילון, מתפקידו, כיוון שנתן פקודה בלתי חוקית בעליל, שמשמעותה: היתר להכות במתיישבים ללא גבולות.

אנו מודיעים, כי כל יום בו ברוך מרזל לא יוכל לחזור לביתו ולמשפחתו בחברון   יהיה יום של פצע פתוח ביישוב היהודי בחברון, ואנו נראה בך אחראי לפצע זה.

טרם התקבלה תשובה למכתב ועד היישוב היהודי בחברון.

