

הר הגעש רוונטאדור המשיך אתמול לפלוט ענני גז גופרית מחניק מעל לקיטו בירת אקוודור, וכתוצאה מכך נאלצו השלטונות לסגור את בתי הספר במשך יום נוסף.

רוונטאדור, השוכן במרחק של כ-100 קילומטר מזרחית לקיטו, התפרץ לראשונה ב-3 בנובמבר ופלט כמויות אדירות של אפר וולקני, סלעים בוערים ולבה. בעקבות התפרצות גדולה זו אירעו מספר התפרצויות קטנות יותר, וענני הגז ממשיכים להחניק את הבירה.

השלטונות יעצו לתושבי העיר להישאר בבתיהם ולחבוש מסכות על פניהם אם עליהם לצאת מבתיהם.

לא ידוע על מקרי מוות כתוצאה ההתפרצות הגדולה של הרוונטאדור, אם כי נגרם נזק כבד ליבולים ולעדרי הבקר באיזור.
