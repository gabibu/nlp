

צוותי ההצלה ממשיכים לחפש ניצולים בין שברי ההריסות של הבניינים שנהרסו על-ידי סופות הטורנדו הקשות הפוגעות במזרח ובדרום ארה"ב. הסופות, ביניהן מספר סופות טורנדו, פגעו במדינות רבות מלואיזיאנה ועד לפנסילבניה וגרמו למותם של 35 אנשים ולפציעתם של יותר מ-100.

הפגיעה הקשה ביותר היתה במדינות טנסי, אלבמה ואוהיו. סופת טורנדו אחת הרסה קולנוע באוהיו דקות ספורות לאחר שהסתיימה בו הקרנת סרט. היום פורסמה אזהרה מפני סופות טורנדו בחלקים ממדינות מרילנד, וירג'יניה, דרום-קרוליינה וג'ורג'יה.

(עתי"ם-חוץ)
