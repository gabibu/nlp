

בשעה 15:15 לערך הסתיימה פגישה בין יושב ראש תנועת ש"ס לשעבר אריה דרעי לבין הרב עובדיה יוסף. עם סיומה של הפגישה יש בכוונת דרעי לכנס בשעה 16:30 מסיבת עיתונאים בישיבת "יחווה דעת".

כתב ערוץ 7 חגי סרי מוסר כי ההערכות הן שדרעי יודיע כי אין בכוונתו לבצע כל מהלך פוליטי שיפגע בסיכויה של תנועת ש"ס בבחירות.

הדברים מקבלים משנה תוקף לאחר הפרסומים בעיתונות לפיהם הודיע אריה דרעי בסוף השבוע שעבר כי אין בכוונתו להצביע לתנועת ש"ס. הודעה מצידו של דרעי שתבטל את הפרסומים הללו תוכל להוסיף לכוחה הפוליטי של התנועה.

כמו כן מדווח חגי סרי כי גם חבר הכנסת דוד טל מש"ס הודיע על מסיבת עיתונאים שיש סכוונתו לכנס. במסיבה הוא מבקש למסור מה שהוגדר כ'הודעה אישית'. ההערכות בש"ס הן כי ח"כ טל יודיע על פרישתו מתנועת ש"ס ופניה לעסקים או אף מעבר לתנועת הליכוד.


