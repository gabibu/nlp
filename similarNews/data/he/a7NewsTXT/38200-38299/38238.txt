

28 רשויות מקומיות הצליחו בשנה הקודמת להגיע להישגים מרשימים ביותר בתחום ניהול יעיל וחסכוני של מערכות המים המוניציפליות. ממשרד הפנים נמסר כי זוהי הפעם הראשונה שבה הפרש הצריכה (פחת המים) במערכת המים בישראל ירד אל מתחת ל-10 אחוז וזהו הישג המעמיד את ישראל בין המדינות המובילות בעולם בפרמטרים אלה. עם זאת בשנת 2002 צפוייה עליה מסוימת בצריכת המים, וזאת עקב הקטנת מסע הפרסום והקטנת מודעות הציבור לנושא.

קרן השיקום, שבאחריות משרד הפנים ומרכז השלטון המקומי, תעניק פרסים ל-28 רשויות מקומיות שהצטיינו בחסכון במים. בין הזוכים נמצאים כמה רשויות ביש"ע.
