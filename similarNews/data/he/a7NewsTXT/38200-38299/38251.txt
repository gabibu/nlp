

שישה מיליון מאזרחי אתיופיה תלויים כיום בסיוע מזון, ומספר הרעבים עלול לעלות ל-15 מיליון בשנה הבאה. כך אמר ראש ממשלת אתיופיה מלס זינאווי בבי.בי.סי.

זינאווי הזהיר כי ארצו עומדת בפני רעב קשה יותר מזה של 1984, שגרם למותם של כמיליון אנשים. "העובדות מדברות בעד עצמן. באסון שעבר עלינו ב-84-85 המספר היה כשליש עד חצי ממספר האנשים הרעבים היום. לכן, אם אז זה היה סיוט, עכשיו זה יהיה נורא מכדי שאפשר לחשוב על כך", הדגיש.
