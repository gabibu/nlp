

אתמול פרסמה קרן "אייסף", "הקרן הבינלאומית לחינוך", כי המפלגות "החברתיות", שמציגות עצמן כמפלגות שדואגות לשכבות החלשות, אינן עושות כך בפועל. בין הסיעות שהוזכרו בענין זה היו סיעות ש"ס, עם אחד, גשר, שינוי והמפלגות הערביות.

בתנועת ש"ס אומרים בתגובה למחקר כביכול שיזמה קרן אייסף , כי מדובר בעבודה מגמתית הנשענת על מדדים משובשים ומעוותים.

לטענת ש"ס המחקר לא מביא בחשבון כלל את היוזמות החברתיות שיזמה ש"ס באמצעות משרדיהם וכן את מאות יוזמות החקיקה באמצעות השרים דרך משרדיהם החברתיים.

עוד הוסיף דובר ש"ס איציק סודרי כי ש"ס 'עפה מהממשלה' בגין התנגדותה לתקציב אנטי חברתי, נתון שלא ניתן לשקלל אותו כלל במחקר בעייתי כל כך.

חמור ובעייתי מכל אלה, אמר סודרי, את המחקר יזמה קרן אייסף אשר אנשיה מבקשים להקים מפלגה חברתית חילונית המתחרה בש"ס אשר אנשיה רואים בש"ס איום.

לסיכום אומר דובר ש"ס, איציק סודרי, אפשר היה ישר לגדף אותנו לא צריך היה להסתתר אחרי מחקר ולהוריד כל תחום המחקר לאשפתות.
