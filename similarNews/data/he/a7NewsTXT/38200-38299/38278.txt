

ח"כ חיים רמון החליט להתמודד שוב בבחירות להנהגת מפלגת העבודה. במסיבת עיתונאים שהודיע בה על כוונותו לרוץ לבחירות האשים רמון את הממשלה בהפקרת אזרחים בגלל אי בניית גדר ההפרדה. לדבריו הם "הופקרו למותם בשל סירובה של ממשלת ישראל לבנות את חומת המגן".

"אני מקווה שהממשלה שתקום בראשותי תדע להגן על אזרחי מדינת ישראל כפי שאנו יודעים להגן על אזרחי הדרום בגדר המקיפה את רצועת עזה", הכריז רמון.

רמון תקף את שני המועמדים האחרים במירוץ: יו"ר המפלגה בנימין בן אליעזר וראש עיריית חיפה עמרם מצנע. את בן אליעזר תקף רמון ואמר כי היה "שותף לממשלה של כלום". הוא אף לגלג על בן אליעזר ואמר כי בקבינט הביטחוני היה בן אליעזר עוזר הטבח ושרון רק אכל. "אף אחד לא בוחר בעוזר טבח להיות מנהיג המדינה", קבע רמון. את מצנע תקף רמון בהתייחסו לחוסר ניסיונו. הוא ציין כי אף אחד מתומכיו של מצנע לא היה בוחר ברופא חסר ניסיון שיטפל בו .

אתמול התפרסמו תוצאות הסקר שהזמינו מפלגות האיחוד הלאומי והמפד"ל. הסקר נעשה כדי לבדוק אם כדאי לאיחוד הלאומי ולמפד"ל להתאחד זו עם זו ותוצאותיו מראות כי אין טעם באיחוד כזה.
