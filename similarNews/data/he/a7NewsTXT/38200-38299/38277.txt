

במסיבת העיתונאים שקיים אמש אריה דרעי הוא אמר כי בעצת עורכי דינו ולאחר שקיבל את אישורו של מנהיג ש"ס הרב עובדיה יוסף, הוא החליט שעד שיוגש פסק הדין במשפטו הציבורי ועד שיחליט נשיא בית המשפט העליון בעניין בקשתו למשפט חוזר, אין הוא מעורב כלל במערכת הבחירות.

"אני לא מתכוון להתערב במערכת הבחירות הזו בשום אופן ובשום צורה. אני, ברוך השם, גם סבא, ואני רוצה להנות מהנכד שלי" אמר אריה דרעי "תוציאו אותי מהלקסיקון שלכם ותעזבו אותי במנוחה".

דרעי גם הכחיש פרסומים לפיהם אמר כי לא יצביע לש"ס בבחירות הקרובות.

אמש נערכה פגישה בין אריה דרעי לרב עובדיה יוסף. זוהי פגישתם הראשונה מאז שוחרר דרעי מהכלא. במהלך הפגישה ביקש דרעי מהרב שלא לערב את שמו במסע הבחירות.
