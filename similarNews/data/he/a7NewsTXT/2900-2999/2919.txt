

שלוש פצצות מרגמה נחתו ביישוב נווה דקלים. שתי נשים לקו בהלם, מטופלים במקום.

כוחותינו משיבים אש לעבר מקורות הירי ועמדות צבא המחבלים של הרש"פ באיזור חאן יונס.

שתי פצצות מרגמה נחתו הבוקר סמוך לעצמונה שבגוש קטיף. אחת הפצצות נחתה סמוך לגדר היישוב. איש לא נפגע.

כוח צה"ל סרק את האזור ואיתר את המקומות שבהם נפלו הפצצות.

אמש ירו הפלשתינים פצצת מרגמה לעבר היישוב. גם בירי זה איש לא נפגע. חיילי צה"ל זיהו את השיגור וירו לעבר הרגמים הפלשתינים.

פלשתינים הפעילו הלילה מטען חבלה סמוך למוצב צה"ל בטרמית, שבדרום רצועת עזה, מאוחר יותר הם גם זרקו שני רימונים אל עבר כוח צה"ל באותו האזור. איש לא נפגע. החיילים השיבו אש.

אתמול ניצל תושב נווה דקלים, יצחק כהן, בדרך נס לאחר שצלפים ערבים ירו לעברו כששהה באזור התעשייה של נווה דקלים.

אתמול בבוקר נעצרה אישה במרכז ירושלים כשהיא רצה ברחוב קרן היסוד וסכין בידה. צוות יס"מ עצר את האישה, ומחקירתה עלה כי היא תושבת בית צפפא, וכי הגיעה למקום במטרה לדקור יהודים.

האישה הועברה לחקירה במשטרת ירושלים, ונבדקת האפשרות כי היא לוקה בנפשה.

(צילום: שדרים - תיעוד חזותי)




