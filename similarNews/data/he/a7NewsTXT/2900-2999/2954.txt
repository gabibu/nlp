

בצפון ירושלים נחנך אתמול הקטע הצפוני של כביש מספר אחת, בין פסגת זאב לנווה יעקב. אורך הכביש שלושה קילומטרים וחצי והוא כולל שני מסלולי נסיעה לכל כיוון. עלות סלילתו מאתים ושבעים מיליון שקלים.

פחות משעתיים לאחר שנפתח לתנועה יודו אבנים אל מכוניות של יהודים שחלפו עליו. אין נפגעים בנפש, ולא נגרם נזק למכוניות. האבנים יודו משכונת דכיית אל באריד. בטקס חנוכת הכביש אמר אתמול השר אפרים סנה כי מימין ומשמאל מעוניינים לחזק את ירושלים ולפתחה.
