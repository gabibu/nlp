

מפקד בכיר בפיקוד מרכז אומר היום שהפלשתינים מחזיקים מרגמות גם באזורי יהודה ושומרון. חלק מהמרגמות נמצא בידי הרשות הפלשתינית וחלק בידי ארגוני טרור. ואולם, בשלב זה הם נמנעים מלהפעילן ויעשו זאת רק כאשר יחליטו להסלים את הלחימה.

עוד אמר המפקד הבכיר כי נראה שמבצעי הפיגועים מתחילים בזמן האחרון עם סוג חדש של אלימות:
ביצוע תקיפות בתוך ההתנחלויות כפי שעשו בלילה באיתמר ולפני שבוע בשערי תקווה ובבקעה.
את דברי המפקד הבכיר הביא כתבנו חגי הוברמן.

מועצת יש"ע הודיעה בעקבות הדברים כי היא קוראת לצבא לפעול בעוד מועד נגד תשתית המרגמות הפלשתינית ביהודה ושומרון, ולא לחכות עד שייפלו פצצות על ישובים.
