

ח"כ פרופ' משה ארנס לשעבר שר הביטחון, אמר בשיחה ליומן ערוץ 7 כי אחד השיפורים שהוא רואה במדיניות הוא שצה"ל נכנס לשטחי A. לדבריו כדי לנצח במערכה אסור שיהיה מישהו בשטח A שיחוש שהוא מוגן כי צה"ל לא נכנס לשטח. עוד אמר ארנס כי אם בתקופת מלחמת העצמאות היו קובעים שאין עוברים את קוי החלוקה הרי שהמלחמה היתה נמשכת עד ימינו אנו. ארנס התייחס להתחשבותה של הממשלה בתגובות הממשל האמריקאי ואמר כי בכל שנות המדינה היו אינספור מקרים שנעשו בארץ ולא היו לפי רצון הממשל, לדוגמא ההתנחלויות. אבל, לדבריו, הממשלות עשו מה שחשוב למדינת ישראל.
לדבריו ההנחה שללא ערפאת יהיה גרוע יותר אינה מקובלת עליו, יתר על כן הוא סבור שמתחיל להתברר לכולם שכל עוד אש"ף שולט בשטח לא יהיה הסדר כלשהו בכלל.
