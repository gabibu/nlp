

הלוחמה הפלשתינית תופסת תאוצה באינטרנט. אבל עכשיו, מסתבר, היא גם פוסעת בצעד בטוח אל עולם משחקי המחשב

חברה סורית ייצרה את מה שאמור להיות הלהיט הבא בעולם הערבי, משחק המחשב "מתחת להריסות".

גיבור המשחק הוא צעיר פלשתיני בשם אחמד מירושלים, שנלחם על אדמתו באמצעות האבן, כלי הנשק העיקרי שלו במשחק. בהמשך אף "משתכלל" אחמד ולומד להשתמש ברובה שלקח מחייל ישראלי, כדי להגן על עצמו.

נציג החברה הסורית אומר כי מטרת המשחק היא כדי ש"יבינו את הטרור הציוני" ויטפחו רוח התנגדות. נציג החברה הודה כי בייצור המשחק היו קשיים רבים, לאחר שחברות מערביות סירבו למכור לחברה את הטכנולוגיות הרלוונטיות לייצורו.

