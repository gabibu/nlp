

הבוקר, סמוך לשעה 6.00, נמצאו בתוך מערת חריטון בואדי תקוע שבחבל יהודה, גופותיהם של שני נערים כבני 13 מן היישוב תקוע שיצאו לטייל באזור אתמול בבוקר והיו אמורים לשוב אתמול לפנות ערב.

אמש בחצות, כשראו בני המשפחות של הנערים שהם בוששים לבוא הודיעו לכוחות הביטחון כי ילדיהם נעדרים. ובסריקות שנעשו בעקבות הודעת ההיעדרות נמצאו שני הנערים כשהם סקולים.

צוותי חילוץ של המועצה האזורית גוש עציון, שמצאו את הגופות, אמרו כי הנערים נרצחו באלימות ובאכזריות, נסקלו ואף נדקרו.

ראש המועצה האזורית גוש עציון שאול גולדשטיין אמר כי הרצח הוא תוצאה של ההסתה לאלימות ורצח יהודים בתקשורת הפלשתינית. גולדשטיין קורא לממשלה להורות על הפסקת השידורים המסיתים. (צילום: מיכאל לוי)
