

הבוקר ירו הפלשתינים שתי פצצות מרגמה אל היישוב ניסנית שבצפון רצועת עזה. כוחות צה"ל סורקים את האזור. כמו כן הפעילו הפלשתינים מטען צד נגד שיירת צה"ל שעשתה את דרכה בגבול ישראל מצרים. איש לא נפגע. את הידיעה מסר דובר המועצה האזורית חוף עזה דני אביב.

מוקדם יותר ירו הפלשתינים רימון נגד טנקים לעבר מוצב יסמין שליד היישוב גני טל שבגוש קטיף. בשני האירועים לא היו נפגעים בנפש ולא נגרם נזק.

הלילה השליכו הפלשתינים בקבוקי תבערה לעבר מוצב תרמית שליד רפיח, בגבול ישראל מצרים. חיילי צה"ל ירו לעבר משליכי הבקבוקים. אתמול ירו הפלשתינים פצצת מרגמה אל היישוב מורג שבחבל קטיף. היא התפוצצה ליד כוח צה"ל במקום. איש לא נפגע.

ארבעה בקבוקי תבערה הושלכו אתמול לעבר כוח צה"ל צפונית למעבר סופה שברצועת עזה. לא היו נפגעים.

הלילה ירו הפלשתינים לעבר מפקדת כוחות צה"ל באזור ג'נין. היריות נורו מרכב חולף שברח מיד מן המקום. לא היו נפגעים. לעב ר בסיס מג"ב בטול כרם נורתה אש מארבעה מוקדים. האש הושבה לעבר אחד מן המוקדים.

אש נורתה לעבר רכב יהודי שנסע באזור היישוב שבי שומרון, מערבית לשכם. איש לא נפגע.
יריות נורו הלילה לעבר רכב יהודי שנסע ליד היישוב כדים בעוקף ג'נין. איש לא נפגע. כמו כן ירו הפלשתינים לעבר מוצב צה"ל הסמוך לישוב חומש שבשומרון. לא היו נפגעים וחיילי צה"ל השיבו אש אל היורים.

הפלשתינים ירו אמש אל רכב צבאי שנסע סמוך ליישוב בית אל. איש לא נפגע.

אמש ירו הפלשתינים לעבר עמדת צה"ל במחסום המנהרות סמוך לבית ג'אלה, דרומית לירושלים. לא היו נפגעים. כוח צה"ל השיב אש אל היורים. יצוין כי שלשום כבש צה"ל בתים אחדים בבית ג'אלה מול מחסום המנהרות, שמהם לעתים קרובות אל כביש המנהרות. צה"ל נסוג מן הבניינים לאחר שעות אחדות.
