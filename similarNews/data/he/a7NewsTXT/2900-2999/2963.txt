

כוחות הביטחון ממשיכים בשעה זו לחקור את רצח האזרח הישראלי אריה אורלנדו אמש סמוך ליישוב איתמר שבשומרון.

כתב עתי"ם מוסר, כי גופתו של אורלנדו נמצאה סמוך לשעה 2:00 לפנות בוקר, כשהיא ירוייה ודקורה. ומחקירה ראשונה עולה כי הוא נורה למוות ורק לאחר מכן גם נדקר.

טרמילים של רובה קלצ'ניקוב נמצאו סביב הגופה ונשקו של הנרצח כנראה נגנב.

מקורות בטחוניים מסרו לסוכנות עתי"ם, שעקבות המחבלים הובילו לכפר חירבת ינון שבנפת שכם.

הפלשתינים מדווחים כי כוחות הביטחון הישראלים כיתרו מספר ערים הסמוכות ליישוב איתמר והחלו בחיפושים אחר המחבלים.
עד כה נעצרו ארבעה פלשתינים החשודים בקשר למעשה הרצח.

הלוויתו של אריה אורלנדו, אב לשלושה ילדים, שהתגורר ביישוב אלון מורה, תצא בעז"ה בשעה 16:00 מהיישוב יצהר שליד צומת תפוח.
