

האונייה עמוסת 40 טונות הנשק שלטענת ישראל נועדה לפלשתינים בעזה, ושחיל הים לכד ביום ראשון, רשומה בנמל טריפולי שבצפון לבנון, כך מסר ביום שלישי מקור בכיר.

המקור, שדיבר בעילום שם, אמר לכתב סוכנות הידיעות הצרפתית כי האונייה "סאן טוריני" היא ספינת דיג שאורכה 18 מ' עם קיבולת מירבית של 40 טונות, ושהיא רשומה על שמה של אישה לבנונית כחונה בנמל טריפולי.

לאוניה לא היה אישור רשמי להפליג מטריפולי לנמל ביירות, אמר המקור, היא הפליגה עד לחוף עוזאי, בפרברים הדרומיים של ביירות, ושם אבדו עקבותיה. ככל הנראה, היא עזבה את המים הטריטוריאלים של לבנון ללא אישור רשמי, הטעים.
