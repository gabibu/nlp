

בג"ץ קיבל אתמול עתירה של בני משפחות שכולות מאסון התנגשות המסוקים. הם ביקשו לשנות את הנוסח המופיע על מצבות יקיריהם, ובג"ץ הורה למשרד הביטחון להיענות לתביעתם ולשנות את הכיתוב. במקום "נפלו בתאונת המסוקים" ייכתב על המצבה "נפלו באסון המסוקים".

ב-4 בפברואר 97' בערב, מעל המושב שאר ישוב התנגשו שני מסוקי יסעור של חיל האוויר בעת שעשו דרכם לפעילות מבצעית בלבנון. בהתנגשות קיפחו את חייהם 73 לוחמים, קצינים וחיילים, שהיו במסוקים.
