

ערבים ניסו לחטוף אזרחית ברחוב הנביאים בירושלים. כאשר האישה הגיעה למקום עבודתה, ערבי התנפל עליה וניסה להכניסה למונית. הערבי תקף את האישה ומשך אותה לעבר המונית, תוך שהוא מורה לנהג שישב במונית לנסוע "לעיר העתיקה". גם שני החוטפים האחרים יצאו מהמונית בכוונה לתקוף אותה.

האישה רצה במהירות לעבר עמדת קצין הביטחון של בית החולים. החוטף רדף אחריה אולם משהצליחה לעורר מהומה ולהגיע אל סף בית החולים, נמלט החוטף מהמקום בריצה.

העובדת דיווחה על הארוע לקב"ט בית החולים. לאחר מכן היא המשיכה ביום עבודתה כרגיל, אולם אז ארע הבלתי צפוי.

"כשעתיים לאחר הארוע, העובדת שהותקפה עבדה במחלקת הילדים", מספר דובר בית החולים אלכס פרקש, "ואז נכנס למחלקה הערבי שניסה לחטוף אותה. הערבי הגיע למחלקה כדי לבקר את בנו שמאושפז בה".

רק לאחר שראתה את הערבי שניסה לחטוף אותה, ניגשה האישה לתחנת המשטרה ודיווחה על הארוע.
האישה סיפרה שהמשטרה לא התייחסה ברצינות וסברו שם שמדובר באירוע על רקע פלילי.



