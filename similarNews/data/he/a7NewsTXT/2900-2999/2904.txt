

מחקר חדש על הקשר בין קפה לפרקינסון:
מאמר המתפרסם בכתב עת מדעי בארצות-הברית מדווח על מחקר שלפיו הקפאין מפחית את הסיכוי להתפתחות מחלת הפרקינסון.

החוקרים מתבססים על תוצאות של ניסויים, שנערכו בעכברים. ואולם עדיין מוקדם לומר אם מסקנות הניסוי חלות גם על בני אדם.

מחקר נוסף שעומד להתפרסם בכתב עת רפואי בארצות-הברית, ואשר בוצע בידי חוקרים מאוניברסיטת הארוואד, קובע כי גברים השותים יותר מחמישה ספלי קפה ליממה חשופים פחות לסכנת התפתחות מחלת פרקינסון מאלה שאינם שותים. אצל נשים התקבלו אותן תוצאות, אך בכמויות של פחות משלושה ספלים ליום.
