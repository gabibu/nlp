

נשיא בית המשפט העליון, השופט אהרון ברק, תוקף בחריפות את ההצעה לכונן בית משפט לענייני חוקה.

בהרצאה שנשא בכנסת אמר השופט ברק כי זהו רעיון מסוכן שיוביל לפוליטיזציה של השפיטה ולהרס של בית המשפט העליון. אם יתקבל הרעיון, יהיה בכך סכנה מוחשית וישירה לדמוקרטיה.

כתבנו חגי סרי מוסר כי ברק התייחס להצעות חוק, תלויות ועומדות, של חברי כנסת מסיעת ישראל ביתנו. על פי הצעות החוק יוקם בית משפט לחוקה ששופטיו יבואו מכל מגזרי החברה בישראל. בית המשפט לחוקה - ולא בית המשפט העליון - ידון בבעיות הערכיות שיובאו לפניו.
