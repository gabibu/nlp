

קצין בכיר בפיקוד מרכז מגלה שצה"ל נמנע מלתקוף תקיפה נרחבת את תשתית הטרור ביהודה, בנימין ושומרון מחשש שהדבר יגרור ירי של מרגמות על היישובים באזורים אלה. בשיחה עם אחד מראשי ההתיישבות ביש"ע אישר אמש הקצין כי לצה"ל ידועה זהות יוזמי הפיגועים באיו"ש, וכי מדובר על פי רוב בראשי זרועות הביטחון הפלשתיניות. בכל זאת, לדבריו, צה"ל בוחר ביוזמתו שלא לפגוע בהם, כדי שלא לספק עילה להחרפת הלוחמה. בהתייחסו למארבי הירי בכבישים אמר הקצין כי צה"ל מסוגל לשים להם קץ, כפי שעשה זאת בחבל קטיף, באמצעות ניקוי צידי הכבישים, אך הוא חושש שאז יעברו הפלשתינים מירי נק"ל לירי מרגמות, כמו בעזה. את הידיעה מסר כתבנו אריאל כהנא.
