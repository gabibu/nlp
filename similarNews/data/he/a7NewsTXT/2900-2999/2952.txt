

הרב הראשי לישראל הרב ישראל מאיר לאו הגיע לספרד כדי להשתתף בטקס הכנסת ספר תורה שם, ובמדריד הוא נפגש עם קרלוס מלך ספרד. בפגישתם מתח הרב ביקורת חריפה על דבריו בעלי האופי האנטישמי של נשיא סוריה בשאר אל-אסד. הרב לאו אמר: "סוריה הייתה אחת המדינות היחידות שהעניקו מקלט לארכי פושעים נאציים". הרב לאו סיפר למלך ספרד על פנייתו לעבדאללה מלך ירדן, שלא להעניק חסות לכנס מכחישי השואה שתכננו לקיימו ברבת עמון ב-15 במאי.

הרב לאו גם העלה בפני קרלוס את בקשת ישראל ומשפחות החיילים השבויים והנעדרים מכל גורם בעולם שיש בידו לעזור, להתערב בכל דרך בנושא השבויים והנעדרים.
