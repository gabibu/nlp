

על מנת להכשיר את כספי התרומה לראש הממשלה שרון, ולהגדירם כפטורי מס הועברו הכספים לישיבה וסמינר חרדיים בברוקלין, כך חושף ערוץ 10 העוקב אחרי תוצאות ארוחת המיליונרים שהתקיימה עבורו.

על מנת לעקוף מוקש בחוק האמריקאי הקובע כי כדי לקבל החזר מס עבור תרומות על התרומה להיות מופנית לגורם שאינו פוליטי, הורתה יוזמת ומארגנת האירוע לתורמים המוזמנים לרשום את סכומי הכסף לישיבה בברוקלין, הסמינר הרבני המרכזי שמו. כך חשף אמש ערוץ 10, חושף פרשת הארוחה והתרומות.

כזכור, להזמנה לאורחה צורפהדרישה לתרום סכום של 10,000 דולר למען שרון. סכום החורג מהתקרה המותרת לקבלת תרומה מאדם אחד.

בסמינר האמור כלולה ישיבה אמרי יוסף ספינקא ועל פי התחקיר התברר עוד כי לעמותה האמריקאית ישנו סניף בבני ברק.

על פי הטענה העברת הכספים תוך הסתת התרומה לגורם דתי מהווה עבירה על החוק האמריקאי. זאת כיוון שהחוק האמריקאי מדגיש שהפטור ממס לא ניתן לכספים שבגלגול והפנייה כלשהי יגיעו לגורם פוליטי.

כאן המקום להזכיר כי בעקבות הפרסומים אודות החשד לקבלת התרומה בניגוד לחוק הוגיע היועץ המשפטי לממשלה כי בכוונתו לבדוק את הנתונים העולים מהמידע. כמו כן הודיע מבקר המדינה, השופט לינדנשטראוס, כי יבקש מהמדינה אישור לחקור את פרשת התרומות המדוברת.
(ש)
