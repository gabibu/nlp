

ראש השב"כ יובל דיסקין אומר כי ארגוני הטרור עוסקים בנסיונות להפוך את יו"ש לזירת הלחימה הבאה, והם מעבירים מומחים ומימון לשדרוג אמצעי הלחימה. ארגוני הטרור ניצלו לדבריו את ההנתקות להבריח נשק לעזה.

ראש השב"כ אבי דיסקין אמר בתדריך לכתבים כי עתה, לאחר יציאת צה"ל מרצועת עזה, ארגוני הטרור עוסקים בנסיונות אינטנסיביים להפוך את יו"ש לזירת הלחימה הבאה.

דיסקין אומר עוד כי אחת הבעיות ברצועה היא שהרש"פ כמעט ואינה מתפקדת ואבו מאזן הוא 'גנרל בלי חיילים'. הפתח' היא התנועה השלטונית שעליה מבוססת הרש"פ ובלעדיה הרשות אינה יכולה לשלוט בשטח אך זו מפולגת וחסרת בסיס שלטוני ולאבו מאזן אין מנגנון שיכול לשלוט בפתח'.
פריצת ציר פילדלפי ויציאת אלפי פלשתינים מהרצועה מעידים על כך שלרשות אין יכולת להשליט את מרותה על השטח.

לדבריו ארגוני מחבלים כמו החמאס וועדות ההתנגדות 'ניצלו את ההזדמנות' של ההתנתקות לבצע מסע הברחות מאסיבי של אמצעי לחימה והחזרת מבוקשים מבצעיים מארגוני הטרור שהיו בחו"ל.

להערכתו הוברחו לרצועה כ 3000 רובים, מליון וחצי כדורים, יותר מ 150 מטולי RPG חומרי נפץ ואקדחים. מדובר גם על הברחת כלי נשק שלא נראו עדיין ברצועה כמו טילי נ.מ. 'סטרלות' 'סטינגר' טילי כתף, נ.ט. משופרים. דיכטר אומר כי טילי הכתף מגיעים ממצרים. הוא ציין כי מעבר רפיח הפך לציר פילדלפי ובין היתר ידוע על 15 רכבי שטח שיצאו לכיוון מצרים ושימשו להעברת אמל"ח וחזרו.

עוד אמר כי יש עליה בכוונות לבצע הברחות ימיות בין מצרים לרצועה ותופעה זו צפויה להמשך.

בהתייחסו לזירת יו"ש אומר דיסקין כי ארגוני הטרור בג'נין ובבית לחם עושים נסיונות להאיץ ייצורו של נשק תלול מסלול, כמו כן עושים מאמץ להעביר מימון ומומחים מעזה ליו"ש כדי לשדרג את אמצעי הלחימה ולהפוך את יו"ש לזירת הלחימה הבאה.
