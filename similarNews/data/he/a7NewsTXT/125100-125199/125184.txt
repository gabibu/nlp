

שר הפנים, אופיר פז-פינס, חתם היום על צווים ההופכים את המעברים מרצועת עזה, למעברי גבול מן המניין.



ארבעת המעברים: ארז, כרם שלום, סופה וקרני הפכו עם חתימתו של שר הפנים למעברי גבול, הכפופים לדרישות צו הכניסה לישראל (תחנות גבול) ולמקומות ליציאה לחוץ לארץ על פי תקנות שעת חירום (יציאה לחוץ לארץ).

במסגרת תוכנית ההתנתקות וביטול הממשל הצבאי ברצועת עזה, תהא מעתה הסמכות למתן היתר מעבר על-פי חוק הכניסה לישראל ועל-פי הנחיות שר הפנים, זאת במסגרת איזרוחם והפיכתם לתחנות גבול, דוגמת אלו הקיימות בין מדינת ישראל לשאר שכנותיה.
