

יו"ר ועדת החוץ וביטחון, יובל שטייניץ מגדיר את ארגון "יש גבול" כ"ארגון עברייני ואנטי ישראלי". בדיון מיוחד במליאת הכנסת קרא שטייניץ ליועמ"ש לממשלה להעמיד לדין את ראשי הארגון ולהוציאו אל מחוץ לחוק.

כתבנו בכנסת אריאל כהנא מוסר כי לדברי שטייניץ 'ישב גבול' מנהל "מערכה בת יותר מ-20 שנה לעידוד הסרבנות בקרב בני הנוער" .

שטייניץ אמר עוד כי "הגשת התלונות באנגליה כנגד אלוף פיקוד דרום לשעבר, דורון אלמוג היא מעשה נבלה. הניסיון לפגוע, להשפיל, לרדוף ולהגביל את חופש התנועה של קציני וחיילי צה"ל הוא מעשה שפל".

שטייניץ דיווח למליאה כי נפגש השבוע עם יו"ר ועדת ההגנה הבריטית והשניים סיכמו לפעול יחדיו על-מנת להימנע מתופעות כאלו בעתיד. בקרוב יועברו מסמכים בעניין בין שתי הוועדות. הוא אמר כי "המדינה חייבת להגן על אלה שמגנים עליה ומחרפים נפשם למענה, ולפעול כנגד אלו הפוגעים באזרחיה".
