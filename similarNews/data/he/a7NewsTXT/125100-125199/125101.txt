

שריפה פרצה הערב בקומות העליונות של מלון "סאן" בבת ים. מדובר בשריפה השניה שפורצת במלון תוך כמה ימים. ב"ה, איש לא נפגע הפעם.

שריפה גדולה פרצה הערב בקומות העליונות של מלון "סאן" בבת ים. צוותי הכיבוי שהוזעקו למקום מנסים לאתר את מקור האש ובינתיים לא ידוע על נפגעים, ככל הנראה בשל הסיבה שהשריפה פרצה בחדר ריק. אורחי המלון פונו ממנו ובמקביל הוזרמו למלון צוותים גדולים של מד"א מתחנת איילון.

מדובר בשריפה השנייה שפורצת במלון "סאן" תוך יומיים. שלשום נפגעו 5 בני אדם בשריפה שפרצה במלון. אחד מן הנפגעים באותה שריפה פונה לבית החולים כשמצבו מוגדר בינוני וארבעה פונו לאחר שנפגעו באורח קל.
