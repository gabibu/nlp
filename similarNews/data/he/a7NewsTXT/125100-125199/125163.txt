

מי ששוטט לאחרונה ברחבי יישובי יהודה ושומרון יכול לראות את ילדי היישובים משחקים במשחק חדש וייחודי: "שוטרים ומתנחלים". כללי המשחק למי שמתעניין, לקוחים מתוך מציאות העקירה שבוצעה לפני כחודש.

כללי המשחק החדש שתופס תאוצה בימים האחרונים בישובי יש"ע ומחוצה להם פשוטים: קבוצת ילדים אחת משחקת את השוטרים והשנייה את המתנחלים, מטרת השוטרים היא כמובן לפנות את המתנחלים, מטרת המתנחלים היא להפריע לפעילות השוטרים.

קבוצת השוטרים רודפת אחר קבוצת המתנחלים קוראת לעבר אחד מהם "עצור יהודי", באם לא מוכן לעצור מה שקורה ברוב המקרים, קורא השוטר לתגבורת שמקיפה את "המתנחל", אז נשכב האחרון על הקרקע ומסרב להתפנות, "השוטר" קורא לתגבורת שמקיפה את המתנחל שמחליט להתפנות מרצון או להתנגד בכוח, מה שבצורה לא מפתיעה מתרחש לפעמים.

מחזה צפוי במקרים אלו הם קבוצת "שוטרים" שמרתקים את "המתנחל" אל הקרקע תוך קריאה "תביאו את הזינזאנה", המנצחים הם הקבוצה שהצליחה במשימתה, כך מוסר כתבנו ידידיה הכהן.
