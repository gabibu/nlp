

סיור שגרתי שערכו שוטרי יס''מ לכיש בחוף הקשתות באשדוד הפך להיות אלים ותוקפני. מצד 2 שבחי"ם תושבי ראמללה.

כתבנו קובי פינקלר מוסר שבמסגרת פעילות מניעה בחוף הקשתות באשדוד, סמוך לשעה אחת אחר חצות הבחינו השוטרים בשני בני מיעוטים שהיו יחד עם צעירה. השניים התבקשו להזדהות והציגו עצמם כתושבי יפו. השוטרים שחשדו שמדובר בשוהים בלתי חוקיים ביקשו לעכבם. השניים התנגדו ותקפו את השוטרים. הבחורה שהייתה עימם הצטרפה ותקפה אף היא את השוטרים וניסתה למנוע את מעצרם.

לאחר שכל השלושה עוכבו לחקירה התברר שמדובר בשני בני מעוטים שוהים בלתי חוקיים בני 23 תושבי רמאללה שהחזיקו בידם מסמכים מזויפים וטענו כי רכשו תעודות מזויפות ב 2,000 . הגדיל לעשות אחד מהם בחקירתו כשטען: "אני כבר שנתיים עובד באשדוד עם תעודת זהות מזויפת".

השניים נכלאו להמשך חקירה ומעצרם הוארך ב-5 ימים ואילו חברתם בת 19 מאשדוד שתקפה שוטרים טענה ''תקפתי את השוטרים כי עצרו את החבר שלי שאני מכירה שישה חודשים'' לאחר שנפתח פלילי נגדה היא שוחררה בערבות.
