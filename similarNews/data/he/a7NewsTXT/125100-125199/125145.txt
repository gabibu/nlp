

לאחר שמונה שנות לימוד של רפואה סינית בישראל ובקנדה אצל אחד המומחים הגדולים בעולם בתחום, פותח גלעד ישראלי מרפאה ייחודית באשדוד בה הוא מיישם סודות רפואה סיניים שלוקטו במשך שנים ארוכות ע"י מורו.

פגישה ראשונה עם גלעד ישראלי, אינה מסתירה את היותו מומחה לרפואה סינית. פניו השחומות של הצעיר הישראלי חובש הכיפה אינן מסגירות את העובדה שגלעד הוא תלמידו של דוקטור טונג ניאן ז'ואו (טוני), אחד ממומחי הרפואה הסינית הבכירים בעולם שקבע את מושבו בקנדה.

כיום, לאחר ארבע שנות לימוד בוונקובר שבקנדה, אצל מורו, דוקטור ז'ואו, חוזר ישראלי לישראל על מנת ליישם באשדוד סודות ברפואה הסינית שאותם גילה ז'ואו במהלך מסעותיו ברחבי סין אצל מרפאים וותיקים.

"הרפואה הסינית המתבססת על דיקור, צמחי מרפא ומסג', עוברת בסין מדורי דורות כשבידי כל משפחת מרפאים שמורים כמה סודות שהם משתדלים שלא להעביר לאחרים", מספר ישראלי לכתבנו שמעון כהן. "המאסטר, טוני, (כך כונה דוקטור ז'ואו על ידי תלמידיו הצמודים. ש.כ.) יצא למסע ברחבי סין. במסע ביקר ולמד אצל למעלה ממאה רופאים סיניים כשהמגמה היא ללמוד מכולם ולרכז את הסודות למקום אחד ולפתח תורה רפואית אחת כוללת. לא פעם היה טוני צריך, כמקובל בסין, לשלם סכומי כסף גבוהים תמורת המידע. כך נחשף לסודות רבים שמקיפים את כל צדדיה ופניה של הרפואה הסינית".

אחד הסודות שאליהם נחשף דוקטור ז'ואו הוא בדיקת דופק ייחודית שלא הוסבר אודותיה בספרות ובניגוד לבדיקות הרגילות ברפואה הסינית, הרי שבזו ניתן לזהות גם נתונים פנימיים. "בספר הרפואה הסינית המפורסם ביותר שהוא גם ספר החובה לכל תלמיד ברפואה הסינית, ניי ג'ינג, קיים אזכור שבדיקת הדופק בה יכול ללמד על מצב השרירים, העור, העצמות, הדם ועוד. הפרק הזה בספר נשאר בגדר 'הדופק הנעלם' שכן איש לא ידע היכן בדיוק הוא נמצא וכיצד ניתן לבדוק על פיו. באחד ממסעותיו של דוקטור ז'ואו הוא פגש רופא סיני זקן שגילה לו את סוד הדופק הנעלם. הוא למד אצלו כיצד ניתן לאתר דופק זה בגופו של המטופל ולזהות את מצבו הגופני כולו. מכאן הוא החליט לפתח את השיטה עד שכיום הוא יכול בבדיקה של כ-2 עד 3 דקות לדעת כמעט את כל ההיסטוריה הרפואית של מטופל ברמת דיוק גבוהה ביותר", מספר ישראלי ומבהיר כי "רופאים אחרים מעדיפים שלא להתעמק ביכולת האבחון דרך הדופק. כיוון שהיא מצריכה השקעה ולימוד ארוכים בעוד הם מעדיפים להסתמך על בירור הנתונים עם המטופל או התייחסות למסמכים רפואיים".



לפרק נוסף אותו פיתח והרחיב דוקטור ז'ואו בעקבות מסעותיו בסין הוא הגיע בעקבות מסקנה שמרפאים סיניים אחרים כמעט ואינם מתייחסים אליה: מפת נקודות הדיקור בגופו של המטופל יכולה להשתנות, וזו הסיבה שפעמים רבות דיקור רגיל אינו עוזר. לכן, יצר הדוקטור רשימת נקודות חלופיות שבהן הדיקור ישפיע גם במקרים שבהם הדיקור הרגיל לא פעל".

כלי טיפולי מרכזי אותו מיישם ישראלי כעת בישראל הוא טכניקת דיקור מיוחדת אותה פיתח דוקטור ז'ואו לאחר חקר ארוך אצל זקנים סינים מצאצאיו של הרופא הסיני שערך לראשונה את ספר הדיקור בצורה מקצועית ועליו הסתמכו כל הרופאים , הלא הוא חואנג פו מי, שחי לפני כאלפיים שנה וריפא את עצמו בשיטותיו משיתוק.

דוקטור ז'ואו ביקש ללמוד מצאצאי פו מי את השיטה בה גאל את עצמו מהשיתוק. לדברי ישראלי בעקבות הלימוד פיתח הדוקטור מחט ייחודית שאיתה ניתן לטפל בבעיות רפואיות שלא נמצא להן מזור בדיקור הרגיל.

ישראלי מספר כי במשך כשלוש שנים שמר דוקטור ז'ואו את סוד הדיקור שפיתח גם ממנו עצמו. "בכל פעם שהוא רצה לפעול בשיטה הזו רמז לאחד העוזרים שלו בסינית שיימצאו סיבה להוציא אותי מהחדר". בשלב מתקדם מאוד גילה ישראלי במקרה רמז לסוד אותו שמר הדוקטור. ז'ואו מצידו הבטיח לבחור הישראלי שאם יתמיד בלימודיו ויתקדם כפי שהוא דורש ממנו יגלה לו את הסוד, וכך היה. כיום, מיישם גלעד ישראלי את הסוד שהתגלה לו במקרה ומצריך מיומנות מיוחדת, ו"גם לאחר תרגול של אלפי פעמים זה עדיין מצריך שימת לב, רגישות וזהירות".


לארבע שנות הלימוד אצל דוקטור ז'ואו יצא גלעד ישראלי לאחר ארבע שנות לימוד בישראל ושנת עבודה מעשית. "כשסיימתי ללמוד את מה שיכולתי ללמוד כאן בישראל נועצתי ברב מרדכי אליהו והוא נתן לי את ברכת הדרך להמשך לימודים בקנדה. עכשיו אני חוזר ומקווה ליישם את הדברים. אני חש שהאוכלוסייה בישראל ערוכה לדרישות הרפואה הסינית. יש היום נכונות למאמץ גם מצידם של המטופלים. תה מצמחי מרפא סיניים הוא הרי לא טעים במיוחד, ובכל זאת אנשים מוכנים להשקיע, לעשות את המאמץ, להכין לעצמם את המשקה ולהקפיד לשתות אותו. זה מוכיח בגרות שאיתה ניתן להתקדם הלאה ולרפא מחלות וכאבים רבים".

את צמחי המרפא בהם הוא עוסק, מייבא חבר טוב במיוחד מחווה אורגנית בהרי יונן שבסין. בהרים אלה הגובה מביא לכך שהמים המשקים את הצמחים הם מי הפשרת שלגים מזוככים לחלוטין. "גם הרכב השקיית הצמחים חשוב על מנת להשיג תוצאה מקסימאלית", הוא אומר.

כיום, במרפאה החדשה "צורי גלעד" שפתח, במרכז אשדוד, הוא מטפל בעיקר בכאבים לסוגיהם, בהם גם פיברומיאלגיה, כאבים התוקפים ברוב מוחלט של המקרים נשים ומלווים לא פעם בדיכאון ועייפות. "במקרים הללו עד לתקופה האחרונה לא הייתה מודעות לבעיה", הוא אומר. כמו כן הוא מטפל בבעיות של שחיקת ברכיים למבוגרים, מקרים שלרפואה הרגילה לרוב אין מענה רפואי. לאלה מוסיף ישראלי רשימת בעיות רפואיות כבעיות עיכול, מחזור, מחלות חורף ועוד המטופלות בעיקר בצמחי מרפא.

גלעד ישראלי והמאסטר טונג ניאן ז'ואו (טוני) באירוע שנערך לכבודו ביום שעזב את קנדה בדרכו לשוב לישראל.

לפרטים: gilad_adi_17@hotmail.co

(ש)
