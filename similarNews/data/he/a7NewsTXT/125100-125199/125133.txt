

כוננות רבתי בארצות הברית לקראת סופת ההוריקן ריטה המתקרבת ללואיזיאנה. הסופה הוגדרה עד לא מכבר כסופה טרופית אולם התחזקה והיא כעת בדרגה 2 וצפויה להגיע לדרגה 4, דרגה אחת פחות מהרמה הגבוהה ביותר.


הממשל האמריקאי מבטיח שהטיפול במפגעי הסופה ריטה יהיה טוב ויעיל הרבה יותר מהאופן בו טופלו נזקי ה'קתרינה'. זאת לנוכח הביקורת החריפה ששמע הנשיא האמריקאי ג'ורג' בוש, והציבה את מעמדו בשפל חסר תקדים.

יצוין כי רק לפני יומיים החלו תושבי לואיזינה שבים לבתיהם במגמה לשקם את הריסות 'קתרינה' וכבר הם צפויים לקבל הוראות חד משמעיות לעזוב את בתיהם לנוכח איומי 'ריטה'. צוותי היערכות פרוסים ברחבי האזורים הצפויים להיפגע.
(ש)
