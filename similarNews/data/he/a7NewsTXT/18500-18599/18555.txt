

"יש לנו כאן ארגון טרור כלל-עולמי. ארגון אל קאעידה נמצא ככל הנראה ב-65 מדינות, ומאה אלף טרוריסטים התאמנו במחנות שלו באפגניסטן", אמר היום סגן נשיא ארה"ב דיק צ'ייני בראיון ברשת הטלוויזיה האמריקנית איי-בי-סי.

לדבריו, תאים רבים התגלו כתוצאה מעבודת שירותי המודיעין "בבריטניה, באיטליה, במלזיה, באינדונזיה ובפיליפינים".

"אני חושב שבסופו של דבר נצליח ללכוד את בן לאדן, אך אני מוטרד יותר מהצורך לנטרל את התאים האלה", הוסיף. "בן לאדן לבדו אינו מהווה איום גדול במיוחד, אך בן לאדן הקשור לארגון טרור עולמי מהווה איום גדול", אמר צ'ייני.


