

משפטו של עופר נמרודי הסתיים אתמול סופית לאחר שהערכאה הגבוהה יותר: בג"צ דחה את ערעורם של שני הצדדים על העונש. המדינה ערערה על קולתו ונמרודי ערער על חומרתו.

כזכור, במסגרת עסקת טיעון הורשע נמרודי בשיבוש הליכי משפט, בהטרדת עד, במרמה, בהפרת אמונים וברישום כוזב במסמכי תאגיד., לפני כשלושה חודשים גזר עליו בית המשפט המחוזי בתל אביב 25 חודשי מאסר בפועל, מאסר על תנאי של שנה וקנס כספי בסך 349,200 שקלים.

התובעים והנתבע הודיעו כי אף על פי שההרשעה נעשתה, כאמור, במסגרת עסקת טיעון, והיא שהביאה לקביעת מידתו של העונש, הם יערערו עליו.

שופטי בג"צ, כאמור, ראו לנכון שלא להתערב בגזר הדין, והסכימו לדחיית ריצוי העונש עד לדיון ועדת השחרורים בבקשתו של נמרודי לשחררו, שכן ריצה כבר שני שלישים מתקופת המאסר שהוטלה עליו.
בתוך כך הגיב סנגורו של נמרודי דן אבי יצחק על הידיעה הנרחבת שפרסם עיתון "ידיעות אחרונות" על פרשת נמרודי לפני כשבוע, ורמז כי ייתכן שהיא השפיעה על החלטת השופטים: "אני רוצה להביע שוב מורת רוח מהניסיון שעושה "ידיעות אחרונות" להשפיע על החלטת בית המשפט באמצעות פרסומה של כתבה מסולפת, אשר המגמה הברורה שלה הייתה להשפיע על בית המשפט. אני מקווה כי היועץ המשפטי לממשלה יפעל בהתאם לתלונה שהגשנו וינקוט את הצעדים המתחייבים כדי שתופעות מבישות כאלה לא תישננה בעתיד".


