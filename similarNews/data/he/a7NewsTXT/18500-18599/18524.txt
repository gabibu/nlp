

9 פצועים עדיין מאושפזים בבתי החולים לאחר שנפצעו בפיגוע ביום שישי בתל אביב.

מחבל מתאבד, הגיע ביום שישי בצהריים לרחוב נווה שאנן בתחנה המרכזית הישנה בתל אביב, כשהוא נושא על גופו חגורת נפץ. הוא פוצץ עצמו סמוך לחנות של טוטו-לוטו ברחוב.

במקום נמצא גם תיק ובו קלצ'ניקוב ומחסניות, וכן נעצר חשוד, תושב השטחים, שנראה נמלט מן המקום, אשר, ככל הנראה, הגיע יחד עם המחבל, ניסה לירות לכל עבר, אך בשל תקלה בנשק, השליך את התיק וניסה להימלט.

7 מן הפצועים מאושפזים בבית החולים איכילוב, מתוכם 4 במצב בינוני ו- 3 במצב קל. 2 פצועים מאושפזים בבית החולים וולפסון במצב קל.
