

שגיב עמיר, אחיו של יגאל עמיר, עתר לבג"ץ נגד משרד הביטחון לפני כשבועיים לאחר שצה"ל סירב לאפשר לו להתגייס לנח"ל החרדי.

כזכור, עבר עמיר בן ה- 19 את שבת הגיבוש ואת הראיון לקראת גיוסו לנח"ל החרדי, אולם יום לפני גיוסו הודיעו לו כי האגף לנוער ונח"ל פוסל אותו מלהצטרף לגדוד.

צה"ל הסכים לגייס את שגיב למסגרת שירות רגילה, אולם הוא עמד על זכותו להתגייס למסגרת שמתאימה לאורח חייו.

אתמול הודיע משרד הביטחון כי יגייס את עמיר לשורות הנח"ל החרדי, וכך באה הפרשה לסיומה.
עורך דינו של עמיר ד"ר שמואל קספר אמר על בתגובה: "התנהגות המדינה הייתה שערורייתית. היה על נציגי המדינה לבקש סליחה משגיב".

קספר מתכוון לדרוש מצה"ל לגייס את עמיר בהקדם האפשרי ולבקש מבג"צ להטיל על המדינה את הוצאות המשפט.

