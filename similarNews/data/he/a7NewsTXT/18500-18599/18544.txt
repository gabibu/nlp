

כבעבר גם המחבלת מתאבדת שפוצצה עצמה היום במרכז ירושלים היא "סטודנטית" מאוניברסיטת א-נג'אח בשכם, כך נמסר בשעות הערב בשידורי טלוויזיית החיזבאללה בלבנון אל-מנאר.

אוניברסיטת א-נג'אח בשכם ידועה כמוקד פעילות של אירגוני חמאס וג'יהאד האיסלאמי ביו"ש, ורבים מבין המחבלים יצאו מתוכה לפיגועים בתחומי מדינת ישראל.

במערכת הביטחון בודקים עתה, באיזה דרך ובסיועו של מי הגיעה המחבלת משכם לירושלים, ואם קיבלה מחסה באחת משכונותיה של מזרח ירושלים לפני שיצאה לפיגוע במערב העיר.
