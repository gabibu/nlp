

אשה נהרגה וכ-110 בני אדם נפצעו, מהם 2 באורח קשה מאוד, 5 באורח בינוני עד קשה והיתר באורח קל בפיגוע ההתאבדות שבוצע במרכז ירושלים היום בצהריים .

כ-50 פצועים פונו לבית החולים "ביקור חולים" הנמצא כמה עשרות מטרים ממקום הפיגוע. מבית החולים נמסר כי מצם של שניים מהפצועים מוגדר קשה מאוד. הם סובלים מפגיעות בטן קשות ומנותחים משעת מסירת הידיעה. מצבם של 4 מהפצועים מוגדר 4 בינוני ומצבם של יתר הפצועים מוגדר קל. מרביתם סובלים מפגיעות רסיסים קלות ומחרדה.

לבית החולים "הדסה הר הצופים" הובאו 21 נפגעים, רובם ככולם נפגעי הלם, חלקם נפגעו מרסיסים, מצבם מוגדר קל.

בבית החולים "שערי צדק" אושפזו 24 פצועים, מהם 4 בינוני עד קשה, 10 פצועים קל מרביתם סובלים מרסיסים וחתכים מזכוכיות, ו-10 נפגעי הלם.

ל"הדסה עין כרם" הובאו 19 פצועים, אחד בינוני עד קשה. מצבם של יתר הפצועים מוגדר קל.

חלקם סובלים מפגיעות חרדה.


