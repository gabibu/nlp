

במאמר שיתפרסם היום בשבועון "לה ז'ורנל די דימנש", מאשימים 31 פרופסורים לרפואה צרפתיים את צה"ל בתקיפת בתי חולים פלשתינים, ובהצבת מכשולים על תנועתם של אמבולנסים.

"אנו מגנים את תקיפות הצבא הישראלי נגד מוסדות רפואה הניתנים בקלות לזיהוי", הדגישו הפרופסורים בהודעה שפורסמה ע"י העיתון.

"אנו מגנים את המכשולים שמציבים בדרכם של שירותי ההצלה, הבאים לידי ביטוי במספר רב של מחסומי דרכים בכל מקום, עם כל ההשלכות על בריאותה הגופנית והרוחנית של האוכלוסיה", הוסיפה ההודעה.

הפרופסורים קוראים בנוסף לממשלה הצרפתית להגביר את סיועה הרפואי לרש"פ, ע"י קבלתם בצרפת של פצועים וחולים פלשתינים לטיפול רפואי.

ההודעה באה בעקבות ביקורם ביש"ע של פרופסור מרסל-פרנסיס קאהן ושל שלושה מעמיתיו בדצמבר 01'.


