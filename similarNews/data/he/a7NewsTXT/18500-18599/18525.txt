

מפקד מחוז ירושלים, ניצב מיקי לוי, בן 47, אשר לקה בהתקף לב קשה עבר בהצלחה את הצינתור ויאושפז ביומיים הקרובים במחלקה הקרדיולוגית ב"ביקור חולים".

מפכ"ל המשטרה, רב ניצב שלמה אהרונישקי, הגיע במהירות לבית החולים ושוחח עם צוות הרופאים המטפלים בניצב לוי. בצאתו אמר , כי "ניצב לוי הגיע לבית החולים במצב טוב, אך לאחר בדיקה אותר אוטם שריר הלב, והוא נלקח במהירות לצינתור".

"רופאיו מעריכים כי בימים הקרובים מצבו ישתפר", אמר המפכ"ל.

המפכ"ל ציין, כי "ניצב לוי מפקד בעיר הכי קשה והכי מורכבת. הוא עובד עם כל הנשמה וכל הלב".

"למרות המצב הבטחוני הקשה", אמר המפכ"ל, "שלא צריך לחשוש למצבם הבריאותי של ניצבים נוספים".


