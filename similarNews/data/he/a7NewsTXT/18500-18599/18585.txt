

בימים אלה שוקדת התאחדות בתי המלון על הכנת תביעה נגד הרשות הפלשתינית בשל הנזקים שנגרמו לבתי המלון בישראל מאז פרוץ מלחמת אוסלו. התביעה תוגש בקרוב לבית המשפט המחוזי בתל אביב.

עו"ד יהודה רווה, המייצג את התובעים, אמר כי 55 בתי מלון הצטרפו לתביעה, והסכום שהם דורשים לקבל כפיצוי עומד על מיליארד שקלים וחצי.

התובעים מקווים שממשלת ישראל תעביר להם את סכום הפיצוי מתוך הכספים השייכים לרשות הפלשתינית, ושהממשלה מעכבת את העברתם לרשות. עד כה נמסר כי בכוונת האוצר להעביר חלק מן הכספים לחברות שהרשות הפלשתינית חייבת להן מאות מיליוני שקלים, וביניהן חברת החשמל ובזק.

