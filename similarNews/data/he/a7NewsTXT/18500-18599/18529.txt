

החברה למתנ"סים תקיים במהלך היום בערב (יום ראשון - ערב ט"ו בשבט), עשרות סדרי ט"ו בשבט קהילתים במתנ"סים ברחבי הארץ.

בסדרים צפויים להשתתף עשרות אלפי ילדים, הורים, קשישים ועולים והחברה למתנ"סים אף הפיקה לרגל החג הגדת ט"ו בשבט מיוחדת שתחולק למשתתפים בסדרים.

מדובר ביוזמה שהחלה לפני כארבע שנים, כאשר בחברה למתנ"סים החלו לאסוף ולקבץ קטעי מקורות הקשורים לחג.

באמצעות ההגדה מתנהל הסדר שמזכיר במקצת את סדר פסח (יש 4 כוסיות, יש שירים, ישנו "אב הסדר" ועוד...)

ייחוד נוסף של ההגדה הוא בשילוב שלה בין ערכים יהודיים לנושאי איכות הסביבה ושמירת החי והצומח.


