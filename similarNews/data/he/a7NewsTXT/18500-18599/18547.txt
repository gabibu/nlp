

הקונגרס היהודי האירופי קרא הערב לאיחוד האירופי להקפיא את כל הכספים, המועברים על ידו לרש"פ, זאת בעקבות הפיגוע היום בירושלים.

"הקונגרס היהודי האירופי דורש כי יוקפאו כל הכספים המוענקים על ידי האיחוד האירופי לרשות הפלשתינית, כל עוד כספים אלה משמשים לרכישת נשק במקום לרווחת האוכלוסיה האזרחית הפלשתינית", נאמר בהודעה שהתפרסמה בפאריס.

יצויין כי האיחוד האירופי מעניק לרש"פ כ-90 מיליון אירו לשנה.

שרי החוץ של האיחוד האירופי אמורים לקיים "דיונים מעמיקים" על המזה"ת ביום שני בכנס שיתקיים בבריסל.

