

לפחות 25 התפוצצויות חזקות זעזעו הערב את לאגוס, העיר הגדולה ביותר בניגריה, מסרו עיתונאים שהיו בעיר.

ההתפוצצויות אירעו בעקבות דליקה שפרצה בשכונת איקג'ה הסמוכה למחנה צבאי, והתפשטה למאגר נשק סמוך, הודיע מקור במשרד ההגנה הניגרי. המחנה הצבאי עלה באש.

כתב סוכנות הידיעות הצרפתית מסר כי ההתפוצצויות אירעו בכל חלקי העיר, וכי מפעלים רבים עולים באש. לדבריו, פגז נפל בשכונת אילו-פג'ו וגרם למותו של אדם אחד לפחות.




