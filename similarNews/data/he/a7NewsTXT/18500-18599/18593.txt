

כ-4000 עצי זית נעקרו אתמול במסגרת עבודות להקמת שכונה חדשה בהר-יונה שבנצרת עילית.

המדובר בעצי זית הנמצאים בשטח שיפוטה של נצרת עילית. תושבי הכפר עין מאהל הסמוך קיימו בעבר הפגנות באיזור, במחאה על הקמת השכונה וטענו כי השטח שייך להם וכי הם מעבדים אותו זה עשרות שנים ואף נטעו בו את עצי הזית.

הפרשה נידונה גם בבית המשפט העליון ובסיכומו של דבר, קיבלו תושבי המאהל פיצויים והעבודות בשכונת הר יונה נמשכו. במהלך עקירת העצים אתמול נכח במקום קומץ מתושבי עין מאהל, אך הם לא התערבו ועקירת עצי הזית עברה בשקט.

