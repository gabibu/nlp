

שני חיילים ושוטר - נפצעו במהלך הסתננות של פלשתיני לתחומי "ישראל הקטנה".

היום לפנות בוקר הגיעה למחסום הפירות באיזור קלקליה מכונית בעלת לוחית זיהוי מהכפרים הערביים ביש"ע, פגעה בחייל ונמלטה מן המקום. החייל פונה במצב בינוני לקבלת טיפול רפואי בבית חולים.

נהג הרכב הדורס נמלט מהמקום ובהמשך הגיע עד לפתח תקווה, שם ביים הפלשתיני תאונת דרכים והתנגש במכונית חונה מסוג וולבו. נהג הרכב ואשתו ירדו מהרכב כדי לבדוק את הנזק, ואז נכנס המחבל למכונית שלהם ונמלט מהמקום.

כוחות משטרה גדולים פתחו במרדף אחר החשוד, והקימו מחסומים ברחבי האיזור. כמו כן הוזנק לאוויר מסוק, ואולם, המחבל לא נלכד. בדרך פגע המחבל על פי עדי ראיה בחיילת שטרם אותרה.

הוא הצליח להגיע לאחר כשעה לאיזור בני ברק, שם דרס שוטר שנפצע באורח בינוני . המאבטח של "מכון מור " שצפה באירוע - פתח לעבר המחבל באש.

על יריות אלו של המאבטח דווחו בטעות בתקשורת כאילו המחבל הוא שירה אותן.

המסתנן- שמרדף התנהל אחריו מאז שעות הבוקר המוקדמות -חוסל זמן קצר לאחר מכן ע"י שוטרים.

האיזור נחסם לתנועה - והמשטרה פתחה בסריקות מחשש שלמסתנן היו שותפים נוספים. המשטרה ניהלה מצוד אחר אשה שירדה לפי עדויות מהרכב של המחבל שחדר לבני-ברק ונמלטה מהמקום באזור רידינג. המשטרה עצרה חשודה באזור תחנת הכוח ברידינג ואולם היא שוחררה מיד כשהוברר שאין לה קשר לארוע.

במקום יש עומסי תנועה כבדים.






