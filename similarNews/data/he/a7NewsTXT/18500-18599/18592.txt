

מדי שנה מונפקים בישראל כ- 300,000 דרכונים שבעליהם מחדשים אותם מידי 5 שנים. על הארכת תוקף הדרכון אין משרד הפנים גובה כל אגרה, אולם הצורך בחידוש הדרכון מכבידה הן על האזרחים והן על נותני השירות.

אתמול הודיעה לשכת שר הפנים, כי הכנסת אישרה את הצעתו שתוקף הדרכון יהיה 10 שנים.
בתיקון שנעשה בחוק ניתנה סמכות לשר הפנים להורות על הנפקת דרכון מסוים או סוג מסוים של דרכונים לתקופה קצרה יותר. נוסף על כך הוכנסה הבהרה הקובעת את חובתו של אזרח ישראל לצאת ולהיכנס את גבולות הארץ באמצעות דרכון ישראלי או תעודת מעבר ישראלית בלבד.

יצוין כי החוק החדש חל על המבקשים להנפיק דרכון חדש בלבד ולא על הארכת דרכון קיים.

