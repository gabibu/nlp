

הראשון לציון הרב שלמה עמאר התבטא לראשונה בפומבי בפרשת בנו, בתו וחטיפת הנער עמו היתה מיודדת. "נקלענו לסערה לא קלה, אני מתפלל שמאיר ימצא בעזרת ה' את הדרך הנכונה. אני מצטער על הנער שנפגע".

הרב הביע צער על האירוע ואמר "משפחתי ואני נקלענו לסערה לא קלה. מאז נודע לי על המעשה אני נמלא צער וכאב עמוק". את דבריו אמר הרב עמאר כשיצא מבית הדין הרבני בירושלים.

הרב ציין ביקורת כלפי התנהגות בנו מזה זמן רב ואמר שהבן "מאיר לא הלך בתלם שלנו, ואני עדיין מתפלל שבעזרת השם ימצא את הדרך הנכונה".

באשר להתייחסותו לנער שהוכה אמר הרב כי הוא חש צער על הפגיעה בו.

לקראת פתיחת חקירתו של הרב עצמו אמר הרב עמאר כי הוא נכון לענות לכל שאלה שישאל. חוקרי המשטרה הגיעו ללישכתו על מנת לגבות ממנו את גרסתו לקראת המשך חקירת הפרשה.

בשעות הבוקר הוארך מעצרם של מאיר, בנו של הרב ושני חביריו הערבים מקלאנסווה. האם, הרבנית מצויה במעצר בית. מאיר הוא החשוד המרכזי בפרשה. עיקר החקירה מתמקד כעת בשאלת ידיעתו, כן או לא, של הרב עמאר עצמו. נזכיר כי על פי החשד בשעה שהוכה הצעיר על ידי הבן ושני חביריו היה הרב בחדר אחר בביתו.
(ש)
