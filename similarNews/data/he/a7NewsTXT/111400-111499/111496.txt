

תערוכת "ספר זיכרון" הנערכת מידי שנה בשבוע של יום הזיכרון במועדון גני טל, מושכת גם השנה המוני מבקרים לגוש קטיף.

התערוכה הינה מושקעת ביותר וידועה כבעלת מוניטין של תערוכה איכותית. בפינות המועדון השונות מסודרים מיצגים הכוללים, כתבות, ספרים וסקירות על הנופלים במערכות ישראל לפי המלחמות השונות.

מיום ראשון הפך מועדון מושב גני טל לתערוכת "ספר זיכרון". לפי הדיווח בקטיף.נט, מאות רבות של תושבי גוש קטיף ואורחים מחוץ לגוש קטיף מגיעים "רק" להציץ בתערוכה ו"נתקעים" במקום במשך שעות רבות.

בתערוכה יש מקום מיוחד לחללי צה"ל תושבי גוש קטיף שנהרגו ולכל חללי גוש קטיף שנרצחו ע"י מחבלים בני עוולה. כמו כן, נמצאים במקום פינות מיוחדות לחללי צה"ל שנהרגו במערכות ישראל, בפעולות טרור ממלחמת העצמאות ועד ימינו.

בתערוכה הושקעה מחשבה רבה ושימת לב מיוחד למשפחות תושבי גוש קטיף שבן משפחתם נהרג או נרצח באחת המלחמות ובפעילות טרור. התערוכה מתקיימת במושב גני טל זו השנה השלישית ברציפות ולצערינו כל שנה מצטרפות לקירות הדוממים תמונות חדשות וסיפורים קורעי לב חדשים.

מקווים ומתפללים שלא נזדקק לחומרים חדשים לתערוכה בשנה הבאה בע"ה בגוש קטיף. (פ)
