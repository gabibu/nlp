

סטודנטים רבים, תומכים ומתנגדים ממשיכים להגיע ולהתרשם מאוהל המחאה נגד העקירה שהוקם במרכז קמפוס אוניברסיטת תל אביב.

(צילום ארכיון: קטיף נט.)

בתחילה חשבו המארגנים כי המאבק יירשם רק ב"פורוטוקול" ההפגנות של "תא כתום", ואתמול כבר התברר להם כי המאבק גם משפיע הלאה.

אמש הגיע למקום ח"כ אריה אלדד שהרצה בפני הקהל על הסכנה בתוכנית העקירה מגוש קטיף וצפון השומרון. ח"כ אלדד, תושב שא-נור שבצפון השומרון, הדגיש בפני הסטודנטים כי גוש קטיף הוא רק חלק קטן ממאבק כולל על עתידה של המדינה. "המאבק הוא על זהותה של המדינה, ההתנתקות היא לא מחלה אלא סימפטום של תופעה הרבה יותר עמוקה שקורה בארץ".

באמצע ההרצאה שאל אחד הסטודנטים משמאל את ח"כ אלדד 'מה יש לנו לחפש בגוש קטיף?
בתגובה השיב אלדד שהמדינה שייכת לעם היהודי ובצעד הבא ישאלו 'מי צריך את המדינה'.

לירון, ממארגני המחאה, מספר כי "למספר סטודנטים 'נפל האסימון' ולאחר הרהור קצר חתמו והצטרפו לפעילות נגד העקירה".

"חלק מהבעייה זה גם האדישות", מספר לירון, "אחד הסטודנטים נעמד הבוקר 3 דקות מול מפת גוש קטיף. שאלתי אותו אם הוא רוצה הסבר משהו?, הוא העדיף שלא. לפתע התקרב למפה ושאל 'מה כאן אשקלון? קרוב לאלי סיני? הוא היה כל כך מופתע".

לירון הביע אכזבתו מפוליטיקאים מימין שצועקים "קדימה" אבל הם לא מסוגלים אפילו לבוא לאוניברסיטה ולהסביר לסטודנטים.

נזכיר כי פעילות התא הכתום תהפוך ביום ראשון שאחרי יום העצמאות למשמעותית הרבה יותר עת יפתחו הסטודנטים בשביתת רעב נגד יישום תכנית ההתנתקות.

בנייר עמדה שפירסמו חברי התא ב-46 קמפוסים ברחבי הארץ נאמר: "בואו נדבר על מהות תוכנית ה'התנתקות'. לא על פיצויים, לא על סרבנות, לא על חולות ניצנים   בואו נדבר על התוכנית עצמה!!!
אנו קוראים לציבור בישראל לקיים שיח ציבורי אמיתי ואמיץ, בו תלובן שאלת ה"התנתקות" עצמה.
  אנו דור העתיד  אנו נשלם את המחיר הכבד של התנתקות הממשלה מאחריות לאומית ומערכי הציונות הבסיסיים. לכן- נשתמש בזכותנו הדמוקרטית למחות ולפתוח בשביתת רעב.
  המאבק למען עתיד המדינה הוא לא רק של "המתנחלים", אנו סטודנטים חילוניים ודתיים, משני עברי הקו הירוק  מתנגדים לתוכנית ההתנתקות.
  תוכנית ה"התנתקות"  בריחה תחת טרור, שתפגע בביטחון מדינת ישראל.
  אנו מבינים את ההיגיון של שלום תמורת שלום, ואולי- של שטחים תמורת שלום, אבל מה ההיגיון של שטחים תמורת טרור ???
  תכנית ההתנתקות   פוגעת בדמוקרטיה. מצנע קיבל 19 מנדטים על מצע הכולל תוכנית כזו. העם אמר את דברו בצורה ברורה   לא לבריחה תחת אש.
  דמוקרטיה לא צריכה להיות רק פורמלית, היא צריכה להיות מהותית. שרון   לך לבחירות.
  "התנתקות"  עבודה בעיניים. אנו נישא בכל האחריות המשפטית מבחינה בינ"ל, נספק להם חשמל, מים ועבודה. למעשה תוכנית ההתנתקות היא טרנספר ליהודים, ולא התנתקות מעזה ומהשומרון".

