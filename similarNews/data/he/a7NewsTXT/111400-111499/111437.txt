

המשפחות השכולות בגוש קטיף פנו במכתב זועם לראש הממשלה וקבעו: "לאיש אין זכות לפתוח קברי יקירינו, הקברים אינם חפץ של המדינה".


המשפחות השכולות בגוש קטיף אשר יקיריהן נטמנו בבית העלמין המקומי, שלחו היום בבוקר מכתב נזעם לראש הממשלה. במכתב הן מציינות כי לאיש אין זכות לפתוח את קברי יקיריהם ללא רשותן. עוד מצוין במכתב שגם חוק הגירוש שהתקבל אינו מתיר פתיחת הקברים, אלא מתיר "נסיון" בלבד לתיאום עקירת הקברים.

במכתב מציינות המשפחות כי פתיחת הקברים ללא רשות היא מעשה אנטי חוקתי ואנטי מוסרי. המשפחות תוהות כיצד זה יכול שמעון פרס לדאוג לכך שייבנה כפר נופש למרצחים על קברי קורבנותיהם, אך הוא אינו מנסה כלל לדאוג לסידור נאות ומאובטח ולהשארת בית הקברות על כנו תוך דאגה לגישה חופשית לכולם.
(ש)
