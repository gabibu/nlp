

המחלקה לחקירת שוטרים במשטרה הכריעה לסגור את תיק החקירה נגד ניצב משנה יורם לוי בחשד שקיבל שוחד ממשפחת עבריינים. העדות בתכנית 'עובדה' התבררה כשקר.

נצ"מ לוי, ראש היחידה המרכזית במחוז הדרומי, נחשד בקשר עם משפחת עבריינים בדרום, קשר שלווה בהעברת סכומי כסף גדולים כשוחד ללוי.

בתמורה לקבלת המידע אמור היה, כך על פי החשד, יורם לוי, להעביר מידע למשפחת העבריינים על פשיטה הקרובה להתבצע בבית קאזינו השייך לבני המשפחה.

כאמור, המחלקה לחקירת שוטרים החליטה לסגור את תיק החקירה נגד לוי לאחר שהוברר כי בטענות נגדו לא היה ממש. עוד התברר, לדברי המחלקה, כי העד שהעיד בתכנית 'עובדה' נגד נצ"מ לוי שיקר בעדותו.

העד נבדק במכונת אמת והוברר כי הוא דובר שקר. כמו כן בבדיקה חוזרת של עדותו בתכנית 'עובדה' ניסה העד, עבריין גם הוא, להתנער מעדותו, וכשאמר שהעביר מעטפה ובה סכום כסף גדול לרכב בו היה אדם כסוף שיער, לא היה בטוח שאכן מדובר בניצב משנה לוי או בכסוף שיער אחר.
(ש)
