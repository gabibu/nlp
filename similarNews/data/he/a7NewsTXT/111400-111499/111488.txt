

"יש כאן תפנית במדיניותו הכלכלית של שר האוצר שעד כה סייעה בעיקר לעשירים, ועכשיו מדיניות זו תסייע לאוכלוסיית הקשישים, האוכלוסיה הקשה ביותר במדינה", כך אמר היום גד ליאור הכתב כלכלי של ידיעות אחרונות.

בראיון ליום העצמאות שיתפרסם מחר הכריז שר האוצר, בנימין נתניהו שבתוך שנתיים אף קשיש לא יהיה עני כאשר החל מהסתיו הקרוב יגדלו קצבאות הזקנה ב-180 שקלים, וכן יוגדלו הטבות המס לאנשי עסקים התורמים לקהילה.

בראיון ליומן הצהרים של ערוץ 7 השיב ליאור לשאלת כתבנו עוזי ברוך מהיכן יילקח הכסף לתוכניתו של ראש הממשלה, שתכנית ראש הממשלה כוללת הורדה נוספת של שיעור הריבית דבר יועיל לעשירון העליון של המשק ויגרום בתחילה לעידוד הצמיחה במשק, וממילא תרוויח קופת המדינה סכום כסף רב ממיסים, שאותו תוכל לחלק לקשישים, וכך הורדת המיסים תגביר דווקא את רווחי המדינה מהם, "אינני יודע אם התכנית הזו תתממש, אם המשק לא יגיב כמצופה לתכניתו של שר האוצר, כי דבר אחד הבטיח שר האוצר   הגרעון בתקציב לא יגדל".

את תהליכי התאקלמותו של נגיד בנק ישראל החדש סטנלי פישר, תיאר ליאור במילותיו של פישר עצמו "אני כרגע תלמיד", "מהנגיד החדש שבא מהשורה הראשונה של הכלכלנים בעולם, התרשמתי כאדם סימפטי, הוא גם לא בא לארץ כדי לעשות כסף כי משכורתו החודשית בארץ שתהיה כשלושים אלף  הייתה משכורתו היומית בארה"ב, הוא מצהיר שבא כרגע בתור תלמיד שלומד את כלכלתה הייחודית של מדינת ישראל, מבחנו הראשון יהיה בסוף החודש האם יחליט לשנות את גובה הריבית במשק, אך נראה שכרגע יחליט שמוקדם מדי לפתוח בשינויים מרחיקי לכת" סיים ליאור.
