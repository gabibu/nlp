

בפעם השניה בתוך חודש, ערב יום הזכרון לחללי צה"ל, הגיעו שני שוטרים לביתו של הרב שלום דב וולפא מראשי המטה העולמי להצלת העם והארץ.

לכתבתנו רותי אברהם נמסר כי הרב וולפא נחקר על פעילותו נגד ההתנתקות, והוא אף נדרש מהשוטרים לתאם עימם כל ענין הקשור בהתנתקות.

הרב וולפא טען בתגובה כי "הם משרתים פושע מלחמה ההולך לגרש שמונת אלפים יהודים מבתיהם". הוא הוסיף כי הוא מוכן ללכת לכלא וכבר הודיע לאשתו להכין לו תיק לשם כך. הרב וולפא אמר עוד לשוטרים כי המשטרה הפכה ל"משטרת מחשבות" ש"עוצרת אנשים על לא עוול בכפיהם".

בסיומה של החקירה העניק הרב וולפא לשוטרים שני ספרים אותם כתב לפני כ 25 שנים ב"הוראתו הישירה של הרבי מלובביץ'", שעניינם התנגדות למסירת שטחי יש"ע לאויב.
