

השב"כ חקר לפני הצהרים חבר מרכז הליכוד הנמנה על מחנה מתנגדים לראש הממשלה שרון. החקירה נערכה במשטרת כפר סבא. בפני הנחקר לא הוצגו האשמות של ממש אלא האשמה שצילם את אמו, ממדליקת המשואות, יותר מדי.

הפעיל שנחקר הוא נתן אנגלסמן, תושב שילה, מראשי מרחב יש"ע בליכוד. אנגלסמן משמש חבר ליכוד כעשור ושתי קדנציות כחבר מרכז ומכור היטב גחוי התנועה. בשנים האחרונות היה שותף למהלכים המרכזיים נגד שרון בליכוד ובראשם ההחלטה על לאו למדינה פלשתינית והובלת הפעילות במשאל המתפקדים נגד ההתנתקות. שמו לא נקשר מעולם למעשים או התבטאויות קיצוניות וגם בחקירת השב"כ לא הוצג החוקר הקושר אותו לפעילות מסוג זה.

השב"כ החל במעקב גלוי אחר אנגלסמן ביום חמישי שעבר, בטקס פתיחת יום הזיכרון לשואה ביד ושם. אנגלסמן בא לטקס עם משפחתו הרחבה ועם אימו שנחברה להדליק את אחת המשואות. במהלך הטקס נצמדו אליו שני שוטרים האחד במדים והשני בלבוש אזרחי. הם עקבו אחר פעולותיו אך נמנעו מלהפריע לצעדיו. אימו של אנגלסמן, סופיה, נמנעה מללחוץ את ידו של ראש הממשלה משום ש"לאור מה שעברה אינה מסוגלת ללחוץ יד לאדם שמגרש יהודים".

אתמול בבוקר קיבל אנגלסמן הזמנה טלפונית לחקירה במשטרת כפר סבא. החקירה נערכה היום על ידי איש שב"כ בשם מ' וחוקר נוסף. לטענתו, כך, פחות או יותר, התנהלה החקירה:

מ': האם אתה יודע את עילת החקירה?
אנגלסמן: לא.
מ': ההתנהלות שלך בטקס ביד ושם היתה חריגה.
אנגלסמן: פעולותי ועמדותי ידועות לכל. ידוע שאני מתנגד להתנתקות ולכן החקירה הזו היא פוליטית. אני לא משתף פעולה עם חקירה פוליטית.
מ': מבחינתנו כל פרובוקציה היא לא לגיטימית. אתה צילמת יותר מידי בטקס וזה לא לגיטימי.
אנגלסמן: מה שלא לגיטימי היא תכנית הגירוש. אם אתה מתכוון לכך שאני חס וחלילה מעוניין לפגוע בראש הממשלה אזי הטיעון הזה מצחיק. יש לי כל כך הרבה הזדמנויות שבהן אני פוגש את שרון כך שאני לא צריך מפגש מהסוג הזה. נוסף על כך, משפחתי ואני באנו בשעה מוקדמת לטקס ואילו רצינו יכולנו לשבת שורה אחת מאחורי שרון. לא עשינו זאת מסיבות שלנו".
מ': דע לך שאתה תחת פיקוח. אנחנו פוקחים עין.

אנגלסמן הביע הבנה לעצם החקירה ואמר "הם כנראה מאוד דרוכים לקראת הצפוי. יחד עם זאת מה שחמור הוא עצם קיומה של החקירה זה ניסיון ברור להפחדה".
