

"לא משנה אם החאמס יזכה בבחירות או לא ברגע שתיושם תכנית ההתנתקות רצועת עזה תיהפך לחלק ממפת הטרור העולמי, כך מתריע היום המזרחן פרופסור משה שרון מהאוניברסיטה העברית בירושלים.

"בין מדינת הטרור שתקום בעזה לבין סיני ומצרים לא יהיה שום חוצץ לאחר נסיגת כוחות צה"ל משם והדרך להברחות נשק שונות תהיה פתוחה לסעודיה וחצי האי ערב", טען מזרחי ביומן ערוץ 7.

הדברים נאמרו בתגובה לדבריו של שר החוץ סילבן שלום שקרא להפסיק את תכנית ההתנתקות באם תנצח תנועת החאמס בבחירות הקרובות שייערכו ברשות, כזכור, ראש הממשלה שרון הודיע כבר שלא משנה מה יהיו התוצאות בבחירות הללו, תכנית ההתנתקות לא תעצר.

מזרחי אמר שאמנם להערכתו החמאס לא יזכה בבחירות אך עדיין הוא מהוה כוח רציני ברשות, "מה שמפחיד אותי זה לא רק החמאס, לאחר תכנית ההתנתקות אם תבוצע, ייכנסו ארגוני טרור בינלאומיים אל תוך רצועת עזה, ויעבירו נשק וידע טרוריסטי שיפגע במטרות ישראליות ומערביות בעולם כולו, מצרים לא תחסום את הברחות הנשק אלא להיפך, תהיה המחמשת הגדולה של ארגוני טרור אלו".

פרופ' שרון גם נשאל לגבי ההחלטתו של שר הפנים אופיר פינס לפתוח בתהליכים לשלילת אזרחותם של חברי חולית סילוואן שנאשמים באחריות לרצח עשרות יהודים, ולכך השיב כי קיים במדינת ישראל מחדל נוראי כאשר אנשים המשתייכים לפעילות טרור ממשיכים לשאת תעודת זהות כחולה, "אנו מכירים את המקרה הקיצוני של המחבל שביצע פיגוע ליד הקריה בתל אביב, ואלמנתו קיבלה לאחר מכן קצבה מכספי משלמי המיסים שאותם ניסה לרצוח. צריך לדעת שבכל העולם המערבי הפעולה הראשונית כנגד הנאשמים בפעילות טרור היא שלילת אזרחותם, כך קרה בארה"ב לאחרונה כאשר נשללה אזרחותו של פלשתינאי שנתברר שהשיגה בדרכי מרמה. בשביל ערביי ישראל הדבר הנורא ביותר הוא שלילת האזרחות הישראלית, בכל חודש הם מקבלים משכורת שנתית מהביטוח הלאומי בגלל אזרחות זאת, והאיום בשלילתה הוא כל כך חזק שיפחית את המעורבות שלהם בטרור בצורה משמעותית".

וכשנשאל פרופ' שרון איזה שנה הוא צופה למדינת ישראל ביום חגה, ענה שלמרות שלהערכתו אין כיום חשש לקיומה של מדינת ישראל, הוא צופה שנה בה נעמוד בפני מתח פנימי שכמוהו לא היה, ומבחינה בטחונית פעולות טרור שישתפרו עם הזמן בייחוד סכנת הירי טילי הקאסם והמרגמות, ובאם תבוצע תכנית ההתנתקות, צפויים לחצים בינלאומיים עצומים לקיום שלבים נוספים בהתנתקות מיהודה ושומרון.
