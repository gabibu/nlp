

שר הביטחון בנימין בן אליעזר אמר אתמול כי בימים הקרובים הוא יפעל לבצע שינויי חקיקה בנושא שירות המילואים בצה"ל, כך שהצבא יוכל לגייס חיילי מילואים למספר ימים גדול יותר. בד בבד יפעל שר הביטחון למען מתן תגמול הוגן יותר לחיילי המילואים.
שר הביטחון השתתף אתמול בישיבת פורום המטכ"ל, ושמע מפי הרמטכ"ל רב אלוף שאול מופז סקירה על שיעור השתתפותם של חיילי המילואים במאמץ המבצעי של צה"ל. מהסקירה עולה כי בלחימה בשטחים מהווים היום חיילי המילואים כחמישית מכוח האדם שמפעיל הצבא.

