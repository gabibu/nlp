

בעקבות ההערכה שהפלשתינים יגבירו את השימוש במרגמות בתקופה הקרובה מחפש צה"ל מענה צבאי שישתק את ירי המרגמות הפלשתיני. אמש השמידו כוחות צה"ל בירי מן הקרקע שלוש עמדות פלשתיניות שמהן נורו פגזי מרגמה אל נקודות ישראליות . בצה"ל מעריכים כי הפלשתינים ירחיבו את השימוש בירי המרגמות.
דובר צה"ל תא"ל רון כתרי אמר אתמול בראיון לסוכנות הידיעות הצרפתית כי הפלשתינים מבריחים פצצות מרגמה ממצרים לרצועת עזה דרך הים או במנהרות. לדבריו, חלק מהפצצות מיוצרות במעבדות ביתיות.

