

בית המשפט השלום בעכו החליט להאריך בשישה ימים את מעצרו של ז'אן קלוד אלרז, ושל חמשת שותפיו הערבים. הוא חשוד ברצח רכז הביטחון של קיבוץ מנרה, יצחק קוורטץ, ובשדידת נשק ממחסן הנשק של הקיבוץ. תוך כדי הליך הארכת מעצרם של ששת החשודים הראשונים בפרשה גילה נציג המשטרה כי צפויים מעצרים נוספים. ששת החשודים מואשמים ברצח, בשוד מזוין ובסחר בנשק גנוב. מעצרם הוארך בשישה ימים. החשוד המרכזי ז'אן אלרז לא פצה אתמול את פיו במהלך הדיון בהארכת מעצרו. הוא נשלח לאבחון פסיכיאטרי.

