

בדרום סין התקיימה אתמול פגישה נוספת בין נציגים אמריקנים לבין צוות מטוס הביון האמריקני שמוחזק בסין מאז יום ראשון שעבר. בצאתו מהפגישה אמר הנספח הצבאי של שגרירות ארצות הברית בסין כי אנשי הצוות נתונים כולם במצב טוב, ומטפלים בהם "בתנאים של בית מלון", כדבריו. לפי שעה, אין מסתמן פתרון לחיסול פרשת המטוס. הסינים עומדים על תביעתם שארצות-הברית תקבל עליה את האחריות על נפילת מטוס הקרב הסיני שיירט את מטוס הביון, אך הבית הלבן מסרב להיענות לדרישה זו.

