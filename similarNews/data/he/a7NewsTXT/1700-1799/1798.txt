

ארבעה מרגמות נורו אל עבר צפון רצועת עזה.
שני מרגמות נפלו ביישוב ניסנית, נגרם נזק קל למבנה ביישוב וכן שני מרגמות נוספות על מחסום ארז ובסיס מג"ב.
כוחותינו הגיבו באש טנקים והפגיזו את בית חנון, מפקדה צבאית פלשתינית הממוקמת לא הרחק ממקום יריית המרגמות.

שורה של חילופי אש ואירועים ביש"ע. הפלשתינים ממשיכים בתקיפת שכונות היהודים בחברון, שכונת אברהם אבינו וקבר ישי ורות. צה"ל הגיב חזרה וככל הנראה נצפו שם כוחות לוחמים מסתובבים בשכונת שלהבת (אבו סנינא) שמשם נורתה אש כבדה אל בתי היישוב היהודי בחברון.

בסיס התאום והקישור בטול כרם הותקף בירי וכן כח צבאי ליד עין עריך מערבית לרמאלה, כוחות צה"ל משיבים אש אל כוחות הטרור הפלשתינים.


"פגישה מתרפסת עם רוצח, תקיעת סכין בכוח העמידה הישראלי מול האוייב הפלסטיני", כך כינה את הפגישה ח"כ חיים דרוקמן את הפגישה בין יוסי ביילין לעראפת וכן צבי הנדל קורא למשטרת ישראל להעמידו לדין על כניסה לשטחי הרשות.

פגישה נוספת הקיימה בבית הרב הראשי הראשל"צ אליהו בקשי דורון בירושלים אשר הזמין את השייח' טלאל סידר מחברון המכהן כשר המדינה ברשות הפלשתינית. הפגישה התקיימה בהסכמת יו"ר הרשות הפלשתינית יאסר ערפאת.

הפגישה בין שני אנשי הדת היא תולדה של פגישתו של הרב מנחם פרומן מתקוע עם ערפאת בשבוע שעבר. הרב פרומן סיפר כי על פי בקשתו אישר ערפאת לשייח' סידר להשתתף בפגישה. בתיאום הפגישה נטל חלק גם סגן שר החוץ הרב מיכאל מלכיאור שאף השתתף בה.

השייח' טלאל סידר העביר לרב הראשי בקשי דורון ברכות לחג הפסח בשם ערפאת. המשתתפים אמרו כי יוזמת הפגישה היתה להעביר מסר דתי-ערכי להפסיק את שפיכות הדמים ואת הסבל ההדדי של שני העמים.

בהודעה משותפת שפירסמו שני הצדדים הוסכם כי בשעה זו חשוב כי אנשי הדת יביאו מסר של שלום וקירוב לבבות. הרב בקשי דורון והשייח' טלאל סידר הסכימו להמשיך את המגעים ליצירת אווירה של הבנה, הפסקת האלימות וחזרה לשולחן המו"מ.


פגישת התיאום הביטחוני בין ישראל לפלשתינים אשר לאחר לחץ אמריקאי כבד, התקיימה בביתו של שגריר ארה"ב בישראל, מרטין אינדיק, בהרצליה.

מהצד הישראלי השתתפו ראש השב"כ, אבי דיכטר, וקצינים בכירים בצה"ל. מהצד הפלשתיני משתתפים ראשי מנגנוני הביטחון, מלבד מוחמד דחלאן, שהחרים את הפגישה, במחאה על תקרית הירי לאחר הפגישה הקודמת בין הצוותים.
בפגישה משתתף גם נציג של הסי.אי.איי.




