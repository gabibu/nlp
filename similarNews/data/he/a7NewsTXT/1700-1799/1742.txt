


באילת נעצרו שני נערים, כבני 13, בחשד שניסו להעלות באש את מלון "רויאל ביץ'" באילת. השניים, שברשותם נמצאו כלי פריצה, חשודים במספר מקרי התפרצות ובעשרות מקרים של ניקוב צמיגים בעיר אילת.

שני הנערים נעצרו הודות לערנותו של קצין בטחון במלון "רויאל ביץ'" שהבחין שעשן מיתמר מהקומה התשיעית. בבדיקה שערך בקומה נתפסו שני הנערים בעודם שורפים גפרורים. ברשותם נמצאו כלי פריצה משוכללים ופריטים שונים שנגנבו מחדרה של חדרנית הקומה.

בחקירתם במשטרה הודו השניים כי במהלך החודשים האחרונים נהגו לנקב צמיגיהן של מכוניות שחנו ברחבי העיר. לטענתם, עשו זאת כיוון "שנהנו לשמוע את פיצוץ הצמיג עת הניקוב".

דובר משטרת אילת, סגן ניצב, מיכה אבקסיס מסר לכתבת עתי"ם באילת כי השניים שיחזרו את כל מעשיהם והצביעו בפני חוקרי המשטרה על כל המקומות בהם ביצעו עבירות.

השניים שוחררו למעצר ביח בתום החקירה.
