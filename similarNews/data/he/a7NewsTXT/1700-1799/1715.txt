

בשל שאיבת מים ששואבים חקלאים לבנונים יבשו שני נחלים איתנים בגבול הצפון. כתבנו אפי מאיר מוסר כי מפל נחל "סער" ומפל "התנור" יבשים, ואנשי שמורות הטבע ממליצים למטיילים כלל לא לבוא ולבקר בהם.
לפי מידע שנמסר מרשות שמורות הטבע תופעת השאיבה מתרחשת בכל שנה, אולם השנה, אולי בשל מיעוט הגשמים, ואולי בהשראת מדיניות ההבלגה של ישראל הקדימו החקלאים הלבנונים את השאיבה בחודש, וייבשו את הנחלים. לפיכך יבשו הנחלים מוקדם מן הרגיל.
מומחים למשק המים בצפון צופים כי בקיץ הקרוב יתייבשו לחלוטין נחלים גדולים בצפון, וכי באזורים שונים במדינה יהיה מחסור במים.

