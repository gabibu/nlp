

לפי בקשת המשטרה החליטו שופטי בית משפט השלום בפתח תקווה להאריך את מעצרו של רב פקד גיא רייף, מפקד תחנת משגב. המחלקה לחקירות שוטרים חושדת שרייף ירה אל תחנת המשטרה שעליה הוא מפקד, כדי שהחשד ייפול על גורמים מקרב ערביי ישראל. המחלקה לחקירות שוטרים ביקשה להאריך את מעצרו בשמונה ימים, אך בית המשפט האריך את מעצרו בשלושה ימים בלבד. בבית המשפט נמסר אתמול כי לא נמצאו סימני פגיעה של קליעים בבניין התחנה.
רב פקד רייף מכחיש מכל וכל את החשדות נגדו.

