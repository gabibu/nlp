

שרי החוץ של האיחוד האירופי קוראים לישראל להפסיק את הבנייה בהתנחלויות, הנמצאות על "אדמה פלשתינית", כלשונם. הם אומרים כי האלימות באזור לא תבוא לקצה אם לא תופסק הבנייה ביישובים היהודיים.

שר החוץ שמעון פרס אמר בתגובה כי כל בנייה ביש"ע תיעשה רק לאחר שתהיה הסכמה כללית, ובהתאם להסכמי הקואליציה. הסכמים אלו קובעים כי לא יוקמו יישובים חדשים ביש"ע, וכי היישובים הקיימים יורחבו בהתאם לגידול הטבעי של האוכלוסייה המקומית.
