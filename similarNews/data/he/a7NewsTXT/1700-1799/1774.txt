

בעקבות פעולות צה"ל בחאן יונס הלילה, החליטו ראשי מגנון הביטחון של הרשות הפלשתינית להחרים את הפגישות הבטחוניות שנועדו להם עם ראשי הביטחון של ישראל.

יועצו של ערפאת, נביל אבו רודיינה, גינה בחריפות את התקפת ישראל ואמר כי "פעולות אלה הן חלק מהמאבק הישראלי להחלשת הרשות הפלשתינית ומוסדותיה ולפגיעה בעם הפלשתיני".

כתבנו מזכיר כי במשך הלילה נכנס צה"ל לחאן יונס, הנמצא בשטח A - בשליטה פלשתינית מלאה - והרס סוללת עפר ומבנים שמהם נורתה אש מרגמות אל מוצבי צה"ל וישובים בדרום רצועת עזה.
דובר צהל תת אלוף רון כיתרי אישר הבוקר את הידיעה כי כוח צה"ל אכן הרס עמדות פלשתיניות, וזאת כיוון ששימשו לירי אל ישובים ישראלים ומוצבי צה"ל.
