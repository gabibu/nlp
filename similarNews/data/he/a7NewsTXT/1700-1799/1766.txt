

נשיא המדינה משה קצב אמר היום כי הרשות הפלשתינית חייבת לעצור מיד את המשך הטרור, ואם לא, ישראל תנקוט בצעדים כדי להפסיק את הטרור, או בדרך הטובה, או בדרך הרעה, כדבריו.

הנשיא אמר, כי האירועים של הימים האחרונים מלמדים, כי המשך העימות יכול להתפתח למצבים גרועים הרבה יותר. "הרשות הפלשתינית מובילה לדרך ללא מוצא. אולי הם לא חשים בזה, עבורנו זו מערכה, חשובה מאד. אנו נעשה כל מאמץ לא להכשל, אלא לנצח בה".

נשיא המדינה אמר, כי אין מדובר במלחמה עם הפלשתינים, אלא בלחימה, כי אנחנו ממשיכים לקיים מגעים עם הרשות הפלשתינית. אבל, לדבריו, אין לרשות הפלשתינית שום תוחלת חיים.

כתב עתי"ם מציין, כי הנשיא קצב אמר דברים אלה בעת שערך ביקור תנחומים בביתו של החייל עידו קרני בקיבוץ עמיר, שנהרג בהתהפכות הנגמ"ש בדרום הר חברון.
