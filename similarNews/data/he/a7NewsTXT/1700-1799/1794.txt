

שלושת חברי קבוצה המכונה "סגר הפסח" עוכבו אחה"צ לחקירה, לאחר שבמסגרת פעילות המחאה שלהם נגד הצעדים שנוקטת ישראל בשטחים הכריזו ברמקולים על עוצר ברחבי תל אביב.

הקבוצה המונה כארבעים איש, אליה מסונפים פעילים במספר שלדברי אנשי הקבוצה מגיעים למאות, ערכה בימי חול המועד פסח מספר פעולות פרובוקטיביות שנועדו להביא למודעות הציבור את מצב הפלשתינים בשטחים.

בין היתר מתכננת הקבוצה לכתר את כוכב יאיר מחר ולשם כך הצטיידו בערמות חול ויחסמו את הכניסה לישוב.

אסף שור, פעיל מרכזי בקבוצה אמר לכתבת עתי"ם כי כוכב יאיר נבחר כיוון שלמרבה הצער הישוב מאכלס מקבלי החלטות פוליטיות רבים שקיבלו את עמדותיהם בצבא.

ממשטרת תל אביב אושרה הידיעה על עיכובם לחקירה של שלושת חברי הקבוצה,שני נשים וגבר בן 24. השלושה גרמו למה שמכונה בחוק "תקלה ציבורית", שפירושו הטלת אימה על הציבור, כך טוענת המשטרה. (עתי"ם)


