

אשה אחת נהרגה ועוד ארבעה בני אדם נפצעו באורח בינוני עד קשה, בתאונת דרכים חזיתית שאירעה הערב בין שתי מכוניות פרטיות בקטע הכביש שבין קיבוץ הסוללים למושב ציפורי שבגליל התחתון.

מהמשטרה נמסר כי רכב פרטי שהגיע מכיוון צומת המוביל סטה מנתיבו מסיבה שאינה ברורה והתנגש ברכב פרטי שהגיע ממול, כתוצאה מכך נהרגה נוסעת אחת. אדם אחד נפצע באורח קשה ועוד שלושה בני אדם נפצעו באורח בינוני. אמבולנסים פינו את הנפגעים.






