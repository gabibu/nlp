

ראש תנועת "נאמני הר הבית" גרשון סלומון מביע אכזבה מראש הממשלה שרון על שלא פתח בפני יהודים את שערי הר הבית, כפי שהבטיח. "בעקבות העתירה לבג"צ שהגשנו ביום חמישי, הצהיר שרון כי יורה לכוחות הביטחון לפתוח את הר הבית בפני יהודים. לצערי הרב, אריק שרון אכזב אותנו. באנו בבוקר, ומצאנו את ההר סגור ומסוגר בפני יהודים, ופתוח רק לערבים".

חברי התנועה הביאו עמם דגם של בית המקדש. מדובר בדגם הראשון לבניית בית המקדש השלישי,
דגם שנבנה על פי תכניות שהכינו אדריכלים, בשיתוף עם תנועת נאמני הר הבית. סלומון: "רצינו להעביר מסר ברור וחד משמעי, גם לאויבינו: הר הבית לא היה מעולם מרכז מוסלמי ערבי, ולעולם לא יהיה כזה. האויב צריך להסתלק מהר הבית, ובמקום יקום אך ורק בית המקדש השלישי. הדבר יקרה בימינו! לא עוד חזון מיסטי לאחרית הימים, אלא מציאות חיה".

אלפי מבקרים ומתפללים יהודיים מבקרים בחול המועד ברחבת הכותל המערבי ובשערי הר הבית. אתמול בשעות הבוקר נערך ליד הכותל טקס ברכת הכהנים המסורתי.
