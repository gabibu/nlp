

לשכת ראש הממשלה ודובר צה"ל ממשיכים להנפיק הודעות מתקנות בנוגע לתקרית הירי אל שיירת הבכירים הפלסטינים , ביום רביעי בלילה , במחסום ארז.

סגן ראש אגף ההסברה בלשכת שרון , הד"ר רענן גיסין , אומר כי אריאל שרון לא התנצל על התקרית. לדבריו , שרון במכתבו לשר החוץ האמריקני קולין פאוול הביע צער על התקרית אך לא התנצל עליה.

דובר צה"ל פרסם במהלך הלילה שתי הודעות על תקרית הירי בארז. באחת אחר חצות נאמר בהודעת צה"ל האירוע כולו התגלגל כתוצאה מאי הבנה ואולי מפליטת כדור. עוד נאמר בהודעה הזו כי צה"ל , לעיתים, מתקשה להבין כי עדיף להיות חכם מאשר צודק.

כתבנו קובי פינקלר מציין כי דובר צה"ל איננו מסביר מה משמעות המשפט ולמי הוא מכוון .בהודעה שנייה מטעם צה"ל , שפטרסמה בשש בבוקר נמסר כי הרמטכ"ל עצמו ערך תחקיר על התקרית במחסום ארז, ביום חמישי לפנות בוקר. על פי תחקיר הרמטכ"ל , הירי הראשוני בוצע מג'יפ בשיירתו של מוחמד דאחלאן. הלוחמים, אומר הדובר, פעלו על פי ההוראות.
