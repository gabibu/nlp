

ב"דרך המוות" בבוליביה נהרגה ביום ראשון מור שוהם, צעירה ישראלית בת 22, מקיבוץ נווה איתן בעמק בית שאן. היא רכבה על אופניים, ובקטע מסוכן במיוחד שלה, בירידה ממושכת, מלאת מהמורות ואבנים, מעדה מור, והידרדרה לתהום של כ 50 מטרים. "דרך המוות" היא שביל בלתי סלול התלוי מעל לתהום, וכבר נהרגו בו ישראלים רבים. לפני כשנה ורבע נסע ג'יפ, ובו שמונה ישראלים, בדרך מסוכנת זו, הג'יפ התהפך, ושמונת נוסעיו נהרגו.
ארונה של מור מוצב בבית כנסת קטן בבית הספר היהודי בעיר הבירה של בוליביה לה פז. ביום חמישי יועבר הארון לישראל.

