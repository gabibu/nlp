

גופת גבר בשנות ה-20 עד 30 לחייו נתגלתה הבוקר כשהיא בשלבי ריקבון בשדות הסמוכים לצומת סומך, לא הרחק מקרית אתא.

חוקרי תחנת זבולון חוקרים חשד שמדובר ברצח.

את הגופה גילה עובר אורח שהזעיק את המשטרה.

בידי המשטרה שמו של האיש. לדברי מפקד תחנת זבולון ניצב משנה דוד סיסו הוא אינו מוכר למשטרה.

חוקרי המעבדה הניידת לזיהוי פלילי בדקו את אתר מציאת הגופה, ולאחר מכן היא תועבר לנתיחה שלאחר המוות במכון לרפואה משפטית באבו כביר. (עתי"ם)


