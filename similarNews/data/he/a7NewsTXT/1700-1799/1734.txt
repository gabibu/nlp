

כוחות הכיבוי והחילוץ השתלטו על השריפה בנחל אל על.
שני מטיילים נפגעו משאיפת עשן בדליקה גדולה שפרצה בצידו המערבי של נחל אל-על ברמת הגולן.

האש אחזה באיזור של כ-100 דונם. באתר שהו באותה עת כמה מאות מטיילים. שני מטיילים נפגעו קל משאיפת עשן ואילו עוד ששה מטיילים נלכדו על מצוק וחולצו ע"י צוותי חילוץ.

למקום הוחשו כבאיות, כוחות משטרה וכן מסוק צבאי. כל המטיילים פונו מהאיזור.

סיבת הדליקה נבדקת.
