

מדובר צה"ל נמסר כי בעקבות פיגועי ירי חוזרים ונשנים שאירעו לאחרונה באזור היישוב נווה דקלים, ובכלל זה ירי פצצות מרגמה, פעלו אמש כוחות צה"ל להריסת המבנים הפלשתיניים אשר מהם בוצע הירי, על מנת למנוע את המשך פעולות הטרור כנגד אזרחים וחיילים.

במהלך הפעילות נפתחה אש לעבר חיילי צה"ל ונורו פצצות מרגמה לכיוון ישובים ומוצבי צה"ל בגוש קטיף. כוחות צה"ל השיבו אש לעבר מקורות הירי. לא היו נפגעים לכוחותינו.

דובר צה"ל מדגיש, כי הפעולה אמש הינה חלק מפעילות מתמשכת של צה"ל, אשר תכליתה לפגוע ישירות בגורמים האחראים לטרור. צה"ל לא יאפשר פגיעה באזרחים ובחיילי צה"ל, וינקוט בכל הצעדים הנדרשים לשמירה על שלומם.
