

עדיין אין קצה חוט בקשר לגורלו של יוסוף סמיר.

משטרת מחוז ש"י וזרועות הביטחון השונות עושים עדיין מאמצים לאתר מידע על יוסוף סמיר שנעצר על ידי המשטרה הפלסטינית לפני כשבוע. ממשטרת המחוז נמסר עוד כי הרשות הפלסטינית מחזיקה בערבים ישראלים נוספים שנכנסו לשטחיה

בני משפחת סמיר ממשיכים להמתין לכל פיסת מידע אך ממחוז ש"י נמסר כי הגורמים המעורבים בפרשה "ממשיכים לדבוק בגרסאותיהם" ואין כל מידע חדש שיפתור את התעלומה.

המשטרה הפלשתינית ממשיכה לטעון שסמיר שוחרר בתום חקירה קצרה והפלשתינים מסרבים למסור כל מידע נוסף מה עלה בגורלו.

ממשטרת המחוז נמסר עוד כי הרשות הפלסטינית מחזיקה בערבים ישראלים נוספים אשר נכנסו לתחומיה, בניגוד לצו של אלוף פיקוד המרכז, האוסר על כניסת ישראלים לשטחים שבשליטת הרשות.

