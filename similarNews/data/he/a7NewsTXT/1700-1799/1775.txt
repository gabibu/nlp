

בראיון לעיתון הארץ אמר היום ראש הממשלה אריאל שרון כי אין בכוונתו לפנות שום יישוב "בשום פנים ואופן", כלשונו. ראש הממשלה אמר עוד כי את השקפותיו לא שינה "אינני רואה סיבה לפנות ישובים כלשהם, הלא כל זמן שאין שלום ממילא אנחנו יושבים שם ואם ברבות הימים, בעזרת השם, יהיה שלום ודאי אין מניעה שהם יישבו שם" אמר שרון.

על ויתור ברמת הגולן אמר שרון כי גם במקרה של הסכם עם הסורים "אנחנו לא יכולים לרדת מרמת הגולן כי נסיגה כזו יש בה משום סכנת קיום ממשית". סכנה כזו, אמר שרון, קיימת גם בויתור על חלקים מבקעת הירדן.

בעניין עיר הקודש אמר ראש הממשלה כי "לנו אין שום זכות לעשות ויתורים בירושלים".
