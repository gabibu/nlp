

ערביי ישראל יאמצו להם מעתה תכנית לימודים אנטי ציונית בבתי הספר שלהם. מדובר בתכנית אשר תדגיש את "הזהות הפלשתינית" של הערבים בישראל, ויישומה מתאפשר בעקבות הסכמה של משרד חינוך.

רזי מנסור, ראש ועדת החינוך בוועדת המעקב של הערבים בישראל, אומר בפה מלא כי מדובר בתכנית לימודים אנטי ציונית: "את התכנית הכינו גורמים חינוכיים במגזר הערבי לפני שלוש שנים, לאחר שנבדק ונמצא כי אין בבתי הספר הערביים זכר לשורשים הפלשתיניים. מטרת התכנית היא פיתוח אישיות גאה בשייכותה הפלשתינית והערבית. במסגרת התכנית יחונכו התלמידים הערביים לאהבת הארץ, המורשת, וההיסטוריה הלאומית הפלשתינית. זהו חינוך אנטי ציוני".
