


מאת: קובי פינקלר

סיור לילה בבקעת תמנע מרבץ הנחושת של שלמה המלך הוא ללא ספק הלהיט התורן של סיורי הלילה. החום הכבד השור שם במשך היום ( השבוע נמדדו שם 46 מעלות בצל) הוליד רעיון חדש. סיורי לילה.

תאורה מרהיבת עין אותה בנו מנהלי השמורה במו ידיהן , מוסיפה נופך בלתי רגיל. סיור בבקעת תמנע ממחיש את נופי מסעות בני ישראל במדבר ואת סיפורו של שלמה המלך הבונה את נמל אילת על מנת להסיע את אוצרות הנחושת לארצות אפריקה. סיפורה של בקעת תמנע מתאפיין בשלושה אוצרות מרכזיים. עמודי האבן הנישאים שיצר הטבע, שיחזור מבנה אהל מועד ומכרות הנחושת העתיקים הפרוסים כאן בכל עבר.תחילת המסלול כעשרים ק"מ צפונית לאילת. נכנס בשערי הפארק, ומיד אנו חוזרים במנהרת הזמן אלפי שנים אחורנית.

מולנו מתנשא לגובה של 453 מטרים הר תמנע שהוא למעשה הר מגמתי, (החומר המתפרץ מהר הגעש) שכל כולו עשוי מגמה שעלתה מתחת לפני כדור הארץ. רק לשם השוואה הבקעה שבתוכה אנו מסיירים גובהה כ200 מטרים.

עם התרוממותו של הר תמנע התרוממו גם שכבות אבן גיר ואבן חול שכיסו את ההר. מי הגשמים חדרו דרך הסדקים עד לשכבה הקשה ויצרו צורות נוף מיוחדות שחלקם מוכר לנו כעמודי שלמה, כעמודי עמרם, כצורות הספינקס ועוד.זו גם הסיבה להיווצרן של הקשתות המרהיבות בשטח הפתוח.

בתקופת שלמה היה האזור הזה מפעל אחד ענק להפקת הנחושת שהועסקו בו אלפי עבדים. את תהליך הפקת הנחושת מדגימים כאן יפה במבנה המשחזר את תקופת הפקת הנחושת בסמוך לאגם. בגבעת הכתובות נוכל לראות מאות ציורי קיר המתארים מראות טבע ונוף.

שם מעניין נתנו אנשי הקק"ל לנחל החוצה את הבקעה - נחל נחושתן שבו אנו מסיירים. במקרה הזה אכן, סוף מעשה במחשבה יפה תחילה.



איך מגיעים?
כעשרים ק"מ לפני אילת בכביש הערבה פונים לפי השילוט פארק תמנע". טל. לתיאום סיורים ליליים בימים שני, שלישי ורביעי בשעה 19:30 08-6316756.
