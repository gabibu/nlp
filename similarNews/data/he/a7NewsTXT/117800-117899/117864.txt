

חברת הכנסת לשעבר גאולה כהן תוקפת את ח"כ עוזי לנדאו שצידד בנסיעת ח"כים מהליכוד, מתנגדי העקירה לפגישה עם אנשי הרש"פ. "הרגשתי שהוא תוקע סכין בגב המאבק ומחבל במאבק שלנו".

"הייתי בהלם כששמעתי שעוזי לנדאו מכשיר ומצדיק את נסיעתם של חבריו ראשי המורדים ללונדון, לפגישה עם סאיב עריקאת ועוד אישים פלשתיניים, לשיחה על מה שיהיה ביום שאחרי ההתנתקות". אומרת חברת הכנסת גאולה כהן בשיחה עם כתבנו עודד שטרן.

כהן תוקפת את התייחסותו של לנדאו להתנתקות כעובדה מוגמרת. "הרגשתי שהוא תוקע סכין בגב המאבק ומחבל במאבק שלנו". בדבריה מסרבת כהן לקבל את הסברו של חבר הכנסת משה כחלון (ליכוד) שניסה לקבוע שאין קשר בין המשך המאבק במלא העוצמה לבין הפגישה אתם כדי לדבר
על היום שאחרי.

"אני יכולה עכשיו לשמוע את הצחוק הגדול של סאיב עריקאת שהבין את המסר של אותם ה"מורדים", וגם את הצחוק של אהוד אולמרט שיודע עכשיו מי באמת עומד מול שרון. אני פשוט מתביישת", אומרת גאולה כהן.

עם זאת כהן עודה אופטימית. "התקווה היחידה שלי היא שיש עדיין כאלה שימשיכו להיאבק בלי לעשות חשבונות של אחוזים כפי שעשה עוזי לנדאו, וימשיכו להילחם בתכנית הגירוש בלי להסתכל לצדדים".

