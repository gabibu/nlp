

חב' "שריונית חסם" זכתה במכרז של צבא פולין לאספקת כ-3,500 דלתות בטחון למגורי קצינים בבסיסי צבא פולין. שווי העסקה כ-1.7 מיליון דולר.

חב' "שריונית חסם" שהינה אחת מ-2 החברות הגדולות בישראל לייצור ושיווק דלתות פלדה, דלתות בטחון ומוצרי מיגון, זכתה בימים אלו במכרז בינ"ל של צבא פולין לאספקת כ-3,500 דלתות בטחון למגורי הקצינים במספר בסיסים של צבא פולין. כל הדלתות הנ"ל הינן עם פטנט מיוחד של סגר בטחון ובו מנעול נוסף לסגירה נוספת של הדלתות.

במכרז הבינ"ל הנ"ל של צבא פולין שכאמור זכתה בו חב' "שריונית חסם", השתתפו 16 חברות מכל רחבי העולם. שווי המכרז כ-1.7 מיליון דולר.

אבי שקד, מנכ"ל חב' "שריונית חסם" מציין שלאחרונה הקימה החב' מרכז לוגיסטי ומחסן מרכזי בעיר ורשה בהשקעה של כ-200,000$ ומועסקים בו כ-50 עובדים בתחומי הרכבה, התקנה, שירות ולוגיסטיקה. החברה גם פתחה באמצעות חברת בת - "ויטאקס סופר לוק" , 11 סניפי מכירות בכל רחבי פולין. דלתות הביטחון המשווקות בפולין עבור 5 תקנים מקומיים נדרשים- תקן אש, תקן ביטחון, תקן עמידות בחום וקור ועוד. שקד מציין שסה"כ היקף הייצוא של חב' "שריונית חסם" לפולין בשנת 2005 יהיה כ-4 מיליון דולר.

יצויין כי "שריונית חסם" מייצאת דלתות בטחון לכ-20 מדינות באירופה, אפריקה ואסיה. היקף הייצוא בשנת 2004 היה כ-12 מיליון דולר.
(ש)
