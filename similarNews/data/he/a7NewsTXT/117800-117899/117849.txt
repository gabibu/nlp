

על פי הנחייה אישית של ראש הממשלה הורה אלוף פיקוד הדרום לסגור את גוש קטיף ושאר ישובי רצועת עזה לכניסת מי שאינו מתגורר בחבל. השטח הוכרז שטח צבאי סגור, כתבנו קובי פינקלר מדווח.

במחאה על החלטת מפקד פיקוד המרכז לסגור את גוש קטיף למי שאינו תושב המקום יוצאים תושבי כפר דרום למחסום כיסופים. התושבים קוראים "לכל תושבי המדינה להגיע לצומת ולסייע במאבק נגד ההחלטה".

על פי הנחיות אישיות שהעביר ראש הממשלה אריאל שרון חתם לפני זמן קצר מפקד פיקוד הדרום האלוף דן הראל על צו איסור כניסת אזרחים שאינם תושבי גוש קטיף לרצועת עזה.

כתבנו קובי פינקלר מדווח כי לפי הוראה האלוף נדרשים חיילי צה"ל ואנשי משטרת ישראל המוצבים בכניסות לתחומי עזה וגוש קטיף לבדוק את תעודות הזהות של כל בעל רכב ונוסעיו. על פי ההוראה, כל מי שאינו רשום כתושב קבע של חבל קטיף לא יורשה להיכנס.

על צו האלוף חתמו גם שר הבטחון שאול מופז והשר לבטחון פנים גדעון עזרא. השר עזרא אומר כי את ההחלטה קיבלו ראשי הדרג המדיני על מנת למנוע מצב בו יגיעו מפגינים שיקשו על ביצוע עדין, כהגדרתו, של פינוי הישובים.

יו"ר מועצת רצועת עזה אבנר שמעוני זועם על החלטת שרון "גם את המאבק הדמוקרטי רוצים למנוע מאיתנו? מה רצו? שנעלה על אוטובוסים ונלך מפה? שיהיה ברור לא יהיה פינוי ישובים מגוש קטיף!!".

בתגובה לסגירת גוש קטיף אומרת מועצת יש"ע כי "זו הפעם הראשונה בהסטוריה שראש ממשלה יהודי מטיל מצור על ישוב יהודי ומכריז על חבל ארץ בישראל כנקי מיהודים".

עוד נאמר בהודעת המועצה כי "זהו מהלך נוסף של ראש הממשלה ביצירת קרע בעם ופגיעה דורסנית בערכי הדמוקרטיה, הציונות והתושבים. במועצת יש"ע תמהים האם התשובה לפיגועי הטרור הרצחניים היא פגיעה דווקא באזרחים ולא מענה בטחוני הולם בהגנה עליהם".

כתבנו מדווח כי את ההוראה לסגור את גוש קטיף קיבל האלוף בעקבות השמועות והמידע שנאסף בחקירת מזכיר נווה דקלים שסיפר בחקירת המשטרה אליה זומן כי הזמין עם עמיתיו אלפי אוהלים על מנת לשכן את אלפי המתיישבים שיגיעו לסייע במאבק נגד העקירה.


דובר מועצת חוף עזה ערן שטרנברג רואה כעלבון את דבריו של מפקד אוגדת עזה, תא"ל אביב כוכבי, שאמר ש"סגירת הגוש איננה מכוונת לתושבי הגוש, מפקדי האוגדה ישתדלו לאפשר את מהלך החיים התקין של תושבי הגוש..." שטרנברג קובע ש"עם כל הכבוד זה ממש לא מעניין למי הסגירה מכוונת, בשורה התחתונה היא פוגעת בצורה קשה ביותר בתושבי גוש קטיף. מה פירוש "לאפשר מהלך חיים תקין" ? זה נשמע כמו תליין המשמח את הנידון ומנקה לו את החדר לפני מותו. איזו משמעות יש ל"מהלך חיים תקין" כשאותו אחד המאפשר זאת מתכנן לעקור בברוטליות את אותם אלו שהוא מאפשר להם ברוב טובו לחיות בינתיים כראוי... ההשתדלות הטובה ביותר לאפשר "מהלך חיים תקין" היא פשוט לא לגרש יהודים מביתם!!!", דברי שטרנברג


תגובות סוערות למהלכו של ראש הממשלה

חוג הפרופסורים לחוסן מדיני וכלכלידורקטור רון בריימןמוסר בתגובה לסגירת הגוש "ראש הממשלה שרון הפך את ממשלת ישראל לממשלת טרנספר. זו הפעם הראשונה בהיסטוריה שממשלה שולחת את צבאה לגרש את אזרחיה מבתיהם. הדבר מתבצע בגיבוי השמאל הטרנספריסטי והמסית, שקיבל את השלטון מידי שרון באמצעות מהפך אנטי דמוקרטי. בעתיד ייזכר שרון בעיקר בזכות מורשת הטרנספר. המעשה של הגדרת חבל ארץ כאסור למגורי יהודים בגלל היותם יהודים, אילו היה מתבצע בכל מקום אחר בעולם, היה מוגדר על-ידי ישראל כגזעני וכאנטישמי".

יו"ר סיעת הציונות הדתית,ח"כ אפי איתם, שעבר להתגורר עם משפחתו במושב נצר חזני בגוש קטיף אומר בתגובה לסגירת הרצועה: "שום גדר ומחסום לא יפרידו בין מתיישבי גוש קטיף לבין מאות אלפי אחיהם הנחושים לבוא לעזרתם ולסכל את הכוונה לגרשם מעל אדמתם מאות אלפי אזרחים יתחילו ללכת אל האחים בשבוע הבא ולהסיר את החרפה של ניתוק בין אחים, בין משפחות ובין לבבות של אזרחי ישראל".

ח"כ הרב יצחק לוימסיעת הציונות הדתית אומר בתגובה לסגירת גוש קטיף: "למעשה הגירוש כבר החל! הצהרת תנועות המתיישבים יותר מחודש לפני הפינוי אינה מוצדקת ואינה הגיונית. לא יתכן שבשל תחזיות מעורפלות על הגעת מפגינים, יסבלו המתיישבים כבר מהיום".

חבר הכנסתאריה אלדדמהאיחוד הלאומי קובע כי "התגובה תהיה בצעדה ביום שני. שלא תהיה עוד צעדת מחאה אלא צעדה אל התכלית. וגם אם יעמידו לנו גדרות בדרך   אנחנו נפרוץ אותן".

חבר הכנסתאהוד יתוםמהליכוד אומר ש"ההחלטה לסגור היום את הגוש מקצינה את השסע והקרע בחברה הישראלית. אינני יכול לתאר כמה שאנשים מסוימים ייפגעו מכך שסוגרים את הגוש יותר מחודש לפני מועד ההתנתקות".

תנועת בני עקיבאהצטרפה גם היא למחאה על סגירת גוש קטיף וצפון השומרון. מזכ"ל התנועה איתן מור יוסף אומר כי "בימים קשים אלו, כאשר חרב עקירת ישובים מאיימת על ישובי צפון השומרון וגוש קטיף, אנו מתחזקים באהבה ובאמונה מתוך דאגה לאחדות ישראל ומחזקים את ידי חברינו בישובים אלו בפרט ואת כל עם ישראל בכלל".

בהודעה לסניפי בני עקיבא אומר מזכ"ל התנועה כי "משתדלים אנו בתנועת בני עקיבא לחנך לתורה ועבודה ולהגשמתם בכל תחומי החיים. לחנך דור נאמן לחלוציות ולישוב הארץ, להעמקת שורשים ולבניית קהילות לתפארת מדינת ישראל. אחינו תושבי גוש קטיף וצפון השומרון מגשימים בגופם יום יום ובמסירות נפש מרובה ערכים אלו ופועלים להרבות טוב וחסד למען הארץ ולמען העם. בתוכם נציין גם את חברינו ב-11 סניפי התנועה בישובי גוש קטיף אשר פועלים בעמל רב ובמסירות אין קץ ועומדים בגבורה מול קשיים ומחבלים. מתוך דאגה לאחדות ישראל אנו קוראים בימים אלו להרבות בהידברות ושיח מתוך כבוד הדדי ורגישות ולא מתוך התלהמות והתלהטות רוחות שתביא חלילה לשנאת ישראל".

מור יוסף מבהיר כי תהתנועה בראשה הוא עומד תמשיך לקחת חלק במאבק נגד עקירת הישובים בצפון השומרון ורצועת עזה, תוך הקפדה על התנערות מ"כל התנהגות אלימה מכל סוג שהוא, אלימות מילולית או פיזית שעלולה להביא לאסון ולשפיכות דמים ותפגע חלילה בחוסננו הלאומי. לא נפגע בחיילי צה"ל , לא נפגע בשוטרי ישראל ולא נשחית חלילה את המידות. בעזרת השם, נמשיך במאבק של אמונה ואהבה בכתום   בצמתים וברחובות".

(ש)
