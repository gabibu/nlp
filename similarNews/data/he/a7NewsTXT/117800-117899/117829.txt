

בעקבות הפיגוע בנתניה נטל צה"ל את האחריות הבטחונית על העיר טול כרם שהועברה לידי הרש"פ. מאז שעות הלילה מנהלים חיילינו קרבות עם מוקדי המחבלים שבעיר. 2 חיילים נפצעו והועברו לטיפול בביה"ח. מחבל אחד חוסל.

חיילינו פועלים מאז שעות הלילה ברחבי העיר טול כרם. הכוח נטל את השליטה על מוקדים בעיר תוך כדי שהפיקוד הבכיר בצה"ל מקיים היערכויות לניתוח התקדמות הכוחות וקבלת הכרעות באשר להמשך המהלכים. זאת בתיאום עם הדרג המדיני.

במהלך הקרבות נפצעו שני חיילים באורח קל. החיילים קיבלו טיפול רפואי במקום והועברו להמשך טיפול בבית החולים ביילינסון שבפתח תקווה.

בידי כוחותינו עלה לחסל את אחד המחבלים ולפצוע אחרים בהם גם שוטר פלשתיני.

בפעילות משולבים חיילי סיירות הנח"ל הוצנחנים, סיירות דובדבן, שמשון ויחידות מיוחדות נוספות. לבד מהפעילות בטול כרם עצמה הטיל צה"ל סגר על רחבי יהודה ושומרון.

את ההחלטה על נטילת האחריות הבטחונית בעיר הוחלט בצה"ל ובדרג המדיני בעקבות רצף אירועי טרור שהאחרונים בהם היו נסיון הפיגוע בשבי שומרון והפיגוע הקשה בנתניה. אירועים אלה התבססו על תשתית הג'יהאד האיסלאמי שהפך את העיר טול כרם לעיר מקלט וההיערכות לפני הוצאת פיגועים לפועל.

התחזקות מוקדי הטרור בעיר התאפשרה לנוכח העברת העיר לידי הנהגת הרש"פ והורדת מחסומים סביב העיר והכפרים שבגזרתה.


כתבנו קובי פינקלר מדווח כי בעקבות האירועים בנתניה ובטול כרם הורה שר הביטחון שאול מופז הלילה להשעות את כל המגעים עם אנשי הרשות.
(ש)
