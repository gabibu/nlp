

יממה וחצי לפני שיגור המעבורת 'דיסקאברי', התגלתה תקלה דומה לזו שגרמה להתרסקות המעבורת קולומביה. התקלה תוקנה והשיגור צפוי להתבצע הערב במועדו.

בדיקות אחרונות לפני שיגור המעבורת 'דיסקאברי' הצפויה הערב (ד') העלו תקלה דומה לזו שהביאה להתרסקות המעבורת 'קולומביה' לפני כשנתיים וחצי. אחד מאריחי הבידוד ניתק ממקומו.

אנשי נאס"א מיהרו לתקן את התקלה וכעת הם משוכנעים שהתגברו על התקלה והמעבורת תעמוד במשימותיה ותשוגר במועד שנקבע לכך, הערב, בשעה 22:51 שעון ישראל.

כזכור, נתק של אחד מאריחי הבידוד הוא שהביא למעבורת קולומביה להתרסק בעת כניסתה לאטמוספירה עם תום ביצוע משימתה. שבעת האסטרונאוטים, בהם האסטרונאוט הישראלי הראשות אילן רמון ז"ל ניספו באסון.

משפחותיהם של שבעת ניספי אסון הקולומביה זומנו כאורחי נאס"א לטקס שיגור הדיסקאברי. רונה רמון, רעייתו של אילן ז"ל אמרה כי למרות ההזמנה לא תוכל להיות נוכחת בשיגור שכן הזיכרון עודו כואב וקשה.

בנאס"א קובעים כי לקראת שיגורה הערב של ה'דיסקאברי' נלמדו כל לקחי אסון הקולומביה והמעבורת ערוכה למלא את משימת הצוות במלואה ו"לא צריכה להיות כל תקלה שתמנע את שובם של האסטרונאוטים".

משך מסעה של ה'דיסקאברי' יהיה 16 ימים בהם תקיף את כדור הארץ לאחר שתבצע "חניה" קצרה בתחנת חלל. במהלך החניה הזו תיבדק המעבורת אם צלחה את היציאה מהאטמוספירה כמתוכנן. יצויין כי למקרה חירום נערכת חללית קטנה יותר 'אטלנטיס' שמה בה ערוך ומוכן לכל מקרה צוות של 4 אסטרונאטים מחלצים.

משימתה המרכזית של הדיסקאברי היא פיתוח וחיזוק של תחנת החלל וביצור תכנית 'חזון החלל' של נשיא ארצות הברית ג'ורג' בוש. לאחר בנייתה והשלמתה של תחנת החלל תשמש התחנה כנקודת מעבר להמשך המשימות בכיבוש הירח והמאדים.


