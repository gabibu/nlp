

בהופעות בועדת הכספים של הכנסת איימו מנהלי הבנקים שיעברו לספק ללקוחות שירות רק בגבולות של חדרה עד גדרה ויסגרו סניפים באזורים מרוחקים. נשיא לשכת סוכני ביטוח, תוקף בחריפות את המאיימים.

יוסי מנור, נשיא לשכת סוכני ביטוח, תקף בחריפות את איומי מנהלי הבנקים לסגור סניפי בנקים בפריפריה.

לדברי מנור "אסור שדמעות התנין של הבנקים ישכנעו את חברי ועדת הכספים. הבנקים מאיימים שיסגרו סניפים באזורים מרוחקים ויפסיקו לתת שירות ללקוחות. הבנקים מאיימים על ציבור הלקוחות ועל הצרכנים ומשוכנעים כי הקשר בין הון לשלטון ייאפשר לפגוע בזכויות הצרכנים. אם הבנקים רוצים להרוויח עוד כמה מיליארדים בשנה, אסור שייצרו את האשליה כאילו יש לזה קשר כלשהו לרפורמת בכר".

בלשכת סוכני הביטוח מציינים שענף הביטוח בישראל כולל מעל 9000 בעלי רישיונות לשיווק ביטוח, אשר מפרנסים בצורה ישירה יותר מ-30 אלף משפחות בכל רחבי הארץ, כולל בפריפריה. הכנסת הבנקים לשיווק ביטוח תתחסל את התחרות בענף הביטוח ותחסל את פרנסתם של אלפי משפחות מול הכוח הכפייתי שיש לבנקים מול הלקוחות.

מנור מוסיף: " סוכני הביטוח לא מתכוונים לאיים על חברי הכנסת בסגירת פריפריות. בכל מקום ממנו ייצאו הבנקים, ימשיכו סוכני הביטוח לשרת מיליוני מבוטחים, ללא קשר למיקומם הגיאורפי".
(ש)
