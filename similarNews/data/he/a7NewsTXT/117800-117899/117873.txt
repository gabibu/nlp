

מספר שיא של מתעניינים בלימודים אקדמאיים במכללת יהודה ושומרון שבאריאל עם שינוי מעמדה ממכללה לאוניברסיטה.

המכללה האקדמית יהודה ושומרון באריאל, או כפי שהוחלט לא מכבר   אוניברסיטת יהודה ושומרון, קיימה ביום שישי האחרון יום פתוח למתעניינים בלימודים אקדמאיים. היום הפתוח הוגדר כהצלחה כה גדולה עד שהוחלט במכללה לקיים יום פתוח נוסף בעוד כחודש.

לפי דיווחי המכללה, ביקרו בקמפוס ביום שישי האחרון מעל 1200 מתעניינים, בנוסף לכך, בשנה הנוכחית חל גידול של כ-20% במספר הסטודנטים במכללה לעומת השנה שעברה. בכך שומרת מכללת יהודה ושומרון על מעמדה כמכללה הציבורית הגדולה ביותר בארץ, עם יותר מ-8500 סטודנטים.

