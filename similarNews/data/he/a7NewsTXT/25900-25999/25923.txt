

עריג' בת עאטף שחברי (24) וחברה אמין בן האני שרארה (21) מנצרת הואשמו היום בבית המשפט המחוזי בנצרת בנסיון לבצע פיגוע רב-נפגעים בקניון בעפולה. כמו כן, הם מואשמים בנסיונות להשיג כלי נשק ותחמושת עבור פעיל בגדודי אל-אקצה ביש"ע. הפרקליטות תבקש מבית המשפט המחוזי בנצרת, להאריך את מעצר השנים עד תום ההליכים הפליליים נגדם.

השנים מואשמים במגע עם סוכן זר בגילוי החלטה לבגוד בנסיון לתמיכה באירגון טרוריסטי, בקשירת קשר לביצוע פשע וכן בעבירות בנשק שלא כדין.



