

הפדרציה היהודית בדרום אפריקה הזמינה את ח"כ אליעזר כהן למרתון הסברה, ולעצרת הזדהות למען ישראל שתתקיים שם בשבוע הבא.

ח"כ כהן אמר לכתבנו בכנסת חגי סרי כי הוא נתקל בקשיים גדולים לבצע את משימתו משום ששגרירת ישראל בדרום אפריקה, הגב' טובה הרצל, עושה כל מאמץ לחבל בהצלחתה של העצרת.
השגרירה, לדבריו, פונה לנציגי הקהילות לבל ישתפו פעולה ושלא ישתתפו בכנסים שבהם ישתתף ח"כ כהן, וזאת בנימוק כי הוא איש המחנה הלאומי - איש ימין.

על פי המידע הזה פנה ח"כ כהן לשר החוץ במכתב חריף בדרישה להורות לשגרירה לחדול מייד ממעשיה, הגורמים נזק בלא תקנה למדינת ישראל.

"במעשיה של השגרירה בא לידי ביטוי כשלון ההסברה הישראלי, ועל משרד החוץ להורות על חזרתה לארץ ולמנות תחתיה שגריר אחר", אומר ח"כ כהן.
