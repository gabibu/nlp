

הרב זלמן מלמד, ראש ישיבת בית אל ורב היישוב בבית אל, מזהיר את צבור המתנחלים מפרובוקטורים של השב"כ דוגמת אבישי רביב.

הרב מלמד פונה "לכל הכואבים אשר לבם דורש תגובה נחרצת לטרור הערבי".

לדבריו "השב"כ עדיין לא תיקן את העוולה שעשה לציבור שלנו ולרבניו. הוא עדיין לא העמיד לדין את אבישי רביב ולא את שולחיו. איש לא שילם מחיר על פרובוקציות שהם עשו ושפגעו בציבור הדתי הלאומי, וכל עוד השב"כ אינו "מנקה את השולחן", ואינו מתקן את העוול יש להניח שהוא גם ממשיך לפעול באותן השיטות".

הרב מלמד שיגר אזהרה "מהסתה של אנשי השב"כ, המנסים למשוך את חמי המזג שבתוכנו למעשי נקמה. בכל יישוב, ובמיוחד ביישובים הנחשבים לקיצוניים, שתולים אנשי שירות הביטחון. חלקם הם אברכים תמימים, לומדי תורה, צדיקים. הם מנסים לפתות אנשים לפעולות נקם, ואח"כ הם מוסרים אותם לשב"כ, והכל הם עושים לשם שמים. אם מישהו מנסה להסית אתכם לפעולות נקמה, ונראה כמשתתף אתכם בפועל, ולדוגמה, הוא מביא לכם אמצעי חבלה, אל תתנו בו אמון, גם אם הוא חבר טוב שלכם. אל תתפתו לעבור על החוק. זה לא יצלח", הזהיר הרב.
