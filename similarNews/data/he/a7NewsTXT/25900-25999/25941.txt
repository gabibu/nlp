

חתן פרס נובל, פרופ' ברוך בלומברג, וחתן פרס ישראל אלי הורוביץ נמנים על מקבלי תואר דוקטור כבוד מאוניברסיטת בן גוריון בנגב. התארים יוענקו היום בשעה 19.30 במהלך המושב ה-32 של חברי נאמני האוניברסיטה.

פרופ' בלומברג מארה"ב הוא רופא וחוקר, שמצא את החיסון לווירוס הצהבת מסוג B. תואר הכבוד מוענק לו כהערכה להקדשת חייו למניעה ולריפוי מחלות קשות.

הורוביץ מקבל את התואר לאות הערכה לתעשיין, שהפך מפעל מפשחתי לחברה מובילה בתחום התרופות הגנריות תוך כדי פיתוח היכולת המחקרית והמצויינות המדעית בישראל וקידום המחקר בתחומי הפרמקולוגיה, הביוטכנולוגיה, הרפואה, האימינולוגיה והכימיה.


