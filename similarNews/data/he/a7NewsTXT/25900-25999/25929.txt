

פסגה משולשת של מנהיגי שלושת המדינות הערביות: סעודיה, סוריה ומצרים התקיימה בשבת בשארם א- שייח. בסיום הוועידה הצהירו השלושה כי יש להם "תקווה כנה" לשלום עם ישראל, וכי הם "מגנים את האלימות על כל צורותיה".

יצוין כי חתימתה של סוריה על הצהרת הגינוי לאלימות נראית כסותרת לחלוטין את עמדת דמשק, שהרי זו התמידה בתמיכתה בלחימתם של ערביי הרש"פ והגנה על מי שביצעו פיגועי התאבדות.

אולם עבור דיפלומטים ערבים, שינוי זה בעמדת סוריה אין בו משום הפתעה.

"סוריה רוצה להשביע את רצונה של ארה"ב, ומאז ומעולם נמנעה מעימות מול וושינגטון. דיפלומט ערבי שביקש להישאר בעילום שם אמר הגיב על ההצהרה של כל השלושה ואמר כי "גינוי ערבי של פיגועי ההתאבדות היה דרישה נחרצת של ארה"ב".

נזכיר כי מנהיגי שלוש המדינות התנו את נרמול היחסים עם ישראל בנסיגתה מכל שטחי יש"ע, כולל ירושלים, ובנסיגה מן הגולן ומחוות שבעא.

בתוך כך בישיבת הממשלה אמר אתמול ראש אמ"ן האלוף אהרן זאבי-פרקש, כי בעולם הוטמעה ההכרה שערפאת הוא הבעיה וכי אין כל סיכוי להביא לפתרון כלשהו במגעים אתו.




