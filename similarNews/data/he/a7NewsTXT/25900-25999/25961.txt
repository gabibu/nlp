

בבחירות שייערכו מחר על ראשות העיר לוד יתמודדו שישה מועמדים: ח"כ מקסים לוי, שרץ לבחירות מטעם הליכוד, גבי אסרף, מועמד מטעם רשימה עצמאית לא-פוליטית, אלי סער מועמד מטעם חירות, ארכדי שטיין מועמד מטעם "ישראל ביתנו", ליאוניד ויינשטין הרץ מטעם רשימה עצמאית ובני רגב העומד אף הוא בראש רשימה עצמאית בלוד.

בעיר ניכרת תכונה לקראת יום הבחירות והיא מקושטת ברחובות בצילומיהם של המועמדים וברשימת המפלגות המתמודדות למועצת העיר.

כתב עתי"ם מוסיף, כי בלוד 49,686 בעלי זכות בחירה. נוסף לששת המועמדים לראשות העיר מתמודדות לבחירות למועצת העיר 18 רשימות, מתכון שלוש רשימות ערביות. מחר ייפתחו ברחבי העיר 76 קלפיות, רובן המכריע בבתי-ספר וכן בשלושה מתנ"סים ובמספר גני-ילדים.
