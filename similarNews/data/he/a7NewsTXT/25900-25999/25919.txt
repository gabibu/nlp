

הרב זלמן ברוך מלמד , ראש הישיבה ורב הישוב בבית אל, פונה "לכל הכואבים אשר ליבם דורש תגובה נחרצת לטרור הערבי".

הרב מלמד אמר כי "השב"כ עדיין לא תיקן את העוולה שעשה לציבור שלנו ולרבניו. הוא לא העמיד עדיין לדין לא את אבישי רביב ולא את שולחיו. איש לא שילם על הפרובוקציות שהם עשו ופגעו בציבור הדתי הלאומי היקר. וכל עוד השב"כ לא "מנקה" את השולחן ולא מתקן את העוול , יש להניח שהוא גם ממשיך לפעול באותן שיטות".

עוד הוסיף הרב מלמד כי "על כן היזהרו מאד מהסתה של אנשי השב"כ המנסים למשוך את חמי המזג שבתוכנו למעשי נקמה. בכל ישוב, ובמיוחד בישובים הנחשבים לקיצוניים, שתולים אנשי שרות הבטחון. חלקם הם אברכים תמימים, לומדי תורה, צדיקים. הם מנסים לפתות אנשים לפעולות נקם, ואח"כ הם מוסרים אותם לשב"כ, והכל הם עושים לשם שמים. אם מישהו מנסה להסית אתכם לפעולות נקמה, ונראה כמשתתף אתכם בפועל, מביא לכם אמצעי חבלה   אל תתנו בו אמון, אפילו אם הוא חבר טוב שלכם, אל תתפתו לעבור על החוק- זה לא יצלח".

"הקב"ה יגאלנו בקרוב והוא ינקום נקמת דם עבדיו השפוך" דברי הרב זלמן ברוך מלמד.

