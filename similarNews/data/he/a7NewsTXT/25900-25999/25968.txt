

נשיא המדינה, משה קצב, מתח הערב ביקורת על קריאתו של יאסר ערפאת לאלפי "שאהידים" להגיע לירושלים ואמר כי ההצהרה יוצרת אוירת טרור ונותנת השראה לפיגועי טרור.

הנשיא קצב הוסיף כי משום כך שהעולם המערבי והחופשי לא יופתע אם ישראל תאלץ להרוס ולהשמיד בסיסי טרור. "הכתובת על הקיר והיא ערפאת, אם ערפאת לא יגלה רגישות ומנהיגות - נעשה זאת בעצמנו".

כתב עתי"ם מוסיף, כי הנשיא קצב אמר את הדברים בשיחה עם כתבים לפני פגישה עם שגריר ארה"ב בישראל, דן קרצר. השגריר קרצר אמר כי ארה"ב תמשיך לשתף פעולה עם ראש הממשלה אריאל שרון. הוא הדגיש כי ארה"ב מצפה שערפאת יגלה אחריות וינהיג את הפלשתינים.
