

תפוסה של כ-80% נרשמה לקראת חג השבועות בצפון. המדובר בחדרי אירוח ובבתי המלון בגליל המערבי ובאצבע הגליל.

לדברי מנכ"ל עמותת התיירות בגליל המערבי, חיים ברום, כבר בסופי השבוע האחרונים נרשמה עלייה משמעותית בתפוסת החדרים ובכמות הנופשים באתרים השונים. ברום ציין, כי בחדרי האירוח בגליל המערבי המחיר מסתכם בכ-400 שקלים לזוג לילה ואילו בבתי המלון בעכו ובנהריה, בהם התפוסה עומדת על כ- % 75, המחיר לזוג לילה הינו 500 שקלים. עוד ציין כי התפוסה בבתי האירוח ובבתי המלון במטולה עומדת על 80% .

בקיבוץ מרום גולן, שבצפון רמת הגולן, עומדת התפוסה בחדרי האירוח על 95% וישנן הזמנות רבות לארוחות חלביות. לדברי אורלי פלדמן, המשמשת מנכ"ל תיירות מרום גולן, ניכרת התאוששות רבה בכל איזור צפון רמת הגולן ולאיזור זה מגיעים מבקרים רבים מאד.

