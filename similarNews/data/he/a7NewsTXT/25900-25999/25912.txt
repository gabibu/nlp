

לאור הנחיית הרמטכ"ל על אכיפת פקודות הצבא בנוגע לנסיעה בטרמפים, הגבירה המשטרה הצבאית את פעולותיה על ידי ביצוע חטיפות "דמה" של חיילים ברחבי הארץ.

למעלה מ- 17 אנשי קבע נתפסו לאחרונה ע"י המשטרה הצבאית, כשהם תופסים טרמפים בניגוד לפקודות הצבא. במסגרת הפעילות שהחלה לפני כחודש, "נחטפו" ע"י המשטרה הצבאית למעלה מ- 185 קצינים, נגדים, חוגרים ואנשי מילואים.

עד כה נשפטו 36 חיילים. 18 חיילים מתוכם נשלחו למחבוש. בשל חומרת העבירה, שיפוט העבריינים נתון בידי קצין בדרגת תת-אלוף.

את הידיעה העביר דובר צה"ל.





