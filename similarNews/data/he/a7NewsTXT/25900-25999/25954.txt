

חבר הכנסת אליעזר כהן אמר לכתבנו חגי סרי כי שגרירת ישראל בדרום אפריקה טובה הרצל מנסה לחבל בקיום עצרת הסברה והזדהות עם ישראל שיזמה הפדרציה היהודית בדרום אפריקה.
הרצל, לדבריו, פונה לראשי הקהילות היהודיות ומפצירה בהם שלא להשתתף בעצרת בנימוק כי הוא איש המחנה הלאומי - איש ימין.

לאור האינפורמציה הזו פנה ח"כ כהן לשר החוץ במכתב חריף בדרישה להורות לשגרירה לחדול מייד ממעשיה שגורמים נזק בלתי הפיך למדינת ישראל. "במעשה השגרירה בא לידי ביטוי כשלון ההסברה הישראלי ועל משרד החוץ להורות על חזרתה לארץ ולמנות תחתיה שגריר אחר", אומר ח"כ כהן.
