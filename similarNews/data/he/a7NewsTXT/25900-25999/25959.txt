

עוד סימנים על החלשות מעמדו של יאסר ערפאת. הוא סייר היום בבית לחם, ג'נין ושכם. עיתונאים פלשתינאים שליוו את הסיור, ואף מארגני הסיור מטעם הרשות, הביעו אכזבה מכך שרק מעט תושבים קיבלו את פני ערפאת.

להערכתם בבית לחם המתינו לערפאת רק כשלוש מאות בני אדם , בג'נין ובשכם אלף וחמש מאות. ערפאת נימנע אחר הצהוריים מלסייר במחנה הפליטים בג'נין, מחשש שייפגע על ידי תושבים במקום.
ואכן , הבמה עליה היה אמור לנאום הועלתה באש בידי צעירים מן העיר. במהלך הסיור שב ערפאת ואמר כי הוא צועד לירושלים עם מיליוני שאהידים.
