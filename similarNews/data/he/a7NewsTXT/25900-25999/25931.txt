

ממשיכה להיחשף מעורבותם של ערבים אזרחי ישראל בפעולות טרור. אתמול הותר לפרסום כי שתי אחיות תושבות סכנין, לטיפה ובוהיאסה סעדי, נעצרו לפני כחודש בידי כוחות הביטחון, מעצר שמנע פיגוע טרור. על פי החשד, יצרו השתיים קשר עם פעיל תנזים בכיר מחברון, וזה ביקש מהן להכניס מחבלות וחומרי נפץ לשטח "ישראל הקטנה". השתיים הביעו את הסכמתן לכך, וביום העצמאות הן התכוונו להחדיר מחבלת מתאבדת לפיגוע. עוד נודע כי השתיים ידעו על הכוונה לבצע את הפיגוע בשוק מחנה יהודה בירושלים. בפיגוע, נזכיר, נרצחו שישה אנשים. עם תום חקירת השתיים תגיש מחר עו"ד סילבייה פריימן מפרקליטות מחוז חיפה, כתב אישום נגד החשודות. הן יואשמו במגע עם סוכן חוץ, בקשירת קשר לסיוע לאויב במלחמה, בתמיכה בארגון טרור, ובמתן שירות להתארגנות בלתי מותרת.

בתוך כך נפגשו אתמול חברי הכנסת עזמי בשארה והאשם מחמיד עם יאסר ערפאת ברמאללה.
השלושה דנו, לדבריהם, על היחסים בין ערביי הרש"פ לערבים אזרחי ישראל, על המצב בשטחי הרש"פ ואודות המאמצים הבינלאומיים להנעת תהליך המדיני באיזור.



