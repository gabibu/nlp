

בג"צ דן היום בעתירתם של כמה תושבים לשעבר מאיקרית, הדורשים לשוב לאדמה ממנה יצאו בשנת 1948. הם טוענים, כי הקרקע אינה בשימוש כיום ולכן מן הראוי להשיב אותם לאדמתם, ממנה פונו לפני יותר מ-50 שנה.

נציגת המדינה, עו"ד אוסנת מנדל, ראש מחלקת הבג"צים, אמרה בדיון כי מדובר בהחלטה מדינית וכי אין מקום להשיב את התושבים שפונו. עמדת ראש הממשלה היא להתנגד לבקשה וכי המדינה מציעה פיצוי כספי נדיב לעותרים. עו"ד מנדל הוסיפה, כי נעשה שימוש חקלאי בקרקע.

השופטים דליה דורנר, אילה פרוקצ'יה ויצחק אנגלהארד, החליטו כי המדינה תשיב בתוך 30 יום על טענת העותרים .
