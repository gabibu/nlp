

בית משפט השלום בפתח תקוה האריך היום ב-4 ימים את מעצרו של שופט הכדורגל יוחנן צ'יבוטרו החשוד בפרשיית קבלת השוחד והטיית משחקים של שופטי כדורגל.

צ'יבוטרו חשוד בלקיחת שוחד, תיווך בשוחד, שוחד בתחרויות, קשירת קשר לביצוע פשע ושיבוש מהלכי משפט. מאז פורסמה הפרשה, שחקירתה המתנהלת על ידי חוקרי היחידה לחקירת פשעים בינלאומיים, חלה התקדמות רבה בחקירה.

שופטת בית משפט השלום בפתח תקוה, נגה אוהד קבעה כי קיימות ראיות לכאורה, הקושרות את צ'יבוטרו לעבירה בה ביצע פעולות תיווך להטיית משחקים וכתוצאה מההתפתחות שחלה בחקירה, יש צורך בפעולות נוספות ולכן הורתה השופטת להאריך את מעצרו של החשוד ב-4 ימים נוספים.

