

פלשתיני, שנשא עמו תיק גדול ובו עשרות מחסניות מלאות בכדורים ותחמושת למקלע, נעצר אמש בידי שוטרי תחנת מעלה אדומים .

המדובר בתושב חברון בן 22, שנעצר באיזור מדבר יהודה, כשפניו לכיוון ירושלים. מעצרו התאפשר בעקבות מידע, על פיו, בנתיב בו התהלך, מועברים אמצעי לחימה. על פי הערכת המשטרה, החשוד העביר אמצעי לחימה שונים בחודשים האחרונים לגורמים עויינים לשם ביצוע פיגועים.

באיזור בו נתפס החשוד, נערכו חיפושים נרחבים במערות ובמחילות, שבהם, על פי החשד, הוסתר נשק ואמצעי לחימה, אך לא נמצא דבר. החשוד משתף פעולה עם חוקריו ומעצרו הוארך ב-4 ימים נוספים.



