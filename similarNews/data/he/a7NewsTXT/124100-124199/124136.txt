

אלוף פיקוד הדרום לשעבר, דורון אלמוג נאלץ לחזור מלונדון לישראל מבלי שדרך על אדמת בריטניה, זאת בשל תביעה שהוגשה נגדו על פשעים נגד האנושות שכביכול ביצע בתקופת היותו אלוף פיקוד הדרום.

אלוף פיקוד הדרום לשעבר, דורון אלמוג, היה אתמול בדרכו לבריטניה בטיסה של אל-על כאשר נודע לאנשי שגרירות ישראל בלונדון שגורמים ערבים הגישו נגדו תלונה על פשעים נגד האנושות שכביכול ביצע בתקופת היותו אלוף פיקוד הדרום.

אנשי השגרירות שידעו על בואו המתוכנן של אלמוג הודיעו לחברת אל על אשר אנשיה הודיעו אישית לאלוף במיל' על הפרשיה. לאחר שנחת המטוס על אדמת בריטניה נשאר אלמוג, אשר היה עלול להיעצר או להיות מעוכב לחקירה אם היה עובר את המכס, על סיפון המטוס אשר נחשב כטריטוריה זרה בזמן ששגריר ישראל בבריטניה והנספח הצבאי הגיעו אליו וייעצו לו להישאר על המטוס עד שישוב לישראל. אלמוג עשה כדבריהם ושב לישראל בטיסה.
