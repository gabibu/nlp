

ארגון 'טרם' חונך מרכז חדש לרפואה דחופה בדרום ירושלים לזכר מייסדו ד"ר דוד אפלבום, ובתו נאוה
הי"ד שנרצחו בפיגוע ב'קפה הלל' שבבירה ערב חתונת הבת.

ארגון 'טרם', המציין 15 שנה להיווסדו, חונך מרכז חדש לרפואה דחופה זו הפעם הראשונה מאז הירצחו של מייסד טרם, ד"ר דוד אפלבום ובתו נאוה, בפיגוע טרור ב- 9 בספטמבר 2003, י"ג באלול תשס"ג.

אנשי הארגון קובעים כי "מרכז זה ממשיך במסורת הידועה של טרם המשלב טיפול רפואי איכותי וטכנולוגיה חדישה, כולל מכשור רנטגן ממוחשב, שניתן היה למצוא עד היום רק בבתי החולים הירושלמיים".

"דוד אפלבום חולל שינויים מהפכניים במערכת הרפואה הדחופה בישראל כאשר הקים את טרם ברוממה לפני 15 שנה", אמר ד"ר ג'ו ג'מאל , המנהל האדמיניסטרטיבי והמייסד המשותף של טרם. "מאז, פתחנו מרכזי ם לרפואה דחופה (מרל"דים) במעלה אדומים, במודיעין, ובבית שמש. עם פתיחת מרל"ד זה בדרום ירושלים אנו ממשיכים לממש את החזון של דוד".

בשנת 2004 טופלו בטרם למעלה מ- 120,000 חולים בארבעה מרכזים לרפואה דחופה   כאשר 70 אחוזים מהם זכו לסיים את טיפולם תוך שעה מרגע הגעתם. לפי התחזיות, יטופלו במרפאות טרם 150,000 איש בשנת 2005, דבר המקל בהרבה על העומס בחדרי המיון וחוסך מיליוני שקלים בהוצאות אשפוז. טרם אינו מקבל שום הקצבות ממשלתיות, ובכל זאת תורם לאוצר המדינה על ידי תשלומי מסים וחסכון של עשרות מיליוני שקלים למערכת הבריאות.

המרכז החדש לרפואה דחופה משרת את האוכלוסיה הגדלה בשכונותיה הדרומיות של ירושלים ואף מעבר לכך, כולל תלפיות, תלפ"ז, רמת רחל, בקעה, הקטמונים, רחביה, קרית שמואל, אבו טור, הר חומה, גילה, צור באחר וגוש עציון. המרכז פועל בכל ימות השבוע, מהשעה 6 בערב עד לחצות, ובימי ששי מהשעה 10:00   15:00. במוצ"ש המרכז פתוח משעה לאחר צאת השבת ועד לחצות. מרל"ד טרם-רוממה ממשיך לפעול 24 שעות ביממה, כל ימות השנה.

המרכז בראשותו של ד"ר ברנדון סטוארט-פרידמן, רופא משפחה בכיר, מתוכנן במטרה לייעל את תהליך הטיפול הראשוני. כמו בשאר מרפאות טרם, גם כאן מעסיקים רופאים מנוסים ואנשי מקצוע במערכת הבריאות. השירותים הניתנים במרכז כוללים טיפול בפציעות אקוטיות, אורטופדיה, א.ק.ג. ואבחונים רפואיים דחופים. בנוסף לאזור מיון ראשוני ייחודי, קיימים במרכז מעבדה מורחבת ומכשור רנטגן לאבחון מהיר, מדויק ומקצועי. בהתאם לסטנדרטים המקובלים במרכזי טרם, גם המרכז בדרום ירושלים מעניק שירותים איכותיים, כמו סקרי מטופלים, מעקבי רופאים לאחר טיפול ופרקי המתנה קצרים.

"כעת יכולים תושבי דרום ירושלים לקבל מענה לרוב הצרכים הרפואיים הדחופים קרוב לבית, ואינם צריכים לנסוע עד לחדרי המיון בבתי החולים", אמר ד"ר סטוארט-פרידמן, שעלה לארץ מלונדון ועובד מזה 15 שנה בירושלים.

