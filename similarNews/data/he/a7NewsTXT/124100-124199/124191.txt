

מנכ"ל אל על, חיים רומנו, שולל בתוקף את המידע שפורסם הבוקר בעיתון 'הארץ' ולפיה בכוונתו לפרוש מתפקידו ולהפוך למנכ"ל סלקום. לדבריו "לידיעה אין כל שחר, הדבר לא היה ולא נברא".


בעקבות הפרסום ב'הארץ' ולפיו בכוונת מנכ"ל חברת התעופה הלאומית אל על לפרוש מתפקידו ולקבל לידיו את הנהלת חברת 'סלקום', פרסם המנכ"ל, חיים רומנו, מכתב לעובדי החברה ובה הוא שולל מכל וכל את הפרסומים.

"ברצוני להדגיש כי לידיעה זו אין כל שחר, הדבר לא היה ולא נברא", כותב רומנו. עוד כתב "הגעתי לחברת אל על לפני כשישה חודשים מתוך כוונה לנהל את החברה ולהגיע יחד איתכם להישגים, אנו בתחילת הדרך ולפנינו דרך ארוכה של עבודה משותפת ומאומצת. חברת אל על מהווה עבורי משפחה, בית ואתגר מרתק להוביל את כולנו יחד להגשמת היעדים והמטרות ששמנו בפנינו".
(ש)
