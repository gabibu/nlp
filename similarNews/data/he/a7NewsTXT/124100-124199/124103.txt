

לאט לאט ומבלי משים, מקימה מדינת ישראל מעברי גבול החוצצים בין בקעת הירדן לבין שאר חלקי המדינה. להוכחה: תמונה מכביש הבקעה, 'רצועת הביטחון של מדינת ישראל', כפי שפוליטיקאים רבים אוהבים לקרוא לה.

מדינת ישראל מקימה בתקופה האחרונה מעברי הגבול לאורך 'הקו הירוק'. כתב INN איציק וולף מדווח כי המעברים כוללים גדרות ושערים חשמליים והם ממוקמים במקומות שבהם עמדו מחסומי צה"ל, בין שטחי בקעת הירדן לבין שאר חלקי מדינת ישראל.

בין היישוב מחולה לבין בית שאן, על כביש הבקעה   דרך גנדי (כביש 90) הוקם מעבר גבול שכזה. תושב מחולה, משה הכרמי, צילם שלט המתנוסס כבר היום במעבר עליו כתוב "יציאה לישראל".
"היציאה לישראל" מבקעת הירדן לכיוון בית שאן
יש לציין כי איש ערוץ 7, אדיר זיק ז"ל התריע לפני כשנה על מה שהוא קרא 'ייבוש הבקעה' אשר כלל הפחתת קווי אוטובוס העוברים בבקעה כשהכול נעשה תוך מגמה של הממשלה למסור את השליטה בבקעת הירדן לידי הערבים.
