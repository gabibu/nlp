

שישה ארגונים יקבלו הערב באירוע חגיגי את תו הפלטינה היוקרתי של מכון התקנים הישראלי שמושק הערב לראשונה.

שישה ארגונים יקבלו הערב באירוע חגיגי את תו הפלטינה היוקרתי של מכון התקנים הישראלי שמושק הערב לראשונה.

הארגונים שיקבלו את תו הפלטינה יהיו חוגלה-קימברלי בע"מ-חדרה, מכתשים מפעלים כימיים בע"מ, התעשייה האווירית לישראל בע"מ, חטיבת כלי טייס צבאיים   מלט, התעשייה האווירית לישראל בע"מ, חטיבת מערכות טילים וחלל-מלמ, רפאל - הרשות לפיתוח אמצעי לחימה בע"מ ומוטורולה ישראל בע"מ. תו זה מוענק על ידי מכון התקנים לארגונים בעלי 5 תווי איכות ומעלה.

כמו כן יוענקו 136 תווי זהב לארגונים בעלי 3 ו 4 - תווי איכות. בין מקבלי תו הזהב: קוקה קולה, סלקום, שטראוס עלית, תדיראן, תרמוקיר, פזקר, טמבור, יוניליוור, כרמל אולפינים, מבשלות בירה ישראל, מחלבות יטבתה, מנא"י תעשיות נייר, מעיינות עדן, יח' שונות של צה"ל ועוד.

לדברי מנכ"ל מכון התקנים הישראלי, זיוה פתיר גאים אנשי מכון התקנים במהפך שארע במדינת ישראל בשנים האחרונות. "כיום, כ-7000 אירגונים נושאים את תווי האיכות של מכון התקנים הישראלי. העובדה שיש עליה של כ10% בשנה האחרונה במספר הארגונים שחרטו על דגלם את האיכות, מעידה כי תרבות האיכות מחלחלת לכל רבדי החיים בישראל", אמרה.

לדברי פתיר, בחלק מן המקרים אנו מזהים מגמת עליה במספר מקבלי תווי האיכות זאת כתוצאה מתגובת הארגונים לאירועים דרמתיים שאירעו לאחרונה. "כך לדוגמה, מאז חשיפת פרשיית הסוס הטרויאני, גדלו מס' הפניות והתחלות התהליך לתקן לאבטחת מידע ב 100%. כמו כן, ניתן לראות כי מאז חשיפת פרשיית רמדיה חל גידול של כ   280% במספר הארגונים המאושרים לתקן ניהול בטיחות מזון".
