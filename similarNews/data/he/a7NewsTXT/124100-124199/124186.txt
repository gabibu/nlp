

צה"ל שילם פיצוי כספי לתושבי רצועת עזה שבתיהם הפכו לעמדות תצפית צה"ליות לפעילות מבצעית ביטחונית שוטפת ברצועת עזה. באחד המקרים קיבלה משפחה סכום של מאה אלף שקלים כפיצוי.

בטרם נטש צה"ל את רצועת עזה עמלו החיילים על סידור וניקיון בתי פלשתינים שהפכו לעמדות צה"ליות ושימשו אותם לצורכי תצפית והיערכות במהלך הלחימה בשנים האחרונות.

לבד מסידור המבנים שילם צה"ל לבעלי הבתים פיצויים על התקופה בה נעשה שימוש במבנים, ובעיקר בגגותיהם ובקומות העליונות שלהם. על פי דיווח בעיתון 'מעריב' קיבלו המשפחות סכומים של עשרות אלפי שקלים, ובאחד המקרים בו עשה צה"ל שימוש בקומתו העליונה של מבנה בן ארבע קומות קיבל בעליו כפיצוי סכום של מאה אלף שקלים.

גובה התשלום לבעלי הבתים חושב על ידי צה"ל כשכירות ובתוספת תשלום על השימוש שנעשה בבית בחשמל על פי ההערכה.
(ש)
