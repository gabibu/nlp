

נשיא פרו, אלחנדרו טולדו, דחה את ביקורו בישראל, שאמור היה להתקיים בשבוע הבא. כתב עתי"ם מוסר כי הנשיא טולדו התקשר לנשיא המדינה, משה קצב, והודיע לו על החלטתו לדחות את הביקור. נשיא פרו ציין, כי בכוונתו לקיים את הביקור בעתיד הקרוב, אך טרם נקבע מועד חדש. מקורות מדיניים העריכו כי טולדו החליט לדחות את הביקור בשל המלחמה בעיראק.

במשרד החוץ בירושלים התקבלה היום הודעת משרד החוץ השוודי על דחיית ביקורו של ראש ממשלת שוודיה, יורן פרסון, שאמור היה להגיע לישראל ב-12 באפריל.
