

בחודשים דצמבר 2002   ינואר 2003, פוטרו כ-750 עובדים בתעשייה, חל גידול של 2% בתפוקת התעשייה, לעומת הרמה החודשית בחודשיים שקדמו. כן נרשמה ירידה של 0.4% במספר שעות העבודה במפעלים, לצד גידול ניכר של כ-2.4% בפריון העבודה בתעשייה. כך עולה מניתוח חודשי על מצב התעשייה שערכה התאחדות התעשיינים.

נירה שמיר, ראש אגף כלכלה בהתאחדות התעשיינים שמסרה על כך מעריכה כי הגידול בתוצר התעשייה משקף את התנודה במשק ועדיין מוקדם לראות בכך שינוי מגמה.


