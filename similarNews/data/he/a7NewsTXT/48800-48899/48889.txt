

מפקד הדיוויזיה השלישית של חיל הרגלים האמריקני, גנרל בופורד בלאונט, אמר כי חיילים אמריקנים מאבטחים את מרכז בגדד ושלב הלחימה בבירה ובדרום עיראק יסתיים תוך מספר ימים.
בעזרת נגמ"ש אמריקני המצוייד במנוף הצליחו חיילים אמריקנים אחר הצהריים להפיל את פסלו של סדאם חוסיין המוצב בכיכר המרכזית בבגדד.

מפקד הדיוויזיה השלישית של חיל הרגלים האמריקני, גנרל בופורד בלאונט, אמר כי חיילים אמריקנים מאבטחים את מרכז בגדד ושלב הלחימה בבירה ובדרום עיראק יסתיים תוך מספר ימים.
לכתב רויטרס אישר הגנרל בלאונט כי הכוחות פשטו על כל בנייני הממשלה העיראקית ומשרדיה בבגדד - ולא נותר בהם איש.

בעזרת נגמ"ש אמריקני המצוייד במנוף הצליחו חיילים אמריקנים אחר הצהריים להפיל את פסלו של סדאם חוסיין המוצב בכיכר המרכזית בבגדד. עשרות מתושבי העיר שאגו בקריאות שמחה. התמונות הסמליות מוקרנות בכל רחבי העולם, ובכלל זה העולם הערבי , באמצעות רשת אל-ג'זירה.

קודם לכן דיווחו סוכנויות הידיעות כי אזרחים עיראקיים התקבצו לאחר השתלטות כוחות הקואליציה על הכיכר והחלו להשליך את נעליהם על הפסל העצום, שגובהו שישה מטרים. אנשים אחדים אף לקחו פטישים וגרזנים וניפצו חלק מבסיס הפסל.

ובשטח, הולכת ונשלמת נפילת בגדד בידי האמריקנים. כתב רויטרס בבגדד דיווח כי כוחות הנחתים של צבא ארה"ב השתלטו אחה"צ על בניין מטה המשטרה החשאית העיראקית.

הכוחות התרכזו בטיהור הגדה המזרחית של נהר החידקל, החוצה את בגדאד, כאשר למעשה כמעט ואין נראים או נשמעים ברחובות נאמני השלטון המודח.

מהבית הלבן נמסר כי נשיא ארה"ב, ג`ורג` בוש, מרוצה מההתקדמות בעיראק אולם מזהיר כי סכנה
עדיין קיימת. "הנשיא שבע רצון מהמבצע הצבאי, אולם הוא לוקח בערבון מוגבל את חגיגות הניצחון שכן הוא יודע שייתכנו עוד סכנות בהמשך", אמר דובר הבית הלבן ארי פליישר.
