

אמש ירה מטוס של חיל האוויר טיל לעבר מכונית מסוג סובארו השייכת למפקד הזרוע הצבאית של החמאס במרכז רצועת עזה, סעדי אל - ערבדי. המכונית נסעה בשכונת זייתון שבמרכז העיר, הנחשבת למעוז החמאס. בנוסף למפקד נסעו בה מחבלי חמאס.

מקורות במערכת הביטחון מסרו כי היעד להתנקשות היה סעיד אל-ערביד, מראשי החמאס ברצועה, שהיה עוזרו הקרוב של בכיר החמאס מוחמד דף. ממידע שהגיע למערכת הביטחון עולה כי אל-ערביד אכן נהרג בהתנקשות, וכך מסרה גם תחנת הטלוויזיה "אל-מנאר" של החיזבאללה. עדיין לא ידוע מי היו ההרוגים הנוספים באירוע.

מדובר בחיסול הראשון אותו מבצע צה"ל מאז החלה המלחמה בעיראק. נזכיר כי לפני כחודש ירה מסוק של חיל האוויר לעבר מכונית בעזה, והרג את ממייסדי החמאס, איברהים מקאדמה, בן 51.
