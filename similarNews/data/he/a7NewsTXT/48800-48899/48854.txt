

הסי.איי.איי. סבור כי עיראקים רבים מתנגדים למנהיגים שיבואו מתוך אירגוני אופוזיציה גולים, כך העריך אתמול בכיר בממשל האמריקני.

"השורה התחתונה היא, שהעם העיראקי אינו רואה אותם בחיוב", אמר הבכיר בעקבות הדו"ח של הסי.איי.איי, אותו ראה.

בדו"ח נמסרה הערכה, כיצד יתייחסו העיראקים לאירגוני אופוזיציה גולים, במקרה שאלה יתפסו את השלטון בממשלה, שתוקם לאחר סדאם חוסיין.

אחמד שלאבי, העומד בראש "הקונגרס הלאומי העיראקי", ומוחמד באכר אל חאכים, העומד בראש "המועצה העליונה למען מהפכה איסלאמית בעיראק" (אירגון שיעי הנתמך על ידי טהראן) ימצאו מעט מאד תמיכה בקרב האוכלוסיה העיראקית, נאמר בדו"ח הסי.איי.איי שהופץ בין ראשי הממשל בסוף מארס.

עד כה לא התקבלה תגובה לידיעה זו מדוברת הסי.איי.איי.
