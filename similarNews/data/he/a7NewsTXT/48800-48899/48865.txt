

חייל צה"ל נפצע באורח קל מירי על כוח שביצע סריקות נרחבות בעיירה בית חנון שבצפון רצועת עזה. החייל קיבל טיפול רפואי בשטח ופונה להמשך טיפול בבית חולים.

לפעולתם זו יצאו חיילינו בעקבות מספר מטחי מרגמות וטילי קאסם לעבר העיירה שדרות וישובי מרכז גוש קטיף. בירי הבוקר של טיל קאסם בשדרות נפגעה אשה אחת מהלם. הנפגעת הועברה לטיפול רפואי.

בשעות אלה השתלט כוח שריון של חיילינו על שטחים המוגדרים כשטחי רש"פ ברצועת עזה.

יצויין כי בירי זה, לבד מנפגעת ההלם, לא היו נפגעים נוספים.

במהלך הסריקות שביצעו החיילים אותר טיל קאסם מכוון לעבר שדרות ומוכן לפעולה. כוח חיילי הנדסה שהגיע למקום נטרל את הטיל ללאפגע.

בשכם לכדו חיילי יחידה מיוחדת של צה"ל שתי מחבלות שביקשו לבצע פיגועי התאבדות באחד ממרכזי הערים הגדולות.
