

סגן שרת החינוך צבי הנדל (האיחוד הלאומי) דורש מתנועת העובד והלומד להסיר לאלתר את שלטי הענק המכפישים את שר האוצר ביבי נתניהו. בשלטים שנרכשו על ידי תנועת הנוער מופיעה הסיסמא: "לחם-עבודה, ביבי טוב לעשירים".

סגן השרה הנדל מבהיר כי המימון אותו מעבירה תנועת הנוער למסע הכפשה פוליטי נגד שר האוצר הוא בגדר חוצפה. הנדל מתכוון לבדוק האם ניתן לקזז את הסכום שהושקע בפרסום השלטים מהתקציבים המועברים לתנועה ע"י משרד החינוך.
