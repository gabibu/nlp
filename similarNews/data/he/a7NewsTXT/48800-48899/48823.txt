

צלם סוכנות הידיעות "רויטר" וכתב של רשת טלוויזיה ספרדית נהרגו מפגיעת פגז שירו לוחמים אמריקנים לעבר מלון "פלשתין" בבגדד.

הפיקוד האמריקני הביע צער על מותם של השניים, ואמר כי נמסר להם מראש שאזור הקרבות מסוכן. העורך הראשי של "רויטר" מתח ביקורת על הירי.

תחנת הטלוויזיה "אל ג'זירה" אינה יכולה עוד לערוב לשלומם של כתביה, ולפיכך היא מוציאה אותם מעירק.

טארק איוב, אחד משדרי התחנה, מת מפצעים שנפצע כאשר נורה פגז אל משרד ההסברה העירקי בבגדד. כתב אחר של הרשת נפצע אף הוא.


