

בהערכת מצב שהתקיימה אחר הצהריים במשרד הביטחון, בראשות שר הבטחון שאול מופז, הוחלט כי יימשך מצב הכוננות והמוכנות בישראל לירי טילים מעיראק. לפיכך, ימשיכו אזרחי ישראל ללכת עם ערכות מגן צמודות אליהם, לפחות עד הערכת המצב הבאה שתתקיים בסוף השבוע.

בתשובה לשאלת כתב עתי"ם לפני פגישתו עם השר הגרמני יושקה פישר במשרד הבטחון בתל-אביב, אמר השר מופז: "הסיכון והאיום הטילי על ישראל עדיין קיים. הוא אכן נמוך מאוד, אך קיים ועל-כן אנו רואים צורך להמשיך ברמת הכוננות והמוכנות הנוכחית".
