

מדענים הצליחו לראשונה לשבט בהצלחה יצור בריא של זן העומד בסכנת כליה, כך נמסר אתמול.

המדענים שיבטו יצור המכונה "בנטנג ג'אוואני", יצור דמוי-פרה, מתא יחיד של בנטנג שמת בשבי לפני 23 שנים, כך דיווח העיתון "וושינגטון פוסט", שציין כי בנטנגים נמצאים בדרך כלל בג'ונגלים בדרום-מזרח אסיה.

העיתון מסר כי העגל המשובט נולד ב-1 באפריל, ויומיים לאחר מכן נולד עגל נוסף, אך בריאותו היתה רופפת. בפרויקט השתתפו גן החיות של סן דייגו, Advanced Cell Technology וחוות בקר טכנולוגית באיווה.

"מצבו של הבנטנג מצוין", אמר רוברט לנזה, מדען העובד ב-Advanced Cell Technology. "הוא יצור יפהפה ומקסים".

בנטנגים בוגרים שוקלים יותר מ-800 ק"ג ויש להם קרניים גדולות. בכל העולם קיימים כיום רק 3000-5000 יצורים כאלה.
