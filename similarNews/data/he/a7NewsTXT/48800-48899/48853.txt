

לאחר סדרת מפגשים עם ראשי המדינה בניהם גם נשיא המדינה משה קצב, יצא הבוקר שר החוץ הגרמני יושקה פישר לסדרת פגישות ברש"פ.

שר החוץ של גרמניה יושקה פישר נועד הבוקר עם בכירי הנהגת הרשות הפלשתינית ברמאללה.

פישר נועד תחילה עם יו"ר המועצה הפלשתינית המחוקקת אבו עלא ולאחר מכן בכוונתו יפגש עם יאסר ערפאת בבנין המוקטעה ברמאללה.

בשעות הצהרים יפגש פישר עם ראש ממשלת הרש"פ המיועד אבו מאזן.

אמש שוחח נשיא מצרים חוסני מובארק עם יו"ר הרשות הפלשתינית יאסר ערפאת והשיחה בין השניים התמקדה בגיבוש עמדה משותפת לקראת הפגישה המתוכננת בין ערפאת לבין פישר.

נביל אבו רודינא יועצו של ערפאת אמר לאחר השיחה, כי גיבוש העמדות מתמקד סביב תוכנית מפת הדרכים וגם , בענין הרכבת הממשלה הפלשתינית.

יצוין כי זוהי הפעם השניה בה משוחח מובארק בטלפון עם ערפאת תוך מספר ימים. בעבר נותק הקשר בין השנים למשך חודשים ארוכים.
