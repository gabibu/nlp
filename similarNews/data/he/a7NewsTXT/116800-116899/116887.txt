

מחווה ישראלית לעוורים קשי יום בוויאטנם: ניתוחי עיניים שיחזירו את האור לעיניהם, על חשבון שגרירות ישראל בוויאטנם.



שגריר ישראל בוויאטנם, אבי ניר, החליט להפנות את הכסף הישראלי שיועד לקבלת הפנים המסורתית לרגל יום העצמאות ה-57 של מדינת ישראל למימון ניתוחי עיניים לכפריים וויאטנמיים באזור שרבים בו סובלים מעיוורון.

במקום טקס יום העצמאות שהיה מתוכנן, סייר שגריר ישראל בוויאטנם באזור שבו מבוצעים ניתוחי העיניים ונפגש עם מי שהיו עד היום עוורים לחלוטין והאור חזר לעיניהם בעקבות היוזמה היחודית של השגריר.

אמנם סך כל התרומה 3500 דולרים, אבל במונחים וויאטנמיים זה נשמע סכום גבוה בהרבה.

יוזמתו של השגריר אבי ניר זכתה לתשבחות רבות מצד משרדי הממשלה וכמובן מצד הכפריים המקומיים בוויאטנם, לדעת השגריר הדבר תורם לחיזוק התדמית של מדינת ישראל בקרב ההנהגה הוויאטנמית.


