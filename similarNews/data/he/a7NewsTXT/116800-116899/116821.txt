

שוטר מג"ב, סמל ראשון נתן יסאיס, בן 21 מלוד נהרג אתמול בהפגנה נגד בניית הגדר באזור הר אדר, ככל הנראה השוטר התייבש ומעד במהלך מרדף אחר מיידי אבנים פלסטינים, והתדרדר לתוך ערוץ נחל.

שוטר מג"ב, סמל ראשון נתן יסאיס, בן 21 מלוד, נהרג בהפגנה נגד בניית הגדר באזור הר אדר, ככל הנראה השוטר לא נפגע מאבן כפי שדווח תחילה, אלא התייבש ומעד במהלך מרדף אחר מיידי אבנים פלסטינים, והתדרדר לתוך ערוץ נחל.

דובר מד"א דיווח כי השוטר נפגע מאבן ונפל מטרסה. השוטר פונה לבית החולים "הדסה עין כרם" בירושלים, כשהוא מחוסר הכרה.

ביום שישי האחרון נפצע חייל באורח בינוני במהלך הפגנה אלימה של פעילי השמאל הקיצוני וערבים ליד הכפר בילעין, מערבית לרמאללה. החייל שנפצע מידויי אבנים ברגלו קיבל טיפול רפואי ראשוני במקום ופונה לבית החולים הדסה הר הצופים בירושלים.

בניסיון פיגוע אחר היום, ניסה מחבל לדקור שוטר משמר הגבול במחסום סמוך למחנה הפליטים שועפט, צפונית לירושלים. השוטר לא נפגע. המחבל נתפס והועבר גם הוא לחקירת שירותי הבטחון.

כח של משמר הגבול עצר אחר הצהרים 9 ערבים תושבי עזה שניסו לחדור לנגב דרך הגבול עם מצרים, באיזור קדש ברנע. התשעה הועברו לחקירה. בחודש האחרון נעצרו באזור זה כ-30 ערבים שניסו להסתנן לישראל.
