

הסרט הכתום שעל האמבולנס בלווית הנער אביחי לוי הי"ד, תושב בית חגי שנרצח עם חבירו אביעד מנצור, הכעיס את אנשי לשכת רה"מ. בתגובה למחאת הלשכה הורתה המועצה האזורית לתלות סרטים על כל האמבולנסים שברשותה.

כשהמונים ליוו את הנער אביחי לוי הי"ד שנרצח עם חברו אביעד לוי ליד בית חגי למנוחות צפו אנשי לשכת ראש הממשלה בתמונות שהוקרנו ממסע הלויה ופרט אחד בו הכעיס אותם מאוד: על האמבולנס שצורף למסע הלוויה היה סרט כתום כאות מחאה על תכנית הטרנספר לייהודי הישובים ברצועת עזה וצפון השומרון.

נזכיר כי בני משפחתו של הנרצח ביקשו מהבאים ללוות את בנם למנוחות כשהם עוטים צבע כתום. זאת כדי להביע הזדהות עם צוואתו המעשית להיאבק ביישומה של תכנית שרון.

כתבנו שמעון כהן מדווח כי בעוד ההמונים מבכים את הרצחם של שני הנערים ביום שישי לפני כשבוע וחצי בלשכת ראש הממשלה החליטו להעביר מחאה חריפה למועצת דרום הר חברון על תליית הסרט הכתום על האמבולנס שצורף למסע הלוויה כדי לאפשר הגשת עזרה ראשונה למלווים ולבני משפחתו של הנרצח.

את מחאת אנשי לשכת ראש הממשלה העביר אחראי הרפואה במועצה לידיעת ראש המועצה האזורית צביקי בר חי.

בתגובה למחאה החליט ראש המועצה להורות לנהגי כל האמבולנסים במועצה לתלות סרטים כתומים על כל האמבולנסים שבאחריות המועצה. גורם בכיר במועצה אומר לכתבנו כי "מה שמקומם כאן הוא שבזמן שאנחנו מביאים לקבורה נער שנרצח, כל מה שמטריד ומכעיס את אנשי לשכת ראש הממשלה הוא שיש סרט כתום על האמבולנס".
(ש)
