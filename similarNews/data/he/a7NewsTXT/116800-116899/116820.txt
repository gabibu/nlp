

בשבת האחרונה נשא דברים הרב יוסף יצחק גוטניק בבית חב"ד כאלפילד מלברון באוסטרליה, ובמהלכם תקף את פגישת ראשי חב"ד עם ראש הממשלה אריאל שרון במהלך שבוע שעבר. במקום התארח גם ח"כ לשעבר מיכאל קליינר מ'חרות'.

"אני מתפלא על רבני חב"ד והרב לייבל גרונר שנענו לבקשתו של ראש הממשלה ונפגשו אתו ועל ידי זה נותנים לו לגטימציה למעשיו ואע"פ שיכול להיות שהם דברו מילים כדרבונות מ"מ הם מפרשים את זה אחרת", אמר הרב גוטניק שמונה על ידי הרבי מלובביץ' כשליח בנושאי שלימות הארץ. כך מדווח אתר חבדני"ק.

גוטניק המשיך ואמר: "עוד יותר, במקום שהיו צריכים להוציא אותם באלונקות לאמבולנסים מהתרגשות... במקום זה כששאלו את דובר הרבנים איך היתה הפגישה, ענו שזה היה באוירה טובה. שומו שמים כשמדברים על ענין של פיקוח נפש האיך אפשר לומר שזה היה באוירה טובה".
