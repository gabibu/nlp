

מבקר המדינה היוצא, אליעזר גולדברג, קובע בדוח מיוחד כי היה כשל מהותי בסיווג הביטחוני של אלחנן טננבוים בתקופה שקדמה לחטיפתו.

מבקר המדינה היוצא, אליעזר גולדברג, חיבר דו"ח מיוחד על פרשת טננבאום אשר הותר היום לפרסום. השופט גולדברג מתח ביקורת חריפה על גורמים בטחוניים שלא מסרו לצה"ל פרטי מידע שליליים על פעילותו של טננבוים, זאת למרות שהוא נהנה מנגישות לסודות צבאיים כמוסים ביותר.

עם זאת, אליעזר גולדברג לא מצא פגמים בתהליך קבלת ההחלטות שקדם להחזרתו של טננבוים לארץ. במערכת הביטחון לומדים את דו"ח המבקר.

במסגרת עיסקת השבויים בינואר 04' הוחזרו לישראל גופותיהם של החיילים בני אברהם, עדי אביטן ועומר סוועד יחד עם האזרח טננבוים. בתמורה שחררה ישראל מאות אסירים, ביניהם מוסטפא דיראני והשייח' כארים עובייד. האפשרות, שטננבוים חשף סודות בפני האויב הפכה לסוגייה המרכזית בעניינה נחקר עם שובו לארץ.
