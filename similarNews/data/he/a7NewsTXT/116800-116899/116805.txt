

פעילי ימין שעברו הבוקר ליד המואסי בגוש קטיף, הוזמנו להפתעתם ע"י אחד הערבים המתגוררים באזור לביתו. בתחילה חשדו הפעילים שהערבי מעוניין לפגוע בהם, אך במהלך שיחתם ביקש הלה להבהיר להם כי גם חמולתו ושכניו לא יהיו מרוצים מיישום תוכנית ההתנתקות.

האורחים לבסוף הסכימו להתארח בחצרו. לאחר שיחה קצרה התברר כי אב המשפחה הינו אחיו של בעלי הבית הערבי בו השתכנו הצעירים. הוא סיפר לאורחים כי הנער הערבי שהוצג כפצוע שוחרר כבר מבית הרפואה, וכי מצב הפגיעה בו היה קל מאוד.

הוא הדגיש כי לולא היו מרססים על קירות הבית את הכרזה 'מוחמד חזיר', לא הייתה לו כל בעיה שאותם צעירים יהודיים השתכנו בבית, מכיון שגם הוא נגד תוכנית ההתנתקות.

עוד ציין כי לבית שפלשו אליו לא נגרם נזק כלל, וכי כל פעילות הבניה של צה"ל במתחם - לא נעשתה אלא כדי לסגור את כניסותיו של הבית ועליית המדרגות, כדי למנוע את כניסתם של הצעירים שוב אל תוך הבית
