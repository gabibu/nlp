

שר האוצר, בנימין נתניהו הודיע היום בפתח ישיבת הממשלה בנושא התקציב כי נציגי האוצר יפגשו בתקופה הקרובה עם כל משרדי הממשלה על מנת לדון עמם בהערכות לקראת אישור תקציב 2006.

נתניהו אמר כי לאור לוח הזמנים הקצר שנוצר השנה עד אישור התקציב בממשלה בחודש אוגוסט, תתנהל בשבועות הקרובים בלוח זמנים צפוף ומוגדר, עבודת מטה מסודרת מול המשרדים השונים על מנת לשמוע את צרכיהם ולגבש את תקציבם.

נתניהו דרש מהשר בן אליעזר לבצע את הרפורמות בחברת החשמל ובבז"ן שיגדילו את התחרות ויוזילו את המחירים לצרכן.

השר בן אליעזר אמר שהוא מתנגד לשתי הרפורמות.

