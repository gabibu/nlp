

"הויכוח עם ביבי אינו עניין טכני פרוצדוראלי לגבי נוהלי הצבעה ודיון בממשלה ובכנסת, בעניין ההתנתקות. הויכוח הוא מהותי - ויורד לשורשי המחלוקת המהותית המפלגת את הציבור הישראלי" אומר השר אולמרט.

"הויכוח עם ביבי אינו עניין טכני פרוצדוראלי לגבי נוהלי הצבעה ודיון בממשלה ובכנסת, בעניין ההתנתקות. הויכוח הוא מהותי - ויורד לשורשי המחלוקת המהותית המפלגת את הציבור הישראלי. במחלוקת הזו נוקט ביבי נתניהו בעמדה של הימין הקיצוני, המתלהם. מדהים שעושה את זה מי שהיה האיש שהתחייב לקיים את הסכמי אוסלו ואף הביא את הויתור על חברון לכלל השלמה"   אמר היום מ"מ רוה"מ ושר התמ"ת אהוד אולמרט בויכוח עם שר האוצר בממשלה.

השר אולמרט הוסיף כי באופן אובייקטיבי הפעולה נגד ההתנתקות בשלב הזה, לאחר שהממשלה אישרה אותה, תביא באופן בלתי נמנע להפלת הממשלה.

"גם אם יגידו מתנגדי ההתנתקות כי הם לא חפצים בקריסת הממשלה, הם חייבים להבין שפעולה זו תביא לכך כי מפלגת העבודה תעזוב הקואליציה והממשלה תיאלץ להכריז על בחירות חדשות", אמר אולמרט.

"המהלכים הללו לא יעצרו את ההתנתקות. כי רוב עם ישראל מבין כי ההתנתקות היא תנאי חיוני לצמיחה כלכלית...בלי ההתנתקות   אין כלכלה. ההתנתקות היא הבסיס לפריחה, ליחסים בינלאומיים, להסכמי סחר חדשים להשקעות בישראל, בקיצור לתקווה לשינוי פני המציאות. מי שמתייצב נגד הסיכוי הזה - פוגע בכלכלה הישראלית - במיוחד כשמדובר בשר האוצר בנימין נתניהו", סיים מ"מ רוה"מ אהוד אולמרט.
