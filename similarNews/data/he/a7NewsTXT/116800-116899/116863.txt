

כ-40 מפעלי מתכת וחשמל חתמו בשנה האחרונה על עסקאות בהיקף של כ-130 מליוני שקלים, בתחומי הבניה, החשמל, המתכת, מוצרים לתעשייה, תעשיות המים והתשתית, תעשיית הרכב והתעופה והתעשייה הביטחונית.

העסקאות אותרו באמצעות המרכז להזדמנויות עסקיות הפועל באיגוד תעשיות המתכת והחשמל בהתאחדות התעשיינים, במסגרת פרויקט ייחודי ויוצא דופן.

יהודה היימן, מנהל איגוד תעשיות מתכת, חשמל ותשתית הוסיף, כי בשנה האחרונה איתר המרכז יותר מ-4,340 הזדמנויות עסקיות מהן 55% מחו"ל וכ-45% מקומיות.

היימן ציין, כי מדי חודש מגיעות למרכז בממוצע כ-210 הזדמנויות עסקיות חדשות מהארץ וכ-203 מחו"ל.

יצויין כי למעלה מעשרים גופי מידע עסקיים וחברות אחרות שאינן חברות בהתאחדות התעשיינים, שביקשו להעזר במרכז להזדמנויות עסקיות של איגוד המתכת והחשמל, נדחו כיוון שאינן חברות בהתאחדות.

היימן הוסיף, כי המרכז משתף פעולה באופן הדוק עם מספר גורמים מובילים במשק, חלקם אף מעבירים מידע בלעדי למרכז. בין הגופים   משרד הבטחון, חברת החשמל, "אשכול מידע עיסקי" (מידע בינוי), "יפעת מכרזים", חברת ישקר, מכון הייצוא והרשפ"ת (יחידות סמך של משרד התמ"ת) ומגוון חברות בנייה הנדסה וניהול פרויקטים.

פעילות ייחודית ויוצאת דופן הינה שת"פ בין המחלקה לעידוד הייצור המקומי בחברת החשמל, בראשותו של מר שלמה רייך ובין המרכז. מטרתו של שתוף פעולה זה הינה הסבת פריטים המיוצרים ונרכשים בחו"ל לייצור בתעשייה המקומית. פעילות זו הניבה הצלחות כדוגמת חברת "יציקת המפרץ" אשר מחליפה ייצור של אלפי מגינים לבלון גז אשר יוצרו עד היום בספרד.
(ש)
