

פניה נוספת נשלחה ליועץ המשפטי לממשלה מני מזוז בדרישה לחקור את המניעים שהובילו לתכנון הטרנספר ליהודי צפון השומרון ורצועת עזה. הרב אקסלרוד, אב"ד חיפה לשעבר כותב למזוז: פתח מחדש את חקירת האי היווני.

הרב יגאל אקסלרוד, אב בית הדין הרבני בחיפה לשעבר, פנה ליועץ המשפטי לממשלה בדרישה לפתוח מחדש בחקירה נגד ראש הממשלה בעניין "האי היוני" עקב הגילויים בספר "בומרנג" ועקב דברי יעלון שעל תכנית שרון הוחלט ללא התייעצות עם מערכת הבטחון.

מכתבו זה של הרב אקסלרוד מצטרפת למכתבו המפורט של עורך הדין יוסי פוקס שהציגדרישה דומהליועץ המשפטי מזוז. עורך הדין פוקס הסתמך במכתבו על קביעת בג"ץ שאל לה למערכת המשפטית להתערב בתכנית המדינית אלא אם יתעורר חשד שלהחלטת שרון הוביל מהלך מושחת.

במכתבו כותב הרב אקסלרוד ליועץ המשפטי מזוז:

פונה אני אל כב' בעניין כלל יהודי עולמי והוא הבריחה מחבלי ארץ ישראל גוש קטיף וצפון השומרון ומסירתם למחבלים הפלשתינאים שלא מתבקשים לתת עבור זה כל תמורה אפילו לא הפסקת אש צעד זה מתפרש אצלהם כפיק ברכיים ואיבוד עשתונות שלנו ולפי דברים שאמר הרמטכ"ל לשעבר זה יגביר את הטרור וממילא אנו מבינים שגם את הדרישה הערבית הבסיסית המינימלית שהיהודים יסתלקו לגמרי מארץ ישראל הם לא מבינים שצעד זה נובע ממהלך מחושב של ראש הממשלה לתת שטחים אלו בתמורה על השתקת התיקים שקיימים בעניין "האי היוני" ו"סיריל קרן".

מכיוון שיש ביכולת כב' לפתוח מחדש בחקירה נגד ראש הממשלה בעניין "האי היוני" וזה עקב הגילויים החדשים שהובאו בספר "בומרנג" ועקב דברי הרמטכ"ל לשעבר שההחלטה בעניין מסירת השטחים לא הובאה כלל להתייעצות לפני המטכ"ל שזה מחזק את הטענה שכל העניין הוא נתינת שוחד בכדי להשתיק את הפרשה ומכיוון שהתיק בעניין "סירל קרן" עוד עומד פתוח יש אפשרות לכב' לתת חוות דעת משפטית שעל מר שרון להשעות את עצמו עד מיצוי החקירה בשני התיקים הנ"ל גם בג"ץ לא יוכלו להמשיך ללכת בטיעון שאין משעים ראש ממשלה על כל חשד שהוא שהרי רואים כלם שבגלל התיקים האלו הוא הורס את המדינה.

מכיוון שכב' הוא ממשפחת רבנים חשובה ששנים מהם אני מכיר אישית הרב הגאון מאזוז שליט"א אב"ד תל אביב והגאון הגדול פאר הדור הרב מאיר מאזוז שליט"א ראש ישיבת כסא רחמים על כן פונה אני בזה אל כב' בפסוק ממגילת אסתר "ומי יודע אם לעת כזאת הגעת למלכות" כב' הוא שליח של כלל ישראל להציל אותו בעת חירום זו ואם יעשה למען כלל ישראל ייחשב בין גדולי האומה בכל הדורות אם ח"ו לא יזכה בזה רוח והצלה יעמוד ליהודים ממקום אחר

ואסיים בכבוד רב ובהוקרה

הרב גדליהו אקסלרוד
אב"ד ביה"ד הרבני חיפה לשעבר

(ש)
