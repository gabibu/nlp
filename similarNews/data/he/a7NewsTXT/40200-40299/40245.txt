

אוסטרליה הודיעה על הגברת אמצעי הביטחון בנמלי התעופה כדי למנוע פיגועים.

שר התחבורה ג'ון אנדרסון מסר, כי כל המטענים בקווים הבינלאומיים ייבדקו, על פי תקנה חדשה שתהיה בתוקף עד סוף '04. כיום נערכות רק בדיקות נקודתיות.

כמו כן מעוניינת הממשלה האוסטרלית בבדיקת כל המטענים גם בטיסות הפנימיות עד לאותו מועד.

מדובר בצעד נוסף במסגרת חבילת הצעדים הבטיחותיים עליה החליטה ממשלת אוסטרליה בעקבות הפיגוע בבאלי ב-12 באוקטובר, בו נהרגו יותר מ-190 בני אדם, בהם 90 אוסטרלים.
