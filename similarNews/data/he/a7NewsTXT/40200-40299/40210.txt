

80% מתוך 2,350 חברי ועידת מרצ בחרו היום את רשימת המפלגה לכנסת. המקום הראשון ברשימה שוריין עבור ח"כ יוסי שריד.

80% מתוך 2,350 חברי ועידת מרצ בחרו היום את רשימת המפלגה לכנסת. 30 הקלפיות נפתחו בשעות הצהריים בגני התערוכה בתל-אביב ונסגרו בשעה 21:00. התוצאות ייודעו לאחר חצות. על-פי ההערכות, חברי הכנסת זהבה גלאון, רן כהן וחיים אורון ייכנסו לחמישייה הראשונה.

המקומות הריאליים ברשימת מרצ לכנסת ספורים בשל השריונים בעשרייה הראשונה, ולאור העובדה שסקרים מנבאים ירידה במספר המנדטים בהם תזכה המפלגה בבחירות הקרובות, בעיקר לטובת "שינוי".

בשבוע שעבר קבעה מועצת המפלגה מי הם 27 חברי המפלגה שיתמודדו על מקום ברשימת מרצ לכנסת, והיום נערכו בחירות על המקומות הפנימיים ברשימה. נראה כי בשל השריונים הרבים - 3 נשים שוריינו לעשרייה הראשונה - עשויים 3 חברי כנסת של מרצ למצוא עצמם במקום לא ריאלי.

יו"ר מרצ, יוסי שריד, ראש המפלגה עומד במקום הראשון. בנוגע לעשרייה הראשונה; המקום החמישי משוריין לח"כ רומן ברונפמן, מהבחירה הדמוקרטית, במסגרת הסכם לשיתוף פעולה שנחתם בין המפלגות. בעשרייה הראשונה מובטחים 3 מקומות לנשים ולנציג מהמגזר הערבי.

מקורביו של עוזי אבן טענו כי בקיבוצים הופצה "רשימת חיסול" נגדו, ובנוסף, בשל ההערכות ולפיהן יותר מ-300 מחברי ועידת המפלגה מהקיבוץ הארצי יצביעו עבור חיים אורון ואבשלום וילן, עלול אבן להדחק למקום בתחתית הרשימה, למקום לא ריאלי. אבן קבל על השריונים ואמר כי אם ייבחר יפעל לשינוי שיטת השיריונים במפלגה.

להלן רשימת המועמדים:

1. יוסי שריד
2. חיים אורון
3. רן כהן
4. זהבה גלאון
5. רומן ברונפמן
6. אבשלום וילן
