

בית המשפט המחוזי בנצרת החליט לזכות את עמוס ברנס, מהרשעתו ברצח החיילת רחל הלר בשנת 1974.

יש להזכיר כי בשנת 74' נמצאה גופתה של החיילת רחל הלר באזור קסריה כשעליה סימני התעללות קשים. ברצח הואשם עמוס ברנס שהכיר את הלר שבוע לפני הרצח. מקרה הרצח הסעיר בזמנו את המדינה. שלשה צוותי חקירה מונו לחקור את הרצח אולם רק הצוות השלישי בראשות סנ"צ שאול מרכוס שמונה לאחר לחץ ציבורי הביא להרשעתו לאחר שברנס הודה ושחזר את הרצח.

לאורך השנים טען ברנס כי ההודאה נגבתה ממנו בכוח לאחר שהוכה ונמנעה ממנו שינה במשך ארבעה ימים רצופים בלי שהתאפשר לו להתיעץ עם עורך דין כחוק.


