

מחבל, השייך לארגון הג'יהאד האסלאמי חוסל הבוקר באזור מחנה הפליטים בלטה, על ידי כוח מיוחד של צה"ל.

בפעילות נרחבת שביצעו ברחבי יהודה ושומרון לכדו חיילינו שלושים ושניים מחבלים מבוקשים שהועברו לחקירת אנשי שירות הביטחון הכללי.

שמונה מהמבוקשים הם מחבלים השייכים לג'יהאד האיסלאמי, נעצרו בטול כרם ובמחנה הפליטים שלה. שלושה מהמבוקשים שנלכדו, מחבלי ג'יהאד גם הם, נעצרו באיקתבה, הסמוכה לטול כרם. שלושה מבוקשים אחרים נעצרו בקבטיה שמדרום לג'נין. שניים מהם נעצרו בשכם ומבוקש אחר נעצר בבלטה. מחבל מבוקש, איש חמאס, נעצר באלמגד, דרומית-מערבית לחברון. מבוקש נוסף נעצר גם באלעידה, צפונית לבית לחם.

שישה מבוקשים נלכדו באבו דיס ושבעה נוספים נעצרו בא-זבבדה.

אש נפתחה במהלך הלילה בשתי גזרות לעבר כוחות צה"ל בדרום רצועת עזה.

האש נפתחה לעבר כוח צה"ל על גבול ישראל מצרים, סמוך לרפיח. אש נפתחה גם לעבר כוח צה"ל בדרום רצועת עזה סמוך לנווה דקלים. בשני המקרים השיבו חיילי צה"ל אש לעבר מקורות הירי. לא היו נפגעים ולא נגרם כל נזק.
