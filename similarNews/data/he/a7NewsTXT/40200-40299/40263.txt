

אוניברסיטת סטנפורד הייתה אתמול למוסד האקדמי הראשון בארה"ב המודיעה על תכניות לשיבוט עוברי אנוש.

אולם האוניברסיטה היוקרתית בקליפורניה הדגישה כי כל כוונת המחקר היא לייצר תאי גזע למחקר רפואי, בין היתר לטיפול בסרטן.

על פי דיווחים, מכון חדש הממומן בתרומה בסך של 12 מיליון דולר מתורם אלמוני יערוך את המחקר.

חוקרים מקווים להשתמש בשיבוט למטרות טיפוליות כדי להשיג התקדמות מהירה במאבק במחלות כמו אלצהיימר ופרקינסון.

