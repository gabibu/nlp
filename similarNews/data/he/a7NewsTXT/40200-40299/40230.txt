

בג"צ הרחיב צו ביניים ואסר לבצע כל פעולה בציר המתפללים בין קרית ארבע לחברון.

לאחר מארב המחבלים בליל שבת לפני כחודש, הוציא אלוף פיקוד מרכז צו, המאפשר לשפר את המיגון ואת העמדות בציר המתפללים, כדי להגביר את בטחון הבאים להתפלל במערת המכפלה. מדובר בהריסת מבנים, שלטענת צה"ל איש לא מתגורר בהם עשרות שנים.

לפני כמה ימים עתר בעניין זה ח"כ מוטי רז ממרצ ובג"צ אסר להרוס מבנים. שופט בג"צ יצחק אנגלהרד הרחיב את הצו ואסר על כל פעולה במקום.

צו הביניים יעמוד בתוקפו עד לדיון בעתירות שיתקיים בבג"צ בעוד כשבוע.

