

בית משפט לערעורים בבית הדין לפשעי מלחמה של האו"ם בהאג פסק היום לטובת הכתב הצבאי האמריקני ג'ונתן רנדל, שסרב להעיד במשפט על פשעי מלחמה.

השופטים שישבו בדין, בראשותו של השופט קלוד ג'ורדה, ביטלו את זימונם של עיתונאים להעיד בבית המשפט.

רנדל זומן בינואר להעיד במשפטו של הפוליטיקאי הבוסני-סרבי לשעבר, ראדיסלב ברדנאנין, שהואשם בביצוע פשעים נגד האנושות.

רנדל, שראיין את ברדנאנין ביוגוסלביה לשעבר ב-1993, סרב להעיד בטענה כי עיתונאים ויכולתם לספק מידע חיוני לציבור יועמדו בסכנה, אם ייאלצו לאחר מכן לספק ראיות במשפטים על פשעי מלחמה.

חבר המושבעים פסק פה אחד כי בית המשפט לא התחשב באינטרסים של הציבור ובזכותו
לקבל מידע על עימותים.

לדברי השופטים, צו זימון מוצדק רק כאשר העדות חשובה באמת למשפט ולא ניתנת להשגה בשום דרך אחרת, ולא כך היה בעדותו של רנדל.
