

הפרלמנט הסלובני אישר את מינויו של שר האוצר לשעבר אנטון רופ לתפקיד ראש הממשלה החדש. כך דיווחה סוכנות הידיעות STA. בהצבעה החשאית שנערכה בפרלמנט תמכו ברופ 63 מהצירים ו-24 התנגדו. משקיפים סבורים כי רופ יכריז על הקבינט החדש שלו תוך שבוע.

רופ התמנה לראשות הממשלה על ידי הנשיא היוצא מילאן קוצ'אן בשבוע שעבר, לאחר התפטרותו של יאנז' דרנובסק בעקבות נצחונו הסוחף בבחירות לנשיאות ב-1 בדצמבר. רופ הוא חבר המפלגה הליברלית-דמוקרטית, המרכזית-שמאלנית, של דרנובסק המחזיקה ברוב בפרלמנט.

(עתי"ם-ד.פ.א.)
