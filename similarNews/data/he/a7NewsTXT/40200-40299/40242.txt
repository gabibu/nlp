

כזכור בעקבות הפיגוע בחברון בו נהרגו שנים עשר לוחמי צה"ל, מג"ב וכיתת הכוננות של קריית ארבע, הוציא אלוף פיקוד מרכז משה קפלינסקי צו, המאפשר בנייה ושיפור של מיגון ציר המתפללים. כמו כן נכללו בצו היתרים לבניית עמדות צבאיות שיאבטחו את היהודים הבאים להתפלל במערת המכפלה.

לפני מספר ימים עתר חבר הכנסת מוסי רז (מר"צ) לבג"צ בדרישה לבלום את תכניתו של האלוף קפלינסקי. בעתירתו טען רז כי למען מיגון ציר המתפללים אמור צה"ל להרוס מבנים. לעומת טענתו זו של ח"כ רז נמסר מצה"ל כי במבנים המיועדים להריסה לא מתגורר איש מזה עשרות שנים.

שופט בג"צ יצחק אנגלהרד הרחיב את צו עיכוב פעילות המיגון בחברון. בפסיקתו אסר השופט על ביצוע כל פעולה במקום.

צו הביניים יעמוד בתוקפו עד לדיון בעתירות שיתקיים בבג"צ בעוד כשבוע.
