

נשיא המדינה משה קצב ממשיך את סיורו באירופה. קצב ביקר באיטליה ונפגש עם ראש הממשלה האיטלקי, סילביו ברלוסקוני. דובר שגרירות ישראל ברומא עופר בבלי ציטט לעיתונאים בתום השיחה את דברי ברלוסקוני: "שעריה של הממשלה נסגרו לכל נציגיו של יאסר ערפאת לאחר הטבח בנתניה".

נשיא המדינה משה קצב ממשיך את סיורו באירופה. קצב ביקר באיטליה ונפגש עם ראש הממשלה האיטלקי, סילביו ברלוסקוני. דובר שגרירות ישראל ברומא עופר בבלי ציטט לעיתונאים בתום השיחה את דברי ברלוסקוני: "שעריה של הממשלה נסגרו לכל נציגיו של יאסר ערפאת לאחר הטבח בנתניה".

ברלוסקוני ציין כי לאחר שערפאת סירב להצעותיו של ראש הממשלה לשעבר אהוד ברק, הוא הגיע למסקנה, כי ערפאת אינו פרטנר לשלום ומהווה מכשול לאינטרסים של עמו ולאחר הפיגוע בנתניה הורה על ניתוק מוחלט מערפאת ואנשיו.

נראה כי מסתמן ניצחון לנשיא קצב המסייר באירופה במאמצים לגייס תמיכה למאבקה של ישראל נגד הטרור שמנהלת הרשות הפלשתינית.

יצויין כי בעבר תמכה איטליה במטרות ערביי יש"ע , אך מהדברים שנאמרו עולה כי ממשלתו של ברלוסקוני מעוניינת לסטות בצורה חדה ממדיניות הממשלים הקודמים ולקדם את קשריה עם ישראל.

הנשיא ביקש מברלוסקוני להתנות כל תמיכה פוליטית בערביי יש"ע בהפסקת הטרור. הנשיא קצב ביקש גם מברלוסקוני להפעיל את השפעתו על איראן, כדי שזו תפסיק את תמיכתה בטרור ותמתן את התבטאויותיה כלפי ישראל. כמו כן, ביקש הנשיא קצב מברלוסקוני לפעול לבירור גורלם של השבויים והנעדרים בלבנון.

שיאו של ביקור הנשיא קצב באיטליה יהיה מחר כאשר ייפגש עם האפיפיור יוחנן פאולוס השני. זו תהיה פגישה ראשונה של נשיא ישראל עם האפיפיור. לאחר מכן הנשיא יסיים את ביקורו וישוב לארץ ביום ו'.
