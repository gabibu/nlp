

ישראל העבירה לרשות הפלשתינית 130 מיליון . הכספים הועברו עקב לחצם של האמריקאים על ישראל, והכוונה בישראל לאפשר לרש"פ להעניק לאוכלוסייה שירותים בסיסיים, כגון: שירותי בריאות, חלוקת מזון ושירותים מוניציפליים.

על פי ההסדר שהושג בתיווך האמריקאי יוטל פיקוח של רואי חשבון אמריקאים על התקציב הפלשתיני כדי להבטיח שהכספים המועברים ישמשו לצרכים לגיטמיים ולא למטרות טרור.

במקביל הורה שר האוצר סילבן שלום למנהל המכס והמע"מ איתן רוב לקזז כ-102 מיליון  מסכומים מוקפאים ולהעבירם לחברת החשמל של ישראל. כסף זה מגיע לחברת החשמל כנגד חובה של הרש"פ בגין אספקת חשמל לאזור יהודה ושומרון. שר האוצר סילבן שלום אמר כי "קיזוז חובות אלו אינו ממצה את כלל חובות הרש"פ, וייתכן כי בעתיד יינקטו צעדי קיזוז נוספים לגביית יתרת החובות המצטברים."

כתב ערוץ 7 חגי הוברמן מוסר כי כספים שנאספו בבוסניה לפני כ-4 חודשים במטרה להעבירם לעניי שכם הועברו לתנועת החמאס בשכם.
