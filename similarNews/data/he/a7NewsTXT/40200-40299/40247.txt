

ארגונים יהודים בצרפת קוראים להחרים רומן שלדבריהם מהלל את המתאבדים הפלשתינים ומעודד את השנאה הגזענית.

הרומן נקרא "חלום פלשתין" ומספר בין היתר על צעיר ערבי שפיצץ עצמו והרג חמישה ישראלים.

המוציא לאור של הספר מסר שהוא מוצף במחאות, מאז פורסם הספר בשבוע שעבר. הארגון האנטי-גזעני "LICRA" קרא לממשלת צרפת לאסור את הפצת הספר. מרכז שמעון ויזנטל פרסם קריאה דומה.

גירסה ראשונה של הספר פורסמה בחורף הקודם באיטליה.
