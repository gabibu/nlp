

רוב מקרי הרצח של ילדים בידי הוריהם היו בסוף שבוע ובידי אב המשפחה. כך עולה ממחקר שפרסמה המועצה הלאומית לשלום הילד.

רוב מקרי הרצח של ילדים בידי הוריהם היו בסוף שבוע ובידי אב המשפחה. כך עולה ממחקר שפרסמה המועצה הלאומית לשלום הילד. המועצה פרסמה היום את מחקרם של דין לוקס ואח' (ארה"ב), המבוסס על 32 מקרי מוות של ילדים בידי הוריהם.

המחקר קובע כי בדרך כלל הרצח מבוצע בלי נשק, והקרבן, שגילו הממוצע הוא 3.9 שנה, מת מחבלה. ברוב המקרים שנחקרו מתו הקרבנות ביום הפגיעה. ב-39% מהמקרים היו התעללויות שקדמו לרצח. 94% מהמקרים קרו בבית הפוגע. 52% מהקרבנות הן בנות, אך ככל שהגיל עולה יש יותר בנים.

% 84 -75% מהתוקפים היו גברים. ב-33% מהמקרים לתוקף היה קשר קודם עם שירות בריאות הנפש. 37% מהתוקפים לא היו נשואים.

רוב מקרי הרצח היו ללא עדים. השעה השכיחה הייתה 11:00 בבוקר. 52% מהמקרים קרו בשבת או בראשון.

ב- % 59 מהמקרים היה קטליזטור (בכי, סכסוך עם בן זוג).

בחלק גדול מהמקרים הקרבן היה בן יחיד או ילד ראשון.

המועצה לשלום הילד הביעה צער עמוק וזעזוע כבד לנוכח מותה של הודיה קדם, הילדה שנרצחה בשבת האחרונה. אם אכן החשדות של המשטרה יתאמתו והילדה נפלה קרבן בידי אביה הזעזוע יהיה גדול שבעתיים.

מנכ"ל המועצה ד"ר יצחק קדמן אמר לכתב עתי"ם כי "כמה עצוב ומחריד שדווקא ביום הבינלאומי לזכויות האדם מתברר שלא תמיד ולא הכול סבורים שגם ילדים הם בני אדם. כמה מקומם ומדכא להיווכח שלילדים אין זכויות ואפילו לא הזכות הבסיסית ביותר - הזכות לחיים!"

לדברי קדמן על החברה הישראלית להסיק מסקנות ולהפיק לקחים בדבר הצורך להכיר בילדים כבני אדם ברי זכויות.
