

תומכי דרעי מנסים להשפיע על הרכב רשימת המפלגה לכנסת, לאחר שאנשיהם נדחקו מהרשימה. בש"ס אומרים רק מי שיחתום על מכתב התחייבות לרב יוסף ישובץ ברשימה.מועצת חכמי התורה תכריע רק הערב בדבר הרשימה של המפלגה לכנסת.

תומכי דרעי מנסים להשפיע על הרכב רשימת המפלגה לכנסת, לאחר שאנשיהם נדחקו מהרשימה. בש"ס אומרים רק מי שיחתום על מכתב התחייבות לרב יוסף ישובץ ברשימה.מועצת חכמי התורה תכריע רק הערב בדבר הרשימה של המפלגה לכנסת.

הבוקר הסתבר כי ח"כ אלי סוויסה לא שובץ במקום ריאלי וכך גם רחמים מלול ולמעשה לא מולאה בקשת דרעי לשבץ את אנשיו במקומות ריאליים. יחד עם זאת נעשים מאמצים כעת לקדם את רחמים מלול למקום ריאלי אם כי כעת כבר ברור שאלי סוויסה לא יכלל ברשימה.

הרב שלום ממועצת החכמים הודיע כי לא יגיע הערב לישיבה המכריעה בה תפורסם רשימת ש"ס לכנסת. לדבריו, הוא אינו מוכן להיות חותמת גומי עבור רשימה שכבר הוכנה. והוא מעונין לדעת מדוע אנשי ש"ס המזוהים עם אריה דרעי הורחקו מהרשימה.

הבוקר הוזמנו כל חברי סיעת ש"ס אל ביתו של הרב עובדיה יוסף כדי לחתום על מכתב ההתחיבות לרב ולש"ס. חברי הכנסת אליהו סוויסה, יצחק גאגולה, יצחק סבן רחמים מלול ואריה גמליאל המזוהים עם דרעי לא הגיעו לחתום על המכתב.

יו"ר הסיעה יאיר פרץ אומר כי "אין שום טיהורים.. קיבלתי הוראה והזמנתי את כולם כולל תומכי דרעי שום דבר לא נחתך עדיין".

בש"ס אומרים כי ברשימה ישובצו אך ורק כאלה שיחתמו על מכתב ההתחייבות.
