

חומר לבן בלתי מזוהה שנראה בתוך שקיות דם גרם לצלב האדום האמריקני לעצור את כל אספקת הדם שמיועדת לג'ורג'יה ודרום קרוליינה ולאסור את השימוש בשקיות הדם שנתרמו לאזור זה עד להודעה חדשה. כך מדווח העתון "ניו יורק טיימס"

כתוצאה נאלצו בכ 140 בתי חולים באזור לבטל ניתוחים רבים.

עפ"י בדיקה שערך הצלב האדום הוא הודיע כי אין חשש לחומר מדבק או לבקטריות ועם זאת החומר הלבן לא זוהה.

משרד המזון והתרופות וגם המרכז למניעת מחלות מדבקות הודיעו כי גם הם פותחים בחקירה. פרופ' כריסטופר הילייר מאוניברסיטת אמורי שבדק את החומר אמר כי הוא אינו רקמה חיה.

פקידי הצלב האדום אמרו כי ייתכן שמקור החומר הלבן הוא בתהליך ייצור שקיות הדם אך ייצרן השקיות טען כי מבדיקות שהוא ערך החומר קשור למוצרי הדם ולא להליך ייצור השקית.

האיסור להשתמש בדם גרם לכך שרזרבות הדם של אטלנטה ירדו לשפל המדרגה והגיעו לאפס. מאגר זה כבר סבל ממחסור חמור דבר שגרם לצלב האדום לצאת בקריאה מיוחדת למתנדבים לבוא ולתרום דם לאחר שבאותו מאגר נותרו מנות המספיקות ליום אחד בלבד.

כריס הרודה מנהל שירותי הדם במחוז הדרומי של צלב האדום אמר כי לפחות בית חולים אחד קיבל את מנות דם המכילות את החומר הלבן, אך סירב לגלות איזה בית חולים.

בהודעה שקיבלו בתי החולים נמסר כי שקיות הנושאות את הקוד "003" חשודות כנגועות ויש לבודדן. במקרה של צורך דחוף ההוראות הן לשפוך את הדם ולהתבונן בו במשך 5 עד 10 דקות כדי לראות אם החומר הלבן אינו מצוי בו.

כל הגורמים ציינו כי לא זכור להם מצב דומה שבו היו צריכים לאסור את השימוש בכל כך הרבה מנות דם.

הצלב האדום הודיע כי הוא החל להזרים לאטלנטה 600 מנות דם מאזורים אחרים וכ 2600 מנות דם צפויות היו להגיע עד סוף השבוע.
