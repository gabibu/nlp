

בהתייעצות משותפת של פיקוד המרכז והמינהל-האזרחי, הוחלט אתמול על ביצוע הקלות לתושבי יריחו, במגמה כך מסבירים בצה"ל לאפשר לאוכלוסיה הפלשתינית שאינה מעורבת בטרור לקיים מרקם חיים תקין.

במסגרת ההקלות הוסר הכיתור מיריחו, ניתן היתר להפעלת מוניות פלשתיניות בנוסף לתחבורה הציבורית הקיימת כדי לאפשר לתושבים להגיע למרחב הערים השונות ביו"ש, ולתת אפשרות לתושבים להיכנס אליה. בנוסף מותרת הכנסה והוצאה של סחורות על גבי כלי רכב המגיעים ממזרח ירושלים, או יוצאים אליה.
