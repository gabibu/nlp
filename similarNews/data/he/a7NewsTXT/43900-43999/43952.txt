

תחושת סיפוק במפד"ל לאחר שקולות החיילים העניקו עוד מנדט למפלגה זו. מקורבי היושב-ראש איתם אומרים כי הגידול בכוחה של מפלגה זו - מחמישה לשישה מנדטים   ישים קץ להשגות על מנהיגותו.

במוצאי הבחירות קרא חבר הכנסת זבולון אורלב לבדק בית בעקבות תוצאות המדגמים, שחזו חמישה מנדטים בלבד למפד"ל. אמש אמר אורלב לכתבנו משה פריאל כי הוא שמח מאוד על המנדט השישי שקיבלה מפלגתו, אך עודנו סבור שפוטנציאל התמיכה בה הוא בין תשעה לשנים עשר מנדטים, פוטנציאל שלא נוצל.
