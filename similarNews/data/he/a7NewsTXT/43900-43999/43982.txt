

בעקבות התרסקותה של מעבורת החלל "קולומביה" ומותו של האסטרונאט הישראלי אלוף משנה אילן רמון החליטה ועדת השרים לענייני טקסים וסמלים להוריד מחר את דגלי הלאום וארה"ב לחצי התורן בבית הנשיא, משרד ראש הממשלה ובמשרד החוץ.

ישיבת הממשלה השבועית תיפתח בדקת דומיה ובדברים מפיהם של ראש הממשלה אריאל שרון ושגריר ארה"ב בישראל דן קרצר. בנוסף, משרד החוץ יציב ספרי תנחומים בנציגויות ישראל השונות ברחבי העולם.
