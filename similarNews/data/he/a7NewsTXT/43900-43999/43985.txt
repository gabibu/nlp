

שר החוץ היווני ג'ורג' פפנדראו יצא בשבת למשימת חירום במזרח התיכון, במאמץ להשיג את תמיכת מדינות האזור למשא ומתן, שמטרתו למנוע מלחמה עם עיראק. פפנדראו, שארצו מחזיקה בנשיאות התורנית של האיחוד האירופי, יגיע עם מלוויו מהאיחוד לסוריה, לבנון, ירדן ומצרים.

אתונה הודיעה בשבת כי היא שוקלת את האפשרות לארח באמצע פברואר פיסגת חירום בנושא עיראק, אך ציינה כי תקבל את ההחלטה הסופית אחרי ה-5 בפברואר, התאריך שבו הבטיחה ארה"ב להציג את ההוכחות שבידיה אודות תוכנית הנשק העיראקית.

(עתי"ם-ד.פ.א.)
