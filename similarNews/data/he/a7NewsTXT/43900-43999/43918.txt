

יו"ר דירקטוריון אי.די.בי אחזקות, ליאון רקנאטי, הודיע היום כי הוא מסיים את תפקידו כמנכ"ל החברה, ומפנה את מקומו לאליהו כהן.

אתר "גלובס" מדווח כי רקנאטי סיים שלוש שנים בכיסא המנכ"ל כאשר בתקופה זו גם כיהן כיו"ר הדירקטוריון של אי.די.בי אחזקות, וגם של החברה הבת, אי.די.בי פיתוח. לאון רקנאטי החל את דרכו בקונצרן ב-1970 ככספר בדיסקונט וב-1986 הגיע לאי.די.בי. כמנכ"ל משותף.

ב"ידיעות אחרונות" פורסם הבוקר כי ליאון מתכנן הקמת חברת השקעות משפחתית בשותפות עם אשתו שולה, ולאחרונה החל כבר בגישושים לגיוס משקיעים פוטנציאליים. בכוונתו לעמוד בראש החברה ולהשקיע במגוון תחומים.
