

נשיא רוסיה ולדימיר פוטין התקשר במוצאי שבת לראש הממשלה אריאל שרון וביקש להביע תנחומיו העמוקים על אובדן חייו של האסטרונאט הישראלי הראשון אלוף משנה אילן רמון, אותו כינה "איש מצויין ואיש של תקווה".

פוטין אמר לרה"מ שרון כי למדינת ישראל היו תקוות גדולות עבור רמון, ואין ספק כי זהו כאב עצום לעם בישראל. הנשיא ביקש מראש הממשלה לעביר תנחומיו האישיים ותנחומי העם הרוסי כולו למשפחת רמון, וציין כי זוהי טרגדיה נוספת שעוברת על מדינת ישראל בזמנים קשים אלו. שני המנהיגים סיכמו לפעול להידוק הקשרים בין המדינות, ולחזקן עוד יותר כבר בעתיד הקרוב.
