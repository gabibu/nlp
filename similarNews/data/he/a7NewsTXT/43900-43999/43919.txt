

פרקליטת המדינה עדנה ארבל הודיעה כי הפרקליטות תשקול לבקש דיון נוסף בבית המשפט בעקבות החלטתו מהבוקר לזכות את שמעון שבס.

לדבריה הפניה הנוספת נדרשת נוכח מה שהגדירה "הקביעות הנורמטיביות בהכרעת הדין". כוונתה של ארבל לפסיקת בית המשפט כי הוא לא ראה מידה מספקת של שחיתות להרשעתו החוזרת של שבס, למרות שנמצאו פגמים בהתנהגותו וניגודי עניינים בפעילותו, כשהיה מנכל משרד ראש הממשלה בתקופת רבין.

לדבריה יש בזיכויו של שבס כדי להשפיע על תיקים אחרים ובהם תיקי חקירות המתנהלות כעת בפרשיות הנוגעות לאישי ציבור.
