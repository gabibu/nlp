

כחלק מהפעילות נגד תשתית הטרור בחברון הרסו כוחות צה"ל בחברון בתי מחבלים. בשכונת שלהבת (אבו-סנינה) הרס צה"ל את ביתו של מחמוד עמרן, המחבל שירה לעבר משפחת פס ורצח את התינוקת שלהבת הי"ד.


כחלק מהפעילות נגד תשתית הטרור בחברון הרסו כוחות צה"ל בחברון בתי מחבלים ביניהם את ביתו של רחמאן גועבה מחבל חמאס שהתפוצץ ב"תאונת עבודה" בדרכו לבצע פיגוע במסעדה בת"א.

בשכונת שלהבת (אבו-סנינה) הרס צה"ל את ביתו של מחמוד עמרן, המחבל שירה לעבר משפחת פס ורצח את התינוקת שלהבת.

כמו כן מעורב עמרן בעשרות פיגועי ירי לעבר בית חגי, תל רומיידה, גבעת החרסינה ושכונות נוספות באזור חברון.

אמש עצר כוח צנחנים שפעל בשוויקה הסמוכה לטול כרם את עלא אבו זגיר מחבל מארגון התנזים פתח', האחראי להנחת מטענים באזור טול-כרם. הוא תכנן לבצע פיגוע נגד אזרחים בתקופה הקרובה.

כוחות צה"ל עצרו בסוף השבוע כ- 20 ערבים מהעיירה טובאס שבאיזור ג'נין, כך מסרו מקורות ערביים. לטענתם מאז שעות הבוקר המוקדמות של יום שישי פעלו כוחות רבים של צה"ל בעיירה טובאס וביצעו את המעצרים. חלק מהעצורים, נמסר, שייכים לתנזים פתח'.

בנמל התעופה הבינ"ל של פראג נעצר ערבי בחשד כי התכוון לפגוע בשגרירויות של ישראל וארה"ב בברלין.

לחוקריו אמר כי הוא מחבל השייך לארגוני הג'יהאד והחמאס. כך מוסר שבועון החדשות גרמני "פוקוס".

שלטונות גרמניה אישרו שקיבלו הודעה על המעצר משלטונות צ'כיה.

הערבי נעצר, כך מדווח "פוקוס", לאחר שישראל הזהירה את שלטונות גרמניה כי הוא מתכוון לבוא לברלין דרך מזרח אירופה. עימו נעצרו עוד 7 ערבים. הללו ביקשו מקלט מדיני לאחר שבגרביהם נתגלו סכיני גילוח.

כזכור ביום רביעי תוגברה השמירה על השגרירויות של ישראל ושל ארצות הברית בעיר לאחר שקיבלה התרעה ממוקדת משרות מודיעין זר על אפשרות פיגוע.
