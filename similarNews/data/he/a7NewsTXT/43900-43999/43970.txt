

שר החוץ, בנימין נתניהו, הורה לנציגויות ישראל בארה"ב לסייע בכל דרך אפשרית למשפחת רמון ולכל יתר הגורמים הנוגעים בדבר, בעקבות התפוצצות המעבורת "קולומביה".

בני המשפחה יטוסו ככל הנראה בטיסה מסחרית רגילה של "אל על" ולא במטוס של חיל האוויר. בינתיים מתעדכנים על המתרחש בארה"ב קצינים במיפקדת חיל האוויר בקריה בתל אביב. הקצינים עומדים בקשר עם קצין בדרגת רב סרן מחיל האוויר, אשר נשלח לפלורידה כדי ללוות את טיסת המעבורת מהקרקע ולקיים את הקשר בין מיפקדת חיל האוויר ובין אנשי משלחת סוכנות החלל הישראלית בפלורידה.
