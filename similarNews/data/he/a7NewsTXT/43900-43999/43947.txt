

קצין בכיר אומר כי מבצע "חורף חם" בחברון שהחל אמש ימשך. כוחות גדולים של צה"ל שולטים בעיר הנתונה בעוצר. דובר צה"ל: מטרת הפעולה הרתעה לטרור והענקת תחושת בטחון לתושבי האזור.

קצין בכיר אומר כי מבצע "חורף חם" בחברון שהחל אמש ימשך. כוחות גדולים של צה"ל שולטים בעיר הנתונה בעוצר. דובר צה"ל: מטרת הפעולה הרתעה לטרור והענקת תחושת בטחון לתושבי האזור.

כוחות גדולים מהנח"ל , גולני והנדסה הכוללים סיוע של טנקים ונגמשי"ם נכנסו אמש לחברון . דחפורים של חיל ההנדסה חסמו את הצירים הראשיים בעזרת תלוליות עפר והטילו עוצר מלא על העיר.

במהלך המבצע הרסו חיילי ההנדסה את ביתו של מחמוד מוחמד עמרו מהתנזים שרצח ביריה את התינוקת שלהבת פס תושבת חברון. כמו כן נהרס ביתו של ריפעת חליל עבד רחמן מחבל איש החמאס שביקש לבצע פיגוע התאבדות במסעדות בתל אביב אולם התפוצץ טרם הגיע ליעדו.

כמו כן נעצרו לחקירה 7 מערביי העיר ובהם מספר מבוקשים.

גורמים בכירים בצה"ל הבהירו כי הפעולה תימשך מאחר שרק שהות ממושכת תוליד הישגים מודיעיניים כאלה שיוכלו להוביל את כוחות הבטחון אל המבוקשים הבכירים.

בג'נין חוסל אמש איאד מוסא ,מחבל בכיר בחמאס במהלך חילופי אש עם חיילי צה"ל השוהים בעיר. המחבל שהבחין בחיילינו פתח לעברם באש מתוך מבנה השייך למכבי האש של ג'נין. החיילים הודיעו לאנשי מכבי האש השוהים בבנין לצאת ממנו. בחילופי האש שהתפתחו תוך כדי יציאתם נורה ונהרג אחד מהכבאים.

הלילה נעצרו לחקירה עוד 7 מבוקשים בערים שונות ביהודה ושומרון.
