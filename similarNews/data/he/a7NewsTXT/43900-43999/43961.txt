

עובדי רשות הדואר פתחו בשביתה כללית, בשל החלטת רשות הדואר לפטר 270 עובדים. עקב השביתה לא יפעלו 230 סניפי הדואר בישראל, אך 400 סוכנויות הדואר המופעלות על ידי גורמים פרטיים יפעלו כרגיל. פרט לכך לא יהיה ניתן לשלוח דברי דואר, להשתמש בשרותי בנק הדואר ולא תתקיים חלוקת דואר.

מרשות הדואר נמסר כי היא תקצה כ-200 מיליון שקלים לתשלום הפיצויים למפוטרים, סכום המתחלק לכ-740 אלף שקל לעובד.

מוועד העובדים של רשות הדואר נמסר לכתב עתי"ם, כי טרם נחתם שום הסכם וכי על הפיטורים החליטה ההנהלה באורח חד-צדדי.
