

זיכויו של שמעון שבס, לשעבר מנכ"ל משרד ראש הממשלה, בבית המשפט העליון סופג ביקורת קשה מפיה של פרקליטת המדינה, עדנה ארבל.

ארבל אמרה בתגובה לפסיקה, כי "בית המשפט קבע היום נורמות התנהגות שונות מאילו שאנו הכרנו, ונעשו הנחות מבחינת נורמות ההתנהגות שראויות לתרבות השלטון שלנו".
כמו כן אמרה פרקליטת המדינה כי תשקול להגיש בקשה לדיון נוסף, מאחר ופסק הדין הפך פסיקה קודמת של בית משפט מחוזי.


