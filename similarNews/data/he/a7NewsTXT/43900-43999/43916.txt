

בתום ספירת הקולות עומד הליכוד על -38 מושבים. למפד"ל נוסף מנדט והיא עומדת על 6 מנדטים. סיעות עם אחד וחד"ש ירדו כל אחת במנדט לשלושה מושבים.

גוש הימין מתחזק ב-2 מנדטים ומתייצב על 69 מנדטים. גוש השמאל יורד במנדט ועומד על 33 מנדטים בלבד.


בתום ספירת הקולות עומד הליכוד על -38 מושבים. למפד"ל נוסף מנדט והיא עומדת על 6 מנדטים. סיעות עם אחד וחד"ש ירדו כל אחת במנדט לשלושה מושבים.

המנדט הנוסף של הליכוד מאפשר לח"כ איוב קרא הממוקם במקום ה 38 , להכנס לכנסת.
לכנסת ייכנס גם ח"כ לשעבר ניסן סלומיאנסקי הממוקם במקום השישי ברשימת המפד"ל.

שינויים אלו התרחשו לאחר שנתקבלו תוצאות ספירת קולותיהם של החיילים, האסירים, החולים והדיפלומטים הישראליים בחו"ל, סה"כ 150 אלף קולות.

בבחירות לכנסת ה-16 הצביעו 3,200,773 שהם 68.3% מבעלי זכות הבחירות. מתוכם נמנו 3,148,364 קולות כשרים ו-52,409 קולות פסולים. המודד למנדט היה 25,137 ואחוז החסימה היה 47,225 קולות.

מן התוצאות הסופיות עולה:
הליכוד קיבל 38 מנדטים (925,279 קולות).
העבודה קיבלה 19 מנדטים (455,183 קולות).
שינוי 15 מנדטים (386,535 קולות).
ש"ס קיבלה 11 מנדטים (258,879 קולות).
האיחוד הלאומי קיבל 7 מנדטים (173,973 קולות.
מפד"ל 6 מנדטים (132,370 קולות).
מרצ קיבלה 6 מנדטים (164,122 קולות),
יהדות התורה קיבלה 5 מנדטים (135,087 קולות),
עם אחד קיבלה 3 מנדטים (86,808 קולות),
בל"ד קיבלה 3 מנדטים (71,299 קולות),
חד"ש-תע"ל 3 מנדטים (93,819 קולות), רע"מ 2 מנדטים (65,551),
ישראל בעליה קיבלה 2 מנדטים (67,719 קולות).

בסך הכל עברו את אחוז החסימה 13 סיעות. רשימת חרות לא עברה את אחוז החסימה, אך קיבלה 36,202 קולות. כך גם רשימת עלה ירוק, שקיבלה 37,855 קולות.

השופט חשין אמר במסיבת העיתונאים כי החודשיים של המערכת הבחירות היו מאומצים וכל מי שעסק במלאכה תשוש ועייף. מנכ"לית ועדת הבחירות המרכזית תמר אדרי אמרה, כי 60 יום לאחר שהכנסת ה-16 תתחיל בפעולתה תקום ועדת בחירות מרכזית חדשה, שתחל בהכנות לבחירות לכנסת ה-17.
