

ראש ממשלת בריטניה, טוני בלייר, יפגש היום בקמפ-דייוויד עם נשיא ארצות הברית ג'ורג' בוש. השניים יתאמו עמדות לקראת המתקפה הצפויה על עיראק. בלייר שב ואמר אמש כי מתקפה צבאית על עיראק יכולה לצאת אל הפועל גם ללא תמיכה של האו"ם.

ראש צוות פקחי הנשק, הנס בליקס, איים אמש כי אם בגדד לא תגביר את שיתוף הפעולה עם הפקחים, הם יעזבו את עיראק. בליקס אמר כי מאז שהוגש הדו"ח האחרון ביום שני, אין ראיות לכך שעיראק החלה לשתף פעולה באופן מלא עם הפקחים.
