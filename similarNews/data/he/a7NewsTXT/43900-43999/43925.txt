

ראש הקהילה היהודית בסלובקיה הודיע כי ימשיך לדרוש פיצוי בסך 45 מיליון דולר מגרמניה, בשם יותר מ-70,000 היהודים הסלובקים שמצאו את מותם במחנות ההשמדה הנאצים.

"ננקוט בכל האמצעים ונמשיך להילחם בשם הצדק", אמר פרו אלכסנדר, יו"ר האיגוד המרכזי של הקהילות היהודיות, זאת לאחר שבית המשפט בברלין דחה בפעם השנייה את תביעת הפיצויים של האיגוד.

בית הדין לערעורים בברלין קבע כי החוק הגרמני אינו אמור לממן "תביעות קולקטיביות" על פיצויים בגובה כזה, שאמורים להיות ממומנים על ידי הממשלה הפדרלית של גרמניה.

נושא התביעה העיקרי היה הסכום ששולם כ"הוצאות גירוש" עבור כל אחד מהיהודים הסלובקים שגורשו . הסכום סך של 500 רייכסמארק, נגבה מהקורבנות על ידי הסלובקים, בשם ממשלת גרמניה. סכום ששוויו כ 45 מיליון דולר נגבה מהקורבנות על ידי הסלובקים והועבר לגרמנים ב 1943.

בחודש ספטמבר שעבר הסכימה ממשלת סלובקיה לשלם "פיצוי כספי חלקי" לקורבנות השואה, והכסף יועבר לחשבון מיוחד של איגוד הקהילות היהודיות בסלובקיה.

התובעים האשימו את גרמניה בהתעלמות מהתחייבויותיה המוסריות, זאת תוך שימוש ציני ב"פרטים טכניים משפטיים". "בית המשפט הגרמני לא התייחס לעובדה, שכספי הגירוש ששולמו על ידי הסלובקים לגרמניה הנאצית, היו במקור כספי היהודים", אמר אלכסנדר.
