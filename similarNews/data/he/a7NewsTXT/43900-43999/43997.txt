

ביום חמישי עצרה משטרת איטליה בנאפולי 28 בני אדם החשודים בקשר עם ארגון הטרור אל-קאעידה.

המעצרים נעשו במסגרת חיפושים אחר מהגרים בלתי חוקיים.

ברשות החשודים נתפסו חומרי נפץ, ציוד חבלה ומפות.

על פי המפות שנתפסו בידי החשודים, כך כוחות הביטחון האיטלקיים, תכננו החשודים לפגוע בקונסוליה האמריקנית, בבסיס ימי-צבאי של ארה"ב ובבסיס ימי של נאט"ו.

משטרת איטליה מוסיפה כי המעצרים שיבשו את פעולתה של רשת טרור אסלאמית שהייתה קשורה לאל-קאעידה.

עוד אמרה המשטרה כי כמות חומר הנפץ שנתפסה הייתה יכולה לפוצץ בניין של שלוש קומות.
