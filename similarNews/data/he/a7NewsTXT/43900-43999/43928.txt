

בתאונת דרכים שאירעה הלילה סמוך לצפת נהרגה אישה ו-4 נפצעו. אמבולנסים של מד"א פינו את הפצועים לבית החולים "זיו" בצפת. נמסר כי מצבו של פצוע אחד מוגדר קשה.

התאונה אירעה בין רכב פרטי למכונית מסחרית בכביש עוקף צפת שנפתח לפני כמה שבועות. בעקבות התאונה חסמה המשטרה לתנועה את הכביש.

אחר הצהריים נהרג הולך רגל מפגיעת רכב פרטי סמוך למחלף לוד, בכביש תל-אביב-ירושלים. כוחות משטרה הוזעקו למקום וסגרו את הכביש לתנועה בשני הכיוונים. כתוצאה מכך נוצרו עומסי תנועה כבדים באזור.
