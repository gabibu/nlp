

שר החוץ הבריטי ג'ק סטרו אמר היום בלונדון, כי על הרשות הפלשתינית לעצור ולכלוא את הטרוריסטים האחראים לפיגועים בישראל, ולהבטיח שהם יישארו במעצר.

"תמיד ידענו כי אי אפשר לקבל 100 אחוזים של תוצאות, אך תמיד אמרנו כי על הרשות הפלשתינית לעשות מאה אחוזים של מאמצים", ציין השר.

"מאה אחוזים של מאמצים פירושם מעצר של טרוריסטים ידועים, מהחמאס והג'יהאד האיסלאמי, שאכן יושמו במעצר, בבתי כלא של ממש, כדי להבטיח שלא יוכלו להמשיך ולבצע מעשי זוועה נוספים", הוסיף.
