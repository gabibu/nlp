

דובר אוניברסיטית בר-אילן מוסר, כי שגריר ארה"ב בישראל, מר דן קורצר, ישא מחר הרצאה מרכזית בנושא: "מה קרה לתהליך אוסלו" בשעה 11:30 לפני הצהריים באוניברסיטת בר-אילן. השגריר ינאם באנגלית, עם תרגום סימולטני לעברית. צוותי טלוויזיה המעוניינים לצלם את הרצאת השגריר מתבקשים להתמקם במקום בין השעות 10:45 עד 11:15.

נאום השגריר יתקיים בבר-אילן במסגרת כנס רחב היקף בנושא: "עשור לוועידת מדריד, הערכת תהליך השלום", בחסות מרכז בגין-סאדאת למחקרים אסטרטגיים. לצד השגריר, יישאו דברים גם ד"ר יוסי אלפר, ד"ר הלל פריש ופרופ' שמואל סנדלר בפאנל שמיועד להתקיים בין השעות 11:15 - 13:30.

עוד במסגרת הכנס:

השגריר אפרים דובק פרופ' אשר ססר ופרופ' גיל פיילר ידונו בשאלה: האם השלום עם מצרים וירדן הוא איתן? (יום ד' 15:00-17:00).

יוסי בן-אהרון, ד"ר עוזי ארד ואלוף (מיל') אורי שגיא ידונו בשאלה: האם אפשר היה להשיג הסכם שלום עם סוריה? (יום ה' 09:15-10:45).

הפרופסור ברי רובין, יחזקאל דרור ואיתן לגבוע ידונו בשאלה: האם השלום בדורנו הוא בר השגה? (יום ה', 15:00-17:00).

הכנס מתקיים באולם הסנט שבבניין פלדמן, בקמפוס אוניברסיטת בר-אילן ברמת-גן.

יש לתאם מראש אישורי כניסה לרכב לשטח הקמפוס דרך לשכת דובר האוניברסיטה, טל. 03-5318121.
