

בימים הקרובים ייחשף בול היינריך היינה, המשורר והסטירקאן היהודי-גרמני אשר נחשב למשורר הלירי הגרמני החשוב ביותר אחרי גתה, ולאחד המשוררים הנחשבים ביותר בשירת העולם.

הבול ייחשף במסגרת הכנס הבינלאומי "היינה בירושלים", שייערך בשבוע הבא, 10-13 בדצמבר 2001 במשכנות שאננים בירושלים. הטקס ייערך במעמד ראש עיריית ירושלים אהוד אולמרט, שרי ממשלה, שגרירי גרמניה וצרפת, ראש עיריית דיסלדורף (עיר הולדתו של היינה), סופרים ישראלים, משוררים, ועוד.

היינה הוא אחד המשוררים הגדולים שהעם היהודי הוציא מקרבו בדורות האחרונים. היינה היה מהמגינים הנמרצים ביותר על היהדות האורתודוקסית. הוא חזה את עליית הקומוניזם, את התפשטות הנאציזם ואת השואה, שבמהלכה אף השליכו הנאצים את ספריו לאש.


