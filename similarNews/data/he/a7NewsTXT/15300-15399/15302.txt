

שר הביטחון בנימין בן אליעזר אמר הערב כי הוא מתנגד ליציאה מממשלת האחדות, וכי להערכתו מפלגת העבודה לא תפרוש.
לדבריו, "אסור לשבור כלים. לממשלת האחדות חשיבות אסטרטגית להתמודדות עם המצב הביטחוני הקשה. כיצד יקבל הציבור את פרישתנו מיד עם רצח עשרות ישראלים?" שאל שר הביטחון.

על הגדרת הרשות כישות תומכת טרור, אמר "מדובר בסמנטיקה של מילים בלבד. אנו במלחמה נגד טרור ולא נגד הפלשתינים". ההתקפות על הרשות "נועדו לאותת ולא למוטט" כלשונו.

לעומת זאת, שר החוץ פרס המשתתף בכינוס שרים של הארגון לביטחון ולשיתוף פעולה באירופה, המתקיים בבוקרשט, אמר במסיבת עיתונאים כי מפלגת העבודה עשויה לעזוב את הקואליציה.

פרס הדגיש כי 70% מאנשי העבודה תמכו בשיתוף פעולה עם ראש הממשלה הנוכחי, משום שבתקופה זו ישראל זקוקה לממשלה מאוחדת.

פרס אף הזהיר מפני ערעור יציבותה של הרש"פ. "כדי לא לסגור את הדלת לפתרון מדיני".

