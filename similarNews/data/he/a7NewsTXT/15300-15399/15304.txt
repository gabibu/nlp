

"צריך לכבוש את כל השטחים שבידי ערפאת ולנקות אותם מצחנתו" כך אמר היום יו"ר חרות, ח"כ מיכאל קליינר, בנאום על הצעה לסדר היום בענין פיגועי הטרור.

לדברי קליינר, הציבור הישראלי לא יסתפק יותר בהפצצות סרק על מבנים ומסלולי טיסה. "עם ישראל רוצה לראות מאבק תכליתי בטרור. מאבק שידביר את הטרור. אי אפשר לעשות זאת מבלי לכבוש מחדש את כל שטחי ארץ ישראל שנמסרו לערפאת. צריך לכבוש את כל השטחים שבידי ערפאת ולנקות אותם מצחנתו".

קליינר הוסיף כי אין טעם לכלוא מחבלים אלא יש צורך לסלק אותם "בתוניס כבר מחכים להם" אמר, והוסיף כי יש צורך "לסלק את ערפאת ולהחרים את הנשק שנמסר לפלשתינים במעשה האיוולת של שלטון פרס ורבין".

קליינר תקף את מפלגת העבודה בשל איומיה לפרוש מהקואליציה , וקרא לשר החוץ להתפטר מתפקידו.

"פרס צריך לפנות את מקומו מעל במת ההיסטוריה. בכל מדינה שפויה הוא היה מסיק מסקנות והולך הביתה להחבא אל הכלים של סוניה. אי אפשר יותר לסבול את עולו של זה", אמר קליינר.
