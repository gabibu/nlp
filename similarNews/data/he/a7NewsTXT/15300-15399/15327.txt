

למרות הכרזת הממשלה כי הרש"פ בהנהגת ערפאת היא "ישות תומכת בטרור " , נפגשו אמש ח"כ עיסאם מחול וחברי סיעת חד"ש עם ערפאת ברמאללה כדי לחזק את ידיו . מלשכתו של ערפאת נמסר כי הפגישה התקיימה על פי בקשת חברי סיעת חד"ש .

לעומת זאת גורמים בכירים בירושלים מוסרים, כי מזכיר האו"ם קופי ענאן שלח לערפאת מסר שלא לבוא לטקס חלוקת פרס הנובל השנתי. כמו כן מוסרים אותם גורמים, כי מזכיר האו"ם דרש מערפאת לעשות סדר בתחומי הרשות הפלשתינית.

עוד מציינת כתבתנו תמר יהל, כי שעות ספורות לפני שישראל הגדירה את הרש"פ בהנהגת ערפאת כ"ישות תומכת בטרור " אמר שר החוץ שמעון פרס כי "אויבה היחיד של ישראל הוא הטרור ולא העם הפלשתיני, שעבורו המאבק המזויין הוא טרגדיה המונעת מהם את הקמת מדינתם". את הדברים האלה אמר פרס במפגש הארגון לביטחון ולשיתוף פעולה באירופה, אשר התקיים ברומניה.


