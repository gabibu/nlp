

שר החוץ פרס שוחח היום בטלפון עם ערפאת. פרס וערפאת דנו במצב הביטחוני לנוכח הפיגוע שהיה הבוקר בירושלים.

ערפאת הבטיח לפרס כי הרשות הפלשתינית תמשיך לעשות מאמצים כדי לסכל פיגועים נוספים וכדי לאכוף את החלטתה להפסקת אש. הוא ביקש מפרס שיפעל לכך שצה"ל יפסיק את התקפותיו על הרשות הפלשתינית.

לעומת הבטחות ערפאת אמר מזכיר המדינה האמריקני, קולין פאוול כי "מאמצי ערפאת לריסון הטרוריסטים אינם מניבים תוצאות משמעותיות" .

פאוול הוסיף ואמר כי הוא מקווה שערפאת משקיע 100 אחוזי מאמץ. בנוגע לפיגוע שהיה הבוקר בירושלים אמר פאוול כי כל עוד לא נפסקת הפעילות הזו, יהיה קשה להגיע להפסקת אש ולצעדים בוני אמון.

