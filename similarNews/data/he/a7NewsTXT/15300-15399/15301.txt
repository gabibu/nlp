

חוק המאפשר לפרסם ידיעה שתוכנה סודי אך אינה פוגעת בבטחון המדינה, אושר בכנסת בקריאה שניה ושלישית. את החוק הציע ח"כ מיכאל איתן.

החוק החדש ישנה את המצב הקודם בו אפשר היה להרשיע אדם בעבירה של ריגול חמור גם אם הידיעה בה עשה שימוש לא היתה סודית.
מעתה, אדם שפרסם ידיעה ובה חומר סודי, יורשע רק אם בידיעה היה משום פגיעה בביטחון המדינה.

החוק מבטל גם את האיסור המוחלט שחל עד עתה על עובד ציבור להשתמש במידע שהגיע אליו מתוקף תפקידו. הוא יוכל להשתמש בידיעה כזו תוך חמש שנים מסיום תפקידו, בתנאי שיגיש אותה לביקורת הצנזורה.

