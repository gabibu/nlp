

ישראל שוב הופכת למוקד התעניינות של התקשורת העולמית. בעקבות ההסלמה של השבוע האחרון, הגיעו לישראל ביומיים האחרונים כ-200 עיתונאים, צלמים וצוותי טלויזיה, חלקם על מנת לתגבר את 300 העיתונאים הזרים הקבועים בישראל ואחרים שנשלחו באופן מיוחד לסקר את ההתפתחויות האחרונות.

מנהל לשכת העיתונות הממשלתית, דני סימן, מסר כי העיתונאים מייצגים כלי תקשורת מארה"ב, מרבית מדינות מערב אירופה ויפן.

לפי שעה אין כוונה לפתוח מרכז תקשורת דוגמת זה שפעל בשבועות הראשונים של האינתיפאדה אשתקד או בעת ביקור האפיפיור בישראל.


