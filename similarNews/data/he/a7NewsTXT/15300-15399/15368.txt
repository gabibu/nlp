

ראש הממשלה אומר כי "דווקא כעת כשישראל בעיצומה של מערכה כבדה, צריך שכל הכוחות יפעלו יחד". שרון הביע תקווה כי במפלגת העבודה יבינו את האחריות המוטלת על המפלגה. דברים אלה אמר שרון בפתח ישיבת סיעת הליכוד.

לדבריו, אין פרס גדול יותר לערפאת מאשר פרישת העבודה מהקואליציה. שרון ציין עוד כי ישראל ממשיכה לפעול ברוח החלטת הממשלה שהתקבלה אתמול לפנות בוקר ואמר כי : "במסגרת זאת קיבלנו מספר החלטות מבצעיות בהן תקיפת כל יעד של ארגוני הטרור, אי קיום כל מגע מדיני, שלילת והגבלת תנועותיהם של אנשי החמאס וערפאת, הידוק סגרים וכתרים כניסת כוחות צה"ל לשטחי A, תקיפת יעדים וסמלי שלטון בתחומי הרשות, והאצת הסיכול הממוקד.

ראש הממשלה הוסיף כי ננקטת גם פעילות נוספת שאינו יכול לפי שעה למסור את פרטיה .
