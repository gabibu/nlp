

בשתי הלוויות בשכם וברצועת עזה צעדו רעולי פנים חמושים ברובים מסוג אמ-16, זאת על אף החלטת הרש"פ לאסור על פעילים בארגונים שונים, לרבות פתח', חמאס, ג'יהאד איסלמי ואחרים לשאת נשק בצורה חופשית ברחובות.

בכירי הנהגת האינתיפאדה וארגוני החבלה השונים כמו החמאס והג'יהאד איסלמי המשיכו להצהיר ביום שלישי שהאינתיפאדה והמאבק המזויין נגד ישראל יימשכו. בכרוז שפרסם ארגון החמאס בשטחי הרש"פ הוא הבטיח לנקום בישראל על פעולותיה נגד העם הפלשתיני.

גם בכירי הפתח' כמו מרואן ברגותי המשיכו לאיים. ברגותי אמר היום לעיתונאים ברמאללה כי שום דבר לא ירתיע את הפלשתינים והאינתיפאדה תימשך עד "לסיום הכיבוש הישראלי מעל אדמת פלשתין וחזרה לגבולות 67".

הרש"פ המשיכה לטעון היום כי היא עוצרת מחבלי חמאס וג'יהאד.
