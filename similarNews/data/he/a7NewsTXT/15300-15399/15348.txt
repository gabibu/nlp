

שר המדע התרבות והספורט, מתן וילנאי יערוך היום, יום רביעי 5.12.01 ,קבלת פנים רשמית לקבוצת הפועל תל אביב עם נחיתתה בנמל התעופה בן גוריון. הנחיתה צפויה סביב השעה 16:30

שר המדע התרבות והספורט, מתן וילנאי, בירך הערב על ההישג של הפועל תל - אביב בעליתה לשמינית גמר גביע אופ"א. השר יקיים קבלת פנים רשמית לקבוצה עם שובה לארץ.

וילנאי אמר כי "מדובר בהישג ענק והיסטורי לספורט הישראלי בכלל ולכדורגל הישראלי בפרט. הפועל תל אביב חיממה הערב את הלב של כולנו בשלג והקרח של לוקומוטיב. היכולת של הקבוצה מוכיחה ששיטת עבודה נכונה ומקצוענית מביאה לתוצאות. אם יש נושא אחד שהביא נחת לכולנו בימים הקשים שאנו עוברים, וללא ספק יש סביבו אחדות, זה הגאווה והכבוד שהביאה הקבוצה הישראלית הזאת דווקא בימים אלו".

מחר יועברו פרטים למערכות לגבי המיקום, השעות והכניסה למקום.


