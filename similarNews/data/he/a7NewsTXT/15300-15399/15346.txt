

חוק האוסר שיכפול גנטי של בני אדם והקובע עונש של עד 10 שנות מאסר, נכנס לתוקף בבריטניה, מסר ביום שלישי שר המשפטים לורד אירוויין אוף ליירג.

במסגרת החוק, שאושר על ידי המלכה, כל אדם שישתיל ברחם אישה עובר אנושי שנוצר בפעולת שיכפול גנטי, יהיה צפוי לעונש מאסר של עד 10 שנים ולתשלום קנס.

החוק נועד למלא פריצה משפטית שנוצרה עקב החלטה של בית המשפט העליון של בריטניה, נגדו ערער משרד הבריאות בלונדון.

בהחלטתו מה-15 בנובמבר, ציין בית המשפט כי אורגניזם משובט לא יכול להיחשב כעובר ועל כן אינו נהנה מההגנה שמעניק החוק להפריה מלאכותית, שנחקק ב-1990.

הצעת החוק אינה אוסרת על שיבוט עובר לצרכים רפואיים, כפי שעושה החברה אמריקנית "איי.סי.טי.", אלא אוסרת על השתלתו ברחם של עובר משובט.

