

סוכנות קול רינה דיווחה לפני זמן קצר כי צה"ל עומד לפנות את המתיישבים המאיישים את הישוב שהוקם במקום בו נרצחה אתי פחימה הי"ד מהישוב נצר חזני.

פחימה נרצחה בפיגוע ירי ב 28 לנובמבר בצומת גוש קטיף. למחרת הקימו שתי משפחות מנוה דקלים ומכפר דרום מאחז במקום בו נרצחה. דוברת יישובי גוש קטיף דבורה רוזן אמרה אז לכתבנו אלקנה פרל כי בכוונת המתיישבים להקים יישוב קבע במקום.

הלילה דיווחה סוכנות קול רינה כי מאות מתיישבים החלו להגיע למאחז כדי לסכל את כוונות צה"ל לפנות אותם משם. מהדיווח עולה כי המתיישבים מתכוונים להאבק במקום.




