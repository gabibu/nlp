

השליח האמריקני, הגנרל אנתוני זיני נפגש הערב עם ראש הממשלה אריאל שרון. בפגישה אמר ראש הממשלה כי ישראל לא מזהה כל שינוי אצל ערפאת, והפיגוע שאירע בבוקר בירושלים, שבנס הסתיים ללא תוצאות חמורות יותר, רק מוכיח זאת.

בפגישה פירט ראש הממשלה באוזני המתווך האמריקני את תוכן החלטת הממשלה שהתקבלה אתמול להכריז על הרשות הפלשתינית כ"יישות תומכת טרור".

שרון הדגיש, כי ישראל תמשיך בפעילותה ועל ערפאת להביא לשקט מוחלט ולמלא אחר כל תביעות ישראל. בפגישה השתתף גם שגריר ארה"ב בישראל דן קרצר.
