

שרי החוץ של 22 המדינות החברות בליגה הערבית יתכנסו ביום ראשון בקהיר לישיבה על המצב במזרח התיכון, כך הודיע היום מזכ"ל הליגה, עמרו מוסה.

"מטרת הפגישה היא נקיטת עמדה ערבית מאוחדת ביחס לתוקפנות הישראלית נגד העם הפלשתיני, מנהיגיו ומוסדותיו הלאומיים", הודיע מוסה לעתונאים.

ועדת המעקב כוללת את שרי החוץ של מצרים, סוריה, ערב הסעודית, לבנון, תוניסיה, מרוקו, ירדן, תימן, בחריין והרשות הפלשתינית, בנוסף למוסה עצמו.
