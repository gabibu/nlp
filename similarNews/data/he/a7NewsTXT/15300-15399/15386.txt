

במשך כשלוש שעות סגרו כוחות משטרה וצבא את הציר המרכזי המוליך ליישובי חבל קטיף, תוך כדי כך שהם מעכבים את המתיישבים מלנוע לבתיהם. כל זאת לצורך פינוי המאחז שהוקם במקום שבו נרצחה אתי פחימה הי"ד.

כזכור, פחימה נרצחה בפיגוע ירי ב-י"ג בכסלו (28 בנובמבר) בצומת גוש קטיף. למחרת הקימו שתי משפחות מנוה דקלים ומכפר דרום מאחז במקום שבו היא נרצחה.

אתמול בלילה דיווחה סוכנות "קול רינה" כי מאות מתיישבים הגיעו למאחז כדי לסכל את כוונות צה"ל לפנות אותם משם. ואכן, אתמול היא נמנעה מלפנות את המאחז.

היום הגיעו צוותים של צה"ל בכוחות מתוגברים למקום והפעילו כח רב לצורך ביצוע הפינוי. נוסף על כך, בחסימת הכביש הם שיתקו את מהלך החיים באיזור ובכך גרמו סבל למתיישבים. עשרות רבות של מתיישבי החבל נעצרו לחקירה.
