

הקונגרס האמריקני מתכוון לשגר אזהרה חמורה ליאסר ערפאת ולהמליץ להקפיא את קשרי ארה"ב עם הפלשתינים, אם הוא לא יילחם בטרוריסטים.

בית הנבחרים והסנאט היו אמורים אחה"צ להצביע על החלטה משותפת בכיוון זה, כך נמסר ממקור פרלמנטרי, כאשר הטון כלפי ערפאת בקונגרס הוחמר בימים האחרונים.

במהלך נאום בסנאט, הזהיר מנהיג הרוב הדמוקרטי תומאס דאשלי את המנהיג הפלשתיני, ואמר שסבלנותה של ארה"ב והקהיליה הבינלאומית אוזלת במהירות.

"פעולות סמליות - איסוף החשודים הרגילים כדי לשחררם בהמשך - אינן מספיקות", הוסיף, והאשים את המנהיג הפלשתיני בשימוש ב"אלימות ככלי במשא ומתן". "ללא פעולות ממשיות, אין לישראל ברירה אחרת אלא להתגונן", אמר דאשלי.
