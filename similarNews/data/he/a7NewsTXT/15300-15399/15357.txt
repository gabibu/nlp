

מפלס הכנרת עלה ביממה האחרונה ב-5 ס"מ ועומד היום על 214.80 מטר. יש לזכור כי המפלס העליון עומד על 208.90 ועדיין חסרים כ-6 מטר כדי למלא את הכנרת.

במפעל נחלי מנשה של חברת מקורות סמוך לקיסריה נקלטו ביממה האחרונה כמיליון מ"ק מים. ספיקת המים (כמות ליחידת זמן) הגיעה ל-50,000 מ"ק בשעה - ספיקת שיא.

מפעל נחלי מנשה הוקם על ידי חברת מקורות, במטרה לנצל מי שטפונות. המפעל אוסף מי שטפונות מארבעה נחלים היורדים מרמת מנשה - תנינים,ע דה, ברקן ומשמרות - ומעבירם אל תעלת הטיה משותפת ממנה מוזרמים המים למאגרים טבעיים ולמאגרי חילחול בחולות קיסריה, המים מועברים לחולות ללא השקעת אנרגיה, בכח הגרביטציה ומשם נשאבים למערכת האזורית הארצית. מפעל נחלי מנשה, המנקז שטח של 110 קמ"ר החל לפעול בחורף 1966-7 והוא מעשיר את מקורות המים בישראל בכמות ממוצעת של כ-15 מיליון מ"ק מים לשנה.

חברת מקורות מקימה, מתחזקת ומתפעלת מפעלים לניצול מי שטפונות הזורמים בנחל שקמה ובנחל הבשור. המים נתפסים במאגרים, חלקם מוחדרים לתת-הקרקע ונשאבים בקידוחים בח ודשי הקיץ, וחלקם משולבים במערכות המים או השפכים המטוהרים, אשר מספקת מקורות כתגבור וכתוספת למקורות הטבעיים. בשיטה זו נתפסים בשנת הגשמים הממוצעת כ-20 מיליון מ"ק מים בשנה, כמות מקבילה לצריכה ממוצעת של 200,000 תושבים בשנה.

ניצול מי השטפונות מחייב שטחי קרקע גדולים לאגירה, לפיכך הקמת מפעלים לאגירת שטפונות מתבצעת בעיקר בנגב, שם עלויות הקרקע זולות יחסית.
