

ארה"ב החליטה להקפיא את נכסיהן של שלש קרנות פיננסיות שעזרו במימון ארגוני טרור, ובהם גם ארגון החמאס.

בראש אחת הקרנות שקיבלה פטור ממיסים בטענה שהיא קרן למטרות צדקה עמד מוסא אבו מרזוק.
שר המשפטים אשקרופט אמר שהקרן מימנה טרור.

גם כספי הקרן "קרן הארץ הקדושה", שפעלה מדאלאס שבטקסס הוקפאו. בשנת 2000 אספה הקרן סכום של 13 מיליון דולר.

הנשיא בוש אמר במסיבת עיתונאים כי החמאס הוא אחד מארגוני הטרור "הקטלניים ביותר". הוא גרם למותם של 25 אזרחים ישראלים תמימים בימים האחרונים, אמר בוש והוסיף שהחמאס גם אשם בגרימת מותם של מאות בני אדם נוספים בשנים האחרונות.
