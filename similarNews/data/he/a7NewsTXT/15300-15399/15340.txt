

פרקליטות המדינה הגישה כתב אישום נגד 46 בני אדם, וביניהם עשרה עובדי מדינה, שתמורת טובות הנאה, ובגלל קשרים חברתיים מסרו, לכאורה, פרטים חסויים על אודות אזרחי המדינה. המידע התפרסם לראשונה באתר n.f.c.

הנאשמים, ששמם עדיין לא הותר לפרסום, קיימו, לפי האישום, במשך שנים רבות מערכת יחסים עם חוקרים פרטיים, ובמסגרתה העבירו להם מידע ממאגרים של המדינה, ופרטים נוספים ממאגרים חסויים. המידע שימש את החוקרים בעסקיהם הפרטיים: חקירות בעבור לקוחות.

פרטי המידע שהוצאו נגעו לרישומים פליליים של אזרחים, פלטי שיחות יוצאות למשך תקופות ארוכות, פירוט הרכביהן של משכורות, נכסים הנמצאים בבעלויות שונות, ועוד. מקורות המידע שמהם הוצאו הפרטים הם בזק, המוסד לביטוח לאומי, משרד הקליטה, מנהל מקרקעי ישראל, ועוד.

לא כל הנאשמים בפרשה כבר קיבלו מידע על האישום, ולכן עדיין אין מפרסמים את שמותיהם.

