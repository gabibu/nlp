

ראש הממשלה, אריאל שרון, נחת היום בניו יורק כדי להשתתף בוועידה השנתית של איפא"ק. שרון התייחס לפרסומים בישראל בנושא דחיית ההנתקות ואמר "ההתנתקות תבוצע בדיוק על פי לוח הזמנים שנקבע".

ראש הממשלה, אריאל שרון, נחת היום בניו יורק כדי להשתתף בוועידה השנתית של איפא"ק. שרון הכחיש את הפרסומים בישראל לפיהם עשויה הממשלה לדחות את מועד ההתנתקות ואמר כי "ההתנתקות תבוצע בדיוק על פי לוח הזמנים שנקבע".

גורמי ביטחון אומרים כי ביצוע תכנית ההתנתקות במועד המתוכנן "רע מאוד לישראל". בהערכות מצב פנימיות במערכת הביטחון אומרים אותם קצינים כי העיתוי משחק לידי החמאס משום שהארגון מכין מתקפת טרור רחבה לאחר ההתנתקות - מתקפה שתאלץ את ישראל לבצע נסיגות נוספות.

לדבריהם, דחיית ההתנתקות במספר חודשים, תאפשר לרשות הפלסטינית להתחזק וכך למנוע את השתלטות החמאס. נימוק נוסף שמעלים הקצינים הבכירים הוא חוסר ההיערכות בצד האזרחי של הפינוי. לדבריהם, אילו היו פתרונות דיור למפונים הייתה עוצמת ההתנגדות שלהם חלשה יותר. הידיעה מתפרסת היום ב'מעריב'.

הקצינים הבכירים חוששים בשלב זה להביע את העמדה הזאת בפומבי והיא לא הועברה עד כה באופן רשמי להכרעת הדרג המדיני.

מלשכת שר הביטחון, שאול מופז, נמסר שנושא דחיית ההתנתקות בשישה חודשים לא הועלה כלל בפני השר ולא נדון בלשכה.
