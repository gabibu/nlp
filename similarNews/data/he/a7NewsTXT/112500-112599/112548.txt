

"קריאתו של חה"כ אריה אלדד למרי אזרחי - אסורה בהחלט" . כך אומר יו"ר הכנסת, רובי רבלין, בתגובה להשקת אתר האינטרנט של אלדד הקורא לצאת למרי אזרחי נגד ההתנתקות.


לדברי ריבלין, "הדברים הגורפים שצויינו עלולים להתפרש שלא כראוי על-ידי אלה שאינם מבינים את הדקויות, כקריאה להפר את החוק באמצעים פאסיביים ולא אלימים. גם קריאה זו מחייבת תיקון ולכן פניתי אל חה"כ אלדד. ציינתי בפניו כי אין זה ראוי שחבר כנסת יקרא למרי אזרחי בתגובה להחלטות של הכנסת שהתקבלו באופן דמוקרטי".

לא מדובר פה בענין אתי, הוסיף ריבלין, אלא בגבולות ובמגבלות של תפקיד ושל מהות חסינות חברי הכנסת, ואלה דברים שחברי כנסת חייבים להזהר בהם זהירות רבה. "חה"כ אריה אלדד הוא אדם בעל מוסר גבוהה עם אתיקה שאינה מתפשרת, בעל יושרה אישית מהמעלה הראשונה, אך הוא גם איש פוליטי ודעותיו ברורות".

בתגובה לקריאת ח"כים מהשמאל להדיח את אלדד מראשות ועדת האתיקה, אומר רבלין כי "הפרשנויות שהושמעו מחברי הכנסת לדברים שנאמרו הן גם פרשנויות פוליטיות".
