

משירות התעסוקה נמסר כי בחודש אפריל 2005 נרשמו בלשכות התעסוקה 14.9 אלף דרישות לעובדים.

משירות התעסוקה נמסר כי בחודש אפריל 2005 נרשמו בלשכות התעסוקה 14.9 אלף דרישות לעובדים. זאת בהשוואה ל- 10.5 אלף דרישות לעובדים בחודש מקביל אשתקד (אפריל 2004), גידול של 4.4 אלף דרישות לעובדים. נתון זה מצביע על עליה בשיעור של 42%.

בהשוואה לחודש קודם (מרס 2005- 20.6 אלף) חלה ירידה של 5.7 אלף (ירידה בשיעור של 27.7%).
מן הראוי לציין כי הנתונים הינם מקוריים2, ואינם מנוכים מהשפעות עונתיות, ימי חג ומספר ימי הפעילות במשך החודש (חודש אפריל אופיין במיעוט ימי עבודה   15 ימי עבודה בלבד).

ניתוח הנתונים ההיסטוריים של "דרושים" מלמד כי בשנת 2004 הסתמנה עליית מדרגה במספר ה"דרושים" שנרשמו בשירות התעסוקה, בהשוואה ל- 4 השנים האחרונות. תוצאה זו הינה פרי המאמצים בשנה האחרונה שבה שירות התעסוקה פעל להידוק והרחבת הקשר עם מעסיקים והרחבת מעורבות שירות התעסוקה בהסדרת שוק העבודה כמו כן גם כתוצאה מהצמיחה בפעילות הכלכלית במשק והגידול במספר המועסקים.

בשרות התעסוקה מדגישים כי בשונה מן העבר כל הדרישות למשרות הנרשמות כעת הינן לעובדים מקומיים בלבד, ולא לעובדים זרים.

בממוצע חודשי בשנת 2004 הסתכם מספרם של הדרושים ב   16.9 אלף לעומת 13.0 אלף בשנת 2003 ו   13.7 אלף בשנת 2002. עוד ניתן ללמוד כי בארבעת החודשים הראשונים של שנת 2005 חלה עליה בשיעור של 2.4% במספרם של הדרושים בהשוואה לארבעת החודשים הקודמים. בהשוואה לתקופה המקבילה אשתקד, חלה עליה בשיעור של 28%.
