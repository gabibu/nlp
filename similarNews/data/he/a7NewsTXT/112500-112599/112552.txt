

שישה פעילי ימין, שנעצרו בחסימות הכבישים ושוחררו בתנאים מגבילים, מבקשים מבית המשפט לבטל מעצר בית שהושת עליהם בהסכמתם. הם הודיעו כי אם בית המשפט לא ייעתר לבקשתם, אזי הם מבקשים להורות על מעצרם. הם הצהירו כי אין בכוונתם לקיים את תנאי שחרורם.

יצויין כי נגד המבקשים הוגש כתב אישום בו מיוחסים להם עבירות של התפרעות והפרעה לשוטר במילוי תפקידו. הם טענו כי תנאי שחרור אלה הינם תנאים בלתי סבירים ופוגעים בחופש תנועתם ובחופש העיסוק שלהם בצורה קיצונית.
"אם יגיע בית המשפט למסקנה כי תנאי שחרורם הנם סבירים, הרי שהם מבקשים כי תוצא כנגדם פקודת מאסר, מאחר ואין הם מתכוונים לקיים את תנאי שחרורם", הצהירו.

מבזקי חדשות בסלולרי- עדכונים מחדר החדשות של INN - ערוץ 7

