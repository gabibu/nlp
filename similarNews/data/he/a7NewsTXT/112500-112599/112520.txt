

ועדת הכלכלה של הכנסת אישרה בשבוע האחרון את התיקון לחוק צו יבוא חופשי, בחודש הקרוב יעלה התיקון לקריאה שנייה ושלישית במליאת הכנסת.

על פי צו יבוא חופשי ישנה חובת בדיקה על עמידה בתקן רשמי כתנאי ליבוא טובין. מדובר במחסום לא קל ליבוא הכרוך בעלויות בדיקה, עלויות אחסון במכס ובירוקרטיה.

ועדה בראשות פרופ' סיני דויטש בדקה את החיוניות של חיוב בדיקות היבוא. הועדה המליצה לבצע הקלות בבדיקות היבוא על ידי קביעת קטגוריות של טובין לפי רמות הסיכון שלהם כך שטובין מסויימים ימשיכו להיבדק כמו הים בבדיקות עמידה בתקן, אחרים ייבדקו רק על ידי בדיקת מסמכים ותצהירים ואחרים כלל לא ייבדקו (כדוגמת "המסלול הירוק" במכס).

דו"ח דויטש המליץ על ההקלות ביבוא בתנאי שלצידן תיעשה החמרה בענישה.
הממשלה אימצה את מסקנות הועדה ובאפריל 2004 אף הוסיפה על החמרה בענישה גם הגברת הבקרה והפיקוח.

משרד התמ"ת השלים את היערכותו ליישום ההקלות והמתין להשלמת החקיקה לשם הגברת הבקרה הפיקוח והחמרה בענישה.

השינויים בחוק באים לידי ביטוי באופן מהותי בשני תחומים:

1. חומרת העונשים - מעבר מקנסות בסדר גודל של 20,000 ש"ח לקנסות הנעים בין 67,000 ל- 200,000 ש"ח ולמאסר של עד שנה וחצי.

2. תוספת של סמכויות מנהליות לממונה על התקינה ולבית המשפט

