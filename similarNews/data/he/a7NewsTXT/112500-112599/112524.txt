

"חולות ניצנים הינם משאב טבע לאומי שעלינו לשמור עליו מכל משמר למעננו ולמען הדורות הבאים וכעת עלינו למנוע כל זליגה של הבנייה לתוך אזור החולות", אמר פינס.

שר הפנים, אופיר פינס חתם היום על אזור חולות ניצנים כשמורת טבע.

"חולות ניצנים הינם משאב טבע לאומי שעלינו לשמור עליו מכל משמר למעננו ולמען הדורות הבאים,וכעת עלינו למנוע כל זליגה של הבנייה לתוך אזור החולות.
צרכי הפיתוח בכלל והצורך במציאת פתרונות דיור למפוני גוש קטיף בפרט, הינם אינטרס לאומי חשוב ביותר, אך אסור להם שיבואו על חשבון האינטרס הלאומי הלא פחות חשוב של שימור שכיות החמדה של הטבע הישראלי", אמר פינס.

שר הפנים הודיע כי בהמשך, כוונתו אף להרחיב את שטח השמורה במסגרת הליכי התכנון העתידיים.

בתגובה להחלטת שר הפנים אומר יו"ר סיעת האיחוד הלאומי, צבי הנדל, כי ההחלטה מוכיחה שתכנית ניצנים היא בועה שקרית ומוליכת שולל. "פינס איחד את כל המתיישבים במאבק בכל שכל יישובי גוש קטיף בעזרת השם יישאור במקומם" דברי הנדל.

עמותות איכות הסביבהעתרו הבוקרלבג"ץ בדרישה להקפיא את העבודות בניצנים בטענה כי העבודה בשטח החלה ללא היתר כנדרש בחוק. החוק לטענתם דורש שמיעת התנגדויות לתכנית בטרם יחלו בעבודות בשטח, וכי לכאורה זכות ההתנגדות לתכנית ניתנת, אך למעשה היא "נרמסת ברגל גסה".
