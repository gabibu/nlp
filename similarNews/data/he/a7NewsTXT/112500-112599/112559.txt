

המדד המשולב לבחינת מצב המשק ירד באפריל בשתי עשיריות האחוז.

במחלקת המחקר של בנק ישראל מציינים, כי הירידות במדד המשולב משקפות את ההאטה בפעילות מתחילת השנה לעומת רמת הפעילות אשתקד. ההאטה בפעילות בתחילת השנה מוצאת את ביטויה גם במגמת הירידה ביבוא של מוצרי צריכה.

מדד הפדיון של המסחר והשירותים עלה במרץ ב-0.2%, בהמשך לעלייה של 0.7% בפברואר. מדד הייצור התעשייתי ירד במרץ ב-0.1%, בהמשך לירידה של 0.3% בפברואר.

במדד הייצוא נרשמה באפריל עלייה של 3.7%, בהמשך לעלייה 2.9% במרץ. מדד הייבוא ירד באפריל ב-2.1%, בהמשך לירידה של 2% בחודש מרץ.


