

אלפים השתתפו אמש בהילולת רבי מאיר בעל הנס בטבריה שנפטר בי"ד באייר. ר' מאיר בעל הנס היה אחד מגדולי התנאים ומתלמידיו של ר' עקיבא. בשל ההילולא נסגר לתנועה הכביש שבין טבריה לכינרת.

רבי מאיר בעל הנס, נפטר בי"ד באייר, פסח שני, ונחשב לאחד מגדולי החכמים שהיו בתקופת התנאים ומתלמידיו הגדולים של רבי עקיבא. שמועות רבות נאמרו בשמו במשנה, וסתם משנה נחשבת מדברי רבי מאיר. ניסים רבים נקשרו בשמו של רבי מאיר בחייו וגם במותו ועל כך נקרא רבי מאיר בעל הנס.
אנשים רבים הזקוקים לישועה בעניינים שונים, באים לקברו של רבי מאיר, ונושאים תפילה. ורבים הסיפורים על ישועות שאירעו במקום.

ההילולא של רבי מאיר מקדימה בארבעה ימים בלבד את ההילולא של בן דורו, רבי שמעון בר יוחאי המתקיימת בכל שנה במירון בי"ח באייר, ל"ג בעומר.

בשל ההילולא, נסגר הכביש שבין טבריה לצומת כינרת.
