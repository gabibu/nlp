

ברבע הראשון של השנה גדל היצוא התעשייתי (ללא יהלומים) לאוקראינה ב- 6.7% לעומת התקופה המקבילה אשתקד והסתכם בכ- 17.4 מיליון דולר.

בשנה האחרונה החלו 33 חברות ישראליות חדשות לפעול באוקראינה בתחום: המזון, הפלסטיקה, העץ, המתכת והחשמל; האלקטרוניקה; התרופות ועוד. כיום פועלים במדינה זו 382 חברות ישראליות, המהווה גידול של 9% לעומת שנת 2003. כך מסר שרגא ברוש, נשיא התאחדות התעשיינים ויו"ר מכון היצוא.

ברוש ציין, כי ברבע הראשון של השנה גדל היצוא התעשייתי (ללא יהלומים) לאוקראינה ב- 6.7% לעומת התקופה המקבילה אשתקד והסתכם בכ- 17.4 מיליון דולר.

להערכתו, יגדל השנה היצוא התעשייתי (ללא יהלומים) לאוקראינה בכ-5% לעומת 2004 ויסתכם בכ-85 מליון דולר.

נשיא התאחדות התעשיינים ויו"ר מכון היצוא קרא, ליצואנים הישראלים לבוא ולעשות עסקים באוקראינה, זאת בעקבות "המפכה הכתומה" שהעלתה לשלטון את הנשיא ויקטור יושנצ'קו, שהבטיח לשנות את סדרי השלטון ולעבור לכלכלת שוק.

הוא מעריך, כי אוקראינה עומדת בפיתחה של התפתחות כלכלית מואצת בשל התקרבותה למערב וכי יש לצפות לעליות דירוג האשראי שלה בידי הגופים הפיננסיים הבינלאומיים דבר שיביא להשקעות מערביות מרובות. כמו כן, יש לצפות למענקים נרחבים יותר מהאיחוד האירופי המתחרה ברוסיה על ליבו של העם האוקראיני.

להערכתו, קיים ביקוש מיידי בציוד חקלאי לאוקראינה בסכום של 10-5 מיליארד דולר עם אספקה שנתית של 2-1 מיליארד דולר. עוד אמר, כי עיבוד מזון ואריזה הינו בעל אחוז הצמיחה הגבוה ביותר מבין כל התעשיות באוקראינה.

ברוש ציין, כי פוטנציאל נוסף ליצואנים הישראלים הוא ענף התקשורת והאלקטרוניקה באוקראינה המצוי בשלב של התפתחות מתמדת. ע"פ הערכות שונות, ענף התקשורת האוקראיני יצמח משמעותית ב- 5 שנים הקרובות ליותר מ- 4 מיליארד דולר בשנת 2010. תחום נוסף בעל פוטנציאל להשקעות הוא ענף התרופות, מוצרים פרמצבטים וציוד רפואי, הסובל מבעיות רבות באוקראינה.

ברוש מעריך, כי הפוטנציאל הכלכלי הגלום במדינה זו ליצואנים הישראלים הוא הגבוה ביותר מבין כל המדינות שהיוו בעבר חלק מברית המועצות.
