

קרן הסיוע הבינלאומית של הממשל האמריקני ה Usaid החלה ביום שישי בפרוייקט שיפוץ כבישים ברש"פ. במסגרת הפרוייקט ישופצו כ 38.5 ק"מ ב 7 כבישים, שנבחרו לאחר תיאום עם האחראים על נושא תכנון ובינוי ברש"פ.

קרן הסיוע הבינלאומית של הממשל האמריקני ה Usaidהחלה ביום שישי בפרוייקט שיפוץ כבישים ברש"פ. בין היתר נועד הפרוייקט להדגיש את מחוייבותה של ארה"ב ל"ממשלתה הנבחרת באופן דמוקרטי" של הרש"פ, ולתרום לעידוד מורלי של הפלשתינים. בקרן מציינים כי במסגרת הפרוייקט ישופצו כ 38.5 ק"מ ב 7 כבישים, שנבחרו לאחר תיאום עם האחראים על נושא תכנון ובינוי ברש"פ.

כתבתנו רותי אברהם מוסרת כי אלווין ניומן העומד בראש מינהל התשתיות בקרן מבטיח כי מדובר בכבישים "בעלי הסטנדרטים הגבוהים ביותר", שיתוכננו על ידי מהנדסים פלשתינים, ייבנו על ידי חברות מקומיות בפיקוח אמריקני ויועסקו בהם כ 20 אלף פלשתינים. כבישים אלו לדבריו נועדו לשמש "דוגמא בת קיימא לשיתוף פעולה אמריקני פלשתיני".

הוא אמר כי משיחות שקיים עם תושבים פלשתינים, הם ציינו את העידוד המורלי שהם שואבים מבנייתם של כבישים יפים ברש"פ שכן הם טומנים בחובם, לטענתם,
"הבטחה לעתיד".

הקרן מציינת עוד כי הכבישים המיועדים לשיפוץ הם: 2.5 ק"מ בכביש קלנדיה אל בירה. 8 ק"מ בכביש 60 , מעראבה לאזור ג'אבה, באזור ג'נין. 8 ק"מ בכביש צוריף חארס באזור חברון. 5 ק"מ בכביש טול כרם ענבתה באזור טול כרם. 8 ק"מ בכביש טובאס אל פארא באזור טובאס. 4 ק"מ בכביש בין בית לקיה לבית עור באזור רמאללה, ושלושה ק"מ על כביש יעבד באזור ג'נין.

כביש קלנדיה אל בירה יהפוך ע"פ הפרסום, ל"כביש לדוגמא", שבו יוצבו מתקנים ויסללו מדרכות. הכביש אף יקושט באמצעים אמנותיים שונים לכל אורכו.
