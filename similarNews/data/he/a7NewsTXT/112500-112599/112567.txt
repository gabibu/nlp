

עליה של 22% נרשמה במספר התיירים שנכנסו לישראל בארבעת החודשים הראשונים של השנה. בחודשים ינואר עד אפריל נכנסו ארצה 536 אלף תיירים.

בחודש אפריל 2005 לבדו נרשמו 163 אלף כניסות תיירים וזו עליה של 20 אחוז בהשוואה לאפריל 2004. נתונים אלה עולים מדו"ח הלשכה המרכזית לסטטיסטיקה והאגף לסטטיסטיקה ומידע במשרד התיירות שהתפרסמו אתמול.



מהדו"ח עולה עוד כי מתוך 536,500 כניסות המבקרים לישראל בארבעת החודשים הראשונים של השנה   535,200 היו כניסות תיירים ו-1,200 ביקורים של נוסעים בשיוט. 466,800 כניסות תיירים היו בדרך האוויר (עליה של 20 אחוז); ו-67,400 היו בדרך היבשה (עליה של 41 אחוז). מתוך 466,800 הכניסות בדרך האוויר   440,800 היו דרך נתב"ג (עליה של 20 אחוז לעומת התקופה המקבילה אשתקד) ו-26 אלף בטיסות ישירות לאילת (עליה של 19 אחוז). עוד עולה מהנתונים כי מתוך כלל כניסות התיירים בחודש אפריל השנה - 142,200 היו בדרך האוויר (88 אחוז מסך כל הכניסות)   עליה של 17 אחוז לעומת אשתקד; 20 אלף כניסות היו בדרך היבשה (עליה של 13 אחוז) ועוד 300 כניסות היו דרך הים. מתוך 142,200 הכניסות בדרך האוויר   134,700 היו דרך נתב"ג ו-7,500 היו בטיסות ישירות לאילת (ירידה של 12 אחוז).

כתבגנו קובי פינקלר מוסר שבהתייחסו לדברים אומר שר התיירות, אברהם הירשזון, לערוץ 7 כי "אמנם היעדים הושגו וישנה עליה במספר התיירים אך מדיניות השמים הסגורים של מינהל התעופה האזרחי פוגעת ביעדים התיירותיים שנקבעו לשנת 2005".
