

אנשי סיעת עם אחד בראשות יו"ר ההסתדרות, ח"כ עמיר פרץ, הצליחו להוכיח לוועדת הכספים של מפלגת העבודה כי אין לסיעתם חובות שיוטלו על כתפי מפלגת העבודה בעקבות התמזגות הסיעה במפלגה.

בעקבות הדיון שנערך אתמול הוחלט להסיר את הדיון באיחוד המפלגות מסדר יומה של ועידת מפלגת העבודה שתיערך בשבוע הבא.

בקרב אנשיו של ח"כ פרץ שוררת תחושת ניצחון בעקבות ההחלטה ולדבריהם הוסר המכשול האחרון וכעת יוכל פרץ להתמודד על ראשות מפלגת העבודה בפריימריס שיערכו בעוד קצת יותר מחודש.

