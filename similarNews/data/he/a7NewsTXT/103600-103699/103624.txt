

ההסתדרות הפסיקה היום את העבודה בכל מערכת הבריאות למשך שעה אחת לאות הזדהות עם גמלאי בית החולים "ביקור חולים" בירושלים, שאינם מקבלים פנסיה בשל הקשיים הכלכליים של ביה"ח. מאות גימלאי ועובדי "ביקור חולים" הפגינו מול ביה"ח בירושלים.

יו"ר ההסתדרות, ח"כ עמיר פרץ, הזהיר היום כי "זוהי יריית הפתיחה בשורה של צעדים דומים שההסתדרות מתכוונת לנקוט בכל המשק אם הממשלה לא תיטול אחריות ותדאג לזכויותיהם של גימלאי ביקור חולים".
