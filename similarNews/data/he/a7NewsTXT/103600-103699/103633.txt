

ועדת הכספים של הכנסת צפויה לקיים דיון מיוחד בנושא הקצאת סכום של 200 מיליון  ע"י הממשלה לצורך בניית מקוואות.

את נושא ההקצבות לצורך בניית המקוואות העלה לסדר היום ח"כ אברהם (בייגה) שוחט, שטען כי מדובר בסכום גדול ושלפי פרסומים בעתונות ישנן האשמות הדדיות לגבי הקבלנים שגבו כספים בעת בניית המקוואות.

יו"ר ועדת הכספים, ח"כ יעקב ליצמן, ששמו הוזכר באותם פרסומים, טען כי שמו שורבב לשם והבהיר כי הוא גאה להיות מי שניסה לעזור בנושא המקוואות. ליצמן תיאר את מעורבותו בזירוז בניית המקוואות, לאחר שנציג משרד המשפטים הודיע שאין לו התנגדות, וסיפר כי נפגש עם החשב הכללי, כדי להפציר בו שאת הסכום שעליו אין מחלוקת עם הקבלנים יש לשלם.
