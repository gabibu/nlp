

צוות המשא ומתן של המפד"ל נפגש היום בכפר המכביה, עם הצוות מטעמו של ראש הממשלה במגעים להרכבת קואליציה חדשה.

צוות המשא ומתן של המפד"ל נפגש היום בכפר המכביה, עם הצוות מטעמו של ראש הממשלה במגעים להרכבת קואליציה חדשה.

צוות המפד"ל שכלל את השר הרב יצחק לוי, חבר הכנסת זבולון אורלב וחבר הכנסת שאול יהלום, הציג בפתח הדברים דרישה לקבלת תיק החינוך. לעומת דרישה זו הבהיר ראש צוות המו"מ של הליכוד אורי שני כי תיק החינוך יישאר בידי שר מהליכוד.

השר הרב יצחק לוי אמר בתגובה כי אין בכוונת המפד"ל לוותר במאבק על תיק החינוך, והוא מתעתד לפנות בסוגיה זו לראש הממשלה שרון.

בין שאר דרישותיהם של אנשי המפד"ל דרשו אנשי המפלגה שלא לשנות את הסטטוס קוו הדתי במדינה, דרישה שמעצם הגדרתה שוללת הסכמה ותיאום בין המפד"ל ושינוי לישיבה משותפת בממשלה אחת. בסוגייה זו של שיתוף פעולה עם שינוי, אמר לכתב ערוץ 7 השר הרב לוי כי ישיבה משותפת תוכל להתקיים רק לאחר ששינוי תרד מהעץ, כהגדרתו. "טבעי והגיוני יותר שנשב עם המפלגות החרדיות", דברי השר לוי

כמו כן תבעו אנשי המפד"ל מאנשי שרון שלא לאפשר הקמת מדינה פלשתינית. צוות המפד"ל קבעו כי יוכלו לחיות בשלום עם מתווה בוש רק אם יוצא ממנו סעיף המדינה הפלשתינית.
