

בג"צ הוציא צו ביניים המעכב את פינוי שוכני הכיכר המכונה "כיכר הלחם" בתל אביב, עד לדיון בעתירתם.

בג"צ הוציא צו ביניים המעכב את פינוי שוכני הכיכר המכונה "כיכר הלחם" בתל אביב, עד לדיון בעתירתם.

צו זה מונע את ביצוע כוונת עיריית ת"א שפורסמה אמש לפנות את משתכני הכיכר הסמוכה לכיכר המדינה. על פי ההודעה בכוונת העירייה היה לפנות את הכיכר בתוך עשרים וארבע שעות מרגע פרסום ההתראה. בהודעתה הורתה העירייה לפנות כל סממן למחאה שבמקום, ובכלל זה גנרטורים, שלטים אוהלים וכיוצא באלה.

יצוין כי בכיכר הלחם מתגוררים מזה למעלה מחצי שנה מספר משפחות מחוסרות דיור ואמצעים. המשפחות הגיעו למקום, כזכור, כאקט של מחאה על המצב הכלכלי בארץ. המשפחות מתגוררות באוטובוסים ישנים וגרוטאות רכב ישן שהובאו למקום.

בשיחה עם כתב עתי"ם אמר שלום אלקיים, מנכ"ל עיריית ת"א "הגשנו דרישה לכל האנשים המשתכנים במקום, הדבקנו בכל האזור צווי פינוי שתוך 24 שעות אנו דורשים מהם לעזוב את הכיכר". את דבריו אלה חתם בקביעתו כי "אם המשתכנים במקום לא יתפנו, אנו נמצא את העיתוי המתאים כדי לפנות אותם משם".

יצוין כי בעבר ניסו בעלי הקרקעות עליהם שוכנים יושבי הכיכר, לפנות את המשתכנים, אולם המשטרה סילקה מהמקום מעט מאוד כלי רכב וגרוטאות שהיו שם, ואילו המשתכנים עצמם נשארו.

לטענת עיריית ת"א, עיתוי הדרישה לפנותם הגיע לאחר הבחירות שהסתיימו. "בכל הזמן הזה האנשים ביקשו להפגין מחאה נגד הממסד וכעת שהבחירות הסתיימו, לדעתנו גם המחאה של האנשים צריכה להסתיים והכול חייב לחזור לקדמותו. אנו חייבים לשמור על הסדר והניקיון במקום ולכן אין לנו גם בעיה לפנות את המשתכנים גם מהשטח הפרטי וגם מהשטח הציבורי".

כאמור, בעקבות פנייתם של אנשי הכיכר לבג"ץ הוצא צו המעכב את ביצוע הפינוי לעת עתה. בפנייתו לעירייה כתב בא כוחם מר שמואל סעדיה, כי דווקא בשל היות הקרקע פרטית אין באפשרות עיריית תל אביב לבצע בהן פעולת פינוי
