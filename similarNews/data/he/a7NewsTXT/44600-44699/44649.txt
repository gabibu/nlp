

מערת קבורה, השנייה במספר במתחם הכנסת , התגלתה בשבוע שעבר במהלך עבודות החציבה לקראת הקמת אגף נוסף של חדרי עבודה לחברי הכנסת, כך פירסם היום עיתון ידיעות אחרונות.

עוד נמסר שם כי בפתח המערה נראו עצמות אדם, אך לא ברור אם יש בה גם ארונת קבורה כמו אלו שנתגלו במערה סמוכה מסוף ימי בית שני, שנחשפה בעת בניית אגף הח"כים והאודיטוריום לפני יותר מעשר שנים.

לדבריו של ח"כ משה גפני: " הכול צריך להיעשות על פי ההלכה ועל פי החוק, והחוק מחייב התייחסות של הרבנות הראשית, משרד הדתות ואגף העתיקות . כמעט בכל מקרה קודם נמצא פתרון משביע רצון".

בימים הקרובים אמורים אנשי אגף העתיקות להרחיב את פתח המערה , ולבדוק את הממצאים שבתוך המערה.

