

בחיפושים במחוז נקודושס שבטקסס נמצאו שרידי גופת אדם, כנראה של אחד מאנשי הצוות של המעבורת קולמביה. עוד נמצאו בשטח גם עשרות שברים של המעבורת.

מומחים בנאס"א מסרו אמש כי זיהו שבר של הכנף השמאלית של "קולומביה", גילוי מכריע משום שזה היה המקום בו עלתה הטמפרטורה לפני התפרקותה של מעבורת החלל באוויר ב-1 בפברואר.

מדובר באחד מתוך 12,000 שברי המעבורת שנתגלו מאז ש"קולומביה" התפרקה מעל מדינת טקסס בשובה לכדור הארץ, בתום מסע בן 16 יום בחלל.


