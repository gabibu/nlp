

400 כלכלנים בכירים בארצות-הברית, ובהם עשרה חתני פרס נובל, מותחים ביקורת על תוכניתו של ג'ורג' בוש לחידוש הצמיחה בכלכלת ארה"ב, תוכנית המבוססת על הפחתת מסים.

בהצהרה שפירסמו בעיתון "ניו-יורק טיימס" טוענים הכלכלנים הבכירים כי הפחתת המיסים שיזם מימשל בוש לפני שנתיים לא הועילה להבראת המשק האמריקני.

עיקר הביקורת היא על ביטולו הצפוי של המס על הדיוידנדים שחברות משלמות לבעלי המניות. לדברי הכלכלנים, "ההצעה תעשיר את העשירים בלבד ולטווח רחוק תביא לעלייה בשיעורי הריבית".
