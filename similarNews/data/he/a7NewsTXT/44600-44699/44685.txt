

שרון אמר כי מערכת הביטחון נקטה בכל האמצעים הדרושים למתן הגנה מרבית לאזרחי ישראל, לרבות בעורף "כל הצעדים ננקטו ועשינו את הטוב ביותר האפשרי. נכון שיש סכנה, אני מעריך אותה כסכנה פחותה, אבל היא קיימת. נערכנו למתן תשובות הטובות ביותר שניתן לתת".
בנוסף אמר הרמטכ"ל יעלון: בנוגע לאיום שיגור מטוסים מתאבדים לישראל, כי טכנית הכל אפשרי, אך לחיל האויר יש אפשרויות מהקרקע ומהאויר לפגוע בכל מי שיתקרב לשמי ישראל

ראש הממשלה אריאל שרון ושר הביטחון שאול מופז ביקרו היום בסוללת טילי החץ, הפרוסה ליד עין שמר, על מנת לעמוד מקרוב על רמת המוכנות של ישראל בכל התפתחות שתהיה, בעקבות תקיפה אמריקנית אפשרית בעיראק.

לביקור התלוו גם הרמטכ"ל משה יעלון, מפקד חיל האויר האלוף דן חלוץ וקצינים בכירים מחיל האויר ומערך הנ"מ שתדרכו את ראש הממשלה על פריסת סוללת החץ במקום.
אין מקום לבהלה, נקטנו בכל האמצעים הדרושים
- רה"מ אריאל שרון
שרון אמר כי מערכת הביטחון נקטה בכל האמצעים הדרושים למתן הגנה מרבית לאזרחי ישראל, לרבות בעורף "כל הצעדים ננקטו ועשינו את הטוב ביותר האפשרי. נכון שיש סכנה, אני מעריך אותה כסכנה פחותה, אבל היא קיימת. נערכנו למתן תשובות הטובות ביותר שניתן לתת".

ראש הממשלה ביקש מאזרחי ישראל לנהוג בשקט ולהשמע לכל ההנחיות, שכבר ניתנו וינתנו בעתיד לפי הצורך. "אין מקום לבהלה, נקטנו בכל האמצעים הדרושים", חזר והרגיע שרון.

הרמטכ"ל רב אלוף משה יעלון העריך הערב בתשובה לשאלה בערוץ 2 כי המיתקפה האמריקנית בעירק תחל בשבועות הקרובים. יעלון: "אני אופתע אם זה יהיה יותר רחוק מהשבועות הקרובים".

לדברי הרמטכ"ל ישראל עוקבת אחר ההתרחשות, אך אינה מעורבת. יחד עם זאת הוסיף, כי למרות הסבירות הנמוכה להיפגע מטילים שתשגר עירק, על ישראל להיות מוכנה ובמיוחד בנושא הגנת שמי המדינה, ההגנה הסבילה של פיקוד העורף ומוכנות הזרוע הארוכה של צה"ל - חיל האויר - שאם צריך, תדע ישראל להפעילה.

והוסיף כי הסבירות לירי טילים על ישראל נמוך וסדאם חוסין יוציא איום זה לפועל רק אם יהיה "עם הגב אל הקיר". בנוגע לאיום שיגור מטוסים מתאבדים לישראל אמר יעלון, כי טכנית הכל אפשרי, אך לחיל האויר יש אפשרויות מהקרקע ומהאויר לפגוע בכל מי שיתקרב לשמי ישראל.

בנוגע לעימות במיפרץ בכללותו אמר יעלון, כי מדובר ב"שינוי מיבנה גיאופוליטי באזור" שתכליתו מימוש איומה של ארה"ב להסיר מישטר ערבי השייך לציר הרשע. גם אירן וסוריה, החוששות כי הן הבאות בתור, מרסנות את פעילותן ובכלל זה ריסון פעילות החיזבאללה מדרום לבנון.
לחיל האויר יש אפשרויות מהקרקע ומהאויר לפגוע בכל מי שיתקרב לשמי ישראל
- הרמטכ"ל משה יעלון
בנוגע לסגר על השטחים אמר יעלון: "הסגר מקל עלינו בפעילות הבטחונית למנוע פיגועים". לדבריו מעצר מחבלים מתאבדים ומבוקשים בימים האחרונים בשטחים העלה את החשש כי ישראל עומדת לפני גל טרור ועל כן הוחלט על סגר למרות חג הקורבן המוסלמי.

יעלון האשים את יאסר ערפאת כי הוא מטרפד כיום כל נסיון להגיע להפסקת אש בשיחות שמקיימים ישראלים עם גורמים פלשתינים שונים. והוסיף כי ערפאת לא עוסק בעצמו בפיגועים, אך מעביר מסרים המתורגמים על ידי אנשיו בשטח לאסטרטגיה של טרור, תוך שטירפד גם את הנסיונות להשיג הפסקת אש בשיחות בין ארגוני הטרור בקהיר.
