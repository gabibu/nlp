

קלטת שבה קורא מנהיג ארגון "אל קאעידה", בן לאדן, לבני העם העיראקי לבצע פיגועי התאבדות נגד האמריקנים, שודרה בתחנת הטלוויזיה אל ג'זירה.

בקלטת הביע בן לאדן סולידריות עם העם העיראקי, ואמר כי עליהם לבצע פיגועי התאבדות נגד האמריקנים. הוא לא הסתפק בדבריו לעם העיראקי, אלא פנה לכל המוסלמים וקרא להם שלא לשתף פעולה עם ארה"ב.

מנהלי תחנת אל ג'זירה אישרו, כי הקול שנשמע בקלטת הוא אכן קולו של אוסאמה בן לאדן.
עורך החדשות בתחנה, אמר כי הקלטת כנראה אותנטית, מאחר שהגיע לתחנה באותה דרך בה הגיעו הקלטות הקודמות של בן לאדן.
משרד החוץ האמריקני הודיע, כי קלטת זו מוכיחה שוב על קיום הקשרים ההדוקים בין בן לאדן לבין המשטר העיראקי.
