

רשת הטלוויזיה האמריקנית NBC מוסרת כי צבא עירק מעביר כמויות גדולות של חומרי נפץ לעבר שדות הנפט העירקיים.

ככל הנראה מטרת פעולה זו היא לפוצץ את שדות הנפט בעת מלחמה.

עוד מוסרת רשת הטלוויזיה כי לאחרונה קנו חברות נפט כמויות גדולות של חומרי נפץ. את הרכישה הזו נימקו החברות בכך, שהחומרים מיועדים לפיתוח שדות הנפט.

מומחי מודיעין אמריקניים שבדקו זאת אומרים כי מדובר בכמויות חריגות.

רשת NBC מוסרת עוד כי צבא ארה"ב נערך למבצע מיוחד שתכליתו להגן על שדות הנפט עם פרוץ המלחמה, אך קשה להניח כי הצבא יצליח להגן על 1500 בארות הנפט.
