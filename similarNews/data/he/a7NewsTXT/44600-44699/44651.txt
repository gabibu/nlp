

כצפוי, הסתיימה היום בלא כלום הפגישה בין צוות המו"מ של הליכוד לבין נציגי מרצ, בכפר המכביה. ואולם, כתבנו אפי מאיר מוסר שאנשי הליכוד הבטיחו למשלחת מרצ כי צפויות למפלגה זו "הפתעות נעימות" בכל מה שנוגע למדיניות הממשלה העתידה לקום.

קודם לכן דחה הליכוד את בקשת משלחת המפד"ל להפקיד את תיק החינוך בידיהם. נראה שהליכוד דוחה גם את בקשת המפד"ל לייצוג של שני תיקים בממשלה החדשה.

בעוד זמן קצר יבואו לכפר המכביה נציגי עם אחד. חברת הכנסת הנבחרת אילנה כהן, מעם אחד, אמרה ביומן ערוץ 7 כי למפלגתה שורה של תביעות בנושא הכלכלי-חברתי.
