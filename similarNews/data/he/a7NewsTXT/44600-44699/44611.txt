

הרשות מקיימת "מסע" לקליטתם של מחבלי הפאתח' ש"נפלטו" מהארגון במשך שנות האנתפדה, והיא מציבה אותם במשרות ביטחוניות ובמשרדי הרשות, כך מדווח כמאל חמיד מזכ"ל הפתח' בבית לחם.

מחבלי הפאתח' עוברים הסבה ומתמנים ל"משרות ביטחוניות ופקידותיות" ברש"פ. מזכ"ל הארגון בבית לחם כמאל חמיד אמר כי הרשות מקיימת "מסע" לקליטתם של מחבלי הפאתח' ש"נפלטו" מהארגון במשך שנות האנתפדה, והיא מציבה אותם במשרות ביטחוניות ובמשרדי הרשות. "בחודשים האחרונים הצליחה הרשות הפלשתינית לקלוט מחדש לשורותיה יותר מ-90 אחוז מצעירי ארגון הפאתח', שמאז פרוץ האנתפדה, לפני יותר משנתיים, מצאו את עצמם בלי מסגרת", אמר. לדבריו, ערפאת והוועדה העליונה של הפאתח', שהוא עומד בראשה, החליטו לשלב מחדש צעירים ערבים במנגנוני הביטחון ובמשרות של הרשות הפלשתינית, וזאת במסגרת תכנית "ההבראה והרפורמות" ברשות.

המטרה: ניסיון ללכד את שורות ארגון הפאתח' ולארגן אותו מחדש. חמיד אומר כי הפאתח' וערפאת בראשו מבקשים "להביא לרגיעה" במעשי האלימות ולמנוע פיגועים ומעשי ירי, לאחר שהגיעו למסקנה כי הפסקת אש משרתת את האינטרס של הרש"פ.

חמיד אמר כי קליטתם של חברי הפאתח' במשרות ביטחוניות ואזרחיות ברשות תמנע מגורמים זרים לארגון להשפיע על כוחו בעתיד. הערבים האלה מיועדים להיות "האליטה" העתידית של הפאתח' ושל הרש"פ, ומקור כוחם. לטענתו, תקציב הביטחון של הרש"פ לשנת 2003 הוגדר בזכות "הרפורמות" שמבצע ערפאת במנגנוני הביטחון של הרש"פ.
