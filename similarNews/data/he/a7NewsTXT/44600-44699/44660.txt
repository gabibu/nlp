

פקחי הנשק של האו"ם המשיכו בחיפושיהם אחר נשק להשמדה המונית בעיראק גם היום, היום הראשון של איד אל-אדחה, חג הקורבן המוסלמי.

על פי דיווחי שלטונות עיראק, הפקחים ביקרו בארבעה אתרים ביניהם הכור הגרעיני לשעבר באל-טוויתא, כ-25 קילומטרים דרומית לבגדאד. פקחי הסוכנות הבינלאומית לאנרגיה גרעינית ביקרו במקום מספר פעמים בעבר.

צוות הפקחים של הסוכנות הבינלאומית לאנרגיה גרעינית החל במדידת הקרינה הגרעינית באבו-איתא, כ-110 קילומטרים מערבית לבגדאד.

מומחים לנשק כימי ביקרו היום באל-מותאנה ליד העיר סמארה, מסרו מקורות בבגדאד.

ביום שני סירו הפקחים לאורך גדות החידקל. מקורות מודיעינים זרים ומקורות באופוזיציה העיראקית ציינו בעבר פעמים רבות בעבר כי סביר שקיימים מקומות מסתור תת קרקעיים למערכות נשק אסור, לאורך החידקל.
