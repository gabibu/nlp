

ח"כ עמיר פרץ אמר בתום הפגישה "הודענו לליכוד שאם לא יציבו את הנושא הכלכלי- חברתי בראש סדר העדיפויות, לא תהיה תשתית שתאפשר את כניסתנו לממשלה".

הסתיימה הפגישה בין נציגי סיעת עם אחד בראשות עמיר פרץ לנציגי סיעת הליכוד בכפר המכביה. פרץ אמר בתום הפגישה "הודענו לליכוד שאם לא יציבו את הנושא הכלכלי- חברתי בראש סדר העדיפויות, לא תהיה תשתית שתאפשר את כניסתנו לממשלה".

בתום פגישת הליכוד עם נציגי יהדות התורה העריך חכ הרב אברהם רביץ שהליכוד יקים ממשלה של הימין והחרדים.

הפגישה בין צוות המשא ומתן של הליכוד לבין נציגי מרצ בכפר המכביה, הסתיימה, כצפוי, בלא כלום. ואולם, כתבנו אפי מאיר מסר שאנשי הליכוד הבטיחו למשלחת מרצ כי צפויות למפלגה זו "הפתעות נעימות" בכל מה שנוגע למדיניות הממשלה העתידה לקום.

קודם לכן דחה הליכוד את בקשתה של משלחת המפד"ל להפקיד את תיק החינוך בידיהם. נראה שהליכוד דחה גם את בקשת המפד"ל לייצוג של שני תיקים בממשלה החדשה.
