

ממשלת סין החליטה להקטין את סגל שגרירותה בבגדאד, בשל האפשרות הגוברת למלחמה במדינה זו, כך הודיע משרד החוץ בבייג'ינג. הדוברת ז'אנג קי-יואה אמרה כי סין החליטה לצמצם את הסגל הלא-נחוץ "לאור המתח הגובר בעיראק".

השגרירות הסינית בבגדאד החלה בספטמבר ברישום אזרחים סיניים, וכיום רשומים בה כ-160 אזרחים המתגוררים בעיראק. שגרירות הכינה תוכניות חירום לפינוי שארית האזרחים הסינים דרך ירדן.
(עתי"ם-רויטרס וד.פ.א.)
