

פרס בגין לשנת 2003 יוענק לאל"מ אילן רמון. פרס בגין מוענק מדי שנה לאות הכרה במעשה מיוחד, תרומה או הישג למען עם ישראל ו/או מדינת ישראל.

ועדת פרס בגין החליטה להעניק השנה את הפרס לטייס החלל הראשון של ישראל, אל"מ אילן רמון ז"ל.
הועדה פסקה כי טיסתו ההרואית של רמון לחלל היתה מעשה מיוחד וכי התנהלותו כאדם צנוע, יהודי גאה ולוחם חייל האויר הישראלי, הביאה לקידוש שם שמים וישראל בעולם כולו.

אל"מ רמון השתתף בתקיפה שהביאה להשמדת הכור בעיראק בשנת 81', פעולה שבוצעה בפקודתו של רה"מ מנחם בגין.

עוד הוסיפה הוועדה כי אילן רמון הביא למודעות העולם כולו את ההיסטוריה , המסורת , התפילות, המנהגים והאמונה של עם ישראל.
