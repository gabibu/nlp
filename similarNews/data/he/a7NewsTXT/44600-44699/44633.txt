

יו"ר המפד"ל , השר אפי איתם , הנחה את חברי צוות המו"מ של המפדל להבהיר היום לנציגי הליכוד שהמפד"ל לא תוכל להשלים עם פגיעה בסטטוס קוו בענייני דת ומדינה.

לדבריו,"בשיחות שהתקיימו בהנחייתי בין ח"כ אורלב לח"כ לפיד התגלו פערים מהותיים בין המפד"ל לשינוי. המפד"ל לא תסכים בשום אופן להנהגת נישואין אזרחיים בישראל, פתיחת תחבורה ציבורית בשבת והכרה בגיור הרפורמי" .

איתם ציין כי המפד"ל אינה פוסלת עקרונית ישיבה בממשלה עם שינוי אך כל עוד שינוי תתעקש על קווי יסוד הפוגעים בזהותה היהודית של מדינת ישראל "ישיבה משותפת בממשלה היא בלתי אפשרית" .

את הידיעה העביר כתבנו בכנסת, חגי סרי לוי.


