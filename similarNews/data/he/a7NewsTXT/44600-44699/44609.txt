

היום יובא למנוחות אל"מ אילן רמון ז"ל. הוא ייטמן בבית הקברות הצבאי בנהלל בטקס צבאי פרטי שבו ישתתפו בני משפחתו וידידיו.

רה"מ שרון אמר כי לא יכול היה להיות לישראל נציג מובחר מאילן רמון שנקטף בשיא תהילתו.

בטקס הממלכתי שהיה אתמול, בהגיע הארון ארצה, קראו רונה רמון ובנה אסף מכתב שקיבלו מן האסטרונאוט דייב בראון מצוות הקולומביה. בין היתר כתב בראון כי התרגש במיוחד מן המכתב שקרא אילן לאנשי הצוות בחלל. את המכתב כתב ניצול שואה שסיפר על בתו בת השבע שנספתה בשואה.
