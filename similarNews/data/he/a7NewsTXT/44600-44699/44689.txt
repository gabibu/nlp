

הלילה עצרו כוחות צה"ל במקומות שונים ביש"ע 21 פלשתינים מבוקשים ודרושי חקירה.

בביתונייה שמדרום לרמאללה עצר כוח מיוחד של צה"ל 3 פעילי חמאס ודרוש חקירה אחד. הכוח מצא במקום גם אקדח.

בג'נין נעצרו 2 מבוקשים.

דרומית לשכם עצר כוח צה"ל 4 פלשתינים מבוקשים.

בבלאטה שבשכם נעצרו 3 מבוקשים פעילי תנזים. בכפר כליל הסמוך לשכם נעצרו 2 מבוקשים פעילי תנזים אף הם.

בנועיימה צפונית מערבית לשכם עצר כוח צה"ל פעיל ג'יהאד אסלאמי.

בחוסאן מזרחית לבית לחם עצר צה"ל 3 מבוקשים.

הסגר על ערי יש"ע הערביות יימשך עד תום ימי החג הערבי, בשל התרעות חמורות על פיגועים ובהם גם פיגועי ראווה.
