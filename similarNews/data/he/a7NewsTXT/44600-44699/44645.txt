

חוג ראשון מסוגו ללימוד על ישראל נפתח באוניברסיטה הכללית לכלכלה ולסטטיסטיקה במוסקווה. החוג החדש - הנקרא "תגבור" - נפתח ביוזמת המחלקה לחינוך בסוכנות היהודית.

הנהלת האוניברסיטה אישרה ללא קשיים כלשהם את פתיחת החוג, המיועד לסטודנטים יהודיים. במחזור הראשון של "תגבור" לומדים 40 סטודנטים. תוכנית הלימודים כוללת לימוד השפה העברית ושיעורים על המבנה המדיני של ישראל וכלכלתה. הסטודנטים משתתפים גם בפעילויות לא-פורמליות של הסוכנות כגון "בית מדרש ללילמוד טקסטים יהודיים", סמינר על האמנות הישראלית ועוד.

באוניברסיטה לכלכלה וסטטיסטיקה במוסקווה לומדים כ-18,000 סטודנטים.

