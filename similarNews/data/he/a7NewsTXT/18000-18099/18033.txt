

הממשלה דנה הבוקר בהמלצת השב"כ לחדש את עליית היהודים להר הבית. את ההצעה מציג השר לביטחון הפנים עוזי לנדאו. השב"כ מנמק את ההמלצה לפתוח את שערי ההר בחשש מפני ניסיונות של יהודים להתפרץ אליו בכוח.

ראש הממשלה אריאל שרון התבטא בתקופה האחרונה פעמים אחדות בעד חידוש כניסת היהודים להר, ואולם לשכת ראש הממשלה לא הודיעה האם שרון יצדד בפתיחת ההר לאלתר.

שרי מפלגת העבודה, וביניהם בנימין בן אליעזר ושמעון פרס, מתנגדים בתוקף לפתיחת השערים בפני יהודים. בישיבת הממשלה נדונה גם תגובת ישראל לפיגוע בחדרה.
