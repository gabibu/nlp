

שר הביטחון בנימין בן אליעזר אמר בישיבת הממשלה כי על שולחנו נערמו התרעות רבות וקשות על תכנון פיגועים על-ידי ארגוני הטרור.

אנחנו נמצאים בתוך מגמת הסלמה מחודשת, לאחר חודש של רגיעה יחסית" אמר שר הבטחון וציין כי ישראל זיהתה את ההסלמה והתפרצות הטרור מחדש לפני מותו של ראד כרמי, והדבר בא לידי ביטוי בפיגוע של החמאס בכרם שלום בו נהרגו 4 חיילי צה"ל וכן בניסוי רקטת קאסם באיו"ש וכן בהתרעות מאוד חמות שהתקבלו במערכת הבטחון.

בן אליעזר הדגיש כי כל הפיגועים שקרו השבוע בוצעו על-ידי התנזים בשומרון. שר הבטחון התייחס למותו של בכיר התנזים ראד כרמי ואמר כי מדובר ברב-טרוריסט האחראי לרצח 9 ישראלים ולפציעה של עשרות אחרים. עוד אמר שר הבטחון "אנו חוזרים ומביעים את תמיהתנו כיצד אדם שדווח לישראלים ולאמריקנים כעצור, הסתובב חופשי והמשיך לעסוק בתכנון פיגועים" אמר שר הבטחון והדגיש ,כי התנזים הוא בשר מבשרם את הרשות הפלשתינית וזרוע של הפתח' שבראשו עומד יאסר ערפאת.

