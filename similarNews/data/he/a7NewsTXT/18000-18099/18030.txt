

הסוכנות היהודית והתאחדות עולי אמריקה הלטינית פותחות במבצע לעידוד עלייה מארגנטינה ולסיוע בקליטת העולים בארץ. במסגרת המבצע יפעל, במרכז המידע של הסוכנות היהודית, "קו חם" בספרדית בין הימים א' - ה' בשעות 15:00 עד 22:00.

"הקו החם" יעניק מידע לגבי תוכניות הקליטה בישראל וסל ההטבות לעולים מארגנטינה. כן יכלול המידע הכוונה וסיוע לעולים במצבי משבר ומצוקה, בתמיכת 24 סניפים של התאחדות עולי אמל"ט בארץ. "הקו החם" מיועד הן לעולים המתגוררים בישראל והן לחברי הקהילה היהודית בארגנטינה, ומספרו יופץ גם בקרב שליחי הסוכנות היהודית שם. 1-800-22-13-14.

נוסף לכך, משפחות ואנשים שיש להם קרובי משפחה בארגנטינה, מוזמנים לבקר במרכז המידע של הסוכנות היהודית ברחוב קינג ג'ורג' 33 תל אביב וליצור קשר עם קרובי משפחתם. מרכזי מידע נוספים פועלים גם באזורי הצפון והדרום.

במקביל להפעלת "הקו החם", מחפשות הסוכנות היהודית והתאחדות עולי אמל"ט משפחות דוברות ספרדית ברחבי הארץ, המעונינות להתנדב וללוות את העולים המגיעים לארץ בכל שלבי הקליטה. המתנדבים יעברו הכשרה. המעוניינים, מוזמנים לפנות להתאחדות עולי אמל"ט, רחוב מרמורק 9, תל אביב, 03-6851144/5.

הידיעה הועברה באדיבות הסוכנות היהודית לישראל.


