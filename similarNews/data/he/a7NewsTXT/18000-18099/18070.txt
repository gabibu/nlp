

בבית ההסתדרות בתל אביב התכנסו אחר הצהריים ועדי העובדים בשירות המדינה והכריזו על עיצומים בכל לשכות שירות המדינה, החל מיום שלישי. במסגרת העיצומים לא יקבלו העובדים קהל ולא יענו לטלפונים.

עובדי שירות המדינה מוחים על כך שהמדינה נקטה בצעדים חד צדדיים, לטענתם, והחליטה על פיטורי עובדי חברות כוח אדם.

בעקבות ההכרזה על העיצומים זומן מזכ"ל איגוד עובדי המדינה בדחיפות להפגש מחר עם נציב שירות המדינה והממונה על השכר במשק.
