

רכישת נשק להשמדה המונית היא זכות להגנה עצמית, וניתן לבצעה עם הסכמה של אחרים או בלעדיה. כך כתב היום העיתון העירקי "א-ת'אורה", ביטאון מפלגת הבעת' שבשלטון.

העיתון תקף את מדינות המערב -"מדיניותן של איפה ואיפה שמאפשרת ליישות הציונית להצטייד בנשק כזה, בעוד היא מונעת זאת מהערבים".

"אולם על אף כל הניסיונות האלה, התומכים במדיניות זו לא יוכלו לעולם למנוע ממדינות ערב להגשים בעתיד את מטרתם בגלוי או בחשאי, על מנת להניא שכן או אויב מלתקוף אותן", כתב עוד "א-ת'אורה".
