

יו"ר הקואליציה זאב בוים יכנס מחר את הנהלת הקואליציה לדיון מיוחד שמטרתו הקמת חזית פרלמנטרית נגד יוזמתו המתגבשת של יו"ר הכנסת אברהם בורג להוציא משלחת של חברי כנסת לפרלמנט הפלשתיני ברמאללה.

חבר הכנסת בוים אומר כי משיחות שקיים בימים האחרונים עם מרבית ראשי הסיעות בקואליציה עולה כי ישנה הסכמה גורפת, כהגדרתו, להבנה כי במקרים מדיניים השנויים במחלוקת מן הסוג הזה לא ייתכן שהכנסת לא תהיה מתואמת במהלכיה עם החלטות הממשלה.
