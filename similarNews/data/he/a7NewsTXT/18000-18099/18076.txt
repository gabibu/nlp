

ראש הממשלה הזמנית של אפגניסטן חמיד קרזאי, בא היום לטוקיו כדי להשתתף בועידה הבינלאומית לשיקום ארצו. לקרזאי מתלווים 5 פקידים אפגאנים בכירים, בהם שר החוץ עבדולה עבדולה.

"באתי לדווח למדינות התורמות ולעם היפאני על היקף ההרס באפגניסטן, ולבקש מהם להתחשב בצרכים ולסייע", הטעים קראזי.

שר החוץ האמריקני קולין פאוול, שיעמוד בראש הועידה, שוהה בטוקיו מאז שבת. ביום ראשון הצטרף אליו שר האוצר האמריקני פול או'ניל.
הבנק העולמי ומוסדות אחרים העריכו, כי לשיקומה של אפגניסטן יידרשו כחמישה מיליארד דולר ב-30 החודשים הראשונים, וקרוב ל-15 מיליארד על פני 10 שנים.
