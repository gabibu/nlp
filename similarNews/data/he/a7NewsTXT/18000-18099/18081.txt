

הממשלה תתכנס הלילה לאשר את התיקונים בתקציב. מחר יובא התקציב לקריאה ראשונה בכנסת.

חמשת שרי ש"ס החליטו להחרים הערב את ישיבת הממשלה. הסיעה ממשיכה להתנגד לקיצוצים בקיצבאות הביטוח הלאומי ובתקציבי המשרדים עליה מופקדים שריה.

כתבנו חגי סרי מדווח כי יו"ר ש"ס השר אלי ישי הנחה את השרים לא להגיע לישיבה, "היות ומדובר במצג שווא ובמשחק שתוצאותיו נקבעו מראש על-ידי משרד האוצר".

השר ישי הוסיף כי הוא מקווה שראש הממשלה ושר האוצר "ירהיבו עוז להבקיע את האטימות והסרבנות של צמרת האוצר המונעת כל פשרה סבירה שתאפשר את תמיכת ש"ס בחוק ההסדרים".
