

הרב הראשי לישראל ישראל מאיר לאו מגדיר את מצוקת האשפוז כ"שערוריה". במהלך ביקור שערך במוצאי שבת אצל פצועי הפיגוע בחדרה, המאושפזים בבית החולים "הלל יפה" בחדרה, מתח הרב לאו ביקורת חריפה על הזנחת מערכת הבריאות ועל ההתעלמות מצרכים בסיסים של מערכת האשפוז, שלדבריו דומה שהיא על סף קריסה.

"מול הנסיון של המחבלים לפגוע ברצף הדורות ובעליה ארצה פן תרבה, המענה שלנו הוא - כן ירבה. הפיגוע, בעיצומה של שמחה משפחתית הינו מעשה נבלה, ושלב נוסף בשפל אליו הגיעו ארגוני הטרור", הוסיף הרב ישראל מאיר לאו.
