

מטוס ג'מבו, שבו היו 350 נוסעים ואנשי צוות, ביצע נחיתת חירום בנמל התעופה קפלאוויק של בירת איסלנד, לאחר שהתקבלה הודעה כי הוטמנה בו פצצה.

מטוס הבואינג 747-400 של חברת התעופה הבריטית "וירג'ין" היה בדרכו מלונדון לאורלנדו, פלורידה כשהוסט מדרכו והונחת ברייקיאוויק.

מקורות בנמל התעופה מסרו כי האיום בפצצה היה כתוב על מראה באחד משירותי הנוסעים, ואנשי הצוות החליטו לנחות באיסלנד כאמצעי זהירות.

עוד מסרו כי הנוסעים ואנשי הצוות ירדו בשלום מהמטוס, ושוטרים מלווים בכלבים ערכו בו חיפושים אך לא מצאו דבר.
