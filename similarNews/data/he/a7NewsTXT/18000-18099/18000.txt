

שלוש דירות בשכונת גילה בירושלים נפגעו ביום שישי במטח האש שנורה לעבר בתי השכונה.

כתבת עתי"ם טל ימין מוסרת, כי בסביבות השעה 8 בערב התקבלו במוקד המשטרה מספר קריאות של אזרחים, שדיווחו כי שמעו יריות ברחוב שלמה דוגה בשכונת גילה.

מאוחר יותר נורתה אש לעבר רחובות האנפה, שלמה דוגה והתאנה, מכיוון בית ג'אלה. לאחר כשעה נפסק הירי וממשטרת ירושלים נמסר, כי שלוש דירות נפגעו וניזוקו מפגיעת קליעים.
