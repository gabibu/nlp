

בראיון לטלויזיה המצרית "אל ניל" אמר יאסר ערפאת בשבת כי "הספינה קארין איי" שנתפסה על ידי ישראל שימשה להובלת חומרי בניה מרומניה לחברה ישראלית ICM בתל אביב.

ערפאת אמר בראיון כי הספינה נמצאת בבעלותו של אזרח עירקי ממוצא כורדי וכי עגנה בנמל אשדוד פעמים רבות בעבר. ערפאת חזר ודחה בראיון את ההאשמות כי הספינה הייתה טעונה בכלי נשק ותחמושת וכן את ההאשמות כי הרש"פ שיתפה פעולה בעניין זה עם אירן.

בתשובה לשאלה, מה יחסו של ערפאת למצור שהטיל עליו צה"ל ברמאללה, השיב: "אני בן העם הפלשתיני וחובתי להיות עם בני עמי השרויים במצור בכל רחבי השטחים". "האם אתה חושב שראוי היה שאעזוב את רמאללה ואהלך חופשי, בעוד בני עמי נתונים במצור?", שאל ערפאת את המראיין.
