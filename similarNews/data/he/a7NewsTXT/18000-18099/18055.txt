

שר השיכון, נתן שרנסקי, בירך על אישור הממשלה וציין, כי יישום דו"ח רבינוביץ ישפיע לחיוב על כלל האזרחים במגוון תחומים - לרבות שכבות חלשות כגון: זכאי משרד השיכון, גמלאים המבקשים לעבור לבית אבות, החלפת דירות מגורים ונכסי מקרקעין, עידוד למעבר לאזורי הפרפריה, מבצעי פינוי-בינוי באזורי מצוקה, עידוד הבניה להשכרה ועוד.

עוד הוסיף, כי "יש לי ביקורת במספר נושאים שבהם וועדת רבינוביץ' לא נגעה במסקנותיה, אך אני משבח את עבודתה במיוחד עם ההתמודדות שלה והצעותיה לשינויים שיהיה בהם כדי לשחרר חסמי מיסוי המקשים על שוק המקרקעין".

השר שרנסקי הדגיש גם, כי חלק ניכר מן ההמלצות בדו"ח רבינוביץ אינן כרוכות בעלות תקציבית, מאחר שמדובר בהסרת חסמים בירוקרטיים או בצעדים הצפויים לגרום להאצת פעילות בשוק המקרקעין בשיעור העולה על הממוצע בתחומי מיסוי אחרים.


