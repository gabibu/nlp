

נשיא ארה"ב לשעבר ביל קלינטון נאם אתמול באוניברסיטת ת"א, בטקס בו הוענק לו תואר דוקטור של כבוד מטעם האוניבסיטה.
קלינטון אמר כי ערפאת החמיץ את ההזדמנות לעשות שלום בקמפ דיויד, והוסיף "הבעיה היא שישנם בני אדם שנראה שהם שמחים בתרבות ההרס והטרור. אני יודע שפלסטינים צעירים גאים למות. אף אחד לא היה אמיץ לומר להם שהם ישרתו את עמם טוב יותר אם יעשו פשרה מציאותית. טרור המתאבדים חייב להיפסק. הצהרות של רצון טוב לא יעזרו אם אחריהן יבואו התקפות של רצון רע. מנהיגים חייבים להוביל לשם בדרך הפשרה".
"הפלסטינים חייבים להתייצב נגד ארגוני הטרור שלהם. אנו חייבים תהליך שיעצור את האלימות והטרור ויחזיר את המידה ההכרחית של הביטחון. ארה"ב והאיחוד האירופי חייבים להבהיר שמעולם לא ירשו שישראל תהרס על ידי כתישה איטית או פעולה מהירה. כולנו רוצים שלפלסטינים תהיה מדינה משלהם ושיוכלו לשגשג. אבל הם חייבים לקיים את חלקם בהסכם אוסלו - שלום לדורות ולא טרור. אל תוותרו על החלום לשלום" אמר קלינטון.
