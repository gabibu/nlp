

מפעל "חסלט- עלי קטיף", שהיה המפעל הגדול ביותר בגוש קטיף, הצליח, בתוך 3 חודשים להקים מערך חדש של גידולי חסה וירקות על שטח של כ-300 דונם באזורים בנגב המערבי, נחל עוז, שדרות, נתיבות ופתיחת שלם.

בגוש קטיף גידלו עבור מפעל "חסלט- עלי קטיף" כ-450 דונם שטחי גידולי חסה וירקות וכאמור הצליח המפעל להקים תשתית שדות גידולים של כ-75% מהכמות שהיתה להם בעבר.

מנחם בן דוד, מנהל אגף ייצור במפעל "חסלט- עלי קטיף" מציין שברבעון הראשון של שנת 2006 צופה המפעל להקים עוד 100 דונם שדות של גידולי חסה וירקות.

כל גידולי החסה והירקות של מפעל "חסלט- עלי קטיף" הינם מיוחדים ללא תולעים, ללא חומרי הדברה, ונמצאים תחת פיקוח "מעבדת בקטוכם" בסטנדרטים חמורים ביותר תוך השגחה של משגיחי כשרות המחמירים ביותר בתחום הבד"צים.

היקף הייצור של מפעל "חסלט- עלי קטיף" כיום עומד על 100 מיליון שקיות חסה וירקות בחודש ובעקבות המעבר לנגב פיתח המפעל שיטה מיוחדת להאריך את חיי המדף של הירקות בתנאי קירור ל-5 עד 7 ימים, לעומת 5 ימים בעבר. כיום מפעל "חסלט" משווק 4 סוגי חסות: חסה אדומה, אייסברג, אלון וערבית וגידולי החסה מהווים כ-25% מסך הגידולים של המפעל. 75% נוספים הינם גידולי פטרוזיליה, כוסברה, שמיר, נענע, בצל ירוק, סלרי, כרוב לבן, כרוב אדום, סלק, עירית ובזיליקום.



