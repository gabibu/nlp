

המכללה האקדמית יהודה ושומרון באריאל החליטה להעניק מלגות בגובה 50% משכר הלימוד לסטודנטים מפוני גוש קטיף וצפון השומרון, שהוריהם מובטלים.

המלגה תינתן למי שירשם לסמטר ב' ולסמסטר קיץ בשנת הלמודים הנוכחית תשס"ו, ורק לשנת הלימודים הראשונה.

מיד לאחר ההנתקות המכללה קלטה 70 משפחות מנצרים אשר שהו במעונות הסטודנטים וכשהתחילו הלימודים נאלצו לבקש מהם לעזוב.

המשנה לנשיא לעניינים אקדמיים פרופ' צילה סינוואני-שטרן, אמרה בשיחה עם ערוץ 7 כי "כאשר נאלצנו להוציא את המשפחות ששהו במעונות, חשבנו איך אפשר לעזור לאנשים אלו. המפונים רוצים ללמוד וקשה להם כי ההורים עדיין מובטלים".

פרופ' סינאווי שטרן הוסיפה כי "החברה הישראלית הזניחה את מגורשי גוש קטיף ועכשיו צריך לעזור להם כדי להחזיר אותם למסלול".

יצוין כי, במכללה, המחכה להכרה כאוניברסיטה, קיימות 19 מחלקות במגוון תחומים, כאשר לומדים בה סטודנטים מכל המגזרים: דתיים, חילוניים וכן ערבים.

