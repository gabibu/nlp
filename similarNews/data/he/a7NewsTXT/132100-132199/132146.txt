

בית המשפט סירב לפרקליטו של סאדם חוסיין לשאת דבריו השוללים את הלגיטימיות של בית המשפט. הפרקליטים נטשו את האולם בזעם. סדאם מרוצה: הוכחה שביהמ"ש אינו לגיטימי "זהו בימ"ש של הכיבוש האמריקאי".

משפטו של סדאם חוסיין, שחודש היום , נקטע לאחר שפרקליטי ההגנה ובראשם התובע הכללי האמריקני לשעבר רמזי קלארק, עזבו את אולם בית המשפט לאחר שאב בית הדין סירב להניח לקלארק לפתוח בנאום שנועד לשלול את הלגיטימיות של בית המשפט.

סדאם נראה מרוצה וקרא: "זה לא בית משפט לגיטימי, זה בית משפט של הכיבוש האמריקני. תחי המדינה הערבית, תחי עיראק".

ארגון מורדים סוני התכוון לתקוף היום באמצעות רקטות את משפטו של נשיא עיראק המודח, סדאם חוסיין. כך הודיע אתמול יועץ הממשלה לביטחון לאומי, מוואפק אל-רוביה.


משפטו של רודן עיראק לשעבר, סדאם חוסיין, נפתח אמנם לפני כמה ימים תחת אבטחה כבדה, לאחר ההתנקשות בחייהם של שני חברי צוות ההגנה.

אך לאחר זמן קצר דחה השופט את הישיבה הבאה של בית המשפט להיום, כדי לאפשר לצוות ההגנה למצוא מחליפים לקורבנות הרצח.

לאחר פחות משלוש שעות, הורה אתמול השופט אמין לדחות את המשפט בשבוע - כלומר לקיימו עשרה ימים לפני הבחירות לפרלמנט בעיראק. אמין קבע כי יש למצוא עורכי דין חדשים לסגן נשיא עיראק לשעבר, טהא יאסין רמדאן, ולראש כוחות המודיעין לשעבר, ברזאן אל-תיכריתי.

אלמוני רצח את אחד מעורכי דינם של שני הנאשמים, והשני נמלט מעיראק מחשש לחייו. עורך דין נוסף מטעם ההגנה נרצח באירוע אחר.

על ספסל צוות ההגנה ישב התובע הכללי של ארה"ב לשעבר, רמזי קלארק, שטס במיוחד לבגדאד כדי להעניק ייעוץ משפטי לצוות. קלארק, שהתנגד חריפות לפלישה לעיראק, תומך בבקשתו של צוות ההגנה להעביר את המשפט מחוץ לעיראק, משום שלטענתו, לא ניתן לקיים בה משפט הוגן בשל האיום המתמיד ברצח נוסף.

בתוך כך, רשויות עיראק הודיעו כי המשטרה עצרה שמונה סונים בחשד שתיכננו להתנקש בחייו של השופט שהכין את כתב האישום נגד סדאם. לדברי המשטרה, בידי החשודים היו הוראות מסגנו לשעבר של סדאם, עיזאת איברהים אל-דורי, שפקד עליהם לרצוח את השופט ראאד ג'וחי.

דורי הוא החבר הבכיר ביותר במשטרו המודח של סדאם שעדיין לא נתפס, והוא נחשב למנהיגם של תומכי הנשיא לשעבר.

הנאשמים העיקריים במשפט סדאם ובכירי מפלגת הבעת' הם: 1) ברזאן איברהים חסאן א-תכריתי אחיו למחצה של סדאם, וראש שירות המודיעין. מואשם בארגון רצח המוני, הרס כפרים ועינויים(2) מזהר עבדאללה רואייד; (3) עבדאללה כאזם רואייד פעילים מקומיים של מפלגת הבעת שהשתתפו בארגון מעשי טבח (4) סדאם חוסיין שליט עיראק בשנים 2003-1979; מואשם במשפט זה באחריות לטבח בדוג'ייל ב-82'(5) מוחמד עזאווי עלי פעיל במפלגת הבעת באזור הכפר דוג'ייל (6) טהא יאסין רמדאן סגנו של סדאם ושר התעשייה; 7) עוואד חמד אל-בנדאר ראש בית הדין המהפכני של משטר סדאם מואשם בארגון משפטי ראווה והוצאות להורג.

