

לאחר סגירתן של מרבית תחנות הדלק הפיראטיות ברחבי העיר ירושלים, החלה תופעה של מכירת דלק מכלי רכב ניידים.

עיריית ירושלים החליטה לפעול למיגור התופעה ובשבועיים האחרונים הוחרמו שישה כלי רכב שעסקו במכירה בלתי חוקית של דלק. איתור ותפיסת הכלים בוצעו באמצעות המחלקה לרישוי עסקים, בשיתוף השיטור המשולב.

מקור הדלק המוזל והבלתי חוקי, הינו מתחנות הדלק שצצו לאחרונה בצומת חיזמה. עיריית ירושלים בשיתוף משרד התשתיות, נערכים לקראת פינוי והריסת תחנות דלק אלו.

מנהל אגף רישוי ופיקוח, מיכה בן-נון מציין כי "מדובר בתופעה המסכנת את הציבור, מזהמת את הקרקע ופוגעת בעסקים המתנהלים באופן חוקי".

עיריית ירושלים תמשיך במלחמתה למיגור תופעת מכירת הדלק הבלתי חוקית ברחבי העיר, המעיקה על משלם המיסים בעיר והפוגעת בשלטון החוק ובאיכות החיים של תושביה.

רכב שהוחרם. צילום: עיריית ירושלים
