

המתחם עליו בנה היטלר את מעונו הרשמי ובו היה גם הבונקר שלו הושב לבעליו היהודיים בסוף סאגה משפטית ארוכה. המאבק עוד לא תם: כעת היעד הוא השבתה של קרקע יקרה נוספת שנושלה מבני המשפחה במרכז גרמניה.

פרק חשוב במאבקה של משפחת ורטהיים להשבת רכושה שנשדד ממנה "כחוק" תם עם משיכת דרישתה המשפטית של רשת בתי כלבו להשאיר בידיה את הנכסים, בהם מתחם הבונקר של היטלר ומעונו הרשמי. שווי הנכסים שיושבו: כמאה מיליון יורו.

רשת בתי הכלבו קיבלה את הנכסים השייכים לבני משפחת ורטהיים מעורך דין נאצי ש"רכש" את זכויותיה של המשפחה בחמשת אלפים דולר לאחר המלחמה. יצויין כי מרבית בני משפחת ורטהיים, מהמשפחות העשירות ביותר באירופה, ניספו בשואה.

בני המשפחה החזיקו באדמות אלה את אחד מבתי הכלבו הגדולים באירופה, אם לא הגדול שבהם. המתחם נאמד בכמאה מיליון יורו. המשפחה נושלה מהמקום והממשל הנאצי הקים במקום את מעונו הרשמי של הצורר אדולף היטלר ואת הבונקר שלו.

בני המשפחה פתחו במאבק ארוך להשבת הנכסים שהתגלגל עד לפתחו של נשיא ארצות הברית שהעלה את הנושא בשיחותיו עם הקנצלר הגרמני דאז, גרהרד שרדר. ואולם רק בשבוע שעבר משכה רשת בתי הכלבו את דרישותיה המשפטיות להשאיר את המחם בידיהם.

כעת אומרים בני המשפחה שמרבית הסכום שיגיע לידיהם יוקדש למיזמי הנצחה לקורבנות השואה.

יצוין כי מדובר בחתימתו של פרק אחד בסאגה משפטית ארוכה. בני המשפחה עודם תובעים לקבל לידיהם קרקע יקרה ביותר שנמכה בעשור הקודם במאה וחמישים מיליון דולרים. על קרקע זו שגם ממנה נושלו בני המשפחה בתקופת המשפחה הוקם מבנה משרדי ענק, 'מרכז ביסהיים', שמו. בני המשפחה ופרקליטיהם מקווים שמשיכת הדרישות של רשת בתי הכלבו תהווה מודל גם לבעלי המרכז המשרדי שבמקום.
(ש)
