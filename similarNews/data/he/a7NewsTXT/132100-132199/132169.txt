

בדוח מיוחד שנגנז שב ומדגיש האיחוד האירופי כי מזרח ירושלים מבחינתו אינו שייך למדינת ישראל. הדו"ח מגדיר את שכונותיה של ירושלים, רמות והגבעה הצרפתית, כהתנחלויות. קורא לפתוח מחדש את האוריינט האוס לרש"פ.

הדו"ח שנגנז עוסק בעיקרו בפעולותיה של ישראל בשכונות מזרח ירושלים. במסגרת התייחסותו זו מבקר הדו"ח את סגירתו של מתחם האוריינט האוס על ידי ישראל והפסקת פעילות ההנהגה הפלשתינית בו. מחברי הדו"ח ממליצים ללחוץ על ישראל לפתוח את המקום ולחדש את הפעילות הפלשתינית בו. כמו כן ממליצים מחברי הדו"ח לחזק את ההיאחזות הפלשתינית בעיר. זאת כיוון שלטעמם מזרח ירושלים תופסת מקום מרכזי בעבור הפלשתינים.

אתר 'מחלקה ראשונה' שדיווח לראשונה בעברית על פרטי הדו"ח מספר כי פרטיו הודלפו במלואם לאתר האינטרנט בשפה הערבית AMIN.ORG .

על מנת להבהיר את עמדות האיחוד האירופי באשר לירושלים שב מדגיש וקובע הדו"ח כי האיחוד מעולם לא הכיר בסיפוח הישראלי את מזרח ירושלים. לטעמם של מנסחי הדו"ח בעצם סיפוח זה "פוגעת ישראל בסיכויים להגיע להסכם קבע בסוגיית ירושלים, באופן שאף פלשתיני אינו יכול להסכים לו, ובסיכויים שמזרח ירושלים תהיה בירת הפלשתינים במסגרת פתרון של שתי מדינות".

בהתייחס הדו"ח לבניה הישראלית במזרח ירושלים נפרסת ביקורת חריפה על הבניה בשוכונות היהודיות החדשות באזור זה, וכן במה שמוגדר כ"גושי ההתנחלות הקיימים על אדמות מזרח ירושלים" - רמות, רכס שועפת, הגבעה הצרפתית בואכה תלפיות מזרח, הר חומה וגילה. כמו כן מתייחסת ביקורת האיחוד האירופי לבניה ב"ירושלים רבתי המחברת בין ירושלים וגושי ההתנחלויות" גבעת זאב, מעלה אדומים (לרבות אזור E1) וגוש עציון, לכיוונים צפון, מזרח ודרום בהתאמה.
(ש)
