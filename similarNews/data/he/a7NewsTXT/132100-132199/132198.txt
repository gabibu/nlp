

לסגן נשיא ביהמ"ש המחוזי בת"א השופט יהושע גרוס הוענקה תעודת הוקרה מיוחדת: "השופט החייכן". גרוס ידוע בנועם הליכותיו, בהומור ובחיוכו הבולט.

תעודת הוקרה מיוחדת, תעודת "השופט החייכן" הוענקה לסגן נשיא בית המשפט המחוזי בת"א השופט יהושע גרוס.

השופט גרוס מונה לשיפוט בשנת 75 בביהמ"ש השלום בת"א ולאחר חמש שנים מונה לכהונת שופט בביהמ"ש המחוזי בת"א. מכללת שערי משפט בהוד השרון העניקה לו את התעודה על "מפעל חייו לקידום החיוך ודרכי הנועם באולמות בית המשפט".

כתבתנו רותי אברהם מוסרת כי התעודה הוענקה לו במהלך הרצאה שנשא בפני סטודנטים שכותרתה "דמות עורך הדין בספרות" . במהלך ההרצאה סקר השופט גרוס את דמות עורך הדין כפי שהיא מופיעה למן ימי המקרא ועד ימינו אנו. משראה השופט כי זמנו הולך ותם, ציין באוזני הסטודנטים כי עו"ד באולמו הטוען ללא הפסק ומאריך בדבריו שלא לצורך, הינו "אורך דין". עוד סיפר השופט כי לפני שנים רבות הופיע בפניו זוג. הבעל התרגז על האשה והשליך עליה "כטוב ליבו" וזרועותיו, חלון. אי לכך עבירה זו היא עבירה שיש עמה חלון.
