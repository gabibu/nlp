

השאלות הרבות שהתעוררו בעקבות ההתנתקות עמדו במרכזו של כנס מחנכים אתמול. בכנס, עסקו בדרכים לתעל את 'הרוח הגדולה' של הנוער שנחשפה.

בישיבת נחלים התקיים אתמול כנס למורים, מחנכים, ראשי ישיבות ואולפנות שעסק בשאלות שעלו בקרב בני הנוער והמחנכים לאחר ההתנתקות. מארגניו בקשו לתת בידי המחנכים כיוונים חינוכיים וגם דרכים לתעל את 'הרוח הגדולה' של הנוער שנחשפה בהתנתקות.

ראש ישיבה תיכונית רעננה ומנחה הכנס הרב בני נכטיילר אמר לכתבנו אריאל כהנא כי אין זו הפעם הראשונה שכנס מחנכים כזה מתקיים אבל אם בפעמים הקודמות נקודת המוצא היתה: הבעיות של הנוער בתחומי לימוד התורה ועבודת הרגש, עכשיו נקודת המוצא היתה שהנוער הוכיח בהתנתקות עד כמה הוא נפלא ועתה יש לעסוק בין היתר בדרכים לתעל את הכוחות שהתגלו בקרבו.

הרב נכטיילר הדגיש כי במהלך ההתנתקות ואחריה עלו בקרב בני הנוער וגם המחנכים שאלות רבות הנוגעות בין היתר למעמדי התפילה המיוחדים וה'מצמררים' של אותה תקופה ומה עושים איתם, איך קרה שהתפילות לא נענו? שאלות על ציפיה ואמונה ועל היחס לתלמידי החכמים לאור הדברים הברורים שנאמרו על ידי ההנהגה והתקוות שהיא יצרה. "אין ספק שמי שהיה שותף מאד פעיל והיה בגירוש במקומות שחוו חוויות לא פשוטות, מוליך עימו תחושות רגשות ושאלות שגם אני לא חושב שניתן לענות עליהם ב'זבנג וגמרנו'. אני מרגיש שזה לא נכון. זה משהו שצריך להתבשל איתו להסתכל בפרספקטיבה ולראות לאן זה יתועל".

להאזנה לראיון
