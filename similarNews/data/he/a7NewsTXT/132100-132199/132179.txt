

שר הביטחון, שאול מופז, כינס אחר הצהריים הערכת מצב בהשתתפות צמרת מערכת הביטחון, כדי לדון בפיגוע שאירע היום בנתניה. מופז מתכוון לפנות ליועץ המשפטי לממשלה ולבקש לחדש את ההיתר להריסת בתים של מחבלים מתאבדים.

"התגובה הישראלית תהיה קשה וכואבת. ישראל תפעל נגד ארגוני הטרור בכל הכוח ובכל האמצעים העומדים לרשותה", אמר היום שר החוץ, סילבן שלום, בעקבות הפיגוע, והוסיף: "הפיגוע הוכחה נוספת לאוזלת ידה של הרשות הפלסטינית בראשות אבו-מאזן, שלא מפרקת מנשקם את ארגוני הטרור".
