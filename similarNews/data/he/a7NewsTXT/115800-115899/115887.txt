

אלפי אנשים השתתפו אמש בתפילה ההמונית בנוה דקלים לביטול תכנית העקירה והגירוש. לאחר התפילה, נשא הראשון לציון, הרב מרדכי אליהו דברים בפני הקהל, וחזר על קריאתו שלא תהיה התנתקות.

אלפי אנשים השתתפו אתמול בערב בתפילה ההמונית בנוה דקלים לביטול תכנית העקירה והגירוש. בתפילה השתתפו הראשון לציון, הרב מרדכי אליהו, הרב שמואל טל, ראש ישיבת 'תורת החיים' בנוה דקלים, שאף נשא תפילה ובכה במשך דקות ארוכות, וזיעזע את קהל המתפללים. וכן ח"כ הרב יצחק לוי מסיעת הציונות הדתית.

לאחר התפילה, נשא הראשון לציון, הרב מרדכי אליהו דברים בפני הקהל, וחזר על קריאתו שלא תהיה התנתקות. הרב קרא 3 פעמים 'היה לא תהיה', והודיע כי הוא תורם מכספו לקרן 'מאמין וזורע'. הרב אמר כי הוא יבוא בעוד שנים לקיים בגוש את מצוות נטע רבעי. הרב אליהו ציין כי הוא נמצא במקום גם בשמו של הרב הראשי, הרב אברהם שפירא, שלא יכל להגיע, ובשמו מסר ברכת כהנים לקהל.

