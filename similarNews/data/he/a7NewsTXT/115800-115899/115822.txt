

מנכ"ל משרד הפנים, אוסקר אבורזק מינה ועדה בינמשרדית בראשות יצחק בלק, משנה למנכ"ל משרד הפנים, מרכז השלטון המקומי ומשטרת ישראל אשר תגבש דרכים לטיפול באלימות נגד ראשי הרשויות המקומיות והנבחרים.

על הקמת הועדה סוכם בדיון שקיים המנכ"ל, אוסקר אבורזק בהשתתפות נציגי משרד הפנים, משטרת ישראל ומרכז השלטון המקומי.

הועדה מונתה בהמשך לארועים החמורים ולאיומים שארעו לאחרונה בהם הותקפו ראשי רשויות מקומיות ונבחרים.

בעקבות האירועים הינחה שר הפנים, אופיר פז-פינס לטפל בנחרצות ובנחישות בתופעת האלימות אשר התגברה לאחרונה נגד ראשי הרשויות והנבחרים, "רשויות אכיפת החוק חייבות למצוא בהקדם מענה לאלימות הגוברת נגד ראשי הרשויות ובכיריהן, לפני שיהיה מאוחר מדי "   אמר השר אופיר פז-פינס.

הועדה תגיש המלצותיה למנכ"ל המשרד תוך 30 ימים.
