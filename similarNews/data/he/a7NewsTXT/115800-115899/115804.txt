

המשטרה טוענת כי בידיה מידע ולפיו ינסו פעילי ימין קיצוני לשתק רמזורים בצמתים מרכזיים, לשפוך דלק על כבישים ולהפריע לתנועת הרכבות. הם גם ינסו לחבל בתשתיות חשמל, מים וטלפון.


במשטרה מעריכים כי מתנגדי ההינתקות יגבירו את מאמציהם לשבש את שגרת החיים בארץ, ולהעסיק את השוטרים האמורים להשתתף במבצע הפינוי.

בנוסף, טוענת המשטרה כי בידיה מידע ולפיו ינסו פעילי ימין קיצוני לשתק רמזורים בצמתים מרכזיים, לשפוך דלק על כבישים ולהפריע לתנועת הרכבות. הם גם ינסו לחבל בתשתיות חשמל, מים וטלפון.

במשטרה אומרים כי מימוש ההינתקות הוא המשימה העיקרית שלה, ושוטרים שיעסקו בפינוי הישובים לא יישלחו לטפל בהפרות סדר בתחום הקו הירוק, גם אם צמתים ייחסמו לשעות ארוכות.

בקול ישראל דווח הבוקר כי פעילי ימין שינו בעת האחרונה את כתובתם ברישיון הנהיגה כדי לעקוף את האיסור לשנות בתעודת הזהות את מקום המגורים לישובים שיפונו. בידי השב"כ מידע ולפיו יציגו פעילי הימין את רשיונות הנהיגה ובהם הכתובת החדשה, כדי לעבור במחסומי הצבא בדרכם לישובים המיועדים לפינוי.

המלצה: לא להשתמש בצמיגים בוערים לחסימת כבישים
במינשרים המחולקים בבתי הכנסיות, בישובי יש"ע ממליצים אנשי המטה למען א"י, ובשיתוף הפורום המשפטי למען א"י, למשתתפי ההפגנות שלא להשתמש בצמיגים בוערים לחסימת כבישים, ובמיוחד לא להשליך צמיגים או חפצים לעבר מכוניות. "שימוש בצמיגים בוערים לעצירת התנועה חושף את המפגינים, ללא צורך, לסכנה בהאשמה של 'סיכון חיי אדם בנתיב תחבורה' שעונשה המירבי הוא 20 שנות מאסר", אומרים המשפטני ומזכירים כי "כתבי אישום חמורים הוגשו רק כאשר נעשה שימוש בצמיגים בוערים במהלך החסימה".

המשפטנים מזכירים ש"לעומת זאת, חסימת כבישים במסגרת הפגנות (ללא שימוש בצמיגים בוערים, אבנים או חפצים אחרים) הוכר ע"י בית המשפט העליון כחלק מזכות ההפגנה ואינו מהווה עבירה כשלעצמו".
