

"אינני מאמין שתהיה בקורס חובלים תופעה של סרבנות, ביחידות המובחרות יש לחיילים הרבה יותר מה להפסיד ולכן לא נראה שניתקל בתופעות מעין אלו" מסביר לערוץ 7 מסיים קורס החובלים, דוד ביטון.

"אינני מאמין שתהיה בקורס חובלים תופעה של סרבנות, ביחידות המובחרות יש לחיילים הרבה יותר מה להפסיד ולכן לא נראה שניתקל בתופעות מעין אלו במחזורים הצעירים יותר של הקורס שעתידים להשתתף בפינוי היישובים בגוש קטיף", כך מסביר לערוץ 7 מסיים קורס החובלים, דוד ביטון.

ביטון שהוא חובש הכיפה היחיד שמסיים את הקורס סיפר לכתבנו ידידיה הכהן על הקשיים השונים שליוו אותו במהלך הקורס, "הקושי הרציני ביותר הוא הסטיגמה שקיימת בציבור הדתי כנגד השירות בקורס החובלים מפני בעיות של צניעות וכשרות, אני רוצה כאן להפריך את הטענות הללו, בספינות אין דברים כאלה כמו מקלחות משותפות, אלא ברגע שיש בת על הספינה היא נמצאת באגף מיוחד שניתן לנעול אותו מבפנים, הבעיה הקשה ביותר היא בעיית הכשרות כאשר בספינה היו מקרים שלא אכלתי בשרי במקרים מסוימים, ואף כמה פעמים הייתי צריך להכשיר את המטבח, לא כי חיילים עשו זאת בכוונה אלא מפני חוסר מודעות לנושאי הכשרות השונים, אני ראיתי את הקשיים האלו כאתגר אישי שבו רציתי "לשבור את הסטיגמה" ולהוכיח שחייל דתי יכול לשרת בחיל הים".

ביטון גם מספר על ההכנות שבוצעו ביחידה לקראת יישומה של תכנית ההינתקות והקשיים הכרוכים בכך, "אמנם אני אישית לא אשתתף בביצוע התכנית, אך חיילים במחזורים שמתחתי ביניהם חייל שגר בגוש קטיף שביקש כבר ממפקדיו שישחררוהו מביצוע המשימה, יצטרכו להשתתף בביצועה, אצלנו אני חש שהיו פחות דיונים בנושא סירוב הפקודה כי אנשים הבינו את המהלך, והדיונים סביב חומר ההסברה והשיעורים שניתנו לנו בנושא עברו בצורה חלקה יותר ממקומות אחרים".
