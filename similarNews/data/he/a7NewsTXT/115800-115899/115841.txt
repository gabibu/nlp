

בכיר בלשכת ראש הממשלה העביר מסר לפלסטינים: אם ישראל תתוקף בזמן ההנתקות, צה"ל ישתמש במסוקי קרב.

חוג הפרופסרים לחוסן מדיני וכלכלי אומר היום בתגובה כי "המדיניות המקוממת של שרון מידרדרת מדחי אל דחי: הוא מונע מצה"ל לבצע פעולות מוצדקות וחיוניות להצלת חיי ישראלים אם אלה עלולות לסכן ערבים, שחלקם אולי תמימים. לעומת זאת הוא מוכן להפציץ ערבים, גם תמימים, אם אלה יפריעו לו לגרש יהודים מבתיהם בארצם".

החוג מוסיף כי "האמירה כאילו אם תיפתח אש בזמן ביצוע ההינתקות צה"ל יטפל בה במלוא הכוח - היא אבסורד. מדוע לא ניתנת לצה"ל הפקודה לטפל היום   ואתמול   באש במלוא הכוח?"

חוג הפרופסורים לחוסן מדיני וכלכלי קובע שאם היתה ניתנת לצה"ל ההוראה   מאז תחילת מלחמת אוסלו   לפעול כמו במלחמה, לא היינו מותשים במלחמת התשה בת 5 שנים, וממילא לא היינו מגיעים לבריחה תחת אש, לשחיקת כושר ההרתעה של צה"ל, לפגיעה חמורה בלכידות הלאומית והחברתית, ולמחיר הכלכלי העצום.
