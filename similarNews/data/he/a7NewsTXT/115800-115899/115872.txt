

שר הביטחון, שאול מופז, הנחה את צה"ל להיערך להעברת האחריות הביטחונית על העיר בית לחם לידי הפלשתינים כבר בשבוע הבא

שבוע לאחר שתועבר בית לחם צפויה ישראל להעביר את האחריות הבטחונית גם בקלקיליה. כך החליט שר הביטחון, שאול מופז, בהערכת מצב שקיים בלשכתו עם צמרת המערכת הביטחונית.

מופז הדגיש כי אין בכוונת ישראל לוותר על הדרישה לאסוף את הנשק מהקבוצות החמושות, והינחה את נציגי צה"ל והשב"כ להתכונן לאפשרות שיאלצו לבצע את האיסוף בעצמם.

בישיבה הועלו נושאים נוספים, בהם האפשרות שצה"ל יהרוס את בתי היישובים בגוש קטיף והערבים ישלימו את פינוי וגריסת ההריסות. כמו כן, הורה מופז לרכז מאמץ ולסיים את בניית מרבית תוואי גדר ההפרדה עד סוף שנת 05'.
