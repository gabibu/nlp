

לקראת שבוע הספר יצא לאור ספר חדש, מאת הרב אליהו ידיד - "שבע הנביאות". הספר מביא פרקי לימוד ועיון סביב הברייתא במסכת מגילה.

עולם הספרים, מורכב כידוע מכמה תחומים. יש ספורים המספרים את סיפורם האישי תוך כדי הבאת דמויות נסתרות, יש כאלו המביאים סיפורים דימיוניים, יש כאלו המוציאים ספר היכול לשמש את ציבור הלומדים, לא כספר לימוד בתי ספר אלא הדרכה נכונה בעיון ולימוד פרקי התנ"ך, המשנה או התלמוד.

ספר חדש שיצא לאור לקראת שבוע הספר הוא ספרו של הרב אליהו ידיד " שבע הנביאות", מביא פרקי לימוד ועיון סביב הברייתא במסכת מגילה, "תנו רבנן: ארבעים ושמונה נביאים ושבע נביאות נתנבאו להם , לישראל... שבע הנביאות מכאן נינהו שרה, מרים, דבורה, חנה, אביגיל, חלודה ואסתר".

שבע הנביאות מילאו תפקידים מגוונים בהדרכת עם ישראל על פי ה' מהן בתורה, מהן בנביאים וגם בכתובים.

בספר שיצא לאור בהוצאת ארי מציג המחבר את דמותן של 7 הנביאות, מתוך ראיה רחבת היקף. כך לדוגמא כאשר בוחר המחבר להציג את אביגיל אחת מ7 הנביאות, פותח הפרק בפרק התנ"ך העוסק בדמותה, מציג בצורה מקיפה דמותו של שמואל בן דורה, מלקט עבורנו פרקים מהמדרשים השונים המאירים את דמותה וכך שוזר לנגד עיננו דמות שמקבלת תבנית חדשה לעומת זו שהכרנו בקריאת פרק התנ"ך.

296 עמודים, מלאי תוכן. ניתן להשיג דרך "ארון הספר היהודי", או בספרית בית אל.

(קובי פינקלר)
