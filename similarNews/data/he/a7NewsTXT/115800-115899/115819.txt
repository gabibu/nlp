

כמאה שוטרי יס"מ וכוחות נוספים הגיעו לפנות בוקר כדי להרוס בפעם החמישית, את מבני "חוות השקד" ביצהר.

החווה, שאיננה אלא פינת-חי של נערי הישוב, הוכרזה כבר לפני שנים אחדות "מאחז בלתי מורשה", ופינויה הועלה מספר פעמים בפגישת שרון-בוש. הנערים מגדלים במקום ארבעה עיזים ומספר תרנגולות.

תושבי יצהר אומרים כי המשטרה ביקשה להרוס את המבנים במקום, "על מנת להמחיש את 'נחישותו' של רה"מ לפנות מאחזים בלתי מורשים".

התושבים הונחו ע"י מזכירות הישוב, שלא להגרר אחרי הפרובוקציה המשטרתית, והעבירו כבר לפני ימים אחדים, את פינת החי למקום אחר.

כאמור לפנות בוקר הגיעו שוטרי היס"מ למקום אך לא מצאו אלא גדר עץ ישנה וכורסא.

נערי הישוב, מבטיחים לבנות את "חוות השקד" בפעם השישית.

