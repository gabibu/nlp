

רשות המיסים בישראל מנהלת במשרד חקירות מס הכנסה תל אביב, חקירה נגד בכיר בחברה בורסאית בחשד שהעביר מניות בשוויי 2 מיליון דולר לביתו בארה"ב במטרה להתחמק מתשלומי מס.

במסגרת המאבק בתכנוני מס אגרסיביים, עליה הכריזה רשות המיסים בישראל, מתנהלת במשרד חקירות מס הכנסה תל אביב, חקירה נגד בכיר בחברה בורסאית בחשד שהעביר מניות בשוויי 2 מיליון דולר לביתו בארה"ב במטרה להתחמק מתשלומי מס.

החקירה נפתחה בעקבות בקורת מקצועית שנערכה במשרד השומה תל אביב 1. עיניהם הבוחנות של המפקחת והרכז שטפלו בתיק, הבחינו בהעלמותן של מניות שהוחזקו על ידי החשוד.

מניות החברה הונפקו למסחר בבורסה בניו יורק לפני מס' שנים.

על פי החשד, ערב ההנפקה, העביר החשוד, לבתו תושבת החוץ את המניות.

סעיף 97 (א)(5) לפקודת מס הכנסה מקנה פטור בגין מתנה אשר ניתנת לקרוב בתום לב.

על פי החשד, העברת המניות לבתו, תושבת החוץ ערב ההנפקה לא נעשתה בתום לב וכל מטרתה היתה התחמקות ממס מאחר וביתו הינה תושבת ארה"ב ומתוך כוונה שלא לשלם מס בישראל בעת הרישום בנסדא"ק.

החשוד הודה בחקירתו כי העביר את המניות לבתו תושבת ארה"ב מתוך כוונה שהיא תעביר 1/3 ממניות אלו לבת נוספת תושבת ישראל ו 1/3 לבנו תושב ישראל. המטרה היתה להתחמק מתשלום מס בישראל בעת מימוש המניות.

שופטת בית משפט השלום בתל אביב גיליה רביד שחררה את החשוד בערבויות של 1,050,000  ,
עיכוב יציאה מהארץ, הפקדת הדרכון, והתייצבות לחקירה ככל שיידרש.

השופטת החליטה על איסור פרסום שמו של החשוד או כל פרט מזהה שלו עד לסוף החודש.
