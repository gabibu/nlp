

השר לבטחון פנים עוזי לנדאו אמר הבוקר כי מתן עדויות של אנשי ביטחון בפני וועדת אור, הבודקת את אירועי ראש השנה הפלשתיניים, ייפסק לזמן מה "עד שיהיה ביטחון של מאה אחוז לשוטרים שנותנים את העדות". לנדאו אמר את הדברים בעקבות העדות שמסר אתמול מפקד משטרת תחנת משגב גיא רייף שבמהלכה התנפל על רייף אביו של אחד ההרוגים מהאירועים בסכנין, ופצע אותו בפניו.
התקיפה הובילה למהומה רבתי באולם הועדה, ערבים רבים התנפלו על השוטרים וניסו לפגוע בהם, תוך כדי קריאות גנאי וצעקות. יו"ר הוועדה, השופט תיאודור אור הוצא מן האולם על ידי כוח משטרה, מחשש שיפגעו בו.
