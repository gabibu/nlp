

כתבנו עוזי ברוך דיווח על הקמת מפעל טקסטיל חדש בגוש קטיף. את המפעל הקימו מאיר וניצה כהן, תושבי רפיח ים. מאיר כהן אמר ביומן ערוץ 7 שאמנם המפעל אינו חדש לגמרי, אבל מאחר שרשת "ראש אינדיאני", שהתרחבה, ויתרה, לדבריו, על מתפרות נוספות בבעלותה במגזר הערבי מעבר לקו הירוק, הוא החליט להקים את המפעל הגדול, ולספק את הנדרש בעבור הרשת. המפעל עתיד להעסיק כ 75 עובדים פלשתיניים.

במתפרות הרצועה אין עבודה, ולעומת זאת אנו זקוקים דווקא לעבודה זו, ומלבד זאת "אנו מעוניינים בדו קיום", אמר כהן, והביע את תקוותו לטוב. בפתיחת המפעל השתתף ראש מועצת גוש קטיף אהרון צור, והוא קרא ליזמים נוספים לבוא ולהשקיע מכספם במפעלים באזור.
