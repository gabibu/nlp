

בית המשפט המחוזי בירושלים הרשיע לפני שעות אחדות את יצחק מרדכי בשלשה מקרים של מעשים מגונים בשתיים מעובדותיו. הראשונה בעת שהיה אלוף פיקוד הצפון והשניה במסגרת פוליטית בהיותו מתמודד על ראשות הממשלה.

עדותה של המתלוננות שבעקבותיה פורסמה הפרשה נדחתה על ידי השופטים בשל בעיות של חוסר אמינות וחוסר תיאום בין עדותה במשטרה לעדותה במשפט.

יצחק מרדכי אמר בתגובה להרשעתו כי יילחם בכל כוחו להוכחת חפותו.

עו"ד יאיר גולן, סניגורו של מרדכי, אמר כי העובדה שהעדות העיקרית לא התקבלה פותחת את הפתח לזיכוי המלא שיבוא אחרי הגשת הערעור.

גזר הדין במשפטו של מרדכי יינתן כנראה בעוד כחודש.
