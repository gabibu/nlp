

הפלשתינים מדווחים כי ועדת מיטשל תבקר היום במזרח ירושלים ובחברון, כדי לעמוד על המצב בשני המקומות.

את המשלחת ילוו נציגים פלשתינים, אשר יצביעו על המקומות שנגרם להם נזק -לטענתם - ברכוש ובנפש מירי כוחות הבטחון הישראלים.

ד"ר סאיב עריקאת, חבר הקבינט הפלשתיני, קרא בכלי התקשורת הפלשתינים לחברי הוועדה להמציא מכאניזם, שיחייב את ממשלת ישראל ליישם את ההסכמים החתומים עם הרשות הפלשתינית, בנוסף להפסקת מה שכינה ההתקפות העויינות נגד העם הפלשתיני.
