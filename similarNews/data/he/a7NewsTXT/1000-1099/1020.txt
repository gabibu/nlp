

זאב פישפדר, קצין הביטחון של היישוב 'ברוכים', מתאושש בבית החולים בילינסון בפתח תקווה מפיגוע שהיה שלשום על ציר בשומרון. בשיחה עמו הוא סיפר על ההשתלשלות האירוע. לדבריו הוא נסע להביא את אשתו מהיישוב פדואל, הסמוך, ובעברו על הציר המחבר בין כביש חוצה שומרון החדש, לביו ברוכין ופדואל, במקום הקרוי מבתר, פתחה עליו באש חוליה שמנתה מחבלים אחדים רעולי פנים. לאחר שירו ופגעו בירכו הוא המשיך בנסיעה "בזיגזגים", כלשונו, דבר שכנראה מנע המשך פגיעה בו. הוא סיפר כי ירה שתי מחסניות באוויר כדי להזעיק את כוחות הביטחון, וכדי למנוע "וידוא הריגה" של המחבלים. לדברי פישפדר בציר זה היו נסיונות רבים לפגע, ולמרות זאת צה"ל פינה מחיילים את העמדה שניצבה שם בעבר.
