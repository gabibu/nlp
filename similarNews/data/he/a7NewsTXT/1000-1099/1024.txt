

אתמול נפגש ראש הממשלה בארה"ב עם הנשיא בוש. במפגש זה אמר לבוש: "המחויבות העליונה שלי, שעליה התחייבתי בבחירות, היא הבאת ביטחון לאזרחי ישראל, ואעשה את כל אשר לאל ידי למלא הבטחה זו". לממשלת ארה"ב הציע שרון להפסיק את הענקת הסיוע הצבאי למצרים, משום שלממשלת קהיר השפעה שלילית על תהליך השלום, ועל מדינה זו אינו מוטל "איום אסטרטגי משמעותי".

הלילה טסו שרון ואנשיו לניו-יורק. מאוחר יותר יעניק ראש הממשלה ראיונות לערוצי התקשורת הישראליים והאמריקניים . שרון ייפגש בין היתר עם ראשי רשת Cnn , ויציג בפניהם את קובלנות ישראל על הדרך שבה מסקרת התחנה את לחימת הפלשתינים בישראל.

לאחר מכן ייפגש מר שרון עם מזכ"ל האו"ם קופי אנאן, כדי לשכנעו כי שיגור כוח רב לאומי לאזורי יש"ע הוא צעד שגוי. סוגיית החטופים שבידי החיזבאללה תועלה אף היא. ראש הממשלה אמור לנחות בארץ מחר לפנות ערב.
