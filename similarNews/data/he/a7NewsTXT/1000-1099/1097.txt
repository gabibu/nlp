

צעירי פתח' במזרח ירושלים פירסמו אמש כרוז ובו הם קוראים לתושבי השכונות אבו דיס וסוואחיה שבמזרח ירושלים, לצאת לפרוץ את מחסומי צה"ל, במטרה להגיע למזרח ירושלים ולהתפלל בהר הבית.

סוכנות עתי"ם מציינת, כי הודעת הפתח' באה בעקבות הצעדים שננקטו על-ידי כוחות הביטחון הישראלים בשכונת אבו דיס במזרח ירושלים, שבה הם סגרו שלוש מהכניסות הראשיות של השכונה, שמחברות את מזרח ירושלים למערבה דרך סילוואן וראס אל עמוד.

הפלשתינים דיווחו לסוכנות עתי"ם שכוחות הביטחון השאירו כניסה פתוחה אחת בלבד, שבתחילה מצוי המחסום של ראס אל עמוד המאויש על-ידי כוחות הביטחון הישראלים. לטענתה הם מנעו בכך את יציאת תושבי השכונות הללו למזרח ירושלים ולכן לא מתאפשר לתושבי שתי השכונות להגיע למזרח ירושלים ללא בדיקה במחסום הצבאי הישראלי.
