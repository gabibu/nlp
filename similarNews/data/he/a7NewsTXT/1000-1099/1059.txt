

"התקרית שארעה בועדת החקירה לארועים בשטחים בה הוכה קצין משטרה במהלך עדותו, היא חמורה ביותר. אני רואה את זה כ'חציית הקו האדום', דבר שקיוויתי שלא יקרה. הוריתי לראש אג"ם במשטרה לבוא בדין ודברים עם הנהלת משמר בתי המשפט". כך אמר היום בצהריים מפכ"ל משטרת ישראל, רב ניצב שלמה אהרונישקי, שעושה בביקור ביחידת אילת.

בנוסף, מחוז ירושלים פתח בחקירה על כל מי שהיה מעורב בתקרית באופן ישיר.

אהרונישקי התייחס לועדת אור החוקרת את ארועי המהומות שחוללו ערבים אזרחי ישראל וציין כי הוא חש מאוד לא בנוח ששוטרים צריכים להעיד בפני ועדת חקירה. "אנחנו במציאות שמי שכן צריך להחקר זו לא המשטרה. אני מקווה שועדת החקירה תוכיח שאכן המשטרה פעלה היטב וצדקתנו תצא לאור".
(עתי"ם)
