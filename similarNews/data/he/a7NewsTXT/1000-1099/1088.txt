

במכולה שבצומת גילה ממשיכה זה חמישה חודשים שלי קרזן, מתושבות חברון, את משמרת המחאה למען קבר רחל. לדבריה פעולת המשמרת החלה עם פרוץ המאורעות, כשקבר רחל נסגר, והיה חשש גדול שמדינת ישראל עומדת לנטוש אותו, כפי שנטשה את קבר יוסף.

"הפלשתינים איימו כל הזמן שהם עומדים לכבוש את הקבר, והם אף ניסו לעשות זאת, ולא הצליחו", אמרה. כיום, לדבריה, כבר ניכרת התקדמות, ובעצם האתר פתוח כל הזמן. מאחר שלקבר אפשר להגיע רק עם רכב ממוגן, וכזה עומד לרשות המבקרים רק שלש שעות ביום, קראה קרזן לציבור היהודי להגיע אל הקבר, הנמצא במרחק 400 מטרים מירושלים, ולפקוד אותו, שאם לא כן , אם מספר המבקרים לא יהיה גדול מספיק לא תהיה לצה"ל מוטיבציה לפתוח אותו ולשמור עליו. משום כך, לדבריה, "זה מסוכן לא להגיע לקבר רחל".
