

תושב יפו בן 48 ותושב תל אביב בן 52 נתפסו אמש לאחר שניסו למכור ספר תורה גנוב. הספר, שנגנב מבית הכנסת "זכרון קדושים" בגבעתיים מוערך בשווי של 10,000 דולר.

כתבת עתי"ם מציינת, כי השניים נעצרו על ידי צוות בילוש של מרחב דן במשטרה כשהם בדרכם למכור את הספר לעמותה לאיתור ספרי תורה גנובים בבני ברק.

מהמשטרה נמסר כי האדם לו היו השניים אמורים למכור את הספר, לא הגיע למקום הפגישה.

השנים טענו בחקירתם כי הספר הגיע לידיהם מחבר, והם אינם קשורים לגניבתו מבית הכנסת.
