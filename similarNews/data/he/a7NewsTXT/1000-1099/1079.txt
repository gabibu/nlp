

בנאום לפני קבוצה של עורכי דין ערבים בביירות, שיבח פייסל אל-חוסייני, הממונה לענייני ירושלים ברשות הפלשתינית, את פעולות חיזבאללה נגד "האויב הישראלי". אל חוסייני, בעל אזרחות ישראלית, הגדיר את המטרה האסטרטגית של הרש"פ חוסל מדינה ישראל וכינונה של מדינה פלשתינית מהנהר ועד לים. להלן ציטוטים מנאומו:
תורגם מערבית ע"י MEMRI

"ברוכה ביירות שהכניעה את האויב והוכיחה כי אנחנו יכולים לנצח את מעצמות העל. ברוכים כוחות ההתנגדות [החיזבאללה] שנתנו לנו את התקווה שהעתיד בידינו. גדול הוא הניצחון הלבנוני והוא הדוגמא החשובה ביותר למציאות שבה חי האויב הישראלי..."

"ב-1969 הייתי חבר בצבא לשחרור פלשתין בסוריה, ומשם נסעתי לערים הכבושות של פלשתין. ביקרתי ביפו ובחיפה ועיתונאי שאל אותי איך אני מרגיש. עניתי לו כי גורלה של ירושלים יהיה כמו הגורל של חיפה שהפכה להיות יהודית אם לא נהיה חכמים מספיק כדי להיאבק ולהכין את עצמנו כראוי".

"באינתיפאדה הראשונה [דצמבר 87'] הצלחנו לשבור הרבה מוסכמות אצל הישראלים...בעבר הם אמרו 'לא' למדינה פלשתינית אולם שברנו את מוסכם הזה. בעבר הם סרבו להכיר באש"ף, אך היום הם מכירים בו כנציג הבלעדי של העם הפלשתיני. גם באינתיפאדה הנוכחית שברנו את המוסכמות באשר לירושלים ובאשר לפליטים".

"בתקופת ברק, למרות כל האסונות וההתנהגות הברברית [הישראלית] שברנו הרבה מוסכמות ועכשיו שרון מנסה להחזיר את הגלגל אחורה. ברק הסכים לסגת מ95% מהאדמות הפלשתיניות הכבושות ועכשיו אם נאפשר לשרון להצליח בתוכניותיו הפוליטיות, שנקודת ההתחלה שלהם היא ביטחון [לישראלים], התוצאה תהיה חזרה לשולחן המו"מ על בסיס של 42% של השטח. אולם אם נוריד את שרון מהבחינה הביטחונית, אף מנהיג ישראלי אחר לא יצליח לנהל איתנו שיחות אלא על בסיס הנקודה שבה הפסיק ברק, דהיינו, הזכות ל95% מהשטח".

"הפסגה הערבית [שיתכנס בשבוע הבא] חייבת להימנע מהגישה כאילו צריך לתת הזדמנות לשרון. אנחנו צופים שיהיו עימותים אמיתיים עם הישראלים בחודשים הקרובים, במיוחד בירושלים. כל האלמנטים לפיצוץ כבר קיימים. אנחנו משוכנעים שהעימות בירושלים יעורר את מדינות העולם מאינדונזיה עד למרוקו. זה יהיה אות לארה"ב שתהיה מוכרחה להבין כי תמיכתה בישראל תהרוס את היציבות של כל האזור. אנחנו עומדים מול קרב, ואנחנו כבר מכינים את עצמנו לזה מהרגע הנוכחי. אסור לתת לשרון להצליח מהבחינה הביטחונית, כי אז הוא ינצח אותנו מבחינה פוליטית".

"יש עניין עדין שצריך שיהיה מובן לכל. יתכן ואצטרך לנהל מגעים עם ממשלת שרון כדי למלא צרכים חיוניים לעמנו, אך זאת לא כדי להצדיק כינון יחסים עם ישראל על ידי אחרים [מדינות ערביות]. אני מנהל מגעים כדי לחסל את היחסים איתם. זה לא דומה למדינות שרוצות ליצור קשרים".

"יש הבדל בין המטרה האסטרטגית של העם הפלשתיני, שאינו מוכן לוותר אפילו על גרגיר אחד של האדמה הפלשתיני, לבין המאמץ הפוליטי (טקטי) שקשור למאזן הכוחות העכשווי ולמצב הנוכחי בזירה הבינלאומית. האחרון, הינו מאמץ שונה מהראשון. יתכן שניכשל או נצליח [טקטי] אולם עינינו תמיד יהיו נשואות למטרה האסטרטגית, דהיינו, לפלשתין מהנהר עד לים. כל מה שנקבל עכשיו לא ישכיח את האמת העילאית הזאת"

המקור:
עיתון אל-סאפיר (לבנון) 21 במרץ 01'
תרגום מערבית: MEMRI (www.memri.org)

