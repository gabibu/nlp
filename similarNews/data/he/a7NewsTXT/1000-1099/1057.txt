

סגן שר הקליטה, יולי אדלשטיין, נפגש הבוקר עם יו"ר ההסתדרות הרפואית בישראל, ד"ר יורם בלשר, ומספר מתמחים עולים שקיבלו מכתבי פיטורים מקופת החולים הכללית.

קופת חולים כללית הודיעה לפני ימים אחדים כי היא מתכוונת לפטר לאחר חג הפסח 105 מתמחים עולים מחבר המדינות.

אדלשטיין הציע לפעול לסיכול פיטוריהם של המתמחים, שתוך חודשים היו אמורים להשלים את תקופת ההתמחות ולהפוך לרופאים מן המניין.
