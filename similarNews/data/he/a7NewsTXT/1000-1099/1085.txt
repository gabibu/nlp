

היועץ המשפטי לממשלה אליקים רובינשטיין סירב להופיע בפני ועדת החוקה של הכנסת ולנמק את שיקוליו בפרשת עמותת "דרך צלחה" של חבר הכנסת צחי הנגבי. הוא יבקש מהוועדה שלא לדון בהחלטתו מדוע בסופו של דבר לא העמיד לדין את חבר הכנסת הנגבי. רובינשטיין הודיע היום ליו"ר הוועדה, אופיר פינס, כי ההצעה לקיים דיון בנושא בהשתתפותו חורשת תלם חדש ומדאיג בטיפולה של הכנסת בתחום הפלילי. רובינשטיין ציין כי עיסוק בתיק פלילי פרטני אינו יכול להיות מסור לגוף פוליטי.
