

ראש הממשלה ופמלייתו צפויים לנחות בארץ בעוד כשעה. כתבנו אריאל כהנא מוסר כי עם הגעתו לנמל התעופה בן גוריון יקיים שרון מסיבת עיתונאים בה יסכם את ביקורו הראשון בארה"ב.

אדוארד ווקר, סגן שר החוץ לענייני המזרח-התיכון בממשל ארה"ב, הגדיר את השיחות בין שרון לנשיא האמריקני ג'ורג' בוש כ"טובות ביותר אשר איששו את מערכת היחסים המיוחדת שבין ארה"ב לישראל". לדברי ווקר, ביקורו של שרון, נערך במסגרת הערכה מחודשת מצד הממשל האמריקני למדיניות במזרח-התיכון, נוכח כשלון תהליך השלום, והאלימות הפלשתינית.
