

סוכנות הידיעות הצרפתית מסרה שמרוואן ברגותי, מראשי הפת"ח בגדה, אמר שצריך להפוך את האינתיפאדה לעממית על ידי קריאה להמונים להפגין. בכך הוא מקווה לקבל את אהדת העולם וכן לשלב יותר שכבות באוכלוסיה בהנהגת האינתיפאדה. הוא אמר שאין בכך ויתור על הפעילות המזויינת. בכירי פת"ח בגדה מתחו ביקורת על הדברים ואמרו שהם נובעים מקשרים שיש לברגותי עם המימסד הישראלי. חוסיין א-שייך אחד מבכירי הפת"ח אמר שהדברים הם על דעתו של ברגותי בלבד ואינם מחייבים את מוסדות הפת"ח.
