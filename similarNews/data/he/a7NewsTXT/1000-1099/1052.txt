

בשיחה שקיים שר החוץ שמעון פרס עם עבדאללה מלך ירדן שוחחו השניים על האלימות הפלשתינית הגואה בחודשים האחרונים.
פרס אמר למלך ירדן כי 40% מפעילות הטרור בחודשים האחרונים מבוצעת ביוזמת חלק מאנשי כוח 17 או בהשתתפותם. הוא ציין בפני עבדאללה את שורת ההקלות בסגר שישראל עשתה לטובת הפלשתינים ודרש ממנו לדבר עם ערפאת ולשכנעו להפסיק את האלימות.
המלך עבדאללה אמר שיעשה כל שביכולתו כדי להפסיק את האלימות ולהביא לחידוש המשא ומתן בין ישראל לפלשתינים.
