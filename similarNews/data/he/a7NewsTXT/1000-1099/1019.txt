

יצחק ניר, גונדר בדימוס, סגן נציב שירות בתי הסוהר לשעבר, והיום בעל משרד פרטי המייעץ לאסירים ולבתי הסוהר, הסביר ביומן ערוץ 7 את השירות שנותן משרדו. לדבריו הוא מכין אנשים העומדים להיכלא בפעם הראשונה בחייהם כיצד להתמודד עם הצפוי להם מבחינה מנהלית ונפשית.

לדבריו חשוב להכין אדם העומד להיכנס לבית הסוהר למפגש עם מערכת הנורמות שאינן מוכרות לו. חשוב, לדברי ניר, שאדם ידע את זכויותיו בבית הסוהר ואת האסור לו, שידע איזה ציוד מותר, חשוב וכדאי להביא לבית הסוהר, ואיזה אסור. ניר אמר שהר שפי תפגוש בבית הסוהר אוכלוסייה שונה לגמרי מזו שהיא באה אתה במגע עד היום, והביע את תקוותו שהיא תשהה באגף נקי מסמים. לדבריו היותה אישיות ציבורית 'מסבכת את המצב', כלשונו, מאחר שגורלה יהיה כשל אריה דרעי, שמקפידים על "כל קוצו של יוד" בהתנהגותו בגלל תשומת הלב שהוא מעורר. לכן, לדעתו, היא לא תקבל מאומה ממה שאינו מגיע לה לפי התקנות. לחופשה ראשונה היא תצא, להערכתו, רק כאשר יגיע המועד המדויק, בעוד כחודשיים וחצי בערך 3.
