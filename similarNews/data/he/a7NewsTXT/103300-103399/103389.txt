

ועדת העבודה ,הרווחה והבריאות, בראשות ח"כ שאול יהלום, אישרה אתמול לקריאה ראשונה את הצעת חוק עבודת נשים- הארכת חופשת לידה באשפוז ילוד לתקופה עד 12 שבועות של ח"כ שאול יהלום וח"כ זהבה גלאון.



מטרת החוק היא לאפשר להורים לפגים להאריך את חופשת הילדה שלהם על מנת שיוכלו להיות עם תינוקם הנזקק בבית החולים, ולאחר מכן, בעת שחרורו, בבית.

הוכח מעל כל ספק כי שהות ההורים לצד הפג משפרת את סיכויי הישרדותו, גדילתו ואת חייו להמשך- מכאן חשיבות הארכת חופשת הלידה.

בחוק עובדת נשים התשס"ד  2004, אשר התקבל ב-23 במרס 2004, ושמקורו בהצעת חוק יוזמי הצעת חוק זו, נקבע כי במקרה בו הרך הנולד מאושפז מעל 12 שבועות ,קרי תקופת אשפוז של כ-12 חודשים, תוארך חופשת ב-4 שבועות נוספים (הצעה של ח"כ יהלום וח"כ גלאון).

אחוז בודד בלבד מהפגים מאושפז מעל 3 חודשים. רוב הפגים מאושפזים לתקופה של בין חודש לחודשיים. מצב זה משאיר את רוב הורי הפגים הנזקקים להארכה מחוץ לרשימת המוטבים.

הצעת החוק הנוכחית מציעה הקניית זכאות מדורגת , כך שלגבי פג המאושפז לא פחות מ- 6 שבועות יהיו הוריו זכאים לשבוע חופשת לידה נוסף, וכך בהתאמה עד לתקופת אשפוז של 12 שבועות למעלה, לגביה יהיו הוריו זכאים ל-4 שבועות נוספים.

בצורה זו מסייעת הצעת החוק למירב ההורים הזקוקים והארכת חופשת לידה בשל אשפוז ילדם התינוק, תוך שמירה על המסגרת שנקבעה וניסיון לשמירה על עלות תקציבית מינימלית.
