

הרמטכ"ל בשידור בגלי צה"ל בתכנית קו פתוח לשאלות מאזינים, אמר לפני שעה קלה כי הוא צוטט באופן לא מדוייק בעתונים בסוגיית שחרור רוצחים. כתבתנו רותי אברהם מוסרת כי הרמטכ"ל אמר: "לא תמכתי בשחרור רוצחים אלא בסוגיה ספציפית שעלתה לדיון, ולצערי יצא בציטוט לא מדויק מתוך דיון פנימי, וחבל". בכך התייחס הרמטכ"ל משה בוגי יעלון לשאלתו של עדי גינזבורג בסוגיית שחרור פולארד. הרמטכ"ל אמר לו כי "סוגית פולארד היא סוגיה כאובה ולא הרמטכ"ל עוסק בה אלא גורמים אחרים במדינה".
