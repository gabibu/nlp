

שבעת תושבי גוש קטיף העצורים בחשד שחסמו את ציר טנצר, נאלצו להשאר במעצר יום נוסף לאור סירוב המשטרה למסור את חומר החקירה לעו"ד, כמתחיב בחוק. דובר מוצעת חוף עזה מוסר כי העצורים העדיפו את האפשרות הזאת, בתקוה שישוחררו מחר, לאור הלקח המר של עצורי תופח ששוחררו בתנאים מגבילים אשר גם הם לא קיבלו עד כה את חומר החקירה .

עוד מוסיף הדובר כי "למרבה הגיחוך בכתב האישום, טוענת המשטרה כי הם מסוכנים לציבור כיוון שבסמוך להפגנתם בוצע ירי של... ערבים! בגוש קטיף מקווים שמשטרת ישראל לא 'תקפל' את מדינת ישראל, בטיעון האנטישמי הידוע, שהמדינה גורמת לסיכון ולמלחמות בעולם ומיצרים על כך שהמשטרה פועלת ברוח הסיסמה הגזענית "אין יהודים, אין פיגועים" .

הדובר מזכיר כי ההפגנה היתה למעשה מחאה על ירי עשרות פצמ"רים ללא תגובה מצד הצבא והממשלה, ועל השינוע החופשי של הפצצות בציר טנצר.
