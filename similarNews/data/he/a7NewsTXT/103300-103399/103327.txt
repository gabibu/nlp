

חברת יפנאוטו, יבואנית סובארו בישראל, הודיעה למשרד התחבורה, כי על פי הודעת היצרן היפני, נתגלתה תקלה בטיחותית ב 116 רכבי B-4.

על פי הודעת היצרן, "קיימת סבירות נמוכה לתזוזת המוט המייצב האחורי של הרכב, דבר העלול לגרום לדליפת נוזל הבלמים". התקלה התגלתה עד כה במקרה אחד בלבד ביפן.

בחברת יפנאוטו אומרים כי חרף הסבירות המאוד נמוכה, לקרא לבעלי 116 רכבי סובארו 4-B מדגמי 2004, כדי להרכיב גובלים (סטופרים) למוט המייצב האחורי ולבטל בכך את הסבירות לתקלה זאת.

במהלך חודש פברואר יזומנו בעלי כלי הרכב להרכיב גובלים (סטופרים) למוט המייצב האחורי, על פי הוראות היצרן.

