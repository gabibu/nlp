

ההסתדרות תפסיק ביום שלישי את העבודה בכל מערכת הבריאות למשך שעה במחאה על אי-תשלום פנסיה לגימלאי ביה"ח "ביקור חולים" בירושלים.

העבודה תופסק בין השעות 12:00-13:00 וההסתדרות אומרת כי זהו צעד ראשון מתוך שורת צעדי מחאה שמתכננים בהסתדרות להזדהות עם 250 גימלאי ביה"ח שאינם מקבלים פנסיה בשל הקשיים הכלכליים של ביה"ח . בהמשך תרחיב ההסתדרות את הצעדים לכלל המשק . ההסתדרות תובעת מן הממשלה למצוא פתרון שיבטיח את רציפות תשלום הפנסיה לגמלאים. יו"ר ההסתדרות, ח"כ עמיר פרץ אומר: "לא יתכן שעובדים שעבדו 40 שנה ימצאו את עצמם בבתי תמחוי. זה תקדים מסוכן שיכול להגיע לפתחם של כל מי שזכאים לפנסיה תקציבית".
