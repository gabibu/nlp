

ארגון נפגעי הטרור-אלמגור יפתח בקמפיין ארצי נגד שחרור מחבלים. כדי לממן את המסע הציבורי ישגר אלמגור משלחות לחו"ל לגיוס כספים, ובימים הקרובים תיפתח מגבית דומה בארץ.

היום בבוקר (א') תתייצב נציגות של הורים שכולים מול ישיבת הממשלה בעקבות ההחלטה על שחרור הרוצחים.

"נדאג להעביר בקמפיין לצבור בארץ ובחו"ל את תחושותינו ולצרפו למאבקנו", אומר אוריה בכרך  אח שכול בעצמו -דובר אלמגור, "נשים דגש על הפרת הבטחת השרים וחברי הכנסת על קברי הנרצחים ש'ידינו הארוכה תשיג את המחבלים' ואותה יד מתקצרת עתה ומשחררת אותם".

דליה כהן שיכלה את בתה כנרת באוטובוס קו 405 שדורדר לתהום על ידי מחבל ועתה מדברים על שחרורו, אמרה הערב כי " החלטת הממשלה מהווה יריקה בפניהם של משפחות השכול והפצועים-נרעיש שמיים וארץ על העוול הזה, זה לא יעבור להם בשתיקה!".

על רקע התבטאויותיו של הרמטכ"ל, הקוראות למתן צ'אנס לאבו מאזן ביקשו הורים שכולים פגישה דחופה עימו. את הבקשה הגיש פרופ' אלישע האס שהתחתן עם צפי אדוריאן אלמנתו של עלי הי"ד שנרצח בפגוע התאבדות בשוק מחנה יהודה. פרופ' האס היה מ"פ צנחנים ופיקד בגדוד 50, גדודו של הרמטכ"ל. הוא עושה זאת לזכר בעלה המנוח של רעייתו.
