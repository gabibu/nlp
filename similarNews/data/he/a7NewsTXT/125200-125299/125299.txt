

לאחר שהגיע רבין למיון איכילוב בשעה 21.52, הרופאים לא ידעו שהפצוע בו הם מטפלים הוא לא אחר מאשר ראש ממשלת ישראל, יצחק רבין. המשך תחקיר.

לאחר שהגיע רבין למיון איכילוב בשעה 21.52, הרופאים לא ידעו שהפצוע בו הם מטפלים הוא לא אחר מאשר ראש ממשלת ישראל, יצחק רבין. רק כעבור 12 דקות מתחילת הטיפול, בשעה 22.04, נודע להם הדבר מפיו של המאבטח האישי רובין, אשר התפרץ לחדר הטראומה בצעקה: "זהו ראש הממשלה, רבין".

כיצד אירע הדבר? רופא מומחה מאחד מבתי החולים הגדולים בארץ מספר לערוץ 7 כי על פי גירסת שמגר, רבין הגיע לבית החולים במכונית הקאדילק, שם ביקש רובין ממאבטח בית החולים אלונקה, ומשזו הושגה הוא העביר אליה את רבין בסיועו של הנהג דמתי, אזי שניהם רצו עם האלונקה למיון. קשה להבין מגירסה זו, מדוע לא הוזעק מתוך המיון צוות רופאים למכונית ראש הממשלה, שעמדה בפתח המיון, ובתוכה נמצא ראש הממשלה כשהוא מדמם, פצוע קשה ומחוסר הכרה. יתרה מזאת, בעלי נסיון בטראומה יתקשו להבין כיצד הצליחו 2-3 אנשים להעביר פצוע מחוסר הכרה, שאינו משתף פעולה, ממושב מכונית לאלונקה (ואם אכן כך היה, איזה נזק נגרם לחוט השידרה כתוצאה מההעברה הבלתי מקצועית, ללא קיבוע עמוד השידרה).

אולם, הכי קשה להבין מדוע לא ידעו הרופאים והאחיות שהפצוע שהוכנס לחדר המיון על אלונקה, כשהוא מלווה במאבטח האישי רובין והנהג דמתי הוא ראש הממשלה (וצריך לזכור שבחדר הטראומה נכחו לא פחות מ 10 אנשי צוות).

למעשה, יש רק הסבר אפשרי אחד, והוא שרבין הגיע למיון באמבולנס לאחר שהונשם בדרך. לפיכך, אי אפשר היה לזהות את פניו והרופאים לא ידעו שהם מטפלים בראש הממשלה עד אשר המאבטח רובין (שהגיע בנפרד מכונית הקאדילק) התפרץ לחדר הטראומה. רק אז הבין הצוות הרפואי שהפצוע שטופל על ידו משך 12 דקות תמימות הוא לא אחר מאשר יצחק רבין, ראש ממשלת ישראל. מדבקות הזיהוי שנשאו בתחילה את הכינוי "אלמוני" הוחלפו למדבקות חדשות עם השם: יצחק רבין. זו הסיבה לכך שהשעה הרשומה על מדבקות הזיהוי הינה 22.04 (ראה תמונה) ולא 21.52 (היא זמן ההגעה האמיתי למיון).

מדבקת הזיהוילחץ כאן להגדלה  

הכתבה בעיתון הארץלחץ כאן להגדלה  

חשד: שימוש במסמכים רפואים לא כשרים

להסתדרות הרפואית הועברה קובלנה לפיה קיים חשד שבית המשפט הסתמך בפרשת רצח רבין על מסמכים רפואיים בלתי כשרים וטיוטות בלתי חתומות. לקובלנה צורפו המסמכים הרפואיים הרלוונטיים.

לערוץ 7 נמסר כי בסוף אוגוסט הוגשה עתירה שבה התבקש שר הבריאות להשיב מהיכן הגיע ראש הממשלה המנוח, יצחק רבין ז"ל, למיון של ביה"ח איכילוב, בהתחשב בעדויות רופאים ובמסמכי חדר המיון, המצביעים על כך שהוא הובא לשם באמבולנס נט"ן ולא במכונית הקאדילק, כפי שנטען בגירסה הרשמית .

העותר, נתן גפן, טען כי עולה חשד שגליון חדר המיון נכתב מחדש לאחר פטירת רבין, להערכתו כדי להסתיר את הבאתו של רבין באמבולנס, והדבר לטענתו עומד בניגוד לחוק ולנוהלי משרד הבריאות .

גפן פנה למנכ"ל מד"א וביקש לדעת האם רבין הועבר למיון באמבולנס מד"א, אך הלה סירב להשיב בטענה של "חיסיון רפואי".

ברור שהבאת רבין באמבולנס תעורר מיד את השאלה לאן נסע רכבו של ראש הממשלה מיד לאחר שנורה בכיכר שאז נקראה כיכר מלכי ישראל, והאם יש בכך אולי כדי להסביר את העיכוב שחל בהגעת ראש הממשלה למיון.

העותר גפן ביקש גם ששר הבריאות ישיב האם בצילומי עמוד השידרה שנעשו לרבין לאחר המוות, נראה שבר שמשמעותו שיתוק הגפיים התחתונות. אם יתברר כי לרבין היה שבר בעמוד השדרה וזאת לטענת העותר עפ"י תשובת ה CT הרשמית והחסויה, פירוש הדבר הוא כי רבין סבל לאחר שנורה משיתוק בגפיו התחתונות, ואז נשאלת השאלה כיצד יכול היה לנוע, להכנס למכונית ולהתיישב בה.

יצויין כי ועדת שמגר עמדה על קיומן של סתירות בין רישומי הרופאים במיון וחדר הניתוח לבין הדו"ח הפתולוגי, כאשר בתעודת חדר מיון צויין קיומו של שבר מרוסק בחולייה גבית, בעוד שבדו"ח הפתולוגי "נעלם" השבר.

בעתירה נדרשו גם השופטים להתייחס להסתמכותו של בית המשפט במשפטו של יגאל עמיר ובמשפטי יתר הנאשמים על תשובות רנטגן בלתי כשרות ובלתי קבילות (טיוטות בלתי חתומות). העותר ציין גם את טענותיו של עו"ד שומרוני פרקליטו של סוכן השב"כ אבישי רביב, שקבל על כך שבאופן חסר תקדים, מנעה ממנו הפרקליטות כל גישה לצילומי הרנטגן ולתשובות הרנטגן של הגב ועמוד השידרה בטענה של "צינעת הפרט". בעתירה הודגשה העובדה שבניגוד לטענה בנוגע ל'צנעת הפרט' ביחס לתשובות הרנטגן של הגב ועמוד השדרה כאמור, לפרקליטים דווקא כן נמסרו תשובות צילומי הראש. כיון שתשובת הרנטגן הרשמית והמודפסת כוללת בתוכה באופן טבעי את צילומי הגב ועמוד השידרה, נמסרו לפרקליטים ולבית המשפט טיוטות בלתי חתומות של צילומי הראש וכך, טוען העותר, הצליחה הפרקליטות להימנע מחשיפת תשובת צילומי עמוד השידרה.

כאמור, בית המשפט העליון בראשות השופטת בייניש דחה על הסף את בקשת העותר להניח על שולחנו של שר הבריאות, לעיונו ולעיונם של רופאים בלתי תלויים מטעמו, את תשובת הרנטגן הרשמית ותעודת חדר מיון המקורית.

לפיכך החליט העותר להגיש קבילה להסתדרות הרפואית כדי שזו תחקור את התנהלותה של המערכת הרפואית בפרשה. בין היתר יש לדעתו לחקור חשדות לסתירות בדווחי הרופאים לגבי אופן הגעתו של רבין למיון (אמבולנס לעומת רכב נוסעים, שבר בעמוד שידרה לעומת עמוד שידרה תקין), חשדות בדבר "העלמת-עין" של הרופאים שהעידו בפני ועדת שמגר, מהסתמכות בית המשפט על מסמכים רפואיים בלתי כשרים (תעודת חדר מיון משוחזרת, שימוש בטיוטות של פיענוח הרנטגן במקום בתשובה הרשמית).

ההסתדרות הרפואית מצידה ביקשה לקבל את המסמכים הרפואיים הרלוונטיים על מנת לבדוק את הטענות.

גפן ציין בקובלנה שהגיש כי נעזר ברופא מומחה, ד"ר י. כהן שעבר על המסמכים הרפואיים הנ"ל. ערוץ 7 מציינים כי ד"ר כהן רופא בבית חולים גדול בארץ, ביקש לשמור על אלמוניותו.

לצילום ראשון- טיוטה בכתב יד, ללא חתימת רופא, ללא חותמת וללא מספר רישיון רופא, המכילה מחיקות ותיקונים שימשה כראיה במשפט רצח ראש ממשלה, במקום התשובה הרשמית, המודפסת והחתומה שניגנזה, בה מופיעות גם סריקות החזה ועמוד השידרה (הטקסט טושטש ע"י המערכת).

לצילום שני- בהוראת מי נכתבה תעודת חדר מיון נוספת לאחר הניתוח (קרי, לאחר המוות)?
