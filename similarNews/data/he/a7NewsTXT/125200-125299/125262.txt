

"אין סיבה אמיתית להמשיך ולשלם את אגרת הטלוויזיה הממלכתית, אם מאה אלף לא ישלמו את אגרת הטלוויזיה אי אפשר יהיה לאכוף את השערורייה שבמסגרתה אנו מממנים את מוציאי דיבתנו", כך אומר ח"כ אלדד.

"עד שלא נקים תחליף לכלי התקשורת הקיימים, אין סיבה אמיתית להמשיך ולשלם את אגרת הטלוויזיה הממלכתית, אם רק מאה יודיעו כי הם חדלים לשלמה יעקלו להם את הטלוויזיה והמקרר, אך אם מאה אלף לא ישלמו את אגרת הטלוויזיה אי אפשר יהיה לאכוף את השערורייה שבמסגרתה אנו מממנים את מוציאי דיבתנו", כך אומר ח"כ אריה אלדד מהאיחוד הלאומי.

ח"כ אלדד אמר את הדברים במסגרת פינתו השבועית בערוץ 7, בה גם קרא לנוער לראות כאידיאל את הכניסה לעולם המנהיגות והתקשורת, "אנו נמצאים בימים של חשבון נפש וצורך אמיתי להפקת לקחים להמשך הדרך, תמיד חשבנו שהעובדות שנקבע בשטח הם בלתי הפיכות מה שהתברר כטעות, כאשר ישובים גדולים חזקים ומבוססים נמחו באותה מהירות שנחרבו ישובים קטנים, אולם נושאים שתמיד בזנו להם כפוליטיקה ותקשורת התבררו כמכריעים, נוער שבזמנים אחרים ברור היה שהולכים להיות מנהיגי גרעיני התיישבות, נכון יהיה לקורא להם להפנות את כוחותיהם לאותם זירות שנטשנו כל השנים, גם הסלידה מהם לא תגרום להם שלא להרוס את חיינו, השקר לא יחדל גם אם נייצר אמת".

ועד אז קורא ח"כ אלדד שלא לשלם את אגרת הטלוויזיה, "אין סיבה אמיתית להמשיך ולשלם את אגרת הטלוויזיה הממלכתית, אם רק מאה יודיעו כי הם חדלים לממן את חיים יבין יעקלו להם את הטלוויזיה והמקרר, אך אם מאה אלף שבאו להפגנה בכיכר לא ישלמו את אגרת הטלוויזיה, אי אפשר יהיה לאכוף את השערורייה שבמסגרתה אנו מממנים את מוציאי דיבתנו", "כל שקל ממשכורתו של חיים יבין בא מכיסנו, רבבות אזרחים צריכים להודיע לראשי רשות השידור שאין הם מוכנים לקנות בעצמם את חבלי התליה שעליהם יוצאו להורג, גם זו צורה של מרי אזרחי בלתי אלים, ובא כחלק מהתביעה לאוטונומיה יהודית פונקציונאלית במדינת ישראל, לא אוטונומית המנותקת ממדינת ישראל אלא כזו שבה ניצור מערכות שיבחרו ע"י יהודים וינהלו את כל התחומים תוך מו"מ עם שלטונות המדינה על חלקה בתשלומי מיסי המדינה אם נמשיך לשלמם, את הרעיון הזה צריכים להתחיל בצעד אחד, אי תשלום האגרה יכול להיות צעד כזה".

אלדד גם התייחס לפריימריז הקרוב במרכז הליכוד, "עיקר המאמץ הקרוב צריך להיות בלחץ על חברי מרכז הליכוד שיחליטו על הקדמת הפריימריז, קראתי שמועצת יש"ע מתקשה לגייס פעילים לשם מטרה זו, צריך לזכור שזוהי זירת פעילות חשובה ביותר, הדחתו של שרון כעת יכולה לשקם את ההתיישבות".

להאזנה לפינה


