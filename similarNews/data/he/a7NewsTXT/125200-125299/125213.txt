

מגורשי כפר דרום ערכו אתמול, 30 יום אחרי גירושם מכפר דרום, תפילה בכותל. הרב הלל הורביץ מי שהתגורר לאחרונה בכפר דרום, אומר לערוץ 7 : "היחס אל הפליטים משפיל ומחפיר".

30 יום אחרי גירושם מישובם, תושבי כפר דרום הגיעו אל הכותל לתפילה, שבה השתתף הרב זלמן מלמד. הרב הלל הורביץ תושב הישוב היהודי בחברון ושהה בתקופה האחרונה בכפר דרום אומר לאמציה האיתן בערוץ 7 : "חשבנו שהממשלה תדאג לפליטים והתבדינו , היחס אלינו הוא משפיל ומחפיר".

הרב הורביץ אמר כי למגורשי כפר דרום נגרמה פגיעה קשה בחיי המשפחה והילדים שחיים כעת בתנאים מחפירים. הוא ציין כי הפתרון שהוצע הו אמעבר לבנין באשקלון אך למרות שהעברת התקציב אושרה, עדיין לא חתמו על הסכם עם הקבלן בגלל עיכובים משפטיים.

"אך למרות הכול אני חייב לציין שתושבי כפר דרום הם גיבורי חיל בעלי מידות מיוחדות שמצליחים למרות כל הקשיים לארגן בית ספר לבנים ולבנות ושיעורי תורה לגברים, אנחנו מקוים להתאחד ולהתגבש ושכל תושבי הישוב יעברו לפתרון הכללי ויישארו מאוחדים באווירה המרוממת הזאת" סיים הרב הורביץ.
