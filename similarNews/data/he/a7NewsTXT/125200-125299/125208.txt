

בית הכנסת על שם אדמונד ספרא, ברחוב נחל פארן במודיעין עלה אתמול בערב באש. מדובר בבית הכנסת שמתפללים בו בד"כ כ-300 מתפללים והוא הגדול בעיר מודיעין.

בית הכנסת על שם אדמונד ספרא, ברחוב נחל פארן במודיעין עלה אתמול ערב באש. מדובר בבית הכנסת שמתפללים בו בד"כ כ-300 מתפללים והוא הגדול בעיר מודיעין. נזק כבד נגרם במקום, לא נמסר על נפגעים.

הרב דוד לאו, רב העיר מודיעין, סיפר לכתבנו עוזי ברוך כי "כעשרים מתפללים למדו תורה לפתע ארע פיצוץ חשמלי שגרם לקצר בבית הכנסת ואז החלה האש להתפשט בבית הכנסת", סיפר הרב.

הרב לאו הגיע יחד עם צוות כיבוי אש וביחד הצליחו להציל את ארבעת ספרי התורה, אך הרבה ספרי קודש נשרפו. "הערב היה אמור להתקיים שיעור במסכת סוכה אותו אני נותן מדי שבוע ביום רביעי, אך אפילו סוכה לא נותרה לנו, מחר בשעה 20:30 תתקיים תפילת ערבית ברחבה ואני קורא לכולם להגיע", אמר הרב.

קשה לאמוד את הנזק שנגרם מן השריפה ובמקום קיימת סכנת התמוטטות.
