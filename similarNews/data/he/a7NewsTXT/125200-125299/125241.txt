

הזמר אריאל זילבר אומר בראיון עיתונאי כי הוא מבין את יגאל עמיר שלדבריו, "הרגיש שהוא מציל את עם ישראל...כשאני רואה חיילים היום נהיה לי רע, המדים שלהם עושים לי בחילה".

הזמר אריאל זילבר אומר בראיון לעיתון מעריב כי הוא מבין את יגאל עמיר "כל רצח הוא רע, אבל אני מבין את יגאל עמיר שמבחינתו הרגיש שהוא עושה משהו שיציל את כל עם ישראל. זה מקומם מאוד שבזמן שרוצחים של החמאס נשלחים לחופשי, בו מתעללים. אבל זה לא מפתיע. נראה לי שהשמאלנים רוצים מדינה בלי יהודים, אנחנו חיים במדינה אנטי יהודית פה. אז אני לא מוכן לקבל את זה, לכן אני לא רואה את עצמי כאזרח מדינת ישראל. על אף שיש שיש לי תעודת זהות ישראלית ואני משלם מיסים וממלא אחר החוק, בנפש שלי אני לא אזרח מדינת ישראל. לא מעניינת אותי המדינה".

זילבר אומר "כשאני רואה חיילים היום נהיה לי רע, המדים שלהם עושים לי בחילה, בעיניי זה נראה כמו מדים של חיילי המנדט או של הטורקים, אני לא רואה מדים של יהודים".

"למה החיילים האלה לא חשבו לרגע? למה הם לא הבינו מה זה פקודה חוקית ומה זה פקודה לא חוקית? הם היו צריכים לחשוב על מה שהם עושים, ופשוט לפשוט את המדים ולסרב. בשביל זה שרתי להם, כדי שיתחילו לחשוב. אני צריך להיות כמו שאר האומנים, להיות נטרלי? מצחיק אותי מאוד שהם ניטרליים".

זילבר אומר כי הוא לא חובש כיפה "כי זה לא מסתדר לי עם התלתלים, זה נופל לי כל הזמן, אולי בסופו של דבר אשים כיפה. בינתיים אני דתילוני, זה עוד כת בתוך כל הבלגן הזה".
