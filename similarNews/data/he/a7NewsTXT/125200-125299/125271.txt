

בעקבות עיצומים שנקטו כבאי איגוד ערים לכבאות גליל עליון בגין אי תשלום שכר לחודש אוגוסט, העביר משרד הפנים סכום של 400 אלף ש"ח לתשלום משכורות לכבאי איגוד ערים לכבאות גליל עליון, במאמץ לבטל העיצומים.

בעקבות עיצומים שנקטו כבאי איגוד ערים לכבאות גליל עליון בגין אי תשלום שכר לחודש אוגוסט, העביר משרד הפנים סכום של 400 אלף ש"ח לתשלום משכורות לכבאי איגוד ערים לכבאות גליל עליון, במאמץ לבטל העיצומים.

בנוסף נעשו מהלכים מול הרשויות המקומיות על מנת שהללו יפרעו את חובם, או לפחות חלק ממנו, לאיגוד.

במשרד הפנים מדגישים כי המשרד אינו אחראי לבעיות הכספיות של איגודי הערים ואין לראות במקרה זה כמהווה תקדים למקרים הבאים.

מנכ"ל משרד הפנים, אוסקר אבורזק, אמר "אני רואה בחומרה כל פיגור בתשלום שכרם של עובדים ואנו דורשים כי, כאחראים לתשלום שכרם של העובדים, תעשו כל מאמץ בעתיד על מנת שמקרים כאמור לא ישנו".

מנכ"ל משרד הפנים פנה לכבאים, לאור האמור לעיל וביקש כי העיצומים יופסקו לאלתר.
