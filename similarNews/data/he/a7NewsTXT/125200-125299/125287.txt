

בסיור שערך היום השר לביטחון פנים, גדעון עזרא, בפאתי הכפר רגר סמוך לגבול עם לבנון, אמר השר כי בשבועות הקרובים תתוגבר בצורה נרחבת האכיפה של כוחות הצבא והמשטרה למניעת הברחת סמים באזור זה.

ביחס למתרחש באחרונה בתנועת הליכוד אמר השר עזרא כי : "על כל חברי מרכז הליכוד מוטלת מיום שני הקרוב אחריות בלתי רגילה לגבי עתידה של מדינת ישראל. אני בעד המשך קיומה של הממשלה כי מה שנעשה בניצוחו של ראש הממשלה. בתקופה האחרונה הם מהלכים קריטיים וחשובים שאסור להפסיק אותם בעת הזאת".

לגבי נתניהו אמר עזרא: "אני מסתובב בשטח ואני לא מרגיש שנתניהו עומד לנצח. מה שאני כן מרגיש וממה שאני כן מודאג זה מהקרע שנוצר בליכוד". בעניין פרישתו הצפויה של שרון אם יפסיד אמר: "אני לא אחזיר את כרטיס החבר שלי עד הרגע שבו אחליט לא לעמוד לבחירה".
