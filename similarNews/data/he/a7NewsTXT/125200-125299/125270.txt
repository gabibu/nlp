

במלון ריג'נסי בירושלים התבקשו מגורשי גוש קטיף, על ידי הנהלת המלון, לעזוב לפני חג הסוכות ולחזור בתום החג בשל עומס תיירים. ח"כ אורלב: העובדה שהמשפחות והילדים יעברו עקירה נוספת היא בלתי נסבלת.

במלון ריג'נסי בירושלים התבקשו מגורשי גוש קטיף, על ידי הנהלת המלון, לעזוב לפני חג הסוכות ולחזור בתום החג בשל עומס תיירים.

אתמול שיגרה מנהלת סל"ע מכתב לכ-60 משפחות השוהות בבית המלון ריג'נסי בירושלים בו דרישה לפנות את המלון באחד באוקטובר בטענה שלמלון יש התחייבות לתיירים שאמורים לשהות בו בתקופת החגים.

אמש דווח כי המדינה תובעת מכ-700 משפחות להתפנות מרצון ולאלתר מבתי המלון שבהם הן שוהות.

המדינה אף מתכוונת להוריד 450 דולארים מדי חודש מכספי הפיצויים של משפחות שלט יתפנו מרצון.

גורם ממשלתי מצוטט בעיתון ידיעות אחרונות כמאשים את המגורשים "הם מפונקים, השהייה הממושכת בבתי המלון נועדה להפעיל לחץ על ראש הממשלה ולא להוריד את את הנתקות מסדר היום הציבורי".

יו"ר המפד"ל, ח"כ זבולון אורלב, פנה היום למשרד רה"מ ולראשי מלון היאט-ריג'נסי בירושלים כדי למנוע את פינויים של עקורי גוש קטיף מהמלון. ח"כ אורלב אמר כי העובדה שהמשפחות והילדים יעברו עקירה נוספת היא בלתי נסבלת. לדבריו, אי אפשר להוסיף טראומה על טראומה לטלטל אנשים נשים וטף שביתם נחרב ולדרוש מהם לחיות על ארגזים. אורלב הבטיח לאנשי גוש קטיף כי יעשה כל שניתן על-מנת להעביר את רוע הגזירה.
