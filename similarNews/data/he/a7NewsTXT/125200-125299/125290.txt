

בית משפט המחוזי בתל אביב הורה הבוקר לעצור עד תום ההליכים את האחים אליצור והרב הראל לוינשטיין המואשמים כי ביקשו כביכול להצית כלי רכב בנתיבי איילון במטרה למנוע את ההתנתקות.
התביעה מתכוונת להשתמש בחשוד אחר בפרשה, מרדכי לבקוביץ, כעד תביעה נגד השניים האחרים בגלל שחתם על עסקת טיעון עם הפרקליטות.

בני משפחת לוינשטיין אומרים לערוץ 7 כי עו"ד אשר אוחיון לא חתם על עסקת טיעון והוא מתכוון ללכת למאבק משפטי. "מבחינת הפרקליטות והשב"כ הם רואים בזה 'תיק הדגל' של ההתנתקות ורוצים לתת עונש איכותי בהתאם". המשפחה מגדירה את ההליכים נגדם, כ"משפט פוליטי" ולדבריה טענות התביעה יופרכו לבסוף בבית המשפט, גם בשל פגמים. יצויין כי נפתח ב'חננו' קרן למימון מאבקם המשפטי.
