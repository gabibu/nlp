

בחודש אוגוסט השנה נרשמו 196,200 כניסות מבקרים לישראל. מתוכן, 193,500 כניסות תיירים
ו-2,700 כניסות של נוסעים בשיוט.

בחודש אוגוסט השנה נרשמו 196,200 כניסות מבקרים לישראל. מתוכן, 193,500 כניסות תיירים
ו-2,700 כניסות של נוסעים בשיוט. בניגוד לשנים קודמות מספר הכניסות באוגוסט היה נמוך מזה שהיה ביולי , ייתכן שזה בהשפעת ההתנתקות מחבל עזה.

מתוך כניסות התיירים 168,000 היו בדרך האוויר (87% מסך כל הכניסות), 25,000 כניסות היו בדרך היבשה, ועוד 500 כניסות היו בדרך הים.

מתוך הכניסות בדרך האוויר 165,500 היו דרך נתב"ג ו-2,500 היו בטיסות ישירות לאילת.
ומתוך הכניסות בדרך היבשה (שחלקן כניסות חוזרות של תיירים שיצאו לארצות השכנות וחזרו לישראל), 14,500 היו דרך תחנות הגבול עם ירדן, ועוד 10,500 היו דרך תחנת גבול אילת. על כך נמסר מהלשכה המרכזית לסטטיסטיקה ומשרד התיירות   בהסתמך על סיכומים ארעיים של הנתונים.

בחודשים ינואר-אוגוסט השנה נרשמו 1,265,600 כניסות מבקרים לישראל, עלייה של 26% לעומת התקופה המקבילה אשתקד. מתוכן 1,257,400 היו כניסות תיירים, ו-8,200 של נוסעים בשיוט.
1,092,300 מתוך כניסות התיירים היו בדרך האוויר (עלייה של 22%), ו-162,000 היו בדרך היבשה (עלייה של 48%).

מתוך 1,092,300 הכניסות בדרך האוויר 1,054,200 היו דרך נתב"ג (עלייה של 22% לעומת התקופה מקבילה אשתקד), ו-38,100 בטיסות ישירות לאילת (עלייה של 30%).
