

הקבינט החברתי-כלכלי, בראשותו של ראש הממשלה אריאל שרון, דן בסוגיית המים בישראל, והחליט להגדיל את היקף כמויות המים להתפלה ב-200 מיליון מ"ק בשנה.

בין היתר החליטה ועדת השרים להורות על סיום הליכי בחירת הזוכים במכרזי ההתפלה למתקנים בהיקף של עד 65 מיליון מ"ק לשנה, ולקדם מתקני התפלה בהיקף של 100 מיליון מ"ק לשנה באזור חדרה.

ועדת השרים החליטה כי תוכנית עבודה מפורטת בנושא המים תוגש לה תוך חודש ימים.

ועדת השרים החליטה להטיל על המנהלים הכלליים של משרדי ראש הממשלה, החוץ, הביטחון והתשתיות הלאומיות להציג בפניה תוך שבועיים ימים תוכנית המפרטת את לוח הזמנים ליבוא מים מתורכיה בהיקף של 50-100 מיליון קוב בשנה.

