

מנתוני מחלקת הפיקוח על הבנקים בבנק ישראל מתברר כי לאחר ירידה של חודש אחד, שב שיעור הצ'קים החוזרים לגדול ובחודש ינואר הוא הסתכם ב- 3.7% מכלל הצ'קים שהוצגו לפדיון בבנקים. זאת לעומת 3.1% בחודש דצמבר, 3.8% בנובמבר ו- 3.3% באוקטובר.

מספר הצ'קים החוזרים הסתכם בחודש ינואר בכ-13.8 אלף בממוצע ליום. מנתוני בנק ישראל מתברר עוד כי הסכום הכולל של הצ'קים שהוחזרו על ידי הבנקים בחודש דצמבר האחרון הסתכם בכ-2.1 מיליארד שקל.

במקביל לעלייה במשקל הצ'קים החוזרים, נרשמה עלייה גם במספר החשבונות והלקוחות המוגבלים. בסוף החודש שעבר הסתכם מספר לקוחות הבנקים שהוגדרו כלקוחות מוגבלים בשל משיכת צ'קים ללא כיסוי לכ-77 אלף.


