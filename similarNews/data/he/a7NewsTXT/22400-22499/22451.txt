

מנכ"ל משרד התיירות אהרון דומב הודיע כי בעקבות המשבר הקשה בתיירות השנה הושלמו כל ההליכים הביורוקרטיים במתן הנחה בתשלומי ארנונה לבתי מלון ובתי הארחה שנקלעו לקשיים כלכליים.

דומב מסר כי ההנחה בארנונה תהיה בגובה 49.5% לשלושת הרבעונים של שנת 2001, כאשר מחצית מההנחה תמומן על ידי משרד התיירות, באמצעות משרד הפנים, ואת המחצית השנייה ישלמו הרשויות המקומיות.

דומב הבהיר כי ההנחה תינתן לבתי מלון ובתי הארחה אשר חלה בהם ירידה בשיעור תפוסת החדרים, לעומת התקופה המקבילה בשנת 1999, בשיעור העולה על 25% ושיעור תפוסת החדרים בתקופה האמורה בשנת 2001 היה נמוך מ-50%.
