

בג"ץ יפרסם ביום שלישי הבא את החלטתו בעניין ערוץ 7. השופטים יפסקו אם הם מקבלים או דוחים את העתירות שהגישו אנשי שמאל ונציגי תחנות רדיו אזוריות נגד חוק ערוץ 7, שהתקבל בכנסת לפני למעלה משלוש שנים.

היועץ המשפטי לממשלה, אליקים רובינשטיין, הצטרף בשעתו לעותרים נגד החוק, והציג בדיון בבג"ץ עמדה מנוגדת לזו של היועץ המשפטי של הכנסת אשר טען בפני השופטים כי החוק קביל.

מאז טענה פרקליטות המדינה מעת לעת כי יש לפסול את החוק מפניי שממילא מתכוונת הממשלה לחוקק חקיקה חדשה בתחום שידורי הרדיו. ואולם, שר התקשורת ראובן ריבלין הבהיר לפני כחודשיים בכנסת שאין לו כוונה לשנות את חוק ערוץ 7 וכי הוא מקווה שבג"ץ לא יפסול את החוק. כאמור, ההחלטה תינתן ביום שלישי.
