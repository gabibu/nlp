

תגובות קשות לפיגוע הרצחני בירושלים:
יו"ר ש"ס השר אלי ישיאומר כי "יש לפעול בכל הכח בכל שטחי הרשות הפלשתינית, עד שהפלשתינים יכנעו ויבקשו הפסקת אש".

לדברי השר ישי, "אנחנו נמצאים במלחמה 'ובמלחמה כמו במלחמה' יש לנקוט בפעולות קשות בים, באויר וביבשה, עד שהפלשתינים הם שיבקשו להכריז על הפסקת אש".

"ערפאת מבצע בעצמו, באמצעות הארגונים שלו, את הפיגועים. אי אפשר להמשיך כך. צה"ל אמנם פעל בשטחים, אך היה זו פעולה קצרה ובמקומות מסויימים. הפעם יש לפעול בכל הכח, בכל המקומות, פעולות ממושכות. אמליץ את המלצותי במקם המתאים", אמר ישי.

יו"ר ישראל ביתנו, ח"כ אביגדור ליברמן,אומר שכל המשך מו"מ מדיני עם הפלשתינים, ומתן היתר לערפאת לצאת מרמאללה יהיה בגדר מתן פרס לטרור, ועידודו בדרכו לערי ישראל.

ליברמן אומר שערפאת נושא באחריות לפעולות הטרור המתרחשות מתחילת האינתיפדה ושעליו לשלם את המחיר על כך.

מועצת יש"עקובעת שהחלטת ממשלת שרון להמשיך בהפסקת האש המדומה למרות הפיגועים והקורבנות הרבים היא החלטה לא מוסרית.

"כל זמן שממשלת שרון נמנעת מהחלטה למוטט את הרשות ולסלק את ערפאת הטרור יוסיף להכות בחוצות ישראל", נמסר בהודעת מועצת יש"ע.

ראש עיריית ירושלים אהוד אולמרטאומר כי "זה הפיגוע ה-15 בתוך 6 חודשים. בזמן שאנחנו מדברים, הוא (ערפאת) ממשיך לתכנן פיגועים. אני משוכנע שהפיגוע הזה נולד אצל ערפאת ברמאללה".

אולמרט קרא לממשלה להפשיר מיד תקציבים לתגבור האבטחה בעיר: "אני עוצר את עצמי מלצעוק. שם אנשים מדברים ופה אנשים נהרגים. אי-אפשר עוד לעכב תקציבים. חיוני לתגבר את מערך המשטרה בעוד מאות שוטרים של משמר הגבול". "תוספת כח אדם למשמר הגבול זה הרי הדבר שהכי קל ליישם ולא עושים זאת", אמר.

"חוג הפרופסורים לחוסן מדיני וכלכלי"קורא לראש הממשלה להתחיל לנהל את מלחמת אוסלו, ולהפסיק לאפשר לשלטון פרס-ערפאת להוביל את מדינת ישראל לאבדון.

ד"ר רון בריימן, יו"ר חוג הפרופ' לחוסן מדיני וכלכלי, מסר בהודעת חוג הפרופסורים כי "עדיף לסלק את פרס מהממשלה במקום להוציא את ערפאת מן הכלא".

יו"ר חרות ח"כ מיכאל קליינראומר כי "רק מרי אזרחי יביא לכך שממשלת ישראל תכבוש מחדש את הרשות הפלשתינית, תחזיר את הביטחון ותקבע סדר חדש במה"ת מתוך עמדה של כוח".

קליינר הבהיר כי "ללא מחאה ציבורית חריפה תמשיך ממשלת שרון ופרס להשתעבד לטרור ולהניח לו להכתיב את סדר יומנו".

ח"כ צבי הנדל מסיעת האיחוד הלאומיאומר כי ממשלת ישראל מבצעת ניסויים בחייהם של אזרחי ישראל, במחיר בלתי נסבל של דם יהודי.

"כל מגע עם הרש"פ חייב להפסק מיד. אין קיצורי דרך, יש לבצע עכשיו את תכנית 'האיחוד הלאומי - ישראל ביתנו', היחידה שתביא ביטחון ושקט: לפרק את הרשות הפלשתינית, לגרש את צבא אש"ף חזרה לתוניס ולהשיב את השליטה הביטחונית בכל יש"ע לידי ישראל".
