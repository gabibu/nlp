

כתבנו קובי פינקלר מדווח כי 2 בני אדם נרצחו ו-51 נפצעו, מהם 3 קשה, 4 באורח בינוני ו-43 קל, בפיגוע בפינת הרחובות המלך ג'ורג-יפו.

בזירת הארוע ישנם עוד 2 פצועים באורח אנוש, המטופלים עדיין בשטח ולא פונו לבתי החולים.

לבית החולים "שערי צדק" הועברו עד-כה 15 פצועים, שני פצועים קשה, 2 במצב בינוני עד קשה והשאר קל.

לבית החולים "הדסה עין כרם", הובאו 9 נפגעים, אחד מהם מת מפצעיו, 2 פצועים באורח קשה מאוד ואושפזו בחדר הטראומה, 3 קל עד בינוני, ו-3 במצב קל.

לבית החולים "ביקור חולים" פונו 18 נפגעים, ולבית החולים "הדסה הר הצופים" פונו 10 נפגעים נוספים.
