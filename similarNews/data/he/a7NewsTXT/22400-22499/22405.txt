

ועדה שמונתה במטה הכללי-ועדת שושני, ממליצה על שינויים בנוהלי המחסומים של צה"ל ביש"ע, כך דווח השבועון הצבאי "במחנה". בראש הוועדה עמדה ראש מחלקת הבקרה והמעקב באגף המבצעים במטכ"ל, אלוף-משנה מיכל יצחקי-שושני.

הדו"ח הוגש לרמטכ"ל מופז ובו המלצה לשלב חיילות במחסומים, כדי שאלו יוכלו לערוך בדיקות גופניות לנשים פלשתיניות העוברות בהן, במטרה למנוע מארגוני הטרור, להסתייע בנשים להבריח מטעני חבלה ואמצעי לחימה.

עוד נאמר כי בחודשיים האחרונים אירעו שני מקרים של פיגועי התאבדות שבוצעו בידי נשים: בירושלים ובמחסום מכבים.



