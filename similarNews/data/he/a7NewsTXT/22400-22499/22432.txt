

יותר מ- 3,000 בני אדם השתתפו השבוע ביריד עלייה שאירגנה הסוכנות היהודית בפאריס, בהשתתפות ראשי רשויות מקומיות בארץ. 300 משפחות כבר נרשמו לעלייה.

צרפת היא אחת משלוש ארצות, לצד ארגנטינה ודרום אפריקה, שנבחרו כארצות מועדפות במסגרת מאמץ הממשלה והסוכנות היהודית לעידוד עלייה מהמערב. ראשי רשויות מקומיות ונציגי רשויות, בהם נציגי אשדוד, כרמיאל, חיפה, ירושלים, קרית גת, אשקלון ובית אריה, הציגו בפני העולים הפוטנציאלים חבילות קליטה ישירות בעירם.

הקהילה היהודית של צרפת היא אחת הקהילות היהודיות הגדולות בעולם. היא מונה כ- 520 אלף יהודים, מהם כ- 350 אלף בפאריס וסביבותיה. מאז קום המדינה עלו לארץ 67,327 עולים מצרפת, מהם כ- 1000 בשנת 2001. עוד כ- 160 עולים הגיעו לארץ מאז ראשית השנה.

הידיעה הועברה באדיבות הסוכנות היהודית לישראל.



