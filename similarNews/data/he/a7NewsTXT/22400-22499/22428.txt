

השירות הבולאי ברשות הדואר הנפיק בימים אלה בולים, המוקדשים לשפות היידיש והלאדינו.

היידיש היתה תקופה ארוכה הלשון המדוברת בקרב רוב יהודי אירופה ובמרוצת הדורות העמידה תרבות עשירה ביותר - סופרים, משוררים, תיאטרון, בדחנים וזמרים, כולם דוברי יידיש.

הלאדינו, שפת צאצאי המגורשים מספרד, שבמשך מאות שנים שימרו אותה, מצטיינת בפולקלור עשיר, ספרות עניפה ומחזות רבים.

יצוין כי בשנת 1996 חוקקה הכנסת את חוק הרשות הלאומית לתרבות הלאדינו לעידוד, טיפוח ושימור מורשת השפה והקמת הרשות הלאומית לתרבות הלאדינו בראשות יצחק נבון, הנשיא החמישי של מדינת ישראל. בשנה זו נחקק גם חוק הרשות הלאומית לתרבות יידיש, שאחת ממטרותיו להעמיק בעם את הכרת תרבות היידיש.

הידיעה הועברה באדיבות הסוכנות היהודית לישראל.



