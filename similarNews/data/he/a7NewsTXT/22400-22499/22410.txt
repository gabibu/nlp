

אסטרואיד גדול חלף לפני שבועיים במרחק קטן מכדור הארץ בלא שמדענים השגיחו בו.

אתר האינטרנט ספייס.קום דווח כי האסטרואיד היה במרחק של 480,200 ק"מ מכדור הארץ כלומר פי 1.2 מהמרחק בין כדור הארץ לירח, מרחק קטן ומסוכן במונחים קוסמיים.

המדענים גילו את האסטרואיד רק ימים אחדים לאחר מכן, אך הצליחו לקבוע את מסלולו. לדבריהם, הוא התקרב לכדור הארץ מכיוון השמש, שאורה החזק מנע מהם לראות אותו.

הם מעריכים את קוטרו בארבעים עד שמונים מטר, גודל המספיק להשמיד עיר גדולה.
