

דירקטוריון חברת החשמל, בראשות יו"ר הדירקטוריון אלי לנדאו, אישר היום את הדו"חות הכספיים של החברה לשנת 2001. חברת החשמל סיימה את שנת 2001 בהפסד של כ-51.5 מיליון ש"ח, לעומת רווח של כ-185 מיליון ש"ח בסוף שנת 2000, ורווח של כ-242 מיליון ש"ח בסוף שנת 1999.

יו"ר דירקטוריון וחברת החשמל אלי לנדאו ומנכ"ל החברה יעקב רזון אמרו עם אישור הדו"חות הכספיים, כי חברת החשמל מכרה חשמל קרוב ל-10.4 מיליארד ש"ח, גידול של 2.91 אחוז לעומת אשתקד.

לנדאו ורזון אמרו כי החברה עשתה פעולות נמרצות לצמצום ההוצאות התפעוליות שלה לשנת 2001.
