

עמותת "הרוב הציוני" ו"לחם ארז תל-אביב" עתרו היום לבג"צ נגד שר הפנים והיועץ המשפטי לממשלה בדרישה לבטל את חוק איסור החמץ ולאשר למכור חמץ בחג הפסח הקרוב גם בפרהסיה.

לדברי העותרים, חוק החמץ מנוגד לחוק יסוד חופש העיסוק ומבקשים מבג"צ לאסור על משרד הפנים לשלוח מפקחים או להטיל קנסות.

כתב עתי"ם מוסר, כי עמותת "הרוב הציוני" מאגדת עולים מחבר העמים הפועלים נגד כפיה דתית ו"לחם ארז ת"א" הוא גוף מסחרי המשווק לחם שמצהיר בעתירה, כי גם בחג הפסח בשנים עברו הוא מכר חמץ.
