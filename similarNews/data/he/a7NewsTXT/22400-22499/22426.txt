

ביום רביעי הכריזה ממשלת איטליה על מצב חירום לאומי, כחלק מהמאבק בהגירה הבלתי-חוקית, כך נאמר בהודעה שהתפרסמה בתום ישיבת הממשלה.

"התגברות תופעת ההגירה הבלתי חוקית דורשת פעולה מיידית בתיאום ברמה האירופית, בשיתוף פעולה מצד כל ממשלות האיחוד האירופי, וזאת במטרה לאמץ אסטרטגיה משותפת ויעילה כלפי המדינות שמהן בא זרם המהגרים הבלתי חוקיים", נאמר בהודעה.

"בד בבד נחוץ לנקוט צעדים דחופים כדי להתמודד בדרך הטובה ביותר בנוכחות הגדולה והבלתי חוקית של הזרים, וזאת באמצעות הכרזה על מצב חירום, כפי שהציע שר הפנים קלאודיו סקאג'ולה", נאמר עוד בהודעה. בהתאם למצב החירום יוענקו סמכויות מיוחדות לשלטונות של כל אזור, כדי לאפשר להם לפעול בדרך טובה יותר במצבי משבר.

לא נמסר עד מתי יימשך מצב חירום זה.

