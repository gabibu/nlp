

"זה הפיגוע ה-15 בתוך 6 חודשים. בזמן שאנחנו מדברים, הוא (ערפאת) ממשיך לתכנן פיגועים. אני משוכנע שהפיגוע הזה נולד אצל ערפאת ברמאללה", אמר ראש עיריית ירושלים אהוד אולמרט.

אולמרט קרא לממשלה להפשיר מיד תקציבים לתגבור האבטחה בעיר: "אני עוצר את עצמי מלצעוק. שם אנשים מדברים ופה אנשים נהרגים. אי-אפשר עוד לעכב תקציבים. חיוני לתגבר את מערך המשטרה בעוד מאות שוטרים של משמר הגבול".

"תוספת כח אדם למשמר הגבול זה הרי הדבר שהכי קל ליישם ולא עושים זאת", אמר.

אהוד אולמרט נשאל אם יפעל לצמצום חגיגות יום העצמאות הקרב, ואמר "בשום פנים ואופן לא. אני לא מוכן שירושלים תהפוך למחנה צבאי סגור".
