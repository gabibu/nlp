

בשעה זו נפגש ראש הממשלה אריאל שרון עם השליח האמריקני אנתוני זיני. גורמים מדיניים בירושלים אומרים כי השאלה הגדולה שיש לדון בה כעת היא האם המאמצים להגיע להפסקת אש מיצו את עצמם.

גורמים מדיניים אומרים כי הפיגוע בירושלים מוכיח שערפאת לא עושה דבר לעצירת הטרור: "גם הכוחות הנאמנים לו ביותר עושים מה שהם רוצים. ערפאת לא נקט עדיין בצעד המינימלי של לקרוא לכוחות הקרובים לו ביותר להימנע מפיגועים. מה שמעורר חשש שיש לו עניין בהסלמה רבתי כדי להביא להצבת כוחות רב לאומיים בישראל", אמר הגורם המדיני.

