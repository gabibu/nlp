

ראש המועצה לבטחון לאומי, האלוף עוזי דיין, ומקבילו הפולני, השר וראש המשרד לבטחון לאומי של פולין מארק שיבייץ, חתמו היום (20.3) על מזכר הבנה להקמת ערוץ לשיתוף פעולה בין ישראל לפולין במלחמה בטרור.

השר הפולני מבקר בישראל (18-21 במרס) כאורחו של ראש המועצה לבטחון לאומי. במסגרת ביקורו נפגש עם שר החוץ, השר דן מרידור, שר התחבורה, בכירי משרדי הבטחון, החוץ והמועצה לבטחון לאומי וכן עם יועצו המדיני של ראה"ם, דני איילון. כמו כן ביקר בתעשיות הבטחוניות.

המזכר שנחתם היום מסכם את עיקרי הדיאלוג האסטרטגי שניהלו שני הגופים, אשר כלל מספר נושאי בטחון לאומי, ביניהם התמודדות עם איומי הטרור, מניעת תפוצת נשק להשמדה המונית והעימות עם הרש"פ. במזכר מוסכם כי שני הגופים ימסדו את הדיאלוג האסטרטגי ביניהם, וכן יכוננו ערוץ לשיתוף פעולה בנושאי לוחמה בטרור.
