

נשיא הקונגרס היהודי של אוקראינה, ואדים רבינוביץ', גינה בחריפות את החלטת שלטונות איוואנו-פראנקיווסק להכיר ב-24 אנשי אס.אס. לשעבר כ"לוחמים לעצמאותה של אוקראינה".

"זו שערוריה. זהו פשע של ממש נגד העם האוקראיני והיהודי! זו יריקה על ההיסטוריה ועל כל קרבנות ההשמדה", אמר רבינוביץ'.

מועצת עיריית איוואנו-פראנקיווסק אימצה החלטה, המעניקה ל-24 הניצולים האחרונים של דיוויזיית ה-אס.אס. של גליציה, תושבי העיר "מעמד של לוחמי עצמאותה של אוקראינה", נמסר בהודעת המועצה.
סוכנויות הידיעות הרוסיות דיווחו אתמול כי אנשי האס.אס. לשעבר הוכרזו גם כ"גיבורי העצמאות". העיריה הכחישה דיווח זה.

רבינוביץ' אמר כי הקונגרס היהודי יעשה כל שביכולתו כדי לבטל את ההחלטה ובשל כך יפנה גם לפרלמנט האוקראיני.
