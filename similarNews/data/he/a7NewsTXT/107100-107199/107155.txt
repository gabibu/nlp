

על שולחנו של מינהל הספורט במשרד החינוך מונחת בימים אלה דרישתו של איגוד השחמט להעביר אליו סכום של מיליון וחצי שקלים שיאפשרו את קיומה של אילפות העולם בשחמט בישראל, כמתוכנן.



האירוע אמור להתקיים בקרוב, כך על פי התכנון, אולם היעדר הסכום שיאפשר את השתתפותם של נבחרות השחמט מרחבי העולם ואירוחן בישראל מציב את עצם קיומו בסכנה.

לדברי איגוד השחמט, הוא ניצרך למיליון וחצי שקלים על מנת לממש את התכנון הבינלאומי.

מנכ"ל האיגוד דנה גוטמן מלינה על יחס מזלזל בו היא ניתקלת כשהיא מציגה את הבעיה במשרדי הממשלה. זאת למרות שהשחמט מציב מדי שנה מתמודדים ישראליים בשורה הראשונה של ההישגים בתחום, מתחרים הזוכים לכבוד רב ברחבי העולם.

באיגוד השחמט הישראלי מציינים כי במידה ובשל בעיות התקציב תתבטל התחרות בישראל ייקנס האיגוד בסכום של עשרת אלפים פרנקים שוויצריים.

כאמור, בקשת האיגוד לפתרון מצוקת התקציב מצויה כעת בדיון במינהל הספורט שבמשרד החינוך התרבות והספורט.
(ש)
