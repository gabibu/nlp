

בנאום אותו נשא בפני מנהיגי שמאל יהודיים בוושינגטון חשף מלך ירדן עבדאללה שהזהיר את ראש הממשלה אריאל שרון מפני פיגוע אותו תכנן הממשל הסורי.

את הדברים העביר עבדאללה לשרון בשיחת טלפון שהתקיימה בעת האחרונה. עבדאללה פרס בפני שרון את המימצאים אותם גילו כוחות הביטחון הירדניים ולפיהם הממשל הסורי מעוניין להתסיס את זירת הטרור מול ישראל על מנת להפנות את תשומת הלב הכלל עולמית מהתנהלות מדיניות הממשל הסורי.

המלך הירדני סיפר כי בשיחתו הציג את הנתונים המורים על אחריות סורית וביקש משרון לבחון היטב את היעד לפעילות התגובה הישראלית. זאת כדי שישראל לא תטעה ותפגע בגורמים זרים החפים ממעורבות בפיגוע.

המלך הירדני סיפר עוד כי בידי כוחות הבטחון הירדניים עלה לבלום מספר נסיונות של הממשל הסורי להחדיר מחבלים ואמצעי חבלה לישראל דרך ארצו.

במהלך דבריו הפנה עבדאללה לעבר איראן אצבע מאשימה כגורם המערער ביותר את יציבות המזרח התיכון.
(ש)
