

מאת: קובי פינקלר

הסתיימה תכנית הנגשת מערת הנטיפים לנכים. במסגרת הפרוייקט הותקנו במקום מאחזי ידיים, עמדות תצפית, מעליות, שירותים לנכים וכדומה, והותאמו סרטי הדרכה לכבדי שמיעה ואמצעי המחשה לכבדי ראיה.

הנגשת מערת הנטיפים לנכים התאפשרה בזכות סיוע של למעלה מ-800,000  שהעניקה הקרן לפיתוח שירותים לנכים של המוסד לביטוח לאומי לרשות הטבע והגנים.

מערת הנטיפים, היחידה מסוגה בארץ, מבקרים כ- 300,000 אנשים בממוצע בשנה, ביניהם קבוצות מאורגנות של ילדים ובני נוער המלווים על ידי מרכז ההדרכה שפועל במקום.

כתבנו קובי פינקלר מוסר שבזכות תכנית ההנגשה יוכלו כעת להתארח במערה גם נכים ובני משפחותיהם.

מנכ"ל רשות הטבע והגנים, מר אלי אמיתי אומר ששיתוף הפעולה עם הביטוח הלאומי מביא את האתרים היפים לציבור בארץ, שעד כה התקשה להגיע אליהם, וזאת באמצעות נושא ההנגשה.

לדברי מנכ"ל המוסד לביטוח לאומי, ד"ר יגאל בן שלום קיימת חשיבות רבה בפיתוח שירותים לנכים באמצעות קרנות המוסד: "הקרן לפיתוח שירותים לנכים מסייעת מזה חמש שנים לפיתוח סדרי נגישות לאתרים, שמורות טבע ועוד בפני ציבור הנכים".

משנת 1999 ועד היום סייע המוסד לביטוח לאומי בהנגשת אתרים לנכים בכל הארץ בסך של 80 מיליון שקלים.


