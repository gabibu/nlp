

בגופו של תושב רמת השרון, רן אדר (גוסדורף), יוצא שייטת בעל עיטור העוז וצלש"ים, שצלל בנחל הקישון במסגרת שירותו הצבאי, אובחן לאחרונה סרטן המעי הגס במצב מתקדם, שנגרם ככל הנראה כתוצאה מצלילותיו בקישון.

בהתאם למסקנות ועדת שמגר שבחנה את צלילות לוחמי השייטת בנחל הקישון, ישנו קשר בין הצלילות בנחל המזוהם לבין מחלת הסרטן בה לקו רבי מן הלוחמים שנים מאוחר יותר.

רן נקלע לקשיים כספיים ומעבר ל100 אלף יורו שעולה הטיפול הדחוף בגרמניה, שהוא זקוק לו, הצטברו לו חובות כבדים.

בארץ, הרופאים לא נותנים לרן סיכוי החלמה כלשהו, מאידך בבית חולים "סיינט ג'ורג'" בגרמניה קיימת שיטת טיפול רפואית שיכולה להציל את חייו. טיפול שכזה כבר הציל צוללים שהיו במצב דומה. רן אדר ומשפחתו עשו הכול על-מנת להשיג את הכסף דרך הצינורות המקובלים אך כל ניסיונותיהם כשלו.
הטיפול כרוך בתשלום נכבד, והמדינה כאמור אינה מאשרת את החזרי הטיפול והנסיעה.

רן חייב להגיע מהר ככל הניתן לאותו מרכז רפואי בגרמניה, וכרגע מה שמגביל את הנסיעה וקבלת הטיפול הוא כסף. והזמן הוא קריטי!!! שעון החול של חייו זורם במהירות!!!
אזלו התקוות לאיתור מוצא חלופי, ולכן זקוקים לעזרה. חייבים להתגייס ולהציל את חייו של רן. מחלתו נובעת מעצם פעילותו המסורה להגן עלינו, ועתה חובתנו להתגייס ולהגן על רן.

התרומות נאספות בחסות ובעזרת עמותת "אנשי הדממה", שהינה עמותת לוחמי חיל הים אשר נפגעו בעקבות פעילותם הצבאית באזור הקישון.

מספר העמותה: 58038269. מספר החשבון הבנק של העמותה לתרומות: 333144. בנק הפועלים סניף מספר 612 נתניה. לקבלת קבלה על התרומה נא לשלוח פקס למספר: 09-8324251 יש לציין בתרומה כי התרומה מיועדת עבור רן אדר. את סך התרומה, שם התורם וכתובת למשלוח הקבלה.(ר)
