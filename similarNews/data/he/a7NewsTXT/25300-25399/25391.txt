

נשיא המדינה, משה קצב סבור שערפאת יכול להיות רלוונטי לניהול שיחות שלום אם יגלה מנהיגות ויעצור את הטרור.

בתום ביקור תנחומים שערך קצב בבית משפחתו של רב סרן אביהו יעקב הי"ד שנהרג שלשום בשכם אמר הנשיא כי "הכל נתון בידיו של האיש הרע הזה. עד היום הוא לא הוכיח מנהיגות אלא הביא אסון על הפלשתינים ועלינו. אם הוא יגלה לעת זיקנתו מנהיגות, תושיה, אחריות ויעצור את הטרור הוא יכול לחזור להיות רלוונטי".
