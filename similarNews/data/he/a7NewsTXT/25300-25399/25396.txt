

מפקדי המכללות הצבאיות סיירו בשבוע שעבר בירושלים. לאחר פגישה עם ראש העיר אהוד אולמרט הם יצאו יחד עם מהנדס העיר והגורמים הרלוונטיים בעירייה לסיור, ובו הציגו להם אתרים שונים שאליהם יהיה אפשר להעביר את מתקניהם, וביניהם גבעת התחמושת.

עיתון "הארץ" מדווח כי במשרד הביטחון ובצמרת צה"ל הוחלט כי המכללות הצבאיות של צה"ל יועתקו ממחנה גלילות למתחם חלופי בירושלים.

חברי המשלחת סיירו בחמישה מתחמים שהציג מהנדס העיר ירושלים אורי שטרית. החלופה העיקרית הנבחנת כעת היא מתחם גבעת התחמושת. נבדקו אתמול גם קריית הלאום ומתחם האוניברסיטה
העברית. ההחלטה להעביר את שלוש המכללות: המכללה לביטחון לאומי, המכללה לפיקוד ומטה והאקדמיה הצבאית, התקבלה כבר בשנת 62'.
