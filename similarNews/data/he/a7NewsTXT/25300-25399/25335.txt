

244 חברי הסגל האקדמי מאוניברסיטאות בישראל חתמו על עצומה המביעה תמיכה בסטודנטים המסרבים לשרת ביש"ע. המרצים שחתמו על העצומה גם הביעו נכונותם לעזור לסטודנטים, שכתוצאה מסירובם לשרת ביש"ע ייתקלו בקשיים.

מארגני העצומה, וביניהם הפרופ' מוטי פרי מהאוניברסיטה העברית ופרופ' ענת בילצקי מאוניברסיטת תל אביב, מדגישים שהתמיכה בסרבנים והנכונות לעזור להם אינה באה בשום פנים על חשבון תמיכה אקדמית ואחרת במילואימניקים. "אנו מעריכים את האומץ, הנחישות וההקרבה של הסרבנים, ומוכנים לגלות אומץ, נחישות והקרבה דומים, כדי לתמוך בהם ולהגן עליהם", אמרו.



