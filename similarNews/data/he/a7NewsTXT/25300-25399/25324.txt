

העיתון הירדני "ג'ורדון טיימס" מדווח כי סעודיה השקיעה מליוני דולרים במסע פרסום לשיפור תדמידה בעיני הציבור האמריקאי. כך מדווחת כתבת "מקור ראשון" חני לוז.

בתשדיר נאמר כי "העם הסעודי: בני ברית נגד טרור, ו"העם הסעודי : בני ברית לשלום".

התשדירים עלו למסך בשבוע שעבר, בתיאום עם ביקור נסיך הכתר הסעודי, הנסיך עבדאללה, שנפגש עם נשיא ארה"ב, בוש, בביתו בטקסס. התשדיר מלווה בצילומים של אנשי שלטון סעודיים הנפגשים עם אנשי ממשל אמריקאים, וציטוטים של בוש, פאוול ואחרים המביעים תמיכה בסעודיה.

חברת יחסי הציבור בוושינגטון, קווריס תקשורת, שמפיצה את התשדיר, מסרה כי כי התשדירים מוקרנים בעשרים ערים גדולות.

עם זאת, כמה חברות תקשורת בכבלים סרבו לאשר את התשדיר ביניהן חברת "ריינבו", "יו. אס. אי נטוורק", וערוצי כבלים להסטוריה, מדע בדיוני, ומזג אויר.

לוז מוסרת כי המידע נמסר מסוכנויות הידיעות 'אימרא', AP ומגזין "אלקרוניק מדיה".
