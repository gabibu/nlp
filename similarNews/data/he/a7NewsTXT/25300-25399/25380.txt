

מטוסי חיל האוויר חדרו היום למרחב האווירי של לבנון וחגו מעל דרום המדינה. החדירה גררה ירי של סוללות ההגנה האווירית באזור, כך מסרו מקורות במשטרת לבנון.

אף אחד מהמטוסים, שחגו בעיקר באזור איקלים א-תופאח, לא נפגע מהירי, דיווחו המקורות.

מטוסי הקרב הישראלים חגו לאורך הגבול, ובהמשך פנו צפונה עד לעיר צור, כשמונים קילומטרים דרומית לביירות.

יש לציין כי בכך עברה ישראל את "הקו הכחול", קו הגבול שנקבע בין שתי המדינות לאחר נסיגת כוחות צה"ל מדרום לבנון במאי 2000.
