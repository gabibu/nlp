

לאחר כמה שבועות של מעצר בהן נמנע מפקד התנזים ברגותי מלשתף פעולה, הוא נשבר והחל למסור מידע שיש בו כדי לסייע לכוחות הבטחון לחשוף את דרכי הפעולה ולסכל פיגועים. כך מדווח אתר NFC.

עפ"י הדיווח ברגותי הודה כי היה מעורב בפיגועים בהם נרצחו ונפצעו עשרות רבות של ישראלים. מחקירתו ומחקירת עוד כ 200 חשודים בכירים שנעצרו במהלך מבצע 'חומת מגן' עולה כי מנגנוני הבטחון של הרש"פ מעורבים באופן ישיר בהכנת פיגועים.

עוד נחשף בחקירתו כי מחבלי התנזים עסקו בהכנת מטעני חבלה ומטענים מאולתרים בהם השתמשו בחומרים כימיים ואורגניים, אותם קנו בג'נין.

מהחומרים הכימיים הוכנו כ-300 מטענים שהופעלו באמצעות הצתה.

הכנת מטענים אלו היתה מגובה על-ידי אנשי הביטחון הלאומי של הרש"פ שהדריכו את מחבלי התנזים. חלק מאנשי הבטחון הלאומי אף התגוררו עם מחבלי התנזים באותה דירה.

המעורבות הישירה של גורמי הביטחון ברש"פ בפעילותם של התנזים והפת"ח, מאששת את המסמכים שנתפסו במשרדי המנגנונים ובאוריינט האוס.

לארה"ב יצא רה"מ כשהוא נושא עימו דו"ח שהכינה ועדה בראשותו של השר דני נווה. בדו"ח בן מאה עמודים ישנן ראיות הקושרות את ערפאת באופן ישיר לארגוני הטרור. עוד עוסק הדו"ח בחשיפת השחיתות ברש"פ.
