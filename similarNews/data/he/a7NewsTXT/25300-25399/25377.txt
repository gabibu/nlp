

גם בשעה זו נמשך המרדף אחר העציר הביטחוני שנמלט הבוקר מתוך משאית מאובטחת של שירות בתי הסוהר .

נציבת שירות בתי הסוהר, רב גונדר אורית אדאטו, החליטה להעביר מתפקידם עשרה מסוהרי יחידת נחשון , בעקבות בריחתו של מוחמד סלמאן אבו-ג'מוסי, העציר הביטחוני . כוחות גדולים של משטרה, בסיוע שוטרי מג"ב ומסוק משתתפים במרדף, ולצורך החיפושים אף הוקם חדר פיקוד מיוחד במשטרת מרחב העמקים .

אבו ג'מוס הוא תושב טירה, והוא חשוד כי הטמין מטען נפץ בביתו של קצין חיל הים לפני מספר חודשים. מבדיקה ראשונית עולה שהאסיר שהיה כבול במשאית, הצליח להשתחרר ולפתוח את חלון המשאית דרכו הוא קפץ .

