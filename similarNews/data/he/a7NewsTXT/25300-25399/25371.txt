

מקורות פלשתינים מוסרים כי הפגישה בין שר החוץ המצרי אחמד מאהר ובין יו"ר הרשות הפלשתינית יאסר ערפאת החלה היום בצהריים.

אחמד מאהר הגיע במסוק ירדני, יחד עם יועצו המדיני של מובארק, אוסאמה אלבאז. המסוק הירדני נחת באזור המוקטעה, סמוך ללשכתו של ערפאת.

ערפאת קיבל אישית את אחמד מאהר ואוסאמה אלבאז. בפגישה משתתפים חברים בקבינט הפלשתיני יחד עם סגנו של ערפאת, אבו מאזן. על הפרק עומד נושא גיבוש עמדה משותפת בכל הקשור להצעה האמריקנית לוועידה בינלאומית במזרח התיכון.


