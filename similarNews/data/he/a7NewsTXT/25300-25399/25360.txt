

מצרים מציבה שני תנאים לתמיכתה בכינוס של ועידת שלום בינלאומית, כאשר התנאי הראשון הוא נסיגה ישראלית מהשטחים הפלשתינים שנכבשו במיתקפה האחרונה, כך מסר אתמול שר החוץ המצרי.

התנאי השני הוא שהוועידה תתכנס לפי העקרון של "אדמה תמורת שלום", והכוונה לשטחים שנכבשו ב-1967, הוסיף השר אחמד מאהר בהודעה לעיתונות. "העמדה המצרית מדגישה שהצעד הראשון לפני הדיון בכינוס ועידה חייב להיות נסיגה של הכוחות הישראלים מהשטחים הפלשתינים שנכבשו בשבועות האחרונים", הדגיש. ישראל חייבת "בנוסף, לא לחזור בשום תנאי לשטחים האלה", הוסיף מאהר.

הוא הדגיש שוועידה זו חייבת להיות מושתתת על "ההחלטות של האו"ם, ועידת השלום של מדריד ב-1991, עקרון של שטחים תמורת שלום ויוזמת השלום הסעודית", המציעה כינון יחסים נורמלים בין מדינות ערב וישראל אם היא תיסוג מהשטחים שנכבשו ב-1967.


