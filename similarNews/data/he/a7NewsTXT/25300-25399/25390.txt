

יהודה עציון שוחרר ממעצרו אחר הצהריים. עציון נעצר ביום חמישי בגין סירוב להתייצב למשפט על ניסיונו להתפלל בהר הבית. עציון נימק את סירובו בכך שכל אנשי הוואקף נהנים מחסינות מפני רשויות החוק הישראלי, גם הוא אינו מוכן לעמוד לדין על שביקש להתפלל על הר הבית.

בצהריים התקיים דיון בבית משפט שלום בירושלים והשופט הורה לשחרר את יהודה עציון.
לאחר יציאתו מהמעצר הגיש עציון עתירה לבג"ץ כנגד עיריית ירושלים על שפינתה את השלט שהציב מול משרד ראש הממשלה באישור העירייה. בג"ץ ידון בעתירה בעוד שלושה שבועות.
