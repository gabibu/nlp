

בפעולת צה"ל בשכם נהרג הבוקר קצין צה"ל רב-סרן אביהו יעקב, בן 24 מכפר חסידים. הוא היה מפקד פלוגת חוד בגולני.

בפעילות צה"ל נפצע קשה סגן-אלוף אופק בוכריס, מפקד גדוד 51 של גולני. חייל נוסף נפצע קל. השלושה נפגעו בעת שהכוח אליו השתייכו כיתר בית של מבוקשים בלב שכם.

רב סרן אביהו יעקב היה בעבר מפקד בקומנדו הימי ולפני חצי שנה עבר לגולני. הלוויתו תתקיים בשעה 14:45בחלקה הצבאית בבית העלמין בכפר חסידים. כתבנו קובי פינקלר מוסר כי בפעולת צה"ל בשכם חוסלו שני פלשתינים, נעצרו אחד-עשר ופוצצה מכונית תופת שנועדה לשמש לפיגוע.
