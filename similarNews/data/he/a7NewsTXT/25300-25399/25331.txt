

ככל הנראה יסרב הממשל האמריקני לחתום על אמנה בינלאומית המתעתדת להקים בית משפט קבוע לפשעי מלחמה.

מקור בכיר בארה"ב אמר כי ההודעה הפומבית בנושא זת תימסר ככל הנראה מחר.

האמנה נוסחה ברומא בשנת 1998. אז חתם עליה ביל קלינטון, נשיא ארה"ב לשעבר. עם זאת לא הועבר המסמך לאישור הסנאט ולא קיבל תוקף רשמי.

הממשל האמריקני הנוכחי מתנגד לחתימה על האמנה. הוא מנמק זאת בכך שאין לחשוף אזרחים אמריקניים לתביעות על רקע פוליטי.
