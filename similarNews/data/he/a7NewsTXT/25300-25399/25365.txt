

היום, בפעם ה- 39, יתקיים המצעד השנתי של יהודים ותומכי ישראל לאורך השדרה החמישית בניו יורק להביע את תמיכתם ואהבתם לישראל.

כתבתנו חני לוז מדווחת כי המוטיב המרכזי של המצעד יהיה השנה "ישראל ואמריקה, היום ולתמיד, עומדים יחד". המצעד יחל בשעה 11:00 לפי שעון ניו יורק (18:00 שעון ישראל) ויימשך 5 שעות. קונצרט מיוחד יתקיים בפארק בשעה - 15:00(לפי שעון ניו יורק).

במצעד צפויים להופיע 65,000 צועדים, המייצגים בתי ספר וקבוצות מקרב מרכזים קהילתיים וארגונים יהודים מכל הזרמים, וכמליון צופים מגיעים מדי שנה לצפות במצעד.

