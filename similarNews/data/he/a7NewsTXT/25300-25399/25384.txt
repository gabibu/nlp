

ראש עיריית ירושלים אהוד אולמרט מינה מועצה ציבורית חדשה שתדאג לחיזור ולהסברת מעמד ירושלים בתפוצות ובעולם הלא יהודי.

בעיתון "הצופה" נכתב כי לראש המועצה מונה הרב יחיאל אקשטיין, מייסד ונשיא הקרן לידידות בין נוצרים ליהודים בירושלים.
בכתב המינוי לחברי המועצה כתב אולמרט: "אני מאמין כי דווקא לעת הזו אנו נדרשים לריכוז מאמץ ולחידוש הקשרים עם התפוצות ועם העולם הלא יהודי. במקרים לא מעטים אנו נדרשים למאמץ רב כדי להסביר את עמדותינו ביחס לירושלים כדי לחזק את מעמדה כבירה שלמה ומאוחדת של מדינת ישראל".
בין חברי המועצה רבה של חיפה, הרב שאר ישוב כהן; הרב יוחנן פריד, מנהל האגף לתרבות תורנית במשרד החינוך; אבי גרנות, יועץ מדיני לנשיא המדינה; שמואל הדס, לשעבר שגריר ישראל בותיקן; יועץ הפרסום החרדי דודי זילברשלג ועוד.

