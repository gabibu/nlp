

בראיון לרשת הטלוויזיה "פוקס ניוז" אמרה היועצת לביטחון לאומי של הבית הלבן, קונדוליסה רייס כי "אין ספק שנשיא עיראק סדאם חוסיין, מאז עלייתו לשלטון בשנות השמונים, ניסה להשיג את מערכות הנשק היעילות וההרסניות ביותר להשמדה המונית".

"הוא מנסה לעשות אף יותר מזה, ומסרב להחזרת פקחי פירוק הנשק של האו"ם לארצו. משום כך הסטטוס-קוו אינו בא בחשבון", הטעימה רייס.

רייס אמרה כי נשיא ארה"ב ג'ורג' וו. בוש "טרם קיבל החלטה לגבי הצורה בה יטפל בסדאם חוסיין", והגדירה את הנשיא העיראקי "אדם מסוכן". עוד אמרה רייס כי וושינגטון מנהלת התייעצויות עם בעלות בריתה בנושא עיראק.
