

גורם ביטחוני מצרי בצפון סיני מסר, כי בעת האחרונה חלה עלייה במספר ניסיונות ההסתננות של אזרחים מצריים לחבל עזה, כדי ליטול חלק במאבק הפלשתיני.

הגורם ציין כי ב-20 באפריל עצרו כוחות הביטחון המצריים את הבחורה ג'מילה בשארי שניסתה להסתנן לעזה תוך הסתייעות בסוחר מצרי, בתמורה לסכום כסף שהציעה לו. מטרתה, לדבריו, היתה "לסייע לעם הפלשתיני".

עוד נזכר כי באחרונה נעצרו אזרחים מצריים, בעת ניסיון הסתננות לעיירה רפיח בדרום חבל עזה. הארבעה (עמאר עטיה בן 19, סייר שוילם בן 30, מוחי עבד אלסלאם בן 29 ודוואן עבד אלמונעים בן 30) טענו בחקירתם, כי הם היו בדרכם "להצטרף לג'האד עם הפלשתינים".

כן דווח כי ב-16 באפריל נהרג צעיר מצרי, מילאד חמידה, מירי כוח צה"ל, בעת שניסה להסתנן לחבל עזה מרפיח. חמידה הוצג על ידי החוגים האסלאמיים כ"שהיד" המצרי הראשון שנטל חלק באינתיפאדה הפלשתינית.

הידיעה הועברה באדיבות הסוכנות היהודית לישראל.

