

חברת ההסעות הפרטית "סופרבוס" תפעיל ממחר - 6.5.02 - קווי תחבורה ציבורית באיזור רמלה, לוד, מודיעין עלית ושוהם, במחירים הנמוכים ב-25% מתעריפי הנסיעה שהיו נהוגים עד כה על ידי קואופרטיב "אגד". זאת, במיסגרת הרפורמה שמנהיג משרד התחבורה בתחבורה הציבורית.

מדובר ב-44 קווים עירוניים אזוריים ובינעירוניים, הכוללים שני אשכולות של קווי תחבורה ציבורית באזור רמלה, לוד, מודיעין ושוהם. אשכול אחד כולל 10 קווים בינעירוניים בין מודיעין עלית לירושלים, בני-ברק ופתח-תקוה וכן בין מודיעין עלית לאשדוד וראשון-לציון. אשכול שני כולל 5 קווים עירוניים ברמלה ובלוד ו=30 קווים אזוריים בין רמלה לחולון, תל-אביב, שוהם, לוד ומודיעין.

מחירי הנסיעה של "סופרבוס", הנמצאת בבעלות משותפת של חברת ההסעות "מרגלית" וייבואן הרכב בלליוס, יהיו זולים ב-25% מתעריפי הנסיעות שהיו נהוגים עד כה על ידי "אגד".


