

ראש עירית ירושלים אהוד אולמרט ומפקד מחוז ירושלים ניצב מיקי לוי העניקו היום פרסי הוקרה לשוטרים מצטיינים ממחוז ירושלים. כתבת עתי"ם מוסרת, כי פרסים הוענקו גם לאנשי מגן דוד אדום, מכבי אש וחיילים מפיקוד העורף ועובדי אגפי העירייה, שלוקחים חלק בפעילות היומיומית.

תעודות הוקרה נמסרו גם לבני משפחותיהם של שלושה שוטרים, שקיפחו חייהם בשל המצב הבטחוני. התעודות נמסרו לבני משפחותיהם של רב פקד משה דיין, שנרצח בידי מחבלים במדבר יהודה, של רב סמל גלית ארביב שנהרגה מאש מחבל בשכונת נווה יעקב ושל רב שוטר תומר מרדכי, שנהרג בעת בדיקת רכב במחסום בירושלים.
