

בסוכות, בעת שהמוני בית ישראל מטיילים בארץ, משיקה פלאפון שירות "ניווט קולי", שירות הכוונת דרך חדשני. השירות יינתן בחינם במהלך חוה"מ.
הוא מאפשר לנהג לנווט בעת נסיעה, ע"י ליווי והכוונה סלולארית.

לקראת חג סוכות, בו המוני בית ישראל חוצים את ישראל לאורכה ולרוחבה, משיקה חברת פלאפון את שירות הניווט הקולי, שירות הכוונת דרך חדשני ופשוט להפעלה. השירות יינתן בחינם במהלך חוה"מ סוכות, בין התאריכים 25-17 באוקטובר. הניווט הקולי מאפשר לנהג לנווט בעת נסיעה, את דרכו ליעד המבוקש, ע"י ליווי והכוונה סלולריים ובהתאם להתקדמות בדרך. השירות מופעל בכל המכשירים הסלולריים של חברת פלאפון.

תשתית האיכון המדויק המבוסס AGPS, שפיתחה פלאפון במהלך השנה האחרונה קיימת באופן בלעדי במכשירי החברה, היא מאפשרת קבלת שירותי מיקום ברמת דיוק גבוהה, המסתמכת על זיהוי מיקום לוויני מדויק בשילוב זיהוי המיקום באמצעות אנטנות סלולריות. השירות פותח בשיתוף עם חברתDeCell המתמחה בפיתוח שירותים סלולריים מבוססי מיקום.

הנהג, מדבר אל המכשיר ומבקש הכוונה אל יעד ספציפי (כתובת או אתר). השירות מאתר את מיקום הנהג ומתחיל בהכוונה קולית, אל היעד המבוקש תוך כדי נהיגה. אם הנהג טעה בנסיעה, מבצעת המערכת תיקון ומחזירה את הנהג אל המסלול הנכון.

במכשירים ללא AGPS   מתבקש הלקוח לאשר למערכת בכל פעם שביצע הוראה על מנת ל לקבל את ההכוונה הבאה. השירות מופעל באמצעות חיוג למספר 333* ממכשיר הפלאפון. השירות מבוסס הלווין (GPS סלולרי) כבר זמין ללקוחות פלאפון, הוא מובנה במכשיר ולפיכך כבר לא צריך לרכוש את תוכנת "דסטינייטור" או תוכנות דומות בעלות של אלפי שקלים.


