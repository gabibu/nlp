

פעילים למען יהונתן פולארד הכלוא בארה"ב הדביקו ברחבי ירושלים אלפי מודעות ובהן תמונה של פולארד עם הכאפיה של ערפאת. על המודעות נכתב: ''אם פולארד היה מחבל, שרון היה דואג שישתחרר''.

הוועד למען פולארד מציין כי מדובר בפעולה ראשונה מתוך גל פעולות מחאה על כך שרה''מ שרון נענה לדרישה אמריקנית לשחרר מחבלים, אך לא דורש מארה''ב לשחרר את פולארד אחרי 20 שנים בכלא.

"לא ייתכן כי בזמן שפולארד מרצה 20 שנים בכלא, מדינת ישראל פועל על פי בקשת ארה''ב לשחרר 5 מחבלים עם דם על הידיים שישבו 12 שנים'', אמר עדי גינזבורג, מראשי המאבק למען שחרור יהונתן פולארד. גינזבורג ציין כי בכוונת הפעילים להדביק כרזות נוספות מול משרדי ממשלה ובתים פרטיים של שרים, כך שלא יוכלו להתעלם יותר מן המרגל הישראלי הכלוא בארצות הברית.
