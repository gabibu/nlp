

דיילי "אל על" יפנו לנוסעים בבקשה לתרום את הכסף הקטן שנשאר בכיס, ושלא ניתן להשתמש בו בארצות היעד של הנוסעים. בהמשך יומרו המטבעות והשטרות הזרים לשקלים באמצעות בנק הפועלים

אחרי שהמזוודות מונחות היטב בארונית העליונה, ואחרי שהתרווחתם על כורסת הנוסעים, יעברו דיילי "אל על" בין הנוסעים ויציעו להם לתרום את הכסף הקטן שנשאר בכיס. המטבעות והשטרות הזרים יומרו לשקלים באמצעות בנק הפועלים

"כסף קטן, גדול" זהו שמו של מבצע לגיוס תרומות עליו הכריזו הנהלות חברת התעופה אל על ובנק הפועלים למען הילדים האוטיסטים מאלו"ט וילדים פגועי מוח בעמותת על"ה. במסגרת המבצע יקבלו נוסעי אל על מעטפה בה יתבקשו ע"י הדיילות לתרום את הכסף הקטן, מטבעות או שטרות שנשארו להם מהנסיעה לחו"ל. הכסף שייתרם יועבר בחלקים שווים לעמותת על"ה   לפגועי מוח ולאלו"ט   האגודה הלאומית לילדים אוטיסטים בישראל.

חיים רומנו מנכ"ל "אל על" אומר שעובדי חברת "אל על" הוכיחו עד היום כי אין סוף לדרכים בהן יכולות חברות להצטרף למערכה החשובה ביותר, "אל על" היא לא רק חברת תעופה היא "ישראל!", ועובדיה גאים להירתם ולהתגייס למען אזרחי ישראל והעולם."

מהנהלות אלו"ט ועל"ה נמסר, כי הכספים שיגויסו במסגרת המבצע, ייועדו למתן סיכוי לכל פעוט וילד לקידום, לשילוב ולעצמאות במסגרת יכולתו האישית.


