

לתשואות רבים מתושבי שכונת מגוריו שוחרר בערב יום כיפור הרב הצבאי המודח עמיטל בראלי לביתו לאחר שריצה עונשי מאסר על שקרא לחיילי החטיבה הצפונית ברצועת עזה שלא ליטול חלק בעקירת הישובים.

הרב בראלי התקבל בתשואות בשכונת מגוריו בבאר שבע.

כזכור הרב בראלי נשפט ל-4.5 חודשי מאסר והורד לדרגת טוראי לאחר שקרא לחיילים לא להשתתף בכל פעילות הקשורה לגירוש יהודים. קריאתו של בראלי נקלטה בעדשת המצלמה של ערוץ 10 ושודרה במהדורת החדשות של הערוץ.


הרב בראלי, הואשם בהסתה למרי. כזכור, הוא הגיע למחסום כיסופים כשהוא לבוש מדי צה"ל וחמוש ברובה אם&#8237;16-&#8236; והדהים את החיילים והשוטרים כשהחל לצעוק: "למה אתם עושים את זה? תסרבו פקודה. לא בשביל זה התגייסתם לצבא. לא בשביל לגרש יהודים מהבתים שלהם&#8237;."&#8236; כעבור דקות ספורות, לאחר ששטח את משנתו האידיאולוגית בפני החיילים ההמומים, עלה לרכב אזרחי ועזב את המקום.

נזכיר כי הרב בראלי הוא נכדו של הרב משה צבי נריה זצ"ל.
(ש)
