

יחזקאל חזני בן 52, תושב נצר חזני מזה 25 שנה שהיה בריא לחלוטין, התמוטט אתמול ונפטר בפתאומיות בעת שהיה בשוק נתיבות.

יחזקאל ז"ל שהניח אחריו אישה ושישה ילדים, שהה ביחד עם עקורי יישובי בחודשיים האחרונים בחיספין שבגולן ואתמול היה בדרכו לטקס צבאי של בנו בדרום.

אנשי קהילתו מספרים כי יחזקאל היה מעמודי התווך של המושב ואיש כפיים שאיבד עבודתו בעקירה והפך למובטל. "קהילת נצר חזני תתפלל ביום הכיפורים הקרוב שדמו של יחזקאל ייזקף לחובת חוות השקמים בנוסף לגירוש", אמרו.

הלוויתו התקיימה אתמול בלילה בשעה 22:30 בבית העלמין גורדון בראשון לציון.
