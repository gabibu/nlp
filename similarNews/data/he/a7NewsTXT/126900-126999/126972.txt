

שליחתו של מזכ"ל האו"ם מגדירה את הפגנות השמאל הקיצוני בכפר בילעין נגד גדר ההפרדה "הפגנות בלתי אלימות", ותוקפת את האופן בו מתמודד צה"ל עמן. השליחה לא שמעה על חייל הרוג ואחרים שנפצעו בעבר בהפגנות הללו.

הינה ג'יליאני, שליחתו של ענאן לסוגיות זכויות האדם במזרח התיכון מקיימת בימים האחרונים סדרת פגישות עם ארגונים ערביים שונים המגדירים את עצמם כארגוני זכויות אדם. במסיבת עיתונאים שקיימה אתמול בירושלים הביעה ביקורת כלפי התנהלותה של ישראל נגד ערביי יהודה ושומרון, וציינה כי מצבם של אלה חמור יותר, כהגדרתה, מזה של ערבים אזרחי ישראל מעברו המערבי של הקו הירוק.

בדבריה התייחסה ג'יליאני להפגנות השמאל בכפר בלעין נגד תוואי גדר ההםפרדה ההולכת ונבנית שם ואמרה כי מדובר בהפגנות בלתי אלימות שזוכות ליחס קשה של צה"ל העוצר את המפגינים.

כתבנו מזכיר כי מדי יום שישי יוצאים פעילי שמאל קיצוני באוטובוסים מאורגנים לכפר בילעין ושם מסיתים לא אחת את ערביי האזור להפגנות נגד חיילי צה"ל והעובדים בבניית הגדר. בהפגנות אלה, אותן הגדירה שליחתו של ענאן כבלתי אלימות, משליכים המפגינים לעבר החיילים והשוטרים אבנים, ברזלים וחפצים שונים. לא אחת כזכור הביאו האירועים לפציעתם של אנשי כוחות הביטחון שבמקום עד לכדי עקירת עינם של שני חיילים בשני מקרים שונים ובאחד המקרים אף למותו של חייל שנפל תוך כדי מרדף וכשהיה פצוע ומתבוסס בדמו המשיכו המפגינים להשליך חפצים חדים ואבנים לעברו ולעבר הכוחות שחשו לעזרתו. כאמור, במקרה זה לא עלה בידי הכוחות להציל את החייל הפצוע והוא נפטר מפצעיו.

כאן המקום להזכיר אתפגישתה שלשוםשל שליחת ענאן לישראל עם ארגונים ערביים שקבלו בפניה על יחסה של ישראל אליהם. בתום הפגישה התקבלה החלטה להמשך תיאום וקשר רציף בין נציגי המגזר הערבי בישראל לבין ארגון האומות המאוחדות ונציגיו לענייני זכויות אדם. בכך זכו הארגונים בצעד נוסף להפיכתו של העימות בין מדינת ישראל לערביי ישראל לעניין בינלאומי ולא ישראלי פנימי.

(ש)
