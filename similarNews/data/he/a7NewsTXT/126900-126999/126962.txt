

במהלך הלילה נלכד נער בן 14 תושב בלאטה שליד שכם שנשלח לביצוע פיגוע התאבדות. המחבל הצעיר: חוליית תנזים איימה שתהרוג אותי אם לא אצא לפעולה.

(צילום אילוסטרציה)

בחקירתו אמר הנער, תושב מחנה הפליטים בלאטה שליד שכם, כי שני המחבלים, מארגון התנזים של הפתח', אילצו אותו לבצע פיגוע התאבדות והבהירו לו כי אם יסרב יהרגו אותו לאחר שיפיצו עליו שמועה שהוא משתף פעולה עם ישראל.

על מנת לחזק את איומם החלו המחבלים בהפצת כרוז במחנה הפליטים בו נכתב כי נאסף לגביו מידע הקושר אותו לישראל. המחבלים הבהירו לו כי על מנת להזים את השמועות יהיה עליו להוכיח את נאמנותו לעם הפלשתיני בכך שייצא ויבצע פיגוע התאבדות.

הנער סיפר שמחבלי התנזים הורו לו לכתוב צוואה בה הוא מהלל את פעול ההקרבה, היינו ההתאבדות, אליה הוא יוצא. הנער אמר להם שאינו יודע לכתוב ולכן אחד מאנשי התנזים כתב את הצוואה במקומו. מאוחר יותר הוא נלקח לצילומי קלטת התאבדות כשמאחוריו מודעות ג'יהאד ובידיו נשק וספר קוראן.
(ש)
