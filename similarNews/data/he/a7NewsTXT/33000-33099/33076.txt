

תא של רשת "אל-קאעידה" פורק בעומאן, ואנשיו הוסגרו לארה"ב. כך טוען העיתון הערבי "א-שארק אל אאוסט". ואולם שלטונות מסקאט הכחישו את הדיווח על ההסגרה של החשודים לידי האמריקנים.

"אנשי התא, ששמותיהם ואזרחותם לא נמסרו, הועברו לארה"ב, שם נחקרים כעת, על מנת לברר את מהות קשריהם עם אל-קאעידה ועם מנהיג הארגון אוסאמה בן לאדן", נכתב בעיתון. המקורות האמריקנים שהעיתון ציטט, ברכו על מאמצי שלטונות עומאן לפירוק התא, שאנשיו באו לשם מפקיסטן.

(עתי"ם-איי.אף.פי.)
