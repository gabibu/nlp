

הרב הראשי לישראל, הרב ישראל מאיר לאו, התייחס הבוקר בחומרה לדיווחים על החיילים שבזזו ציוד ורכוש מבתים ערביים. הרב לאו אמר בכנס הרבנים הארצי שארגנה הרבנות הראשית לישראל לקראת הימים הנוראים, כי "לא יעלה על הדעת שמעשה ביזה ושוד יהיו מסימני ההיכר של מדינת ישראל. יש לעקור מן השורש מעשים אלו שנעשו בצה"ל". חבר הכנסת אבשלום וילן (מרצ) דורש לכנס את ועדת החוץ והביטחון של הכנסת לדיון נוסף בנושא.
