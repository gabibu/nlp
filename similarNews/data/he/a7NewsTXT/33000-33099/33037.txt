

ארה"ב רוסיה ויוגוסלוויה הבריחו במצע לילי וחשאי עשרות ק"ג אורניום בעל איכות צבאית מכור באיזור בלגראד למיחזור ברוסיה. המבצע שנקרא "פרוייקט וינקה" הוא המבצע הראשון בסדרת הברחת אורניום מכורי מחקר בעולם כדי שטרוריסטים או נציגי מעיראק ואיראן לא יניחו עליו את ידיהם.

ארה"ב מתכוונת להעביר למקום בטוח את האורניום ב-24 כורי מחקר, המפוזרים ב-16 מדינות ברחבי העולם. טפח מהתוכנית התגלה אחרי הצלחתו של מבצע בלילה שבין רביעי לחמישי קרוב לבלגראד, שאיפשר את העברתם של 48 ק"ג אורניום מועשר ממרכז המחקר של וינקה אל אתר ברוסיה לצורך מיחזור.

מבצע זה, שנוהל בשיתוף פעולה הדוק בין השלטונות האמריקנים, הרוסים והיוגוסלבים, הציל את האורניום הזה מהברחה אפשרית לקבוצות קיצוניות, או למדינות המחפשות לרכוש נשק להשמדה המונית.

פקידים בכירים במשרד החוץ האמריקני, שדיברו בעילום שם, ציינו שוושינגטון לא מתכוונת להסתפק במבצע זה, וש"פרוייקט וינקה", שם הקוד של המבצע היוגוסלבי, היה רק ההתחלה.

"יש 24 כורי מחקר זהים ב-16 מדינות אחרות, ואנו רוצים לטפל בכולם", אמר אחד הפקידים, והוסיף, כי "כמה מהם הרבה יותר מסובכים מהשאר".

הפקידים אומנם סרבו לציין במפורש באיזה מדינות או אתרים מדובר, ולא דיווחו אל איום ספציפי, אלא רק דיברו על אפשרות כללית להבריחה.

"אנו רוצים להעלים מקור התעניינות פוטנציאלי זה עבור הטרוריסטים, או 'המדינות הסוררות'", הודיע אחד הפקידים לקבוצת עיתונאים.

השלטונות הסרבים הודיעו ביום חמישי שהם העבירו בחשאיות גמורה בעזרת מטוס לרוסיה רזרבות של דלק גרעיני של המכון למדעי הגרעין בוינקה, מדרום לבלגראד.

סגן דובר משרד החוץ האמריקני, פיליפ ריקר, קיבל בברכה את "הצלחת המבצע ללא תקדים", בו שיתפו פעולה השלטונות האמריקנים, הרוסים והיוגוסלבים.

ריקר ציין שאורניום זה הוא "בעל איכות צבאית", שהיה עלול לספק חומר לשתי פצצות גרעיניות, והוא יעבור מיחזור כדי להפוך אותו לדלק גרעיני קונווציונאלי. אורניום זה סופק ליוגוסלביה על-ידי ברית המועצות לשעבר.

ארה"ב היקצתה כ-3 מיליון דולר למימוש "פרוייקט וינקה", שנוהל באמצע הלילה בסודיות הגמורה ביותר, ותוך כדי פריסה של 1,200 אנשי ביטחון ויחידות אנטי-טרוריסטיות.
