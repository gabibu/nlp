

עשרות מתושבי אפרת פלשו למשרדו של ראש המועצה, איתן גולן, בדרישה לאסור כניסה של ערבים ליישוב.

יהושוע אדלר, תושב הישוב אפרת, מסר לכתבתנו תמר יהל, כי לפני חודשים אחדים, לאחר שני פיגועים באפרת, התקבלה ברוב קולות החלטה במועצה , לצמצמם ולהגביל מאוד את כניסת הערבים לישוב.

ע"פ ההחלטה, המועצה התחייבה להכניס פועלים ערבים לשני אתרי בניה בלבד בפאתי הישוב, וזאת תוך דרישות בטחוניות נוקשות ביותר: אתר הבניה יגודר, הערבים יעבדו תחת אבטחה של שומרים יהודים חמושים, הפועלים ילוו ע"י השומרים החמושים מכניסה מיוחדת לאפרת ולא יותר להם להסתובב בישוב, וכן יונפקו כל האישורים הדרושים מצה"ל .

לדבריו של אדלר, כל ההבטחות נשכחו, והערבים מסתובבים ללא כל פיקוח בישוב, ולכן התכנסו התושבים ברחבת המועצה ובלשכת ראש המועצה, תוך תביעה לממש את החלטת המועצה בענין.


