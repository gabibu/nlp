

בחברת אל על מאשרים כי ייתכן ועובדים בחברה, ביניהם עובדים בכירים, יידרשו לעבור בדיקת פוליגרף בשל ההדלפות לתקשורת. כתב עתי"ם אביב קליין מוסר, כי מנכ"ל אל על עמוס שפירא הביע תרעומת על כך שמידע על חברה מועבר לתקשורת, גם מישיבות סגורות.

בין היתר התרעם מנכ"ל "אל על" על כך, שמאזן החברה הודלף לתקשורת וכן הודלפו פרטים משיחות שהיו לאל על עם יו"ר ועדת הכספים של הכנסת, יצחק ליצמן, בנוגע להתפרעות של נוסעת חרדית בטיסת החברה בשל הקרנת סרט, שהיה בלתי ראוי לצפיה בעיניה.

מנכ"ל אל על אמר כי פורום המנהלים הבכיר של אל על התכנס לדיון מיוחד בנושא ההדלפות, וכל חברי הפורום הסכימו כי נושא זה הוא חמור ופוגע קשות במוניטין העסקי של החברה.
