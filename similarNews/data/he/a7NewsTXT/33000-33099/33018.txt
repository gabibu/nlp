

השר לענייני ירושלים אלי סוויסה (ש"ס) אומר כי צריך להתנהג ברגישות יתר כלפי האוכלוסיה הערבית המתגוררת בתחומי 'הקו הירוק'. "בהכירי את האוכלוסיה הזאת כשר הפנים לשעבר, רוב האוכלוסיה הערבית בכל הארץ מוקיעה את החולייה הזאת", אמר השר. סוויסה הבהיר כי הוא מצדיק הריסת בתי המחבלים ושלילת אזרחותם. "גם הצעדים שנקטה ישראל ביהודה ושומרון, הם כבר נותנים את תוצאותיהם ובכך מנענו פיגועים קשים והרוגים", אמר השר.
