

ראש המטה הכללי של הצבא האמריקני באפגניסטן, טומי פראנקס אומר כי אם אוסאמה בן לאדן עדיין בחיים, הרי שניטרולו אינו אלא "שאלה של זמן". "אין לנו כל ראיה חותכת באשר למותו", אמר הגנרל פראנקס לחיילים אמריקנים בבסיס חיל האויר בגראם צפונית לקאבול.

הבוקר התפרסם באתר אינטרנט איסלמי מכתב מראש רשת הטרור "אל קאעידה" לכאורה, ובו קרא לבני העם האפגני להמשיך במלחמת הקודש נגד האמריקנים. אתר המידע איסלאמוליין.נט טוען כי המסמך הגיע ממקור אפגני, שטען כי מדובר ב"מכתב האחרון שנכתב על ידי אוסאמה בן לאדן".

(עתי"ם-אי.פי)
