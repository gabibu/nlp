

במכתב ששלח הרמטכ"ל, רב-אלוף משה יעלון, לפורום קציני המטכ"ל נאמר כי: "חשוב שעמדת איש הצבא תישמע בפני הקברניט טרם קבלת ההחלטה, אך ביקורת קציני צה"ל על הדרג המדיני לאחר קבלת ההחלטה אינה עולה בקנה אחד עם מנהל תקין ומנוגדת לעקרונות הדמוקרטיה". המכתב נשלח בעקבות הביקורת שנמתחה בצה"ל נגד נסיגת צה"ל מהעיר חברון. שר הביטחון, בנימין בן אליעזר, קיבל את עמדת צה"ל והחליט להשהות את הנסיגה מהעיר.
