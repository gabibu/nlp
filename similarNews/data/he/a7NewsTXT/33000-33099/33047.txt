

שגריר עיראק באו"מ מוחמד אלדורי אמר בראיון ל- CNN כי לעיראק אין נשק גרעיני. לדבריו, יש רק לה רק טילים לטווח קצר.

בראיון אמר אלדורי כי לעיראק לא זו בלבד שלעיראק אין יכולת לשגר טילים לישראל, היא גם אינה מתכוונת לעשות זאת. שגריר עירק באו"ם אמר עוד כי ארצו סבורה שמילאה את כל דרישות האו"ם אך אם יש לארגון דרישות נוספות עיראק צריכה להיות קשובה להן.

שר החוץ האמריקני בימי מלחמת המפרץ ג'יימס בייקר, אומר כי על ארה"ב לפעול להרכבתה של קואליציה בינלאומית חזקה נגד עיראק כי המחיר הפוליטי והכלכלי שיגרם לארה"ב אם זו תפעל לבדה להפלת משטרו של סדאם חוסיין עלול להיות גדול.

במאמר המתפרסם היום ב"ניו יורק טיימס "אומר בייקר "אם אנו שואפים להחליף את השלטון בעיראק
ניאלץ לכבוש אותה בעזרת הצבא. העלות של הצעד הזה מבחינה כלכלית וצבאית, ובמונחים של אבידות בנפש, עלולה להיות גדולה".

לדבריו, אפשר להפחית את העלות אם הנשיא בוש יצליח לגבש למטרה זו קואליציה בינלאומית" בייקר הדגיש כי "בכל מקרה עלינו לעשות כמיטב יכולתנו לא לבצע את המהלך הזה לבד". לדעתו, הנשיא צריך לדחות את העצות שקיבל לצאת לבד למתקפה על עיראק.

בימי מלחמת המפרץ גיבש הממשל האמריקני בראשות ג'ורג' בוש האב קואליציה בינלאומית של כ-40 מדינות.
