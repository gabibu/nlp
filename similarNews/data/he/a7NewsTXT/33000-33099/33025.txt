

שני ההרוגים בתאונת הדרכים בשבת בבוקר ליד כרמיאל הם רב"ט ארמן שוורץ וסמל דמיטרי קריסטלוביץ', בני 21 מכרמיאל.

סמוך לשעה 4 לפנות בוקר נהרגו שני החיילים מכרמיאל בתאונה חזיתית בין שני כלי רכב בכביש עכו-צפת. בתאונה נפצע באורח אנוש חברם של השניים, אף הוא חייל. שתי צעירות נוספות שהיו ברכב, ובהן חברתו של קריסטלוביץ', אלה קוטליב, נפצעו באורח בינוני. הפצועים פונו לבית החולים רמב"ם בחיפה ולבית החולים בנהריה. כתב עתי"ם מוסר כי עוד 3 מנוסעי הרכב השני שהיה מעורב בתאונה אושפזו במצב קל בבית החולים בנהריה. חוקרי התנועה במשטרת מרחב הגליל ובמשטרת מרחב העמקים בודקים בין היתר אם הנהג שסטה מנתיב נסיעתו היה שתוי.
