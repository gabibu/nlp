

העיתון "סאנדיי טלגרף" מפרסם היום כי אבו נידאל לא התאבד בדירתו בבגדד אלא נרצח בהוראתו של סדאם חוסיין משום שסירב לאמן את אנשי "אל קאעידה" בעיראק.

בעיתון נכתב גם כי סדאם חוסיין הורה לאבו נידאל להפעיל את אנשיו כדי לתקוף
מטרות של ארצות הברית ושל בעלות בריתה. "סנדיי טלגרף" מסתמך על מקורות דיפלומטים מערביים בלי שציין את שמם.

אחד מעוזריו של אבו נידאל מצוטט בעיתון הסאנדיי טיימס" ובו אמר כי לאבו נידאל יש אחריות ומעורבות בפיצוץ המטוס האמריקני של חברת "פאן אם" מעל העיירה לוקרבי בסקוטלנד.
לדבריו, שליט לוב מועמר קדאפי ואבו נידאל החליטו לפוצץ את מטוס "פאן אם" כדי
לנקום בארצות הברית. על פי הדיווח הזה קיבל אבו נידאל מקדאפי 15 מיליון דולר
לאחר התרסקות המטוס.

הרשות הפלשתינית סירבה לקבור את גופתו של אבו-נידאל בשטחה, כנקמה על
ההיסטוריה העקובה מדם עם יאסר ערפאת וראשי הפתח.

אבו-נידאל, בן 65, מפקד פלג "המועצה המהפכנית" של הפתח, מת לפני תשעה ימים
בביתו בבגדד. המודיעין העיראקי טען כי אנשיו באו לעוצרו והוא התאבד בחדרו.

אחיינו של אבו נידאל המתגורר בעיראק פנה לשגרירות הפלשתינית שם וביקש מהם לפעול כדי להביא את גופת אבו נידאל יליד יפו, לקבורה ברש"פ.
מיופה הכוח בשגרירות הפלשתינית הודיע לשלטונות עיראק כי "אנחנו מסרבים לטפל בכל מה שקשור לאיש הזה שידיו מגואלות בדמם של פלשתינים בכירים רבים".

אבו נידאל הובא לקבורה בעיראק ללא מלווים.
