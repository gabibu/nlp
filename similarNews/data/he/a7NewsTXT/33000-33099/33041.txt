

יותר מ-700,000 תושבים פונו לאיזורים בטוחים במרכז סין מחשש לשטפונות, כך נמסר בסוף השבוע ממקורות רישמיים.

רוב הפינויים התבצעו במחוז הונאן, בו מיפלס המים באגם הענק דונגטינג ובנהרות סיאנגז'יאנג וזישאוי עולה בהתמדה.

אגם דונגטינג, המשמש לקליטת המים העודפים של נהר היאנגצה, הגיע לרמתו הגבוהה ביותר משנת 1998, כאשר יותר מ-4,000 אנשים ניספו בשטפון בקנה-מידה ללא תקדים.

27,000 בתים כבר נהרסו בשטפונות. מאז ההכרזה על מצב חירום במחוז, יותר ממיליון תושבים גוייסו כדי לחזק את הסכרים ולהילחם בעליית מפלס המים הגואים.


