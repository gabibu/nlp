

הסתיימה הפגישה אחר הצהריים בין צוותים בטחוניים ישראלים ופלשתינים, בראשם עמדו אלוף פיקוד המרכז משה קפלינסקי ובכיר ברש"פ. מגורמי הצבא נמסר, כי אלוף קפלינסקי הבהיר לחאג' איסמעיל כי צה"ל לא יסוג משטחים נוספים עד שיחול שינוי מהותי במצב הבטחוני.

אלוף פיקוד המרכז הבהיר להם בפגישה, כי צה"ל לא ימשיך בנסיגתו ולא ייצא מחברון ובית לחם, כל עוד אין שינוי של ממש במצב הבטחוני. כתב עיתי"ם מוסר כי בפגישה סוכם שהצדדים יפגשו בשבוע הקרוב להערכת המצב ולקביעת הצעדים הבאים בהקלות ההומניטריות והמשך הנסיגה.
