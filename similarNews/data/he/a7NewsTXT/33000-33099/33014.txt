

רופא יהודי בפלורידה תכנן לפוצץ מרכז חינוך איסלמי ומספר מסגדים. הרופא נעצר בעקבות גילוי כלי נשק וחומרי חבלה בביתו. ד"ר רוברט גולדשטיין, בן 37, נעצר ביום חמישי בלילה כשאשתו כריסטי התקשרה למשטרה וסיפרה כי הוא איים להרוג אותה.

בביתו, בפרברי העיר סנט-פיטרסבורג, גילו שוטרים כמה עשרות כלי נשק, 15 עד 20 פצצות, חומרים לייצור מטענים ורשימה של כ-50 מרכזים מוסלמיים. כן נמצאו בביתו תוכניות מפורטות לפיצוץ מרכז חינוך איסלמי. גולדשטיין הואשם ביום שישי באחזקה לא חוקית של חומרי נפץ ובנסיון להשתמש בהם כדי להרוס בניינים. מייד לאחר מעצרו, הועבר גולדשטיין להסתכלות בבית חולים מקומי.

(עתי"ם - ד.פ.א ורויטרס)

