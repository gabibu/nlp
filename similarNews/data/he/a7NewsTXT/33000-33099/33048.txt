

במה משחקים ילדים ערבים ברשות הפלשתינית? כתב העיתון הערבי "אלאמאן" דיווח בסוף השבוע כי המשחק הנפוץ ביותר ברחוב הערבי הוא משחק "המתאבדים". להלן תרגום הכתבה כפי שהובאה באתר הרשמי של צה"ל:

כתב השבועון "אלאמאן" טארק חמידה מדווח מרמאללה על אופי משחקי הילדים הנפוצים כיום ברחוב הפלשתיני (גיליון 520 מתאריך 23 אוגוסט 02'). להלן תרגום מתוך הכתבה:

"ילדי פלשתין היו רגילים לשחק את המשחק הנקרא 'ערבים ויהודים'. הצעירים הפלשתינים היו מחזיקים ברובי העץ או הפלסטיק שלהם ונחלקים לשתי קבוצות. אחת ייצגה את הלוחמים הפלסטינים והאחרת את החיילים הציונים. פעמים רבות התנהל ויכוח מלכתחילה בגלל שהכול סרבו לשחק את תפקיד הציונים או שהייתה הסכמה על החלפת התפקידים ביניהם. משחק זה מתקיים מזה עשרות בשנים והוא לנחיצות המאבק...מבטא את התחושה העמוקה בנוגע להמשך הסכסוך

ואולם, בנושא זה חלה התפתחות חדשה בה הבחנו במשחקם של הילדים. ראינו כי אחד מהם [מהילדים] עומד לפני חברו ואומר לו: 'חגור אותי', וה'מהנדס' חוגר אותו בחגורת נפץ צעצוע על גופו. הוא מחביאה [את חגורת הנפץ] מתחת לחולצה או לגלימה. אחר כך הם מתחבקים. ה'מתאבד' פונה לכיוון אוטובוס או קבוצה של צעירים חבריו, קורא 'אללה אכבר' כשהוא לוחץ על הכפתור. הילדים קופצים ונופלים מימינו ומשמאלו מעוצמת ה'פיצוץ'. המשחק אינו מסתיים אלא לאחר שכל הילדים לובשים בתורם את חגורת הנפץ ולוחצים על הכפתור!"
