

מקורות ערביים אומרים כי צה"ל עצר מחבל חמאס בחרבתא שמדרום לשכם. האיש היה מוכר כקשור לחוליית סילואן שנחשפה החודש.

משכם נמסר כי 6 פלסטינים נפצעו, 2 מהם קשה, מאש חיילי צה"ל.

כוחות צה"ל הרסו הבוקר בדיר באלח שברצועת עזה שלושה מיבנים ומפעל לבלוקים
בצה"ל אומרים כי המבנים שימשו את המחבלים שניסו לחדור אל כפר דרום ביום שישי.

מקורות ערביים מסרו כי דחפורים של צה"ל בליווי טנקים נכנסו כ-500 מטר לשטח הרש"פ והרסו את שלשת המבנים ששניים מתוכם היו בני שתי קומות. על פי הדיווח הקימו כוחות צה"ל נקודה צבאית חדשה על גג בית באיזור, עקרו עצים וישרו חלקות אדמה.

בג'נין חוסל במוצאי שבת מחבל וחברו נפצע בהיתקלות עם כוח "גולני" . לא היו נפגעים לכוחותינו.

הכוח זיהה מחבל היורה עליו והשיב אש. בחילופי האש נהרג המחבל. ערבי נוסף שאסף את נשקו של ההרוג וירה על כוח "גולני" נפגע ע"י הכוח ונמלט. צה"ל סרק את האזור כדי ללוכדו.

מחבלים פתחו באש הלילה לעבר בסיס צבאי סמוך למבוא דותן בצפון השומרון. איש לא נפגע.
