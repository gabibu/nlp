

על פי סקר של מכון סמית גם אם אכן ייבחר עמרם מצנע להנהגת מפלגת העבודה, הוא לא ישפר בהרבה את סיכויי ה'עבודה' לנצח בבחירות הקרובות.

הליכוד בראשות שרון היה מקבל כשלושים ושבעה מנדטים אילו התקיימו הבחירות השבוע, והעבודה בראשות בן אליעזר היתה מקבלת כעשרה מנדטים בלבד. בהתמודדות בין שרון למצנע היו יחסי הכוחות כ-36 מנדטים לליכוד לעומת 17 לעבודה, ובמקרה של התמודדות נתניהו-מצנע היה פער קטן בהרבה: 29 לליכוד לעומת 23 לעבודה.

אולם, כמעט מחצית מהנשאלים הודיעו שעוד לא החליטו כיצד להצביע.

הסקר פורסם הבוקר בקול ישראל.

