

בעקבות פיגועי ה-11 בספטמבר אישר לאחרונה הקונגרס תקציב כולל של כ-29.8 מיליארד דולרים למלחמה בטרור. מתוך סכום זה, 5.1 מיליארד היו אמורים להיות סיוע חוץ, ומהם היתה ישראל אמורה לקבל כ-200 מיליון דולרים.

אמש הודיע נשיא ארצות-הברית, ג'ורג' בוש, שידחה את הצעת הקונגרס להעביר את סכום הסיוע למלחמה בטרור.

דבריו של בוש נאמרו על רקע הבחירות המתקרבות לקונגרס והניסיון לרסן את הוצאות הממשל.
בדבריו טען בוש, שאנשי הקונגרס הכניסו לסיוע החוץ סעיפים שאינם חיוניים.

יחד עם זאת הבטיח הנשיא לתמוך בחקיקה חדשה, שתכלול תקצוב לישראל ולמדינות נוספות עבור "צרכים דוחקים באמת". הוא אמר כי הממשל יעביר לקונגרס בקשות לאישורי תקציבים נוספים בתום פגרת הקיץ.


