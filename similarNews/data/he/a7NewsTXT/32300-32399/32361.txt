

איסמעיל אבו שאנאב, מבכירי החמאס ברצועת עזה, דחה הלילה את הפירסומים כאילו החמאס מנע את חתימת הסכם הבנות בינו לבין הרש"פ.

בראיון לתחנה הלויינית של אבו דאבי אמר אבו שאנאב, כי חמאס הודיע לוועדה המטפלת במסמך כי הוא צריך ללמוד את המסמך ולהעביר את ההערות התואמות את האסטרטגיה של חמאס ובעיקר בכל הקשור לפיגועים.

סוכנות עתי"ם מציינת, כי המגעים בין הארגונים ברצועת עזה נמשכו גם היום ועד כה ככל הנראה לא הושג הסכם לאחר שהחמאס והג'יהאד האיסלאמי דרשו שלא ייכלל סעיף הקשור להפסקת הפיגועים נגד ישראל בהסכם.
