

48 ילדים ישראלים נפגעי טרור משתתפים בקייטנה מיוחדת שנפתחה השבוע בצפון איטליה. את הקייטנה יזמו הקהילה היהודית באיטליה שגרירות ישראל ברומא והביטוח הלאומי שגייס את הילדים מקרב משפחות נפגעי טרור.

הילדים בני 12 עד 15 עברו טרם בואם תוכנית גיבוש בת יומיים. הם התקבלו ברומא על ידי צוות השגרירות ואחר כך נסעו לאתר הקייט של הקהילה היהודית בצפון איטליה, שם מתקיימת הקייטנה.

פחות ידידותית כלפי נפגעי הטרור היא ארה"ב. שלשום היו אמורים 4 ישראלים נפגעי טרור לטוס ללוס אנג'לס למסע הסברה. אך ארה"ב מעכבת את הויזות שלהם וזאת משום שהנפגעים נולדו באיראן. מאז פיגועי התאומים בספטמבר נדרש כל יליד ארץ מוסלמית להמתין 3 שבועות עד לקבלת אישור כניסה לארה"ב.

