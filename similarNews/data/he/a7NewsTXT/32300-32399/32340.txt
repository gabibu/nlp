

שר החוץ שמעון פרס השתתף היום יחד עם שגריר פרגוואי בישראל, לואיס פרננדו מאייר קניאס, בטקס הנחת זר לזכרה של עדנה פאר ז"ל שנרצחה בידי מחבלים בפרגוואי.

בטקס אמר שר החוץ כי "האנתיפאדה והטרור שנלווה לה לא רק פגעו בישראלים, אלא הזיקו קשות בעניין הפלשתיני, דרדרו את מעמדם הבינלאומי של הפלשתינים והרסו את עתידם המדיני".

בהתייחסו להתנהלות משפטו של ברגותי אמר השר פרס כי "ישראל היא דמוקרטיה עם מערכת משפט בלתי תלויה ובפניה יישפט ברגותי על ההאשמות החמורות נגדו".

בסיום הטקס הניח שגריר פרגוואי בישראל זר על האנדרטה לזכר חללי משרד החוץ שנפלו במסגרת מילוי תפקידם הדיפלומטי.


