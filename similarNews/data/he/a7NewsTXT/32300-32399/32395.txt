

יו"ר סיעת ש"ס יאיר פרץ אומר הבוקר כי ש"ס תומכת ביש"ע .. עשינו למען יהודי חברון וחבל עזה.. אנחנו מחוברים אל מתישבי יש"ע בחיבור מלא ונמשיך לתמוך בהם". לדבריו, העמדות הימניות הבולטות שמציגה ש"ס נובעות מכך ש "השתנו דברים במדינת ישראל בשנתיים האחרונות, הרש"פ איננה חפצה בשלום".

יו"ר סיעת ש"ס אמר את הדברים בראיון לקול ישראל ביחס להשתתפותו של הרב עובדיה יוסף ויו"ר התנועה השר אלי ישי בעצרת לנרצחי הטרור הערבי בעימנואל וסביבתה. שנערכה אתמול.
הרב עובדיה יוסף שהוביל את מפלגתו לתמיכה בהסכם אוסלו כינה את המתישבים "גיבורי יש"ע .. גבורת ישע ימינו" הרב יוסף קרא לחזק את ישוב ארץ ישראל ואמר כי "מצוות ישוב ארץ ישראל שקולה נגד כל המצוות"

על בימת הכבוד ישבו יחדיו הרב הראשי לישראל הרב ישראל מאיר לאו, ראשי מועצת יש"ע, רבני יש"ע השרים שלמה בניזרי וניסים דהן וחברי הכנסת בני אלון וניסים זאב .

בעצרת השתתפו גם תלמידי המכינה הקדם צבאית בפדואל שאיבדו את רבם הרב אלימלך שפירא הי"ד שנרצח בפיגוע ירי סמוך לפדואל.

שר הפנים ויו"ר ש"ס אלי ישי טען בעצרת כי שרי ש"ס הם במסייעים הגדולים ביותר לישובי יש"ע.
יו"ר הסיעה יאיר פרץ הוסיף הבוקר כי לתנועת ש"ס יש נציגים רבים בישובי יש"ע. עוד אמר כי יושרו ההדורים עם מתישבי יש"ע בשל תמיכת המפלגה בהסכם אוסלו. לדבריו, בישיבה מיוחדת שנערכה יחד עם נציגי יש"ע הביעו הללו חרטה על כי הפגינו מול ביתו של הרב יוסף והבינו את מניעי ש"ס לצעדים בה נקטה.
יש לציין כי אמש נרשמה תקרית קלה כאשר אחד ממשתתפי העצרת קרא במהלכה לעבר ראשי ש"ס : "לא נשכח ולא נסלח.. אין מחילה על תמיכה באוסלו"

ארגון "חסדי נעמי" יעניק לבועז שבו המחאה על סך 150 אלף  וכן ריהוט ומוצרי חשמל ביתיים. שבו איבד ביום חמישי 20 ביוני בפריצת מחבלים לביתו שבאיתמר את אשתו רחל ושלושה מילדיהם.
מלבד האבל הכבד שנחת על בני המשפחה, ביתם נשרף כליל ולא נותר דבר מלבד קירות חרוכים.
בני המשפחה נותרו יתומים מאם, שכולים מאחיהם וגם חסרי כל.

ארגון "חסדי נעמי" שקיבל על עצמו לשקם את הבית, החל מייד בגיוס תרומות וכאמור טקס מסירת ההמחאה יתקיים ביום ה' במהלכו ימסור יו"ר הארגון הרב יוסף כהן לבועז שבו את הסכום שנאסף ותרומות נוספות של ריהוט ביגוד והנעלה, ושאר פריטים עבור בני משפחת שבו.

