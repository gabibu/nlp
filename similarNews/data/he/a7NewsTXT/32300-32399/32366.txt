

מי השטפונות שהציפו חלקים מבירת צ'כיה, וגרמו נזקים רבים, הביאו לעומת זאת את החופש לשלושה כלבי-ים ששחו לדרכם, הרחק מגן החיות העירוני.

דובר מטעם גן החיות אמר כי שלוש הנקבות ניצלו את "הזדמנות חייהן" ושחו במים הגואים אל מחוץ למיכל בו שהו בגן. אחת מהן שבה למקום מרצונה החופשי, השנייה נלכדה צפונית לפראג, ועל פי הודעת הדובר, "אנו עוסקים כעת במרדף לוהט אחר הנמלטת השלישית".

כלב-ים נוסף, הזכר היחיד בגן החיות, לא הצטרף לחברותיו, ונשאר בבריכה הפרטית.
