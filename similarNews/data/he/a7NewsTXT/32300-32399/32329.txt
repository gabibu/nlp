

צה"ל פתח במבצע 'חודש ההיגיינה ' אשר מטרתו להגביר את המודעות בקרב מפקדים וחיילים לשמירה על היגיינה אישית שתביא לצמצום תחלואת מעיים בקרב חיילי צה"ל.

במהלך חודש אוגוסט יושם דגש על חינוך להרגלי בריאות נאותים, נטילת ידיים והרגלי צריכת מזון בתנאי שדה. כמו כן יבוצעו פעילויות הסברה בבסיסים השונים בנושא שמירה על היגיינה, יחולקו עלוני מידע למפקדים ולצוותי הרפואה ויערכו ביקורות והדרכות בנושא היגיינה אישית ביחידות השדה (הנחשבות לבעלות סיכון גבוהה) ע"י מערך הבריאות בצבא.

יש לציין כי בשנת 2001 כל חייל חמישי פנה למרפאה בתלונה על תחלואת מעיים.


