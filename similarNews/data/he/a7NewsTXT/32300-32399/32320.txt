

ששת אלפים תיירים מצרפת הגיעו בימים האחרונים למלונות אילת. תיירים אלה החליטו להעדיף לבלות את חופשת הקיץ שלהם בישראל על פני ביקור בריביירה הצרפתית או באתרי הנופש במרוקו, המהווים אתרי בילוי מועדפים בדרך כלל ליהודי צרפת.

מבצע התיירות הצרפתי הזה אורגן בשיתוף פעולה של הקהילה היהודית בצרפת ולישכת התיירות הישראלית בצרפת. במסגרת התארגנות זו סיבסדה קרן מיוחדת שהוקמה ע"י הקהילה היהודית בצרפת את חבילת התיור לישראל.

בשיחות עם התיירים הצרפתיים הם שבו וציינו את תחושת הצורך להגיע לישראל ולחזק התיירות בה. כמו כן ציינו התיירים את מעמדה התיירותי הגבוה של אילת ביחס לערי תיירות אחרות בעולם.

"כששמעו בצרפת שאני מתכוון לבוא לביקור בישראל אמרו לי שאני משוגע, אבל אמרתי להם שזו הארץ שלי ואני מרגיש בה בטוח יותר מאשר בצרפת". דברי אחד התיירים.


