

היום, לפנות בוקר הרסו כוחותינו בכפר דורא שמדרום לחברון את ביתו של המחבל חאלד טליל גבריל טל, אחד ממבצעי פיגוע הירי הרצחני סמוך למפקדת פיקוד הדרום בבאר שבע ב-10.2.02, בו נהרגו קצינה וחיילת ונפצעו 18 חיילים ואזרחים.

מצה"ל נמסר לכתב עתי"ם, שהבית נהרס במסגרת המשך הלחימה בתשתית הטרור והינו מסר למחבלים המתאבדים ושותפיהם לפעילות הטרור, כי למעשיהם מחיר אשר ישלם כל מי שידו, במידה זו או אחרת, בפעילות חבלנית עוינת.

הרס ביתו של גבריל בא יום לאחר הרס ביתו של שותפו לביצוע הפיגוע בראשון לציון מחמד מס'בחה עבדול אל פתאח בטאט.

בהופעתו בפני ועדת החוץ והביטחון אמר אתמול ראש אגף המודיעין בצה"ל האלוף אהרון זאבי פרקש כי מדיניות הריסת בתי מחבלים ומשפחותיהם מתחילה לשאת פירות וכבר לפחות חמישה מחבלים שביקשו לבצע פיגועי התאבדות נבלמו בידי בני משפחותיהם שחששו לרכושם.
