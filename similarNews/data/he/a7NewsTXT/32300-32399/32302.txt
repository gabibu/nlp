

בשנת 1996 קבעה ממשלת ישראל שיש ליצור "אווירה שיש בה כדי לעודד את הילודה" ולפעול "לריסון הפלות מלאכותיות".

בעקבות קביעה זו של הממשלה הוקמה "המועצה הציבורית לדמוגרפיה". עם זאת ספגה המועצה ביקורת על המלצותיה, כגון על ההסברה שנקטה המועצה נגד הפלות. לפני כארבע שנים חדלה המועצה מלפעול, אולם בתחילת החודש הבא תתכנס המועצה מחדש, וזאת כדי לגבש המלצות לעידוד הילודה אצל יהודים בישראל. ההמלצות יוגשו לממשלה.

על חידוש פעולתה של המועצה החליט שר העבודה והרווחה שלמה בניזרי. המועצה תדון בהפלות, בנישואי תערובת בין יהודים לעובדים זרים, ובדרכים לעודד משפחות יהודיות להוליד יותר ילדים, וזאת באמצעות מענקים ממשלתיים, זכויות דיור והטבות נוספות. בניזרי פנה לד"ר ברוך לוי, דוקטור למדיניות חברתית, ומי שהיה יו"ר המועצה בעבר, וביקש ממנו לארגן מחדש את המועצה, ולעמוד בראשה. לדברי ד"ר לוי "זאת בהחלט משימה נכבדת   לשמור על צביונה היהודי של מדינת ישראל.
