

במחנה עין אל חילאווה שליד צידון מתנהלים כבר מספר ימים קרבות בין ארגוני מחבלים. במהלך אחד מהקרבות נהרגו שלושה מחבלי פתח' ונפצעו עוד 10. עדי ראייה סיפרו לסוכנות רויטרס כי באחת ההתקפות ירו התוקפים אש אוטומטית והשליכו רימונים לעבר עמדה של ארגון הפתח' הנשלט על ידי המפקד המקומי מוניר אל מקדח. הקרבות פרצו לאחר שמחבלי הפתח' ביקשו להסגיר לידי צבא לבנון את באדי חמאדה, מחבל ארגון מוסלמי קיצוני שהואשם בהריגת שלושה אנשי בטחון לבנוניים.

השלטונות הלבנוניים מודים כי מחנה זה, מעוזם של ארגונים איסלמיים קיצוניים וארגוני פשע חמושים, אינו בשליטתם. ג'וזף פארה בעל טור ב WorldnetDaily כותב כי בלבנון מתחוללת אינתיפאדה שאינה זוכה להתייחסות בתקשורת או בעולם. ארגונים איסלמיים קיצוניים וארגוני מחבלים כמו הפתח' מנהלים מאבק על שליטה במחנות כשלאחרונה נוספו גורמי בטחון לבנוניים פרו סוריים לאלו המנסים להשתלט. פארה מציין כי לבנון היא בעצם השטח היחידי במזה"ת שסובל מכיבוש. סוריה לדבריו שולטת בממשלה הלבנונית, במשטרה, במודיעין ובצבאה של מי שהיתה פעם שכנתה החופשית.

פארה כותב כי "במחנה עין אל חילוואה, גיהינום בו חיים כ 70 אלף בני הדור השני והשלישי לפליטים, עוסקים הערבים ברצח יומיומי,באלימות, בטרור, בחיסולים ובפיגועים כדרך חיים. ו'האשמה הקבועה' בכך, ישראל כלל לא בתמונה" . פארה מציין כי "היא אינה הכובש והיא אינה זו שמחזיקה אלפי פליטים תחת משטר דיכוי. לעומת זאת, הערבים הם אלו שמנהלים כנגד בני עמם מערכת של אלימות דיכוי ואפרטהייד".

מיחסם של הערבים אל אחיהם במחנות הפליטים בלבנון ניתן לראות כי ישראל אינה הגורם לאלימות ולשפיכות דמים במזה"ת כפי שנטען כלפיה והיא גם אינה זו שאשמה בכך שרוב העולם הערבי חי תחת משטרים טוטליטריים מדכאים. הם עושים זאת בעצמם. פארה ממשיך ומציין כי מי שמתבונן על זכויותיהם של הפליטים בלבנון יגלה כי הם נטולי יכולת חוקית להחזיק ברכוש וגם אם לפליט יש רכוש הוא אינו יכול להורישו לילדיו, הם אינם מורשים לעסוק בכ 74 עיסוקים, והם מוגבלים בבואם ובצאתם מהמדינה.

עוד מציין פארה כי במחנות הפליטים בלבנון אין שירותים רפואיים, אין שירותים סוציאליים ואין חינוך. סוריה השולטת למעשה במחנות משמרת את המצב הנוראי של הפליטים ומעודדת את התסיסה שלהם כנגד ישראל משום שהם משמשים כלי משחק בידי סוריה כדי לנגח את ישראל, מציין פארה ומוסיף כי כל זאת על אף שמדובר בפליטים שמעולם לא היו בישראל או ביש"ע.

לדבריו, שימור מצבם הנוראי של הפליטים ועידוד התסיסה והשנאה נגד ישראל מסיטים את תשומת הלב העולמית מהשחיתות השוררת במשטרים הערביים וגם משאלות העלולות להתעורר בקרב הפליטים עצמם הנוגעות לסיבות האמיתיות לכך שהם ממשיכים להיות נטולי זכויות.
השנאה והאלימות מטופחים במחנות הפליטים בלבנון ללא שרגל ישראלי או יהודי תדרוך באזור, סיכם פארה.

