

חברת בזק שותפה בימים אלו בפרויקט בינלאומי לפיתוח טלפון משולב נייח-נייד. הארגון הבינלאומי FMCA שמטרתו לקדם את השרות המשולב נייח-נייד ולחלוק ידע והתנסות בין מדינות, שילב גם את 'בזק' בפרויקט.

לדברי חברת 'בזק', כחמישית מלקוחות הטלקומוניקציה בעולם כולו - כבר מאוחדים תחת כנפי ה FMCA הארגון המשותף ששם לו למטרה לקדם את הנושא, ולחלוק ידע והתנסות בין מדינות.
לפני כחודש כבר השיקה BT (בריטיש טלקום) את השרות העולמי הראשון, "BT Fusion " . בתוך מספר חודשים צפויה גם קוריאה לערוך השקה מסחרית אולם כבר עתה חוברו כ 100,000 לקוחות לשרות במדינה זו.

קבוצות עבודה ממדינות שונות, כולל אנשי בזק, עוסקות בנושאים שונים. בדרישות מ'מכשירי הקצה', במחקרי שוק, בנושאים טכניים ובבחינה אסטרטגית של התחום החדש.

מנכ"ל קבוצת בזק אמנון דיק טען כי בזק מייחסת לנושא ה FMC - השרות המשולב נייח-נייד - חשיבות עצומה. "בזק רגילה להוביל מהלכים חדשניים ולהיות 'פורצת דרך'. השרות המשולב נייח-נייד צפוי להיות מוצר איכות ושלב מהותי בהתפתחות שוק הטלקומוניקציה בעולם כולו. בזק היתה בין הראשונות לשתף פעולה, בראייה גולבלית- בינלאומית, כדי לסייע בהתוויית הבסיס שרות המתקדם. ממכשירי קצה, דרך טכנולוגיות משולבות של טלפון נייח ונייד, יש לנו מעורבות רבה בתחום - הכל מתוך מטרה להיות מוכנים להציע את השרות גם בישראל, כשיבשיל מבחינה טכנולוגית", אמר.

