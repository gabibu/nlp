

לאחרונה הקימה תנועת החמאס חוליות נשים במסגרת "גדודי עז אל-דין אל-קסאם", הזרוע הצבאית של התנועה.

בראיון שנערך עם מפקדת החוליה הראשונה, שפורסם בשבועון החמאס "אל-רסאלה", נמסר כי הנשים מתאמנות בנשק קל ומייחלות "למסור את נפשן". כך מדווח מכון ממר"י, המכון לחקר תקשורת במזרח התיכון.

להלן קטע מן הריאיון:

"ש: ראשית, אנו רוצים לדעת מי אתן?

ת: אנו חוליית נשים השייכת לזרוע הצבאית של החמאס - "גדודי השהיד עז אל-דין אל-קסאם".

ש: מדוע הצטרפתן לגדודי אל-קסאם ולא לקבוצות מזוינות אחרות?

ת: משום שגדודי אל-קסאם נחשבים לנושאי הדגל ולחלוצי הג'יהאד. עזבנו את כל הדרכים זולת

דרכה של החמאס והזרוע הצבאית שלה - גדודי אל-קסאם.

ש: האם מישהו ביקש מכן לפעול במסגרת הגדודים, או שאתן ביקשתן זאת?

ת: לא ביקשו מאיתנו, אך אנו אוהבות את הג'יהאד ואת דרכו...

ש: מה מטרתכן בהצטרפות למנגנון צבאי?

ת: המטרה אחת - ג'יהאד והתנגדות עד לשחרור האדמות.

ש: האם לא עדיף שתתעניינו בחינוך הדור שאתן מדברות עליו ובטיפוחו?

ת: הדרך אחת. אנו מגדלות את בנינו ומקיימות את חובות הבית, את חובת הקריאה להצטרפות לדת ואת החובות היום-יומיות האחרות, ובשיאן - הג'יהאד למען אללה. הג'יהאד הוא מצווה שחובה על כל מוסלמי למלא, אם הוא יכול. הצטרפותנו למנגנון צבאי היא אחד הפרויקטים החיוניים והיום-יומיים".

"ש: מה דעתכן על מוסרות הנפש שביצעו פעולות, כגון השהידה רים אל-ריאשי המשתייכת לגדודי אל-קסאם?[1]

ת: השהידה רים אל-ריאשי היא ככתר לראשינו וחלוצת ההתנגדות. איש אינו יודע עד כמה היא הקריבה.

ש: האם אתן מייחלות להיות כמו רים אל-ריאשי?

ת: חי אללה, אנו מייחלות להיות כמותה מייד.

ש: מה אומרות נשים כמותכן לילדיהן?

ת: המסר שלנו הוא לחנכם לג'יהאד שהוא חובה מקודשת ואי אפשר לוותר עליה...
