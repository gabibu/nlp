

אלמונים הביעו לפנות בוקר את מחאתם על עקירת ישובי גוש קטיף וצפון השומרון כאשר הוסיפו ל"בקעת הקהילות" שליד המוזיאון להנצחת קורבנות השואה ב'יד ושם' 25 תמונות בתים המייצגות את הקהילות שהחריבה הממשלה.

אלמונים הביעו לפנות בוקר את מחאתם על עקירת ישובי גוש קטיף וצפון השומרון, כאשר הוסיפו ל"בקעת הקהילות" שליד המוזיאון להנצחת קורבנות השואה במוזיאון 'יד ושם' מיצג חדש, ובו 25 תמונות בתים, וליד כל אחד מהם פתק עם שם יישוב אחר שנעקר.

ליד אתר המחאה הונח שלט עם הכיתוב "לזכר 25 קהילות גוש קטיף וצפון השומרון שנחרבו בידי הצורר אריאל שרון".

בתגובה למחאה אומרים תושבי גוש קטיף שנעקרו כי "אין ספק כי כל השוואה לשואה היא אינה במקומה אולם האטימות של חלקים בחברה הישראלית החוגגים בעליית מניות ובדברי רהב ("עברנו את זה רק עם שריטה") את חורבנן של עשרות קהילות, אלף בתי כנסת, ועקירת קברים, היא זו הגורמת למחאות חריפות מצד אחד, ולמעשי ייאוש מצד שני, כדוגמת אלו שהציתו את עצמם.

אטימות זו המתבטאת בהשתקת הכאב ובטיוח השבר הקיים בציבור חמורה ומרושעת הרבה יותר מכל מחאה כזאת או אחרת".
