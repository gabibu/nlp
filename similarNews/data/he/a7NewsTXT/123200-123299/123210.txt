

ארגון חדש של השמאל הקיצוני החל לפעול למען אסירים ועצירים ערבים. "לא יתכן שלום בין ישראל לפלסטין ללא פתרון לבעיית אלפי האסירים הכלואים בישראל", כותבים אנשי הארגון בנייר עמדה שהפיצו.

בנייר עמדה של ארגון שמאל קיצוני ששם לעצמו כמטרה לדאוג לאלפי האסירים הביטחוניים הערבים שכלוים בישראל נכתב כי "לא יתכן שלום בין ישראל ופלסטין ללא פתרון לבעיית אלפי האסירים המסווגים כביטחוניים והעצירים המנהליים הפלסטינים הכלואים בבתי הכלא הישראלים".

הוועד מתכוון לפעול הן במישור הציבורי והן במישור המשפטי. בכוונתם לייצג אסירים ביטחוניים המרצים למעלה מחמש-עשרה שנות מאסר. הוועד יבקש בשמם קציבת עונש וייצג אותם בועדות השחרורים. בנוסף, הוועד מתכוון ליזום פעילות ציבורית נרחבת שתכלול כתיבת מאמרים בעיתונות וקיומו של כנס אחד לפחות במסגרת אקדמית.
