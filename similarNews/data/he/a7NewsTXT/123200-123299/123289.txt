

ועדת איתור לבחירת מנכ"ל זמני למועצת הצמחים מונתה בתחילת השבוע על ידי המנהלה הזמנית של מועצת הצמחים. בראש הוועדה יעמוד יחיאל רז, המשמש כיו"ר המנהלה הזמנית של מועצת הצמחים.

בוועדה חברים אברהם צרפתי, חבר המנהלה הזמנית; ושלושה נציגי ציבור: פרופ' יצחק הדר   דיקן הפקולטה למדעי החקלאות, המזון ואיכות הסביבה באוניברסיטה העברית; אורי יוגב   הממונה על התקציבים במשרד האוצר; ועו"ד אסתר פרונט   משקמת במנהלה להסדרים במגזר החקלאי.

הועדה מונתה על-ידי המנהלה הזמנית של מועצת הצמחים לאור החלטת היועץ המשפטי לממשלה בעקבות ממצאי דו"ח מבקר המדינה.

המינוי יידרש לאישור השרים בהתאם לחוק ולאישור ועדת רביבי, ויהיה מינוי זמני עד למינוי המנכ"ל הקבוע על ידי מוסדות הקבע של המועצה.
