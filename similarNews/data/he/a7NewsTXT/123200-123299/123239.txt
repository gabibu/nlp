

ראש אגף המבצעים במטכ"ל, האלוף ישראל זיו, חתם אמש עם עימתו במצרים על ההסכם לפרישת כוח משמר של 750 חיילים מצרים בציר פילדלפי. זאת, לאחר שהממשלה והכנסת אישרו את ההסכם.

לאורך הציר שאורכו 14 ק"מ יוצבו 750 שוטרי עילית של משמר הגבול המצרי. ההסכם בין ישראל למצרים קובע כי מצרים תפעל למניעת טרור, הברחות והסתננות לאורך הגבול בין סיני לרצועת עזה.

מליאת הכנסת אישרה ביום רביעי את שינוי הסכם השלום עם מצרים, לפיו תועבר השליטה על ציר פילדלפי למצרים. בשינוי ההסכם תמכו: 53 חברי כנסת, 28 התנגדו ובלי נמנעים.

אלוף פיקוד הדרום לשעבר, ד"ר יום טוב סמייה, הזהיר השבוע, כי תהיה זו טעות להוציא את צה"ל מציר פילדפי. סמייה אמר כי "אם המצרים היו רוצים באופן מובהק שלא יהיו הברחות, הם היו יכולים לעשות זאת בעשרים השנים האחרונות".
