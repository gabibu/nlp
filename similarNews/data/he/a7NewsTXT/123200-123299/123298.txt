

שיטת טיפול חדשנית מביאה להאטת נשירת השיער ומעודדת חידוש צמיחתו בקרב 90% מהמתקרחים

שיטת טיפול חדשנית המיושמת במרפאה של פרופ' משה שטרנפלד מביאה להפחתת נשירת השיער ולחידוש צמיחתו בקרב מתקרחים, כך לטענתו. השיטה משלבת טיפול במכשיר ביו-תהודה וטיפולים באוזון ובלייזר, תוך שימוש בידע מהרפואה הסינית והקונבנציונלית.

לדברי פרופ' שטרנפלד, השיטה המשולבת יעילה בכ- 90% מהמתקרחים ורק 10% לא מגיבים לה. אין אפשרות לדעת מראש מה תהיה תגובת המטופל, אך לאחר מספר טיפולים ניתן להבחין בכך. הטיפול, עליו חוזרים מדי שבוע, יעיל כל עוד יש זקיקי שיער חיים, אפילו אם הם בשלב התרדמת. בתוך חמישה שבועות מתחילת הטיפולים נשירת השיער מואטת באופן משמעותי (נשירת שיער בהיקף מסוים כתחלופה טבעית קיימת תמיד) ובמשך חצי שנה של טיפולים מתחדשת צמיחת השיער.

על פי הרפואה הסינית, נשירת שיער מעידה על חולשה של הריאות או הכליות או בשניהם ולכן הטיפול המשולב צריך לתת מענה לבעיה עצמה ולא רק לתסמונת החיצונית שלה. התרופות בהם נעשה שימוש במהלך הטיפול אינן אחידות, אלא מותאמות באופן ספציפי לכל אדם. בטרם ההתחלה מתבקש המטופל להשיב על סדרת שאלות מקיפה לגבי בעיות רפואיות בעבר ובהווה, אורחות חיים, תזונה ועוד. בהתאם לתשובות נבנה תמהיל החומרים.

כל מחזור טיפולים לחידוש צמיחת השיער כולל שימוש בשלושה מכשירים:

- מכשיר "ביו-תהודה" שמסלק שדות אלקטרו-מגנטיים לקויים ומחדיר את התרופה ההומאופתית בעזרת תדרים דרך עור הקרקפת, לרגליים ולידיים. התדרים מביאים לחיזוק של הגוף ולביטול שדות מחלישים. הטיפול ב"ביו תהודה" נעשה בעזרת אלקטרודות זהב המוצמדות לידיים ולרגליים בליווי של סרוק ממושך של השיער.

- קרני לייזר שמחדירות לקרקפת פוטונים.

- סרוק השיער במכשיר אוזון חשמלי שמחדיר אנרגיה, מגביר את זרימת הדם בקרקפת, מחטא את השיער, משפר את החמצון ומפנה רדיקלים חופשיים שעלולים להזיק לגוף.

פרופ' משה שטרנפלד הינו רופא פנימי, שעבד בבית החולים קפלן. הוא למד רפואה סינית בתחילת שנות השמונים בטיוואן וערך מחקרים על תרומת הרפואה הסינית לבני-אדם ובעלי חיים.

לדברי פרופ' שטרנפלד, נשירת השיער היא אחת הבעיות המציקות ביותר, בעיקר לנשים. השילוב בין הידע של הרפואה הסינית והקונבנציונלית מאפשר לתת מענה לבעיה ולתרום בו זמנית למצב הגופני הכללי ולכן אין סיבה להמשיך ולסבול.
