

שני רופאים מישראל הגיעו לאוקראינה, על מנת לסייע לצוות הרפואי בטיפול בצעיר היהודי שהותקף בעיר על ידי גלוחי ראש על רקע אנטישמי.

יחד עם הרופאים, מנהל מחלקת ראש באחד מבתי החולים בארץ ומנהל מחלקה באיכילוב, באו גם אמו ואחותו של הצעיר, המתגוררות בחיפה, כדי לסעוד אותו. מצבו של הצעיר, מרדכי בן אברהם ממשיך להיות קשה והוא עדיין מחוסר הכרה.

בתוך כך דווח, כי גלוח ראש נוסף, חמישי במספר, נעצר בחשד שהיה מעורב בתקיפת שני היהודים.

נשיא קהילת יהודי אוקראינה, ואדים רבינוביץ', והרב משה אסמן, אמרו אתמול, כי המדינה מוצפת בחומר אנטישמי.
