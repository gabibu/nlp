

בראיון שהתפרסם החודש בעיתון של הכנסיה היוונית אורתודוקסית ברוסיה חושף אחד מבכירי הכנסיה כי היא הגדילה לאחרונה את מספר המיסיונרים הפועלים בישראל על מנת לגרום ליותר עולים מחבר העמים להגיע לכנסיה.

הבכיר, הבישוף טימותי, גילה בראיון לעיתון הכנסיה היוונית אורתודוקסית כי על מנת למשוך את 275 אלף העולים החדשים שאינם יהודים שהגיעו לישראל אל הכנסיה היוונית אורתודוקסית חל גידול במספר המיסיונרים ששלחה הכנסיה לפעילות בישראל. "המטרה העיקרית שלנו היא להזין את המאמינים דוברי הרוסית", אמר והדגיש שהכנסיה פועלת תוך מאמץ לסכל את פעילות המיסיונרים מן העדות הנוצריות האחרות המנסים למשוך אליהם את דוברי השפות הסלאביות.

לדבריו, בעקבות המאמץ המיסיונרי חל בשנים האחרונות גידול משמעותי במספר העולים החדשים הפוקדים את הכנסיה בישראל והם אף מאוגדים בעשר קהילות משלהם.
