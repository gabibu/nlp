

במסיבת עיתונאים שערכו מתיישבי שאנור נחשף דבר הפעלתם של שלושה סוכנים מדיחים של המחלקה היהודית בשב"כ. כך מדווח כתבנו קובי סלע.

דובר הישוב יוסי דגן מסר כי לאחר שניסו שניים מהם לארגן מתנדבים מהימין הקיצוני שישתלטו על בית של תושב ערבי בפאתי שאנור ולאחר שלא שעו לבקשת התושבים להניח לשכן הערבי הוברר למעלה מכל ספק כי מדובר בפרובוקטורים. בשא נור מתגוררים כיום 76 משפחות ומגיעים למקום משפחות נוספות.

התושבים חוששים שראש הממשלה ומשפחתו מתאמצים להחדיר למקום פרובוקטורים כדי להשחיר את מאבקם. שלושת הסוכנים שנחשפו נתקו קשר עם ועד הישוב, החליפו מספרי טלפון ולא ניתן להשיגם מאז.

עוד מציין כתבנו קובי סלע כי אחד הסוכנים הצליח לשנות את כתובתו כאילו הוא מתגורר בשאנור, כמה ימים לאחר שנאסר לעשות זאת על ידי צו האלוף.

כזכור, לשאלתו של נשיא המדינה לפני ימים אחדים את ראש השב"כ יובל דיסקין, אמר דיסקין כי השב"כ אינו מפעיל פרובוקטורים בישובים ובפעילות הימין.

להאזנה לדיווח
