

בהוראת משרד ראש הממשלה והשב"כ לא יוכלו שרי הממלשה לבקר בצפון השומרון וברצועת עזה מבלי לתאם זאת עם מערכת הבטחון.

לאחר שנחסמה כניסה ויציאה של תושבים אל ומרצועת עזה ומאוחר יותר נחסמה גישת חברי כנסת, כעת הוחלט על סגירת אזורי העקירה גם מפני שרי ממשלת ישראל.

על פי ההוראה שהועברה לשרים על כל ביקור באזורים אלה על השרים להעביר בקשה שלושה ימים מראש לאלוף דן הראל, מפקד פיקוד הדרום ולנציגי המשטרה.

בבקשתם יתבקשו השרים לפרט את מטרת הביקור, הגורמים אותם הם אמורים לפגוש ומסלולו המדויק של הביקור. ללא פרטים אלה תיאסר כניסת השרים.

יצויין כי ההסבר הרשמי להחלטה הוא חשש לכאורה מפני הפגנות של מתנגדי העקירה שעלולות להפריע לביקור. שירות הבטחון הכללי מבקש להיערך לכל תרחיש במהלך הביקור.
(ש)
