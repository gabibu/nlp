

ח"כ גילה פינקלשטיין דורשת לפתוח בחקירה בחשד להפרת זכויות אדם של שישה העצורים בחשד לחסימת כבישים, במתקני השב"כ.

ממידע שהגיע לידיה אומרת פינקלשטיין, עולה כי השב"כ מאזין לכאורה לפרקליטיהם של העצורים, בניגוד לחוק.

כתבתנו רותי אברהם מוסרת כי פינקלשטיין פנתה היום ליועהמ"ש לממשלה מזוז בדרישה לפתוח בחקירה לאור המידע. יש "לפתוח בחקירה בנוגע להפרת החוק ורמיסת זכויות האדם וזכויות האסיר ע"י השב"כ, בייחוד בנושא ההאזנות לשיחות עם עו"ד", כותבת פינקלשטיין.

היא מוסיפה כי השב"כ גם מערים קשיים רבים על העצורים: בהעברת ציוד אלמנטרי, כמו מברשות שיניים, כמו גם בקבלת דברים שעימם נעצרו כגון, כרטיסי אשראי, מפתחות רכב וכד'. "אני מוחה על המגבלות הקשות אותן מטיל השב"כ על עצורים אלו, ובהן מניעת קבלת ציוד הנחוץ להם לשימוש יומיומי או העברת פריטי ציוד איתו נעצרו, לבני משפחותיהם".

