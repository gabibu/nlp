

תשעה עולים חדשים מקונגו (זאיר) שבמערב אפריקה הגיעו בשבוע שחלף לישראל, בסיוע הסוכנות היהודית.

מנהל מדור מדינות דוברות צרפתית בסוכנות היהודית, אבי זאנה, מוסר כי קהילת יהודי קונגו היא אחת הקהילות היהודיות הקטנות בעולם ומונה פחות ממאה נפשות, המהווה מיעוט קטן בתוך אוכלוסייה כללית של כ- 50 מיליון נפש.

רוב יהודי קונגו נטשו את המדינה לאחר קבלת העצמאות מידי בלגיה, בשנת 1960. היום מונים יהודי קונגו על פחות ממאה נפשות, רובם יושבים בקינשאסה הבירה. על חברי הקהילה נמנים גם ישראלים ואנשי עסקים מבלגיה. בעשור האחרון מתנהלת בקונגו מלחמת אזרחים, שגבתה עד היום מאות קורבנות.

הידיעה הועברה אלינו באדיבות הסוכנות היהודית.

