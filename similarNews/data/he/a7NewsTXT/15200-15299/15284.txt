

מדינת ישראל, באמצעות רשות הדואר, השירות הבולאי, תחשוף בימים הקרובים בול היינריך היינה, המשורר והסטירקון היהודי-גרמני ואשר נחשב למשורר הלירי הגרמני החשוב ביותר אחרי גתה ואחד הכוכבים העליונים של שירת העולם.

הבול ייחשף במסגרת הכנס הבינלאומי "היינה בירושלים", שייערך בשבוע הבא 10-13 בדצמבר 2001 במשכנות שאננים בירושלים. הטקס יהיה במעמד נשיא המדינה לשעבר, יצחק נבון, ראש עיריית ירושלים, אהוד אולמרט, ראש העיר ירושלים לשעבר, טדי קולק, שרי ממשלה, שגרירי גרמניה וצרפת, ראש עיריית דיסלדורף (עיר הולדתו של היינה), מנכ"ל רשות הדואר, דן נדיב,מנהל השירות הבולאי, יינון ביילין, נשיא אוניברסיטת היינריך היינה בדיסלדורף, סופרים ומשוררים ישראלים ועוד.

לדברי כתב עיתים היינה הוא המשורר הגדול ביותר שהעם היהודי הוציא מקרבו בדורות האחרונים. הוא נזכר בנשימה אחת יחד עם הגנרל הגניס היהודי כמו שפינוזה, מרקס, פרוייד, קפקא ואיינשטיין. הוא היה מהמגינים הנמרצים ביותר על היהדות האורתודוקסית וחזה את הקומוניזם, את הנאציזם את השואה שבמהלכה אף הושלכו ספריו לאש על ידי הנאצים.

בשנת 1827 כינס היינה את כל שיריו ב"ספר השירים" ("בוק דר לידר") אשר הפך לרב המכר של השירה הגרמנית בכל הזמנים. עד היום חוברו לכל שירי היינה כעשרת אלפים לחנים וזה (אחרי התנ"ך) מספר שיא בתולדות הספרות.

היינה מת בבפרואר 1856 וכעבור ימין אחדים נטמן בבית העלמין של רובע מונמארטר בפריס.

את הדיוקן המונצח על גבי הבול צייר מוריץ ד. אופנהיים. מעצב הבול: חביב חורי. ערך נקוב של הבול: 4.40 ש"ח.
