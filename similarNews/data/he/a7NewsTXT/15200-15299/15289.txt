

בבתי החולים בירושלים עדיין מאושפזים פצועי הפיגוע שאירע במרכז העיר במוצאי שבת. כתבת עתי"ם מוסרת, כי מבית החולים ביקור חולים, שוחררו כל פצועי הפיגוע. בבית החולים שערי צדק, עדיין מאושפזים 32 פצועים, מתוכם 3 במצב קשה והיתר במצב בינוני עד קל.

בבית החולים הדסה עין כרם, מאושפזים 23 פצועים, מתוכם 2 במצב קשה מאוד, 2 במצב קשה והיתר במצב קל עד בינוני. בבית החולים הדסה הר הצופים, נותרו 9 פצועים - כולם במצב קל עד בינוני.
