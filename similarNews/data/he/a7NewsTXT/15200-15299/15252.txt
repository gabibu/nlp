

אתמול בצהריים החלו צבאות ישראל, ארה"ב וטורקיה בתרגיל צבאי משותף בים התיכון, סמוך לחופי טורקיה. זו הפעם הרביעים שצבאות אלו מקיימים תמרון משותף במים הבינלאומיים של הים התיכון, לא הרחק מחופי טורקיה, כך דיווחה סוכנות הידיעות אנטוליה.

הקולונל הטורקי סמי איסילבורסה שוחח עם כתבים בבסיס חיל הים באקזאס, ואמר כי התמרונים, ששמם "בת הים מלאת האמון - 4", אמורים להימשך עד יום שישי.

מספר מצומצם של ספינות המלחמה, מסוקים ומטוסי סיור, וכן 600 אנשי צבא משלוש המדינות, משתתפים בתמרונים, אמר איסילבורסה. תמרונים דומים התקיימו בחודש ינואר שעבר, בדצמבר 1999 ובינואר 1998, ועוררו זעם רב באחדות ממדינות-ערב.

ישראל וטורקיה קשורות, מאז 1996, בהסכם מסגרת לשיתוף פעולה צבאי,הסכם שזכה לגינוי מרוב מדינות-ערב, ומאיראן. אלה רואות בו איום עליהן, אך ישראל וטורקיה מכחישות את הדבר הכחשה נמרצת.

