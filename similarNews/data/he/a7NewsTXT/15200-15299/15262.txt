

מצביעי מפלגת העבודה המומים, מאוכזבים ומוכי בושה נוכח המשבר האידיאולוגי והמנהיגותי שפוקד את תנועתם. כך מעלה מחקר שבוצע באוניברסיטת הנגב והוצג לפני ימים אחדים בפני ראשי המפלגה.

על פי המחקר, שמתפרסם היום בעיתון הארץ, מצביעי המפלגה שוללים את התוכניות המדיניות המתרוצצות כעת במפלגה ורואים בהם פתרונות קסם חלולים לבעיה הפלשתינית. הם כמהים להתמקם במרכז המפה הפוליטית, להיות מזוהים שוב עם ערכים פטריוטיים וציוניים ולהתרחק ממה שנראה בעיניהם כשמאל קיצוני.

עוד מעלה הסקר כי המנהיג המועדף כרגע על מצביעי העבודה הוא - אריאל שרון. הם מעדיפים אותו, ואפילו את בנימין נתניהו, על שמעון פרס.

