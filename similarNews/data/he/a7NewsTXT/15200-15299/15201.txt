

יותר ממחצית מאזרחי רוסיה תומכים במתקפה האמריקנית באפגניסטן, כך עולה מסקר דעת הקהל שערך מכון רוסי, דיווח על עלייה בשיעור התמיכה בנובמבר לעומת אוקטובר, מסרה ביום שני סוכנות הידיעות אינטרפקס.

בסוף נובמבר, 52% מהנשאלים תמכו במתקפה האמריקנית, לעומת 47% בסוף אוקטובר. באותה תקופה אחוז הרוסים שאינם תומכים במבצע האמריקני, ירד ל-38 אחוז לעומת 41% בסוף אוקטובר.

באשר ליעילות המבצע, 37% מהנסקרים אמרו בסוף נובמבר, כי הוא הצלחה, לעומת 46% שסברו כי הוא כישלון.

הסקרים נערכו בסוף אוקטובר וב-28 בנובמבר בקרב מדגם מייצג של 1,600 בני אדם.


