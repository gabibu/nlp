

המשטרה, כוחות הצלה והרשויות נערכים למזג האוויר הסוער, הצפוי ביום ג' ו-ד' על פי תחזית המרכז המטאורולוגי.

אגף המבצעים של משטרת מחוז תל אביב הינחה את תחנות המרחביות במחוז, על יחידותיהן, להיערך לקראת הסערה, והורו להן לרענן את הפקודות העוסקות בהצפות והפסקות חשמל. מטה המחוז הינחה את תחנות המשטרה לפעול בתיאום עם הרשויות המקומיות, נתיבי איילון, מד"א, שירותי כבאות והצלה וחברת החשמל.

העירייה ביקשה מתושבים במקומות המועדים לשטפונות לדווח למוקד העירוני מהר ככל האפשר על כל אירוע חריג ולמנוע סיכוני בטיחות מיותרים. בין השאר נתבקשו התושבים לסגור את ברזי הגז, לנתק מכשירי חשמל מהשקעים ולהפסיק את הזרם באמצעות הזרם במפסק הראשי.
