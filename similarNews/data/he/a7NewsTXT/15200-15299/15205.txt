

הנהגת האינתיפדה הכריזה על מצב כוננות והודיעה לבכיריה ולחבריה לנקוט בכל אמצעי הזהירות ולהתפנות ממשרדיהם וממקומות שהם רגילים להיות בהם, מחשש לתגובה ישראלית בעקבות הפיגועים הרצחניים בחיפה ובירושלים.

הנהגת האינתיפדה מורכבת גם מראשי ארגוני החבלה "האופוזיציוניים" לערפאת כמו החמאס והג'יהאד.

מקורות פלשתינים מסרו כי ההחלטה באה בתיאום עם הרש"פ שפינתה אף היא את רוב משרדיה והוציאה את העובדים והפקידים לחופשה עד להודעה חדשה, מחשש לתגובה ישראלית .

יצויין כי ב 12 השעות האחרונות עורכת הרש"פ "מסע מעצרים" מתוקשר כנגד מחבלי החמאס.


