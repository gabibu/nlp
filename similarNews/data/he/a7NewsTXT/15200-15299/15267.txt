

פעולת צה"ל בעקבות החלטות הממשלה אמש:

כוח שיריון וחי"ר נכנס בלילה לשטח A בצפון העיר רמאללה ובדרום העיר - באזור הכפר ביתוניה.

כוח שיריון וצנחנים תפס שטחים שולטים בדרום-מערב שכם במטרה להדק את הכיתור על העיר ולמנוע יציאת מתאבדים לפיגועים בישראל.

ליד הר גריזים זיהו חיילי צה"ל מספר פלשתינים חמושים וירו לעברם, אך ככלל לא נתקל כוח צה"ל בהתנגדות ויכול היה להשלים משימתו.

כוח צה"ל תפס בלילה גם עמדה בכפר איכתבא בשטח A צפונית לטול כרם. הפעולה נועדה לחזק את השליטה על העיר טול כרם, ממנה יוצאות פעולות טרור במיוחד לאזור קו התפר והשרון.


