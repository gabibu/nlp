

שר התחבורה, ד"ר אפרים סנה, אסר על ביצוע טיסות אירובטיקה של מטוסים קלים בעקבות מספר תאונות שארעו לאחרונה בעת ביצוע תרגילים אירובטיים.

על פי נוהל חדש שפרסם היום ראש מינהל התעופה האזרחית בפועל, אריק בן ארי, נאסר על טטייסים לבצע תרגילי ארובטיקה בכל חלקי הארץ, למעט אזורי האימונים של שדה התעופה בחיפה ושדה תימן שליד ב אר-שבע.

יצויין, כי בחודש שעבר נהרגו שני טייסים באזור השרון במהלך טיסה ארובטית. השנייים יצאו משדה התעופה בהרצליה במטוס חד-מנועי מדגם אקסטרא 300 והגיעו לאזור האימונים הנמצא מערבית לים. במהלך צלילה ספירילית התהפך המטוס על גבו ופגע בקרקע. שני הטייסים נהרגו במקום.

דובר משרד התחבורה מסר כי בשנה האחרונה שלל מינהל התעופה האזרחית את רישיון הטיס של מספר טייסים שפעלו בניגוד לתקנות הטיס וסיכנו חיי אדם. באחד המקרים נצפה טייס מטוס קל כשהוא טס נמוך מאוד מעל ישוב במרכז הארץ. בעקבות שימוע שנערך לטייס נשלל רישיונו לתקופה ארוכה.

השר סנה הינחה את מינהל התעופה האזרחית לנקוט בכל הצעדים המשפטיים נגד טייסים שפעלו בניגוד לתקנות הטיס וסיכנו חיי אדם.
