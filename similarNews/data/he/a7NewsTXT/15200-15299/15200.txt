

באבקה הנגועה שנשלחה בדואר לפוליטיקאים ולאנשי תקשורת אמריקנים אותו ריכוז גבוה של חיידקי האנתרקס שבנבגים הקטלניים שנוצרו במסגרת התוכנית הצבאית האמריקנית בין 1951 ל-1969, כתב ביום שני העיתון "ניו יורק טיימס".

העיתון, שציטט מדענים ודו"ח, כתב כי ריכוז הנבגים גבוה מזה של כל מלאי אחר הידוע לציבור שנוצר על ידי ממשלות אחרות, והוא הרבה מעבר למה שהמומחים סבורים, כי טרוריסטים מסוגלים לייצר.

העיתון הוסיף, כי הדמיון המפתיע מביא למסקנה שיתכן והאחראי למעשים קשור עם התוכנית לשעבר של נשק ביולוגי של ארה"ב, שנזנחה זה מכבר.

ה"ניו יורק טיימס" דיווח כבר כי האף.בי.איי. החלה לחקור מעבדות ממשלתיות וקבלני משנה, כמקורות אפשריים של ייצור חיידק האנתרקס. כמו כן החלה הבולשת הפדרלית לחקור אנשים המועסקים במעבדות צבאיות ואזרחיות.

