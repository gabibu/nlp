

הערב יצאו מאות מחבלי ג'יהאד וחמאס בתהלוכה במרכז העיר שכם, כדי להפגין תמיכה בפיגועים בערי ישראל.

סוכנות עתי"ם מוסרת כי פעילי שני האירגונים, בעקר הנשים הרבות שהשתתפו בתהלוכה, הניפו תמונות של מבצעי הפיגועים בישראל, קראו קריאות בשבחם וקראו לאחרים ללכת בעקבותיהם.

משתתפי ההפגנות חילקו לעוברים והשבים סוכריות, שרו וקראו קריאות שמחה מסורתיות בזכות המתאבדים. המשטרה הפלשתינית וכוחות הביטחון הפלשתיניים עמדו מהצד ולא התערבו בנעשה.

גם בהלוויתם של רוצחי הפרופ' זינגר הי"ד קראו מחבלים לבצע פיגועים נוספים בישראל, בנוכחות שוטרי הרש"פ.
