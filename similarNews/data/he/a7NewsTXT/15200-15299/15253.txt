

גשמים עזים היו באזור חיפה היום מאז שעות הבוקר והם גרמו להצפות של כבישים במספר מקומות בעיר, בהם חוף שמן וסמוך לקיבוץ מעגן מיכאל, שם נסגר כביש מס' 4 לתנועת כלי רכב.

משירותי הכיבוי נמסר , כי סמוך למפעל נשר שקע אוטובוס שהסיע ילדים, בשלולית עמוקה, והמים חדרו פנימה. למקום הוזעקו כבאים שחילצו בשלום את הילדים. כמו כן חולצו בשלום ילדי גן ברחוב גוט לוין בכרמל, בשל מים שחדרו למבנה.

גם אזור חוף שמן הוצף והמשטרה המליצה לנהגים שלא להגיע למקום.

כמו כן היו לחצי תנועה כבדים בקטע כביש מצומת יגור לצומת לב המפרץ וכן באזור הצ'ק פוסט.
המשטרה מסרה , כי חסמה את הכביש המוביל מדרך דורי לצומת הצ'ק פוסט בשל הצפות.


