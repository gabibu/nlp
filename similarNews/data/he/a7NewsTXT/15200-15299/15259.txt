

בית המשפט לבטחון המדינה בירדן גזר אתמול עונש מוות על המנהיג הפלשתיני אבו נידאל, על כך שלפני שבע שנים הוא תכנן את רצח נאייב אל מעייטה, מי שהיה סגן השגריר הירדני בלבנון. המשפט התקיים בהיעדרו של אבו נידאל.

בית המשפט לבטחון המדינה הרשיע את אבו נידאל ואת ארבעה מחבריו בארגון מועצת ההפיכה של הפתח', (ששלושה מהם לא היו נוכחים באולם), על חלקם ברצח. ירדן מתייחסת למועצת ההפיכה של פתח' כאל תנועת טרור. את הארגון המחתרתי מנהיג אבו נידאל, או סאברי אל באנה, וב 1974 פרשו אנשיו מהארגון שבהנהגת ערפאת (אש"ף) מקורות רשמיים בירדן אמרו כי עמאן נמצאת "במקום גבוה" ברשימת המטרות של פעילים שמאלניים וקיצונים אסלמיים, המנסים לערער את אושיות המדינה, הנחשבת פרו-מערבית, ואשר לדעתם יש לגנותה בעיקר בשל הסכם השלום עם ישראל, שעליו חתמה.

