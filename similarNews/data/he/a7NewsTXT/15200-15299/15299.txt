

גובה השלג ברכבל העליון הגיע ל-25 ס"מ וברכבל התחתון - ל-10 ס"מ.

זאביק גרינפילד, מנהל אתר החרמון, אמר כי הופתע מאוד מעוצמת השלג וכי אם השלג הזה יימשך - קיים סיכוי טוב שהאתר ייפתח למטיילים ולגולשים כבר בסוף השבוע. ערפל כבד מאוד כיסה היום את צפון רמת הגולן.

כתב עתי"ם מציין, כי גשמים עזים במיוחד ירדו היום בגליל ובגולן. נמסר שמיפלס הכינרת עלה ב-3 ס"מ וכמויות גדולות של מים ממשיכות לזרום מהנחלים בירדן ובגולן לעבר הכינרת. יחד עם זאת, בכינרת חסרים עוד מיליארד מ"ק מים כדי שהכינרת תגיע למיפלס המקסימלי שלה - בערך עוד 6 מטרים.
