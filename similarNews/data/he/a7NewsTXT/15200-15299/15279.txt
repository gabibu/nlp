

חברת מקורות באמצעות חברת הבת שח"מ, הענף להגברת הגשם, פועלת מאמש להגברת הגשם באזור אגן ההיקוות של הכנרת. זריעת העננים בפרק הגשם הנוכחי תימשך בהתאם לתנאי מזג האוויר, ככל הנראה עד יום ה' וצפוי כי עד אז יצא מספר רב של טיסות. מתחילת עונת החורף השנה התבצעו כבר כ-60 שעות טיסה לזריעת עננים, זאת בהשווא הל-14 שעות בלבד בתקופה מקבילה אשתקד.

פעילות זריעת העננים מגבירה את כמויות הגשם בשיעור ממוצע של 10 - 15% שהם 80 מיליון מ"ק מים בממוצע לשנה (כמות גדולה יותר מהפקת מים מותפלים במתקן להתפלת מים ים העומד לקום באשקלון).

הפעילות להגברת הגשם נעשית עבור נציבות המים מדי שנה בחודשים נובמבר-אפריל, כאשר התנאים המטאורולוגיים מאפשרים זאת (עננים, כיווני רוחות וטמפרטורות ענן מתאימים). עדיפות ניתנת לזריעה מעל אגן ההיקוות של הכנרת ומעל האקוויפרים. הזריעה מתבצעת בעזרת יודיד הכסף, באמצעות מטוסים ותנורי קרקע.

מפלס הכנרת עודמ היום על 214.85 מטר. המפלס עלה בשבוע האחרון ב-3 ס"מ (1 ס"מ בכנרת משמעותו כ-1,700,000 מ"ק מים), זאת לאחר שהגיע למפלס הנמוך ביותר שנרשם אי פעם: 214.88 מטר. לכנרת מלאה (גובה מפלס עליון 208.90 מטר) חסרים עדיין 6 מטר, שהם כמיליארד מ"ק מים.
