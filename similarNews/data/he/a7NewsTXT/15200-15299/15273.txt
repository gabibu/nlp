

נהג מכונית פרטית מצא את מותו היום לפני הצהריים לאחר שנסחף עם רכבו . הזרמים העזים במקום סחפו את הרכב עם הנהג לתוך הים. למקום הוזעקו צוותים של מד"א, מכבי אש, משטרה וחיל הים, ובצהריים פעלו חיילי חיל הים לחילוץ גופת הנהג שנפלטה מהים.

בשרשרת המושבים שמדרום חיפה לכיוון זכרון יעקב, בהם גבע כרמל, צרופה, ישנן הצפות. במושב צרופה פונו מספר דיירים מבתיהם. המשטרה ביקשה סיוע מחיל הים של חיילים עם סירות גומי, למקרה שיהיה צורך לפנות תושבים נוספים מהמקום. ילדים בגן ילדים במושב פונו אף הם לבתיהם מחשש להצפות. עקב הגשמים העזים, המשטרה סגרה לתנועה את כביש מספר 4 בקטע שבין צומת עתלית לצומת פורדיס בשל הצפות לאורך נתיב הנסיעה. גם באיזור הצ'ק פוסט היו כמה הצפות.

באיזור קרית טבעון החל לעלות על גדותיו נחל הקישון ובשכונת קרית חרושת הוצפו מספר שטחים והיה חשש שהמים גם יגיעו לבתי תושבים במקום.

סמוך לתוואי הנחל מצוויה חוות החיות שהוצפה במהלך שנות ה-90 בשל גשמים עזים שירדו במקום וגרמו לנחל הקישון לעלות על גדותיו, וגם עתה היה קיים חשש שהמקום יוצף.

מהמשטרה נמסר , כי הכבישים באיזור מפרץ חיפה נפתחו לתנועה לאחר שכמה מהם נסגרו בגלל הצפות.


