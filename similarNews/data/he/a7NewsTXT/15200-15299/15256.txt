

מחקירת הפיגועים האחרונים עולה כי המחבלים המתאבדים שביצעו אותם שהו ימים אחדים לפני הפיגוע בתוך שטחי "ישראל הקטנה". כך אומר מפקד מרחב החוף במשטרה, תת ניצב משה ולדמן. לדבריו, יתכן שלצורך תכנון הפיגועים וביצועם הסתייעו המתאבדים בערבים, בעלי אזרחות ישראלית, מאזור הצפון, אולי אף משכונת חליסה בחיפה. כזכור, נהג האוטובוס שבו בוצע הפיגוע ליד מחנה שמונים העיד כי לפני שעלה על האוטובוס ועל גופו מטען נפץ, בתחנת אום אל פחם, נפרדו כמה בני אדם מהמחבל המתאבד.

בשיחה טלפונית לסוכנות עתי"ם אמר בן דודו של המחבל כי משפחתו גאה במעשיו. "אנו גאים במעשה של הבן שלנו, מאהר חביישי. נמשיך בדרכו, ונחנך את הבנים שלנו שימשיכו בדרך זו, ובמאבק נגד ישראל".

