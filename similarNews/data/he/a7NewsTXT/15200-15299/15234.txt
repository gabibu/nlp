

עצרת האו"ם קיבלה היום סידרת החלטות המותחות ביקורת על מדיניות ישראל בעניין הפלשתינים וירושלים. הצבעה על הצעות דומות נערכת בכל שנה במרכז האו"ם, בדרך-כלל בחודש דצמבר, לפני יציאת המליאה לחופשת החגים. ניסוחי ההחלטות השנה דומים לניסוחי השנים שעברו, ואינם מחייבים.

ארה"ב וישראל התנגדו להחלטות, אולם הן זכו לרוב מוחץ בזכות גושי מצביעים ממדינות ערב ומהמדינות הלא-מזדהות, השולטות למעשה במליאה, שבה מיוצגות 189 אומות.

בין ההחלטות, המליאה גינתה את הממשלות שפתחו נציגויות דיפלומטיות בירושלים וקבעה כי אלה מפרות את החלטות האו"ם. ההחלטה בנושא ירושלים התקבלה ברוב של 130 קולות מול שני קולות מתנגדים.
