

בישיבה שנערכה ביום ג' בלשכתה של השרה דליה איציק, הממונה על רשות השידור, סוכם כי הוועד המנהל של רשות השידור יאשר את תקציב הרשות ללא שינויים. לפי פשרה זו יסכים אורי פורת לאפשר לרואה חשבון חיצוני לבדוק את נושא הניהול הכספי של הרשות.
כמו כן הוסכם על תכנית הבראה, שבמהלכה יפוטרו 420 עובדים.

הפיטורין ייערכו בשני גלים. 220 עובדים בגל ראשון ולאחר מכן 200 נוספים. העובדים שיפוטרו יקבלו תנאי פרישה דומים לאלו שקבלו בעבר העובדים שפרשו מ"בזק".

"מה שחשוב לנו הוא שהתקציב החדש יוצא לדרך, וכי ביום ראשון הבא הוא יובא לממשלה", אמר יובל גנור, דובר רשות השידור.

גובה האגרה עתיד להיות 517  לשנה, ואם הכל יתנהל כשורה תתחיל גבייתה כבר בחודש יוני.
