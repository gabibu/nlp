

ראש הממשלה לשעבר בנימין נתניהו התארח אתמול באולפני תחנת "סדמוי קנל"   ערוץ 7 בשפה הרוסית, וקרא להחריף את הצעדים נגד הרשות הפלשתינית עד כדי איום על עצם קיומה: "רק אם ערפאת יחוש ששלטונו בסכנה הוא ינצור את האש", אמר נתניהו. הוא הציע לפגוע במוסדות הרשות הפלשתינית ובנכסים של ראשיה. נתניהו סבור כי מספרם הקטן של חברי הכנסת מהליכוד הוא שמונע מראש הממשלה ליישם מדיניות תקיפה יותר.

בתגובה על דבריו של ח"כ לשעבר פורת, שקרא לכבוש מחדש את שטחי A אמר נתניהו כי מאחר שממילא בוטלו ההסכמים בהפרות המאסיביות של הפלשתינים, אין מניעה לעשות כל מה שצריך כדי להפסיק את האלימות. לדברי נתניהו ערפאת צריך להבין שמלחמת ההתשה שהוא מנהל נגד ילדים ותינוקות עלולים לגרום לכך שהוא יאבד הכל.
