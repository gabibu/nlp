

האוכלוסייה הערבית בישראל תציין החל משנה זו את יום הקמת מדינת ישראל כ"יום הנקבה" [יום האסון] מדי שנה. כך החליטה אתמול ועדת משנה של ועדת המעקב של ערביי ישראל. הועדה התכנסה בכפר מנדה שבגליל התחתון לדון באירועי יום ה-15 במאי.

כתב עתי"ם קובי מנדל מוסר, כי סוכם ש"יום הנקבה", יצוין ב-15 במאי, התאריך הלועזי של הקמת המדינה' ולא יצוין בתאריך העברי. הועדה הגיע להחלטתה בתיאום עם הרשות הפלשתינית. בישיבה סוכם, כי ביום ג' בשבוע הבא (15 במאי), יתקיימו עצרות בצמתים מרכזיים הסמוכים לכפרים וערים ערביות. כמו כן, סוכם כי בצומת א-רם שבאזור ירושלים תתקיים ביום זה הפגנה שתייצג את כל המגזרים הערביים בישראל, לרבות חברי כנסת, ראשי רשויות ונציגי תנועות פוליטיות ערביות.
