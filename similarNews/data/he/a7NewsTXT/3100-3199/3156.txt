

המופתי של סוריה, שייח' אחמד קאפתארו, אמר ביום שישי שההאשמות באנטישמיות שהועלו נגד הנשיא בשאר אל-אסד מבטאות את "השנאה הציונית כלפי הערבים".

המופתי התייחס לדברי אסד שבהם הוא השווה בין ישראל לנאצים וטען כי "היהודים, שעינו את ראשוני הנוצרים, הם שמענים כעת את בני העם הפלסטיני".

"מה שאנו שומעים מכמה מדינות הוא ביטוי של השנאה הציונית כלפי הערבים, המוסלמים והנוצרים", אמר קאפתארו בדרשה במסגד בדמשק לפני תפילת יום השישי.

"לפני שהם מגנים על הציונים, הם (המדינות) צריכים לזכור שהערבים הם שמיים, ושהציונים הם רוצחים של נביאים, הם פושעים וגזענים", הוסיף קאפתארו.

"אנו מצטערים עמוקות על נקיטת עמדה זו כלפי הערבים, ואנו מודיעים שדבריו של נשיאינו בשאר אל-אסד בקבלו את האפיפיור זכאים לכל הכבוד, כי הם תואמים את החוק הבינלאומי", אמר קאפתארו.
