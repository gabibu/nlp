

המסע לקראת בחירת יו"ר מפלגת העבודה החל אמש בכנס מרכז המפלגה בבית ברל.
בכנס הציג בורג לראשונה את משנתו המדינית שלפיה יש לקיים משא ומתן עם הפלשתינים תוך התחייבות להקפאת בניה בהתיישבות כשהתמורה לכך היא הפסקת אש.
בשלבים הבאים לדעתו צריך לפעול ליישום הסכמים חתומים ולקבוע תאריך יעד להשגת הסכם קבע, תוך קיום משא ומתן על הסדרי ביניים. בורג שולל את חלוקת ירושלים. בורג תקף את התנהגות שרי העבודה בממשלת האחדות ואמר: "הפכנו להיות קבלני הביצוע של הבטחת הבחירות של שרון".


לעומתו אמר בנימין בן אליעזר כי להסדר קבע "ייתכן שנצטרך לחכות לדור שאחרי ערפאת".


