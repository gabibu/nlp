

השר ללא תיק דני נוה נפגש עם האזרח הישראלי עזאם עזאם שנידון ביוני 1997 לחמש עשרה שנות מאסר על ריגול לטובת ישראל. "אמרתי לו שהוא איננו לבד, והבטחתי לו בשם ראש הממשלה שישראל לא תחסוך במאמצים כדי לשחררו", אמר נוה.

נוה גינה את "התנאים הקשים ביותר בהם עזאם מוחזק, כאשר הוא מבודד בתאו, ויושן על הרצפה", והוסיף שעזאם הותקף לפני מספר חודשים על ידי חבריו לכלא. שלטונות מצרים מסרו שעזאם, שנידון לעבודות פרך, כלוא בבית סוהר של לימאן שליד חלוואן, שבפרבר הדרומי של קהיר, והוא לא נהנה משום זכות יתר. אל נוה בביקורו זה נלווה אחיו של עזאם.

נוה הגיע למצרים למספר שעות כדי לדון עם יועצו הפוליטי של נשיא מצרים בנושא המלצות ועדת מיטשל, והיוזמה המצרית-ירדנית.
