

בראיון לעיתון הערבי "כול אל-ערב" היוצא לאור בנצרת הצדיק ח"כ אחמד טיבי את חטיפתם של שלושת חיילי צה"ל בידי החיזבאללה בהר דב. טיבי אמר כי ארגון החיזבאללה "נאלץ לחטוף את החיילים הישראלים בגלל דרך המחשבה של ההנהגה הישראלית וטיפשותה". בראיון הגדיר טיבי את החיזבאללה כארגון של התנגדות לגיטימית.

לאחר ששמע אביו של החייל החטוף בנימין אברהם את דבריו של ח"כ טיבי הוא פנה במכתב ליו"ר ועדת הבחירות המרכזית בבקשה לפסול את מפלגתו של טיבי. "מר טיבי בהתבטאויותיו פועל נגד אושיות קיומה של המדינה ומסייע לאויבינו להשיג את מטרתם", כתב אברהם, "לא ייתכן שנשאר אדישים לאות ביטויי הזדהות עם מבקשי רעתנו, המצדיקים למעשה את חטיפת בנינו...".
