

פרקליטות מחוז תל אביב הגישה ערעור על זיכויו של השר לשעבר אביגדור קהלני בפרשת האזנות הסתר. לאחרונה זיכה השופט עודד אליגון את קהלני בבית משפט השלום בתל אביב משורת עבירות: שיבוש הליכי חקירה בפרשת האזנות הסתר, מרמה והפרת אמונים. זיכויו של קהלני לווה בביקורת שמתח השופט אליגון על הפרקליטות. הוא האשים את הפרקליטות בהגשת כתב אישום רשלני ולא מקצועי, מתוך ניפוח פרשה, ובגרימת נזק אישי לקהלני.

את ההחלטה להגיש ערעור על זיכויו של קהלני קיבלה פרקליטת המדינה עדנה ארבל, והיא שקיבלה בזמנו את ההחלטה להגיש נגדו כתב אישום.
