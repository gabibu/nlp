

ארגון צעירי חב"ד מארגן הערב ברחבי הארץ למעלה מ - 800 תהלוכות, של ילדים דתיים וחילוניים לכבוד ל"ג בעומר.

הילדים יצעדו בצירים הראשיים בכל עיר ויישוב, ורחובות רבים ייסגרו על-ידי המשטרה בשעת הצעדות.
התהלוכה הגדולה ביותר תהיה בירושלים, שם ישתתפו יותר מעשרת אלפים ילדי תלמודי-התורה בעיר, בתהלוכה שתצעד מרחבת סמינר בית-יעקב לכיכר השבת.

במירון מתארגנים לקראת ההילולה שתתקיים הערב וכבר עכשיו מתחילים אנשים להתאסף במקום. כעת מושרים שירים חסידיים במקום וההכנות להילולה בעצומן.
