

הערכות משטרה בכוחות גדולים תוך תגבור כוחות ממחוזות נוספים, מתוכננת ליום שישי זה, לקראת תפילות יום השישי בהר הבית.

על הערכות זו, הנובעת מהפרות סדר קשות שהתרחשו בשבועות האחרונים בסיום התפילות בהר הבית, הוחלט בפיקוד המשטרה ובהנחיית השר לבטחון פנים עוזי לנדאו.
השר לנדאו הבטיח כי המשטרה תפעל להבטחת שלומם של המתפללים ברחבת הכותל לאחר שמתפללים פונו מהרחבה עקב יידויי אבנים של פלשתינים. "לא יעלה על הדעת שיפריעו למתפללים בתפילתם. ננקוט באמצעים שלא נקטנו בעבר כדי להבטיח שהמתפללים יוכלו להתפלל בכותל ללא הפרעה", אמר.

לפי המלצת המפכ"ל אהרונישקי ומפקד מחוז ירושלים מיקי לוי, החליט הדרג המדיני להגביל את כניסת המתפללים המוסלמים ביום ו' הקרוב להר הבית מגיל 25 ומעלה.

