

שני תיירים מפולין נפצעו ביום שישי בשעות הערב מפיצוץ של מטען חבלה בטיילת סמוך לשער יפו בעיר העתיקה בירושלים.

כתבת עתי"ם מוסרת, כי המטען הוטמן בין שיחים בטיילת סמוך לשער יפו. מהפיצוץ נפצעו באורח קל שני תיירים מפולין ופונו לקבלת טיפול רפואי בבית החולים "ביקור חולים" במרכז העיר.

מבדיקת חבלני משטרה שהגיעו למקום עלה כי מדובר במטען ציבור קטן עד בינוני שהכיל מסמרים והופעל באמצעות שעון.

מפקד מחוז ירושלים ניצב מיקי לוי אמר כי מטען החבלה הונח על רקע לאומני. ממשטרת ירושלים נמסר לכתבת עתי"ם, כי יש קצה חוט בחקירת המשטרה.
