

הסתיימה פעולת צה"ל בשטח הפשלתיני ליד צומת גוש קטיף. צה"ל הרס שם עמדה של הצבא הפלשתיני בעקבות השלכת הרימון הבוקר על חיילי צה"ל ליד כפר דרום.

מהשלכת הרימון נפצע באופן בינוני חייל צה"ל וחברו נפגע קל. הרימון הושלך בידי מחבלים שהגיעו למקום במכונית ואחר-כך נמלטו.

שר הבטחון בנימין בן אליעזר אומר הבוקר בראיון לתחנת הטלוויזיה אל ג'אזירה כי הסכמי אוסלו מתירים לצה"ל לפעול בתוך שטח השליטה הפלשתינית.

ועוד באותו עניין: ועד ישובי חבל עזה אומר הבוקר כי אילו שמעו לעצתו לסגור את כביש עזה חאן יונס לתנועת פלשתינים, לא היה מתאפשר ארוע השלכת הרימון הבוקר. כעת הכביש שוב חסום, אך לפי הודעת דובר צה"ל מדובר בחסימה זמנית.

