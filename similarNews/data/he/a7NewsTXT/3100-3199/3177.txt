

נציגים של המוסד, השב"כ, משרד הביטחון וצה"ל אמרו הבוקר בישיבת ועדת החוקה של הכנסת כי מערכותיהם סובלות מליקויים בסיווג מידע.

נציג השב"כ אמר כי לעיתים יש שימוש בסיווג 'סודי' לידיעות לא בהכרח סודיות, ואי סיווג 'סודי' לידיעות סודיות באמת.

הדברים נאמרו במסגרת דיון על הצעת חוק של ח"כ מיכאל איתן מהליכוד, שעברה בקריאה טרומית, המבקשת להקל על אנשים שפרסמו ידיעות סודיות, שכיום מואשמים בריגול חמור. אם תעבור ההצעה בכנסת, היא עשויה להשפיע על גורלו של יצחק יעקב.
