

דובר שגרירות ישראל ברומא שיגר אתמול מברק למשרד החוץ ובו ביקורת חריפה על שני כתבי עיתון "הארץ".

עופר בבלי, דובר השגרירות אמר כי הביקורת העיקרית הופנתה כלפי גדעון לוי חבר המערכת של העיתון, שהשתתף בכנס תקשורת באיטליה, ובמסגרתו מתח ביקורת חריפה על מדיניות הממשלה בישראל. בבלי טוען שלוי נפגש בפאנל ביחד עם באסם עיד הפעיל בארגון "זכויות האדם הפלשתיני" ובמסגרת הפאנל הציג עמדה נגד הממשלה בישראל.

דוברת משרד החוץ, יפה בן אורי, אמרה כי ביקורת כזו מטעם השגרירות היא לגיטימית מאחר וכנס התקשורת אמור היה להיות אובייקטיבי.

ממשרד החוץ נמסר כי ביקורת דומה הופנתה גם כלפי העיתונאית עמירה הס, אף היא משתייכת לעיתון "הארץ".
