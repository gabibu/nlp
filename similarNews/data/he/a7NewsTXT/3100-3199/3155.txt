

מקורות נוצריים בבית ג'אלה מסרו כי בשבת הגיעו פעילי תנזים של הפתח' לשכונות בבית ג'אלה במטרה לאתר בתים כדי לירות על שכונת גילה ועמדות צה"ל באיזור המנהרות.
לפי דבריהם הגיעו פעילי התנזים, כשהם חמושים ובחלקם רעולי פנים, בשלושה כלי רכב לבית ג'אללה, סיירו בבתים ובשכונות תוך שהם מסרבים לענות על שאלות בעלי הבתים, שביקשו לדעת מה מעשיהם במקום.


הנוצרים מסרו כי התושבים התקהלו סביב קבוצת אנשי התנזים בעת הסיור, ושניים מבני השכונה הדרומית של העיירה אף התעמתו עימם.
