

אמש ירו הפלשתינים לעבר היישוב בת חפר השוכן בשרון. ילדה נפצעה באורח קל. היא עמדה בחצר ביתה בשעה שנפגעה. קליעים נוספים פגעו בשני בתים אחרים ביישוב. כוחות מג"ב וצה"ל הגבירו את נוכחותם ביישוב בעקבות הירי.

הפלשתינים ירו שלוש פצצות מרגמה אל הגזרה הצפונית ברצועת עזה. הפצצות נפלו בשטח פתוח.
הלילה נפתחה אש על חיילי צה"ל שהיו בפעילות מבצעית על גדר המערכת צפונית למחסום כיסופים ברצועת עזה. האש נורתה מעמדת המשטרה הפלשתינית אל מועזי, הסמוכה לגדר המערכת. כוח צה"ל השיב אש אל מקורות הירי.

אל כוח צה"ל בגבול ישראל מצרים סמוך לרפיח, הושלך אמש רימון. החיילים לא השיבו אש.

ארבעה רימונים הושלכו לעבר חיילי צה"ל על גבול ישראל-מצרים. לא היו נפגעים.

אמש נורתה אש אל בסיס משמר הגבול ליד טול כרם.
