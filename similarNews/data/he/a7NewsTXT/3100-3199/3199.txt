

היום בוצעה פשיטה משטרתית על תחנת רדיו פיראטית ששידרה מלב ים ושיבשה את התדרים במגדל הפיקוח של נתב"ג.

שוטרי היס"מ וחוקרי מרחב ירקון פשטו על האוניה ששידרה שידורים פיראטיים מול חופי תל-אביב. על הספינה היו שלושה נתינים זרים מרומניה שהפעילו את התחנה ללא מסמכים מזהים אך לא נעצרו לחקירה משטרתית כיוון שעליהם להמשיך ולתפעל את הספינה.

האוניה ששמה "נשר הים" שידרה כ-4 מייל מחוף תל-אביב, כ-4 מייל בתוך המים הטריטוריאלים של ישראל בתדר 101.5 FM. תחנת הרדיו הפיראטית השמיעה מוסיקה ושיבשה את התדרים במגדל הפיקוח בנתב"ג.

מהמשטרה נמסר כי בעל הספינה, ישראלי שזהותו ידועה למשטרה, לא היה על הסיפון בעת הפשיטה, והמשטרה מתכוונת לזמנו ואת העובדים לחקירה.





