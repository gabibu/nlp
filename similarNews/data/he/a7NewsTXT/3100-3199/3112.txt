

הישאם עבד אל ראזק, הממונה על תיק האסירים הפלשתינים ברשות ערך סיור בבתי הכלא בישראל ופגש באסירים פלשתיניים. זו אינה הפעם הראשונה שישראל מתירה לראזק לערוך ביקורים אצל האסירים.

לאחר הסיור תקף ראזק בחריפות את מדינת ישראל בכלי התקשורת הפלשתיניים וטען שמעשיה של ישראל מנוגדים לכל הכללים הבינלאומיים בעניין אחזקת אסירים בבתי הכלא. לדעתו האסירים מוחזקים בתנאים קשים מאוד והנערים שבהם נחשפים לעינויים נפשיים קשים בעת חקירתם.

עבד ראזק קרא למדינות העולם להתגייס למען שחרור כל האסירים הפלשתיניים מבתי הכלא הישראליים.

2300 פלשתינים אסירים ועצורים פלשתיניים מוחזקים בבתי הכלא השונים בישראל, 800 מהם נעצרו בזמן האינתיפאדה אשר התחילה לפני כ-7 חודשים.


