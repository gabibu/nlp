

בחצות סיכל כוח צה"ל נסיון פיגוע באזור התעשייה בנווה דקלים. פלשתיני חמוש זוהה בידי החיילים כשהוא עושה את דרכו מחאן יונס לעבר אזור התעשייה. הכוח ירה בו והרגו.

כמו כן נורו שלוש פצצות מרגמה לעבר היישוב נווה דקלים ואדם אחד נפצע קל.

שני חיילי צה"ל נפצעו באורח קל מרימונים שהושלכו לעברם כאשר שהו בעמדה הסמוכה לצומת גוש
קטיף.

בתגובה לירי הממושך בו נתון היישוב נווה דקלים ויישובים הסמוכים לו, הפגיז צה"ל ביום שישי את בית להייא. ממקום זה ירו הפלשתינים פצצות מרגמה לעבר היישוב ניסנית. כמו כן נכנס צה"ל לשטח A והרס עמדה פלשתינית. ממקורות בצה"ל נמסר כי הפעולה כוונה נגד מפקדה שממנה נזרקו הרימונים לעבר החיילים. צה"ל גם הציב מחסומים המנתקים את צפון הרצועה מדרומה "בשל צרכים מבצעיים".
