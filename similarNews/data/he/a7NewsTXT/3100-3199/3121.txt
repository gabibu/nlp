

מאז תחילת הלחימה ביש"ע לפני שבעה חודשים נורו כבר כ 140 פצצות מרגמה לעבר ישובים ישראליים ברצועת עזה ובשטח ישראל הקטנה. מירי זה נפצעו חייל באורח קל, תינוק באורח קשה וחמישה בני נוער, אחד באורח בינוני ו-4 נוספים באורח קל.

רק בעשרת הימים הראשונים של מאי נורו כבר 20 פצצות מרגמה. כל פצצות המרגמה נורו עד עתה לעבר ישובים בתוך רצועת עזה ובשטח ישראל. לא נורו פצצות מרגמה עדיין משטחי יהודה ושומרון אל מטרות ישראליות, אך במערכת הביטחון מזהירים כי מרגמות נמצאות כבר ביהודה ושומרון וכי זה עניין של זמן עד שיתבצע ירי פצצות מרגמה גם משם.
