

אתמול חגגו אלפי היהודים ברחבי הארץ את היום ה- 33 לספירת העומר, הלא הוא חג ל"ג בעומר.
מדורות נדלקו ברחבי הארץ לציון היום המיוחד ועצרות ותהלוכות התקיימו ברחבי הערים.

ארגון חב"ד ארגן מאות תהלוכות בתוך הערים בשונות בישראל, בהם השתתפו אלפי ילדים חילונים ודתיים. התהלוכה הגדולה ביותר היתה בירושלים שם נסגרו מספר רחובות, על ידי המשטרה, בזמן התהלוכה.

ההילולה במירון היתה, לעומת זאת, מעט מאכזבת. למקום הגיעו, באיחור רב, רק 30 אלף אנשים, כשהמארגנים ציפו לפחות ל 150 אלף. מהמשטרה נמסר כי ההערכה היא שאנשים לא הגיעו בגלל החשש מהמצב הביטחוני הרעוע בארץ.

ראש הממשלה אריאל שרון שהיה אמור לפתוח את החגיגות במירון בנאום פתיחה, ציפה לאלפי אנשים אך רק עשרות הגיעו לנאומו. שרון אמר בנאומו: "הייתי שמח לראות פה את אותו קהל אדיר המתאסף ביום חג זה. אני מצטער שנוצר מצב שכנראה אנשים אינם מרגישים מספיק ביטחון לבוא... המצב הבטחוני הקשה ששורר עכשיו במדינה, וההסלמה בטרור לה אנו עדים, נעוצים במדיניות שנקטה הממשלה הקודמת, בין השאר בכך שהיא קיימה מו"מ תחת טרור".
אנחנו, הוסיף שרון, לא ננהל מו"מ תחת טרור על כל סוגיו.
