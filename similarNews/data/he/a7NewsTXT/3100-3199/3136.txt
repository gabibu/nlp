

כתבנו אפי מאיר עיין בדו"ח השנתי של נציב קבילות חיילים, והביא ממנו פרטים.
דו"ח מס' 29 מטפל בנושא שדנו עליו הרבה השנה, והוא שילוב הבנות בתפקידים מבצעיים קרביים בצה"ל. הנציב מדווח על יישום הלקחים משנה שעברה, ולפיו עתה נהנות החיילות מנעליים מיוחדות עבורן, ממדידת כושר עמידתן במשימות על פי "סרגל מאמצים" המותאם לנשים, וכן ממגורים נפרדים, ומשירותים נפרדים.

עפ"י הדו"ח מספר החיילות שהתנדבו לתפקידים קרביים לא היה רב, ואלו שהצליחו לסיים את הטירונות היו מועטות עוד יותר, וזאת בשל היותן בעלות כושר גופני בלתי מתאים. נציב הקבילות הגיע למסקנה כי יש ליידע מראש את הבנות בעלות הרצון הטוב לשרת שירות קרבי כי הוא כרוך ביכולת לעמוד בקשיים גופניים רבים.
