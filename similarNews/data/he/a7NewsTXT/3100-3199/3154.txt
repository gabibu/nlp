

בעקבות חיסולו של מועתאסם סבאג' איש התנזים של הפתח' שעמד בראש אירגון השאביבא של הפתח' במחנה הפליטים ג'נין, הבטיח הפתח' לנקום את מותו.

חיסולו נעשה בתקיפת טילים ממסוקים שהיתה בג'נין בשבת בצהריים, ומקור בטחוני ישראלי אמר כי האיש היה אחד ממוקדי המרדף של כוחות הבטחון של ישראל באזור ג'נין. הוא הוסיף כי הריגתו הביאה לתחושת הקלה בקרב כוחות הבטחון.

בשבת אחר הצהרים השתתפו אלפים בהלווייתו ובהלווית איש המשטרה הפלשתינית, שאף הוא נהרג בהתקפה הישראלית בג'נין. רבים מאנשי הפתח' הניפו רובים, ירו באוויר והפגינו את נחישותם להשתמש בנשק במעשה הנקמה על מותו של עמיתם.
