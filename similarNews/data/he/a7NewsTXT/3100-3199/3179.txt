

משטרת ירושלים עצרה לפני שבוע תושב מעלה מכמש ששדד לפי החשד צאן מרועים ערבים, סמוך ליישוב חיזמה.

כתבת עתי"ם מוסרת כי בשבוע שעבר הגיע לפי החשד ליאור אלחנטי בן 28 תושב מעלה מכמש, לאזור הכפר חיזמה, איים על רועה צאן ערבי בעוזי ובאקדח ושדד ממנו 4 עיזים. רועה הצאן הספיק לרשום את מספר הרכב של החשוד, לפני שזה נמלט מהמקום עם שללו.

רועה הצאן פנה למשטרת ירושלים ומסר את מספר הרכב של החשוד, והמשטרה עצרה את אלחנטי כברב יום חמישי.

המשטרה מסרה, כי בחקירתו הודה החשוד כי גנב עיזים, משום שנגנבו ממנו עיזים בעבר. לכן, החליט לגנוב דווקא מערבים, בשל המצב הבטחוני.
