

האריות "סימבה" "ג'ונגל" ובתה "גוב" יועברו מהספארי ברמת גן לגן החיות בחיפה, שם ישותפו במחקר וטרינרי.

אריה זכר ושתי לביאות יגיעו בנסיעה לגן החיות של חיפה לאחר שיורדמו בספארי בר"ג ויובלו לגן החיות חיפה, שיקלוט אותם לאחר חודשים של הערכות והתאמות למקום המגורים החדש בהתאם לצורכיהם.

סימבה [הזכר] יליד דנמרק שעשה עליה לספארי ברמת גן כשהיה בן חצי שנה.

היום כשהוא בן 10 הוא מגלה סימני השתלטות על להקת האריות בספארי ומאיים על האריות הצעירים שמקום. לכן הוחלט על העברתו לגן החיות הלימודי בחיפה בו יקים משפחה חדשה.

ג'ונגל   צברית ילידת הספארי בת 10 שנים. מאז המלטתה האחרונה נדחתה מהלהקה ומחפשת לה ולבתה גוב עיר מקלט אותו מצאה בגן החיות בחיפה.

גוב   בתה של ג'ונגל בת שנתיים וחצי, נמצאה אף היא דחויה ותועבר עם אימה ג'ונגל לגן החיות בחיפה. אגב, אחיה גידי נקלט היטב בלהקה שבספארי בר"ג.

האריות שיורדמו ויועברו לגן החיות חיפה מהספארי ברמת גן ישתתפו במחקר שעורכת ד"ר מירב שמיר   מומחית לנוירולוגיה וטרינרית מטעם ביה"ח וטרינארי של האונ' העיברית.

האריות שיועברו מהספארי לגן החיות בחיפה יהיו האריות הראשונים בארץ שייבדקו באמצעות ביופסיה לאבחון מוקדם של כשל הנובע מחוסר ויטמין A שהתגלה בשנות ה-50 ומאז קיימים דיווחים על כ   60 אריות שמתו מסיבוכים שנובעים ממחסור כרוני בויטמין זה.

