

בפני חברי הקונגרס האמריקאי הונח בימים אלה דו"ח שנתי ולפיו עולה כי ישראל היא המדינה הרביעית בהיקף הייצוא הבטחוני שלה בעולם. לפניה ארה"ב, רוסיה ואנגליה.

בדו"ח נכתב שהיקף הייצוא הבטחוני בישראל נאמד בכמיליארד ומאתיים מיליון דולר. כאמור, ישראל מצויה במקום הרביעי בייצוא הבטחוני הכלל עולמי. לפניה ארצות הברית במקום הראשון, בשני רוסיה ואנגליה במקום השלישי.

יצויין כי מעמדה זה של ישראל כאחת מהמדינות המובילות בעולם בייצוא זה הנו למרות שמדינות ערביות הנחשבות רוכשות נשק מרכזיות בעולם מחרימות את התוצרת הישראלית. רוכשת נשק מרכזית היא סעודיה המצויה במקום השני ברשימת רוכשי הנשק, אחרי הודו. סעודיה מחרימה את ישראל ועל כן מתחדד מעמדה של ישראל בצמרת יצואני הנשק ואמצעי הלחמיה בעולם.
(ש)
