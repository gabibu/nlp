

יו"ר המטה למען א"י ויסולי אומר כי המיליונר שכטר תרם סכום זניח למימון משלוח של 2 מכתבים לחברי המרכז, אך מנסים להציג אותה כתרומה של 'אלפי דולרים' להדחת שרון. 'מדובר בנסיון לעשות דה לגיטימציה למהלך'.

יו"ר המטה למען ארץ ישראל וחבר הפורום המשפטי אביעד ויסולי אומר כי כלי התקשורת הפכו תרומה של כ 10 אלפים  עבור שליחת שני מכתבים ל 3 אלפים חברי מרכז הליכוד, למהלך שבו 'גורמים זרים' מממנים את הדחתו של שרון ומשקיעים בכך "תרומות של מאות אלפי דולרים".

ויסולי מתייחס לפרסום הבוקר בגלי צה"ל ודומה שקדם לו במעריב, לפיו סם שכטר מיליונר המתגורר בפלורידה 'תרם מאות אלפי דולרים כדי להדיח את שרון'.

בראיון לכתבתנו רותי אברהם אומר ויסולי כי הענין מופרך לחלוטין וכי גלי צה"ל סירבו לפרסם את הודעתו שבה ציין כי סם שכטר תרם להחתמה לכינוס מרכז הליכוד ס"ה 2,500$ שהם קצת יותר מ   10,000 , "אשר השתמשנו בהם לשליחת שני מכתבים ל- 3,000 חברי מרכז הליכוד. כל מכתב עלה כ   5,000 . הדיווח על תרומות של מאות אלפי דולרים הוא מופרך לחלוטין. לא היה ולא נברא. יתירה מכך, מרבית עבודת ההחתמה וההוצאות הכרוכות בה שולמו ע"י מתנדבים נאמני א"י חברי מרכז הליכוד. הם התקשרו על חשבונם לחברי המרכז לשכנעם לחתום".

מדובר לדבריו בנסיון לעשות דה לגיטימציה למהלך הדמוקרטי לקראת בחירתו של יו"ר התנועה ולצייר בפני הציבור מהלך של הדחה שבו מעורבים כביכול 'גורמים זרים ובעלי אינטרסים'. "גלי צה"ל העלימו את העובדה כי מדובר בתרומה זניחה של 10 אלפים  ", אומר ויסולי.
