

בראשון לציון   ההוצאה לתצרוכת למשק בית הגבוהה ביותר   11,724  לחודש, ובבת ים הנמוכה ביותר   7,512  לחודש. כך עולה מסקר פערי הצרכנות בערים הגודולות בישראל.

הנתונים שלהלן מתייחסים לארבע עשרה הערים הגדולות במדינה   ארבע הערים שמעל 200,000 תושבים: ירושלים, תל אביב, חיפה וראשון לציון ועשר הערים בנות 100,000-200,000 תושבים: רמת גן, נתניה, חולון, בת ים, בני ברק, פתח תקווה, באר שבע, אשדוד, אשקלון ורחובות.

יישובים אלה, הם חלק מתוך 170 היישובים שנכללו בסקר הוצאות משק הבית לשנת 2004. סקר זה נערך על ידי הלשכה המרכזית לסטטיסטיקה מידי חמש עד שבע שנים מאז שנות ה-50, ומידי שנה משנת 1997.

בשנת 2004 נחקרו בסקר 6,132 משקי בית, המייצגים כ- 1,950,000 משקי בית באוכלוסייה .

א. הוצאות לתצרוכת על סעיפים ראשיים:

ההוצאה לתצרוכת למשק בית הגבוהה ביותר הייתה בראשון לציון   11,724  לחודש, וההוצאה לתצרוכת לנפש הגבוהה ביותר נרשמה בתל אביב   4,829  לנפש לחודש.

בבת ים ההוצאה לתצרוכת למשק בית הנמוכה ביותר   7,512  לחודש (64% מההוצאה למשק בית בראשון לציון). ההוצאה לתצרוכת לנפש הנמוכה ביותר בבני ברק   1,923  לחודש (40% מההוצאה לנפש בתל אביב).

בבני ברק ממוצע הנפשות הגבוה ביותר   4.2, לעומת רמת גן ותל אביב בהן ממוצע הנפשות הנמוך ביותר   2.3. ממוצע המפרנסים הגבוה ביותר למשק בית נמצא בראשון לציון   1.4, והנמוך ביותר בירושלים   0.9.

משקי הבית ברמת גן ובתל אביב מוציאים 14.5% מכלל ההוצאות שלהם על מזון, לעומת משקי הבית בבאר שבע המוציאים כ- 19%.

בבני ברק אחוז ההוצאות הגבוה ביותר על דיור   28.3%, ואחזקת הדירה ומשק הבית - 12.2%. אחוז ההוצאה הגבוה ביותר על הלבשה והנעלה נמצא באשקלון ובאשדוד   4.4%, ובבת ים אחוז ההוצאה הגבוה ביותר על בריאות   5.8%.

בנתניה, אשקלון, חולון, באר שבע ורחובות מוציאים מעל כ- 15% מההוצאות על סעיף חינוך, תרבות ובידור; משקי הבית בבת ים מוציאים רק כ- 10% מכלל ההוצאות שלהם על חינוך, תרבות ובידור.

מעל לחמישית (20%) מסך כל ההוצאות של משקי הבית בחיפה, ראשון לציון, רמת גן, אשקלון ורחובות מופנות לסעיף תחבורה ותקשורת, לעומת בני ברק בה מוציאים על סעיף זה 13.8% בלבד.


ב. הוצאות לתצרוכת לפי מוצרים נבחרים

ניתן להבחין בהבדלים בין ערים גם לפי המוצרים שנמצאים בתוך הסעיפים הראשיים:

ההוצאה החודשית הממוצעת על ארוחות מחוץ לבית לכלל משקי הבית בישראל היא 215 . ההוצאה הממוצעת בתל אביב היא פי שניים ויותר מעל הממוצע הארצי   491  לחודש, ואילו ההוצאה הממוצעת בבני ברק היא כרבע מהממוצע הארצי   51  לחודש.

בפתח תקווה ובתל אביב ההוצאה הממוצעת הנמוכה ביותר על מזון לתינוקות   7  לחודש. בבני ברק ההוצאה הממוצעת הגבוהה ביותר על מזון לתינוקות   27  לחודש וההוצאה הממוצעת הגבוהה ביותר על חיתולים   36  לחודש.

באשקלון ובחולון ההוצאה החודשית הממוצעת הגבוהה ביותר על הבראה, נופש וטיולים בארץ (135  ו- 124 , בהתאמה). בבת ים ההוצאה הממוצעת הנמוכה ביותר   36  לחודש.

ההוצאה הממוצעת הנמוכה ביותר על נסיעה בתחבורה ציבורית נמצאת בראשון לציון   47  לחודש בעוד שההוצאה הממוצעת הגבוהה ביותר בבאר שבע   168  לחודש ובבני ברק   166  לחודש.

בבאר שבע ההוצאה החודשית הממוצעת לסיגריות היא הגבוהה ביותר   140 , לעומת 29  לחודש בבני ברק.


ג. נתוני דיור

מתוך 14 הערים שמעל 100,000 תושבים, בבני ברק כאמור, ממוצע הנפשות הגבוה ביותר   4.18 לעומת רמת גן 2.30. בהתאמה לכך, צפיפות הדיור בבני ברק היא הגבוהה ביותר   1.3 נפשות לחדר, לעומת רמת גן בה הממוצע הוא הנמוך ביותר   0.74 נפשות לחדר.

בתל אביב וברמת גן נמצאות הדירות הקטנות ביותר בממוצע, כשלושה חדרים בדירה, בראשון לציון ממוצע החדרים לדירה קרוב לארבעה.

הערך הממוצע של דירה בבעלות, כפי שהתקבל בסקר הוצאות משק הבית 2004, מראה שבעיר רמת גן ערך הדירה הממוצע הוא הגבוה ביותר: כ- 1,012,000 , לעומת כ-433,000  בבאר שבע בה ערך הדירה הוא הנמוך ביותר . בבאר שבע גם ההוצאה לשכר דירה היא הנמוכה ביותר   885  לחודש, לעומת תל אביב   2,408  לחודש בממוצע.


ד. בעלות על מוצרים בערים

בראשון לציון אחוז הבעלות הגבוה ביותר על רוב מוצרי החשמל למטבח: מיקרוגל   88%, מדיח כלים   52.8%, תנור לאפייה בלבד   59.9% וכיריים   63.7%. בבני ברק האחוז הגבוה ביותר על שאר מוצרי החשמל למטבח: מקפיא   28.3% ותנור משולב   75.3%.

ל- 59.2% ממשקי הבית בישראל יש מחשב ו- 40.7% ממשקי הבית מחוברים לאינטרנט.
אחוזי הבעלות על מחשב הגבוהים מהממוצע הארצי נמצאים בערים: תל אביב (61%), ראשון לציון (71.6%), נתניה (66.5%), חולון (60.2%), פתח תקווה (62.9%) ורחובות (59.4%).
אחוזי המנויים לאינטרנט הגבוהים מהממוצע הארצי נמצאים בערים: תל אביב (48.9%), חיפה (44.5%) ראשון לציון (60.3%), רמת גן (44%), חולון (47%), פתח תקווה (42.5%) ורחובות (40.9%).

בראשון לציון וברמת גן אחוז הבעלות על טלוויזיה הגבוה ביותר   97.5%, ובחולון אחוז המנויים לכבלים או ללוויין הגבוה ביותר   89.9%.

ל-88.7% ממשקי הבית ברחובות יש טלפון סלולרי אחד לפחות, ול- 66.1% ממשקי הבית בראשון לציון יש שני טלפונים סלולריים או יותר.

בפתח תקווה אחוז הבעלות על מזגנים הוא הגבוה ביותר (85%), לעומת ירושלים בה אחוז הבעלות הוא הנמוך ביותר (22.4%).

