

בית הדין התורני לעניני העם והמדינה התיר לבני הזוג אדלר ממגורשי שאנור, לקחת מכספי פינוי פיצוי. פרופ' הלל ויס דובר ביה"ד מסר כי הכסף הוא 'חלק קטן מהנזק שגרם שלטון הרשע' ונועד "להציל גזול מיד עושקו".

בית דין תורני התיר לבני הזוג אדלר לדרוש מהממשלה חלק מכספי פינוי פיצוי בשל ה'גזילה' כלשונו.

בית הדין התורני לעניני העם ומדינה דן היום בפנייתם של ירון ומרים אדלר, ממגורשי שא-נור, אשר שאלו את בית הדין האם מותר להם לתבוע את כספם כפי שנקבע בחוק פינוי פיצוי.

דובר בית הדין, פרופ' הלל וייס, מסר לערוץ 7 כי מסתמנת מגמה להתיר להם לקחת את הכסף שהוא "חלק קטן מן הנזק שגרם שלטון הרשע" כדי "להציל גזול מיד עושקו".

עם זאת, הרבנים הדגישו כי אין לעשות שימוש בכסף ל'פיצוי שילום או כפרה' וכי יש להבחין בין
"מכלול הנזק שנגרם להם כבני אדם פרטיים, שייתבע בעתיד. בוודאי שאין בכל כסף שבעולם כדי לכפר על העברות החמורות על מצוות התורה שעברו המגרשים וכל שלוחיהם".

בית הדין יפרסם את החלטתו המלאה והמנומקת בהקדם.
