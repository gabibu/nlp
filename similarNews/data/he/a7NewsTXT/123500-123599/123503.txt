

ישראל נכנעה לתכתיב האמריקאי והבניה בין מעלה אדומים לירושלים תוקפא, כך מודה בראיון ל'ג'רוזלם פוסט' שר התמ"ת וממלא מקום שר האוצר אהוד אולמרט.



תוכניות הבנייה שנועדו ליצור רצף טריטוראילי יהודי בין ירושלים למעלה אדומים, ובכך להבטיח את השייכות הישראלית לעיר, יוקפאו. כך על פי החלטת הממשלה.

על הקפאת הבניה החליטה ממשלת ישראל בעקבות הבהרות חד משמעיות של הממשל האמריקאי שלא יקבל את הבניה המתוכננת. כך הודה ממלא מקום ראש הממשלה וממלא מקום שר האוצר, שר התמ"ת אהוד אולמרט, בראיון לג'רוזלם פוסט שפורסם לפני ימים אחדים. לדברי אולמרט את ההחלטה קיבלה ממשלת ישראל כבר לפני מספר חודשים והיא העבירה אותה לממשל האמריקאי כהתחייבות מטעמה.

בראיון הגדיר אולמרט אפשרות שבה תופר ההתחייבות ובכל זאת תתבצע הבניה כ"חוסר אחריות מצידנו".

על פי התכניות אמורה הייתה ממשלת ישראל לבנות בין מעלה אדומים לירושלים שלושת אלפים וחמש מאות יחידות דיור. בראיון ניסה אולמרט לקבוע כי מדובר בהקפאה זמנית המתואמת עם ממשל בוש, ואולם ישראל תתעקש בעתיד לבצע את הבנייה כמתוכנן.
(ש)
