

סרט שצילם ערוץ 10, ונגנז משך מס' שבועות, הוכיח כי הרב ניסימי נעצר למרות שלא חסם כבישים, אלא רק חילק סרטים כתומים. כזכור, ביהמ"ש הכריע לאסור את הרב ניסימי ל-3 חודשים, תקופה שתסתיים בימים הקרובים.

לאחר שישב שלושה חודשים בכלא באשמת חסימת כבישים מוכיח בבירור סרט שצולם בידי ערוץ 10, שהרב רחמים נסימי העומד בראש הרשת של ארגון "שעלי תורה", לא חסם כבישים אלא רק חילק סרטים כתומים בצד הכביש.

כזכור, נעצר הרב נסימי לפני שלושה חודשים לאחר שהשתתף בהפגנה שהתקיימה בצומת שילת, השוטרים טענו שהרב נסימי השתתף בחסימת הכביש עצמו, אולם מקורביו אמרו כי הרב ניסימי רק חילק סרטים כתומים בצד הכביש ועקב ויכוח שהיה לו עם אחד השוטרים החליטו "לתפור לו תיק", כעת מוכיח הסרט שפורסם לאחר צו בית המשפט, שאכן הרב נסימי נעצר על לא עוול בכפו.

משה גובלבסקי ממקורבי הרב, אמר לכתבנו ידידיה הכהן כי ערעור על החלטת בית המשפט על סמך הסרט הוגש, והסרט יוצג במסיבת עיתונאים שתיערך בקרוב, "הרב רחמים נסימי ישוחרר ביום רביעי הבא, וחברי הגרעינים של "שעלי תורה" ומוסדות החינוך שבראשם עומד יגיעו לקבל את פניו בכניסה לכלא מעשיהו".


