

7% מהאוכלוסיה סובלים ממחלות עור תעסוקתיות (מחלות הקשורות למקום העבודה) כך עולה ממחקר שיוצג בסימפוזיון הבין-לאומי למחלות עור ממגע ולמחלות עור איריטנטיות ממגע.

כ   7% מהאוכלוסייה סובלים מדלקת עור תעסוקתית, ורק שליש מהם מגיעים לטיפול רפואי, כך אמר ד"ר עקיבא טרטנר, מומחה לרפואת עור וחוקר מבית החולים בלינסון שערך מחקרים בנושא.

מחלות העור התעסוקתיות הן מחלות עור שנגרמות כתוצאה מחומרים אליהם נחשפים במסגרת העבודה, והן באות ב - 95% מהמקרים לידי ביטוי בגרד ואדמומיות בעור ועד שלפוחיות והפרשות חמורות מהעור.

הממצאים בנושאי מחלות עור תעסוקתיות יוצגו בסימפוזיון הבין-לאומי למחלות עור ממגע בקפריסין.

מחלות העור התעסוקתיות נחלקות ל - מחלות עור אירטנטיות ממגע (חשיפה לחומר הגורם לגירוי אצל כולם) ומחלות עור אלרגיות ממגע (חשיפה לאלרגן אליו יש לאדם מסוים רגישות מיוחדת). הגורמים השכיחים לדלקות עור אריטנטיות ממגע הם שילוב של מים וחומרי ניקוי   ולכן החשופים ביותר למחלות מסוג זה הם פועלי ניקיון ועובדי סניטריה.

באשר למחלות עור ממגע הנגרמות מאלרגיה לחומר מסוים, הגורם האלרגי משתנה ממקצוע למקצוע   מחקרים מראים שספרים נחשפים למספר האלרגנים הרב ביותר במסגרת עבודתם. אחד האלרגנים החזקים והנפוצים ביותר נמצא בצבע לשיער.

לדברי דוקטור עקיבא טרטנר "מחלות עור תעסוקתיות ממגע הנן נפוצות מאוד ולכן אם אתם לא בטוחים במקור הדלקת או הפריחה, ניתן לערוך מבדקים בהתאם למקצוע שבו אתם עובדים, כי לכל מקצוע יש את האלרגנים הייחודיים שלו (נפוץ בעיקר בקרב ספרים, קוסמטיקאיות, מכונאים, רופאי שיניים ושינניות)".


מבית החולים בילינסון מקפידים ליידע את הציבור כי "אדם שסובל מדלקת עור ממגע במסגרת העבודה, יכול לתבוע את ביטוח לאומי ולקבל את אחוזי הנכות המגיעים לו בהתאם לחומרת הבעיה הרפואית והאפשרות שלו להמשיך, או לא להמשיך, לעסוק במקצועו. אדם אשר אינו יכול עוד לעסוק במקצועו עקב מחלת עור ממגע זכאי לקבל עוד 50% נכות מאחוזי הנכות שנקבעו לו בביטוח לאומי".


עוד נמסר כי במידה ואדם חושש שמא לקה בדלקת עור בעקבות חומרים אליהם נחשף בעבודה עליו לשים לב למספר פרטים חשובים:
  הדלקת תופיע תקופה מסוימת לאחר תחילת עבודה חדשה (יכול לקחת שבוע עד כמה שנים).
  בתקופות חופש מהעבודה יחול שיפור במצב דלקת העור גם ללא טיפול. חשוב לציין כי בדלקת אירטנטית אפשר יהיה לחוש בשינוי תוך כמה ימים ובאלרגית תוך מספר שבועות עד חודשים. אבל תמיד בתקופות חופש יחול שיפור.
  אם אתם סובלים מדלקת עור אירטנטית ממגע (בד"כ כתוצאה מחומרי ניקוי) שימוש באמצעי הגנה כגון כפפות, שרוולים ארוכים וקרם שימון ישפרו ואף יעלימו את הדלקת, במקרים רבים.

יצויין כי הסימפוזיון הבין-לאומי ה - 15 יעסוק בפתרונות חדשים למחלות עור ממגע (אלרגיות), וינסה לשפוך אור על הנושא שמעסיק ומציק לאנשים רבים כל כך ברחבי העולם. מטרת הסימפוזיון לקיים דו שיח בין רופאי עור ומדענים העוסקים בתחום ולשתף פעולה ורעיונות בכל נושא בתחום רפואת העור ממגע. הכנס מאורגן על ידי ארטרא   המארגנת בכל שנה עשרות אירועים וכנסים מקצועיים ונחשבת למובילה בתחומה.

