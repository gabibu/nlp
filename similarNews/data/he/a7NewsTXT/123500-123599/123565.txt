

בשעה זו נערכת בבית העלמין בחולון לווייתו של סמ"ר רן הנדיפר, בן 22 מתל אביב אשר נהרג אתמול (ב') בתאונת אימונים בה התהפך טנק המרכבה עליו פיקד סמוך למחנה נבי מוסא. באירוע נפצעו עוד 3 חיילים.

בבית העלמין הצבאי בחולון החלה בשעה 16:00 הלוויתו של סמ"ר רן הנדיפר מתל אביב.

הנדיפר, מפקד טנק, נהרג אתמול בשעות הבוקר בתאונת אימונים. האירוע התרחש בנבי מוסא מזרחית לירושלים. נוסף לו נפצעו עוד שלושה חיילים בתקרית. אחד מהם באורח בינוני והיתר באורח קל.

החיילים נפגעו כאמור בהתהפכות הטנק בו שהו במהלך אימון שערך גדוד טנקים 9 באזור נבי מוסא.
בעקבות התקרית מינה אלוף פיקוד המרכז יאיר נוה, מינה קצין בודק בדרגת אל"מ לבדיקת האירוע.

נמסר כי זוהי התאונה הקטלנית הראשונה בטנק מסוג "מרכבה סימן 4".

