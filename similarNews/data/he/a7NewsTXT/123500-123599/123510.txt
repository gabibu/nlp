

אגף האישפוז האונקולוגי נפתח במרכז דוידוף   ביה"ח הראשון מסוגו בישראל לטיפול ומחקר מחלות ממאירות בבי"ח בילינסון שבמרכז רפואי רבין.


בניית אגף התאפשרה הודות לתרומתה הנדיבה של גב' לוטי רייך. סך עלות האגף 15 מיליון  .

מדובר במחלקה בה יאושפזו חולים אונוקלוגי מורכבים וקשים הזקוקים לאישפוז והשגחה רפואית הדוקה. מעל ל- 70% מכלל המאושפזים, יאושפזו בחדרים פרטיים מהודרים הכוללים מיטת חשמלית מתכווננת, טלויזיה עם חיבור לכבלים, רצפת פרקט, חלונות ענק המשקיפים לנוף המרהיב של פארק הפסלים שבבית החולים ואביזרים נוספים שיעניקו לחולים תחושה נינוחה במהלך אישפוזם. כאמור, כל חדרי החולים מוקמו בטבעת החיצונית של המבנה, כשלכולם חלונות גדולים מהמקובל הפונים לשטחים ירוקים ולפארק הפסלים הפסטורלי של ביה"ח.

קומת האישפוז תוכננה ע"י מרי ג'ין איסטמן- מעצבת העל מארה"ב שעיצבה לאחרונה את האגפים החדשים בביה"ח המוביל לטיפול במחלות סרטן בארה"ב- Memorial Sloan-Kettering. המעצבת שהובאה במיוחד לצורך פרוייקט זה, ידועה בניסיונה הרב בעיצוב בתי החולים בכלל ובעיצוב חללים המיועדים לטיפול ואישפוז חולי סרטן בפרט, הצליחה ליצור בקומת האישפוז אוירה מרגיעה, נינוחה ושלווה אשר תעניק לחולים הקשים תחושת רוגע ובטחון בעת שהותם במרכז דוידוף.

בכל אחד מ- 32 חדרי האישפוז מיטה נוספת המיועדת לשהיית בן משפחה בכל שעות היממה. ייחוד נוסף פרי מחשבת תיכנון המעצבת: אישפוז בסויטות מהודרות ומרווחות מאד עבור המאושפזים תקופות ממושכות.

עוד עוצבו חדר משפחות מפואר הכולל מסך פלזמה ענק, מסדרונות המחלקה מוארים בתאורה חמימה ותחנת האחות אף היא תוכננה בצורה ייחודית עם משטחי הפרדה מזכוכית.

ד"ר דן אופנהיים, מנהל מרכז רפואי רבין אשר שקד על פרוייקט הקמת המרכז במהלך 8 השנים האחרונות אומר כי "כעת החולים המתמודדים מדי יום במחלה קשה וכואבת יחושו שיש להם בית חם בו יועמדו לרשותם לצד סגל מקצועי ומיומן".

המרכז דוידוף בכלל והאגף בפרט יעניקו לרבבות חולים תנאי אשפוז ברמת מלונאות שרק מעט בתי חולים בעולם יכולים להתגאות בהם, שיטות טיפול עפ"י מודלים המיושמים במרכז הסרטן הגדולים בעולם וסביבת עבודה מתקדמת לסגל העובדים שתאפשר להם לבצע את משימותיהם במקצוענות ובנוחות מיטבית".
