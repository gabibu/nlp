

הפנגון שוקל הקמת יחידות חיסול עירקיות שבהן ישתתפו כורדים ושיעים. תפקיד היחידות יהיה לחסל את מנהיגי המורדים הסונים. מדובר בדרך פעולה שבה נקטה ארה"ב בשנות ה 80 באל סלבדור.

כדי להתמודד עם מורדים עירקיים ממוצא סוני שוקלים בכירים בפנטגון להקים יחידות חיסול שיאמנו כורדים ושיעים בעירק כדי שהללו יפעלו לחיסולם של מנהיגי המורדים.

מדובר ביחידות דוגמת אלו שפעלו לפני כעשרים שנה בקרב המחתרת המרקסיסטית במרכז אמריקה.

הגורמים הצבאיים שמסרו את המידע לשבועון "ניוזוויק" ציינו כי אחת ההצעות שנבחנת היא הכשרתה של יחידה מיוחדת שתאמן ותתמוך ביחידות חיסול עירקיות. ביחידות העירקיות ישתתפו לוחמים כורדיים ושיעים והם אלו שינסו לחסל את המורדים הסונים. עפ"י התכנית יחידות החיסול העירקיות יפעלו גם בתחומי סוריה.

גורם בכיר אמר כי ישנה הסכמה כי חייבים לעבור למתקפה משום שבהגנה כרגע מפסידים.

התכנית מכונה בשם "האופציה של סלבדור", על שם דרך הפעולה שננקטה בתקופת נשיאותו של רונלד רייגן בתחילת שנות ה-80. גם אז יזמה ומימנה ארה"ב את אימונם של כוחות שפעלו לחיסולם של מנהיגי המחתרת השמאלנית באל סלבדור.(ר)
