

תרגיל ימי משולב של חילות הים: ישראל, ארה"ב ותורכיה, יתקיים מחר (ג). כתבנו משה פריאל שהשתתף בתדריך, מוסר כי מדובר בתרגיל בעל מטרות הומניטריות. ירדן משגרת צופים לתרגיל.

מחר יתקיים תרגיל משולב של חילות הים של ישראל ישראל וארה"ב. כתבתנו משה פריאל שהשתתף בתדריך שנערך בבסיס חיל הים בחיפה, מדווח כי מטרת התרגיל היא אימוני חיפוש והצלה.

מדובר בתרגיל המתקיים זו הפעם השביעית בשבע השנים האחרונות.

אל"מ א. מפקד שייטת הסטילים אמר בתדריך כי התרגיל נערך על רקע האסון הטבע הקשה שהיכה את העולם בתדהמה שבמהלכו נהרגו מאות אלפי אנשים. עוד מסר כי התרגיל הימי המשולב, חיוני לאבטחת בטיחותו של אגן הים התיכון, שהוא אחד האזורים הימים העמוסים ביותר בעולם.

התרגיל המשולש יאפשר ל 3 הציים השטים האופן שיגרתי בים התיכון לספק מענה הומניטרי מהיר ויעיל במקרי חרום ימיים ובזמן אמת. לדבריו מדובר בתרגיל הומניטרי בלבד שאינו מכוון כלפי מדינה כלשהי באזור.

אל"מ א' אמר עוד כי הודעה על התרגיל שוגרה כמעט לכל מדינות ערב, ובכללן מצרים וגם ירדן ואלג'יריה. לדבריו היתה תקווה כי הם יצטרפו לתרגיל אם בפועל ואם כצופים, אך רק הירדנים נאותו לשלוח צופים לתרגיל. (ר)
