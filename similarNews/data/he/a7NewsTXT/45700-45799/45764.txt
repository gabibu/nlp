

אחר הצהרים אמורה להיות מוצגת ממשלתו של שרון אך גם בשעה זו איוש התיקים הסופי אינו ידוע.

בלילה נמשך המו"מ בין נציגי רה"מ שרון לשר החוץ בנימין נתניהו על סמכויותיו של שר האוצר. כפי הנראה תועבר רשות החברות הממשלתיות למשרד האוצר. נתניהו יהיה חבר המטבחון המצומצם וכן ראש הקבינט הכלכלי והאחראי על הטיפול בערבויות האמריקניות.

דרישתו של נתניהו להתמנות לתפקיד ממלא מקום רה"מ, כפי הנראה לא נענתה.

הבוקר אמור רה"מ להפגש עם אהוד אולמרט כדי לשמוע ממנו האם החליט להצטרף לממשלה על אף שלא יקבל תפקיד של שר בכיר כפי שהובטח לו. החלטתו של אולמרט תשפיע גם על איוש המשרדים על ידי דני נווה, ציפי ליבני, מאיר שיטרית ודן מרידור.
