

מוסדות החינוך בירושלים לא יפתחו ביום ה', על כך הוחלט בעיריית ירושלים, בתיאום עם ארגוני ההורים, ביום ד' בלילה.

דובר עיריית ירושלים חגי אליאס מסר כי צוותי בטיחות של העירייה בדקו שוב בשעות האחרונות את דרכי הגישה לבתי הספר וגני הילדים והמליצו להמנע מקיום לימודים ביום ה', כדי לא לסכן את התלמידים שלא לצורך.

החלטת העירייה התקבלה בתיאום עם ארגוני ההורים, ולאחר התייעצות בין ראש העיר ובין שרת החינוך. במקביל, הונחו צוותי בתי הספר להגיע למוסדות החינוך, כדי להכשיר את בתי הספר ואת הגנים לקראת חידוש הלימודים ביום ה'.

פרט למוסדות החינוך, שירותי העירייה הנוספים יפעלו ביום ה' כרגיל.

עיריית ירושלים קראה לציבור, שברשותו סככות, גגונים, סוככים, פרגולות, גגות קלים וכדומה העמוסים בשלג, שלא לשפוך מים עליהם כדי להמיס את השלג, וזאת משום שהדבר מגדיל את העומס ומגביר את הסיכוי לקריסתם.

כמו כן מתריעה העירייה שלא לנסות לטפס על גגות אלה ולא להפעיל עליכם כל כלי מכני מחשש לקריסתם. עד שהשלג ימס, רצוי להמנע מלהמצא מתחת לגגות אלה.

הציבור מוזמן לברר פרטים נוספים במוקד העירוני 106, ובמקרים דחופים נפנה העיריה למקום מהנדס מוסמך.

מחר יתקיימו הלימודים כסידרם בכל מוסדות החינוך של ישובי המועצה האיזורית מטה בנימין. בשעות אלה פועלים כלים של המועצה לפתיחת כבישים פנימיים בישובים המושלגים.
