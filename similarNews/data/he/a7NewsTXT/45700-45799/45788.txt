

בעשור האחרון הזרימה סעודיה כ- 500 מליון דולרים לארגון אל קעאידה ולמעשה מרבית מימונו של הארגון מגיע ממדינה זו.

כך עולה מדו"ח שהוגש לאו"ם ע"י ג'אן צ'רלס בריסארד, מומחה צרפתי . הדו"ח הוזמן על ידי קולומביה הנשיאה התורנית של מועצת הבטחון של האו"ם.

על מימצאי הדו"ח מדווח אתר "חדשות המזה"ת".

עוד צויין בדו"ח כי גם לאחר הלחצים הכבדים שהופעלו על סעודיה להפסיק את הזרמת הכספים כתוצאה מפיגועי ה 11 בספטמבר , הדבר "לא עלה בידה". לא ברור, נכתב בדו"ח, האם סעודיה באמת מעונינת לנסות לשלוט בהזרמת כספים לארגונים "דתיים" בתוך המדינה ומחוצה לה.

הדו"ח המכיל 35 עמודים הוכן כאמור על ידי בריסארד, חוקר שתחום מומחיותו הוא בנושא מימונם של אירגונים אסלאמיים קיצוניים על ידי סעודיה.
