

חברת "אל-על חתמה על הסכם שינוע מטענים לשנחאי. בשלב ראשון, תחל חברת אל על עם טיסה ישירה אחת שבועית לשנחאי, עם אפשרות להוספת טיסה.

ראש אגף המטענים בחברת אל על דני שפירא צופה הגדלת הפעילות בקו לשנחאי, אשר יגדיל את נתח השוק למזרח הרחוק. כיום פועלת החברה בתחום המטענים, למזרח הרחוק, בקווים הונג קונג, סאול, בומביי וקולומבו למזרח הרחוק.

הקו יתחיל לפעול רשמית החל מסוף השבוע.

נתח שוק המטענים הכולל של חברת אל על לשנת 2002 גדל בכ-13% משנת 2001.

לדברי שפירא, חברת אל על זיהתה את הפוטנציאל הטמון במזרח הרחוק בכלל ובשנחאי בפרט.

שפירא אמר כי חברת אל על עוקבת אחר נתוני הצמיחה הגבוהים בשנים האחרונות בשנחאי, בעיקר בתחומי ההיי-טק והטלקומוניקציה, והגידול בהובלת המטענים משנחאי ואליה, וזיהתה את האפשרות עסקית אשר תאפשר לאל על לפתח את התחום.

שפירא הוסיף כי פתיחת קו המטענים עם שנחאי הוא בהמשך למטרה שהציבה לעצמה חברת אל על - פיתוח שווקים חדשים והתפרסות גלובלית נוספת.

שנחאי, הממוקמת בדרום מזרח סין, הינה בין הערים עם קצב הצמיחה של התוצר המקומי בין הגבוהים בעולם, צמיחה בשנת 2002 של 11% לכ-65.6 מיליארד דולר.

היצוא מישראל לשנחאי בשנת 2002 היה כ-136 מיליון דולר, ויבוא משנחאי לישראל של כ-56 מיליון דולר.
