

נשיא ארה"ב אמר בנאומו הלילה כי החלפת סדאם תסייע להשגת שלום באזור."אנו מחויבים למימוש מפת הדרכים" אמר ופנה לישראל ש"תפסיק את מדיניות ההתנחלויות". שמו של ערפאת הושמט מהנאום.

נשיא ארה"ב אמר בנאומו הלילה כי החלפת סדאם תסייע להשגת שלום באזור."אנו מחויבים למימוש מפת הדרכים" אמר ופנה לישראל ש"תפסיק את מדיניות ההתנחלויות". שמו של ערפאת הושמט מהנאום.

בנאום שנשא בפני מכון מחקר בוושינגטון אמר הנשיא האמריקני כי להחלפת הנשיא העיראקי וכינון משטר חדש תהיינה השלכות שיסייעו לכינונה של מדינה פלשתינית והשגת שלום בישראל.
"מלחמה לסילוק סדאם חוסיין" אמר בוש "תחסל את התמיכה העיקרית בטרור נגד ישראל ותניח את היסודות להקמת מדינה פלשתינית דמוקרטית אמיתית".

לדבריו, הוא מצפה מישראל שאחרי שיוכרע איום הטרור יעסקו באופן מידי בכינונה של מדינה פלשתינית.

שמו של ערפאת לא הוזכר בנאום והדבר מרמז ככל הנראה על הכוונה להחליפו במנהיג אחר.

את רוב נאומו ייחד הנשיא למדיניות הממשל כלפי עירק והדגיש, כי ארצות הברית מוכנה לפרק את עירק מנשקה בכל דרך אפשרית. לפני הופעת הנשיא במכון ציינו בבית הלבן כי מדובר בנאום חשוב.


רוב נאומו של הנשיא האמריקני התיחס למלחמה הצפויה בעיראק . בוש ציין כי למרות ההכנות למלחמה עדיין ישנו סיכוי שנשיא עיראק יתפרק מהנשק להשמדה המונית שברשותו בדרכים דיפלומטיות. אולם יחד עם זאת הדגיש כי ארה"ב נחושה לפרק את סדאם מנישקו בדרך זו או אחרת.

לדבריו, אם תהיה מלחמה יוצבו כוחות אמריקניים בשטח עיראק ככל שידרש, אך ברגע הראשון שניתן יהיה לצאת את עיראק ארה"ב תעשה זאת.

עוד אמר בוש כי אין בכוונתה של ארה"ב לקבוע את אופי המשטר החדש שיקום בעיראק אך ברור שארה"ב לא תיתן את ידה לכך שיוחלף רודן אחד באחר.

