

לין וואנג הוא פיל אסיאני שנפל בשבי כוחות הצבא הסיני במלחמת העולם השנייה, מת בגן חיות בטייפה, והוא בן 86.

הפיל, שילדי טייוואן כינוהו "סבא לין", גרר בצעירותו תותחים ואספקה של הצבא היפני ביערות העד של בורמה, עד לנפילתו בשבי ב-1943.

לין, אז צעיר שופע חיים בן 26, המשיך בשירותו הצבאי בסין ומאוחר יותר בטייוואן. ב-1954, פרש לגן החיות יחד עם בת זוגו, הפילה מה לאן.

ילדי האי אהבו אותו, וגן החיות ארגן מדי שנה מסיבה גדולה לציון יום הולדתו. תושבי טייוואן התאבלו על מותו בשריפת שטרות כסף ובהדלקת קטורת.

בהודעת גן החיות נאמר, כי לין, היה מצוי במצב רוח ירוד מאז מותה של מה לין אשתקד, לפני ימים אחדים חלה והפסיק לאכול.

גן החיות ביקש בהודעתו לאסוף תרומות בסך של 144,000 דולרים כדי לשמר את גווייתו של לין, שנחשב לפיל האסיאני המבוגר בעולם.
