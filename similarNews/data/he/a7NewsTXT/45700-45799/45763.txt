

יותר מ-100 חברי פרלמנט מתנגדי המלחמה ממפלגת הלייבור, הצביעו בניגוד לדעתו של ראש ממשלת בריטניה טוני בלייר.

הצעת החוק של ה"מורדים", לפיה לא קיימות ראיות המצדיקות פעולה צבאית נגד עיראק, נדחתה ברוב של 393 לעומת 199, אולם עוצמת הההתנגדות לבלייר היתה החזקה ביותר בקרב מפלגתו שלו מאז התמנה לראשות הממשלה ב-1997. המפלגה השמרנית שבאופוזיציה הביעה תמיכה בבלייר, אולם הליברל-דמוקרטים, המפלגה השלישית, הצביעה נגדו, ובעד הצעת החוק.

ההצבעה התקיימה לאחר ויכוח לוהט שלו קדמה אתמול בקשתו של בלייר לתמיכה בעמדתו הנוקשה בנושא עיראק.

(עתי"ם-ד.פ.א.)
