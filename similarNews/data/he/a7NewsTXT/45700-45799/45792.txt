

עבר זמן מתן הדחיות לעיראק כדי שתיאות להתפרק מנשקה, כך אמר מארק גרוסמן ראש המחלקה המדינית במשרד החוץ האמריקני, בעת ביקור בבריסל.

"מבחינתה של ארה"ב, הגיעה העת להחליט. אין עוד דחיות", אמר גרוסמן, האדם השלישי בחשיבותו במשרד החוץ האמרקני, במסיבת עיתונאים שקיים במושב נאט"ו, שם נועד עם שגרירי 19 המדינות החברות בברית הצפון אטלנטית.

גרוסמן סירב לנבא מה תהיינה תוצאות הדיונים ביום חמישי במועצת הבטחון על הצעת ההחלטה שהגישה ארה"ב. "נראה כיצד ינהגו המדינות החברות בבואן להצביע. אני סבור כי להצהרותיו של הנס בליקס מהיום, ולפיהן עיראק עדיין מבינה את מחוייבותה להתפרק מנשקה, תהיה השפעה על כמה מחברות מועצת הבטחון".

יצויין כי בליקס הביע את ספקותיו בנוגע למידת שיתוף הפעולה של עיראק, בראיון לעיתון הגרמני "די צייט" ביום חמישי.
