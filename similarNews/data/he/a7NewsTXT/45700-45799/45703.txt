

לוחמים שלחמו בג'נין תובעים את במאי הסרט ג'נין ג'נין מוחמד בכרי על האשמתו אותם בסרטו בפשעי מלחמה.

תביעתם של הלוחמים מכוונת נגד הבמאי ונגד הסינימטקים ובתי הקולנוע שהקרינו את הסרט ופרסמו בכך את האשמתו של בכרי את הלוחמים. התובעים דורשים מבכרי ומהנתבעים האחרים פיצוי בסך של שני מיליון שקלים וחצי.

יצוין כי את הסרט מגדיר הבמאי ותומכיו כתיעודי, אולם על פי התביעה עובדו נתונים, נחתכו צילומים ועליהם הולבשו קטעי קריינות המקבלים את דברי תושבי מחנה הפליטים כעובדות המציבות את לוחמי צה"ל כפושעי מלחמה.

בתביעתם מדגישים ומזכירים העותרים את המאמץ הצה"לי לבצע את הלחימה בג'נין רגלית ולהימנע מהטלת פצצות מהאוויר שהיו מקלות על הלחימה ומונעות את מותם של שלושה עשר מחבריהם במהלך הלחימה.

עורך הדין טיטולוביץ' עורך דינם של העותרים מציג בפני בית המשפט קטעים מתוך הסרט הקובעים שלוחמי צה"ל דרסו והרגו ילדים ואזרחים שלא השתתפו בקרבות, קביעות אלה מסתמכות על "עדויות" של תושבי המחנה.
