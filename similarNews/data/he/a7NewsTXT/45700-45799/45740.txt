

תושבת נאות גולן שברמת הגולן הבחינה בחתול שטיפס על עמוד גבוה והתקשה לרדת ממנו. החתול נקלע לעמוד לאחר שנס מכלב שרדף אחריו ברחבי היישוב.

היא התקשרה לתחנת מכבי האש בקצרין ומפקד שירותי הכבאות גליל-גולן, טפסר דני חנניה, ששהה בישוב סמוך, הגיע למקום וניסה באמצעים שונים לאלץ את החתול לרדת. משכשלו ניסיונותיו, טיפס טפסר חנניה על העמוד שגובהו 5.3 מטר והוריד את החתול לשמחת ליבם של ילדי הישוב, שעמדו בסמוך ועודדו אותו.
