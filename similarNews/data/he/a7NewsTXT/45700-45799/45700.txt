

השלג הנערם על גגות הבתים בירושלים ובישובים שסביבה, גרם למספר קריסות של תקרות במהלך היממה האחרונה.

במחנה הצבאי 'שנלר' שבירושלים קרס גגון על חייל. החייל, שנפצע באורח קל עד בינוני, הועבר לטיפול בבית החולים.

בישוב בית אל קרסו תקרותיהם של ארבעה בתים, איש לא נפגע אך נגרם נזק לקומות העליונות בבתים אלה. המועצה המקומית סייעה בפינוין של המשפחות לבתי משפחות אחרות שאמצו אותן ללינה במהלך הלילה.

בגבעת זאב קרסה מכובד השלג תקרת אולם ספורט בבית ספר, אולם איש לא נפגע בשל השבתת הלימודים בעיר.
