

ראש ממשלת ספרד חוסה מאריה אסנאר, שולל חד משמעית את ההצעות הצרפתיות להקציב לנשיא עיראק סדאם חוסיין פרק זמן נוסף ליישום החלטות האו"ם, ואמר כי "זה רק יחזק את הרודן".

ההתבטאות הקשוחה מצד המנהיג הספרדי, התומך בקריאת ארה"ב לקבלת הצעה חדשה במועצת הבטחון לפיה נכשלה עיראק בנסיונותיה להתפרק מנשקה, נאמרה שעות ספורות לפני פגישתו עם נשיא צרפת ז'אק שיראק בפאריס.

"לתת עוד זמן לרודן פירוש הדבר חיזוקו, ואנו מדברים כאן על רודן, סדאם חוסיין, השווה - במונחים היסטוריים - לדמויות כהיטלר וסטאלין", אמר אסנאר בראיון לערוץ הרדיו "COPE".
"איני תומך ברעיון להקציב זמן נוסף לרודן, כיוון שהוא לא ינצל אותו להתפרק מהנשק אלא לחמש את עצמו", הוסיף אסנאר.

(עתי"ם-רויטרס)
