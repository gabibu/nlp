

כוח צה"ל לכד הלילה מחבל שעסק בהכנת מטען לפיגוע ועמד לצאת לתוך ישראל הקטנה. מחבל הג'יהאד שנלכד בכפר אל עבד, מזרחית לטול כרם, עסק בשלש לפנות בוקר בהכנתה של מכונית תופת, וברשותו נמצאו כ 20 ק"ג חומר נפץ וכן כמות גדולה של מסמרים וברגים.

הכוח שלכד כאמור את המחבל בעת ההכנות לפיגוע ניטרל את המטען ופוצץ את מכונית התופת באורח מבוקר.

הלילה עצרו כוחותינו 14 מבוקשים בכמה ערים ערביות ביו"ש. במחנה הפליטים בלאטה שבשכם הרס צה"ל את ביתו של מחבל מהתנזים פתח' שניסה לבצע פיגוע בגן ילדים בישוב שבי שומרון.
