

בתום התייעצויות שנמשכו קרוב ל-8 שעות נענה בנימין נתניהו להצעת ראש הממשלה להתמנות לשר האוצר בממשלה הבאה ובתנאי שימונה גם למ"מ ראש הממשלה.

נתניהו ממתין כעת לתשובת ראש הממשלה בשאלה זו. יצויין כי המגעים התנהלו בין נתניהו לבין ראש לשכת ראש הממשלה עו"ד דב ויסגלס.

כתב עתי"ם מוסיף כי שרון סירב להענות לבקשת נתניהו להעביר לאחריות משרד האוצר את רשות החברות הממשלתית, אף שלדעת נתניהו מדובר בכלי חיוני להפרטת המשק.


