

אלפי עולים חדשים ישתתפו השנה בטקסי נטיעות ט"ו בשבט שמארגנים מרכז ההסברה והמשרד לקליטת העלייה, בשיתוף עם קק"ל.

ביום שלישי יגיעו 2,500 עולים ליער מעלה החמישה שבפרוזדור ירושלים לטקס נטיעות. בטקס ישאו דברים סגן שר הקליטה יולי אדלשטיין, מנכ"ל קק"ל ומנהל מרכז ההסברה. במהלך היום יסיירו העולים בליווי מדריכים באתרים שונים באזור השפלה, בירושלים ובפרוזדור ירושלים.

ביום רביעי יגיעו 2,500 עולים לטקס נטיעות ביער יודפת. במהלך היום יסיירו העולים בהדרכת מדריכי המחלקה לסיורים שבמרכז ההסברה באתרים שונים גם באזור העמקים והגליל. בין היתר הם יבקרו באתרים של רשות שמורות הטבע והגנים ובאתרי התיישבות.

ביום ראשון יתקיימו נטיעות ט"ו בשבט ל 2,000 עולים בניר יצחק שבנגב המערבי. העולים יסיירו בהדרכת מדריכים באתרים שונים באזור השפלה, הנגב המזרחי, באר שבע והנגב המערבי. בין היתר יבקרו העולים במוזיאון חיל האוויר.

לעולים יתלוו במשך שלושת ימי הנטיעות והסיורים נוטעים נוספים, שוטרים של משטרת ישראל. גם הם ישתתפו בנטיעות.
