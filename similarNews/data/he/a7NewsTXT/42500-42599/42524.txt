

ראשי ארגון יצרניות הנפט, אופ"ק, הסכימו להגדיל את ייצור הנפט על מנת לייצב את מחירו. ההחלטה התקבלה לאחר דיונים שנמשכו ארבע שעות בכינוס מיוחד שנערך בווינה לאור העלייה החדה במחיר הנפט.

ברשת הטלויזיה הבריטית בבי.בי.סי דווח כי החברות בארגון החליטו להגדיל את ייצור הנפט ב-1.5 מיליון חביות ליום.

ההחלטה אמורה למנוע עלייה נוספת במחירי הנפט המאמירים. יחד עם זאת, מומחים מעריכים כי הגדלת הייצור לא תספיק לכסות את המחסור בנפט שנגרם בעיקר כתוצאה מהשביתה בוונצואלה.

השביתה היא הסיבה העיקרית לעליה במחירים אך גם האפשרות למלחמה בעיראק תרמה לחוסר היציבות בשוק. יצרניות הנפט נמצאות כעת במלכוד: מצד אחד הן חוששות כי אם המחירים יהיו גבוהים מדי, תיווצר דינמיקה כזו שתביא למיתון במדינותיהן, מאחר והביקוש לנפט יצנח באופן משמעותי. מצד שני, ייצור מוגבר של נפט יביא לירידה במחירים והן ירוויחו פחות.
