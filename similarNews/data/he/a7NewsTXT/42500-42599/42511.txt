

"אנו נמצאים בשיאו של גל טרור. יש הרבה מאוד התרעות וכוחות צה"ל עושים מאמצים עליונים למנוע ולסכל את פעילות המחבלים", כך הגיב הערב שר הבטחון שאול מופז על ההתרחשויות בניצנה ובגדיש.

בתשובה לשאלת כתב עתי"ם בהופעה בפני משפחות שכולות בגן אורנים בתל אביב, הדגיש שאול מופז: "המאמץ הזה הוא של כל ארגוני המחבלים. הוא מאוד אינטנסיבי והוא נעשה ע"י כל ארגוני הטרור מכל הגבולות, ואנו עומדים עמידה איתנה מול הפרץ הזה של טרור".
