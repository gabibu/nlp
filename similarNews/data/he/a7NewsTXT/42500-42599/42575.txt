

דובר מטעם הכוחות האמריקנים באפגניסטן, הודיע היום על חשיפת מצבור חומרים לייצור פצצות בעיר ג'לאלאבד שבמזרח אפגניסטן, מעט לאחר שטיל נפל ליד בסיס אמריקני באיזור, מבלי לגרום לנפגעים.

חיילי הכוח המיוחד מצאו ביום שישי כ-400 ק"ג של חומרי הדף ארוזים בשקי מזון, לצד כ-180 ק"ג של ברגים מתכתיים, כך נאמר בהודעת דובר המטה האמריקני בבסיס בגראם, צפונית לקאבול. כן נמסר כי החיילים מצאו גם כ-200 טילים, רימונים וכלי נשק.


