

המכון הגיאולוגי פירסם אחר הצהרים את כתובת האבן שנמצאה לאחרונה בהר הבית ואשר מיוחסת ליהואש מלך יהודה. המכון גם פרסם את תצלום האבן, לאחר שבדיקותיו העלו כי מדובר בממצא אותנטי, ולא בזיוף.

הפרסום בא לאחר שכתב "הארץ" נדב שרגאי חשף היום את דבר גילוי האבן, שנשמר עד כה בסוד. להלן הכתובת המלאה:

"יהואש בן אחזיהו מלך יהודה. ואעש את הבירה כאשר נמלאה נדבת לב איש בארץ ובמדבר ובכל ערי יהודה לתת כסף הקדשים לרוב לקנות אבני מחצב וברושים ונחושת אדום לעשות במלאכה באמונה. ואעש את בדק הבית והקירות סביב ואת היציע והשבכים והלולים (עליות) והגרעות (מגרעות) והדלתות, והיה היום הזה לעדות כי תצלח המלאכה כצו ה' (שם הויה) את עמו בברכה".
