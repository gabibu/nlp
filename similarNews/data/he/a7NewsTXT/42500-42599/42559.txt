

ארה"ב מעוניינת בדו-שיח עם צפון קוריאה, כדי לדון בתגובת המדינה האסייתית לדרישות הקהילה הבינלאומית, הדוחקת בה לוותר על תכניתה הגרעינית, כך אמר היום סגן שר החוץ האמריקני ג'יימס קלי, המבקר בסיאול.

"ברור שאנו מעונינים בדו-שיח עם צפון קוריאה בנוגע לתגובתה לדרישות הקהילה הבינלאומית, בעיקר במה שנוגע לחיסול הנשק הגרעיני, ונשוחח כאן עם ראשי השלטון על הדרך הטובה ביותר להשיג את המטרה", הטעים קלי.

קלי בא אתמול לסיאול במסגרת מסע בצפון-מזרח אסיה, והיום נועד למשך שעה עם הנשיא הנבחר של דרום קוריאה, רו מו-היון.

