

לעבר שיירת רכבים ישראליים שעשתה דרכה ממחסום קרני לכיוון נצרים הושלכו רימונים. חיילי צה"ל ירו במשליכים והרגו אותם. מפקד החטיבה הצפונית ברצועת עזה, אל"מ יואל סטריק, אומר כי התוקפים לא היו ילדים אלא כבני 25 , האירוע הסתיים ללא נפגעים ישראלים.

לעבר שיירת רכבים ישראליים שעשתה דרכה ממחסום קרני לכיוון נצרים הושלכו רימונים. חיילי צה"ל שאבטחו את המקום ירו במשליכים והרגו אותם. באירוע לא היו נפגעים מקרב נוסעי השיירה או חיילי צה"ל.

תחילה סברו כי התוקפים הינם ילדים אולם הערב הבהיר מפקד החטיבה הצפונית ברצועת עזה, אלוף משנה יואל סטריק, כי התוקפים היו כבני 25.

כוח האבטחה של צה"ל גילה על גופות התוקפים נמצאו חמישה רימוני יד ואקדח.

הבוקר, ניסה ערבי פלשתיני לפרוץ את מחסום המנהרות שמדרום לירושלים, חיילי המחסום ירו ופצעו אותו. בפיקוד מרכז הסבירו כי הפלסטיני שנורה נסע במכונית בעלת לוחית זיהוי ישראלית מירושלים לכיוון דרום, כאשר הגיע למחסום וחיילי המילואים שבו קראו לו לעצור, פתח בנסיעה מהירה דרומה.

הכוחות רדפו אחריו, אולם האיש עצר את מכוניתו, ופתח במנוסה רגלית לכיוון השדות. החיילים ירו באוויר ולאחר מכן בגופו של הפלסטיני, פגעו אותו בכתפו ופצעו אותו באורח קשה. הוא טופל על ידי רופאים צבאיים במקום האירוע. ולאחר מכן פונה לבית החולים הדסה עין כרם.
