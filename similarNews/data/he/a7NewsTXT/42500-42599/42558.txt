

34 אנשי משטרה ו-אף.בי.איי בכירים הגיעו מארה"ב וקנדה להשתתף בכנס המפכ"לים בנושא אכיפת החוק בעידן של טרור גלובאלי. הכנס, שהחל היום בתל-אביב, יימשך מספר ימים.

מפכ"ל המשטרה, רב ניצב שלמה אהרונישקי, יזם את הכנס בעקבות ביקור שערך בארה"ב לאחר פיגוע ה-11 בספטמבר במגדלי התאומים. לדבריו, בכנס ידונו כיצד ניתן לקיים שיתוף פעולה טוב יותר בין כל הגורמים האמונים על אכיפת החוק, ביניהם שב"כ והצבא.

בכנס משתתפים, בין השאר, מפקדי משטרות מוושיגנטון, הקפיטול, בוסטון, דטרויט ופילדלפיה, זאת לצד עמיתיהם מישראל, מפקדי מחוזות ירושלים ותל-אביב במשטרה.


