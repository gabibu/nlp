

נחשף ממצא ארכיאולוגי מרעיש שעליו מדווח היום העיתון הארץ: כתובת אבן המיוחסת ליהואש מלך יהודה, ואשר נמצאה בעקבות עבודות הוואקף המוסלמי על הר הבית. בכתובת עשר שורות בכתב פיניקי עתיק והיא מתארת בגוף ראשון את עבודות בדק הבית שערך המלך יהואש בבית המקדש הראשון, בהתאם לכתוב בספר מלכים ב'.

הדוקטור גבי ברקאי, מחשובי הארכיאולוגים בישראל, אומר שאם זו אכן כתובת אותנטית, כי אז מדובר בממצא הארכיאולוגי החשוב ביותר שהתגלה אי פעם של ארץ ישראל וירושלים.

כתב הארץ מדווח כי הכתובת נמכרה לאספן עתיקות פלשתיני שאותו מייצג עורך-הדין יצחק הרצוג. הרצוג פנה למוזיאון ישראל, אך אנשיו הטילו ספק באותנטיות של הכתובת. ואולם, בדיקה כימית מקפת שנעשתה במכון הגיאולוגי העלתה שהאבן אכן נחקקה בתקופת בית שני.

פרטים נוספים יתפרסמו ביומן הצהרים ברדיו ערוץ 7 אחרי חדשות השעה 13:00 .
