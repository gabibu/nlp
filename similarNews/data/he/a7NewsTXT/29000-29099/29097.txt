

צה"ל נערך לפעול להוצאת המבוקשים מבנין הממשל בחברון. בבנין מתבצרים זה היום הרביעי כ-15 מבוקשים.

בשעות האחרונות מפעיל צה"ל דחפורים המאפשרים גישה ישירה לתוך הבנין. מקורות צבאיים אמרו כי הפעילות סביב המתחם נועדה להביא לסיום ההתבצרות עוד היום.

עדי ראיה בחברון דיווחו כי דחפור צה"ל החל בהריסתו של קיר צדדי וכי מהמתחם נשמעים קולו ירי מידי פעם. מקורות ערביים טענו כי צה"ל הציב אולטימטום למתבצרים אך דובר צה"ל מסר כי אין הדבר כך וצה"ל לא הציב אולטימטום.

עוד מסרו מקורות ערביים כי בין המתבצרים נמצאים מחבלים בכירים של גדודי אל אקצה.

