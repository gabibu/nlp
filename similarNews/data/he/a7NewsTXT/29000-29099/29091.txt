

בין ישראל לארה"ב מתנהלים מגעים לגיבוש סיכום על פיו ישוגרו לארץ 3 ועדות בינלאומיות שתפקחנה על ביצוע "רפורמות" ברש"פ.

את הוועדה שתפקח על "רפורמות" בטחוניות יאיישו נציגים מארה"ב, ירדן ומצרים. על "השקיפות הכספית" של הרש"פ יפקחו נציגי יפן ומדינות האיחוד האירופי ואת קידום "הדמוקרטיזציה" ברש"פ נטל האיחוד האירופי על עצמו.

בשבוע הבא יגיע לאזור עוזר מזכיר המדינה האמריקני וויליאם ברנס כדי לקדם את רעיון המעורבות העולמית ברש"פ. לאחר מכן, אם יעלה הדבר בידי ברנס, עתיד מזכיר המדינה קולין פאוול להגיע כדי להכריז על תחילת ביצוע "הרפורמות".
