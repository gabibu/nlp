

10 מחבלים שתכננו פיגועים בירדן ובישראל נעצרו לפני כחודש בירדן והם עומדים לדין. כך מדווח קול ישראל. כוונתם היתה לבצע פיגועים נגד יעדים מערביים בירדן ונגד ישראלים ביש"ע.

העיתון אל חיאת דיווח כי הם עומדים לדין באשמת קשירת קשר לביצוע פיגועים והחזקת נשק וחומרי חבלה שלא כחוק.

טרם הוברר, כך עפ"י הדיווח, אם המחבלים הללו שייכים ל"מפלגת השחרור" האסורה בירדן או לארגון אל-קעאידה. החשד כי הם משתייכים לארגון אל קעאידה הועלה לאחר שאחד מהנאשמים שהה תקופה ממושכת באפגניסטן.
