

היום הותר לפרסום כי יהודי - ישראלי נעצר בחשד שריגל לטובת ארגון החיזבאללה. האיש   ישראלי על פי חוק השבות, עלה לישראל מלבנון לפני כ   10 שנים ומאז הספיק להעביר לידי החיזבאללה מפות ומידע רגיש. כמו כן נעצר היום בחברון במהלך פעילות צה"ל בעיר בכיר בארגון החיזבאללה. שר הבטחון אמר היום באותו עניין כי החיזבאללה חימש עצמו בצורה שטנית בעשרות אלפי רקטות וטילים לטווחים שונים.

יהודי ישראלי, ניסים שמו (שם המשפחה אסור לפרסום), נעצר באחרונה ע"י כוחות הביטחון בחשד שריגל למען ארגון החיזבאללה. ניסים, בן לאב מוסלמי ולאם יהודיה עלה לארץ מלבנון לפני כ   10 שנים וקיבל אזרחות ישראלית על פי חוק השבות. ניסים בחר לחיות את חייו כמוסלמי והתערה בחברה הערבית בארץ. על פי החשד אסף ניסים מידע הכולל מפות מפורטות וכן מיקומן של תחנות גז וחשמל והעבירו לידי מפעיליו בארגון החיזבאללה. כמו כן חשוד האיש שהעביר מידע על פעולות צה"ל ביהודה, שומרון וחבל עזה וזאת ע"י שיחות שערך עם קצין בכיר בצה"ל.

על פי כתב האישום, שהוגש היום בבית המשפט המחוזי בתל אביב , מואשם האיש גם בשיבוש הליכי חקירה כיוון שהשמיד ראיות העלולות להפלילו.

בתוך כך נתפס היום בחברון מחבל בכיר בארגון החיזבאללה והועבר לחקירה. שר הביטחון אמר הערב באותו עניין כי החיזבאללה חימש עצמו בצורה שטנית וזאת ע"י תמיכה הולכת וגוברת מצידה של איראן. כיום, לדברי שר הביטחון, נמצאים ברשות הארגון עשרות אלפי רקטות וטילים לטווחים שונים עובדה המהווה איום ממשי על אזרחים רבים במדינת ישראל,

