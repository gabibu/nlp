

80% מיהודי ארה``ב הצביעו בעד ביטול אישורי תעודות עיתונאים של כתבי ה-CNN בישראל. כך עולה מתוצאות סקר שערך ערוץ 7 באמצעות אתר האינטרנט הבינלאומי באנגלית בקרב 1,625 יהודים החיים בארה``ב. הנסקרים נשאלו האם בעקבות הגישה האנטי ישראלית של רשת CNN, ישראל צריכה לבטל את תעודות העיתונאים של כתבי CNN?

על-פי תוצאות הסקר, השיבו 1,312 נסקרים (80.74%) כי ישראל צריכה לבטל תעודות עיתונות של כתבי ה-CNN. לעומת זאת, 313 נסקרים (19.26%) השיבו, כי ישראל אינה צריכה לבטל את תעודות העיתונים של כתבי CNN. כך מדווח אתר `NFC של העיתונאי יואב יצחק.

יו``ר ערוץ 7, יעקב כץ, ציין כי ``תוצאות הסקר מצביעות על כך שרשת CNN הפכה להיות תחנה אנטי ישראלית ולעיתים אפילו אנטישמית, ולכן רשת CNN בארה``ב כבר לא תחנת חדשות מובילה וגם האמריקנים לא רואים בתחנה זו תחנה פרו אמריקנית, אלא מייצגת קו פרו ערבי. זאת גם הסיבה שרשת FOX הפכה לתחנה המובילה בתחום החדשות בארה``ב``.
