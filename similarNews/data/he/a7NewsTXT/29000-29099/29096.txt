

ישראל מאשימה את ארגון הסעד והרווחה של האו"ם (אונר"א) בהעלמת עין מהפיכת מחנות הפליטים לבסיסיהם הצבאיים של מחבלים מתאבדים.

שלשום ביקר היועץ המשפטי של משרד החוץ הישראלי, אלן בייקר בוושינגטון ודן בנושא עם אנשי מחלקת המדינה ועם חברי קונגרס. הוא גם קיים פגישות בנושא עם נציגי האו"ם בניו יורק.

בייקר הדגיש כי עפ"י החלטות האו"ם אסור לאחסן כלי נשק במחנות הפליטים ואסור גם לעשות בהם כל פעולה צבאית, ולמרות זאת הפכו מחנות הפליטים לבסיסים של ארגוני המחבלים "אנו רוצים שהאו"ם יבדוק איך ייתכן שאיש לא סיפר לארגון שהמחנות הפכו בסיס יציאה למתאבדים", אמר בייקר והוסיף: "אם אנשי אונרוו"א נמצאים שם, מדוע הם לא הזהירו את האו"ם?"

ישראל מדגישה כי אינה מעוניינת בהפסקת פעילותו של הארגון, אך קוראת לאנשיו לדווח לאו"ם על כל פעילות צבאית או טרוריסטית בתחומי המחנות.
