

יו"ר המפד"ל השר אפי איתם פועל "לרענן" את מצע מפלגתו. כך מתפרסם בגליון חודש יולי של הבטאון "נקודה".

במפגש של פורום יו"ר המפלגה שנערך לאחרונה הציג איתם את תכניתו המדינית לפיה תוקם מדינה פלשתינית בעלת שני מוקדים: אחד בירדן והשני בצפון סיני.

השר יצחק לוי וח"כ זבולון אורלב שהשתתפו במפגש הביעו את התנגדותם לתכנית בנימוק שיש בה מרכיבים טרנספריסטים. השר איתם כך על פי הדיווח הודה כי אפשר לראות בתכנית "אותה גברת בשינוי אדרת".

במפגש השתתפו גם זאב חבר מזכ"ל אמנה, פרופ' אלי פולק מארגון "לדעת", אל"מ במיל' משה הגר, הרב אלישע וישליצקי, הרב הלל הורוביץ מחברון. כמו כן אלוף במיל' משה ארד שהוזמן כמרצה אורח.

