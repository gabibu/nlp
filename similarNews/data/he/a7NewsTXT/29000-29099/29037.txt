

מאיר בן דוד ויוסף לוי, שני ישראלים שמואשמים בארה"ב בסחר בכדורי אקסטזי, יוסגרו לארה"ב. בית המשפט העליון דחה את ערעור השניים.

נגד השניים הוגשו כתבי אישום בפלורידה. הם מואשמים בכך, כי היו חברים בחבורת עבריינים ישראלים, שעסקה ביבוא מאירופה לארה"ב של סם מסוכן ואחר כך הפיצו אותו בדרום פלורידה. הם מואשמים, כי שכרו שירותיהם של בלדרים וכי הפיצו כדורי אקסטזי ברחבי ארה"ב.

ארה"ב הגישה לישראל בקשת הסגרה. בית המשפט המחוזי בירושלים קבע, כי השניים הינם בני הסגרה. הם ערערו לבית המשפט העליון, שדחה את ערעורם ומאיר בן דוד ויוסף לוי יוסגרו בקרוב ויועמדו למשפט בפלורידה.

