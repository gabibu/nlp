

פעילי "כך" תלו אחר הצהריים שלט על דלת דירתו של היועץ המשפטי לממשלה אליקים רובינשטיין שעליו נכתב "רובינשטיין בוגד". זאת בשל החלטתו למנוע גירושם של משפחות המחבלים המתאבדים.

הפעילים הניפו שלטים שעליהם נכתב: "רובינשטיין מעודד מחבלים מתאבדים", "רובינשטיין תתפטר" וקראו בקולי קולות "רובינשטיין בוגד". זמן קצר לאחר מכן הגיעה ניידת משטרה למקום והשוטרים דרשו מהפעילים לעזוב מיד. פעילי "כך" סירבו להתפנות, ומסרו שזכותם למחות נגד היועץ המשפטי לממשלה. המשטרה עצרה לחקירה את איתמר בן גביר.

פעילי כך רדפו את היועץ המשפטי לממשלה עד בית הכנסת בשכונתו, ופתחו שם בקריאות גנאי לעברו.

(עתי"ם)

