

עפ"י דו"ח של הביון אמריקני במצבו הרפואי של ערפאת חלה התדרדרות והוא נתון להתקפי שכחה, בלבול והזנחה במראהו החיצוני. כך מפרסם השבועון האיטלקי "פנורמה" שבבעלותו של ראש ממשלת איטליה ברלוסקוני, כמובא באתר Ynet .

הדיווח מציין כי מידע זה שהועבר לנשיא בוש על ידי ביון האמריקני, הוא שגרם לו לדרוש את סילוקו של ערפאת.

בדו"ח נכתב בין השאר כי "ערפאת סובל מתקופות של שיכחה ארוכות, המלוות בבלבול שכלי וגורמות לו שלא להכיר אפילו את יועציו הקרובים. הוא נתקף בהתקפות זעם, ומקורביו דאגו לקחת ממנו את מחסניות כלי נשקו כדי שלא יפגע בהם או בעצמו". עוד מוסיף הדו"ח כי מקורביו גם דאגו להעמיד לרשותו משרת אישי שידאג להופעתו החיצונית המוזנחת של ערפאת.

יצויין כי ראש ממשלת איטליה ברלוסקוני קרא אתמול במפגש עם עיתונאים בפיסגת ה- ג'י 8 לערפאת לפרוש.
