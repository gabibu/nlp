

שרת התעשייה והמסחר דליה איציק נפגשה היום בתל-אביב עם סגן נשיא HP העולמית ביל מקגלין ועם סגן נשיא HP יומש ג'שי, יו"ר אינדיגו בני לנדא, ומנכ"ל חטיבת אינדיגו רפי מאור. בפגישה השתתפו גם מנכ"ל התמ"ס, אמיר חייק, ומנהל מרכז השקעות, שמואל מרדכי.

חברת אינדיגו הציגה בפני השרה את בקשתה להקים מפעל ליצור דיו באזור עדיפות לאומית א' וביקשה להכיר בתוכנית ההשקעות כתוכנית הקמה. החברה דיווחה לשרה כי בכוונתה להקים מפעלים נוספים בישראל. בשל כך קראה שרת התמ"ס לחברה לבצע את השקעותיה בישראל והנחתה את אנשי משרדה לעשות כל הנדרש במסגרת החוק כדי להענות לבקשת החברה.
