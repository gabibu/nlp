

נשיא בג"ץ השופט אהרון ברק מתח ביקורת קשה על הצעת החוק של ח"כ יוסי פריצקי (שינוי) להקים נציב תלונות ציבור לבתי המשפט. נציין כי למעלה מ-800 תלונות מתקבלות מידי שנה על שופטים.

ברק טען כי ההצעה של פריצקי תפגע בעצמאות של השופטים ובתי המשפט, משום שלפי ההצעה יו"ר ועדת חוקה חוק ומשפט הוא שיבחר את הנציב והוא שיפקח עליו. ההצעה עלולה לגרום למצב, אמר, שבו שופטים יהיו כפופים בצורה זו או אחרת לכנסת או למשרד המשפטים. "זהו מצב בלתי נסבל", אמר ברק, "וצריך להילחם נגדו".
