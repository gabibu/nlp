

הרב דוב ביגון, ראש ישיבת 'מכון מאיר' בירושלים , אומר על יום י"ז בתמוז שבו הובקעה חומת ירושלים כי "חומת ירושלים שהובקעה על ידי אויבי ישראל בעבר היא גם מטרתם של אויבי ישראל בזמן הזה".

"שאיפתם לחלק את ירושלים במטרה להחלישנו ולהחריב את ירושלים ומדינת ישראל - לא תקום ולא תהיה אדרבא, עלינו להבין שירושלים היא לב האומה, וכשם שיש לשמור ולהגן על הלב מכל משמר, כן עלינו לשמור ולהגן על שלמות ירושלים וארץ ישראל במסירות ובחירוף נפש".

עוד אומר הרב ביגון כי "עלינו ללמוד מהצרות שאירעו לישראל בעבר, לתקן את מעשינו בהווה, על מנת שנמשיך לצעוד בבטחה ובשמחה לקראת הגאולה השלמה בעתיד".

הרב ביגון מזכיר כי "התענית ומנהגי האבלות בימי בין המצרים, מטרתם לעורר את הלבבות לתשובה - שבזכרון דברים אלו נשוב להיטיב, כי אין עיקר התענית אלא הכנה לתשובה" .


