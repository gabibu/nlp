

במסיבת עיתונאים הודיעו יו"ר ועד עובדי 'מטרודן' ויו"ר ההסתדרות בבאר שבע מאיר בבאיוף על סיומה של שביתת החברה והשבתה האוטובוסים לשירות תושבי העיר שמזה כחמישה חודשים נאלצו למצוא חלופות לתחבורה הציבורית.

כתבנו בדרום משה פריאל מדווח מבאר שבע.

יו"ר ההסתדרות בבאר שבע סיכם את ההשבתה ואת הצעדים שהובילו לסיומה. "לאחר מאה ארבעים ושבעה ימי השבתה, שהיא השביתה הארוכה, כמדומני בתולדות המדינה, אנחנו שמחים לבשר על סיומה. זאת בזכות הפעילות המשותפת. גורם אחד בלבד לא יכול היה להביא לסיומה של השביתה".

יו"ר ההסתדרות בעיר אמר שהסיכום שאיפשר את תום השביתה "נבע מתוך ההכרה בזכותם של העובדים להתאגד, תוך כדי שאיפה להסכם שיכלול שמירה על זכויותיהם".

בבאיוף הבהיר כי הוא רואה בהתאגדויות המקצועיות. "העסקת עובדים בהסכמים קיבוציים היא טובה גם לעובדים ומתוך כך גם להנהלה".
(ש)
