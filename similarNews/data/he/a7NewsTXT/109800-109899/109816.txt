

ביהמ"ש אישר היום לטלי פחימה לצאת מבידוד ולהיפגש בחופשיות עם אמה, אולם מדברי עורכת דינה מתברר כי פחימה אינה מבודדת בכילאה מזה כיומיים. "כבר לפני יומיים התחילה טלי לפגוש אסירות אחרות ולצאת עמן לחצר".

לאחר שהושגה הסכמה של שירות בתי הסוהר לבקשתה של טלי פחימה הותר לה על ידי בית המשפט לצאת מהבידוד בכלא.

כמו כן הותר לה להיפגש עם אימה ללא מחיצה. בקשה נוספת של פחימה לאשר לה שיחות טלפון תישקל בעתיד הקרוב, כך נקבע על ידי בית המשפט המחוזי בתל אביב.

יצויין כי אמנם האישור ליציאתה של טלי פחימה מהבידוד ניתן רק היום, אולם על פי עדותה של עורכת דינה סמדר בן נתן הרי שהיא אינה מצוייה בבידוד מזה כיומיים ימים. עורכת הדין בן נתן סיפרה שפחימה מתהלכת עם חברותיה לכלא בחצר המתקן. "כבר לפני יומיים התחילה טלי לפגוש אסירות אחרות ולצאת עמן לחצר", אומרת עורכת הדין.

כשהגיעה פחימה, המואשמת בפגיעה בבטחון המדינה כשחברה למחבלי ג'נין ובראשם חברה זכרייה זביידי, לאולם בית המשפט התקבלה בתשואות על ידי חבריה, פעילי שמאל קיצוני.

יצויין כי גולת הכותרת בטענות פרקליטתה של פחימה היה חששה שמא המשך בידודה בכלא עלול לפגוע בבריאטותה הנפשית.
(ש)
