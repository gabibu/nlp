

15 שירים המתמודדים על תואר "המנון התקופה" במסגרת מבצע "שרים בכתום" בוצעו אתמול בפעם הראשונה בפני צוות שופטים בתל אביב.

המתמודדים שחלקם אף כתב והלחין את השירים בעצמם, ביצעו את שיריהם בהופעה חיה בפני הקהל והשופטים.

כתבתנו רותי אברהם מוסרת כי על צוות השופטים נמנים: אריאל זילבר, אתי לוי, המפיק ישראל בונדק, התמלילן דוד זיגמן, חיים אסולין מהאקדמיה למוסיקה ומשה קלוגהפט. (בתצלום: שולחן השיפוט)

הקהל והשופטים ליוו את ביצוע השירים בשירה ובמחיאות כפיים.

נמסר כי לאור המספר הגדול של המתמודדים, ההכרעה על השיר הזוכה למעמד "המנון התקופה", תתקבל לאחר חג הפסח. כמו כן יוחלט על 10 השירים מבין העשרות שהוגשו, שיופצו על גבי דיסק ויועלו במופע גדול שכולו תמיכה במתיישבים ובארץ ישראל.

