

משרד האוצר נענה לדרישת התאחדות התעשיינים והעביר היום (ד') לכ-150 מפעלים (יצואנים ויבואני חומרי גלם), סכום כולל של כ-12.5 מליוני שקלים כפיצוי על הוצאות הטסת מטענים בעת השביתה האחרונה בנמלי הים.

על דבר הפיצוי שהועבר מסר יורם בליזובסקי, מנכ"ל התאחדות התעשיינים.

בליזובסקי ציין כי מדובר במפעלים בענף הכימיה, המתכת והחשמל, הטקסטיל, המזון, הפלסטיקה, הדפוס והאלקטרוניקה. מפעלים קטנים גדולים ובינוניים בכל רחבי הארץ.

בדבריו הדגיש בליזובסקי כי זו פעם ראשונה בה מפצה משרד האוצר יצואנים ויבואנים בגין הוצאות על הטסת מטענים עקב שביתה בנמלי הים.

יצויין כי גובה הפיצוי הינו 65% מעלות ההטסה, כאשר הפיצוי הגבוה ביותר למפעל הינו בסך 1.5 מליון שקל והנמוך הינו   4,000 שקלים.

עוד נמסר מהתאחדות התעשיינים כי כארבעים חברות עדיין מצויות בשלבי טיפול במטרה לקבל הפיצוי.
(ש)
