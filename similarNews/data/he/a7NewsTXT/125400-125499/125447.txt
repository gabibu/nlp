

הודיה אייל, בת 17, ממצפה יריחו, שהשתתפה אמש בהפגנת הנגד בכיכר פריז, מדווחת על אלימות קשה שהופעלה מצד חמישה שוטרים כנגד אחד הנערים.

הודיה אייל, בת 17, ממצפה ירחו, שהשתתפה אמש בהפגנת הנגד בכיכר פריז, מדווחת על אלימות קשה שהופעלה מצד חמישה שוטרים כנגד אחד הנערים.

"השוטרים מנעו את התקרבות הנערים למפגיני השמאל. לאחר שאחד הנערים הוריד את רגלו מהמדרכה. שוטר לבוש שחורים משך אותו לכביש, ארבעה שוטרים שהצטרפו אליו החלו להכות את הנער מכות רצח".

יתר הנערים ניסו להתקרב לכביש על מנת לסייע לחברם תוך שהם מוחים בצעקות אולם השוטרים האחרים דחפו אותם חזרה בכוח למדרכה ואילצו אותם לצפות במתרחש".

ניסיונות חוזרים לשוחח עם השוטרים נתקלו באטימות, עברנו שוטר שוטר ושאלנו אותם למה, למה הם מתנהגים כמו רובוטים, אך לאף אחד לא הייתה תשובה", סיפרה לערוץ 7.

עולים הובאו במרמה להפגנת השמאל בי-ם

ממידע שהגיע לערוץ 7 עולה כי בהפגנת השמאל שהתקיימה הערב בירושלים, השתתפו עולים רבים שהובאו למקום במרמה.

על פי עדות אשה שהשתתפה בהפגנה, ביום שישי נתלו מודעות בבת ים שהזמינו את ציבור העולים לטיול בים המלח. לאחר שסיימו את הטיול בים המלח, נאמר להם כי יגיעו לירושלים כדי לשמוע שיחה מח"כ רומן ברונפמן מתנועת שינוי. לאחר שהגיע האוטובוס לירושלים, הורדו האנשים בסמוך לכיכר פריס, הובאו להם חולצות של שלום עכשיו, וכן נתנו להם להחזיק שלטים התומכים בהפגנה.

העולים התמימים שאלו את השוטרים באיזו הפגנה הם נמצאים, לא הבינו את מעשיהם שם, וביקשו לחזור הביתה, אך נאמר להם, שעליהם להמתין עד לסיום ההפגנה. גם נהג האוטובוס ביקש לסיים את נסיעתו, ולא הבין על מה הוא מתעכב.

לדברי האשה, ששמה שמור במערכת, השתתפו בהפגנה מאות אנשים בלבד, ולא אלפים כפי שדווחו בתקשורת.
