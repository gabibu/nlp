

הארגון לגננות ולנוף והקרן הקיימת לישראל הכריזו על פתיחת פרויקט "עצים לשימור". הפרויקט יפעל במתכונת דומה לשימור הבתים העתיקים, ובמסגרתו יוכרזו עצים ותיקים בעלי ערך היסטורי או בוטני כעצים שיש לשמרם.

הארגון לגננות ולנוף, המחלקה להנדסת הצומח, גננות ונוף במשרד החקלאות והקרן הקיימת לישראל הכריזו על פתיחת פרויקט "עצים לשימור". הפרויקט יפעל במתכונת דומה לשימור הבתים העתיקים, ובמסגרתו יוכרזו עצים ותיקים בעלי ערך היסטורי או בוטני כעצים שיש לשמר אותם.

כתבנו קובי פינקלר מוסר שבמסגרת הפרויקט נפתחה תיבת דואר אלקטרוני באתר האינטרנט של הארגון לגננות ולנוף לקבלת דיווחים מהציבור על עצים בסכנת כלייה: oldtrees@gardening.org.il

כמו כן ניתן לשלוח הודעות לפקס של הארגון לגננות ולנוף: 03-9080234.

ההחלטה על פתיחת הפרויקט התקבלה בתום כנס שנערך בקריה החקלאית בבית דגן בהשתתפות הגורמים השותפים בפרויקט, המועצה לשימור אתרים, רשות הטבע והגנים, המשרד לאיכות הסביבה וכן אדריכלי נוף וחובבי גינון. מנהל הארגון לגננות ולנוף, חזי מולא, אמר שבישראל יש אלפי עצים ותיקים שנמצאים בסכנת עקירה בשל תהליכי פיתוח או הזנחה. הצומח הוא חלק מההיסטוריה והמורשת של הארץ ואסור לנו להניח לעצים הותיקים להעלם.

בכנס דווח על שני עצים ותיקים הנמצאים במצוקה: עץ קטלב מצוי בבית הקברות בהר הצופים הנמצא בשלבי גסיסה וזקוק לשיקום, ועץ פיקוס שקמה מרשים בן מאות שנים הנמצא באמצע צומת חולון ומיועד לעקירה בשל תוכניות להרחבת המחלף. משתתפי הכנס סיכמו לדרוש מרשויות התכנון לשנות את תוכניות הפיתוח כך שהעץ העתיק לא יפגע, כפי שנעשה במקומות אחרים בארץ
