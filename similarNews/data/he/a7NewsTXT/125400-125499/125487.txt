

יו"ר ההסתדרות, ח"כ עמיר פרץ, שיגר היום מכתב דחוף ליועץ המשפטי לממשלה, מני מזוז, ובו הוא דורש להורות מיד על פתיחת חקירה בעניין תהליך הפרטת תע"ש.

יו"ר ההסתדרות, ח"כ עמיר פרץ, שיגר היום מכתב דחוף ליועץ המשפטי לממשלה, מני מזוז, ובו הוא דורש להורות מיד על פתיחת חקירה בעניין תהליך הפרטת תע"ש.

זאת בעקבות התחקיר המקיף של העיתון "ידיעות אחרונות" ממנו עולים ממצאים חמורים על התהליכים הפגומים של הפרטת מפעלי תע"ש, ובזבוז הכספים הראוותני שליווה את תהליכי ההפרטה. "ההיסטריה של כהני דת ההפרטה להיפטר בכל מחיר מנכסים אסטרטגיים החיוניים לכלכלתה ובטחונה של המדינה, תוך התעלמות ממינהל תקין ומשמירה על אינטרסים של הציבור, יוצרת קרקע פוריה לשחיתות שלטונית".

"אני קורא ליועץ המשפטי לממשלה לעצור מיד את תהליכי ההפרטה העתידיים עד לחקירה ממצה של כל התהליך. הממצאים הקשים של תחקיר "ידיעות אחרונות" מטילים צל כבד על התהליך. על רה"מ להתערב ללא דיחוי ולהקים ועדת בדיקה פרלמנטרית או ועדת בדיקה ציבורית בראשות שופט, שבהן יהיו שותפים גם העובדים. ועדה כזאת תבדוק את תהליכי ההפרטה הפגומים והתנהלות קבלת ההחלטות תוך העדר הפיקוח הציבורי".

פרץ אף מתח היום ביקורת כללית על תהליכי ההפרטה במדינת ישראל. "שוב הוכח שאי-אפשר לנהל מדיניות בסיסמאות. המושג "הפרטה" הפך להיות כסות לחלוקת נכסים חיוניים ורווחיים של הציבור כולו למתי מעט".
