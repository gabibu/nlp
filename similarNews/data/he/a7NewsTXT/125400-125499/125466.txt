

נציגי רוב היישובים המיועדים להקים את גוש קטיף החדש,מעדיפים להקים אותו באיזור לכיש, באיזור הגובל עם הר-חברון. זו גם החלופה המועדפת על מועצת יש"ע.


נציגי רוב היישובים המיועדים להקים את גוש קטיף החדש, מעדיפים להקים אותו באיזור לכיש, באיזור הגובל עם הר-חברון. זו גם החלופה המועדפת על מועצת יש"ע.

כתבנו חגי הוברמן מציין כי כך התברר בפגישה שקיימו ביום שישי נציגי ששה יישובים, המיועדים להיות בסיס לגוש היישובים החדש. בפגישה, שנערכה בקיבוץ חפץ-חיים, שם שוהים מתיישבי גני-טל (שלא השתתפו בפגישה) היו נציגי כפר-דרום, קטיף, נצר חוזני, מורג, תל-קטיפא, נוה-דקלים ועצמונה. שתי החלופות העיקריות העומדות בפני המתיישבים הם איזור אופקים-צאלים, או איזור לכיש דרומה.

מחר יסיירו נציגי היישובים בשטחי שתי החלופות האפשריות, לפני קבלת ההחלטה הסופית. זו תתקבל רק אחרי סיורים נוספים של התושבים באיזורים אלו. השטח באיזור לכיש לכוד בין שטחי אש של
צה"ל לבין גדר ההפרדה, אולם היכולת להקים מועצה אזורית עצמאית שם גדול מאשר באיזור צאלים, שם רוב השטחים המיועדים ליישובים שייכים למועצות קיימות.

עוד מוסר כתבנו כי בקהיליית נצרים השוהה באריאל החליטו כעשרים משפחות, שלא לעבור ליישוב הזמני במושב יבול, ולהישאר באריאל. עוד חמש משפחות מתלבטות האם להישאר באריאל או לעבור ליבול. רב היישוב, הרב ציון טאוויל, החליט בסוף השבוע כי ישיבת נצרים, שהיתה אמורה להישאר באריאל, תעבור ליבול, אולם הכולל של נצרים יישאר באריאל.
