

במטה המחוז הדרומי הסתיים טקס לרגל ראש השנה. במהלך הטקס אמר מפקד המחוז כי רוב המבנים בישובים בנגב המערבי הם כאלה שנותנים מענה לאיום הקסאמים,מבנים שלא עומדים בתקן יוטפלו ע"י פיקוד העורף והרשויות.

במטה המחוז הדרומי הסתיים טקס לרגל ראש השנה. כתבנו משה פריאל מוסר כי במהלך הטקס העניק מפקד המחוז, ניצב אורי בר-לב, תעודות הוקרה לששת האנשים שבעירנותם מנעו פיגוע גדול בבאר שבע, ביניהם שני המאבטחים, פבל שטרוצקי ולואי אבו ג'מעה, שבגופם הצילו רבים.

ברלב התייחס גם למבצע העקירה ואמר כי הוא ארך כמעט שנה, "המבצע היה הכי מורכב והכי כואב שמשטרת ישראל עמדה בו אי פעם".

בתגובה לשאלת כתבנו, על היערכות משטרת המחוז לנוכח טילי הקסאם הנורים ללא הרף לנגב המערבי, השיב ברלב: "ב-48 השעות האחרונות אנחנו הוספנו כוחות רבים וחיברנו את כל גופי הבטחון והחירום- מד"א, כיבוי אש, פיקוד העורף של צה"ל וכולנו עובדים בצורה מתואמת. הגענו למרבית האירועים שאותם זיהינו, עיקר התפקיד שלנו יהיה הצלת חיים. המשמעות של זה - הגעה מהירה, פינוי הנפגעים והבאתם לבית חולים.

בר לב אמר כי באחד האירועים נפצעו ארבעה מתנדבים. "רוב המבנים בישובים בנגב המערבי הם כאלה שנותנים מענה לאיום הקסאמים, ישנם מבנים בודדים שלא עומדים בתקן הזה ואז ברוב המקרים, הרשויות המקומיות יחד עם פיקוד העורף דואגים למיגון", אמר.
