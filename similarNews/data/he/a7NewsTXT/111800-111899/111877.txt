

פעיל ימין מחשמונאים במודיעין נעצר הערב לחקירה לאחר שבביתו בוצע חיפוש.

חברו של הפעיל, שהיה איתו בביתו בזמן שנעצר, סיפר כי השוטרים הגיעו לביתו וערכו חיפוש יסודי לאחר שהציגו צו חיפוש. יצויין כי השוטרים המתינו עד שהוריו הגיעו הביתה ורק לאחר מכן הפכו את הבית.

החבר מציין כי הוא היה מופתע לחלוטין, שהרי לא מדובר בפעיל שמארגן את המאבק נגד העקירה באזורו, אלא בפעיל בולט שמשתתף במחאה.

"עד שהגיעו הוריו תיחקרו אותי ואת חברי והפכו את התיק. הם שאלו מה אנחנו מחפשים בבית שלו. הם לקחו מהבית כל מה שהיה קשור לגוש קטיף, כולל קלטות, אפילו של ילדים קטנים, ולקחו את הבחור לחקירה", סיפר.
