

האגודה הישראלית לסוכרת, המייצגת 400,000 חולי סוכרת בישראל תקיים את יום ההתרמה השנתי ב-18.5.05. תלמידי בתי הספר לבתים למבצע התרמה שסיסמתו ניתן למנוע סוכרת, כי "סוכרת זה לא עתיד כתוב מראש."

לדברי ד"ר חוליו וינשטיין, נשיא האגודה הישראלית "המחלה המטבולית הנפוצה ביותר בקהילה היא סוכרת מסוג 2, ושכיחותה מגיעה ל-7%-8% בקרב האוכלוסייה הבוגרת במדינות המערב. כיום מעריכים כי בעולם יש כ-180 מיליון חולי סוכרת ומעריכים כי מספר זה יכפיל את עצמו בעוד 20 שנה. נתונים מדאיגים אלה הפכו את מחלת הסוכרת למגיפה כלל עולמית. מאחר ומדובר במחלה כרונית מלווה בסיבוכים אשר גורמים לתחלואה ותמותה משמעותיות, וכן עקב העובדה שהטיפול בסוכרת כרוך בעלויות גבוהות במדינות מפותחות ומתפתחות כאחד, חשוב לפתח ללא דיחוי אמצעי מניעה להתפתחות מחלה זו".

לאחרונה פותח מודל תחזית פשוט לזיהוי אנשים בעלי סיכון גבוה לפתח מחלת הסוכרת.
אנשים עם גורמי סיכון הם אנשים בגיל 45 עם BMI מעל 25, השמנת בטן,סיפור משפחתי של סוכרת, גלוקוז גבוה בצום ,לחץ דם גבוה ורמה גבוהה של טריגליצרידים (שומני דם).

מחקרים הוכיחו כי גיל ומשקל מהווים את גורמי הסיכון החשובים ביותר להתפתחות מחלת הסוכרת. הסיכון לפתח סוכרת מסוג II בקרב נשים עם BMI 29 הוא פי 28 יותר גבוה בהשוואה לנשים עם BMI נמוך מ-22, כאשר סיכון בנשים עם BMI מעל 35 הוא פי 93. מחקר אשר בוצע באוסטרליה הראה שכיחות של סוכרת סמויה ב- 5.6% צעירים (25-34) ועליה עם הגיל עד לשכיחות של 53.1% מעל גיל 75.

בהתחשב בסיכון לפתח סוכרת הקשור לגיל, האגודה הישראלית לסוכרת פרסמה חוות דעת בה היא ממליצה לבצע סקירה עבור סוכרת סמויה ע"י העמסת סוכר בקרב האוכלוסייה מעל גיל 45 עם BMI מעל 25.

סקירת האוכלוסייה מתחת לגיל 45 מומלצת בקרב בעלי עודף משקל עם סיכון נוסף לפתח את המחלה, כגון סיפור משפחתי, סוכרת הריונית בעבר, יתר לחץ דם או שומנים בדם. ההמלצה היא לבצע את הסקירה פעם בשלוש שנים."
נ
יתן למנוע או לפחות לדחות את הופעת הסוכרת באמצעות שמירה על משקל גוף תקין, הקפדה על עיסוק בפעילות גופנית וטיפול תרופתי על פי הצורך.

כמדי שנה, תקיים האגודה לקראת יום ההתרמה פעילויות שונות שמיועדות להעלאת המודעות. ב-15.5.05 יתפרסם גיליון מיוחד של ביטאון האגודה בעיתון מעריב ויצורף למנויי העיתון ברחבי הארץ. ב-17.5.05 תשודר תוכנית טלוויזיה מיוחדת בשידור ישיר בערוצי הכבלים והלווין (ערוץ 25 בכבלים ו-98 בלווין ) בין השעות 20:30-21:30 במסגרת התוכנית ישיבו המומחים לשאלות הצופים. בשבוע ההתרמה יתקיים מבצע צרוף חברים לאגודה לסוכרת בהנחה. ב-18.5.05 יפתח מחזור חדש של קורס להכשרת פדיקוריסטים לטיפול בכף רגל סוכרתית. יריד סוכרת הפך כבר למסורת ביום ההתרמה. השנה, הוא יתקיים במרכז חורב בחיפה ב-. 18.5.05ביריד ישתתפו חברות התרופות, ציוד העזר הרפואי, חברות המזון וחברות שיציגו אביזרים ועזרים לשיפור איכות החיים. כן יתקיימו הרצאות לקהל הרחב מפי מיטב המומחים ביניהם: ד"ר אוסקר מינוחין, מנהל מחלקת סוכרת וליפידים מהמרכז הרפואי לין, ד"ר טומי הרשקוביץ, מנהל יחידת סוכרת בביה"ח לגליל המערבי, נהרייה וד"ר חוליו וינשטיין, נשיא האגודה.

