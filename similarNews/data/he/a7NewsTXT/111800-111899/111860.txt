

ח"כ אראלה גולן משינוי הגיעה בלווית ארבעה חברי מועצת שינוי לביקור בגוש קטיף. בתום הביקור אמרו המשתתפים שהגיעו עם דעה מוצקה בנוגע להתנתקות ויצאו עם הרבה ספקות. אחד מהם אף אמר: "אני שיניתי את דעתי".

היום הגיעו לגוש קטיף חברים ממועצת שינוי, חמשה אנשים, ח"כ אראלה גולן וארבעה מחברי המועצה, החברים התקבלו ע"י שלמה וסרטייל יו"ר הדסק המדיני של ישובי גוש קטיף ושלמה יוליס מנוה דקלים ועזרא אלדר ממושב גני טל. האורחים סיירו בחממות בגני טל, בקטיף ובעצמונה וקיבלו הסבר מקיף על כל הגידולים החקלאים בגוש קטיף ועל תרומתם הרבה למשק הישראלי. לאחר מכן יצאו לסיור בנוה דקלים.

אתר קטיף נט מדווח כי האורחים שהגיעו לגוש קטיף עם דעה מוצקה יצאו מהגוש עם הרבה שאלות וספקות לגבי התוכנית.אחד מהארוחים יצא המום מהסיור ואמר "אני שיניתי את דעתי".

בעקבות הסיור המוצלח הוחלט כי כל מועצת שינוי הנרחבת יגיעו לביקור בגוש קטיף ושאנשי שינוי יגלו נכונות לסייע לתושבי גוש קטיף לדחות את המעבר בשנה כדי לתת זמן מספיק לחקלאים לבנות משקים חדשים, כל זאת בתנאי, לדבריהם, שדחיה זו לא תמנע את תוכנית הפינוי מגוש קטיף.
