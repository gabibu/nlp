

מאז חוה"מ פסח בית הדין האזורי בת"א לא חזר לפעילות עקב השריפה שפרצה באזור הארכיב בקומה הראשונה, היקף הנזקים עומד על כ- 8 מליון , כ- 70 אלף תיקים נשרפו לחלוטין, מתוכם כ- 6,000 תיקים פעילים.

אהרן מונסה, המשמש כיועץ למנכ"ל בתי הדין הרבנים, מציין כי לכל התיקים קיים גיבוי ממוחשב במערכת הממוחשבת של בתי הדין למעט חומר שהוגש ע"י הצדדים המתדיינים אותו יצטרכו הצדדים להמציא מחדש לבית הדין.

טרם הוברר הגורם לשריפה האם מדובר בהצתה או קצר חשמלי במכונת הצילום.

מאז השריפה פעלה ההנהלה להביא את בית הדין למצב שיוכל להמשיך את תפקודו, לפיכך החל מיום שלישי, ח' אייר 17.5.05, ביה"ד פותח את שעריו וכל הדיונים שנקבעו לאותו יום יתקיימו.

עוד נמסר כי מזכירות ביה"ד הרבני תרכז את כל הדיונים שהתבטלו עקב השריפה בבית הדין מחופשת הפסח ועד ליום שלישי ח' אייר. תקבע להם מועד דיון חדש, ותשלח הזמנות לצדדים המתדיינים.

ביה"ד האזורי הרבני יאריך את שעות הפעילות על מנת לקצר את זמני ההמתנה שנוצרו עקב השריפה.
הכניסה הראשית חסומה והגישה לבית הדין תתאפשר דרך הכניסה למשרדי המועצה הדתית ת"א - רחוב אורי 1.

הנהלת בתי הדין מבקשת מהציבור הרחב שיפקוד את כתלי בית הדין לנהוג בסבלנות עד אשר יסתיימו כל השיפוצים שנגרמו עקב השריפה.
