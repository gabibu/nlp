

בשבוע שעבר פרצה שריפה בבית כנסת בעיר מלאכוובקא שבפרברי מוסקבה. הנזק היה עצום ובית הכנסת נשרף כמעט כליל.


בשעה 15:00, לפי השעון המקומי ברוסיה, יערכו אנשי חברה קדישא המרכזי במוסקבה הלוויה גדולה לתשמישי הקדושה וספרי הקודש הרבים שנשרפו.

הסוכנות היהודית דיווחה כי מדובר בבית כנסת השייך לתנועת חב"ד ואשר היה פעיל משנות ה-20 של המאה הקודמת.

בתאריך ה-1/3/2005 נמסר בניין בית הכנסת לבעלות הקהילה היהודית במקום.

בלילה שבין שישי לשבת, ה-7/5/2005, נפרץ בית הכנסת ונעשה נסיון לגנוב את ספר התורה אשר היה נעול בארון, הנסיון נכשל, ובמקום זאת לקחו מספר פריטים אחרים.

בניין בית הכנסת, אשר נבנה בשנת 1932, עשוי מעץ, כך שכשמכבי האש הגיעו למקום, כ-15 דקות לאחר פרוץ השריפה, לא עלה בידם להציל את הבניין.

דובר ארגון FEOR (השייך לחב"ד), ברוך גורין, מקשר את אירוע השריפה למניעים לאומניים.

נשיא המכון לחקר המזרח הקרוב, מר יבגני סטנובסקי, הצהיר ברדיו המוסקבאי שאין צורך לקפוץ למסקנות, אלא יש להמתין לממצאי החקירה. לדעתו, יכולים להיות מניעים שונים שונות לדליקה, החל מפלילי וכלה בתקלה טכנית.
