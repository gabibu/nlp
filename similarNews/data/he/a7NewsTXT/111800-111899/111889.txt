

בין רבבות החוגגים ביום העצמאות בגוש-קטיף, היה גם אחד שלא התבלט. הוא לבש בגדים אזרחיים, וגם הכיפה הסרוגה שלראשו השתלבה בים הכיפות הסרוגות שעל ראשי רוב החוגגים. מדובר בראש אכ"א, האלוף אלעזר שטרן.

אם היה מופיע בבגדים איתם הוא הולך בימי שיגרה, בוודאי מיד היה מושך את תשומת לב כולם, אך ביום העצמאות האחרון הופיע ראש אכ"א, האלוף אלעזר שטרן, בכוש קטיף בבגדים אזרחיים.

כתבנו חגי הוברמן מוסיף כי האלוף שטרן הגיע לבקר חברים במושב גני טל ולא נשאר בבית חבריו אלא טייל ברחבי הגוש, ואף הגיע לאיזור האגם שליד נוה-דקלים, שם נערכה עצרת הרבבות נגד תוכנית העקירה של שרון. פה ושם פגש מכרים שבירכו אותו לשלום.

דובר צה"ל הבהיר כי "האלוף שטרן נסע במסגרת חופשת יום העצמאות עם משפחתו לביקור חברתי בגוש-קטיף. הוא לא השתתף בכל צעדה או אירוע מאורגן".
