

שחר טנא מנכ"ל "מועצת הדבש": "בשל מזג האוויר החם במהלך השבוע האחרון והשפעתו על הפריחה מוקדמת, צפוי גידול של כ-10% ברדיות דבש האביב "

היקף ייצור הדבש בישראל מוערך בכ-3,500 טון מתוכם כ-40% בתקופת האביב.

בשל גל החום במהלך השבוע והשפעתו על פריחת מוקדמת במיוחד של כלניות וצמחים ממשפחת המצליבים (פרחי חרדל בר, צנון בר ועוד) ובמקביל לתהליך רדיית הדבש מזן אקליפטוסים מסוגי טורווד וטור-קואטה, צפוי גידול של 10% ברדיות דבש האביב.
דבש האביב מהווה כ-40% מכלל גידולי הדבש בישראל.

מר שחר טנא מציין עוד, שעד היום כמות הגשם שירדה בחורף האחרון מבחינת מגדלי הדבורים הייתה בפיזור גיאוגרפי אידיאלי ובמידה שגם בחודשים מרץ-אפריל ימשיך לרדת הגשם עלפי הסטטיסטיקה עד כה, צפויה גם פריחה מסיבית של פרחי בר באביב ותגדל תפוקת רדיית הדבש גם בעתיד.

בישראל קיימים כ 90,000 כוורות המוחזקות ע"י 450 כוורנים (קיבוצים, מושבים, חקלאים, פרטיים ועוד)המייצרים כ 3,500 טון דבש בשנה .

בישראל מיוצרים מספר סוגי דבש: דבש הדרים, דבש פרחי בר, דבש איקליפטוס, דבש אבוקדו, דבש זעתר, דבש אזוב וקורנית, דבש דרדר, דבש שלמון, דבש אשל, דבשים מצמחי תבלין ואחרים.


