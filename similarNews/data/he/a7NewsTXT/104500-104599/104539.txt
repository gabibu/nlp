

השר נתניהו התלהב משפע אתרי המקום, וסייר במקום למעלה משעתיים, תוך שאנשי הביטחון מנסים להשיג את מרוצתו במהלך הסיור.

שר האוצר בנימין נתניהו ביקר בגן לאומי בית שאן. במהלך הביקור קיבל השר הסבר ממנהל הגן הלאומי ניסים בדוס אודות ההיסטוריה המפוארת של בית שאן, החל בימי הפרעונים המצריים עבור בתקופה הרומית בה הייתה העיר בשיא פריחתה ועד ימינו אנו, עת החפירות הארכיאולוגיות במקום חשפו את מבני הפאר של העיר הרומית- בית מרחץ, תיאטרון ואפילו מבנה שירותים ציבוריים...

השר נתניהו התלהב משפע אתרי המקום, וסייר במקום למעלה משעתיים, תוך שאנשי הביטחון מנסים להשיג את מרוצתו במהלך הסיור.

נתניהו שמע אודות הפסיפסים המרהיבים של מנזר קירי מריה הנמצא בתוך הגן הלאומי, וללא היסוס שינס מתניים והגיע למקום. הפסיפסים המיוחדים של האתר נמצאים במצב המחייב שימור, שר האוצר הודיע כי יתן ליבו לעניין זה ויסייע באיתור תקציב לשימורם.

