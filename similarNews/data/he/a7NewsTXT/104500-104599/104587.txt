

נשיא ארה"ב דרש נשיא רוסיה להחזיר ספרי קודש יהודיים שהוחרמו בתקופת השלטון הסובייטי.

במעריב דווח כי במהלך פגישתם היום דרש בוש, מעמיתו פוטין, שישיב לתנועת חב"ד ספרי קודש יהודיים שהוחרמו על ידי השלטונות הסובייטים. נשיא ארה"ב ג'ורג' בוש סיים את מסעו במדינות אירופה שנמשך חמישה ימים ויצא בדרכו חזרה לוושינגטון.

קונדוליסה רייס, הצהירה לפני שנכנסה לתפקידה החדש, בפני ועדת יחסי החוץ של הסנאט, כי מחלקת המדינה תלחץ על הפדרציה הרוסית להשיב כתבי דת נדירים ומיוחדים במינם לידי אגודת חסידי חב"ד בארצות הברית. "אנו נפעיל מאמצים ביחס לסוגיות הללו ולסוגיות הנוגעות למסמכי שניארסון", אמרה רייס.

"עלינו לשים לב למה שקורה ברוסיה ביחס לזכויות האדם ולחופש הדת", הוסיפה רייס. הערותיה של רייס נעשו בתגובה לשאלותיו של הסנטור האמריקאי נורם קולמן ביחס להחזרת הספריה והארכיון של חב"ד, המוחזקים בספריה הלאומית הרוסית ובארכיון הצבאי הלאומי הרוסי.

בנובמבר 04', הגישה חב"ד בבית המשפט הפדרלי של לוס אנג'לס תביעה כנגד הפדרציה הרוסית, השר הרוסי לתרבות ולתקשורת המונים, הספריה הלאומית הרוסית והארכיון הצבאי הלאומי הרוסי. התביעה מעלה טענות בדבר הפרות של החוק הבינלאומי ומבקשת הוצאתו של צו המונע את המכירה או ההשמדה של האוסף ואת החזרתו המיידית לספריה המרכזית של חב"ד בניו יורק.

חב"ד מיוצגת על ידי עורכי הדין מרשל ב' גרוסמן, סת' מ' גרבר וג'ונתן א' סטרן ממשרד אלשולר, גרוסמן, סטיין וקהן.

משרדי הראשיים של חב"ד ממוקמים בברוקלין, ניו יורק, והיא הארגון היהודי הגדול ביותר בעולם כיום, בעל 2,700 סניפים בינלאומיים. חב"ד נוסדה בשנת 1772 על ידי הרב שניאור זלמן מליידי (Liadi).

כתבי הדת אותם מבקשת חב"ד להשיב לידיה הם ספרים, ארכיונים וכתבי יד נדירים ומיוחדים במינם של פילוסופיית חב"ד, הדין היהודי הדתי, תפילה ומסורת. מעל ל-12,000 ספרים ו-381 כתבי יד השייכים לחב"ד מוחזקים על ידי הספריה הלאומית הרוסית. בנוסף, הארכיון האבוד זה מכבר והמכיל מעל ל-25,000 עמודי כתב יד מאוכסן בארכיון הצבאי הלאומי הרוסי.

שורשיה של פרשת ספרית חב"ד בתחילת המאה ה-20. הרבי ה-5 מלובביץ', הרב שלום דובבר שניאורסון (1860-1920), נמלט בשנת 1915 מהצבא הגרמני המתקרב עם מהלכה של מלחמת העולם הראשונה ונאלץ להשאיר מאחוריו את רוב כרכי הספריה, אותם הוא הפקיד במוסקבה לצורך שמירתם. המהפכה הבולשביקית מנעה ממנו מלשוב ולהחזיר לידיו את הספריה. בערך בשנת 1924, הפקידה ברית המועצת את ספרית חב"ד בספריה הלאומית הרוסית, שם היא נותרה עד עצם היום הזה.

חלקו השני של האוסף, הארכיון, נתפס בתקופת מלחמת העולם השניה. הרבי ה-6 מלובביץ', הרב יוסף יצחק שניאורסון (1880-1960), אשר נעצר בשנת 1927 על ידי הסובייטים ונדון למוות בשל אמונתו היהודית, הצליח בסופו של דבר להימלט לפולין וקיבל מאת הסובייטים רשות לקחת עימו את הארכיון. הרב שרד את ההתקפות על ורשה ואת כיבושה על ידי גרמניה הנאצית במלחמת העולם השניה וברח לארצות הברית, אולם נאלץ להשאיר מאחוריו את הארכיון. גורלו של הארכיון נותר לוט בערפל עד שחלק ממנו נתגלה והושב על ידי פולין לחב"ד בשנות ה-70'. לאחרונה, נודע לחב"ד כי רובם המכריע של כתבי הארכיון נתפסו על ידי הצבא הסובייטי מידי הנאצים והושמו לאחר מלחמת העולם השניה בארכיון הצבאי הלאומי הרוסי.

על אף שנים של מאמצים פוליטיים, רוסיה נמנעה מלהשיב את הספריה לידי חב"ד. אישים כמו הנשיא קלינטון, סגן הנשיא גור והסנטור דול דרשו את השבת הספריה לידי חב"ד. בשנת 1992, כל 100 חברי הסנאט האמריקאי כתבו לנשיא הרוסי דאז, ילצין, והפצירו בו למלא את התחייבותו להשיב את הספריה. ברוסיה עצמה, מיכאל גורבצ'וב ובית המשפט הרוסי העליון ציוו כי הספריה תושב לחב"ד. לאחר שהספריה הלאומית הרוסית התעלמה מהצווים, הבטיחו הנשיאים ילצין ופוטין, כאחד, כי הספריה תוחזר. ולמרות זאת, כל התקדמות משמעותית לא נעשתה.

משרד עוה"ד אלשולר, גרוסמן, שטיין וקהן הוא חברת עורכי דין הממוקמת בלוס אנג'לס, והוא בעל שם בינלאומי בזכות הייצוג הנמרץ והיצירתי בתביעות סבוכות בתחום העסקים והבידור ובעסקאות מסחריות. החברה הוקמה בשנת 1952 והיא מונה 100 עורכי דין.
