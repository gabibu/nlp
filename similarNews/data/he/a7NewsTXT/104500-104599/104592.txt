

נשיא המדינה, משה קצב, צפוי לבקר בשבוע הבא באוסטרליה, כך הודיע היום ראש הממשלה האוסטרלי, ג'ון הווארד. הביקור יהיה הראשון מזה 20 שנים של נשיא ישראלי ביבשת, מאז ביקורו של הנשיא הרצוג בשנת תשמ"ו.

הנשיא, צפוי לנחות ביום שני בסידני, לבקר גם במלבורן ובקנברה ולהיפגש עם הווארד ובכירים בממשלו. זאת, לאחר יבקר גם בקהילה היהודית הזעירה שבהונג קונג.

הנשיא יקדיש חלק ניכר מזמנו לפגישות עם ראשי וחברי הקהילות היהודיות בסידני, קנברה ומלבורן, בדגש מיוחד על בני נוער, תלמידי בתי ספר יהודיים. הנשיא ייפגש עמם לשיחות חופשיות וישיב על שאלותיהם

אל ביקור הנשיא בן עשרת הימים, מצטרפת משלחת של 19 אנשי עסקים וכלכלה מישראל. בראש המשלחת יעמוד מר גורי מלצר, יו"ר לשכת המסחר אוסטרליה-ישראל. אנשי המשלחת ישתתפו בסמינר עסקי ויקיימו מפגשים עם אנשי כלכלה ושלטון בכירים באוסטרליה.





