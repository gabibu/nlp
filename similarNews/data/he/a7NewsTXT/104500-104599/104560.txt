

נער מבנימין נעצר בשבוע שעבר במהלך הפגנה שנערכה בצומת גלילות, ולטענתו הוכה ע"י שוטר בכל חלקי גופו. במשך שבוע ניסה התושב יחד עם אימו להשיג את התיק הרפואי מבית החולים איכילוב, אך "התיק נעלם".

ביום רביעי שעבר נעצרו שני בחורים באזור גלילות, לאחר שהשתתפו בהפגנה נגד הגירוש המתוכנן של יהודים מגוש קטיף וצפון השומרון. אחד מהעצורים היה אריאל ח. מאחד היישובים בבנימין.

הנער בן ה - 17.5 סיפר: "הלכתי יחד עם עוד חבר לאחר שהתרחקנו מההפגנה. ראינו ניידת ולא התייחסנו. ולפתע קפצו שוטרי יס"מ ועצרו את שנינו".
אותו תושב סיפר כי ביקש מהשוטר שעצר אותו להציג לו תעודה מוסמכת, אך נענה בחבטה עזה. "גם השוטרים האחרים לא הסכימו להציג לי תעודות ו"פוצצו לי את הצורה" על הכביש.
"כשחיכינו ברנטגן משכה אותי אחת האחיות הצידה ואמרה: תשמעי טוב, לכמה רופאים כאן יש הסדר עם המשטרה והם עושים את הבדיקות לפי הדרישות של המשטרה, ולכן הממצאים בהתאם, לפי הבקשות"לאחר מכן השליכו אותי לניידת והניחו אותי מאחור. שוטר שישב לידי העניק לי מכות לכל אורך הנסיעה תוך כדי ששוטרים נוספים שישבו בניידת עודדו אותו".

כשהגיעו העצורים לתחנת הרצליה ביקש השוטר פרטים מזהים. אריאל סיפר כי התלבט אם להציג תעודה. "כשראה שאני מתלבט לקח את קלסר המשמרת, שהוא כבד ביותר, והנחית בעזרתו מכה על הראש, ומיד אחר כך נתן לי מכה ברגליים".
לאחר שהסתיימה חקירתו, ביקש אריאל להיבדק בבית חולים בעקבות המכות הקשות שקיבל ונלקח בניידת לבית החולים איכילוב.

"הרופא הסתכל והציץ בעין. אחרי איזה שעה שלחו אותי חזרה עם ההתחייבות לשלם ולא נתנו לי שום דו"ח רפואי למרות שביקשתי", מסר אריאל לכתב השבועון "בשעה טובה" שחשף את הפרשייה.

כשבוע לאחר המעצר, ואימו של אריאל, עדיין נרעשת ביותר: "כשפגשתי את בני בבית המשפט ביקשתי ממנו את סיכום המחלה, נייר הכרחי בכל שחרור מבי"ח, והוא סיפר לי שלא קיבל אותו אלא רק קיבל טופס דרישה לתשלום על האשפוז במיון ובדיקה של רופא.
לאחר ששוחרר בבית המשפט, נגשנו שוב לאיכילוב, מספרת יהודית, 15 שעות בלבד לאחר שאושפז, וביקשנו את המסמכים הרפואיים. וכאן לתדהמתה נמסר לה ש"התיק לא נמצא".

"אריאל נכנס ב - 12:15 אחרי חצות הלילה ויצא ב - 1:15. למחרת הגענו לאיכילוב ב - 1:30. שאלתי את המזכירה: "כיצד התיק נעלם, הרי לא עברו 24 שעות והם חייבים לפי החוק להשאירו במיון?". בתחילה לא אמרתי לה שמהמשטרה הביאו אותו לביה"ח, והיא השיבה לי שבאמת מפליא שהתיק לא נמצא בחיפוש שערכה. ואז שאלתי למה נתנו את הסיכום למחלה למשטרה? וכשהבינה שהיה עצור, השיבה לי ב'ככה' וב'זהו'.
"אמרתי לה שזה לא יכול להיות והילד מספר שגם לא צילמו אותו במהלך האשפוז. היא השיבה לי שאם אני רוצה לברר שאתקשר רק ביום ראשון. היא סירבה גם להפנות אותי למנהליה".

האמא מספרת כי גם כאשר בדקה את דרישת התשלום שקיבלה מבית החולים נוכחה שלא עשו לו צילומים למרות טענותיו על כך שחטף מכות מכל הכיוונים.
"רואים פנס ענק בעין ונפיחות בכל האזור, סימנים אדומים באזור הרקה והעורף וסימנים כחולים על הגב. ביד בזרוע ימין איפה ששמו את האזיקים שמו אותם כל כך חזק, שרואים סימן חזק והאזור נפוח בערך 20 ס"מ, וגם שם לא צילמו", הבהירה.

גב' ח. אומרת כי הדבר היה נראה בעיניה תמוה, ועל כן החליטה להכניס שוב את בנה לאשפוז. כאשר הפעם תעקוב מקרוב אחר הטיפול הרפואי לו נזקק.
"הכנסתי אותו למרות שהזהירו אותי כי יתכן שקופת החולים לא תאשר את המימון לאשפוז, אבל התעקשתי בגלל שראיתי בפירוש שיש פגיעות שלא נבדקו וממילא לא טופלו".

חלק מהצוות שהיה עוד בלילה הכיר אותו והחל לבדוק אותו שנית. במקביל גייסה האם קרוב משפחה שמשמש כמנהל מחלקת אורטופדיה שיקומית בבית החולים, והכניסה אותו לתמונה.
"בינתיים עשו לו שוב בדיקה וחשדו שיש פגיעה בגב. כשחיכינו ברנטגן משכה אותי אחת האחיות הצידה ואמרה: תשמעי טוב, לכמה רופאים כאן יש הסדר עם המשטרה והם עושים את הבדיקות לפי הדרישות של המשטרה, ולכן הממצאים בהתאם, לפי הבקשות. לא פלא, אם כן, שלא צילמו אותו אתמול"

היא הציעה לה שלפני שהוא עושה בדיקות תברר מי הצוות הרפואי שיטפל בבנה כדי למנוע שוב מצב שלא ייבדק במקומות שנפגע.
לדבריה, הרופאים המשיכו ועשו לו את הצילומים הנדרשים לאחר שחשדו בבעייה מסויימת בגב. בינתיים הבן דוד הגיע יחד עם אורטופד נוסף והם הזדעזעו לראות את הילד במצבו.
לאחר מכן שלחו אותו שוב לצילומים וב"ה לא נמצאו שברים נוספים.
הרופא האורטופד שהובא ע"י קרוב משפחתה, צירף נספח לסיכום המחלה ובו פירט את כל המקומות בגוף בו נחבל אריאל ע"י השוטר.

ואם חשבתם שהסיפור נגמר כאן אזי תופתעו. ביום ראשון התקשרה גב' יהודית ח. למשטרה וביקשה לקחת את הסיכום הראשון של המחלה, כפי שקבעה עם המזכירה, כזכור, לאחר שנדחתה עם שחרורו.
"היא אמרה לי, המזכירה, שיש פרוצדורה מיוחדת ואם אשלם באופן נפרד אז אוכל בסוף לקבל את הסיכום. שאלתי אותה: "ומה קורה עם המשך הטיפול בקופת החולים המקומית?
והיא השיבה לי שהרופאה תשלח פקס לביה"ח וכך אוכל לקבלו". האמא מציינת כי עד יום רביעי האחרון לא קיבלה הרופאה שום סיכום וזאת למרות הסיכום וההבטחה במזכירות.

"אתמול (ב') נסעתי למח"ש בירושלים והגשתי תלונה נגד השוטר שתקף את בני. הם הודיעו לי בצורה לקונית: "מעבירים את זה לתל אביב ואם יראו עניין בתלונה, יפנו אליכם".
האם הסבירה להם כי יש לה גם את שם השוטר ופרטים נוספים, אבל נאמר לה בתגובה כי לא ברור שהם יחקרו את התלונה.
