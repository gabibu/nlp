

יו"ר ההסתדרות החדשה, ח"כ עמיר פרץ, תוקף בחריפות את שר האוצר ואת שר הביטחון הפועלים להפרטת התעשייה הצבאית.

לדברי פרץ: " לא יתכן לנהל מו"מ בלי להגיע תחילה לסיכומים עם העובדים. הדרך בה מנסים להבריא את התעשייה הצבאית באמצעות העברת נכסים בטחוניים לידיים פרטיות איננה מקובלת".

עוד הוסיף כי "עובדי התע"ש בנו ופיתחו את מפעלי התע"ש במשך שנים רבות ואין סיבה להעביר את הנכסים הללו לבעלות פרטית".

לדבריו, "המדינה חייבת לבצע תכנית הבראה תוך כדי הסכמה עם העובדים ושמירה על התע"ש כיחידה שלמה אחת".

"הידיעות כי הנהלת התע"ש מקיימת מו"מ עם רוכשים פוטנציאליים, עוד בטרם הושגה הסכמה עם העובדים על שמירת זכויותיהם מערערת את האמון בין הצדדים ויוצרת משבר חמור וקשה ביותר" דברי ח"כ עמיר פרץ.

