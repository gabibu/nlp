

כחמש מאות מליון דולר חולקו עד סוף השבוע שעבר ללמעלה ממאה אלף ניצולי שואה ויורשיהם.

הסכום המדובר חולק לניצולים מטעם ארגון "זיכרון, אחריות, עתיד" שהוקם בתחילת שנת 2000. הארגון הוקם מתוך מגמה לפצות כספית ניצולים יהודיים ומשפחותיהם מעבר לקורבנות עבודות הכפייה של השלטון הנאצי, שבהם גם מי שאינם יהודים.

בידי הארגון הזה נצברו עד כה 4.5 מיליארד דולר שמקור מחצית מהם הוא מכספי חברות גרמניות וחציו מכספי ממשלת גרמניה.

בהודעת הוועדה לבקשות פיצויים מגרמניה אמש, הודיעה דוברת הוועדה כי סכום של כארבעת אלפים ושמונה מאות דולר הועברו בשלב ראשון של פיצוי לכל ניצול יהודי בחמישים ושלוש מדינות. הדוברת ציינה כי תשלום שני יועבר לניצולים עד ליום חמישי.

בארה"ב, כ-29,100 ניצולים קיבלו כ-141 מיליון דולר, הוסיפה הדוברת.

ועדת התביעות מעריכה את מספר הזכאים לפיצויים בכ-160,000. לעת עתה, היא קיבלה כ-250,000 בקשות.
