

בפעולה של שירות הביטחון הכללי נעצרו שני מחבלים שביקשו לבצע פיגוע התאבדות באחת הערים.

השניים, המחבלת שאמורה הייתה לבצע את פיגוע ההתאבדות וגבר שסייע לה וליווה אותה, נעצרו בצפון השומרון. השניים היו אמורים לצאת מהשומרון לעבר אחת הערים בצפון הארץ ושם לקבל את מטען החבלה לקראת ביצוע הפיגוע.

משטרת ירושלים הכריזה על עליית רמת הכוננות בבירה, בעקבות התרעה על פיגוע אותו מבקשים המחבלים לבצע בעיר.

חששה המרכזי של משטרת ירושלים הוא ממחבל שיחדור מכיוון רמאללה ויבקש לבצע פיגוע ביריד חוצות היוצר המתקיים בימים אלה במרכז העיר.

במרכז רמאללה לכדו חיילינו שישה מבוקשים.

צפונית לחלחול עצרו כוחות הביטחון שני מחבלים מבוקשים.

בפעולת צה"ל בשכם נפצע חייל באורח קל, הוא הועבר לטיפול רפואי.

