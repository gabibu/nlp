

מאז שעות הלילה מתנהל בחוף הדרומי של רצועת עזה מצוד נרחב אחר חביות שזוהו על ידי תצפיתנים של צה"ל.

הפעולה החלה בעקבות מידע מודיעני על כוונת הרש"פ להבריח אמצעי לחימה, חבלה ונשק דרך הים בחביות. בפעולה משתתפים כוחות חיל הים מסוקים ושריון. המסוקים יורים לעבר החביות לפני שייבדקו.

בשעת הפעולה על חוף הים עצמו נכנסו טנקים לשייך עג'לין שמדרום לעזה, בכדי לחסום דרך ראשית המובילה לעיר, זאת מתוך מגמה למנוע בריחת מחבלים מכיוון הפעולה למקומות מסתור. קולות פיצוץ וירי נשמעים מאזור הפעולה כך מדווחים מקורות פלשתיניים.

