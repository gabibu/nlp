

הוועד למניעת הרס העתיקות בהר הבית מתריע מפני קריסה והתמוטטות הכותל הדרומי של מתחם הר הבית. הוועד שלח מכתב לראש הממשלה אריאל שרון ובו נאמר כי "התנפחות הכותל הדרומי החריפה לאחרונה ובחצי השנה האחרונה הגיעו מימדיה למצב בלתי הפיך. אנו מתריעים ומסבים את תשומת ליבך לכך שהכותל באזור זה יקרוס בזמן הקרוב ביותר. סכנת ההתמוטטות היא קרובה וממשית, נראית לעין ומגובה בחוות דעת של מומחים". הוועד קורא לרה"מ לטפל בדחיפות בנושא- "לפני שיקרה אסון".
