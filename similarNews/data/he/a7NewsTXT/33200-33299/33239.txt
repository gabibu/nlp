

גורמים בכירים במערכת הביטחון מציינים את עובדת התרחבות התופעה ובה הסגירו את עצמם מחבלים שביקשו לבצע פיגוע התאבדות, לכוחות הביטחון.

על פי דיווחי אותם גורמים בימים האחרונים בלבד הסגירו את עצמם כשלושים מחבלים. בצה"ל מעריכים כי מגמה זו נובעת מחשש המחבלים ובני משפחותיהם ממדיניות הריסת בתי משפחות המחבלים.

בדיווחים על התופעה צוין עוד כי בני משפחות מחבלים מסגירים אף הם את מתכנני הפיגועים. בין השאר הוזכר המקרה עליו דווח בעבר ובו ירה אב ברגל בנו לאחר שזה ביקש להיפרד ממנו לקראת ביצוע פיגוע התאבדות.

כמו כן נודע כי חלק מהמסגירים עצמם לידי צה"ל אף מנהלים הליך של משא ומתן עם כוחות הביטחון בטרם הסגרת עצמם. בהליך זה מבקשים המחבלים להבטיח שלא ייהרס בית משפחתם לאחר שיוסגרו בעוון פיגועים אחרים בהם היו שותפים.

גורם בכיר בצה"ל ציין כי אמנם עדיין קיימות התרעות רבות אולם "זו הפעם הראשונה שיש יותר חגורות נפץ ממתאבדים בשטח".

