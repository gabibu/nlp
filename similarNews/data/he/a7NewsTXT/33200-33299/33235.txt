

ראש אגף התנועה במטה הארצי ניצב יעקב רז הורה לתגבר את מערך התנועה בצפון בשל ריבוי תאונות הדרכים באזור זה. התגבור יבוצע על-ידי יחידת עתודה שכבר הועברה למחוז הצפוני וכן הועברו ניידות שכורות לפעילות סמויה, לצורך תפיסת עבריינים והרתעת נהגים.

יחידות משטרת התנועה הארצית והמחוז הצפוני הונחו על-ידי סגן המפכ"ל וראש אגף התנועה לבצע פעילות מוגברת בכבישים תוך פריסה רחבה, נוכחות, הרתעה ואכיפה ממוקדת של עבירות מהירות, סטיה מנתיב ובסופי שבוע איתור נהגים הנוהגים בשכרות.
