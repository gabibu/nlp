

כ-500 מיליון דולר פיצויים מטעם התעשיה הגרמנית כבר חולקו ליותר מ-100,000 ניצולי שואה או יורשיהם. כך נמסר אתמול בניו-יורק. סכום זה הוא רק כשנים-עשר אחוזים מתוך סכום הפיצויים שהתעשיה הגרמנית התחייבה להעביר לעבודי כפייה מתקופת מלחמת העולם. כל אחד מהניצולים שכבר פוצו קיבל מקדמה על-סך ארבעת אלפים ושמונה מאות דולאר. ועדת התביעות מעריכה את מספר הזכאים לפיצויים בכ-160,000. לעת עתה, היא קיבלה כ-250,000 בקשות לפיצוי.
