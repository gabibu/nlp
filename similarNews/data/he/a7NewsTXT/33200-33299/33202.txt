

שר הביטחון בנימין בן אליעזר הודה כי למערכת הביטחון בישראל לא ידוע איזה נשק ואמצעים כימיים וביולוגיים מחזיק שליט עירק סדאם חוסיין.

יחד עם זאת העריך שר הביטחון כי אם תתקוף ארה"ב את סדאם חוסיין, והוא יחוש כי האמריקנים "הולכים עד הסוף", הוא ישתמש בכל כלי הנשק שיש ברשותו.

בהרצאה שנשא בפני ראשי רשויות מקומיות במשרד הביטחון בתל אביב אמר שר הביטחון: "אם האמריקנים יתקפו את עירק וסדאם חוסיין יידע, שקלה ונחרצה עם האמריקנים ללכת עד הסוף, אני מעריך שיטיל את כל מערכות הנשק שלו נגד ערים ויישובים שלנו".

