

עובדי תעש מפגינים בצמתים מרכזיים נגד הפרטת התעשיה הצבאית.

הדרך מצומת מורשה לצומת רעננה חסומה מצפון לדרום ויש שיבושי תנועה קשים. במבואות הדרומיים של חיפה מפגינים עשרות מעובדי מפעל תעש שליד טירת כרמל. הם מבעירים צמיגים ודרך מספר ארבע סגורה לתנועה מצומת מת"ם לכניסה הצפונית לטירת כרמל. גם שם יש שיבושי תנועה. בכניסה הדרומית לקרית שמונה מפגינים עשרות מעובדי מפעל תעש בעיר. הם משבשים את התנועה ומבעירים צמיגים.

ועד העובדים אומר כי ההנהלה החליטה למכור את כל המפעלים והיא נושאת ונותנת עם חברה אמריקנית ועם סולתם ואלביט.

השבוע נמסר כי הממשלה מוכנה להזרים לתעש מיליארד ושלוש מאות מיליון שקל כדי להבטיח את המשך קיומו בתנאי שתוכנית ההבראה תיכלול סגירת מפעלים ומכירתם ושינוי בתנאי ההעסקה של העובדים.



