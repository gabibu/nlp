

במסיבת עיתונאים שכינסה היום רשות העתיקות תוארה סכנת התמוטטות ממשית לכותל הדרומי. אנשי הרשות הציגו את עובדת "התנפחות" הכותל, תופעה המתרחשת כשלב מכריע לקראת התמוטטותו של הכותל.

הגורמים להתפתחות זו במבנה הכותל הדרומי הם ככל הנראה פעולות הבניה חסרות הפיקוח הראוי המתבצעות על ידי אנשי הוואקף.

ראשי הוועד למניעת הרס עתיקות קראו בדבריהם לסגור את המסגד שהקימו אנשי הוואקף במבנה אורוות שלמה.

ראש עיריית ירושלים אהוד אולמרט הצטרף לקריאת אנשי הוועד ותבע מממשלת ישראל לנהוג כמצופה ממי שאחראי למתרחש בהר הבית ולמנוע את התמוטטות הכותל, "הגענו לרגע האמת" אומר אולמרט "הקריסה של הכותל היא אקטיבית ומתקדמת בכל יום, יש למנוע את ההתמוטטות ולמנוע אסון ארכיאולוגי, אסון היסטורי ואסון בחיי אדם." דברי אולמרט.

אולמרט הוסיף וציין כי עד כה נעשו מספר ניסיונות לקיים הידברות עם ראשי הוואקף בכדי למנוע את הצפוי ואלם כל הניסיונות נכשלו.

