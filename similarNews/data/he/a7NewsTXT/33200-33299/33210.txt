

המשטרה התירה לפרסום את שמות חמשת הצעירים שניספו הבוקר בתאונת הדרכים בכביש ירושלים-תל אביב. החמישה הם: עידן אלבז בן 17, שמעון נחום בן 17, שמואל כהן בן 18, שלמה פרץ בן 17, דוד כהן בן 17, כולם תושבי טירת הכרמל. הלוויותיהם של החמישה ייערכו הערב.

הצעירים נהרגו בהתנגשות בין מכוניתם לבין משאית בכביש חיפה-תל אביב הישן, מדרום לקיבוץ החותרים. התאונה אירעה זמן קצר לאחר השעה ארבע לפנות בוקר.

הערכות המשטרה הן כי לאחר שהתנגשה המכונית בעמוד וממנו נזרקה אל הנתיב שמנגד ושם התנגשה במשאית לחלוקת לחם שבאה ממול. מעוצמת ההתנגשות, נמחצה המכונית הפרטית מתחת לגלגלי המשאית, נגררה על ידה למרחק של עשרות מטרים עד שהתנגשו בעץ וסטו לתעלה שבימין הדרך.

למקום הוזעקו כבאים משירותי הכיבוי של חיפה שנדרשו למאמץ רב כדי לחלץ את גופות חמשת הצעירים מתוך המכונית.

שמעון בר, עובד מטעם המאפייה שישב ליד הנהג סיפר לכתב עתי"ם: "שמעתי מכה ואז התעוררתי. שאלתי את הנהג מה קרה. הוא אמר שנכנס בעמוד. המכונית הפרטית הסתובבה כמה סיבובים ונעצרה בכיוון המכונית שלנו. תפסתי את הכסא חזק כי ראיתי את המשאית מדרדרת לכיוון העץ. שאלתי את הנהג במי התנגשת והוא אמר לי באוטו שנכנס בו. אחר כך לא ראינו כלום. ירדנו מהמשאית ונשכבנו על הרצפה. 40 דקות חיפשנו את האוטו ולא ראינו אותו. לא ידענו איפה הוא נמצא. כל הזמן הוא היה מתחת לגלגלים של המשאית".

