

האגודה למניעת אלכוהוליזם קורא למשטרת התנועה לערוך בשבת הקרוב מבצע אכיפה ארצי, כדי לאתר צעירים הנוהגים תחת השפעת אלכוהול. זאת בעקבות גל תאונות הדרכים הקטלניות, שבהן נהרגו צעירים לאחר בילוי ושתייה.

לדברי מנהל מחלקת ההסברה באגודה, ליאת גפן, עצם הפרסום המוקדם על המבצע משטרתי מתוכנן, יכול לגרום להרתעה בקרב הנהגים. "השיטה הוכחה כיעילה בארה"ב ובאירופה, שם ירד בשיעור ניכר מספר התאונות שנגרמו על-ידי נהגים שיכורים, בלילות בהם דיווחה המשטרה מראש על מבצעים שלה לבדיקת רמת האלכוהול".

גפן אמר כי האגודה מודעת למטלות הרבות שיש למשטרה בשל המצב הביטחוני, אך לדבריה, לא יתכן שבמשך תקופה ארוכה לא יתבצעו בדיקות אלכוהול ולא תהיה נוכחות של המשטרה באזורי הבילוי של הצעירים בסופי השבוע.

על פי נתוני האגודה למניעת אלכוהוליזם, נהיגה ברכב לאחר שתיית שתי פחיות בירה או שתי כוסיות וודקה מעלה פי 11 את הסיכון לתאונה. גפן אומרת כי האלכוהול פוגע בכושר הריכוז של הנהג, בזמן התגובה, בחדות הראיה, וביכולת השיפוט שלו לגבי מרחק ומהירות. "בהעדר היכולות האלה הרי שאובדן השליטה על ההגה, סטייה מנתיב או התנגשות חזיתית - הם בלתי נמנעים כפי שהיה לצערנו בתאונות המחרידות השבוע".


