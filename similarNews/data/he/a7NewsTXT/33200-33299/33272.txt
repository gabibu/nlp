

הרמטכ"ל רב אלוף משה יעלון תוקף בראיון בעיתון "הארץ" גורמים ישראלים המנגחים את צה"ל ואותו אישית.

בראיון הראשון מאז כניסתו לתפקיד שיפורסם מחר אומר הרמטכ"ל: "אתה עומד ומנסה לבלום ויורים עליך מכל הכיוונים, ובאים אנשים מהצד שלך וחופרים תחתיך,ממש חופרים תחתיך. הדבר הזה מתסכל, מאד מתסכל. לפעמים זה מטריף אותי.

"קשה לאנשים לתפוס מציאות שהם לא שולטים בה ונוח להם יותר להאשים את הצד הישראלי, או את הצבא, או את הרמטכ"ל. ברור לגמרי שאין חומת מגן אם באים ישראלים ושוברים אותה או חופרים תחתיה".

רב אלוף יעלון הוסיף עוד כי תקיפת הרמטכ"ל היא דבר אטרקטיבי בתקשורת ומדינת ישראל תשלם על כך מחיר. לטענת הרמטכ"ל הפלשתינים ינצלו זאת למטרותיהם כדי לטעון שיש לצבא מדיניות משלו.


רב אלוף יעלון מכנה את התופעה "פתולוגיה". בין היתר הוא מאשים את בכך את התקשורת. "אני מוטרד מחלקה של התקשורת בבניית הקונספציה הזו. למרות שהיא לכאורה לא מגויסת היה לה חלק מרכזי בבניית הקונספציה. היא הובילה אותו". עד כאן דברי רב אלוף משה יעלון.
