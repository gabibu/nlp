

שר הביטחון, בנימין בן אליעזר, אמור להיפגש היום עם הממונה על ענייני הפנים הפלשתינים, עבד אל ראזק יחיא. הם ידונו בהמשך "עזה ובית לחם תחילה". ייתכן שגם מוחמד דחלאן ישתתף בפגישה.

הפגישה בין השניים באה לאחר שבלילה הודיעה ישראל כי "ישראל לא תכיר ולא תקבל כל קבינט פלשתיני שערפאת עומד בראשו או מנהל אותו". כך נאמר בהודעה רשמית מטעם לשכת ראש הממשלה, בתגובה לידיעות שמפיצים הפלשתינים ולפיה, בכוונתם לכנס את המועצה המחוקקת על מנת למנות קבינט.

כתב עיתי"ם יורם לוי מוסר כי ישראל עומדת על תביעתה לערור רפורמה יסודית בכל תחומי המשטר הפלשתיני.
