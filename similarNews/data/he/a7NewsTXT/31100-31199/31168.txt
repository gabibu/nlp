

השיחות בנושא המזה"ת הנערכות בהמשך לדיון הפומבי שהתקיים לבקשת הגוש הערבי לאחר ההפצצה על עזה, נמשכו אתמול בדלתיים סגורות, מבלי שהושגה בהם התקדמות כלשהי. היום הם יימשכו.

"ניהלנו דיונים כדי לבחון אם הושגה התקדמות בעניין הצעת ההחלטה שהוגשה ביום שישי על ידי הגוש הערבי", אמר אתמול ג'רמי גרינסטוק, שגריר בריטניה, המכהנת כנשיאה התורנית של מועצת הבטחון, באו"ם.

"לא נרשמה התקדמות, ואם יהיה צורך בכך, נמשיך בדיונים גם מחר ומחרתיים" (בימים שלישי ורביעי), הוסיף השגריר.

מועצת הבטחון "מוטרדת קשות מההוצאה להורג שבוצעה מחוץ לתחום השיפוט ב-23 ביולי 2002, ומהרג ופציעת האזרחים", נאמר בהצעת ההחלטה שהוגשה מטעם הגוש הערבי.

עוד נאמר בהצעה כי "המועצה דורשת בנוסף הפסקה מיידית של כל הפעולות האלימות, בהן פעולות צבאיות, הרס והפחדה".
