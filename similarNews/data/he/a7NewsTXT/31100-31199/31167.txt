

בעקבות ההחלטה על קבלת חוק טל בשבוע שעבר בכנסת מתעתדת קבוצת מילואימניקים לקיים היום הפגנה ובה בכוונתם להחזיר את פנקסי המילואים.

בלשכתו של ראש הממשלה אריאל שרון התקבלה בקשתם של מארגני ההפגנה להיפגש עימם. רה"מ דחה את הבקשה והודעה על כך הועברה למפגינים דרך המזכירה של יועץ התקשורת של רה"מ.

קיימות הערכות לפיהן הגוף העומד מאחורי ההפגנה קשור בדרך כלשהי לסרבנים ואולם טרם ידוע על קשר ברור בין הגורמים.
