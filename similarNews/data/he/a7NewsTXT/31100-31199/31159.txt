

לפני שבועות אחדים הוגשה למשטרת ישראל תלונה נגד ילדים יהודיים מחברון באשמת יידוי אבנים לעבר בית ערבי, כך מדווח אתרחב"דניק. בתלונה הופיע שמו של בנו של שליח חב"ד בקריית ארבע הרב יהונתן עטיה, אך התמונה השתנתה.

בימים אלה הופתע הרב עטיה כאשר קיבל שיחה טלפונית מהערבי שהתלונן נגד בנו. הוא התנצל על כי חשד בבנו, והודיע לו כי הוא מבטל את התביעה.

הערבי אמר לעטיה: "אנחנו, אנשי האזור כולו, מכירים אותך רק בהקשר של מעשים טובים. אני וכל שכני הערבים איננו מאמינים כי בנך מסוגל לבצע עבירות כאלה, ולכן אני מבטל את התביעה".

הערבי אכן קיים את דבריו ולא הופיע במשפט, ואילו השופט דחה את העתירה על בזיון בית-המשפט למועד מאוחר.
