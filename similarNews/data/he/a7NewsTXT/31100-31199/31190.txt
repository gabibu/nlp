

חוג הפרופסורים לחוסן מדיני וכלכלי מציע לרה"מ כמה הצעות אפשרויות לקיצוץ מבלי לפגוע.

החוג מציע כי תכנית הגדר לאורך "הקו הירוק" תבוטל. מדובר לדבריהם בתכנית שהיתה מיועדת לקדם את ענייניהם של פוליטיקאים מסוימים ואת עסקיהם של קבלנים אחדים, אבל אין לה תרומה אמיתית לביטחון. זול ויעיל יותר לגדר את מוקדי הטרור.

עוד מוצע להשתמש בכספי הרש"פ הטרוריסטית למימון המלחמה בה במקום להעביר אליה כספים שימממנו את מלחמתה נגד ישראל.

חוג הפרופסורים אף מציע כי מחנות צה"ל יוצאו ממרכזי הערים בישראל והקרקעות יקרות הערך עליהם הם שוכנים תימכרנה. המחנות כך מוצע יועברו למקומות שבהם הם יתרמו לביטחון ולא יהפכו את מרכזי הערים למטרות לגיטימיות להפצצה. דוגמא: מחנה מטכ"ל בלב תל-אביב.

אפשר לדברי החוג גם לקצץ בהסדר הקיבוצים ובמסירת קרקעות המדינה להם במחיר מגוחך, במקום להיענות להסתה השמאלנית לקצץ בסיוע ליישובי יש"ע המצויים בקו החזית.

גם במשרד החוץ אפשר עפ"י הצעתם לקצץ. לדוגמא ניתן לקצץ במשלחת בת 50 איש בראשות פרס, העומדת לצאת ל"וועידת האו"ם לפיתוח בר-קיימא" בדרום אפריקה.

"חוג הפרופסורים לחוסן מדיני וכלכלי קורא לממשלה לערוך בדק-בית ולקצץ קודם כל בהוצאות שאינן תורמות לביטחון, ולעתים אף פוגעות בו", לשון הודעת החוג.
