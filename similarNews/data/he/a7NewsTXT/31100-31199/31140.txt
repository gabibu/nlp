

ערבים המתגוררים בחברון הגיעו הערב לתחנת המשטרה בעיר, והתלוננו על גרימות נזק לרכושם במהלך מסע ההלוויה של סמ"ר הקדוש אלעזר לייבוביץ' הי"ד.

מהמשטרה נמסר לכתבת עתי"ם, כי בנוגע לנערה הערבייה שנהרגה ולפצועים, לפי שעה לא הגיעה כל תלונה או דיווח רשמי. עוד נמסר כי שוטרי יס"מ ש"י זיהו ישראלי כבן 29, תושב חברון, כמי שתקף אותם ביום א', והוא עוכב לחקירה. היהודי הכחיש כל קשר למעשה ונכלא להמשך חקירה.
