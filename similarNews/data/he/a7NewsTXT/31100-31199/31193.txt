

העיתונאי יואב יצחק מפרסם באתר NFC את מכתבו לפרקליטת המדינה עדנה ארבל ובו הוא דורש ממנה כי תתנצל על דברים שאמרה במהלך תכנית הראיונות של דן שילון בערוץ 2.

יצחק מודיע במכתבו כי אם ההתנצלות לא תגיע תוך שלושה ימים הוא יגיש תביעת לשון הרע כנגדה.

ארבל שהתראיינה ב 28.7 לערוץ 2 , אמרה כי 200 אלף ש"ח שקיבלה מהמדינה הם פיצויים שאושרו לה כחוק וכי חשיפת הענין על ידי יואב יצחק היא על רקע רצונו להכפיש ו"לשרת אינטרסים של אנשים כאלה ואחרים".
מדובר ב"האשמה חמורה ביותר, מופקרת וחסרת יסוד", כותב יצחק.

יצחק מוסיף במכתבו כי נוסף על קבלת הכסף שלא כדין ארבל ניצלה את הבימה שניתנה לה כפרקליטת המדינה, כדי להכפישו כמי שחשף את מעשיה הבלתי כשרים.
