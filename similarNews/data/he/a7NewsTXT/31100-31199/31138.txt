

אזרחות כבוד של העיר קצרין הוענקה היום לנשיא המדינה משה קצב. כתב עתי"ם מוסר, כי אזרחות הכבוד הוענקה לנשיא במהלך החגיגות לציון 25 שנים להיווסדה של קצרין שברמת הגולן.

בדבריו בפני עיתונאים אמר הנשיא קצב: "אני מבין את הצורך לקצץ בתקציב, אך צריך להימנע מקיצוצים שיפגעו בשכבות החלשות. גם אם צריך להטיל נטל על הציבור, צריך להטילו רק על מי שיכול, כי השכבות החלשות כבר אינן יכולות לשאת בקשיים". הנשיא קרא לממשלה, לדאוג לכך שמימדי העוני בחברה לא יתרחבו.
