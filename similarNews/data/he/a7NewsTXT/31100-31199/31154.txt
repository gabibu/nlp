

היום, דקות אחדות אחרי השעה שלוש לפנות בוקר חדר לאיתמר מחבל חמוש בסכין לבית משפחת דוד ואורנה מימרן בישוב שממזרח לשכם.

המחבל דקר את אבי המשפחה ופצע אותו באורח בינוני, את האם הצליח לפצוע באורח קל. בידי השניים עלה להשתלט על המחבל ולהורגו על ידי הסכין שבו ניסה הוא לרצוח אותם. כוח אבטחה צה"לי שהגיע למקום ביצע סריקות מחשש למחבלים נוספים.

המחבל חדר לישוב מצידו המגודר של הישוב. הוא חתך את הגדר ופרץ לבית המשפחה. באותה שעה לא היו ילדי המשפחה בביתם אלה התארחו בבית סבתם.

הפצועים הועברו לבית החולים "בילינסון" בפתח תקוה.

נסיון הרצח אירע כחודש וחצי לאחר חדירת המחבל לבית משפחת שבו באיתמר אז נרצחו ארבעה מבני המשפחה. משפחת מימרן מתגוררת בסמוך למשפחת שבו.
