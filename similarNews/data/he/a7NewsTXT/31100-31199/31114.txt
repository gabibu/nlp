

לאחרונה תופסת תאוצה תופעה שאפילו הציניקנים ביותר מקרב אנשי האידיאולוגיה של התנועה הקיבוצית מתקשים להאמין. קיבוצים בצפון מכשירים את מטבחיהם וכל אחד ממניעיו הוא. חלקם בשל בקשה של חברי קיבוץ וחלקם לצרכים תיירותיים וכלכליים.

לאחרונה הוכשר המטבח בחדר האוכל של קיבוץ דן באצבע הגליל, אחד ממעוזי השומר הצעיר. בחדר האוכל נתלתה "תעודת כשרות" ומשגיח כשרות מונה למקום. מדובר ביוזמה משותפת של ראשי הקיבוץ ורבה הראשי של קרית שמונה הרב שלום לוי.

כתב עיתי"ם מספר כי בימים אלו ניתן לראות חברי קיבוצים עם מכנסיים קצרים ובגדי עבודה סועדים בחדר האוכל לצד קייטנים דתיים ומתנחלים חובשי כיפה. "איש מהקיבוץ לא הרים גבה. לא שינינו דבר מאורחות חיינו. לא לבשנו ציציות ולא התחלנו להתפלל. הכשרנו את חדר האוכל ממניעים כלכליים לרווחת החברים", אמר עמירם אפרתי מזכיר קיבוץ דן.
