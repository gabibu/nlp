

מנכ"ל המשרד לבטחון פנים, אבנר ברזני הגיש את התפטרותו, ככל הנראה בשל חילוקי דעות שנתגלעו בינו לבין השר עוזי לנדאו. כתבת עיתי"ם מוסרת כי ברזני נמצא קרוב לשנה בתפקידו וכי לשר לנדאו היו שאיפות גדולות לגביו כשנכנס לתפקיד.

מהמשרד לבטחון פנים נמסר לכתבת עתי"ם, כי מנכ"ל המשרד אבנר ברזני פנה לשר לנדאו וביקש לסיים את תפקידו וכי סוכם שהשניים ייפגשו בקרוב לדון בעניין. מקורות במשרד לבטחון פנים מסרו כי ברזני הוא זה שהחליט על סיום תפקידו וכי השר מתכוון לשכנע אותו לבטל את התפטרותו.
