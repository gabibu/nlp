

אלן קרוגר מאוניברסיטת פרינסטון, ואיטקה מלקובה מאוניברסיטת צ'ארלס בפראג, בחנו מקומות תעסוקה, רמת חינוך ותנאים משפחתיים של 129 מחבלי חיזבאללה שנהרגו בפעולות נגד ישראל ב-20 השנים האחרונות. העקומה הוכיחה, בהשוואה לאוכלוסיה הלבנונית בכללותה, כי אנשי חיזבאללה לא באו בעקרון ממשפחות עניות, וכי ברוב המקרים אף סיימו את לימודיהם בבתי ספר תיכוניים.

תבנית דומה הוכחה כקיימת בהתייחסות למתאבדים פלשתינים. למרות שכמות הנתונים היתה קטנה יותר, מצאו עורכי המחקר קשר בין השתתפות ב"פעולות טרור, לבין הישגים בלימודים".

עורכי המחקר ניסו בנוסף, לבחון את תיזמון התפרצויות האלימות במזרח התיכון, ולקבוע את היחס ביניהן למחזוריות הצמיחה הכלכלית. לא נמצאה כל זיקה בין השתתפות בפעולות אלימות לבין שפל כלכלי. האלימות על פי המחקר, נראית דווקא כגוברת כאשר התנאים הכלכליים המקומיים משתפרים.

האינתיפאדה האחרונה פרצה בשעה שהאופטימיות הכלכלית בקרב הפלשתינים גאתה, ולאחר תקופה שבמהלכה רמת הלימודים של הפלשתינים הצעירים, עלתה גם היא בצורה משמעותית. משום כך קבעו עורכי המחקר כי גל האלימות האחרון אינו תלוי בהידרדרות התנאים הכלכליים.

עורכי המחקר, ציינו כי התמיכה בפעולות אלימות נגד ישראל, כולל פיגועי התאבדות, אינה משתנה בהרבה בהתאמה לרקע חברתי. פלשתינים משכילים ובעלי השפעה עשויים לתמוך בפעילויות בדיוק כמו המובטלים והעניים.

"אם העוני היה מקור התמיכה בטרור או באלימות שמניעיה פוליטיים, ניתן היה לצפות שהמובטלים יתמכו יותר בפיגועים מאשר הסוחרים ובעלי המקצועות האחרים, ולא פחות", נאמר במחקר.

יש לציין כימנכ"ל משרד האוצראוהד מראני והממונה על הכספים ברש"פ סאלם פיאד, נפגשו אתמול וסיכמו על העברה מיידית של 70 מיליון  כספי מיסים שהקפיאה ישראל כתוצאה ממלחמת אוסלו. יצויין כי ועדת ההיגוי העליונה למו"מ עם הפלשתינים בראשות רה"מ שרון החליטה בשבוע שעבר, להעביר 10% מהכספים שישראל מחזיקה בהם, בסך כ-200 מיליון שקל בשלוש מנות של 70 מיליון שקל כל אחת.

בתגובה להעברת הכספים מסר שי רוזנפלד דובר סיעת האיחוד הלאומי - ישראל ביתנו את הדברים הבאים:

אסור בתכלית האיסור להעביר כספים לרש"פ מבלי לבדוק את החובות של הרש"פ למוסדות ישראלים ושל בעלי עסקים מהרש"פ אשר חייבים כספים רבים לבעלי עסקים מישראל עימם היו בקשר. באשר לממצאי הדו"ח מדגיש רוזנפלד כי הדו"ח לא הובא לפניו בשלמותו אך ברור לכל כי הטרור ברש"פ קיים בין אם יועברו כספים בין אם לאו. לכן אין להעביר כספים ויש להלחם בטרור בכל מקום ובכל מצב עד למיטוט הרש"פ וסילוקו של רב המרצחים ערפאת, דברי דובר סיעת האיחוד הלאומי - ישראל ביתנו.

