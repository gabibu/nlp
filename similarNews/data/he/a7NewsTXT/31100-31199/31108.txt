

"למשטרה דרושים עוד 200 מיליון ש"ח לצורך מילוי משימות בסיסיות ביותר", כך אמר מפכ"ל המשטרה רב ניצב שלמה אהרונישקי במיפגש עם שדולה של חברי כנסת למען המשטרה.

המפכ"ל אמר בפגישה עם חברי הכנסת, כי המשטרה מקבלת תקציב של 5.9 מיליארד ש"ח, אולם דרושים עוד 200 מיליון ש"ח לצורך מילוי משימות בסיסיות ביותר ולצורך התמודדות עם תרחישים כדוגמת אירועים בהר הבית, טרור מתמשך, פיגועים אסטרטגיים שהמשטרה חייבת להערך לקראתם.

השר לבטחון פנים עוזי לנדאו אמר במהלך הפגישה כי הוא דורש הקצאה נוספת מהצבא של כ-2000 מתגייסים ושלמשטרה תהיה אפשרות לקבוע את איכות האנשים שמתגייסים לשורותיה.
