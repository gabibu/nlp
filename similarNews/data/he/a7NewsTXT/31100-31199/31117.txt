

בשעה 14.30 נרשם ביקוש של 8,450 מגוואט חשמל. נציין כי זוהי הפעם השלישית החודש ששיאי הביקוש הקיציים לחשמל נשברים. בשעת ביקושי השיא, עמדה יכולת ייצור החשמל של חברת החשמל על 8,658 מגוואט.

מנכ"ל חברת החשמל, יעקב רזון, אמר, כי מדובר ברזרבה חשמלית אפסית, המסכנת את יכולתה של חברת החשמל לספק את כל ביקושי החשמל. רזון ציין, כי זה מספר שנים עומדת הרזרבה החשמלית על 10% בלבד. "במצב של מערכת חשמל מבודדת, שאינה מגובה על ידי שום גורם, זהו מצב מסוכן. עד שלא נגיע לרזרבה חשמלית של 20% - 25%, אנו עומדים כל הזמן בסכנה לשרידות מערכת החשמל", אמר רזון.
