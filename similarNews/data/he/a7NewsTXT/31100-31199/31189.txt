

משרד הפנים של ספרד אישר כי בספרד נמצאים שלושת המחבלים שגורשו לאחר התבצרותם בכנסיית המולד בבית לחם, וכי בקרוב הם יורשו "להתאחד" עם בני משפחותיהם. כך פרסם היום העיתון הספרדי "אל מונדו".

נשותיהם של שניים מהם הגיעו כבר לעיירה לוביה שבצפון המדינה, שם שוהים בחווה.

העיתון ציין כי בדרך כלל מהגרים נאלצים להמתין שנה עד שמתירים לבני משפחותיהם להצטרף אליהם אך המחבלים קיבלו אישור מיוחד. העתון אף מציין כי בני משפחות נוספים יבואו בקרוב לספרד.
