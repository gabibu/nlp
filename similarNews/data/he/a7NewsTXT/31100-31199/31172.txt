

סוכנות קול רינה מדווחת כי משטרת חברון ממשיכה לרדוף את יהודי חברון. עתה ע"פ הדיווח הציבה המשטרה מחסום משטרתי הבודק יהודים בירידה בסימטת ארז לכיוון חברון. במחסום נערכת בדיקה לכל היהודים כולל אלו שהגיעו כדי לנחם את משפחת ליבוביץ משכונת אברהם אבינו היושבת שבעה על בנם שנרצח בערב שבת.

משפחת ליבוביץ החליטה להגיע לסמטת ארז כדי למחות על "מסע ההשפלה והרדיפה", לשון ההודעה.

ועד הישוב היהודי בחברון דורש ממפקד מחוז ש"י לבטל מיידית את המחסום הפוגע ומשפיל את היהודים הבאים לנחם את משפחת ליבוביץ.
