

רכז הבטחון של עמנואל התפטר בלחץ התושבים. כך מדווח אתר מעריב. הוא הואשם בתפקוד לקוי בזמן הפיגוע שהיה לפני כשבועיים במהלכו נרצחו 9 יהודים ביניהם פג שנפטר כשעה לאחר שנולד לאמו שנפצעה קשה.

אברהמס שיצא למקום הפיגוע טעה בחושבו כי המחבלים שלבשו מדים הם חיילי צה"ל. הוא יצא מרכבו ושאל אותם אם הם זקוקים לעזרה. הם פתחו לעברו באש והוא נכנס חזרה לרכב ונמלט מהמקום, כך עפ"י הדיווח.

תושבים מעמנואל דרשו לאחר הפיגוע מראש המועצה ישכר פרנקנטהל, להביא להתפטרותו של אברהמם כהן שלדבריהם לא תפקד כמצופה. לדבריהם הוא נהג ברכב ממוגן ירי והציפיה היתה שהוא יפתח לעברם באש ולא יימלט.

מנהל לישכת ראש מועצת עימנואל ינון חריר, אמר: כי יש להמתין לצבא לסיים את תחקיר האירוע.

אברהמס כהן אמר בתגובה כי קל לשפוט את תפקודו "אני לא מאחל לאף אחד מהתושבים להיות במצבים הטראומטיים בהם הייתי. אני ל א כועס על התושבים, אני מבין את הלחץ של התושבים. אני מאחל לכל הפצועים החלמה מהירה".
