

בעקבות התרסקות מטוס-קרב במהלך מפגני הראווה בשבת על קהל צופים אסר נשיא אוקראינה, ליאוניד קוצ'מה, על השימוש בציוד צבאי כלשהו. "הנשיא חתם על צו, האוסר על השימוש במטוסים ובציוד קרב אחר במהלך מיפגנים באוקראינה", ציין פקיד בכיר בנשיאות, סרגיי ואסילייב.

בצו אחר, ביטל קוצ'מה משט ספינות מלחמה, שאמור היה להתקיים ביום חמישי באי קרים (דרום אוקראינה), לרגל חגיגות יום השנה העשירי להקמת הצי האוקראיני. (עתי"ם-איי.אף.פי.)



