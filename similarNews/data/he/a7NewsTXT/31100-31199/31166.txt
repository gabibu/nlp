

בביקורו אמש בפריז נפגש שר החוץ שמעון פרס עם נשיא צרפת ז'אק שירק בארמון האליזה. פרס ביקש את שירק לכלול את החיזבאללה כארגון טרור ב"רשימה השחורה" של האיחוד האירופי, הנשיא הצרפתי דחה את בקשתו של פרס בטענה שהכרזה שכזו תגביר את הפופולריות של הארגון ותחזק אותו על חשבון ההנהגה הקיימת בלבנון.

עם זאת הודה פרס לשירק על הכרזתו כי הפגיעה בבית הכנסת בצרפת היא פגיעה בצרפת כולה. הנשיא הצרפתי קבל באזני שר החוץ הישראלי על המסע ה'אנטי צרפתי' הקיים, לטענת שירק בישראל. את טענתו זו מזכיר בעת האחרונה הנשיא הצרפתי בכל מפגש או שיחה טלפונית עם גורם ישראלי בכיר.

זה המקום להזכיר את דבריו של מר פרס לפני שבועות אחדים כי צרפת אינה, ומעולם לא הייתה אנטישמית.
