

סלאח שחאדה שחוסל לפני שבוע בעזה תיכנן 6 פיגועים בו זמנית בשטחי ישראל בשיתוף עם ארגוני טרור נוספים וכן היה בתהליך של הכנת מגה פיגוע, כך חושף שר הביטחון בנימין בן אליעזר.

בן אליעזר ציין הבוקר בפני חברי וועדת החוץ והבטחון של הכנסת, כי המידע המודיעיני שהיה בידי ישראל לפני ההפצצה הצביע על כך, ששחאדה שוהה בבניין עם שני מחבלי חמאס בלבד.

בהתייחסו לביקורת על השימוש בפצצה במשקל טונה, אמר שר הבטחון, כי זו פצצה אמנם יותר הרסנית, אך יותר מדוייקת מפצצות קלות יותר. שר הבטחון הדגיש כי עדיין יש התרעות רבות וחמורות וכי ארגוני הטרור מנסים לבצע פיגועים קשים.
