

שר החוץ שמעון פרס נועד היום לשיחה עם נשיא צרפת ז'א'ק שיראק. פרס עדכן את שיראק לגבי שיחותיו עם בכירי הרש"פ ועל ההקלות שעושה ישראל בשטחי יש"ע.

השר פרס הציג בפני נשיא צרפת את הפרובוקציות של החיזבאללה בגבול הצפון וציין, כי הדבר נעשה בעידודן של סוריה ואיראן והזהיר מפני סכנת הידרדרות באיזור. בתגובה לבקשת פרס לכלול את החיזבאללה ברשימת ארגוני הטרור, אמר נשיא צרפת, כי יש לקחת בחשבון, שלחיזבאללה יש ענף פוליטי-חברתי הממלא שליחות חברתית בלבנון ולא ברור אם הוקעת הארגון תתרום לישראל כיוון שזו תחזק את החיזבאללה ותחליש את השלטון המרכזי. שיראק ציין, כי ארצו פועלת להרגעת המצב בצפון.
