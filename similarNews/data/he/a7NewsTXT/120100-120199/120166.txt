

גורם בכיר בחיל האוויר אומר בשיחה עם כתב ערוץ 7, על מערך הנ"מ :"מערך הנ"מ עבר שינוי גדול מאוד והוא נמצא בהערכות טובה מאוד". על ההינתקות: "המפקדים כולם מחוברים מקצה לקצה כי אנחנו מבינים שזה בנפשנו"

גורם בכיר בחיל האוויר אומר בשיחה לכתבנו הצבאי, קובי פינקלר על מערך הנ"מ :"מערך הנ"מ עבר שינוי גדול מאוד והוא נמצא בהערכות טובה מאוד" על ההינתקות: "המפקדים כולם מחוברים מקצה לקצה כי אנחנו מבינים שזה בנפשנו"

על השימוש במסוקים בזמן ההינתקות: במידת ויהיה צורך להנחית חיילים, או לפנות פצועים, או אם נצטרך לפנות מתנחלים נעשה זאת לאור כל השיקולים".

ימים אחדים לפני שהחטיבה הכחולה של חיל האויר תצא מבסיס צאלים כדי להתכונן לתהליך הפינוי, אומר מפקד בכיר בחיל כי למרות שחיל האויר הקצה אלפי חיילים לטובת משימת ההנתקות, מערך הגנה על שמי ישראל נמצא בצורה הטובה ביותר " מערך הנ"מ , ומערך הגנה על שמי ישראל הן מבחינת התקפת טק"ק (טילי קרקע קרקע) והן מבחינת תקיפה אוירית, נמצא בשיאו. אנחנו נמצאים בהערכות מצוינת . למרות שאלפי חיילים וביניהם גם טייסים גוייסו לטובת משימת ההנתקות אנחנו ערוכים היטב.

אתה לא מודאג מהאיום האירני? " הוא מדאיג מאוד אבל הוא גם מטופל מאוד. אני לא חושב שיש מה להיות מודאג. היכולות שלנו יכולות לתת פתרון מושלם לאיום האירני. אנחנו ניירט את הטיל הגרעיני כבר בחלל. יחד עם זאת יש לנו בהחלט בעיה מסויימת עם רקטות הקאסם. זה לא שאי אפשר לפתור את הבעיה. הנושא הוא כספי . מדינת ישראל משקיעה משאבים אדירים נגד טילים המאיימים איום קיומי על ישראל.

אנשי החטיבה הכחולה מחיל האויר, מיחידות הנ"מ ומיחידות נוספות אמורות להוות את המעגל הראשון של החיילים אשר יבואו לפנות את המתיישבים מגוש קטיף. הקצין הבכיר אומר " אני מקוה שהחברה הישראלית שנמצאת כאן זמן קצר מאוד תצא מחוזקת מכל התהליך. אנחנו נעשה הכל כדי שהתהליך יעבור בצורה הטובה אבל הנחושה ביותר. בחרנו בקפידה כל לוחם וכל איש צוות. על הצוותים מפקדים בכירים מחיל האויר, טייסים, מפקדי ולוחמי בית הספר לנ"מ, עליהם צורפו יחידות נוספות. הקמנו לצורך ביצוע המשימה שהוטלה עלינו 4 גדודים, ובהם גם את קורס הטיס, שהוא גדוד לכל דבר על מנת שהפעילות לה אנו נדרשים תעשה בצורה טובה".

הבכיר התייחס גם למערך ההגנה על שמי ישראל לאור ריבוי התקפות הקאסם ולאור האיום האירני
"ככל שאנו יורדים בטוח הירי הפעילות הופכת להיות פעילות של ארגונים ולא פעילות של מדינות . עובד יותר על שטח ופחות על נקודה מדוייקת, עובד על הרבה סטטיסטיקה ופחות על דיוק. מכאן גם היכולת במניעה. אם תפתח טיל שעולה מליון דולר על רקטה שעולה מאות דולרים נפסיד את המלחמה על כסף. אנחנו צריכים לבחון את היכולות שלנו. אני מאמין שנגד איום ארוך טווח , נגד אותם טילים ארוכי טווח על ישראל אנו מתקדמים וערוכים היטב. מול האיומים האחרים, קצרי הטווח ובהם הפצמ"רים והקאסמים אנו נמצאים בתהליך צמיחה. האיומים מתפתחים הטרור הולך ומתפתח וזה יותר מטריד . האמריקנים פיתחו את מערכת הנאוטילוס נגד הקטיושות, ואני מאמין שתוך שנתים תהיה לכך תשובה טובה. מערכת ההגנה על שמי ישראל המורכבת מטילי ההוק הפטריוט וחיל האויר, נותנים היום תשובה מוחצת לאיום הקיומי. אני בטוח שבעוד זמן לא רב, נצליח גם לטפל באותם פצצות מרגמה ורקטות הקאסם".

הקצין הבכיר ישהה בזמן הפינוי קרוב לחיילים המפנים הוא מודע לקושי הגדול ומסכם: " בואו נעשה זאת בצורה הכי ראויה , הכי נכונה עם המעט מאוד חיכוך ובלי אלימות".
