

ראש עיריית אופקים, אמר אמש בעצרת כי מתיישבי גוש קטיף ותומכיהם הם אורחים רצויים בגוש קטיף. אופקים גומלת לגוש קטיף על כל הטוב שהם עשו ועושים למען אופקים, למען האיזור, ולמען כל מדינת ישראל.

ראש עיריית אופקים, אבי אסרף, אמר אמש בעצרת שהתקיימה ברחבת המתנ"ס באופקים נגד תכנית ההתנתקות, כי מתיישבי גוש קטיף ותומכיהם הם אורחים רצויים בגוש קטיף. אופקים צריכה את זה, כי היא גומלת לגוש קטיף על כל הטוב שהם עשו ועושים למען אופקים, למען האיזור, ולמען כל מדינת ישראל.

ראש העירייה, סיפר ששואלים אותו, מה קרה שפתאום נזכרו בכם המתנחלים, והוא ענה, שהם לא נזכרו, כל הזמן הם מסייעים לאופקים, אנחנו בקשר יומיומי, בשבתות ובחגים באים אנשים טובים ומחלקים מנות אוכל לנזקקים ועושים מבצעי חסד בעיר.

ראש העירייה שיבח את הארגון של מועצת יש"ע, והביע תקווה לעתיד טוב יותר. "להגיד בבקר חסדך ואמונתך בלילות, אנו קמים בבקר, שמש, יום יפה, מודים לו, אמונתך בלילות, כשיש חושך, האמונה הגדולה שמחר יזרח השמש, ויהיה טוב לעם ישראל ולארץ ישראל. אני רוצה לשבח את המארגנים, זה מפליא, הארגון הכי טוב שראיתי מימי, אני רוצה לשבח את כוחות הביטחון והמשטרה שעושים יום ולילה למעננו ולמען המדינה, הם אחינו, נכבד אותם בפרחים, הם קיבלו פקודה, אנו בונים יחד, לחוקק את חוק ירושלים, וחוק יהודה ושומרון, עכשיו, ולא לחכות לדקה התשעים אנו אוהבים אתכם, אני אומר לתושבי אופקים תודה רבה על כל החום שבו קיבלתם את הקהל הנפלא הזה".
