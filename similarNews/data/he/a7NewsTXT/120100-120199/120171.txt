

ראשי מועצת יש"ע הודיעו הבוקר כי הערב הם מתכוונים לבצע עוד מהלך בדרך לגוש קטיף, "שונה מהדרכים שראינו עד כה אך לא פירטו, והצהירו כי בכוונתם להיות בפארק אופקים גם במהלך שבת.

ראשי מועצת יש"ע הודיעו הבוקר כי הערב הם מתכוונים לבצע עוד מהלך בדרך לגוש קטיף, אך לא פירטו, וכי בכוונתם להיות בפארק אופקים גם במהלך שבת.

ראש המועצה האזורית בנימין, פנחס וולרשטיין אמר כי "אם מפקד מחוז הדרום במשטרה חושב שהוא מפנה אותנו מהמקום הזה אז אנחנו נעבור לאופקים ונמשיך במאבק". קמב"צ מועצת יש"ע וראש מועצת הר חברון, צביקי בר-חי, אמר כי אנשי הימין מתכוונים להישאר בשטח גם במהלך השבת.

בשעה 18:00 ינתן תדרוך למתנגדי ההנתקות לגבי המשך הפעילות.

ראשי מועצת יש"ע מכונסים כעת כדי להחליט על המשך הצעדים היום, במועצה חילוקי דעות לגבי ההמשך, פנחס ולרשטיין מבקש להחריף את מהלכי המאבק, לעומת זאת אחרים בין בכירי יש"ע סוברים כי יש להרגיע את הרוחות ורומזים כי לקראת שבת לא ישארו מפגינים באופקים.

אלפי מפגיני הימין שלנו בצדי הכביש בפאתי אופקים ועל הכביש בצומת פדויים עשו דרכם לפארק אופקים וממתנים להוראות מצד מארגני הצעדה.

למרות המחסומים הרבים שהקימו צה"ל והמשטרה בדרום במהלך הלילה, הצליחו כ-220 איש, מהם שלושה סטודנטים מהתא הכתום, מרצים ופרופסורים מחוג הפרופסורים לחוסן מדיני להסתנן לישוב ניסנית שבצפון רצועת עזה. המשטרה פשטה על הישוב ובחיפושים נרחבים במקום עצרה כ-150 מתוכם.

במהלך הלילה עצרה המשטרה מעל 200 אנשי ימין שניסו להיכנס לגוש קטיף דרך מחסום כיסופים.

המשטרה עצרה אתמול 37 נערים ו-28 נערות שניסו להסתנן לגוש קטיף. 19 מן המעוכבים שוחררו בתנאים מגבילים.


