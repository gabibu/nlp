

ספר חדש "צדיקים במאסר" יצא לאור, לקראת גל מעצרים הצפוי כתוצאה ממצעד הענק לגוש קטיף. מחברו הסופר מנחם זיגלבוים אמר כי מטרתו היא ליצור הבנה שלהיות במאסר על קידוש ה' הוא זכות וגאווה.

כתבתנו רותי אברהם מוסרת כי יוזמי ההוצאה של הספר מציינים כי הצפי לגל מאסרים כתוצאה ממצעד הענק לגוש קטיף, הוביל להוצאת הספר "צדיקים במאסר".

הספר מכיל מבחר סיפורים על דמויות נכבדות באומה היהודית שישבו מאחורי סורג ובריח מתוך אמונה על שזכו בכך לקיים את רצון ה'. הסופר מנחם זיגלבוים אמר לרגל צאתו של הספר כי מטרת הספר היא ליצור הבנה שלהיות במאסר על קידוש ה' ועמידה על עקרונות הינה זכות וגאווה כאחד.

הספר יצא לאור אתמול במהדורה ראשונה, בכעשרת אלפים עותקים, וע"פ הדיווחים זכה להתעניינות רבה וגם לתגובות הזדהות.

המוציאים לאור צופים כי הספר יהיה להיט בימים ובשבועות הקרובים, לקראת מאות ואלפי מאסרים שעלולים להתרחש בעקבות ההפגנות והצעדות לגוש קטיף. הספר יובא גם אל שערי כלא מעשיהו באירועי התחברות עם עצורי ההתנתקות הכלואים בו.
