

להלן הודעת דובר צה"ל:

בהנחיית הדרג המדיני ובעקבות התחייבות פלשתינית למניעת ירי בעיר חברון, יצאו הלילה כוחות צה"ל מהשכונות אבו-סנינה וחארת א-שייח בחברון, אשר נתונות בשליטה ביטחונית פלשתינית (שטח A).

ליציאה קדמו פגישות של מפקדים בכירים בצה"ל עם מקביליהם הפלשתינים.

בנוסף, הוחלט על מספר הקלות נוספות לאוכלוסיה הפלשתינית באזור יהודה ושומרון:

מחסון צה"ל בסורדא, צפונית לרמאללה, הוסר ובמחסום צה"ל במחנה הפליטים קלנדיה, דרומית לרמאללה יתאפשר מעבר חופשי.

דובר צה"ל מציין כי מטרת של ההקלות הינה לאפשר לאוכלוסיה הפלשתינית תנועה חופשית, ומעבר ללא עיכובים בין הערים, וכי מניעת טרור מהצד הפלשתיני תאפשר לצה"ל לנקוט בהקלות נוספות.

