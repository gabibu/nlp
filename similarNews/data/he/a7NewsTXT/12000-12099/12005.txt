

פעיל פתח', אחמד מרשוד בן 34, תושב מחנה הפליטים בלטה, נהרג ושלושה פעילי פתח' אחרים נפצעו, היום בבוקר, כתוצאה מפיצוץ שאירע במשרדי הפתח באוניברסיטת אל נג'ח שבשכם.

הפלשתינים דיווחו , כי מכונית שחנתה סמוך למשרדים התפוצצה וכתוצאה מכך נהרג אחמד מרשוד ושלושה אחרים נפצעו. הפיצוץ גרם נזק לקירות המבנה וכוחות רבים של הבטחון הפלשתיני חשו לאיזור האירוע.

מקורות פלשתינים מסרו, כי הפיצוץ בא פחות מ-24 שעות לאחר הפגישה הבטחונית הפלשתינית-ישראלית, שהתקיימה אתמול בלילה. הפעם מדובר בהריגת פעיל פתח' בתוך אוניברסיטת אל-נג'ח, הידועה כמעוז החמאס והג'יהאד האיסלאמי.
