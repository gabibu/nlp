

חיילי צה"ל יאבטחו את תושבי הישוב איתמר, בעת מסיק זיתים שמתבצע ע"י פלשתינים בסמוך לישוב. כך מסר גורם בכיר בצה"ל לכתבתנו תמר יהל .

לפי הדווח של אותו מקור, התברר כי יש חשש שבין מוסקי הזיתים המגיעים חמושים בגרזנים ומזמרות, יגיעו גם מחבלים פלשתינים המתחזים למוסקי זיתים כדי להתקיף תושבי איתמר. עוד צויין , כי מטעי הזיתים הערביים מגיעים עד מטרים ספורים מבתיהם של המתיישבים היהודיים   ומסיקת הזיתים יכולה להוות איום של ממש לתושבי הישוב, שמשתרע על שטחים נרחבים בלי גדר שתפריד בין הישוב היהודי למטעים הערביים.

ידיעה זו סותרת דווח ששודר היום בבוקר ברשת ב', ולפיו צה"ל חושש שתושבי איתמר ייזמו תקיפה נגד ערבים שכל מטרתם למסוק את עצי הזית שלהם וע"כ יאבטח צה"ל את הפלשתינים מפני המתיישבים.




