

חודש לאחר הפיגוע במגדלי התאומים, הצליחה משטרת ניו-יורק לזהות את גופתו של שי לוינהר, שעבד בחברת היי-טק אמריקנית.

נציגי משטרת ניו-יורק הודיעו בשעות הלילה לקונסוליה הישראלית בניו-יורק על זיהוי הגופה על סמך בדיקות DNA. משפחתו של לוינהר ז"ל קיבלה הודעה על זיהוי הגופה. החברה קדישא מטפלת כבר בהעברת הגופה לקבורה בישראל.

בפיגועים בארה"ב נהרג עוד ישראלי אחד, שגופתו זוהתה ימים ספורים לאחר הפיגוע. עדיין נעדרים שני ישראלים, שהיו על שתים מהטיסות שהתרסקו.

בחדר המצב של משרד החוץ נותרו רק שני שמות של ישראלים, שעדיין לא נוצר עמם קשר מאז ה-11 בספטמבר.
