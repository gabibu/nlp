

30 רימונים נורו הלילה אל מוצב טרמית ברצועת עזה לא היו נפגעים.



בחווארה שבשומרון התגלתה מכונית תופת. חבלנים של משמר הגבול פוצצו את המכונית . לא היו נפגעים, ולא נגרם נזק, כך מדווחת סוכנות "קול רינה".

מחבלים פלשתינים ירו אתמול אל רכב ישראלי בכביש חוצה יהודה. איש לא נפגע ולא נגרם נזק. אחר כך נתגלה מטען חבלה ליד העיירה באני נאים בדרום הר חברון. חבלנים של המשטרה פירקו אותו.
מטען חבלה נזרק על אוטובוס מתפללים שעשה את דרכו לקבר רחל. הנהג לקה בהלם. הקבר נסגר בפני יהודים. מטען חבלה התפוצץ סמוך לכוח צה"ל על גבול מצרים באזור רפיח. איש לא נפגע. במקום התפתחו חילופי אש.

באזור חירבית א דיר בין אפרת לתקוע נפצעו קל תינוקת ואמה מרסיסי זכוכית בעקבות יידוי אבנים לעבר המכונית שבה נסעו.

אתמול התגלה מטען חבלה בחברון, בשדהו של מנחם לבני שהוא מתושבי המקום. לבני הגיע לשדהו- שדה כלב, ושמע צילצול של פלפון. הוא הזעיק את צה"ל, ובמקום התגלה מטען שהיה מחובר לפלפון. חבלני צה"ל פרקו את המטען.

בחצר בית ביישוב כפר דרום נפל פגז מרגמה, ורסיסיו חדרו לבית. בזמן ההפצצה לא היה איש בבית, ותושבי היישוב אומרים כי מדובר בנס. זאת לאחר שבלילה נחתה פצצת מרגמה בביתו של הרב המקומי. במקום התפתחו חילופי אש.

גם באזור גדיד היו חילופי אש, וכן באזור רפיח, שם פוצצו הערבים מטען חבלה גדול, שהיה אמור להתפוצץ ליד כוח של צה"ל. במקום היו חילופי אש.


