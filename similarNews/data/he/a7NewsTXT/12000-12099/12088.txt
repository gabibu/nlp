

לבית החולים סורוקה הובא אחה"צ צעיר בן 18 מהיישוב נווה דקלים כשהוא פצוע באורח בינוני ברגלו מאש חייל צה"ל.

חייל צה"ל שהיה מוצב במחסום בסמוך לחוף דקלים שבגוש קטיף הורה לשני כלי רכב ישראלים שהסיעו פועלים ערבים לעצור לצרכי בדיקה שגרתית.

בצה"ל טוענים כי מתחקיר ראשוני עולה, כי הצעיר יצא מהמכונית בה נסע, ניגש אל החייל שהורה לו לעצור, נכנס עמו לוויכוח ואמר כי הוא מתנגד לבדיקה. נמסר, כי בנוסף תפס את כלי הנשק של החייל.

נמסר, כי החייל חשש לחייו וירה ברגלו של הצעיר ופצע אותו. מצה"ל נמסר כי ייערך תחקיר מקיף בנסיבות התקרית.
