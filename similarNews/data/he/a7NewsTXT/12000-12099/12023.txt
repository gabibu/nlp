

מפקדת נאט"ו בבריסל החלה לעדכן נציגים מפרלמנטים שונים, בעיקר מקרב המדינות שהביעו תמיכה בקואליציה נגד הטליבן באפגניסטן.

שיחות העדכון הנערכות במטה הארגון בבריסל נועדו להעמיק את הסולידריות בין המדינות שהביעו תמיכה בתקיפת אפגניסטן לבין ארה"ב ובריטניה, המבצעות בפועל את תקיפת כוחות הטליבן. כמו כן נועדו שיחות העדכון ליידע מדינות כי האירועים באפגניסטן עלולים בשלב מאוחר יותר להיות רלוונטיים גם להן.

בנאט"ו הוחלט לעדכן במתרחש גם את ישראל. היום בבוקר יצא לבריסל נציג הכנסת לשיחות העדכון ח"כ יובל שטייניץ, המכהן גם כיו"ר ועדת המשנה לתפיסת הביטחון ולבניין צה"ל, בכנסת. עמו שוהים עתה בבריסל גם נציגים מפרלמנטים של מדינות שלהן יחסי שלום או ידידות עם ישראל, כמצרים, מרוקו וירדן. שטייניץ ישהה בבריסל עד יום ד'.

