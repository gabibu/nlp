

ראש הממשלה שרון הביע צער על התפטרות שרי "האיחוד הלאומי ישראל ביתנו" ממשלתו, ואמר כי גרמה לו עגמת נפש. בנשימה אחת הוסיף כי התפטרות הזאת גרמה סיפוק גדול ליאסר ערפאת, המעוניין בפירוק האחדות הלאומית כאן. "עשיתם לו את היום", הוסיף שרון.

הוא טען כי מפילי יצחק שמיר מהימין הביאו את אוסלו, ומפילי נתניהו מימין הביאו את קמפ-דייוויד. דברים אלה של שרון שוסעו בקריאות ביניים מצד ספסלי הימין. עוד אמר שרון, כי עדיף שהפלשתינים ישמרו על השקט באבו סנינה, כפי שנעשה בבית ג'אללה, אך אם תהיה אש בחברון, צה"ל יחזור וישתלט מיד על אבו סנינה ומקומות אחרים.

שרון גם הזכיר כי ממשלת נתניהו היא שקיבלה בשעתה את ההחלטה העקרונית על נסיגה מחברון. כתבנו חגי סרי מדווח שבשלב מאוחר יותר יגיבו השרים המתפטרים זאבי וליברמן על בדרי ראש הממשלה, מעל דוכן הכנסת.

בפתח מושב החורף של הכנסת דיבר גם יושב-ראש האופוזיציה, יוסי שריד. הוא התפלמס עם שרון בעיקר בנושא דו"ח מבקר המדינה על מימיון המפלגות, שפורסם לפני שבוע, והאשים את ראש הממשלה באי נקיון כפים.
