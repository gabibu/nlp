

סיעת האיחוד הלאומי - ישראל ביתנו תפרוש מן הממשלה בעקבות יציאת צה"ל מהגבעות בחברון. השרים רחבעם זאבי ואביגדור ליברמן יגישו היום לראש הממשלה את מכתבי ההתפטרות שלהם מן הממשלה.

לפני הצהרים יקיימו ראשי הסיעה מסיבת עיתונאים להבהרת עמדותיהם. לאחר התייעצויות שנמשכו כל הלילה, החליטו בסיעה לפרוש מן הממשלה. במהלך הלילה נפגש השר ליברמן עם ראש הממשלה שניסה לשכנע אותו שלא לפרוש מן הממשלה.

