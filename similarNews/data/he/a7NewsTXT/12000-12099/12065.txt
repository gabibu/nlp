

השר לבטחון הפנים עוזי לנדאו לא מתפטר מהממשלה. מסיבת העיתונאים הדרמטית שאותה כינס אחר הצהרים הוקדשה לפניה שלו לאיחוד הלאומי-ישראל ביתנו שלא לפרוש מהממשלה. לנדאו אמר כי על מפלגות הימין לנהל את מאבקן בתוך הממשלה.

כתבנו חגי סרי מוסר כי לנדאו השמיע דברי תמיכה נלהבים בהמשך קיומה של ממשלת האחדות.

לנדאו קרא גם לצרוף המפד"ל לממשלת האחדות וטען כי מדיניות אוסלו שאותה מוביל שר החוץ, שמעון פרס, תגרום להידרדרות במצב המדיני והביטחוני ואזרחי ישראל אף יצטרכו לשלם עליה בחייהם.

השר לנדאו שב והזהיר מפני המשך יישום המדיניות שמוביל שר החוץ פרס. "אנו משלמים מחיר כבד מדי על מנת שפרס יישאר בממשלה - מחיר שנצטרך לשלם בעתיד בהידרדרות המצב המדיני והביטחוני ופגיעה באזרחי ישראל".
