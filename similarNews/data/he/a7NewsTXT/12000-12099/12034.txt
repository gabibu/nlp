

מספר מומחים לתזונה משוכנעים כי שמנים צמחיים מסויימים יכולים למנוע עלייה במשקל.

השמנים, המוכרים בשם טריגליצרידים בעלי שרשרות שומן בינוניות, הם בעיקר שמני הקוקוס והדקלים, והופכים את התזונה למטרת הרזיה (דיאטה), להצלחה אפשרית, אמר פרופסור ואלטר פלדהיים מאוניברסיטת קיל. הדברים נאמרו בכנס בנושא לימודי תזונה, שהתקיים בספטמבר בהאמבורג.

צוות חוקרים בראשות פלדהיים, שעבד באוניברסיטת צ'ארלס בפראג, הוכיח כי מתנדבים הצליחו לעכל יותר קלוריות בתוכנית תזונה עשירה בטריגליצרידים בעלי שרשרות שומן באורך בינוני, מבלי להעלות במשקל. אולם למרות ההצלחה, התרה פלדהיים מפני תקוות גדולות מדי, ואמר כי יש צורך במחקרים נוספים בנושא.

אגודת התזונאים הגרמנית שמושבה בבון, הביעה ספקנות בהתייחסות להתאמת השמנים ("קלים") למטרת הרזייה. נראה כי העמדה הנוכחית בתחום המחקר אינה חד-משמעית דיה, כדי להצדיק שימוש בקנה מידה נרחב ברעיון השמנים "הקלים", בתוכניות של תזונת-הרזייה.
