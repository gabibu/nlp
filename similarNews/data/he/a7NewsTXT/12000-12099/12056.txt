

מחלקת בריאות הנפש במשרד הבריאות התאילנדי יוצאת במסע "חייכו אל המשבר" כדי לסייע לאנשים להתמודד מול הלחצים והמתחים הקשורים למלחמה בטרור בהנהגת ארה"ב, דיווחו עיתוני תאילנד ביום שני.

היומון "בנגקוק פוסט" ציטט את דברי מנהל המחלקה, ד"ר פראט, שאמר כי החיוך מקל על חרדות בקרב אנשים החוששים מפני ההתפתחויות האחרונות במלחמה האפגנית.

"מטרת המסע היא לעודד אנשים להיות מאושרים בעבודתם מבלי להתייחס לעייפות. אם אנו מאושרים, הגוף מייצר את האנדרופינים המתאימים, שישפרו גם את מצב רוחנו", אמר ד"ר פראט.

"כאשר אנו בלחץ, הגוף מייצר אנדרלין המעלה את לחץ הדם. ככל שהלחץ גובר, יזיק האנדרלין יותר ויותר לגוף", הוסיף.

לדברי פראט, המשבר גרם לרבים מתושבי תאילנד לחוש לחץ נפשי ודכאון.

"בנוסף מתכננת המחלקה לפתוח פינות ייעוץ במקומות ציבורים, שם יישב פסיכיאטר שיתן עצות למי שמוצאים כי קשה להם לחייך. איני חושב שבני העם התאי יהיו רצינים כמו אנשי העסקים היפנים, הנזקקים ללימודים ב'כיתות חיוך' מיוחדות", אמר ד"ר פראט.
