

בעקבות הנסיגה בחברון החליטה אתמול סיעת האיחוד הלאומי ישראל ביתנו לפרוש מהקואליציה.

בשעה זו מכנסים ראשי הסיעה מסיבת עיתונאים בכנסת ובה יודיעו על כך רשמית. במקביל ימסרו שני נציגי הסיעה בממשלה   זאבי וליברמן   מכתבי התפטרות לראש-הממשלה.

מועצת יש"ע, ועד היישוב היהודי בחברון ותנועת נשים בירוק מברכים על החלטת "האיחוד הלאומי ישראל ביתנו" לצאת מהממשלה בעקבות הנסיגה מחברון ותמיכת ראש הממשלה בהקמת מדינה פלשתינית.

בכירים ביש"ע העריכו אמש והבוקר כי האינטרס של המחנה הלאומי מחייב את הפלת ממשלת שרון.

בשעה זו עדיין עושים בכירים בליכוד מאמצים של הרגע האחרון להניא את חברי סיעת האיחוד הלאומי ישראל ביתנו לפרוש מהממשלה. כך מדווח כתבנו בכנסת חגי סרי.


