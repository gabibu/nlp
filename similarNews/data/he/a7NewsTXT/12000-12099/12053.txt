

שבע התרעות על המצאות חומרים כימים נרשמו באוסטרליה היום , רובן בקונסוליה האמריקנית במלבורן, וכן בקונסוליה הבריטית בבריסבין. שתי הקונסוליות פונו מהעובדים, מסרו הרשויות המקומיות.

דובר מטעם הקונסוליה האמריקנית במלבורן אמר בשידור רדיו כי "יש לנו מתקני בטחון הבודקים את הדואר. המכתב שהגיע היה חשוד, ומשום כך החלטנו על התייחסות זהירה, ודרשנו את פינוי הבנין עד שהמשטרה תוכל לבדוק את המעטפה החשודה".

דובר מטעם שרותי הכיבוי בקווינסלנד אמר כי שישה אנשים בקונסוליה הבריטית בבריסבין באו במגע עם אבקה חשודה שהיה במספר מכתבים שהתקבלו במשרדי לשכת הפיתוח.

השישה אושפזו, בעיקר כאמצעי זהירות, זאת למרות ש"עדיין לא ידוע לנו מהי האבקה שהיתה במעטפות שקיבלו", אמר הדובר.

דואר חשוד התגלה בנוסף גם במשרד הדואר בסידני, שנפתח מחדש לקהל לאחר בדיקה.



