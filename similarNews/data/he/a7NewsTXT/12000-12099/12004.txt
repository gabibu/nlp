

שר החוץ שמעון פרס נועד אתמול בלילה בסלובקיה, עם נשיא ארה"ב לשעבר ביל קלינטון, ודן עמו במשך 3 שעות על המצב במזרח התיכון.

מלשכת השר פרס נמסר , כי קלינטון אמר שבמצב הנוכחי אין מנוס מהתקדמות הדרגתית, המבוססת על בניה מחודשת אל האימון בין הצדדים. לדבריו של קלינטון, ייתכן ונוצר כעת חלון הזדמנויות, שיאפשר השגת יציבות.

פרס יוועד במהלך יום ב' עם נשיא סלובקיה, ראש הממשלה ויו"ר הפרלמנט. מחר יום ג', הוא יגיע לפרג בירת צ'כיה לפגישות עם הנשיא, ראש הממשלה וכן ישתתף שר החוץ בכנס "פורום 2000", העוסק בנושאים מדיניים, נוכח המצב בעולם בכיום. פרס יהיה הנואם המרכזי במושב מיוחד, שיעסוק בתהליך השלום במזרח התיכון.

