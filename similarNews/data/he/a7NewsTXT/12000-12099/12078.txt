

פעוט כבן שנתיים הובהל היום לבית החולים הדסה עין כרם בירושלים, כשידו תקועה עד המרפק בין להביה של מטחנת בשר.

צוותים רפואיים של מד"א הוזעקו לביתו של הפעוט בירושלים ופינו את הפעוט עם המכשיר, בו היתה ידו נתונה לביה"ח.

מבית החולים הדסה עין כרם נמסר כי בשלב זה טרם ניתן להגדיר את מצבו של הפעוט. ידו אחוזה בין להבי המטחנה, כאמור עד המרפק, ומומחים הוזעקו לבית החולים לסייע בניתוח המסובך שנועד להציל אותה. בשעות הערב המוקדמות טופל הפעוט ביחידת הטראומה של בית החולים ובהמשך יועבר לחדר הניתוח.
