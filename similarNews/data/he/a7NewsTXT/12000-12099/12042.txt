

להלן הודעת דובר משרד התעשייה והמסחר:

בימים אלה משיק משרד התעשייה והמסחר שרות נוסף ליזמים ולצרכנים - ידיעון "מגזין אלקטרוני - חדשות משרד התמ"ס".

המגזין ייצא לאור אחת לחודש והוא יכלול אינפורמציה על הפעילויות המכרזיות העדכניות של המשרד על כל שלוחותיו בזמן אמת.

שרת התעשייה והמסחר דליה איציק מציינת, כי בימים אלה מתרכז המשרד במיוחד בשיפור והתאמת כלי הסיוע למצב המשק, וכי ההתפתחות המהירה של המידע הממוחשב מאפשרת להעניק ליזם ולצרכן שרות טוב יותר ולהדק עימו את הקשר האישי.

המגזין יופץ באופן שוטף באמצעות הדואר האלקטרוני ללמעלה מ-5000 מנויים ויעביר ליזמים ולצרכנים מידע עדכני וזמין בתחומים השונים של המשרד.


