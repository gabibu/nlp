

מרבית העצורים שנעצרו אתמול במהלך הלילה, לאחר שנכנסו לשכונת אבו סנינה, במחאה על כוונת צה"ל לעזוב את המקום, שוחררו היום בשעות הבוקר על ידי המשטרה.

למעט שני צעירים, שוחררו כל היתר. השנים נותרו במעצר, לאחר שסרבו להתחייב לתנאי השיחרור, שהציבה בפניהם המשטרה.

לשנים מיוחסות עבירות של הפרת הוראה חוקית, בכך שנכנסו לשטחי A, הכשלת עבודתם של כוחות הבטחון וגרימת נזק לרכוש פלשתיני.

ממשטרת יהודה ושומרון נמסר , כי בכוונת המשטרה להשלים את החקירה ולאסוף ראיות כנגד כל 23 החשודים ולמצות עמם את הדין.
