

כוחות ארה"ב החלו היום בבוקר במתקפה נוספת על הערים קאבול, ג'לאלאבד וקאלה נאו, מסרו מקורות אפגניים.

מקאבול דווח על סדרת התפוצצויות עזות שנשמעו בשעות הבוקר (6 בבוקר לפי שעון ישראל).

מקורות במיליציית הטליבאן מסרו כי לפחות 12 אזרחים נהרגו ו-32 נפצעו בהפצצה על קאלה נאו, בירת מחוז באדגיס בהפצצת רובע מגורים.

עוד נמסר כי כוחות ההגנה האווירית של טליבאן פתחו בירי לעבר מטוסי ארה"ב, אך לא דווח על פגיעות.
