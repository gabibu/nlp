

שר הביטחון בנימין בן אליעזר אמר בישיבת סיעת העבודה בכנסת, כי אחרי ששמע את הודעת הרמטכ"ל בשעות הבוקר, הוא רואה את הפרשה עימו כמחוסלת וכעת הוא מתכוון לפעול יחדיו כדי להכין את צה"ל לבאות.

השר רחבעם זאבי (אלוף במיל.), שכזכור, שירת שנים רבות בצה"ל, התייחס גם הוא לפרשת התבטאותו של הרמטכ"ל מופז ואמר, כי חובתו של רמטכ"ל לייעץ לדרג המדיני וזכותו של העם לדעת איזה עצה נתן לו.

זאבי הוסיף, כי נכון שבעבר, הדבר נעשה בחדרי חדרים. אך היום, הכל שקוף ולא יתכן שרק עמדות הפקידים יבואו לידי ביטוי. עם זאת, השר המתפטר זאבי ציין: "אני הייתי מנסח את ההודעה קצת אחרת, אבל הייתי יוצא עם ההודעה הזו".

זאבי העיר, כי גם כאשר הוא וראש הממשלה שרון שרתו בצה"ל, הם היו מפרסמים הודעות בניגוד לדעת הדרג המדיני.
