

נעשה מאמץ של הרגע האחרון למנוע את פרישת סיעת האיחוד הלאומי-ישראל ביתנו מהקואליציה, בעקבות נסיגת כוחות צה"ל מגבעות אבו סנינה בחברון.

יו"ר הקואליציה, ח"כ זאב בוים, שוחח היום בבוקר עם יו"ר סיעת האיחוד הלאומי, ח"כ בני אלון, וביקש ממנו להשהות את החלטת סיעתו לפרוש.

השנים סיכמו לקיים פגישה נוספת במאמץ של הרגע האחרון למנוע את התפטרותם של השרים ליברמן וזאבי. לפגישה הוזמנו גורמים נוספים משתי המפלגות.

העתונאים זומנו לשעה 11 בבוקר למסיבת עתונאים, בה אמורים השרים ליברמן וזאבי להודיע על התפטרותם.
