

חברת לומניס הודיעה היום כי ישה סיטון פורש מתפקידו כמנכ"ל בסוף השנה. מועצת המנהלים של לומניס מינתה את סגן היו"ר, אריה גנגר, למלא את תפקיד המנכ"ל. בנוסף, מינתה מועצת המנהלים ועדת חיפוש וכן תעסיק חברה לגיוס כח-אדם בכיר בחיפוש אחר מנכ"ל קבוע לחברה. ישה סיטון, ששירת בתפקיד המנכ"ל מחודש יולי 1999, ימונה ליועץ לחברה.

פרופסור יעקב פרנקל, יו"ר מועצת המנהלים של לומניס הודה לישה על "מאמציו הגדולים והנהגתו האפקטיבית בתקופה מאתגרת זו ובתהליך רכישת קוהירנט ומאחלים לו הצלחה רבה בעתיד. מועצת המנהלים מודה לסגן היו"ר, אריה גנגר, על הסכמתו לקבל על עצמו את אחריות המנכ"ל. אריה מביא עמו שנים רבות של נסיון כמנהל בכיר מאד ויעניק בצומת דרכים זו את ההנהגה החזקה הנדרשת ללומניס הפועלת לשיפור ביצועיה ב-2003. מועצת המנהלים תומכת במאמצי ההנהלה הקיימת של החברה להחזיר את לומניס לפסי ריווחויות".

ישה סיטון העוזב אמר כי הוא מלא סיפוק מעבודתי ומשיתוף הפעולה לו זכיתי בתקופת שרותי כמנכ"ל לומניס. "אני מאמין כי עתה, עם השלמת התקציב החדש ותוכנית העבודה של החברה לשנת 2003, הגיע הזמן המתאים לשינוי".

אריה גנגר אמר: "אני מעורב בעסקי מערכות הלייזר ויישומם בתחום הרפואי משנת 1989 ובלומניס משנת 1999. יש לנו את כל הכלים להפוך את 2003 לשנה מוצלחת ואני מצפה לשיתוף פעולה פורה עם כל עובדי החברה להשגת שיפור בתזרים המזומנים ובריווחיות".

בנק הפועלים קיבל הודעה על השינוי בהנהלה ואישר את המשך תמיכתו בחברה. בנק הפועלים הוא מלווה עיקרי ללומניס.

אריה גנגר (57), הצטרף למועצת המנהלים של החברה ב-16 ביולי 2001 ונבחר לתפקיד סגן יו"ר מועצת המנהלים. בשנת 1985 יסד אריה גנגר אתTrans resources Inc. (TR I), בה הוא מכהן כיו"ר מועצת המנהלים ומנכ"ל מאז TRI .1986 היא חברה פרטית המתמחה בכימיקלים ולה מספר מפעלים ברחבי העולם.
