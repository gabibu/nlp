

שר המשפטים מבקש להנהיג משמרת שניה בבתי המשפט החל מעוד שבועיים, כדי לצמצם את התיקים הממתינים להכרעת-דין.
אולם, בעקבות עתירתם של כעשרה עורכי-דין באמצעות לשכת עורכי-הדין, הוציא בג"צ צו על תנאי המורה לשר המשפטים לנמק בתוך 21 יום מדוע החליט על תוכנית זו, אף שהמערכת אינה ערוכה לכך.

לטענתם של עורכי הדין, משמרת שניה תאלץ את עורכי הדין לעבוד כ-14 שעות ביממה וזהו מצב בלתי נסבל שיפגע קשות בעיקר במשרדים הקטנים ובעורכות-דין שהינן אמהות.

ראש לשכת עורכי-הדין, עו"ד שלמה כהן, אמר כי יפנה לשר המשפטים בבקשה להקפיא את תוכנית הפיילוט עד לסיום הדיון בעתירה בבג"צ.

