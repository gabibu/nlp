

יו"ר מטה ההסברה של הליכוד לימור לבנת כי יש בסיפורים המתפרסמים בימים האחרונים אודות שחיתויות בליכוד, הרבה רכילות והגזמות.

יו"ר מטה ההסברה של הליכוד לימור לבנת הביעה תקוה כי למרות התקופה הקשה העוברת על מפלגתה בעטיה של החקירה על שחיתות כביכול במהלך הפריימריז, יידע הציבור להבחין בין עבירות פליליות אם היו לבין רכילות ודברים הלגיטימיים בפעילות פוליטית. לדברי לבנת, יש בסיפורים בימים האחרונים הרבה רכילות והגזמות.

אייל ארד יועצו האסטרטגי במטה הליכוד אומר כי ראש הממשלה נושא בתפקיד ממלכתי ואינו רואה בבעיה כבעיה ספיציפית של הליכוד אלא של הדמוקרטיה כולה שעליה יש להגן מ"מתקפת הוירוסים", כלשונו שתקפה אותה. ראש הממשלה מבטיח ציין ארד כי יעשה את הכל כדי לעקור את התופעה בכל המפלגות. עם זאת מציין ארד כי ראש הממשלה אינו סבור שיש להתמקד בנושא זה אלא בבעייתה העיקרית של מדינת ישראל שהיא מתקפת הטרור אותה יש לנצח. העיתונאים והפרשנים מוסיף ארד אינם אלה הקובעים את סדר היום הלאומי שאם לא כן יוסי שריד היה ראש הממשלה.

מה שחשוב אומר ארד הוא שבפעם הראשונה הציבור הישראלי יכריע בין הדעות שמביע מצנע כאיש שמאל קיצוני הדוגל בעמדות של מר"ץ וביילין לפיהן אי אפשר לנצח את המלחמה יש לסגת מיד לפרק את הישובים ולסלק את המתיישבים לבין עמדותיו של המחנה הלאומי הבוחר לנצח את הטרור.

עורך החדשות של ערוץ 7 חגי סגל אמר כי עד עתה לא הוצגה הוכחת מחץ המצדיקה את הכותרות בנושא פרשיית שוחד בליכוד. עדיין לא קיבלנו מידע על עד מדינה חשוב כחבר כנסת שהשתבץ ברשימה בעזרת שוחד. שני החשודים שפורסמו כאילו ניסו לשחד חברי מרכז לבחור באנשים, שוחררו לדבריו לביתם ללא בקשת הארכת מעצר. למרות נכונותם להבדק במכונת אמת המשטרה מנימוקיה היא ויתרה על כך. אותם שנים אף אמרו כי הם ארגנו כנסים ודרשו מהמועמדים בפריימריז שישתתפו בהוצאות האירועים.

לדבריו, נראה כי עד עתה מדובר במצג שווא גדול של התקשורת.

שר המשפטים מאיר שטרית הציג את הרכב הוועדה בראשה יעמוד לבדיקת הפריימריס בליכוד. לדברי שטרית, שמונה לתפקידו על פי פניית רה"מ שרון, יעשה כל מאמץ להביא את מסקנות הוועדה ליישום ואולי אף לחקיקה כבר בתוך פחות מחודש.

השר שטרית הדגיש כי רשימת הליכוד היא מוגמרת ואי אפשר לשנותה.

לדברי שטרית, יש לעשות מאמץ לכנס את מרכז הליכוד לקבל החלטות על הדרך שתיבחר ע"י הוועדה לבחירת רשימת הליכוד לכנסת ואם יש צורך בחקיקה, יש לבדוק את האפשרות לכנס את הכנסת.

לדברי שטרית הועדה תדון לא רק בבחירות המקדימות בליכוד, אלא בכל התהליך שתחילתו בהתפקדות למפלגה. "הרעה החולה מתחילה כבר בהתפקדות", הוא ציין והוסיף, כי הוועדה בראשה הוא עומד תדון בשאלות מי רשאי להתפקד, מי רשאי להיות מועמד לתפקיד חבר מרכז ומהם התנאים להתמודדות על מקום ברשימה לכנסת.

שטרית הדגיש, כי מסקנות הוועדה, בה חברים אנשי אקדמיה ואנשים מקורבים לליכוד בלבד, יוגשו לעיון נציגי כל המפלגות הגדולות בישראל, כדי שתתקבל החלטה רחבה ככל האפשר במערכת הפוליטית על נוסחה אחידה לבחירות מקדימות במפלגות הגדולות.
