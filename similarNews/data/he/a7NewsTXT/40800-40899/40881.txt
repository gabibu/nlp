

נסיון נוסף למנוע ממפלגת "חירות" להשתתף בבחירות: מזכ"ל מפלגת העבודה ח"כ אופיר פינס ועו"ד אמנון לורך עתרו לועדת הבחירות המרכזית לכנסת ה-16, בדרישה לפסול את רשימת חרות בנימוק שפעילות המפלגה גזענית, אנטי ערבית ושוללת את זכויותיהם הדמוקרטיות של ערביי ישראל.

לעתירה צורפו ציטוטים של אמירות מפי ראש התנועה ח"כ מיכאל קליינר כלפי הערבים, וכן קטעים ממצע המפלגה שלדעת העותרים נגועים בגזענות.

יצויין, כי בחצות יפקע המועד שבו ניתן לפנות לועדת הבחירות המרכזית בבקשה לפסול רשימה או מועמד.


