

מס' 2 ברשימת "חירות" לכנסת, ברוך מרזל, עתר לבג"ץ בדרישה שחברי ועדת הבחירות לא יעשו שימוש במסמכים שהעביר אליהם היועץ המשפטי לממשלה בעניינו. מרזל טוען, שלאליקים רובינטיין אין סמכות להעביר כל חומר בנוגע אליו.

עתירה נוספת בעניין בחירות הוגשה על-ידי התנועה לאיכות השלטון, המבקשת להוציא צו-ביניים האוסר לאשר את רשימות הליכוד והעבודה עד לדיון בעתירה שהגישה.
התנועה עתרה לבג"צ בדרישה לקבוע כי לוועדת הבחירות המרכזית יש סמכות לפסול רשימות במקרה של שחיתות, עד כדי פגיעה בדמוקרטיה.
