

ח"כ צבי הנדל מהאיחוד הלאומי פנה ליו"ר ועדת החוקה חוק ומשפט ח"כ מיכאל איתן בבקשה לקיים דיון דחוף בנושא מעורבותו של היועץ המשפטי לממשלה בפרשת גינוסר "לא ייתכן שהיועץ המשפטי יחקור את עצמו ולכן יש להוציא מידיו את חקירת הפרשה".

ח"כ הנדל מסתמך בפנייתו על תמליל שיחה אותה פרסם עמנואל רוזן אמש בערוץ 10 . מדובר בשיחה שהתקיימה בין רובינשטיין לבין ראש הממשלה דאז אהוד ברק וגינוסר, בקמפ דיויד בשנת 1999.

שיחה זו התקיימה בעקבות העתירה שהגיש בזמנו ח"כ הנדל נגד שליחויותיו של גינוסר מטעם ברק.

מתמליל השיחה עולה כי גם היועץ המשפטי רובינשטיין ידע על עסקיו של גינוסר והיה מודע לחשש לניגוד אינטרסים ובכל זאת לא פעל למניעת העסקתו ואף לחץ להגיש תצהיר הקובע כי אין ניגוד אינטרסים מה שהתברר לכאורה כתצהיר שקרי.

ח"כ הנדל מדגיש כי מעורבותו של רובינשטיין חייבת להחקר וברור שלא ייתכן כי היועץ המשפטי יחקור את עצמו, ולכן יש להוציא מידיו את חקירת הפרשה.
