

היועץ המשפטי לממשלה, אליקים רובינשטיין, הורה היום למשטרה לפתוח בחקירה פלילית נגד יוסי גינוסר, ונגד אנשי עסקים ישראליים נוספים בחשד שהיו מעורבים בניהל חשבונות של הרשות הפלשתינית ובחשד שהציגו מצג שווא בפני רשויות המדינה ובג"ץ באשר לאותה מעורבות.

רובינשטיין קיבל החלטה זו בתום דיון שהתקיים בלשכתו, בהשתתפות פרקליטת המדינה עדנה ארבל, ראש יאח"ה, מירי גולן, ובכירים נוספים במשטרה ובפרקליטות.

במהלך הדיון הציגו חוקרי המשטרה את ממצאי הבדיקה הראשונית בפרשה, אשר נחשפה כזכור, בעיתון "מעריב" לפני כשבועיים. יואב יצחק כותב באתרו NFC כי בבדיקה נמצאו ראיות לכאורה, לפיהן גינוסר ועזרד ניהלו פיקדון בבנק בשוויץ, עבור הרשות הפלשתינית וכמה מבכיריה.

כמו כן, עולה חשד לכאורה כי גינוסר היה קשור בעסקות עם הפלשתינית ב-2000, בתקופה שבה שימש שליח של ראש הממשלה דאז אהוד ברק אל הרשות הפלשתינית והעומד בראשה, וזאת באופן הנוגד לכאורה לתצהיר שהוגש לבית המשפט העליון בחתימתו של דני יתום, תצהיר שבו נטען כי לגינוסר אין קשרים עסקיים עם הרש"פ.
