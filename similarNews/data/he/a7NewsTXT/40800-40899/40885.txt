

שר החוץ, בנימין נתניהו, אומר שההצעה הבריטית לקיום שיחות על הרפורמות ברשות הפלשתינית היא חסרת תועלת כל זמן שערפאת הוא מנהיגה של הרשות הפלשתינית.

ראש ממשלת בריטניה, טוני בלייר, הזמין בתחילת השבוע מנהיגים ערבים ללונדון בחודש הבא לכינוס עם חברי הרביעייה למזרח התיכון, ובה תידון "ההתקדמות ברפורמות".

"הייתי רוצה לשמוע מה חושב ראש הממשלה בלייר. אם הוא מדבר על שינוי המדיניות הפלשתינית, שינוי הכלכלה הפלשתינית, החינוך, זה עשוי להיות דבר חיובי", אמר נתניהו במסיבת עיתונאים ברומא, "אבל אם הוא סומך בכך על ערפאת, הסיכויים להנהיג רפורמות משמעותיות בתחומים אלה דומים לסיכויים להנהיג רפורמות במשטרו של סדאם חוסיין".


