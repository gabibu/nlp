

בישיבת לשכת העבודה שהתכנסה לאשר את מצע המפלגה מתח בנימין בן אליעזר ביקורת על הכללת תוכנית ההיפרדות מהפלסטינים במצע מפלגת העבודה: "אני זועק נגד כך שנים ושולל כל תמריץ לפלסטינים. איש לא יקרא את המצע ממילא. הבעיה שלנו היא לא אידיאולוגית אלא כמה מנדטים נקבל", אמר בן אליעזר.

יושב ראש העבודה, עמרם מצנע, המאמין כי בזכות רעיון ההיפרדות תנצח מפלגתו בבחירות, התנגד לדברי בן-אליעזר.
מצנע אמר בישיבה: "ממשלת האחדות בראשותי תוציא אותנו מהבוץ הפלסטיני. אנחנו יכולים לנצח ולהרכיב את הממשלה הבאה. מי שלא מאמין בכך - שלא יפריע לנו בדרך".


