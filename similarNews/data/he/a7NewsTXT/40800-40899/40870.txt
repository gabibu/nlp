

נציגי סוריה באו"ם יחרימו את דיוני מועצת הבטחון בנושא דוח הנשק העיראקי, זאת במחאה על שקיבלה עותק ערוך ו"מקוצץ" של הדוח.

סוריה דרשה לקבל לעיון את הדוח המלא, בן כ-12 אלף העמודים, הגירסה אותה קיבלו חמש החברות הקבועות במועצת הבטחון, ולא את הנוסח הערוך והמקוצר, הכולל כ-3,500 עמודים.

ראש צוות הפקחים בעיראק, האנס בליקס, אומר שבדו"ח הנשק שהגישה עיראק קיים מידע מועט לגבי כמות הנשק שבידיה. אולם לדבריו, שיתוף הפעולה עם העיראקים הוא טוב מאוד.

