

שר הביטחון שאול מופז אישר היום כי צה"ל יישאר בבית לחם בזמן חג המולד הנוצרי אך ייערך באופן שונה.

בתשובה לשאלות כתבים בתל אביב, על הערכות צה"ל בעיר לקראת חג המולד אמר שר הביטחון, "צה"ל ימשיך לפעול בבית לחם". זאת, בניגוד לדרישה הפלשתינית, כי צה"ל יפנה כוחותיו מהעיר כדי לאפשר "חגיגות תקינות" של חג המולד.

שר הביטחון הדגיש, כי יחד עם הישארות צה"ל בעיר ומתן האפשרות לנוצרים לחגוג את חגם על צה"ל להבטיח את שלום אזרחי המדינה. "יש גם להבטיח את שלום אזרחי מדינת ישראל, על פי נתוני המודיעין שיהיו בידינו", אמר.

עפ"י התכנית צה"ל ידלל את נוכחותו באזור כנסיית המולד אך ישמור על נוכחות של כוחות בקנה מידה קטן והללו יתפרסו ברחבי העיר כדי לאפשר התערבות מהירה במידת הצורך.

