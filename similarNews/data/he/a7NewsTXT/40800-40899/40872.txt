

ערכות מגן מיוחדות מסוג 'קיסר' יחולקו לאוכלוסיות האוטיסטים והמפגרים, כך הודיע מפקד המערך לרענון ערכות המגן בפיקוד העורף, אל"מ איתן בן-משה.

ה'קיסר' הינו ברדס למבוגר בעל נתונים מיוחדים העושים את הערכה נוחה יותר למשתמש, ולפיכך היא מתאימה לבעלי מוגבלויות המתקשים בחבישת הערכה הרגילה.

"ערכות אלה יונפקו לאוטיסטים ומפגרים החיים במוסדות וכן לאלה החיים בקהילה. הזכאות לקבלת ערכות מגן מיוחדת נקבעת בהתאם לקריטריונים אשר הוגדרו על-ידי ועדת מומחים", אמר אל"מ בן-משה.

כמו כן יחולקו בשעת חירום ערכות מגן לשוהים הזרים במדינה תמורת פיקדון.


