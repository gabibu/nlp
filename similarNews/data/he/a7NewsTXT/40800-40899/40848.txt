

החל מהערב צפוי מזג אוויר גשום וסוער רוחות עזות ינשבו בליווי גשמים חזקים. שלג ירד בצפון ואולי אף בהרי ירושלים. מזג האוויר הסוער יגיע לשיאו מחר בצהריים. בקרית שמונה וראש פינה נסגרו שדות התעופה.

החל מהערב צפוי מזג אוויר גשום וסוער רוחות עזות ינשבו בליווי גשמים חזקים. שלג ירד בצפון ואולי אף בהרי ירושלים. מזג האוויר הסוער יגיע לשיאו מחר בצהריים. בקרית שמונה וראש פינה נסגרו שדות התעופה.

בעקבות ההתרעות מטאורולוגיות הצופות מזג אויר סוער ורוחות חזקות מאד בסוף השבוע, פונה חברת החשמל לציבור ומבקשת להסיר מהחלונות, המרפסות, הגגות וכל מקום אחר בבית ובסביבתו, חפצים שעלולים לעוף על כבלי החשמל ולגרום להפסקות חשמל, או לחזקם למקומם, כגון: תריסים, אנטנות, כביסה, מכסים של מיכלים על הגג, עציצים ועוד.

מנכ"ל חברת החשמל הכריז היום, על כוננות מזג אויר בחברה, לכל סוף השבוע. חברת החשמל נערכת לסוף השבוע בתגבור צוותי עבודה והיערכות ביחידות הפיקוח המחוזיות והארציות.

חברת החשמל מבקשת להזכיר ללקוחותיה, כי במזג אויר סוער, הופך מוקד השירות 103 למוקד חירום להודעה על תקלות בלבד.

מטה השלג בעיריית צפת החל בהערכות לקראת השלג הצפוי בסוף השבוע. צה"ל יפנה צירי תנועה לבית החולים זיו בצפת במקרה של שלג כבד ועובדי העיריה יפזרו מלח על הצירים הראשיים.

כמו כן סוכם כי צה"ל יטול על עצמו את האחריות לפינוי הציר הראשי המוביל לבית החולים זיו בצפת ובמקרה של שלג כבד יסייע לפינוי צירים גם בשכונות.

גם במועצה האזורית רמת הגולן הושלמה ההערכות לקראת השלג. בשעות הבוקר התקיימה ישיבה בהשתתפות נציגי צה"ל ומע"צ וציוד הפינוי הועמד בכוננות במקרה של חסימת צירי תנועה בגולן.

בחרמון הושלמו ההכנות. המפלסות הועמדו במצב הכן לפינוי צירי התנועה, כדי לאפשר גישה לאתר. המתקנים נבדקו, הרכבלים סודרו ועתה רק מצפים לשלג. יצויין, כי לאחרונה נרכשו אופני שלג מיוחדים שישמשו לתנועה בשלג והגשת עזרה ראשונה.

ברחבי הגליל והגולן שורר מזג אוויר סגרירי, ערפל כבד וממטרים עזים יורדים משעות הבוקר המוקדמות באזור.

בשל הסיכוי לירידת שלגים באיזור ירושלים, נערכת גם עירית ירושלים על פי הנהלים המקובלים לימי שלג.

המשטרה תפרוס כ-340 שוטרים ומתנדבים בכבישים הבינעירוניים בכל רחבי הארץ. השוטרים יכוונו את התנועה ויסייעו לנהגים במצוקה וכן יבצעו פעולות אכיפה.

ממשטרת התנועה הארצית נמסר כי המשטרה תעביר באמצעות אמצעי התקשורת הודעות שוטפות על כבישים סגורים כתוצאה מהצפות.

ממשטרת התנועה נמסר לתשומת לב הנהגים להשמע להוראות השוטרים, להמנע מעצירות פתאום ומפניות חדות, לבדוק מגבים ואורות בטרם נסיעה ולחגור חגורות בטיחות בכל נסיעה ובכל עת.

עוד נמסר ממשטרת התנועה הארצית, כי בזמן ערפל, גשם וכביש רטוב, מתבקשים הנהגים לשמור על מרחק ולהתאים את הנהיגה לתנאי הדרך.

הנהגים מתבקשים גם להזהר ממכשולים שעלולים להיווצר כמו בור בכביש, ענף עץ שנפל ולהמנע ומחנייה בשולי הכביש.

ממשטרת התנועה נמסר כי בעבר היו תאונות רבות עם נפגעים ואפילו הרוגים בשל עצירה של נהגים בשולי הכביש.
