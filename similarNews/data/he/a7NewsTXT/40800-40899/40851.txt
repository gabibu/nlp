

יוזמה חדשה תופסת תאוצה בימים האחרונים. צעירי הציונות הדתית מבקשים לקרוא לחבריהם בכל רחבי הארץ לתת את קולם רק למפלגות המוכנות לומר לא למדינה פלשתינית וכן למפלגות המוכנות להוות סמן ימני בממשלה שתקום.

בכוונתם לקרוא לחבריהם שלא להצביע עבור הליכוד וש"ס הנותנים את ידם להסכמי אוסלו ומביעים נכונות להקמת מדינה פלשתינית.

היוזמים, בני ישיבות, פנו אל ח"כ אורי אריאל מהאיחוד הלאומי. אריאל כך נמסר לכתבת ערוץ 7 רותי אברהם, הביע את תמיכתו ביוזמה ואת נכונותו לסייע כדי לקדמה. עוד נמסר מהאיחוד הלאומי כי עתה ממתינים להסכמתה של המפד"ל ליוזמה.

עד לשעה זו טרם התקבלה תגובת המפד"ל.


