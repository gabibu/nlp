

יו"ר סיעת המפד"ל ויו"ר מטה ההסברה של המפד"ל שאול יהלום אומר בתגובה לפרסום יוזמת צעירי הציונות הדתית, כי איש לא פנה אליו בנוגע ליוזמה. יהלום מוסיף כי "אם ח"כ אורי אריאל יפנה נענה בחיוב".

מוקדם יותר פרסם אתר האינטרנט של ערוץ 7 את יוזמתם החדשה של בני ישיבות לפיה הם יפנו בקריאה לציבור הציוני דתי שיתן את קולו למפלגות השוללות הקמת מדינה פלשתינית. כמו כן יקראו לחבריהם שלא להצביע בעבור מפלגות כמו הליכוד וש"ס התומכות בהסכמי אוסלו ובהקמת מדינה פלשתינית.

בני הישיבות פנו אל ח"כ אריאל מהאיחוד הלאומי שהביע תמיכה בצעדם ואת הסכמתו לסייע.
