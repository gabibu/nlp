

פיקוד העורף התחיל להשתמש במערכת תצפיות חדשה מתוצרת ישראל שתאפשר לזהות במהירות את מקום נפילתו של טיל אויב.

במערכת החדשה 3 מצלמות ומרכז בקרה. המצלמות משדרות אל הבקרה תמונות נוף ואם באיזור הנצפה נופל טיל, התמונה קופאת ומראה את מקום הנפילה באמצעות הבזק. התמונה הזאת מאפשרת לכוחות פיקוד העורף לזהות את מקום הפיצוץ ולהגיע אליו במהירות רבה.

בתדרוך כתבים שהיה אמש במשרד ההגנה בוושינגטון נמסר כי עירק תנסה לתקוף את ישראל ואת כווית בנשק כימי וביולוגי במהלך התקפה אמריקנית עליה. כי סדאם חוסין גם ינסה לפגוע בתשתיות הדלק של ארצו ובאספקת המזון והחשמל, וינסה להאשים את ארצות הברית במעשה.

במערכת הבטחון בישראל מעריכים שארצות הברית נחושה להביא לידי סילוקו של שליט עירק ולכינון משטר חדש.
