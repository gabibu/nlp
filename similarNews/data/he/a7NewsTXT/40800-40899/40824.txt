

ראש צוות פקחי האום בעירק ידווח היום למועצת הבטחון על עבודתם של פקחי האום בעירק. זה דיווח ראשון מאז העבירה עירק לידי האום את המסמכים בדבר מאגרי הנשק שלה.

דיפלומטים במרכז האום אומרים כי ראש צוות הפקחים הנס בליקס יצביע על הפערים בין המסמכים העירקיים לבין המידע שיש לפקחי האום. היום יפרסמו שר החוץ קולין פאוול ושגריר ארצות הברית באו"ם את תגובת המימשל על הדוח.

שר ההגנה של בריטניה אמר כי אף שנראה שעירק השמיטה מידע חיוני מן המסמכים שהגישה אין לראות בכך בשלב הזה הפרה חמורה של החלטות האום.

ארה"ב עשויה לשגר 50,000 חיילים נוספים למפרץ הפרסי. מקור בכיר בוושינגטון אמר כי היחידות המיועדות קיבלו "התרעה ראשונית" כל כך שאפשר וישוגרו "בתקופה הקרובה". עם זאת, הוא ציין כי לא נקבע מועד כלשהו למתקפה, וכי הנשיא בוש לא אישר עדיין את פרטי המבצע.

