

משטרת פקיסטן עצרה תשעה אנשים החשודים כחברי ארגון "אל קאעידה" בעיר לאהור שבמזרח פקיסטן.
שר ההסברה הפקיסטני ראשיד מסר כי בין העצורים שני אזרחים אמריקנים ואזרח קנדי ממוצא פקסטיני. לדבריו, אפשרי שאחדים מהעצורים, המשתייכים כולם לאותה המשפחה, עסקו בהברחת נשק ששימש מאוחר יותר לפיגועי טרור.

בשידורי הטלוויזיה הפקיסטנית דווח כי במהלך המעצרים התנהל קרב יריות.
מקורות בשירותי המודיעין הפקיסטניים אמרו כי בין השוטרים שעצרו את החשודים היו סוכני אף.בי.איי.
וכי בבית בו נתפסו החשודים נמצא טלפון לוויני.

שמונה משקיפים בינלאומים נפצעו בקאבול בירת אפגניסטן בפיצוץ שארע ליד בסיס של כח שלום בינלאומי. נסיבות הפיצוץ עדיין לא ברורות.
