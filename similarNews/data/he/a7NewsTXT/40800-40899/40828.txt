

בשעות הבוקר המוקדמות הוכרז מאחז "גיבורי חברון" על ציר המתפללים כ"שטח צבאי סגור". כוחות גדולים של משטרה אחזו ביושבי המאחז ועקרו אותם ממקומם. על פי הוראות וועד הישוב היהודי ומועצת קרית ארבע ,גילו העקורים התנגדות פאסיבית בלבד. איש לא נפגע.

בשעות הבוקר המוקדמות הוכרז מאחז "גיבורי חברון" על ציר המתפללים כ"שטח צבאי סגור". כוחות גדולים של משטרה אחזו ביושבי המאחז ועקרו אותם ממקומם. על פי הוראות וועד הישוב היהודי ומועצת קרית ארבע ,גילו העקורים התנגדות פאסיבית בלבד. איש לא נפגע.

שר הבטחון שאול מופז הודיע בתחילת הלילה לתושבי המאחז כי הפינוי צפוי בתוך שעות אחדות.מופז ציין כי הורה לפנות את המאחז כיוון שלדבריו, יושב המאחז על אדמה פרטית השייכת לערבים.

מתחילת הלילה ריכז צה"ל כוחות גדולים סביב המאחז. למקום הובאו גם כוחות גדולים של משטרה.
אל המאחז זרמו במהלך הלילה גם אזרחים רבים תושבי האיזור.

מיד לאחר ההודעה פתחו מנהיגי הישוב היהודי בחברון וקרית ארבע בניסיונות להגיע לפינוי מוסכם.
ראשי הישוב היהודי החלו לנהל מו"מ עם הצבא וביקשו שבמקום המאחז תהיה נוכחות התישבותית כלשהי, אפילו קטנה ולא רק נוכחות צבאית ואולם גורמי הצבא לא נעתרו לבקשתם. הם הציעו שבמקום תישאר נוכחות צבאית קטנה ללא הוכחות אזרחית . ולכך לא יכל וועד הישוב היהודי להסכים.

בשל ניהול המו"מ נדחתה עקירת המאחז עד לשעות הבוקר המוקדמות.

סמוך לשעה 5:00 בבוקר תחת גשם שוטף, החל הפינוי. כוחות גדולים של שוטרים, שוטרות וחיילות פשטו על המאחז והחלו להוריד את הנמצאים בו. במהלך פעולת הפינוי קראו אנשי הישוב היהודי לאזרחים שלא לפגוע בשוטרים ובחיילים ולהתנגד באופן פאסיווי בלבד.

200 אזרחים נעקרו. ששה נעצרו. מעט מאד עימותים התרחשו. אורית סטרוק מוועד הישוב היהודי אומרת כי במהלך כל הלילה נערכו שיחות לאזרחים שהגיעו בהם הוסבר כי "לא נכון ואסור להרים יד על יהודים".

דובר וועד הישוב היהודי בחברון נעם ארנון אמר לערוץ 7 כי : "על ראש הממשלה לקיים את הבטחתו לרצף התישבותי בין קרית ארבע לחברון. המאבק ימשך ושכונה יהודית תקום כי אין ברירה אחרת."
ארנון מציין כי "אנחנו לא מתעקשים דווקא על המיקום הנוכחי של המאחז יש מספיק אדמות מדינה עליהן ניתן לבנות שכונה יהודית".

לגבי העיתוי אמר ארנון כי לדעתו נובע הרצון המהיר והפתאומי לפינוי המאחז כדי להשכיח את הרושם הקשה שהותירו פרשיות השחיתות בליכוד. יחד עם זאת אמר כי בממשל האמריקני, מיחסים לנושא
חברון משמעות רבה והם מפעילים לחצים קשים בנושא על כל בכיר ישראלי שמגיע לארה"ב.

תנועת נשים בירוק מפרסמת מחאה על "עקירת מאחז גיבורי חברון שהוקם כתגובה ציונית לפיגוע. הפעם התמימים אינם יכולים להאשים את פואד. שרון הוא היוזם והאשם שוב הוא יורק בפני קורבנות הטרור ונותן פרס לרוצחי יהודים".
