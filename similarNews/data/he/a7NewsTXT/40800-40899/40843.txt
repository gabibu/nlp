

אילו עובדי משרד החוץ היו מכבדים יותר את החוק הטרוריסטים לא היו נכנסים לארה"ב, כך מציינים ג'ון קיל ופט רוברטס שני סנטורים בכירים המכהנים בועדת חקירה שנועדה לבחון את הליקויים בשירותים החשאיים, שאיפשרו את הפיגועים ב-11 בספטמבר 2001.

בדו"ח ועדת החקירה קובעים הסנטורים כי היה ניתן למנוע את הפיגועים על ידי מניעת כניסתם לארה"ב של אותם 19 טרוריסטים שחטפו את המטוסים.

משרד החוץ בוושינגטון טרם התייחס לדו"ח אך עובדי המשרד טענו כי לא היתה להם סיבה להאמין שאנשים אלה היו טרוריסטים.

פט רוברטס מקנזס יעמוד בשנה הבאה בראש ועדת השירותים החשאיים של הסנאט, בעוד קיל מאריזונה יהיה מבכירי הסיעה הרפובליקנית בבית.
