

היועץ המשפטי לממשלה ופרקליטת המדינה עדנה ארבל הודיעו כי לא תפתח חקירה נגד ח"כ בני אלון. מהחומר עולה כי אין יסוד לחשד לעבירה. דבריהם של היועץ המשפטי ושל פרקליטת המדינה באו לאחר עדותו של יגאל עמיר בה טען כי ח"כ אילון שמע אותו מאיים לרצוח את רבין.

היועץ המשפטי לממשלה ופרקליטת המדינה עדנה ארבל הודיעו כי לא תפתח חקירה נגד ח"כ בני אלון. מהחומר עולה כי אין יסוד לחשד לעבירה של אלון. דבריהם של היועץ המשפטי ושל פרקליטת המדינה באו לאחר עדותו של יגאל עמיר מטעם ההגנה במשפטו של אבישי רביב. עמיר אמר כי במהלך שבת בישוב בית חגי בדרום הר חברון אמר כי יש לרצוח את יצחק רבין ואת הדברים שמע גם ח"כ בני אילון.

ח"כ אלון הכחיש מכל וכל את הדברים ואמר, כי מעולם לא שמע את עמיר מתבטא, כפי שסיפר בעדותו.

עם זאת מציין אלון כי ראוי לשים לב להתנהלות עורך הדין של אבישי רביב איתן פלג שהיה איש שב"כ. הוא נסע לבית הסוהר וערך עם יגאל עמיר תיאום לגבי עדותו והבטיח את שיתוף הפעולה שלו בניגוד למה שקרה עם אחיו חגי עמיר שסירב לשתף פעולה, אמר אלון והוסיף שהוא מקוה כי אין מדובר בתהליך של סתימת פיו של רביב. הוא ציין כי איש לא פנה אליו כדי לבוא ולספר את סיפורו בבית המשפט אבל הוסיף כי אם יוזמן ישמח להגיע. אלון הוסיף כי ניכר מאמץ של השב"כ לנסות ולהסיר את חרב המאסר מעל רביב משום שהם יודעים כי הוא לא יסכים להיות פראייר ותרנגול כפרות. אם ירגיש שהוא הולך לבית הסוהר הוא יחשוף את מפעיליו ויספר את מה שרק הוא יודע, אומר אלון.

אלון הוסיף כי הרושם שעושים גורמים להסיט את הנושא המרכזי ולהעבירו לאוירה שתועיל לנסיונותיהם לשחרר את רביב מתחזק גם מהמאמץ להפוך את יגאל עמיר לעד אמין למרות שמיד אחרי הרצח מסר כ 4 גירסאות שסתרו האחת את השניה.

אלון ציין בראיון שנערך עימו בערוץ 1 כי ציפה שהמשפט יברר מדוע אבישי רביב "לא סיפק את הסחורה" כסוכן שב"כ. ח"כ אלון שואל כי אם אכן שמע רביב את עמיר מאיים לרצוח כפי שעולה מהתמלילים, אזי השאלה היא מדוע לא הועבר דיווח זה הלאה ממפעיליו בשב"כ אל הגורמים המתאימים.

אלון אומר כי נראה שהעלאת הנושא תוך שירבוב שמו וזאת 7 שנים אחרי הרצח מיועד לעשות לו רצח אופי.
