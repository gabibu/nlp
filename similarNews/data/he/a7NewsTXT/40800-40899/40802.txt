

שר החוץ בנימין נתניהו פתח היום את ביקורו באיטליה בפגישות עם שר ההגנה אנטוניו מרטינו ונשיא הסנאט מרצ'לו פארה. בפגישה עם מרטינו סוכם על השלמת מזכר ההבנה בין שתי המדינות.

נתניהו אמר לו כי במקרה של התקפה אמריקנית על עיראק, יהיה צורך לטפל גם במשטר הטרור הפלשתיני. נתניהו עידכן את שר ההגנה האיטלקי על המצב בגבול הצפון ועל המחלוקת בין ישראל ללבנון סביב שאיבת מי הוואזאני. הוא אמר כי אירופה צריכה לצרף את ארגון החיזבאללה לרשימת הטרור של האיחוד האירופי.
