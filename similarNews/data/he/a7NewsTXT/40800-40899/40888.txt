

היום נערכה פגישה בין כ -200 עולים שהתפקדו לליכוד אך התאכזבו מיחסה כדבריהם לעולים, לבין יו"ר מפלגת ישראל בעליה נתן שרנסקי.

שרנסקי אמר לעולים כי הוא לא יצטרף לממשלת אחדות לאומית בראשות עמרם מצנע, זאת משום שהוא מתנגד לאידאולוגיה שמציגה מפלגת העבודה. עם זאת אמר שרנסקי כי ימליץ לשרון ללכת לממשלת אחדות במידה ויזכה בבחירות.

אלכסנדר חורוביץ' תושב אשקלון אמר בראיון לאתר YNET כי את עזיבתו מהליכוד תכנן עוד לפני שהתפרסמה פרשיית הבחירות הפנימיות בליכוד וזאת משום שהגיע למסקנה כי גם הליכוד וגם מפלגות גדולות אחרות נזכרות בעולים רק כאשר זקוקים לקולותיהם לקראת בחירות.
