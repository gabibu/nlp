

סגן השר לביטחון פנים גדעון עזרא נפגש באחרונה עם מפקד מחבלי התנזים של הפתח' מרואן ברגותי בתאו בכלא "הדרים". כך חושפת סוכנות עתי"ם, מפי מקור ברש"פ.

סגן השר גדעון עזרא אישר, בשיחת טלפון עם כתבת עתי"ם כי נפגש לשיחה קצרה עם מרואן ברגותי בכלא "הדרים", אך הכחיש כי דן עימו בנושאים הקשורים להנהגה ברש"פ.

"לפני כ-4 חודשים קיימתי סיור בכלא 'הדרים' במסגרת ניסיונות למצוא מקומות כליאה נוספים לכלואים בטחוניים. במהלך הסיור נאמר לי שמרואן ברגותי כלוא במקום. נכנסתי לתא שלו, ויצאתי משם לאחר דקה. לא יותר. לא היה דיון ולא דו-שיח. המשפט היחיד שאמרתי לו היה: 'הגיע הזמן שתהיו בני-אדם'", אמר סגן השר עזרא.
