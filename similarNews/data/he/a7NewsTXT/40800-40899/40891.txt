

מלחמה בעיראק היא אולי הדבר הטוב ביותר שיכול לקרות למשק הישראלי לאחר שנתיים וחצי של מיתון כתוצאה ממלחמת אוסלו, כך מעריכים בכירים בצמרת הכלכלית בירושלים שדבריהם מובאים בכתבה בעתון גלובס. עם זאת הדבר מותנה בכך שישראל תישאר לא מעורבת במלחמה.

אותם בכירים מעריכים כי בעת מלחמה גדלים הסיכויים לקבלת סיוע מיוחד בסך 12 מיליארד דולרים כמו כן יש סיכוי להיווצרותם של ביקושים למוצרים בהם ישראל בעלת יתרון מובהק כמו מוצרי היי טק.

מלחמות העבר מוכיחות נכתב בכתבה, כי לאחר תקופה קצרה של ירידה ונסיגה בפעילות הכלכלית וברמת החיים - נרשמת עלייה בתיירות, בתעסוקה ובקצב הצמיחה. כך קרה לאחר מלחמת ששת הימים ב-1967 ולאחר מלחמת המפרץ ב-1991.
בעקבות מלחמת המפרץ קיבלה ישראל מענק מיוחד של 200 מיליון דולר.

בנוסף, הבנק העולמי וקרן המטבע צפויים לפצות את ישראל על כל ירידה בתיירות ובייצוא, שיירשמו בזמן המלחמה וכתוצאה ממנה.
