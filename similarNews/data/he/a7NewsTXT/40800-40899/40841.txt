

ראש השב"כ לשעבר, עמי איילון, מעיד כעת במשפטו של סוכן השב"כ אבישי רביב. העדות מושמעת בדלתיים סגורות.

היום פורסם כי דליה רבין פילוסוף בתו של יצחק רבין תוקפת את החלטת היועץ המשפטי לממשלה שלא לפתוח בחקירה כלשהי בעקבות עדותו אתמול של יגאל עמיר במשפט רביב. לטענתה החלטה זו תמוהה ויוצרת תמונה של איפה ואיפה.

מאידך תקפה רבין את החלטת היועץ לפתוח בחקירה פלילית נגד יוסי גינוסר, שליחו של אביה לשיחות עם הפלשתינים. היא טוענת שגינוסר חף מפשע.
