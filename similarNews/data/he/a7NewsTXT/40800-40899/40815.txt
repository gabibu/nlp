

עורך מדור האינטרנט של העיתון "מקור ראשון", יצחק שליסל, הגיש תלונה ליועץ המשפטי לממשלה נגד אתרי אינטרנט בלתי חוקיים לכאורה, העוברים על הסתה וגזענות.

אחד האתרים הוא האתר של תנועת הפת"ח המציג לגולשי האינטרנט סקר הבודק "היכן הגולש מעדיף לבצע פעולת שאהיד ולרצוח יהודים - בתוך קווי 48'; בתוך קווי 67'; בתוך קווי 48' וקווי 67'; או לא לבצע". את האתר מפעילים ערבים ישראליים ושרת האינטרנט של חברת פל-נט הפועל בתוך תחומי ישראל. האתר השני הוא של תנועת התקשורת "אינדימדיה" המפרסם ללא הרף דברי הסתה ונאצה נגד הממשלה, צה"ל ומגזרים שונים של האוכלוסיה.

כמו כן, העיתונאי שליסל דורש מהיועמ"ש במכתבו לבדוק משפטית אתרים המחרימים את מוצרי יש"ע וישראל וכן אתרים המעדיפים עסקים שאינם שומרי כשרות.
