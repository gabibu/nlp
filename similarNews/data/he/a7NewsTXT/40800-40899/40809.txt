

יו"ר מטה ההסברה של הליכוד, לימור לבנת, הביעה תקוה שלמרות התקופה הקשה שעוברת על מפלגתה בעטיה של החקירה על שחיתות בפריימריס, יידע הציבור להבחין בין עבירות פליליות אם היו ובין רכילות ודברים הלגיטימיים בפעילות פוליטית. לדברי לבנת, יש בסיפורים בימים האחרונים הרבה רכילות והגזמות.

גם השר דני נוה, יו"ר מטה יום הבחירות, לא התעלם מהמצוקה של הליכוד בימים אלה ודיבר על "אוירה לא נעימה". יחד עם זאת אמר נוה: "צריך להרים את הראש. אנו תנועה גאה שיש לה במה להתגאות".
