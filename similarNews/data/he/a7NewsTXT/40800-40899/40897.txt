

נציגי שבע הפדרציות המוסלמיות בצרפת והמסגדים הגדולים המייצגים כ 5 מיליון צרפתים מוסלמים נפגשו ביום חמישי בבוקר בטירת ננוויל לה רוש , השוכנת בגבול יער פונטנבלו, לישיבה בדלתיים סגורות. המטרה להגיע להסכם על הקמתה של מועצה לייצוג דת האיסלאם בצרפת (CFCM).

שר הפנים הצרפתי, ניקולא סרקוזי, מקווה שבתום פגישה זו שתימשך יומיים יגיעו המשתתפים לקונצנזוס על אופן הבחירה ומועד הבחירות של חברי ארגון ייצוגי זה.

המוסלמים של צרפת ייקראו לבחור במסגדים, כדי לקבוע את הרכב האסיפה הכללית של ה-CFCM. אסיפה כללית זו, "הפרלמנט" של הארגון המייצג העתידי, תכלול "לפחות 10 אישים ראויים, וביניהם 5 נשים".

מועצת המוסלמים של צרפת, שהוקמה בנובמבר 1999 על ידי ז'אן-פייר שבנמן, מתכוונת לכונן סמכות ייצוגית של הדת השניה בחשיבותה בצרפת, במתכונת ועידת החשמנים אצל הקתולים.
