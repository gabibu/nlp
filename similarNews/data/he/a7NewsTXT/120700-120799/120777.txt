

החיילים והשוטרים האמורים להשתתף בעקירת הישובים ברצועת עזה ובצפון השומרון יקיימו היום תרגיל מסכם בכרם שלום לקראת העקירה המתוכננת לשבוע הבא.

התרגיל הצפוי להתבצע היום בהשתתפות אלפי חיילים ושוטרים הוא אחרון בסדרה של תרגילים בהם תירגלו הכוחות פשיטה על ישוב דמה בו חלק מהכוחות מדמים מתיישבים. במהלך הימים האחרונים התמקדו המתרגלים בהתמודדות עם אמצעי התקשורת.

בתרגיל המסכם יתורגלו על ידי הכוחות תרחישים שונים מנטישה מרצון של הבתים על ידי התושבים ועד להתבצרות של תושבים עם נשק, בלוני גז או כל איום אחר. בחלק מהתרחישים מתרגלים הכוחות כיתור מבנה, משא ומתן עם מתבצרים עד לשלב בו יפרצו למבנה כוחות וישתלטו עליו תוך הרחקת המתבצרים ושימוש בכלי עזר למשימה זו.

האימונים במהלך השבועות האחרונים וכך גם היום יכללו סדנאות, הרצאות וצפיה בסרטים מעקירת ישובי חבל ימית.

כתבנו קובי פינקלר מדווח כי בתרגיל יטלו חלק כל דרגי הפיקוד של צה"ל מרמת הרמטכ"ל ועד לחיילים והשוטרים אשר אמורים לפנות את המתיישבים. בתרגיל משתתפים גם כוחות מיוחדים של צה"ל והמשטרהה בפיקודו של תא"ל עמוס בן אברהם, שאומנו להתמודד עם תרחישים קיצוניים של מתיישבים מתבצרים בתוך בית או פתיחה באש.

התרגיל המתקיים היום של של אוגת עידן בפיקודו של תא"ל עוזי מוסקוביץ. מחר אמור להתקיים תרגיל נוסף של אוגדה 36 בפיקודו של תא"ל גרשון הכהן בו ילמדו ויופקו לקחים מהתרגיל המתקיים היום.
כתבנו קובי פינקלר מציין כי כאמור, הרמטכ"ל חלוץ אמור אף הוא ליטול חלק בתרגיל בפועל כדברי מקובריו "לתת דוגמא אישית" לחיילים. נזכיר כי באחד מעיתוני סוף השבוע שעבר אמר חלוף כי בהחלט ייתכן שביום העקירה יעמוד בראש צוות של חיילים שייכנסו לבתים על מנת להוציא את המשפחות מביתם.

הוראות בטיחות...לחץ כאן להגדלה  

כאן המקום להזכיר ביקורת חריפה שנשמעה בעת האחרונה על אופי התרגול בו קיבלו החיילים שמדמים מתיישבים משימה לזעוק לעבר העוקרים קריאות בנוסח "חייל שוטר אני שונא אותך", וכן לשיר שירים בוטים לעבר החיילים. לדברי המבקרים מדובר במגמה ליצור למתיישבים תדמית דמונית ולפתח בקרב העוקרים יחס גס, מזלזל ושונא כלפי המתיישבים. ראש מינהלת קל"ע (קליטה לישובי עזה) דתיה יצחקי הגדירה את אופן האימונים כסטודיו למשחק בו חייליות נדרשות לדמות מתיישבות הרות כשכרית בבטנן וכיוצא באלה.
(ש)
