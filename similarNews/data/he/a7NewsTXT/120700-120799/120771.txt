

שר הבטחון שאול מופז מסר אמש למוחמד דחלאן את מפות הישובים בהם ציון המבנים אותם בכוונת ישראל למסור בשלמותם לידי הרש"פ. מדובר במבני ציבור. שאר המבנים, הפרטיים ובתי הכנסיות שבישובים צפויים להיהרס.

על פי הסיכום אליו הגיע מופז עם דחלאן מבני הציבור בישובים יימסרו לרשות הפלשתינית, בעוד בתי התושבים ייהרסו.

בפגישתם אתמול מסר מופז לדחלאן מפות מפורטות של הישובים בבם מסומנים המבנים שלא ייהרסו על פי תכניות שרון. נזכיר כי עד כה הלינו הפלשתינים שהמפות שנמסרו להן מיושנות ואינן מדוייקות. המפות שנמסרו אתמול הינן מדוייקות ומעודכנות לתקופה זו.

מספר המבנים שישארו הוא 287 כש-51 מהם הם בצפון השומרון והשאר ברצועת עזה. כאמור, מדובר במבני ציבור שאין בהם בתי כנסיות. בתי הכנסיות שבישובים אמורים לההירס על פי תכנית שרון.

באשר להרס בתי התושבים הגיעו מופז ודחלאן לפתרון הדרישה הפלשתינית לפינוי ישראלי של פסולת המבנים שיוחרבו על ידי ממשלת ישראל. על פי הסיכום הבנק העולמי יממן את פינוי ההריסות. את הביצוע עצמו תחל ישראל והפלשתינים ישלימו אותו. זאת על מנת למנוע הארכת הליך ההריסה בכשלושה חודשים, כפי שהוערך על ידי מומחים.

יצויין כי נתוני מערכת הבטחון הם כי מספר המבנים הפרטיים שיהרסו מוערך ב-2,842.

על פי הסיכומים בין הרש"פ לממשלת ישראל וארצות הברית הוחלט כי הממשל האמריקאי יעביר לרש"פ סכום של חמישים מיליון דולרים שבהם יתוחזקו המחסומים מרצועת עזה וצפון השומרון לשאר חלקי הארץ.
(ש)
