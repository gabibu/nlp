

תושבים בגוש קטיף ייערכו למצור שיימשך עד שבועיים. "עלינו להחזיק מעמד בזמן הזה ואם נעשה זאת נצחנו!!", כך סבורים במנהלת קל"ע ובמטות המשולבים בגוש.

ממוצאי תשעה באב עלולים להיות שיבושים באספקת המים והמזון בגוש קטיף ויתכנו גם קלקולים במערכות החשמל והטלפון. בשל כך קוראים במטות השונים בגוש קטיף לכל המשפחות לאגור מצרכים בסיסיים בכמויות לשבועיים: שימורים, פסטה, אורז, שמן, סוכר,חלב עמיד, קרקרים, ממרחים, שקיות אשפה, נייר טואלט, נרות וגפרורים, פותחן קופסאות, פנסים, תרופות, עזרה ראשונה ושנייה ולמשפחות עם תינוקות- טיטולים, מגבונים ומטרנה.

ביום חמישי הקרוב, בין השעות 16:00 עד 23:00, תתקיים מכירת חירום של מצרכים בנקודות מרכזיות במושב קטיף ליד ה"סופר" ובאזור התעשייה של נווה דקלים יד ה"סופר", במחירים מוזלים במיוחד. על פי ההמלצה, יש לאגור מי שתייה בקנקלים, ג'ריקנים ומיכלים שונים.

"אנו נערכים לכך שכולם יהיו שבעים ורווים במידה סבירה ויוכלו לפעול במלא הכוח לחיסול מזימת העקירה והגירוש. ככל שנהיה ערוכים ומצוידים, ההצלחה תהיה גדולה יותר".
