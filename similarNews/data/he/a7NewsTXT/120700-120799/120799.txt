

וועדת החקירה לבדיקת החשדות לשחיתות בתכנית 'נפט תמורת מזון' מעלים חשד כי שני בכירי או"ם חשודים בקבלת שוחד ובמרמה במסגרת התכנית שהוגדרה כ"אחת התכניות ההומאניטריות הגדולות שקמו".

תכנית האו"ם "נפט תמורת מזון" שנהגתה בשנת 1996 נועדה לעזור לעם העיראקי ליהנות ממצבורי הנפט שבארצם בלי להיות תלויים במשטרו של סאדאם חוסיין, כיוון שמסיבות שונות, העם העיראקי העני לא נהנה מהכסף שקיבלה עיראק עבור הנפט.

במסגרת התוכנית אפשר האו"ם לסאדאם למכור נפט אך ורק בתמורה למזון ותרופות ולא תמורת כסף, אך גם בארגון שתפקידו בעולם הוא להשכין שלום ולדאוג לכולם, מסתבר שאנשי המפתח שם יודעים טוב מאד לדאוג גם לעצמם.

וועדת החקירה שמונתה על ידי האו"ם לבדוק את החשדות לשחיתות בתכנית קובעת כי במסגרת "התכנית ההומאניטרית הגדולה והחשובה בכל הזמנים" נהנו, יחד עם בנו של קופי ענאן, קוג'ו, גם ראש התוכנית ומנהל הרכש של התכנית משוחד נדיב של עד כמליון דולר מטעם סאדאם חוסיין, ובתמורה סיפקו לו מידע סודי הקשור בתכנית.

