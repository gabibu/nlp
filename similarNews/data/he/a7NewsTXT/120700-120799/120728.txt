

עובדת מחלקת ההסברה במועצה אזורית חוף עזה, דבי רוזן, הוכתה באכזריות ע"י שוטרים במחסום כיסופים.

דבי רוזן, העובדת במחלקת ההסברה של גוש קטיף, הגיעה יום אחר הצהרים למחסום כיסופים על מנת להיכנס לגוש קטיף. השוטרים במקום מנעו ממנה להיכנס בשל היעדר תעודת זהות. רוזן דרשה מהשוטר להזדהות ובתגובה הטיחו אותה על הרצפה דרכו עליה והיא הוכתה קשות. היא ביקשה להתפנות לבדיקה רפואית במרכז הרפואי סורוקה בבאר שבע.


ח"כ אריאל: לא יכול להיות מצב ששוטרים יכו אשה באכזריות לעיני בתה
ח"כ אורי אריאל אמר בתגובה להכאת תושבת גוש קטיף על ידי שוטרים כי "לא יכול להיות מצב כזה ששוטרים ירימו יד על אשה ויכו אותה באכזריות כזאת שתגרום לה להזדקק לאישפוז, כל זאת לעיני בתה בת ה-12". ח"כ אריאל קרא לשר לביטחון פנים, גדעון עזרא, לבדוק בהקדם את אירוע החמור. "על המשטרה לקיים חשיבה מחודשת בעניין התנהלותה כלפי תושבי גוש קטיף", הוסיף.
