

סוכנות "קול רינה" מדווחת כי בחברון זיהה כח צה"ל כמה מחבלים חמושים בגבעת חארת א-שייח'.

החיילים פתחו באש לעברם והרגו את אחד המחבלים.

גם ביום שישי, דווחה סוכנות "קול רינה" כי מחבל חמוש נורה למוות באזור אדמות ישי בחברון.

כזכור, החיילים השתלטו על עמדות מחבלים בגבעות שלהבת (אבו סנינה) וחארת א-שייח' בעקבות הירי הבלתי פוסק על בתי היישוב היהודי בחברון ופציעתם של שתי נשים בשבוע שעבר ליד מערת המכפלה.
