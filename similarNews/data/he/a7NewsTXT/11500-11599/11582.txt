

שני גרעיני התיישבות צפויים לאכלס היום שתי שכונות חדשות בתוככי היישובים קדומים שבשומרון ובית חגי שבהר חברון. הפרסומים בתקשורת כאילו מדובר ביישובים חדשים הם שקריים, ואין להם על מה להסתמך כי כאמור מדובר על אדמות שבתוך שטח היישובים.
בטקס חנוכת השכונות עתידים להשתתף רבנים, שרים, ח"כים וראשי מועצות. בניית השכונות ואכלוסן קיבלו את כל האישורים הנדרשים לפי החוק.
היום בשעה 14:00 ייחנך ביישוב בית חג"י אולם שמחות על שם רינה דידובסקי הי"ד שנרצחה לפני 10 חודשים בפיגוע ירי כשהיתה בדרכה ללמד בבית הספר בו שימשה כמחנכת.
תנועת "שלום עכשיו" פרסמה בימים האחרונים מודעות הקוראות לכל פעיליהם להגיע להפגנה שתתקיים ליד בית חגי תחת הכותרת "הבנייה הזאת הורסת". פעילי כך מתכננים, בתגובה, להגיע למקום תחת הכותרת "בוגדים- נמאסתם".
