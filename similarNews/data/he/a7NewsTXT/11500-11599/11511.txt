

ישראל משגרת הבוקר משלחת צבאית של אנשי חיל האוויר וחיל הים שיסייעו לשלטונות רוסיה בחיפושים אחרי גופות הנוסעים ואנשי הצוות שהיו על המטוס שהמריא אתמול מישראל לסיביר והתרסק בים השחור.

אותם מקורות ציינו כי צעד זה תואם עם שלטונות רוסיה. אם יאפשרו השלטונות הרוסים ייצא גם צוות של שגרירות ישראל במוסקבה לאזור האסון.

כוחות החילוץ הרוסיים משו עד כה 13 גופות מבין 76 הנוסעים ואנשי הצוות שהיו על המטוס.

בשעות אלה ממשיכים צוותי החילוץ במאמצים לאתר גופות נוספות ואת הקופסא השחורה של המטוס, שמציאתה תאפשר אולי להסביר מה גרם לפיצוץ המטוס והתרסקותו במימי הים השחור.
