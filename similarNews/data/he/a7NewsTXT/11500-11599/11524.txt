

חבר הכנסת הרב בני אלון, מסיעת "האיחוד הלאומי ישראל ביתנו", אמר שהוא נחוש בדעתו לפרוש מהקואליציה אם ראש הממשלה יאפשר לשר החוץ להיפגש פעם נוספת עם ערפאת.

אלון אמר כי הוא יפרוש גם אם סיעתו לא תקבל החלטת פרישה. הרב אלון מאשים את אריאל שרון בהונאת מצביעיו. הוא מזכיר, כי לפני הבחירות הטיף שרון למלחמה בערפאת, אך מיד אחר כך טען שבתפקידו החדש נראים הדברים אחרת.

שר החוץ פרס נפגש אתמול עם סאיב עריקאת ואבו עלא בירושלים. לשכת שר החוץ סירבה לאשר את הידיעה. ב"קול ישראל" דווח כי שרון הורה לו לעסוק רק בעניין הפסקת האש, ולא בעניין מדיני.
