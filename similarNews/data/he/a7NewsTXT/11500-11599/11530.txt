

כ- 5,000 שכירי חרב זרים הגיעו לאזור הנתון לשליטת הטליבאן לא הרחק מהגבול עם טג'יקיסטן, כך לדברי מפקד משמר הגבול הרוסי, שהביע חששות מפני חדירות לתחום הרפובליקה הסובייטית לשעבר.

"יש כאן יותר מ-5,000 שכירי חרב, צ'צ'נים, ערבים ואנשי התנועה האיסלמית האוזבקית, והם מתרכזים במחוזות טאחאר וקונדוז", אמר מפקד החיל.

"אנו ממתינים להתגרויות מצדם. המורדים ינסו ללא ספק לחדור לתחום אוזבקיסטן וטג'יקיסטן כדי לערער את השלטון במדינות אלה", אמר המפקד, גנרל סרגיי ז'ילקין במסיבת עיתונאים. עוד אמר הגנרל כי משמר הגבול הרוסי יתוגבר, אולם הוא לא מסר פרטים על סדר הכוחות במקום.

כ-11 אלף חיילים רוסיים שומרים על הגבול בין אפגניסטן לטג'יקיסטן, שאורכו יותר מ-1,200 קילומטרים.
