

משלחת של צה"ל תצא הערב סמוך לשעה 21:00 לעיר סוצ'י שבדרום רוסיה, הסמוכה לאתר ההתרסקות של המטוס הסיבירי. המשלחת כוללת כ-20 בני אדם, בהם אנשי הרבנות הצבאית ואנשי המחלקה לזיהוי לפלילי של המשטרה. משלחת צה"ל תעסוק בעיקר בזיהוי חללים ופריטים שנמשו מהים. כך מדווח האתר Ynet.

המטוס היה אמור לצאת ביום שישי בבוקר כשעליו 70 איש, אבל לא המריא במועד בשל היעדר אישור מרוסיה. מאוחר יותר נדחתה הטיסה בשל כניסת השבת. הרב הצבאי הראשי, תת אלוף ישראל ויס, דחה את הטיסה משום ש"לא מדובר בהצלת חיים".

