

בחדשות ערוץ 7 מדווחים כי גם בשעה זו ממשיך צה"ל לפעול בשכונת שלהבת (אבו סנינה) בחברון. צה"ל משתלט על בית אחר בית ברכס השכונה, ומניף דגל על כל בית שנתפס.

כמו כן הוחל בהריסת מבנים אחדים באמצעות ציוד הנדסי כבד, ובהקמת עמדות מבוצרות.

בשעה זו ממשיכים להגיע לאזור דחפורים נוספים, אף שלא ברור אם הדרג המדיני יאשר להם להרוס את כל המבנים המשמשים מסתור למחבלים שירו בשנה האחרונה שוב ושוב אל בתי היהודים.

בעומק השטח נשמעים מעת לעת הדים של חילופי אש, והפלשתינים מדווחים על שישה הרוגים בצידם. ראשי היישוב היהודי בחברון מגיבים בסיפוק על פעולת צה"ל, וקוראים לממשלה לאפשר לצה"ל להישאר במקום לצמיתות.
