

אתמול אחר הצהריים אישרה אוקראינה כי מטוס נוסעים של חברת התעופה הרוסית "סיביר אייר", שעל סיפונו 66 נוסעים ו-11 אנשי צוות, הופל על ידה כאשר ביצעה אימוני ירי בטילים חיים.

51 מתוך נוסעי המטוס הם ישראלים, כנראה עולים חדשים שנסעו לביקור קרובים בנובוסיבירסק. מרוסיה נמסר כי ההתפוצצות אירעה בגובה 9,000 מטרים. מטוסי סיור וספינות הצלה נשלחו לאזור, שעומק המים בו כ-1,000 מטרים. המשרד למצבי חירום של רוסיה מסר כי גופות רבות חולצו מהמים בים השחור על ידי צוותי הצלה שהגיעו לאזור ההתרסקות.

עוד נמסר על דאגה קשה בקרב הקהילה היהודית בנובוסיבירסק, לשם היו אמורים להגיע 51 ישראלים מנוסעי המטוס, לביקור קרובים.

מקורות בפנטגון מסרו אמש כי יש תצלומים המוכיחים כי המטוס הרוסי הופל בתרגיל של צל הצי האוקראיני.

פקיד בכיר של הצי האוקראיני בים השחור, איגור לאריצ'ב מסר אתמול בצהרים כי המטוס הרוסי שהתרסק בים השחור הופל בשוגג ע"י טיל אוקראיני, לעומת זאת שר ההגנה של אוקראינה הכחיש זאת. כמו כן נמסר כי הם קיימו תרגילים צבאיים באזור בפיקוח של צבא רוסיה.

בתכנית "ערב חדש" של ערוץ 1 דווח כי אף על פי שאוקראינה הודתה כי המטוס הופל בטיל, ישנן מספר שאלות על אודות לוח הזמנים של המטוס ונתיבו, והתשובות נותרו מעורפלות.

ישראל משגרת הבוקר משלחת צבאית של אנשי חיל האוויר וחיל הים שיסייעו לשלטונות רוסיה בחיפושים אחרי גופות הנוסעים ואנשי הצוות שהיו על המטוס שהמריא אתמול מישראל לסיביר והתרסק בים השחור.
