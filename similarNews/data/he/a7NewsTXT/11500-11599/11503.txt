

הרמטכ"ל רב אלוף שאול מופז אמר היום בשיחה עם כתבים בתל אביב כי חדירת המחבלים ליישוב אלי סיני לא היתה מחוייבת המציאות וניתן היה למנעה. עם זאת, מרגע שחדרו המחבלים ליישוב, פעל צה"ל בצורה נכונה.

מופז אמר כי בשנה האחרונה ניסו המחבלים פעמים רבות לתקוף ישובים ישראלים ביש"ע והוסיף: "הארוע באלי סיני לא היה מחוייב המציאות", "זה ארוע שהיה אפשר למנוע אותו", אמר.

הרמטכ"ל הוסיף כי: "הדרך בה צה"ל פעל - מפקדת החטיבה, מפקדת האוגדה ואלוף הפיקוד - כדי למזער את הנזק - היתה נכונה".

הרמטכ"ל הבטיח כי האירוע יתוחקר עד תום.
