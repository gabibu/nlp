

יאיר מרדכי הי"ד בן 43 נרצח היום בפיגוע ההתאבדות שליד קיבוץ שלוחות. הלוויתו תתקיים בשעה 16:30 אחר הצהריים בקיבוץ.

יאיר מרדכי, נרצח הבוקר כאשר מחבל מתאבד פוצץ עצמו בסביבות השעה 08:15 בסמוך לקיבוץ, הנמצא באזור בית שאן.

על פי חקירה ראשונית, הגיע המחבל המתאבד ברגל בכביש המוביל לקיבוץ שלוחות, סמוך לכביש 669. המכונית שבה נהג מרדכי עצרה לידו, ייתכן שכדי לבדוק אותו. באותן שניות פוצץ המחבל את המטען שהיה על גופו.
