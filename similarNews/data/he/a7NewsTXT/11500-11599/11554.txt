

מחר לפני הצהריים תצא טיסה מיוחדת לעיר סוצ'י שברוסיה, האתר הקרוב ביותר לאזור התרסקות המטוס הרוסי שנפל לתוך הים השחור.

בני המשפחות יסייעו בזיהוי הגופות שמשו כוחות החילוץ וההצלה של רוסיה מהים השחור. במידת הצורך יוכלו לסייע במתן נתונים במסגרת בדיקות ד.נ.א. כדי לקבוע את הזהות הוודאית של הגופות שלא יזוהו בצורה אחרת.

לקרובי המשפחה תתלווה משלחת סיוע של הסוכנות היהודית, בראשות גזבר הסוכנות חיים צ'סלר. במשלחת רופא ועובדים סוציאליים דוברי עברית ורוסית.

את הטיסה מבצעת חברת הנסיעות "השטיח המעופף" בשיתוף עם הסוכנות היהודית ומשרד הקליטה.

מנכ"ל משרד הפנים מרדכי מרדכי הורה לפתוח במוצ"ש בין השעות 20:00-22:00 את כל לשכות מנהל האוכלוסין בארץ עבור בני משפחות הנעדרים, כדי שאפשר יהיה להנפיק להם דרכונים באופן מיידי ולפטור אותם מתשלום האגרה.

מוקדי החירום של הסוכנות היהודית בירושלים, בנובוסיבירסק ובמוסקווה, ממשיכים לפעול 24 שעות ביממה כי לסייע למשפחות הנפגעים בכל בעיה בה הם נתקלים- בארץ ומול שלטונות רוסיה.

גם בעיר סוצ'י נפתח מוקד סיוע מיוחד של הסוכנות היהודית שאותו מפעיל שליח הסוכנות לב שוגולוב.
