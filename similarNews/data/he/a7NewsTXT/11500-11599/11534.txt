

נשיא ארה"ב ג'ורג' וו. בוש הציע אתמול להגדיל את התשלומים לאנשים, שאיבדו את מקומות עבודתם בעקבות הפיגועים של ה-11 בספטמבר, והתחייב להעניק 3 מיליארד דולר מהאוצר הפדראלי.

"אין כל ספק כי הממשלה שלנו צריכה לא רק לעודד את הצמיחה הכלכלית, אלא גם לטפל בכל האנשים שחייהם נפגעו ב-11 בספטמבר", הוסיף.

הוא גם הציע להעניק למדינות 3 מיליארד דולר נוספים, דרך מערכת תשלומי החירום הלאומית, עבור תשלומים לטיפול בריאותי, קורסים להסבה ותוכניות סיוע להכנסות.
