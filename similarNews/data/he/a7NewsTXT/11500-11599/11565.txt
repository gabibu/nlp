

קיימים קשרים בין ארגון הפתח' לבין ארגוני החמאס והג'יהאד האיסלאמי, אמר ראש התנזים ביו"ש מרואן ברגותי, בראיון שיופיע ביום שני בגרמניה.

"ברור שיש קשרים. אנחנו מנסים לאחד את כל המפלגות הפוליטיות בפלסטין בכוח משותף ושוחר שלום", אמר ברגותי בראיון לעיתון "זנית".

בתשובה לשאלה אם "הפיגועים יהיו מעתה מרכיב במדיניות הפלשתינית", ענה ברגותי: "אנחנו מנסים להימנע מכל סוג של פיגוע במטעני נפץ בישראל".

ברגותי ציין כי שיתוף פעולה כלשהו בין הרשות הפלשתינית לבין ישראל "אינו אפשרי כרגע".

אם תפרוץ בקרוב מלחמה בין שני העמים, "זו תהיה מלחמה אמיתית. אנחנו מוכנים להילחם במשך 100 שנים", ציין ברגותי בראיון.
