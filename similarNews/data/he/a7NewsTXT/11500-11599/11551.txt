

המגעים בין ממשל בוש לבין הרשות הפלשתינית נמשכו בשבת.

יאסר ערפאת, נפגש בשבת עם הקונסול האמריקני, רונלד שליקר, ודן עימו במצב ביש"ע לקראת הגעתו של השליח האמריקני, ויליאם ברנס, לאזור.

גם המגעים בין מנהיגי חלק ממדינות ערב לבין ערפאת נמשכו. שר החוץ המצרי אחמד מאהר טילפן בשבת לערפאת ושוחח עמו על המצב ביש"ע ועל אירועי הימים האחרונים, מאז ההכרזה על הפסקת האש.

נביל אבו רודיינה, יועצו של ערפאת, אמר בסוף השבוע כי המגעים בין ערפאת ובין בכירים בארה"ב ובמדינות ערב באים במסגרת הנסיונות להחיות את המאמצים הבינלאומיים שיובילו למיפגשים בין פלשתינים וישראלים, בדרך לחידוש המו"מ המדיני.
