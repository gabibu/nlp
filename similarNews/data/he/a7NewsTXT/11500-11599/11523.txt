

אתמול בערב חילץ צה"ל שני מתיישבים שיצאו במטרה לעלות לרגל לירושלים, טעו בדרכם, ונכנסו לכפר ערבי בשטח A תחת שליטה פלשתינית.

לדברי המתיישבים, כשהגיעו בטעות לפתחו של הכפר ג'לג'וליה, הם נכנסו לאחד הבתים ושם החזיקו בבני ערובה כדי להישמר מהמון ערבי שרצה לבצע בהם לינץ'.

על פי הידוע, הורה ראש הממשלה אריאל שרון, אישית, לצה"ל לשגר לכפר כוח גדול שיחלץ את המתיישבים ללא מו"מ וציפיה כלשהי להתערבות פלשתינית.

כוח משוריין של צה"ל, המורכב מכוחות של חטיבת בנימין וחטיבת שומרון, הגיע לכפר וחילץ את השניים תוך כדי קשר טלפוני בין מפקדי הכוח לבין המתיישבים.
