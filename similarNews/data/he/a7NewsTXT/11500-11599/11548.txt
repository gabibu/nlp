

יו"ר חרות, ח"כ מיכאל קליינר, פנה במכתב לרה"מ אריאל שרון ובו קרא להוציא את תנועות "כך" ו"כהנא חי" מרשימת אירגוני הטרור של האמריקנים.

יצויין כי שר החוץ האמריקני קולין פאוול אישר רשימה של 24 ארגוני טרור בעולם, רובם מוסלמים, שארה"ב מטילה עליהם עיצומים. ברשימה: ארגונו של בין לאדן, החמאס, הג'יהאד האיסלמי, "כך" ו"כהנא חי".

"היום כשאנו נלחמים בשיניים להכניס את כנופיות הטרור של ערפאת לרשימת ארגוני הטרור של האמריקאיים זה נראה פשוט אבסורד לראות את "כהנא חי" ו"כך" מככבים ברשימה"   כותב קליינר.

כזכור, הצעת חוק של קליינר להוצאת תנועת "כך" מרשימת אירגוני הטרור נפלה בהצבעה בכנסת. לדבריו, בכוונתו להעלות להצבעה מחדש את הצעת החוק בחלוף חצי שנה ממועד הצעת החוק שנפלה, כפי שמתחייב מתקנון הכנסת.
