

הלוויתו של חנניה בן אברהם הי"ד התקיימה ביום שישי בשעה 14:30 במושב ברקת. בן אברהם, בן 46, היה אב לשישה ילדים וממקימי כפר תפוח בשומרון.

ביום שישי בבוקר פתחו מחבלים באש מן המארב לעבר רכב ישראלי בין קלנסוואה לאבני חפץ באזור טול כרם בשומרון. חנניה נפצע ככל הנראה בכתפו, איבד את השליטה על המכונית וסטה מהכביש. כעבור כמה עשרות מטרים נעצרה המכונית.

ההערכה היא כי המחבלים הרוצחים נמלטו לטול כרם. הג'יהאד האיסלאמי לקח את האחריות על הפיגוע.

שעה אחר כך נפתחה אש אל מכונית ישראלית מתוך מכונית חולפת ליד יעבד. לא היו נפגעים.
