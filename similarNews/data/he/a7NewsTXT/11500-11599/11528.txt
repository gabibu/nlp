

אתמול, לפני שנודע על הפיגוע בעפולה, התקיימה פגישה בין שר החוץ שמעון פרס ובין אבו עלא. הפגישה התקיימה במלון בירושלים. לדברי גורמים מדיניים, פרס הדגיש כי הרש"פ צריכה לפעול בשטח נגד ארגוני הטרור.

פרס ביקר בצהריים את מנהיג ש"ס הרב עובדיה יוסף בסוכתו בשכונת הר נוף בירושלים. בפגישה השתתף גם יו"ר התנועה השר אלי ישי.

תוך כדי הפגישה התקבל הדיווח על הפיגוע בעפולה. פרס, שלדברי אנשי ש"ס ניסה לשכנע את הרב יוסף בצורך להמשיך ולהיפגש עם ערפאת, אך שמע מפי הרב יוסף דברים ברורים נגד אותן פגישות. לדברי הרב יוסף, אין טעם בפגישות עם ערפאת, משום שהן אינן מוליכות לשום מטרה.
