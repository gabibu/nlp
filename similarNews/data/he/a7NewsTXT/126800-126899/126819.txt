

סקר מעלה כי במירוץ לראשות מפלגת העבודה מוביל יו"ר המפלגה, המשנה לראש הממשלה שמעון פרס, בפער גדול מאוד על כל מתחריו. ע"פ הסקר לפרס 40.5% תומכים.

בעוד כחודש יתייצבו ארבעת בכירי מפלגת העבודה בפני חברי מרכז המפלגה ויבקשו את אמונם לכהונת תפקיד יושב ראש המפלגה ומועמדה לראשות הממשלה. סקר שערך העיתון 'הארץ' מעלה כי במרוץ מול יריביו, השרים וילנאי ובן אליעזר וחבר הכנסת עמיר פרץ, מוביל המשנה לראש הממשלה השר שמעון פרס עם 40.5% תמיכה.

על פי הסקר יתמודד פרס בסיבוב השני מול יו"ר ההסתדרות ח"כ עמיר פרץ הזוכה בסקר ל-22% תמיכה. הערכה זו מתבססת על הסבירות הנמוכה שיעלה בידי פרס לשמור על 40.5 אחוזי תמיכה עד ליום הבחירות. על מנת לנצח כבר בסיבוב הראשון יצטרך פרס, או כל מועמד זוכה אחר, לקבל את תמיכתם של לא פחות מארבעים אחוזים מכלל המצביעים.

במקום השלישי ניצב השר וילנאי עם כשנים עשר אחוזים ואחריו, חותם את דירוג המתמודדים השר בן אליעזר עם מעט פחות מאחד עשר אחוזי תמיכה.
(ש)
