

בעקבות הידיעות אודות נכונות ראשי מפלגתה, המפד"ל, לפתוח במו"מ קואליציוני עם רה"מ שרון, מחזקת ח"כ פינקלשטיין את התנגדותה ומכתירה את הקואליציה "קואליציית המחבלים מבית" ש"מה לנו ולה?"

"אנו מצויים ערב יום הכיפורים, באמצעם של ימי התשובה והפיוס. ציבור רחב מאוד נפגע מהמפנה שחל אצל ראש הממשלה, מהסטיה בדרך לעומת המצע. ציבור גדול מאמין, נאמן ותורם, חש פגוע עמוקות מהדורסנות של המהלכים שטרם תוקנה." אמרה ח"כ פינקלשטיין.

"גם את יום הכיפורים וגם את חג הסוכות המגורשים והעקורים ייאלצו לעבור כ'הומלסים', ובחלקם הגדול כמובטלים, ללא גישה לבגדי החג והחורף של ילדיהן, שנותרו ארוזים במכולות." הוסיפה.

"זוהי פגיעה קשה מאוד בציבור רחב, אותה יש לצמצם ולתקן בדחיפות. מי שפגע בציבור היקר הזה חייב ראשית להודות בחטאו, וגם לבקש את סליחת המגורשים והעקורים. הציבור המסור הזה נפגע עמוקות, וכדי להשיב את אמונו במדינה ומוסדותיה, דרושה גם התחייבות שלא ייעקרו עוד יישובים".

"אם בכוונת ראש הממשלה להוסיף לעקורים מגורשי גוש קטיף גם את מתיישבי יהודה ושומרון, ולהפוך גם אותם לפליטים, מה לנו ולקואליציה שלו?! אם הוא מתכוון לעשות את מלאכתם של המחבלים מבית ומחוץ, אינני רואה שום סיבה לתת לו יד" סיכמה.
(ש)
