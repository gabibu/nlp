

היום מתקיים מבצע ארצי למציאת מח עצם שיגדיל משמעותית את הסיכויים להציל את חייה של הדר לחם בת ה-5 שחלתה לפני כחצי שנה בלוקמיה.

ברחבי הארץ מוצבות ניידות לקבלת דגימות דם מאזרחים שייעתרו לבקשת משפחתה של הדר. זאת על מנת לאתר בעבורה תורם פוטנציאלי של מח עצם.

הדר, בת החמש, חלתה בלוקמיה קשה, ממנה נירפאים כעשרים עד שלושים אחוזים. מציאת מח עצם תואם יכפיל את סיכוייה של הילדה לחיות.

תקוות מערכת הבריאות היא להגדיל במהלך יום המבצע את מאגר תורמי מח העצם לכדי היקף של מיליון תורמים יהודיים פוטנציאליים ברחבי העולם. עד כה מגיע המאגר היהודי לכדי מעט פחות מחצי מיליון תורמים.

בנוסף להדר ישנם כמאה חולים נוספים הממתינים לתרומת מח עצם, ומקווים כי מהרחבת המאגר היום יעלה התורם שיביא להצלת חייהם.

מבצע ההתרמה מתבצע על ידי עמותת 'עם ישראל חי' למען חולה הסרטן יעקב רובין, ועמותת מאבק לחיים' על שם אלי אלקובי, שנפטר בטרם נמצא לו תורם מח עצם.

ההתרמה מתבצעת במקומות הבאים: בקניון מלחה בירושלים, במד"א ירושלים רח' המ"ג 7,
במרכז עזריאלי, בבית החולים איכילוב, בלב המפרץ שבחיפה, בקניון הזהב שברשל"צ, בקניו הנגב שבבאר שבע, במד"א ב"ש רח' סוקולוב 4, בקניון השרון שבנתניה, בקניון בת ים, בקניון רחובות, בקניון איילון שברמת גן.

פרטים: 1599-59-1515
(ש)
