

בית המשפט הורה למדינה לפצות את נועם פדרמן בסכום של מאה אלף שקלים על מה שהוגדר כמעצר שווא שהושת עליו לפני כשלוש שנים.

פדרמן ישב במעצר בית מנהלי לפני כשלוש שנים בצו של אלוף פיקוד המרכז.

בצו המעצר נקבע כי פדרמן חשוד במעורבות בהנחת עגלת תופת ליד בית הספר הערבי לבנות במזרח ירושלים. הכחשותיו של פדרמן הועילו לו רק כעבור תקופה ארוכה בעת דיון בפני השופט טירקל שקבע כי פדרמן לא היה שותף למעשים שיוחסו לו.

בדיון המשפטי קבע השופט טירקל ש"איש בחטאו ייענש ולא בחטאם של אחרים" ועל כן אין עילה להשארתו של פדרמן במעצר בית.

יצוין כי בהוראתו לבטל את מעצר הבית שלל השופט גם את ניסיונותיה של המשטרה להטיל על פדרמן אחריות להחזקת אמצעי לחימה שונים.

בעקבות החלטת השופט פתח פדרמן במאבק משפטי נגד המדינה, וכאמור, כעת מורה בית המשפט למדינה לפצות את פדרמן בסכום של מאה אלף שקלים.

פדרמן אומר כי הוא חש סיפוק עם היוודע דבר החלטת בית המשפט שהוכיח כי השב"כ, והמחלקה היהודית שבו, ניסו לנפח בלון של אישומים חסרי תוכן נגדו.
(ש)
