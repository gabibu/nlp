

"לאבו מאזן לא נוח להראות עם אריאל שרון, אם הוא לא יכול לקבל סחורה כרגע מישראל, אין לו עניין לפגוש את שרון", כך הסביר פרופ' אפרים ענבר את ביטול פגישת שרון-אבו מאזן המתוכננת ודחייתה לחודש נובמבר.

"לאבו מאזן לא נוח להראות עם אריאל שרון, אם הוא לא יכול לקבל סחורה כרגע מישראל, אין לו עניין לפגוש את שרון", כך הסביר היום פרופ' אפרים ענבר מנהל בגין סאדאת למחקרים אסטרטגיים באוניברסיטת בר אילן, את ביטול פגישת שרון-אבו מאזן המתוכננת ודחייתה לחודש נובמבר.

בראיון ליומן הצהרים של ערוץ 7 תיאר פרופ' ענבר את הרווחים שיכולים להיות לאבו מאזן מפגישתו עם רה"מ שרון, "אבו מאזן רוצה לקבל מפגישה כזאת משהו שיוכל להראות לבני עמו כמו שחרור אסירים או מעבר מעזה ליהודה ושומרון, ולא נראה שיוכל לקבל את זה עכשיו", "אבל ייתכן שביטול הפגישה היה צפוי מראש, היועצים של שני האישים מעדיפים שלא תתקיים הפגישה כעת, אבו מאזן עומד בפני בחירות וחיזוק היחסים טובים עם שרון לא יועיל לו, גם בישראל נראה שהתפיסה היא שצריך להגיע להבנה עם הפלשתינאים אך לא בכל מחיר, לשרון יש אילוצים פנימיים בדומה לאבו מאזן, ויש צפייה שישבור ימינה, אין לו עניין לפגישה עם אבו מאזן שתוביל לויתורים עכשיו".

בתשובה לשאלת כתבנו יגאל שוק האם יש משמעות לנסיעת אבו מאזן לארה"ב לפני הפגישה עם שרון, השיב פרופ' ענבר שיש לכך משמעות רבה, "אבו מאזן צפוי שם ללחצים שיטפל במיליציות החמושות בעזה, שהרי יש חשש אמריקאי שהחמאס משתלט על עזה, ויכולת השליטה המעטה שהייתה עד עכשיו לרשות הולכת ונעלמת".

להאזנה לראיון
