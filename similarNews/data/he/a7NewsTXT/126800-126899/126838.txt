

הממונה על ענייני ירושלים ברשות הפלשתינית, היינה ח'ורי, אומרת שהרש"פ רואה בעריכת הבחירות לפרלמנט גם בירושלים "שאלה של חיים ומוות" ודורשת לפתוח מחדש סוגיה זו במו"מ עם ישראל.


מאת: יונתן דחוח הלוי

ח'ורי אומרת שפתיחת הנושא למו"מ חודש חשובה "על מנת לנסח מכאניזם חדש לבחירות בעיר הכבושה על פי אמות המידה הבינ"ל".

לקראת הבחירות הצפויות ברשות הפלשתינית לא ממתינה הרשות לפתיחת המו"מ וכבר פותחת בהיערכות לבחירות הצפויות להתקיים בינואר הקרוב גם בשטח העיר ירושלים.

ח'ורי ציינה בהקשר זה, כי הבחירות יערכו גם ב"ירושלים הכבושה", בהדגישה, כי סוגית הבחירות בירושלים היא שאלה של "חיים או מוות" מבחינתם של הפלשתינים.

לדברי ח'ורי, לבחירות בירושלים חשיבות על מנת לאפשר לרשות הפלשתינית וחייבת להצליח בכל דרך כדי שהרשות הפלשתינית תוכל לכפות את מדיניותה בירושלים. בעיית הבחירות בירושלים היא פוליטית ולא טכנית, קובעת ח'ורי ודורשת ממנהלי המו"מ עם ישראל לפתוח מחדש לדיון את סוגיה זו "על מנת לנסח מכאניזם חדש לבחירות בעיר הכבושה על פי אמות המידה הבינ"ל".

מדבריה של ח'ורי משתמעת דרישה פלשתינית לשנות את הסדר הבחירות בירושלים שנקבע בהסכמי הביניים עם הרשות הפלשתינית.

כתבנו מציין כי בשנת 1996 הצביעו תושביה הפלשתינים של ירושלים באמצעות שירותים הניתנים בבתי הדואר סלאח א-דין, שער יפו, שועפט, בית חנינא והר הזיתים, וזאת תחת פיקוח של משקיפים בינ"ל. נראה, אפוא, שהרשות הפלשתינית מעוניינת לשנות ההסדר הנוכחי ולאפשר הסדרי הצעה אחידים בכל מחוזות הבחירה, כלומר   הצבעה בקלפיות ותחת פיקוח פלשתיני.

להאזנה לראיון עם יונתן דחוח הלוי ביומן
