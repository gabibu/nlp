

ישיבת בני עקיבא לחינוך סביבתי בסוסיא הוציאה ספר חדש: נקיי הדעת, כך היו נקיי הדעת שבירושלים עושין.

הספר נכתב על ידי נעם פרל ותלמידי מחזור ה' כפרוייקט גמר לזכרו של ד"ר שמואל גיליס הי"ד אשר נרצח בדרך לביתו שבכרמי צור בט' בשבט התשס"א. הספר חורז תחנות בחייו של העם היהודי למן ימי דוד המלך ועד ימינו אנו תוך ציון האתרים בהם חיו גדולי ישראל.

בפתח הספר כותב נעם פרל הסבר על הספר ויחודו " אף חלוקה היסטורית חדשה צרנו למסד ותבנית ספרנו. קצה נפשנו בעידנים גיאולוגים, בתקופות היסטוריות או בשכבות ארכיאולוגיות, ואנו לי-ה ולי-ה עינינו. לפיכך לחמישה חומשים את דברי ימי הרוח הירושלמית חימשנו. ו'המקום אשר בחר' 'יכרסמנה חזיר מיער', 'מלכה ושריה בגויים  אין תורה', 'קול התור נשמע בעירנו' ו'כסא מלכות ה' בעולם' - להם קראנו. וכללנום יחד בשם 'נקיי הדעת'".

פרל פונה לקורא הספר וכותב כי "ולך הקורא, החפץ בקשב הרוח הירושלמית ובעינוגי מידותיה, בהכרת גדוליה והסתופפות בצל ענקיה לא נותר אלא לאפשר לנקיי הדעת לבא כשמן בעצמותיך. אם בנתיבות השיטוט ברחובות קריה, ואם בהליכת אצבעות אל מול פני האח המבוער, אם בהיכלי ישיבות על סטנדר מתנודד, ואם על כסא הנהג באותם רגעי המתנה יגעים ומתסכלים. לעיתים סביב שולחן השבת בסלילת דרכם של דורות הבאים, ופעמים כמנת חיים לרגעים נדכאים".

ספר זה מתווסף לשני ספרים שכבר ראו אור על ידי ישיבת סוסיא 'מדרשטח' ו'אבני דרך'.

כריכת הספר
