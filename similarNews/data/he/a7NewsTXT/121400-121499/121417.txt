

צה"ל אסר על תושבי ניסנית להכניס לישוב משאיות של עמותת 'כוח לתת' כדי להעביר ציוד שלא הצליחו לקחת עימם כתרומה לעמותה. "זה נחשב ביזה", נאמר על ידי הצבא. הציוד, ייהרס ויושלך.

תושבי ניסנית שפינו את בתיהם גילו כמו רבים מהתושבים המועדים לעקירה כי לא יוכלו להכניס את כל חפציהם לתוך המכולות שהוקצו להם. לכן, הם ביקשו מהתושבים שנשארו במקום לתרום את החפצים לארגון "כוח לתת", כדי שלא יושלכו לפח.

ביום חמישי הגיעו שתי משאיות מהארגון "כוח לתת" והעמיסו כמות קטנה של חפצים, כאשר הכוונה הייתה להגיע שוב ביום ראשון ולאסוף את החפצים שנותרו.

תושבי ניסנית ביקשו מהצבא לתת אישור להכנסת המשאיות אך נענו בשלילה, בטענה כי אסור לקחת את החפצים הנטושים, "זה נחשב ביזה", נאמר על ידי הצבא לתושבים.

תושב ניסנית אמר לכתבת ערוץ 7 בעצב כי "אין לנו פתרון מה לעשות עם החפצים, הם יהרסו בהריסת הבתים ביישוב". תושב אחר של הישוב אמר כי "לא יזיק שבתוך הרוע שהולך כאן, יהיו כמה נקודות טובות", אולם כאמור, גם לטוב הזה לא תינתן הזדמנות...

