

שרת החינוך והתרבות, לימור לבנת, קיבלה אתמול את פרס יקירת יהדות מרוקו בטקס שנערך בנוכחות ראשי העדה כשהיא לבושה בבגדים מרוקאיים מסורתיים.

לצלילי הפיוט 'אשת חיל' שהושר במנגינה מרוקאית וכשהיא לבתלבושת כלה מרוקאית כשלראשה כתר, קיבלה אתמול שרת החינוך והתרבות, לימור לבנת, את אות "יקירת יהדות מרוקו לשנת 2005".

"הלבשנו אותה כבנות מלכים, בכפתאן, שמנו כתר על ראשה והיא זכתה לכבוד גדול", כך אמר סם בן שטרית, יו"ר הפדרציה העולמית ליהדות מרוקו, שהעניק ללבנת את תעודת ההוקרה.

לדברי בן שטרית, לבנת דווקא ביקשה טקס צנוע כדי שלא יגידו שהיא עושה חאפלות בזמן התנתקות, אבל בכל זאת אירגנו חגיגה מרשימה, עם תזמורת שליוותה אותה ואפילו שיר שחובר על ידי משורר לכבודה.

הנימוקים בגללם קיבלה לבנת את הפרס היו תרומתה של לבנת לביצוע הרפורמה במערכת החינוך, מאבקה להגדלת התקציבים לחינוך, תרומתה לכלל מורשת ישראל ולמורשת יהדות מרוקו בפרט. בYNET צוטט בן שטרית אשר הוסיף גם נימוק נוסף והוא "שלמרות שהשרה הגיעה לגדולות, היא שומרת על צניעותה".
