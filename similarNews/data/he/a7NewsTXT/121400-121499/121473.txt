

המשטרה הצבאית החוקרת פתחה בחקירה נגד שני חיילים שהואשמו בבזיזת מזגן מהישוב פאת שדה שבגוש קטיף.

החיילים, שניסו לגנוב רכיבי מזגן מבתי תושבי הישוב, נתפסו בשעת מעשה על-ידי חיילת שעברה במקום. החיילת דיווחה על האירוע למפקדי החיילים, ואלו נקראו לתחקיר אצל מפקד הגדוד, במהלכו הודו בכל ההאשמות המיוחסות להם.

בעקבות המקרה החליטה הפרקליטות הצבאית לפתוח בחקירת המשטרה הצבאית החוקרת כנגד שני החיילים שבסיומה יועברו ממצאיה לפרקליטות.

מצה"ל נמסר כי מעשים מסוג זה הינם מנוגדים לכל הפקודות ההנחיות והערכים על פיהם מחונכים ומתודרכים חיילי צה"ל. "במידה והחשדות יתאמתו, צה"ל יטפל בנושא במלוא החומרה והתקיפות וימצא עם החיילים את מלוא חומרת הדין,, נמסר מדובר צה"ל.
