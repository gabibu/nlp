

בית המשפט הסתפק בנזיפה והעברה לבית משפט אחר לשופטת הילה כהן שזייפה פרוטוקולים של דיונים משפטיים בהם דנה, שמה בפיהם של הצדדים טענות, וגזרה דין.

אתמול נענשה בבית דין המשמעתי לשופטים, שופטת בית המשפט השלום בחיפה, הילה כהן אשר עמדה לדין בעקבות זיוף פרוטוקול. השופטת הילה כהן קיבלה נזיפה חמורה והעברה למקום כהונה אחר.

לפני כחודש הרשיע בית הדין המשמעתי של השופטת בהתנהגות שלא כהלכה במילוי תפקידה ובהתנהגות שאינה הולמת את מעמדו של שופט בישראל.

השופטת הואשמה בכך שהגיעה לפני כשנה לאולם בית המשפט באיחור, וגילתה שהצדדים המיתדיינים עזבו את המקום לאחר שהמתינו. השופטת החרוצה, על פי החשד, לא אמרה נואש והחליטה כי גם ללא הצדדים המיתדיינים דיון קום יקום.

כיוון שכך כתבה השופטת פרוטוקול לדיון שלא היה כשהיא שמה בפי הצדדים הנעדרים את טענותיהם. את הפרוטוקול הגישה השופטת כהן למזכירות בית המשפט.

בעקבות המקרה הגישה שרת המשפטים ציפי לבני תלונה משמעתית נגד השופטת, וכאמור נשיא בית המשפט העליון השופט אהרון ברק החליט להעמיד אותה לדין משמעתי בפני שלושה שופטים.

יצויין כי על פי הדיווח, לא מדובר בתלונה יחידה נגד התנהלותה של השופטת כהן וככל הנראה כבר בעבר הקרינה כהן אווירה עכורה בינה לבין עובדי מזכירות בית המשפט.

