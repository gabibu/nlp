

כ- 250 עולים חדשים מצפון אמריקה (ארה"ב וקנדה) ינחתו לפנות בוקרה במסגרת שיתוף פעולה של הסוכנות היהודית עם עמותת "נפש בנפש".

על צד המטוס בו יגיעו העולים יוצג לוגו שזכה בתחרות כלל ארצית ברחבי ארה"ב, בין בתי ספר יהודיים לתלמידים בכיתות ו'-ח', כך מדווח כתבנו קובי פינקלר. המטרה היתה לבחור לוגו שיעביר מסר של עליה וחזרה הביתה. מנצחת התחרות חביבה סנדס בת 12 מניו-אורלינס, תגיע בטיסה זו בליווי של אמה ומנהלת בית הספר בו למדה.

עם נחיתתם יתקיים בנתב"ג טקס קבלת פנים בהשתתפות שר המסחר והתעשייה ומ"מ שר האוצר, אהוד אולמרט, מנכ"לית משרד הקליטה- מירל'ה גל, ומנכ"ל הסוכנות היהודית, משה ויגדור.
