

יו"ר מועצת קדומים דניאלה וייס קוראת לראשי מועצת יש"ע לנתק מגע עם המשטרה ורשויות החוק ולהגיע להמשך המאבק בצפון השומרון וגוש קטיף

בראיון ליומן הצהריים של ערוץ 7 מביעה דניאלה וייס חשש שעצם ההידברות עם המשטרה והצבא עלולים להביא לתיאומים ולמציאות של כניעה. לדבריה על ראשי הנהגת המתיישבים "לנתק כל מגע ולהמשיך במאבק באופן נחרץ".

וייס אינה מתרשמת מדיווחי ההיערכות לעקירה וקובעת שגם כעת המאבק לא תם.

לשאלת המראיין הבהירה וייס שלא מדובר במאבק על המשך ההתיישבות ביהודה ושומרון כפי שיש המבקשים לתאר. "המאבק שלנו הוא על כל מה שלא נהרס, על בדולח, על רפיח ים ועל כל הישובים. כולם מבינים שזה הוא המאבק. כל יהודי שמבין את זה צריך לקום, לצאת מביתו ולהגיע למאבק בגוש קטיף עכשיו".

יושב ראש מועצת חוף עזה אבנר שמעוני קרא לבני הנוער שבישובי גוש קטיף שלא להתעמת עם כוחות הבטחון. "הם ממלאים פקודות שאינם מזוהים עימן, ועימות עימם עלול רק להביא לקיצור ימי הישוב".

(ש)
