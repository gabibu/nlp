

הצבא מעדיף שלא לדווח עליהם, אבל על פי מידע שהגיע לכתבי ערוץ 7 מאות חיילי צה"ל החליטו להיעדר מיחידותיהם על מנת שלא לקבל פקודה לעקירת הישובים בגוש קטיף ובצפון השומרון.

מאות חיילי צה"ל מיחידות שונות החליטו לא לשתף פעולה ביישום תוכנית העקירה של רה"מ והעדיפו לברוח מהיחידות שלהם כדי להצטרף לתנועות המחאה. חמישה מאלה נמצאים בגוש קטיף (שמותיהם ומקומותיהם שמורים במערכת). הם התראיינו לכתבנו טוביה לרנר ואנה דנילובה מאתר ערוץ 7 ברוסית.

בראיון מתברר שלאיש מהמרואיינים אין כל עבר משמעתי בשרות הצבאי. כל החיילים הם בעלי מוטיבציה גבוהה, רובם ככולם משרתים ביחידות קרביות, חלקם דתיים וחלקם חילונים. כתבינו מדווחים כי חלק מהיילים כבר מוגדרים כנפקדים לאחר שלא שבו לבסיסיהם מחופשתם. חלקם אמנם עדיין בחופשה שמסתיימת בימים אלו, אולם אין להם כוונה לחזור ליחידות שלהם ולהשתתף בגירוש תושבי גוש קטיף.

החיילים אומרים שאת החלטתם קיבלו שכן הם אינם מוכנים להיות כלי בידי פוליטיקאים מושחתים שמנחיתים על הצבא פקודות בלתי מוסריות המנוגדים לרוח ולמטרות צה"ל ובלתי חוקיים בעליל.

החיילים אומרים כי הם מקווים שאם הם יעדרו מתפקידם בימים אלה הצבא יאלץ לחפש להם תחליף ולהעביר את חלק מכוחות העקירה למילוי השורות ביחידותיהם.

ד', אחד החיילים האמורים, אומר לכתבינו: "עוצמת צה"ל גלומה לא ביתרון טכני כזה או אחר אשר מושג ע"י אימון חיצוני אלא בראש ובראשונה יונק מערכים מוסריים ומהמסורת של העם היהודי שהבסיס שלה הוא תורת ישראל. לפיכך, אם צה"ל פועל בניגוד לערכים אלה ונלחם בעקרונות מוסריים ובמסורת של העם היהודי הוא יאבד את פרצופו הערכי ויכרות את הענף עליו הוא יושב. ובכך יפסיק להיות צבא מנצח דבר העלול להביא אותנו לגלות נוספת. הביטו על היסטוריה של עמנו, יהודים הרבה פעמים נקלעים למצב של מיעוט ועמדה אסטרטגית נחותה ולמרות זאת ניצחו. ככה גם הוקמה מדינת ישראל. זאת אומרת שסוד הנצחונות טמון במשהו אחר ולא ביתרון פיזי. הוא טמון בנורמות מוסריות שהופכות אותנו לעם נבחר. הערכים המוסריים של צה"ל נבגדים. עכשיו כשצמרת המדינה והצבא בוגדים בעקרונות המוסריים. מפנים את החיילים לעשות דברים הפוכיים לחלוטין ממה שמהווה המטרות האמתיות לקיום המסגרת של צה"ל, הקוד המוסרי של הצבא, וערכים שעליהם מתחנכים חייליו. מילוי פקודות זה רק אחד מעקרונות של הצבא. יש גם ערכים כמו סולידריות, אחווה קוד אטי זכויות אדם וכו' ".

"כעת", אומר ד', "איבדנו את כל הערכים חוץ מדביקות במשימה, דביקות במשימה ויהי מה, בלי להתחשב במחיר שמשלמים בעקרונות האחרים. כשאני התגייסתי לצה"ל לימדו אותי לא לבצע פקודות בלתי חוקיות בעליל, שעליהם מתנוסס דגל שחור. זאת אומרת, אין חובת ציות עיוורת לכל הוראה וכאשר מתכוונים לגרש 8000 אזרחים בכוח תוך אלימות נגד אלפים וזאת בניגוד לשיקולי הביטחון, ואז אם זו לא פקודה בלתי חוקית, אז פקודה בלתי חוקית מהי? שאל כתבנו את ד'. האם ניסית לדבר עם חיילים אחרים ולשכנע אותם להצטרף אליך? אמר ד', כן, אבל לא ניסינו לשכנע זה את זה. רק שאלנו שאלות איך הם מרגישים בתפקיד שהוטל עליהם. מתברר שאין להם תשובות. רבים מהם עושים את הדברים באופן מכני מבלי להטריח את עצמם במחשבות "מיותרות" ורק מדקלמים סיסמאות שבהם שטפו להם את המוח. הם אפילו מודים בכך ששטפו להם את המוח ומבינים את מצבם ואפילו מבינים שהשתתפות בפעולה הזו ישאיר בהם צלקת נפשית, אך ממשיכים לדקלם את המנטרה שהם מוכנים להקריב למען מילוי המשימה. הדבר נשמע כדיקלום וספק אם הם עצמם מאמינים בו. אחת החיילות שדיברתי איתה, אומר ד', ושאלתי אותה מספר שאלות פשוט פרצה בבכי. דיברתי עם אחי הקצין והוא ענה לי שהוא מבין שהוא ינוצל כעת כבובה מריונטה של שרון. הם מכריחים אותו עכשיו להרוס את גוש קטיף ומחר הם ישלחו אותו להרוס את יהודה ושומרון, וכל זה במקום להיאבק בטרור. גם הוא בכה כאשר שברתי לו את המיתוס. אנחנו בשאלותנו ובשיחותנו מנסים להציל את החבר'ה מהטרואמה הצפויה להם. שהרי אחרת הם יצטרכו להתמודד עם זה בשארית חייהם. מיד בהתחלת פרסום התוכנית גם הרמטכ"ל וגם ראש השב"כ התנגדו להם וטענו שזו תוכנית רעה גם לביטחון המדינה וראש הממשלה לא ניסה אפילו לשכנעם אחרת אלא כל הזמן דיבר בסיסמאות ריקות מתוכן. לכן אני בטוח שדווקא מילוי משימה זאת יהרוס את הצבא ולא הסירוב. אני מרגיש שהבית של מיועדים לעקירה זה הבית שלי ואני אעשה את הכל על מנת למנוע זאת בדיוק כמו שהייתי עושה אילו היו באים להרוס את הבית שלי. מגוש קטיף יקחו אותי רק עם אזיקים כשאני כבר לא אוכל להתנגד".

