

הרב מרדכי אליהו מסר לערוץ 7 באמצעות בנו כי על הציבור לבצע מספר צעדים על מנת לסייע באופן רוחני למאבק נגד גירוש יהודים מגוש קטיף ומצפון השומרון.

בתשובה לשאלת כתב ערוץ 7 מה ניתן לעשות על מנת לסייע במאבק נגד הגירוש אמר בנו של הראשון לציון הרב מרדכי אליהו, הרב יוסי אליהו, בשם אביו כי על הציבור לעשות שלושה דברים:

א. להרבות בלימוד תורה לזכות האנשים הנצורים בגוש קטיף.

ב. לקרוא פרקי תהילים ולהתמקד במיוחד בפרקים צ"א ו-כ' ולחזור עליהם פעמים רבות ככל הניתן.

ג. מי שיש לו כוח לצום צריך לקבל על עצמו בתפילת מנחה של היום שיצום מחר (יום רביעי) מן הבוקר ועד הערב. הרב הדגיש כי על האנשים הנמצאים בגוש קטיף או המנסים להיכנס לשם לא להשתתף בצום.
