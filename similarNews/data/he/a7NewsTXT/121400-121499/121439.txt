

לנקודת המשטרה במחסום כיסופים הובאו לפני מספר דקות בליווי משטרתי 3 אוטובוסים מלאים עם מתנגדי העקירה שניסו לחדור לגוש קטיף אתמול בלילה ונתפסו באזור.

העציר המבוגר ביותר, ראובן ספירו בן 48 מהישוב שילה סיפר לכתבנו משה פריאל, הנמצא במחסום, כי יחד איתו נעצרו כ-300 אנשים נשים וטף משילה: "יצאנו בעשרות רכבים משילה, הלכנו כל הלילה ברגל והגענו לאיזו חורשה ליד כיסופים בה הסתתרנו מפני המשטרה ולצערנו מאוחר יותר כשעמדנו ליד הכביש ואמרנו תהילים הגיעו חיילים ושוטרים ועצרו אותנו" ספירו מציין כי השוטרים נהגו בהם ברגישות והתייחסו בהתאם.

כתבנו מציין כי חלקם ישוחררו וחלקם ילקחו להמשך מעצר בכלא באר שבע.
