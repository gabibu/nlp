

בית המשפט המחוזי בירושלים הותיר בעינו את פסק הדין שקבע כי על העתונאי גדעון ספירו והעתון ירושלים לשלם לראש מועצת קרית ארבע צבי קצובר סכום של 50 אלף ש"ח בשל עבירה על חוק "לשון הרע".
בכך דחה בית המשפט את ערעורם.

ספירו, כתב בעתון ירושלים כתבה תחת הכותרת "חברון בוערת". בכתבה הישווה בין הסרט "מיסיפיפי בוערת", ששודר כמה ימים קודם לכן בטלוויזיה לבין קרית ארבע.

את ראש מועצת קרית ארבע צבי קצובר השווה ספירו לראש העיר של מיסיסיפי בארה"ב, ששיתף פעולה בתחילת שנות ה-60 עם בריונים ניאו נאצים של הקו קלוקס קלן, אשר היכו, גירשו ואף רצחו אנשים שנאבקו למען זכויות השחורים.

בית משפט שלום קבע, כי יש בדברים משום "לשון הרע", ובית המשפט המחוזי קיבל את פסק הדין של בית משפט שלום והותיר את העונש על כנו.
