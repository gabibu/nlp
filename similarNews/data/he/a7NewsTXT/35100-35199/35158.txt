

במסר השבועי ששודר בשבת ברדיו האמריקני, הדגיש נשיא ארה"ב ג'ורג' וו. בוש באוזני האזרחים האמריקניים את הסכנה שמהווה עיראק לבטחונה של ארה"ב. "הסכנה עבור ארצנו חמורה, והיא מתגברת", הודיע. "המשטר (העיראקי) מקיים זה זמן רב קשרים עם קבוצות טרור, ואנשי אל-קאעידה נמצאים בעיראק", הוסיף.

בוש חזר ואמר שהקונגרס והבית הלבן קרובים להסכם על הצעת החלטה נשיאותית בנושא עיראק, שבוש רוצה להשתמש בה כדי שיוכל לפעול בכוח נגד בגדד במקרה הצורך. "בטחונה של ארצנו הוא מחויבותן של שתי המפלגות הפוליטיות", הבטיח בוש. "אנו מאוחדים בנחישותנו לטפל באיום דחוף זה עבור אמריקה", הוסיף, בתום שבוע מדיני מתוח ביותר.

(עתי"ם - איי.אף.פי)
