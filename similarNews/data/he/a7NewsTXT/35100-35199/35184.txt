

כ-5,000 אנשים התאספו בבירה האמריקנית, כדי למחות נגד המדיניות שמנהלים קרן המטבע הבינלאומית (FMI) והבנק העולמי, שקיימו את כינוסם השנתי המסתיים היום.

פעילים מארגונים רבים נגד הגלובליזציה, שבאו מכל רחבי העולם, התחילו לקראת הצהריים להתכנס, כאשר ברקע מתנגן קונצרט רוק, ואישים כגון ראלף נאדר, המועמד האקולוגי לשעבר לנשיאות, נשאו נאומים, לפני שהתחילו לצעוד לכיוון משכן הבנק העולמי וה-FMI, שסביבם נערכו כוחות בטחון מתוגברים.

פעילים נגד הגלובליזציה, שרובם בגילאי 18 עד 25, התקבצו בצהרי היום על המדשאות הענקיות של המול, לא רחוק מהבית הלבן ומבנייני ה-FMI והבנק העולמי.

הצעדה, שתוכננה לצאת לדרכה בשעה 15:00, מתקיימת בחסות התנועה לצדק עולמי, המאגדת ארגונים לחהגנת הסביבה, ארגונים למאבק למען זכויות האדם, וארגונים הנאבקים למען שמיטת חובות המדינות המתפתחות או הפציפיסטיות.

השלטונות ציפו לבואם של כ-20,000 מפגינים.
