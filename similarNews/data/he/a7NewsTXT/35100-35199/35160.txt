

הערבים המשיכו בשבת לשגר פצצות מרגמה לעבר ישובים בחבל קטיף. בכל האירועים לא היו נפגעים לחיילי צה"ל. חמש פצצות מרגמה שוגרו לעבר ישוב ישראלי בדרום החבל. לא היו נפגעים ולא נגרם נזק לרכוש. לפני כן הושלכו עשרות רימוני יד לעבר מוצב צה"ל בגבול ישראל מצריים סמוך לרפיח. כן נורתה אש והושלכו רימונים לעבר עמדת צה"ל סמוך ליישוב גני טל וסמוך לנווה דקלים. כך מדווח כתבנו קובי פינקלר.

כתב עיתי"ם מוסר כי המחבלים ממשיכים לנסות ולפגע באמצעות ירי מרגמות וירי על מוצבי צה"ל כדי להמשיך ולהפריע לפעילות צה"ל על גדר המערכת בגבול- מצרים. האיזור משמש, כזכור, לנתיב הברחה עיקרי לאמצעי לחימה לרצועת עזה.

ביהודה ושומרון ממשיך צה"ל להכביד ידו על המחבלים ולעצור מבוקשים. בסך הכל נעצרו בשבת שבעה מבוקשים. שלושה מהם נעצרו בשכם. במהלך הלילה נעצר מבוקש באיזור רמאללה.

ביום שישי השליכו מחבלים בקבוקי תבערה וכן ירו לעבר סיור צה"ל שהיה בפעילות מבצעית בשכם. בקבוקי תבערה הושלכו ונורתה אש גם לעבר כוח צה"ל בטול כרם. בקסבה בג'נין הפעילו מחבלים ארבעה מטעני חבלה לעבר כוחות צה"ל שסיירו בקסבה בחברון.
