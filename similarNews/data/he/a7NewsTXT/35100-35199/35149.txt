

השר לבטחון פנים עוזי לנדאו ומפכ"ל המשטרה רב ניצב שלמה אהרונישקי, נפגשו הבוקר וסיכמו את סבב המינויים הבא במשטרת ישראל.

כתבת עתי"ם מוסרת, בין היתר ימונה לתפקיד סגן מפקד מחוז ירושלים תנ"צ דני חן סגן ראש אגף קהילה ומשמר אזרחי, ובמקומו יתמנה נצ"מ ראובן אריאב שיועלה לדרגת תנ"צ. ניצב משנה שמעון קורן, קצין אגף מודיעין ירושלים ימונה לתפקיד מפקד מרחב מוריה ויועלה לדרגת תת ניצב. תנ"צ אלכס יעקובי, סגן ראש אגף תכנון, ימונה לתפקיד סגן ראש אגף תכנון לוגיסטי ובמקומו תתמנה ניצב מישנה אינה וולף לתפקיד סגן ראש אג"ת.
