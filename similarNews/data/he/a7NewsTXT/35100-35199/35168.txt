

(תמונה: "הקפות שניות" בגבעת אסף בבנימין). במקומות ציבוריים שונים מתקיימות כעת במוצאי החג "הקפות השניות" בליווי מוזיקלי. בשבת התקיימו הקפות "שמחת תורה" לרגל סיום חמישה חומשי תורה. כוחות הביטחון מאבטחים את כל החגיגות.

במקומות ציבוריים שונים מתקיימות כעת במוצאי החג "הקפות השניות" בליווי מוזיקלי. בשבת התקיימו הקפות "שמחת תורה" לרגל סיום חמישה חומשי תורה. כוחות הביטחון מאבטחים את כל החגיגות.

בשעה זו התחילו הקפות במקומות רבים ברחבי יש"ע: ההקפות המרכזיות של ישובי גוש קטיף, מתקיימות בשעה זו בישוב פאת שדה שבדרום גוש קטיף. אתר קטיף נט מדווח כי רבים מתושבי הגוש הגיעו לחגוג את ה"הקפות השניות" בפאת שדה. את החגיגות מלווה להקת "מערבא מכאן", להקת זמר תוצרת גוש קטיף.

בחבל בנימין מתקיימת כעת ההקפות בגבעת אסף (ע"ש אסף הרשקוביץ הי"ד מהיישוב עפרה שנרצח בפיגוע ירי במקום), ליד היישוב בית אל. להקפות הגיע רבים מתושבי האזור וכן ח"כ אורי אריאל ורבני היישובים הסמוכים. בשומרון מתקיימות ההקפות ליד מחנה חורון, בין היישובים איתמר, יצהר, אלון מורה וברכה. גם ביישוב היהודי בחברון נערכות כעת ההקפות בשכונת תל רומדה שבחברון.

בחג הסוכות גם נערכו ברחבי העולם "שמחת בית השואבה" בהשתתפותם של אלפי יהודים. שמחת בית-השואבה המרכזית של מונטריאול, שאורגנה על-ידי בית חב"ד במקום, התקיימה השנה בסימן סולידריות עם מדינת ישראל. אתר "חבדניק" מדווח כי משה גיאת, הזמר המזרחי שהגיע מישראל, פצח בשירים ישראליים. הקהל הגדול שהורכב מהרבה יהודים מעדות המזרח רקד לשיריו.

דובר חב"ד, הרב מנחם ברוד, כתב בגליון "שיחת השבוע" כי "ביום הזה כל המחיצות נופלות פתאום. הלמדן רוקד לצד האיש הפשוט, הפרופסור ליד השרברב, המהדר במצוות לצד הקל שבקלים. השמחה של שמחת-תורה חותמת את חגי תשרי, וזה המסר שעמו אנו יוצאים לחיי היום-יום של כל השנה".
