

סוכת המרכז היהודי-קהילתי 'מרינה-רושצ'ה' במוסקבה היא הסוכה הגדולה ביותר באירופה ומהגדולות בעולם. הסוכה, שאורכה 85 מטר, רוחבה 30 מטר וגובהה ארבעה מטרים, יכולה להכיל בבת-אחת אלף איש. כך מדווח אתר חב"דניק.

במהלך החג הגיעו רבים לביקור חג אצל הרב הראשי לרוסיה הרב בערל לאזאר בסוכה הגדולה, בהם אנשי-ממשל ופוליטיקאים. אתמול אירח הרב לאזאר משלחת מכובדת שכללה את יו"ר הסוכנות מר סליי מרידור מלווה ביו"ר הסוכנות במוסקבה, ומר יחיאל עקשטיין, יו"ר 'הקרן לידידות'.

