

מזה מספר ימים מבחין צה"ל כי הרש"פ שוב מעודדת ומארגנת יציאת תלמידים מיד בתום הלימודים, ובעודם לבושים בתלבושת בית ספר, להתפרעויות אלימות נגד כוחות צה"ל.

הדבר מתרחש בסמוך לישוב ניסנית במקום בו מוקמת גדר חדשה. הילדים כבני 12 ו 13 המתארגנים בקבוצות ומיידים אבנים לעבר החיילים ותושבים באמצעות מקלעים מיוחדים ורוגטקות.

גורם צבאי מסר כי "אירועים מסוג זה, בהם ילדים פלשתינים משתמשים בכלים מאולתרים למטרת פגיעה בחיילי צה"ל, לא נראו מזמן באזור הרצועה." באחת ההתפרעויות יצאו יותר ממאה ילדים להתפרעות אלימה נגד החיילים.

אתר דובר צה"ל המדווח על התופעה מוסיף כי השימוש בילדי בתי הספר בפעילות אלימה הינו מרכיב חשוב בתפיסת המאבק של הרש"פ. הרשות ממשיכה לעודד את השתתפותם של כל המגזרים במאבק והיא אף מעלה על נס את הילדים הפלשתינים שנהרגו כשתקפו את חיילי צה"ל.

עוד מציין דובר צה"ל כי בתחילת מלחמת אוסלו, מלחמה אותה יזמה הרש"פ בספטמבר 00 פורסמו מודעות רשמיות שקראו לילדים פלשתיניים לצאת לחזית העימות וזאת באישור משרד החינוך הפלשתיני (היומון הפלשתיני - "אלאיאם", אוקטובר 2000).
