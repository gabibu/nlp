

הרב הראשי לישראל הרב ישראל מאיר לאו פירסם הודעת אבל על מותו של זרח ורהפטיג אותו כינה "מאחרוני דור הנפילים של מקימי המדינה".

בהודעתו ציין הרב לאו כי ורהפטיג היה הגשר הגדול בין שואה לתקומה שהציל אלפי יהודים ופליטי שואה. "תרומתו לעיצוב החיים הדתיים ולהקמת התשתית של שירותי הדת בארץ היתה מכרעת, גולת הכותרת של אלה היתה הקמת בתי הדין הרבניים והמועצות הדתיות.

הרב לאו הוסיף, כי ורהפטיג הגשים את חזון ארץ ישראל לעם ישראל על פי תורת ישראל.
