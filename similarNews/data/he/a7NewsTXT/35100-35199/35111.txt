

כווית מתייחסת ברצינות לאפשרות שעירק תתקוף אותה בנשק להשמדה המונית במקרה של מתקפה אמריקנית, כך אומר שר ההגנה של כווית, השייח' ג'אבר אל מובארק אל סבאח.

"ההיסטוריה מוכיחה שלמשטר העירקי אין שום עכבות מוסריות או מדיניות שימנעו ממנה לעשות דבר כלשהו נגד עמה או נגד העמים השכנים, משום שיש לה כוונות תוקפניות כלפי כולם", אמר השר.

השר התייחס לידיעות שפורסמו בעיתונים, לפיהם עיראק עלולה להגיב למתקפה אמריקנית בשימוש בנשק כימי וביולוגי נגד שכנותיה.
