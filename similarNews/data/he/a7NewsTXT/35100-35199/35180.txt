

ביומן "הבוקר הזה" ברשת ב' אמר שר האוצר שלום כי הוא דוחה את ביקורת קציני צה"ל על המצור במוקטעה ואת נסיונם להתנער מן האחריות.

לדברי שלום, גורמים צבאיים הם שהביאו בפני הממשלה את הצעת הפעולה ברמאללה.

עם זאת קיבלה הממשלה את החלטתה לפעול במקום, פה אחד, ועליה מוטלת האחריות.

מחר ייפגש שר האוצר בוושינגטון עם היועצת לביטחון לאומי בארה"ב רייס.

עוד יפגוש שלום את נציגי סוכנויות הדירוג הבינלאומיות וינסה לשכנעם לא להוריד את דירוג האשראי של ישראל.

שר האוצר מאמין כי הנתונים שיציג בפגישה על מצבה הכלכלי של ישראל, יספקו את נציגי הסוכנויות.
