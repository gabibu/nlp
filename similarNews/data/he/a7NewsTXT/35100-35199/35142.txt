

שיפור במצבה של רוני כץ, התינוקת בת החודש וחצי, שנפצעה אמש באורח בינוני בפיגוע הירי ליד צומת הכבשים בדרום הר חברון. כתבת עתי"ם מוסרת, כי גם אמה של רוני ועוד שניים מילדי המשפחה נפצעו באורח קל בפיגוע. ארבעת הפצועים הועברו לקבלת טיפול רפואי בבית החולים הדסה עין כרם בירושלים. המשפחה היתה בדרכה לביתה שביישוב בית חגי כשנורתה לעבר מכוניתה אש ממארב.

רוני כץ מאושפזת במחלקה הכירורגית-ילדים. אמה מאושפזת במחלקה לכירורגיה פלסטית. שני הפצועים הנוספים, רות ונועם, שוחררו מבית החולים לביתם.
