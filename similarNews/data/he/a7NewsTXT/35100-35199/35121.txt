

מחבל המשתייך לארגון החמאס בחברון חוסל לפנות בוקר על ידי כוח צנחנים. הערבים מסרו לסוכנות עתי"ם כי מדובר במוחמד ג'אמל יע'מור. הכוח הרג את המחבל במהלך ניסיון מעצר בשכונת פארש אל הוואה. מוחמד פתח באש לעבר הכוח, נורה ונהרג. כך מדווח כתבנו קובי פינקלר.

כתבנו מוסיף כי ברחבי יהודה ושמרון עצרו הלילה כוחותינו ארבעה מבוקשים. מבוקש אחד נעצר בשכם. 2 מבוקשים נוספים נעצרו בערורה, צפונית לרמאללה. ערבי רביעי, החשוד בפעילות חבלנית עויינת, נעצר בג'נין.

