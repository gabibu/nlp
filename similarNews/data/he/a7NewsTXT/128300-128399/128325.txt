

מחר צפויה עליתן לשידור מחודש של זכייניות ערוץ 2 'רשת' ו'קשת'. לצד שמחת הזכייניות מתברר היום ששידורי הערוץ יעלו מבלי שהוסדר להם זיכיון כחוק. עתירה יכולה להביא להחשכת המסך החל מהלילה בחצות.

במהלך דיוני וועדת הכלכלה של הכנסת אודות הארכת הזיכיון לערוץ 10 העלה יו"ר הוועדה, חבר הכנסת אמנון כהן,תהיה באשר לזיכיון שטרם ניתן לשידורי ערוץ 2 המתחדש מחר.

חבר הכנסת כהן אמר מיד בפתח הדיון כי זכייניות ערוץ 2, קשת ורשת, עולות מחר לאוויר מבלי שניתן להן זיכיון כחוק. ח"כ כהן דרש משרת התקשורת דליה איציק לחייב את מועצת הרשות השנייה להתכנס עוד היום למתן הזיכיון.

כהן אמר הבהיר שנספחי הזיכיון, לא אושרו עדיין ע"י מועצת הרשות השנייה למרות שעל פי תנאי המכרז הם מהווים חלק בלתי נפרד מהזיכיון. " המועצה התרשלה בתפקידה ובכוונתה להתכנס רק בעוד שבוע לאשר את הזיכיון".

לדברי חבר הכנסת כהן, לכאורה "ע"פ התנהלות קלוקלת זו, גם טלעד, שלא זכתה, יכולה להמשיך ולשדר היום אחרי חצות- מועד פקיעת תוקף הזיכיון הקודם. לא יתכן כי נתנהל כנו רפובליקת בננות בה החוק הוא המלצה בלבד".

שרת התקשורת דליה איציק אמרה בתגובה כי היא מודה שאין זה מצב תקין וכי מיד בתום ישיבת הוועדה תכנס את אנשיה למציאת פתרון שימנע את החשכת המסך בערוץ המסחרי החל מחצות.
(ש)
