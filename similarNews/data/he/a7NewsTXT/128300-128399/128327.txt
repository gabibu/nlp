

"הצבא רוצה למחזר את זוועות ההתנתקות", כך טוענת הבוקר ח"כ גילה פינקלשטיין, בעקבות הפרסום על פיו אלוף פיקוד המרכז, יאיר נווה, הורה ליישם את שיטת הפעולה שהופעלה בהתנתקות בכל עקירה עתידית.


חברת הכנסת פינקלשטיין תקפה את האלוף נווה על דבריו אתמול: "מפוני ההתנתקות עדיין לא מחו את דמעותיהם, והצבא כבר מתכנן טראומה לאומית נוספת". לדבריה "שיטת הפינוי שננקטה בשעת ההתנתקות התבררה כמצלקת עבור המפונים ואף המפנים, ובטח ובטח שאינה מודל לחיקוי" הוסיפה.

עוד אמרה פינקלשטיין בהתייחסה לדברי האלוף נווה: "הצבא ממשיך להתרברב בשיטות הפעולה שלו כנגד האזרחים עליהם הוא אמור להגן, ומאפשר לאויבנו להתמיד בפעילות טרור נגדנו ללא קושי. אני קוראת לראשי הצבא להתמקד בסיכול הסכנות האורבות לנו מחוץ במקום לטפוח על שכמם עצמם".

דבריה אלה של פינקלשטיין התייחסו להכרזתו אתמול של האלוף נווה בתום התייעצות שקיים עם בכירי פיקוד המרכז. נווה החליט כי בעתיד יתייחס צה"ל לכל עקירה של ישוב או מאחז ברחבי יהודה שומרון. נווה הנחה את חייליו להצטייד במצלמות ולתעד כל תופעה של התנגדות אלימה מצידם של המתיישבים. כמו כן החליט נווה להוסיף שתי פלוגות של משמר הגבול על מנת שאלה יסייעו בכל פעולת עקירה.
(ש)
