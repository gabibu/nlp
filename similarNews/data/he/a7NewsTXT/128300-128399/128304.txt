

פעמים רבות מגיעים הכתבים ראשונים לזירת האירוע ואין ברשותם את הידע הנדרש בכדי להגיש סיוע ראשוני לנפגעים. לצערנו, עם ההחמרה במצב הבטחוני ולבקשתם של כתבים יקיים "הצלה יו"ש" קורס בהתנדבות לעתונאים.

ארגון "הצלה יו"ש" המתמחה ברפואת חירום עם למעלה מ-700 רופאים, חובשים ומתנדבים ברחבי הארץ, וצבר ניסיון רב בטיפול בנפגעים בפיגועי טרור. מתנדבי הארגון איבחנו כי פעמים רבות כתבים נמנים עם הראשונים אשר הגיעו לזירת הפיגוע וברצונם לסייע אך אין להם את הידע הנדרש המבדיל בין חיים למוות .

לאחר הפיגועים האחרונים בחדרה ובצומת הגוש הוחלט ב"הצלה יו"ש" לאפשר לכתבי שטח המסקרים פיגועים, קורס עזרה ראשונה ייחודי אשר הוכן במיוחד עבור הכתבים ע"י רופאים מומחים. הקורס ניבנה תוך הבנת מורכבות המציאות שבה עומד הכתב, הצורך לבצע את תפקידו ככתב מחד, והרצון לעזור ולהציל חיים מאידך. לפיכך יעסוק הקורס בצורה יסודית בטיפול ראשוני הנחוץ להצלת חיים עם שימת דגש על טיפול באירוע רב נפגעים, ולא יתעכב על נושאים אחרים כפי שנהוג בקורסים מקבילים. הידע הנרכש בקורס יאפשר לכתב להציל חיים, ויחד עם זאת לבצע את עבודתו ככתב נאמנה.

הקורס יועבר ע"י מדריכים מנוסים מארגון "הצלה יו"ש" וימומן ע"י גיסן .news בסוף הקורס יוענקו תעודות וערכות עזרה ראשונה מקצועיות לכתבים.


יצויין כי הצלה יו"ש הינו ארגון שהוקם עם פרוץ האינתיפאדה באוקטובר 2000. הארגון עוסק בהצלה, טיפול ראשוני והכפלת כוח לכוחות הרפואה הכיבוי והחילוץ באזורים ביטחוניים. הארגון פועל בשיתוף פעולה מלא עם צה"ל, מערכת הביטחון וגורמים ממלכתיים. הצלה יו"ש הוא ארגון הומניטארי שפועל כולו על בסיס התנדבות ומונה כיום כ-700 מתנדבים מקצועיים מהשורה הראשונה ביניהם: רופאים(כולל רופאים מומחים לטראומה), אחיות, פרמדיקים וחובשים בכירים.

