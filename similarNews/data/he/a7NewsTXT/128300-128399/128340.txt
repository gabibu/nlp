

ראש הממשלה משווה בין נשיא איראן לבין הטרוריסטים ואמר כי כוונותיהם זהות. "קריאתו של נשיא איראן למחוק את ישראל מבטאת מה שרבים באזור רוצים ומפחדים לומר בגלוי. כוונות הרשע שלהם מתבטאות יום יום בפיגועים כוונו נגדנו בשבוע האחרון. משלחי הטרור מעזה, דמשק חברון ובית לחם אינם זקוקים לסיבות אלא רק להזדמנות. ישראל תמשיך להגן על עצמה ולפגוע במחוללי הטרור. אין לנו ברירה", אמר שרון, בנאום לרגל פתיחת מושב החורף של הכנסת.

הוא התחייב להמשיך בבניית הגדר "בלי מגבלה תקציבית". שרון טוען כי יש שיפור במצב הביטחוני של ישראל. הוא ציין כי מועצת הביטחון של האו"ם תדון היום לראשונה בהצעת החלטה שיזמה ישראל לציין יום בינלאומי להנחת השואה ולימוד לקחיה. "זוהי דוגמא לנרמול מעמדה של ישראל באו"ם".
הוא שב ואמר כי מפת הדרכים היא התכנית המדינית היחידה המחייבת. שרון אמר כי התכנית הכלכלית שממשלתו הובילה פגעה בשכבות החלשות יותר מאשרבשכבות הביניים. הוא גם מנה שורה ארוכה של בעיות פנימיות שממשלתו מתכוונת לטפל בהם. בין היתר הוא ציין כי הממשלה מתכוונת לפתח את הנגב, הגליל, אזורי ההתיישבות והביטחון וירושלים רבתי.
ואולם, על נושא אחד לא דיבר שרון. הוא לא הזכיר ולו במילה את תכנית הנסיגה מחבל עזה.

