

האלוף אהרון זאבי-פרקש, הגדיר אתמול את החלטת המועצה הלאומית הפלשתינית "הצבעת אי-אמון בערפאת ומסר ברור באשר לעתידו". לדבריו, "קבוצה גדולה, שהיא הרוב בפרלמנט הפלשתיני, רוצה שינויים ורפורמות אמיתיות".

עם זה הבהיר, כי "עדיין אי אפשר לדעת מתי הוא יוחלף; זה תלוי בנו, באמריקנים ובניצחון שלהם בעיראק, שיכולים ביחד להביא בסופו של דבר לתוצאה ממשית".

גורם ביטחוני בכיר אמר אתמול: "ברמאללה החלה השבוע קריסתו של יאסר ערפאת", ובמערכת הביטחון דיברו על "מרי גלוי ודרמטי" בערפאת.

"זוהי תחילת הקץ של שלטונו", אמר גורם ביטחוני-מדיני בכיר, "אין ספק שהפלשתינים מתחילים להתפכח מאשליית ערפאת".
