

"אנו כרגע מעבירים גדר ביטחונית וחוזרים לקבר רחל בצורה בטוחה יותר. העם היהודי חוזר לקברי אבות. כולנו מחכים שנזכה לארץ הישראל השלמה", כך אמר יו"ר ש"ס, השר אלי ישי בעת סיירו היום הקבר רחל. ישי הוסיף כי עתה יש לדאוג גם לכך שיהודים יוכלו להתפלל בקבר יוסף שבשכם "צריך לעשות הכל כדי שנוכל להתפלל גם בקבר יוסף בשכם", אמר ישי.

ישי ערך את ביקורו בקבר רחל כיממה לאחר החלטת הקבינט מדיני בטחוני לכלול את הקבר בתוך תוואי עוטף ירושלים. ישי אמר כי ההחלטה היתה נכונה וכי אין מדובר בסיפוח כפי שטענו גורמים שונים "איזה סיפוח? רחל אמנו זה רחל אמנו. אין שאלה איפה הקבר צריך להיות. חשוב להעביר את הגדר מסביב לשטחים שיאפשרו לכל מי שירצה להתפלל להגיע בבטחה לקבר", אמר.

המועצה הפלשתינית המחוקקת גינתה אמש את ההחלטה בעניין קבר רחל, והודיעה שההחלטה מנוגדת לכל ההסכמים שנחתמו וכי משמעותה סיפוח השטחים הללו.
