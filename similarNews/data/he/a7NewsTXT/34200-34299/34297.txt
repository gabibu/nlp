

ראש עיריית רמת גן צבי בר, אמר כי אם תתקיף עיראק את ישראל יועברו התושבים באופן מסודר לעיר בדרום הארץ, "בין קרית-גת לאשקלון", כדבריו.

בר שבתחום שיפוטו חיים 125,000 תושבים, ציין כי הוא הודיע על תוכניתו לפיקוד העורף ולמשרד הביטחון. "זה איננו מבצע מסובך. האנשים יעזבו את העיר למשך ימים אחדים עד שתחלוף הסערה. ישנה סכנה כי טילים המכילים חומרים כימיים וביולוגיים עלולים ליפול בעיר שלי, ואני אינני רואה כל טעם בכך שנפגין גבורה, כביכול, ונישאר בעיר, אנחנו, ואתנו הנשים והילדים".

כזכור, במלחמת המפרץ, לפני 12 שנה, שוגרו לעבר ישראל 39 טילי סקאד. שני אנשים נהרגו אז, ומאות נפצעו, ו נזק רב נגרם לרכוש. ברמת גן נפלו ארבעה טילים והסבו נזק ל 10000 דירות.
בזמן המלחמה ירדו כמה מתושבי תל-אביב לירושלים ולדרום הארץ, מפני שחשבו כי שם האזור בטוח יותר. ראש עיריית תל-אביב דאז שלמה להט כינה את התושבים העוזבים "עריקים", אולם בר, בניגוד אליו, קרא גם אז לתושביו לעזוב את בתיהם מוגני הניילון ולנסוע הרחק למשך ימים אחדים.

בעיריית רמת גן מביאים הוכחה להצדקה שבתכנוני הפינוי מבריטניה, שם פרש לפני כמה ימים ראש הממשלה טוני בלייר את תכניתו לפינויה של אוכלוסיית לונדון, במצב שבו יהיה פיגוע טרור שיסכן את האוכלוסייה.

