

4 צעירים תושבי בני ברק בני 16, 17, 19 ו-20 נעצרו אתמול בחשד לגניבת לולבים ואתרוגים בשווי עשרות אלפי שקלים מבית עסק בעיר.

הצעירים נעצרו במהלך פעילות יזומה של מחלק בילוש ומודיעין במשטרת מחוז דן. השוטרים הבחינו בהם סמוך למקלט ברחוב סירקין בעיר כשהם מעמיסים על רכב מסחרי שהגיעו עמו למקום לולבים ואתרוגים, שהיו מוסתרים במקלט.

השוטרים עצרו את הארבעה ובחקירתם התברר כי מדובר ברכוש שנגנב בהתפרצות לבית עסק באזור התעשייה בעיר, במהלך הימים האחרונים.
