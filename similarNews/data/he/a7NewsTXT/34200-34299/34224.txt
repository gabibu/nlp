

ראש עיריית ניו יורק מייקל בלומברג, הדליק הלילה את אש התמיד לזכר קורבנות ה-11 בספטמבר, לא הרחק מגראונד זירו, במקום בו עמדו עד לפני שנה מגדלי מרכז הסחר העולמי.

בלומברג אמר כי האש הבוערת בקצה הדרומי של העיר מנהאטן, בבאטרי פארק, תהיה "אש החירות שתראה בעולם כולו". "עבור ארצנו ה-11 בספטמבר יהיה לעולם יום של צער, יום זכרון לאובדן העצום, אותו אנו חולקים עם 91 מדינות אחרות שאזרחיהן נספו בפיגועים", הוסיף בלומברג.

אש התמיד עומדת ליד פסל בצורת כדור שנמצא בין הריסות מרכז הסחר.

2,801 בני אדם מצאו את מותם בפיגוע במגדלי התאומים.
