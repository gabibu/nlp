

נהגי החברה העירונית לשירותי תחבורה ציבוריים בבאר-שבע השביתו היום את השירותים בקווי האוטובוס העירוניים, זאת עד לקבלת שכרם, שטרם שולם.

עובדי חברת האוטובוסים העירונית מקבלים את שכרם ב-9 בכל חודש, אך אתמול משגילו העובדים כי שכרם טרם שולם, החליטו להפסיק את עבודתם.

שמעון בן טולילה, יו"ר ועד נהגי האוטובוסים אמר, שנוסף לאי תשלום המשכורות, מפגרת ההנהלה כבר 3 חודשים בתשלום דמי ההבראה, טרם שילמה את קצובת הביגוד ולא חילקה את השי לחג ראש השנה. לדבריו "אנחנו נמצאים כבר שנה בסכסוך עבודה מוכרז ולא רק שאין התקדמות, עכשיו גם אין משכורות. נשבות עד שנקבל את שכרנו".

דובר עיריית באר-שבע, אמנון יוסף מסר, שעד כה שולמה לעובדי חברת האוטובוסים רק מחצית משכרם. לדבריו, מנכ"ל החברה נתן ג'יבלי וראש העירייה יעקב טרנר, עושים מאמצים לגייס כספים, שישמשו לתשלום המשכורות.
