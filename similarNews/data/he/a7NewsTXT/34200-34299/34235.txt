

קבוצה של יהודים אמריקנים הקימה בשיתוף עם האגודה למען החייל קרן מילגות בשם IMPACT. כך מדווח NFC. כל מילגה בשיעור של עד 4000 דולר לשנה מיועדת לממן את לימודיהם האקדמיים של חיילים וחיילות קרביים הבאים מרקע סוציו-אקונומי נמוך, ואין באפשרותם לממן את הלימודים.

כדי לקבל את המילגות על המועמדים להיות יוצאי יחידות קרביות עד לדרגת סרן ומסיימי שירות צבאי מלא. כמו כן עליהם להתקבל ללימודים אקדמיים על יסודיים במוסד מוכר, בתוך שנתיים מיום סיום השירות הצבאי.

המילגות נועדו לאלו שאין ביכולתם או ביכולת משפחתם לממן את לימודיהם האקדמיים.
