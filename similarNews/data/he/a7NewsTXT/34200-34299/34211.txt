

למרות המצב הכלכלי הקשה תימשך ההפחתה בשכר הלימוד של הסטודנטים, הפחתה שהוחלט עליה בוועדת וינוגרד, כך הבטיח אתמול שר האוצר סילבן שלום ליו"ר התאחדות הסטודנטים הארצית החדשה גילה גמליאל.

יצוין כי על פי החלטות ועדת וינוגרד אמור שכר הלימוד באוניברסיטאות לפחות בהדרגה במשך חמש שנים. בשנת תשס"ב הופחת שכר הלימוד ב 14 אחוזים, ובשנה זו, שתחל באוקטובר 2002, תהיה הפחת בשיעור של שלושה אחוזים. שר האוצר הודיע לסטודנטים כי למרות הקשיים התקציביים, בכוונתו להמשיך את ההפתחות

בשכר הלימוד גם בשנה הבאה, שתחל באוקטובר 2003, בשיעור של שלושה אחוזים. "אם אכן יהיה שיפור במצב הכלכלי אשקול בחיוב הפחתה בשיעור גדול יותר", הבטיח השר שלום. שר האוצר קרא לראשי הסטודנטים לתמוך ביוזמתו לפתוח את שערי האוניברסיטאות לקבלת סטודנטים חדשים ללא מבחן פסיכומטרי, כפי שהחליטה האוניברסיטה העברית בירושלים לעשות השנה.

ראשי התאחדות הסטודנטים הבטיחו לפעול באוניברסיטאות שבהן הן מכהנים, וכן במועצה להשכלה גבוהה, כל זאת כדי לקדם את היוזמה.




