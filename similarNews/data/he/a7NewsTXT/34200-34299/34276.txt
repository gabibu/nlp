

נשיא שלוחת הבנק המרכזי של ארה"ב (פדרל ריזרב) בניו יורק, ויליאם מאקדונו, קורא למנהלים הבכירים בארה"ב להסכים לקיצוץ שכרם. לטענתו חבילות שכרם "מנופחות ובלתי מוצדקות מבחינה מוסרית". כך מפרסם עתון גלובס.

"התהליך צריך להתחיל בחברות החזקות ביותר. המנכ"לים ומועצות המנהלים שלהם פשוט צריכים להגיע למסקנה ששכר המנהלים מוגזם, ולהורידו לרמה סבירה ומוצדקת", הוסיף מאקדונו בנאום בכנסיית השילוש הקדוש השוכנת בקירבת האתר בו ניצב מרכז הסחר העולמי.

מאקדונו טען שבממוצע, שכר המנהלים בחברות הבורסאיות הוא פי-400 משכר עובדי הייצור, בעוד שלפני 20 שנה היה שכר המנהלים גדול פי-42 בלבד משכרם של עובדי הייצור.
