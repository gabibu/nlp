

שלוש מומחיות מבית החולים הדסה עין כרם בירושלים השתתפו אתמול בכינוס רב משתתפים מטעם ארגון האו"ם בניו-יורק. בכינוס הציגו בין היתר, את היערכות בית החולים לטיפול סוציאלי בנפגעי פעולות טרור ובני משפחותיהם.

כתב עתי"ם מוסר, כי מדובר בכינוס של ארגונים לא ממשלתיים שנערך מטעם אקוסו"ק - המועצה החברתית-כלכלית שליד האו"ם, במקביל לדיוני עצרת האו"ם. בכינוס שנמשך שלושה ימים השתתפו לראשונה גם נציגות של ארגון נשות הדסה בארה"ב, אשר קיבלו לפני כשנה וחצי מעמד של משקיף באקוסו"ק לאחר מאבק דיפלומטי שנמשך שנים רבות. מדינות ערב התנגדו להשתתפותן.
