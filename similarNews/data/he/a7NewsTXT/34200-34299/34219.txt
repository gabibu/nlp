

כמעט שלושים שנה אחרי שהורשע ברצח, בוטל היום למפרע כתב האישום נגד עמוס ברנס.
ברנס טען במשך כל השנים כי לא רצח את החיילת רחל הלר, אך שתי ערכאות משפטיות הרשיעו אותו והטילו עליו מאסר עולם.

הוא שוחרר שחרור מוקדם לפני שנים אחדות, ומאז נאבק למען קיום משפט חוזר בעניינו.

לפני שעה קלה הודיעה הפרקליטות לבית המשפט המחוזי בנצרת כי היא מבטלת את כתב האישום נגד ברנס, ובכך הכירה למעשה בזכאותו.

