

כ-50 סורים השתלטו היום על קונצרט רוק שהתקיים בדמשק בחסות אמריקנית, לזכר קרבנות פיגועי 11 בספטמבר. הם וקראו לוושינגטון להפסיק את קריאות המלחמה נגד עיראק.

"תפסיקו להשמיע את תופי המלחמה, כדי שנוכל להקשיב למוסיקה שלכם", צעקו המפגינים על במת האירוע, שבו נכחו כ-150 צופים, כולל כמה אמריקנים.

המפגינים צעקו גם סיסמאות המוחות נגד תמיכתה של ארה"ב בישראל, והאשימו את וושינגטון במתן "שירות לפושעים הציונים", ובנטילת חלק ב"פשעים מלוכלכים" כלפי העם הפלשתיני.

סוריה חוששת שהיא עלולה להיות המטרה הבאה במלחמתה של ארה"ב נגד הטרור, משום שהיא מאפשרת לארגוני מחבלים לפעול בתוכה ובשל תמיכתה בחיזבאללה.
