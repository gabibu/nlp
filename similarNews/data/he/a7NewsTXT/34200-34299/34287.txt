

ליהירות ולחמדנות של העולם המערבי יש תפקיד בפיגועי ה - 11 בספטמבר, כך אומר ראש ממשלת קנדה ז'אן קרטיין במשדר דוקומנטרי על הפיגוע בתאומים. המשדר הוקרן ברשת הטלוויזיה הממלכתית הקנדית CBC.

המערב "הופך לעשיר מדי לעומת הארצות העניות", הוא מצטייר כ"יהיר, שבע רצון מעצמו, חמדן, וחסר גבולות. ה-11 בספטמבר היה בשבילי הזדמנות להבחין בכך עוד יותר", הסביר קרטיין בראיון זה שהוקלט ביולי, ושקטעים ממנו פורסמו היום ברשתברשת ובאתר האינטרנט שלה.

קרטיין סיפר בין השאר במישדר זה שבשנה שעברה, הוא הפציר באנשי עסקים מוול סטריט לא לנצל את כוחם על חשבון האומות העניות. "חברה, כאשר אתם מרגישים בעוצמה כזאת, זה הזמן להיות נחמד", אמר להם.
