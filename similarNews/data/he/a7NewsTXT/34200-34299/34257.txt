

פצצות גרעיניות אמריקניות מאוחסנות בבונקרים תת-קרקעיים בבסיס צבאי בצפון-מזרח בלגיה, מדינה שאינה מחזיקה בנשק גרעינית. כך דיווח הבוקר העיתון "לה סואר" היוצא לאור בבריסל. לשאלת כתב סוכנות הידיעות הצרפתית, סרב משרד ההגנה של בלגיה לאשר או להכחיש את הידיעה.

על פי "לה סואר", שטען כי קיבל את המידע מ"מקור מוסמך" עלום שם, כתריסר פצצות, ככל הנראה מסוג B-61, מאוחסנות ב-11 מיתקנים אטומים מתחת לבסיס האוויר "קליינה ברוכל", במחוז לימבורג.
יצויין כי שר ההגנה של בלגיה, אנדרה פלאהו, פרסה הודעה ובה נאמר כי בלגיה מחויבת לכיבוד ההתחייבויות הבינלאומיות בהתאם לאמנות ולתקנות, כולל אלה של נאט"ו.

(עתי"ם-איי.אף.פי.)
