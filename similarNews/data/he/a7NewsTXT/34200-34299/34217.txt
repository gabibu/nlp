

סגן ראש ממשלת עיראק, טארק עזיז, שיגר אתמול, ה - 11 בספטמבר - יום השנה לציון הפיגוע ב - בתאומים, איגרת תנחומים למשפחות הקורבנות בארה"ב. כך דיווחה סוכנות הידיעות הרשמית של עיראק עינ"א, בציינה כי האיגרת נשלחה לשר המשפטים לשעבר של ארה"ב ראמסי קלארק.

"ביום השנה לציון האירועים הטרגיים שאירעו ב-11 בספטמבר, אני שולח לך ולמשפחות הקורבנות את תנחומי העמוקים", ציטטה עינ"א מאיגרתו של עזיז.

יצוין כי קלארק, שכיהן כשר המשפטים בעת כהונתו של נשיא ארה"ב ג'ונסון (בין השנים 67-69), מבקר לעיתים תכופות בעיראק ופועל להסרת חרם המוטל על מדינה זו מאז 1990.
