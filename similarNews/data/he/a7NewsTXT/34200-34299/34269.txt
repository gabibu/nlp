

צעיר נהרג בתאונת דרכים סמוך לישוב גפן. נהג המשאית שעלה על רכבו של הצעיר נפצע באורח קל ופונה לקבלת טיפול רפואי בביה"ח הדסה עין כרם.

מחקירת התאונה עולה כי רכב מסוג סמי טריילר שנשא שתי מכולות בלם לפתע את נסיעתו מסיבה בלתי ברורה, וכתוצאה מכך סטה מנתיבו ופגע ברכב שנסע בכיוון הנגדי, גרר אותו מספר מטרים, נפל יחד איתו לשוליים ומחץ את הרכב הפרטי תחתיו. כתבנו קובי פינקלר מוסר כי נהג הרכב הפרטי, נמחץ למוות.

המשטרה מסרה כי לנהג המשאית יש 70 הרשעות קודמות. עוד נמסר, כי בתום חקירתו של הנהג רשיונו ישלל.


