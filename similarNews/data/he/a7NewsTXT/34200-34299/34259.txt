

"שנה לאחר הפיגועים ב-11 בספטמבר בארה"ב, הבטיחות בחברות תעופה רבות השתפרה, אך נותרה עוד עבודה רבה". כך אומר מנכ"ל "אל על", עמוס שפירא. "כמה חברות תעופה עשו שיפורים, אך יש עדיין די והותר המצריך עבודה נוספת", ציין שפירא בראיון, בו סרב לנקוב בשמות של חברות.

שפירא ציין כי על החברות לפעול בעיקר בתחום המודיעין ובדיקת המטענים, וציין את הצורך בהגדלת מספר המאבטחים בטיסות. המנכ"ל דחה את הטענה לפיה חברות התעופה האמריקניות אינן יכולות להיות כה קפדניות בתחום הביטחון כמו "אל על" משום שהן גדולות יותר. "אין אנו עושים דבר שהוא בלתי אפשרי", ציין שפירא בהתייחסו לנוהלי הביטחון של "אל על".

(עתי"ם-רויטרס)
