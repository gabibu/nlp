

מנכ"ל משרד האוצר אוהד מארני נועד היום עם מחזיק תיק הכספים ברש"פ ד"ר סאלם פייאד.
השניים דנו בנושאים כלכליים שבין הרש"פ לבין מדינת ישראל וסוכם כי תתקיים פגישה נוספת בשבועות הקרובים.

יצויין כי על קיום הפגישה בין אישי הכספים סוכם בין שר החוץ פרס לבין הצוות הפלשתיני למו"מ, וכי מדובר על פגישה אחת מתוך סדרת מפגשים. הפלשתינים מעריכים כי בקרוב תעביר ישראל את הכספים שלטענתם היא חייבת להם.

עוד נמסר כי הממונה על האוצר ברש"פ סלאם פייאד, הודיע היום כי עובדי מוסדות הרשות הפלשתינית יקבלו היום את משכורותיהם. זאת לאחר עיכוב ממושך בתשלום.
