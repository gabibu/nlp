

שר הביטחון, בנימין בן אליעזר סייע לפלשתיני החשוד בסחר בנשק. בעקבות התערבותו הוקפא השבוע כתב אישום נגד יוסף טריפי בנו של בכיר ברש"פ שנאשם בסחר בנשק.

החשוד נעצר לפני כמה שבועות בידי השב"כ בחשד שהבריח רובים ואקדחים מירדן לשטח הרש"פ. בכתב אישום שהוגש לבית המשפט הצבאי בבית אל נטען שטריפי העביר כלי נשק גם לאביו וכן לעוזריהם של ג'יבריל רג'וב ומוחמד דחלאן.

אנשי שב"כ שהיו מעורבים בחקירה התנגדו להקפאת ההליכים אך בעקבות התערבותו של בן אליעזר כאמור עוכבו ההליכים נגד טריפי והוא שוחרר ממעצר.
