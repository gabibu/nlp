

נשיא ארה"ב ג'ורג' וו. בוש אמר אתמול בביקור הבזק שערך באל סלבאדור, כי הוא מצדד במשא ומתן מהיר במטרה לחתום על הסכם סחר חופשי עם מדינות מרכז אמריקה.

"המשא ומתן על הסכם הסחר החופשי נמשך זמן רב מאוד לפעמים, אך הפעם אנחנו רוצים לפתוח במשא ומתן מהיר ככל האפשר", אמר בוש במסיבת עיתונאים קצרה בתום פגישה עם נשיא אל סלבאדור פרנסיסקו פלורס.

לאחר מכן סעדו השניים יחד עם שאר המנהיגים שהשתתפו בפסגה, ודנו על המאבק נגד הטרור, ובעיקר בקשרים הכספיים של הטרור הבינלאומי.
