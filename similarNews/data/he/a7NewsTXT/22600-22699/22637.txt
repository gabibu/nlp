

דירקטוריון אל על בחר בעמוס שפירא לתפקיד מנכ"ל החברה. ההחלטה התקבלה על פי המלצת ועדת המשנה למשאבי אנוש של אל על.

כתב עתי"ם מוסר כי בישיבתה, החליטה הוועדה למנות את יצחק אמיתי, המשנה למנהל הכללי, לתפקיד המנכ"ל בפועל מיום ה-28.3.02 ועד למועד כניסתו לתפקיד של שפירא.

עמוס שפירא בן 53, היה מנכ"ל חברת חוגלה קימבלי קלארק משנת 1993. בתקופת תפקידו כמנכ"ל נערך שינוי עיסקי בעל משמעות רבה בחברה. בשנת 1999 הוביל שפירא את כניסת חברת חוגלה-קימבלי קלארק לפעילות בטורקיה באמצעות רכישת חברה מקומית והטמעתה העיסקית והאירגונית בתוך פעילות חוגלה באיזור. שפירא, הוא בעל תואר שני בניהול תעשייתי מטעם הטכניון.

המנכ"ל הזמני יצחק אמיתי, הוא תת אלוף במילואים ומכהן כמשנה למנכ"ל אל על משנת 2000.
