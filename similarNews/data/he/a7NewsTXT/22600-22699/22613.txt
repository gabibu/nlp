

במועצה האיזורית עמק הירדן מקווים, כי חדירת המחבלים לישראל לא תפגע באירועי חג הפסח.

ראש המועצה האיזורית עמק הירדן זאב (ולוולה) שור שיבח את צה"ל על המהירות בה הצליח לחסל את חוליית המחבלים שחדרה מירדן. לדבריו, גם צה"ל וגם התושבים צריכים להכיר בעובדה שמקומות הסמוכים לגבול יהיו תמיד חשופים לחדירות אבל צריך להיערך לקראתם. "כל מי שחושב שגבול סגור הרמטית טועה. צריך להיות עירניים לכך שיהיו חדירות מחבלים, ולראייה היום קיבלו דוגמה מוחשית לכך. אני שמח שחדירת המחבלים נגמרה בהריגת המחבלים וזאת הודות לעירנותו והיערכותו המוקדמת של צה"ל".

גורמי תיירות מסרו כי עד הבוקר נרשמה באיזור עמק הירדן תפוסה של כ-80 אחוזים בבתי מלון וחדרי אירוח.
