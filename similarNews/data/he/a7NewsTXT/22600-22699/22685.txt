

השר רובי ריבלין העריך לפני הצהרים כי אריאל שרון ייעתר ללחץ האמריקני ויאפשר לערפאת לצאת לפסגה הערבית בביירות.

החלטה ספיציפית בעניין תתקבל בישיבת המטבחון מחר בבוקר. ואולם, היום דווח שמצרים לוחצת על ערפאת שלא לצאת לביירות בתנאים הנוכחיים.

איש הרשות הפלשתינית יאסר עבד ראבו אמר לפני הצהרים, כי ההנהגה הפלשתינית בוחנת כעת את ההצעה האמריקנית שהוגשה על ידי המתווך אנטוני זיני בעת הפגישה הבטחונית בין ישראל לפלשתינים, אמש. "המסמך מציג את ההיבט האמריקני ליישום תכנית טנט, ובכוונתנו לבחון אותו היום ולתת את תשובתנו", אמר עבד ראבו.


