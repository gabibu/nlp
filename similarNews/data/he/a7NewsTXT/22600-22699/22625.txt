

השר לבטחון פנים עוזי לנדאו שב והעלה היום בישיבת הממשלה את הצורך הדחוף להגדיל את תקציב המשטרה, כדי למנוע פגיעה בתיפקודה.

השר לנדאו מחה בפני ראש הממשלה והשרים, על כך שנושא כה דחוף וחיוני אינו נמצא על סדר יומה של הממשלה.
לדברי השר לביטחון הפנים, יש לעשות שמוש בכספים שגבתה ישראל עבור הרשות הפלשתינית והוקפאו מאז פרוץ האינתיפאדה, בין השאר לשם רכישת ציוד ותיגבור כוח אדם במשטרת ישראל.

כתב עתי"ם מוסיף, כי יישום תוכנית הביטחון "עוטף ירושלים", שגובשה בממשלה, הכוללת הקמת מכשולים ותוספת של 5 פלוגות משמר הגבול באיזור ירושלים, מתמהמהת בשל חוסר תקציב.
