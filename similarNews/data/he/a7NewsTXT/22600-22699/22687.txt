

מבדיקת מרכז השלטון המקומי עולה, כי הרשויות המקומיות מעניקות במהלך הימים שלפני חג הפסח למעלה מ-80 אלף חבילות מצרכים לתושבים שאין ידם משגת לרכוש בכוחות עצמם מצרכים לחג.

עוד עולה מהבדיקה, כי הרשויות המקומיות מארגנות ומממנות אירועי ליל סדר לכ-57 אלף תושבים בכל רחבי הארץ, וכי עיקר המשתתפים באירועי ליל הסדר הם עולים חדשים, קשישים, דרי רחוב ומעוטי יכולת אחרים.

הרשויות המקומות מסתייעות גם במערך עצום של מתנדבים שעוזרים למחלקות לשירותים חברתיים להיערך כראוי למתן סיוע לנזקקים בחג הפסח.


