

גורם בטחוני בכיר אמר היום שהחיזבאללה מהווה איום אסטרטגי על ישראל. יש ברשותו עשרת אלפים קטיושות לטווח 20 ק"מ ומאות רקטות לטווח 50-60 קילומטרים, והוא שואף לחמם את כל גזרת הצפון ולא רק את אזור חוות שבעא, כפי שכבר הוכח בפיגוע האחרון בקיבוץ מצובה.

עוד אומר הגורם הבטחוני הבכיר, כי זה זמן שהחיזבאללה מקיים לאנשיו תוכנית אימונים מסודרת לקראת עימות עם ישראל. הוא שוחח עם כתבנו חגי הוברמן.

עוד הוסיף כי תוכניות האימונים לא מתרכזות בחוות שבעא אלא שואפים ל"הדליק את כל הגיזרה" .

