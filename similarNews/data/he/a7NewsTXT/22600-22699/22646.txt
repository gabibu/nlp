

הבוקר הותר לפרסום כי אבי סבג, בן 24, תושב עתניאל בדרום הר חברון, הוא היהודי שנרצח אמש דרומית לחברון.

אבי הי"ד נסע ברכבו על הכביש הסמוך למחנה הפליטים אל פאוור דרומית לחברון, באיזור הישוב בית חגי. לעבר הרכב נורה צרור על ידי מחבלים שהתמקמו בחורשה הצופה אל הדרך. הישראלי נפגע מהירי ומת מיד. לצוות רפואי שהגיע למקום לא נותר אלא לקבוע את מותו.

כוחות צה"ל אף הם הגיעו למקום, האירו את השטח בנורי תאורה וסרקו את האיזור אך המחבלים הצליחו ככל הנראה להימלט לשטחי הרשות הפלשתינית - ככל הנראה לאחד הכפרים שמדרום לחברון.
