

במחלקת ילדים שבמרכז הרפואי קפלן ברחובות החלו לאחרונה בבדיקת שמיעה חדשנית לכל הילודים.

כתב עתי"ם מוסר כי אוזן ששמיעתה תקינה, ניתן לרשום פלט אקוסטי בתעלת האוזן החיצונית בתגובה לצליל. מהמרכז הרפואי קפלן נמסר כי הבדיקה פשוטה, מהירה, מהיימנה ואובייקטיבית. היא אינה פולשנית ומאפשרת איתור ליקויי שמיעה קלים.

המודעות הגוברת לצורך באיתור ושיקום מוקדם של ליקויי שמיעה, לפני גיל חצי שנה, האיצה את הכנסת בדיקת הסינון לילודים בבית החולים. מבית החולים נמסר, כי לליקוי שמיעה השפעה מכרעת על תהליך רכישת שפה ודיבור. גילוי מוקדם וטיפול מהיר הכרחיים לשילוב מוצלח של הילד בחברה.

כתב עתי"ם מוסר כי בבית החולים קפלן מתבצעת בדיקה ייחודית זו לכל הילודים, מתוך מגמה לקצר את זמן גילוי בעיית השמיעה ולהקדים את הטיפול בה, כמקובל בארצות המתקדמות בעולם.
