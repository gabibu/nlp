

עצרת הזדהות של יהדות ארצות הברית עם ישראל תתקיים הערב בירושלים ובניו יורק. אולפן שידורים מיוחד הוקם בבית הקפה "מומנט" בשכונת רחביה בירושלים, שם בוצע הפיגוע קשה לפני כשבועיים.

השידור יחל בשמונה בערב וישתתפו בו ראש הממשלה אריאל שרון שישא דברים בשידור ישיר מלשכתו, שר החוץ שמעון פרס וכן ראש עיריית ירושלים אהוד אולמרט.

מן העבר האמריקני ישודר הטקס בלמעלה ממאה קהילות יהודיות. בעצרת המקבילה בניו יורק ישאו דברים הסנטורית הילרי קלינטון, אשתו של נשיא ארצות הברית לשעבר ביל קלינטון, צ'ארלס שומר וזוכה פרס הנובל אלי ויזל.
