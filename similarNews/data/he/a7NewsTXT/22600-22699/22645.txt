

הממשלה החליטה היום להקצות 23 מיליון שקלים למימון שיפורים ברחבת הכותל המערבי ולתוכנית
ביקורים של נוער וחיילים בכותל ובסביבתו.

בישיבת הממשלה נאמר, כי הכותל המערבי מהווה מוקד משיכה גדול למתפללים, מבקרים ותיירים וכן מתקיימים ברחבת הכותל טקסים רבים בעלי ציביון דתי, לאומי וצבאי.

ההקצאה תמומן מתקציבי משרדי ממשלה שונים. ההקצאה מיועדת למימוש תוכנית שגובשה על ידי משרדי התיירות, הדתות ועיריית ירושלים, שתכליתה שיפור המצב הבסיסי, התפקודי והתיירותי של רחבת הכותל, כדי לספק למבקרים באתר תנאים סבירים.
