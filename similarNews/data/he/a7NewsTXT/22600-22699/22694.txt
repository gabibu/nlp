

שר המשפטים מאיר שטרית אמר היום כי אם הטרור לא ייפסק יש למנוע את יציאת ערפאת לועידה בביירות. אם ערפאת ייצא לביירות והטרור יימשך, יש למנוע את חזרתו לשטחי הרשות, הוסיף השר שטרית.

כתב עתי"ם מציין, כי בשיחה עם כתבי משפט לרגל הרמת כוסית לחג הפסח שנערכה בלשכתו בירושלים אמר שר המשפטים, כי הוא שוקד כעת על הכנת חוק שימנע תביעות של פלשתינים שנפגעו במלחמה הנוכחית. "רק מדינה מטופשת תאפשר לאוייב להגיש תביעות נגדה, הרי מדובר בסכסוך מזויין", אמר השר שטרית. החוק המוצע יטיל את חובת ההוכחה על הפלשתינים וכן תקופת ההתיישנות תהיה שנתיים למבוגרים ושלוש שנים לצעירים.


