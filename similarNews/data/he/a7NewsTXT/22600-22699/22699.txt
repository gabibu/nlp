

איגוד רופאי הלב בארה"ב חשף לאחרונה ממצאי מחקר כי באמצעות השתלת דפיברטור בחולים שעברו התקף לב, ניתן להפחית את אחוז התמותה ב-30% בקרב חולים אלה. ממצא זה נחשב לפריצת הדרך הגדולה ביותר בהתקפי לב בעשור האחרון.

כתב עתי"ם מציין, כי הדפיברלטור הינו מכשיר קטן וממחושב הכולל קוצב לב, המסוגל לייצר שוק חשמלי ישירות ללב, בזמן פרפור חדרי המוביל למוות. פעולה זו מחזירה את הלב לקצב סדיר ותקין.

המחקר כלל 1232 חולים מ-76 בתיי חולים בארה"ב ובאירופה. התוצאות הראו ירידה של 31% בתמותה בקרב קבוצת הניסוי שכללה חולים שטופלו בדפיברלטור ובתרופות, לעומת קבוצת הבקרה, שכללה חולים המטופלים בצורה הקונבנציונלית, באמצעות תרופות בלבד. לדברי ד"ר ארתור מוס, מנהל המחקר, מדובר בתגלית שתשנה את פני הטיפול הקיים בחולי לב.

נציין כי בגופו של סגן הנשיא האמריקני דיק צ'ייני הושתל דפיברלטור מסוג זה לפני כשנה.
