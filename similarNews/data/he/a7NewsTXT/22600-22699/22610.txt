

במהלך ישיבת הממשלה על תקציב רשות השידור התנגד שר המדע, התרבות והספורט מתן וילנאי לאישור התקציב.

וילנאי אמר כי אינו יכול לתמוך בתקציב כל זמן שלא יכלול הפנייה של משאבים מספיקים להפקה מקומית והפקה מקומית קנוייה ולמתן מענה לאוכלוסיות ולקבוצות החברתיות השונות במדינת ישראל. זאת, בנוסף לדרישה לקבלת הסברים באשר לאופן ניהול תקציבי הרשות ותוכנית עבודה להתייעלות הרשות.

השר וילנאי הוסיף כי רשות השידור נדרשת על פי מטרותיה הקבועות בחוק - "לקדם את היצירה העברית והישראלית". השר טוען כי על פי הנתונים שהוצגו לו, רשות השידור אינה פועלת כך - היקף היצירה המקורית מועט, וזה מתבטא גם בפירוט המוצג על ידי הרשות בהצעתה.
