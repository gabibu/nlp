

ממשלת אפגניסטן הודיעה על ביטול כל הדרכונים, שהונפקו בתקופת משטר הטאליבן בשנים 1996-2001, במטרה "למנוע מטרוריסטים זרים" לנסוע בעזרתם ברחבי העולם.

משרד הפנים האפגני גם הודיע, כי במטרה למנוע שימוש לרעה בדרכונים אפגניים, כל אזרחי אפגניסטן חייבים לעדכן את דרכוניהם הישנים בחותמת רשמית חדשה המאמתת את תקיפותם של דרכונים אלה.

"אנשי הטאליבן הנפיקו דרכונים לחברי ארגון אל קעידה ולטרוריסטים זרים אחרים ללא בדיקת זהותם", אמר חאן מוחמד חאן, מנהל אגף הדרכונים במשרד הפנים האפגני, בראיון ברשת הטלויזיה הממלכתית.
