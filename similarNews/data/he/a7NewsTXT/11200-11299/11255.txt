

ראש ממשלת בריטניה טוני בלייר אמר היום כי הוצגו בפניו ראיות חד-משמעיות על הקשרים בין אוסאמה בין לאדן לבין הפיגועים בארה"ב.

"עם זאת, לא ניתן לפרסם את הראיות, משום שהם בידי שירותי המודיעין ומקורות רגישים אחרים", הוסיף בלייר בראיון לרשת בי.בי.סי. "ראיתי ראיות חותכות וחד-משמעיות בנוגע לקשריו עם האירועים מה-11 בספטמבר", אמר עוד בלייר.

בלייר שב והזהיר את משטר הטליבאן, שתמך בבן לאדן והגן עליו. "או שהם יעזרו לנו או שהם יהפכו לאויבים. אם הם אינם מוכנים להסגיר את בן לאדן, הם הופכים עצמם למכשול", הוסיף בלייר.
