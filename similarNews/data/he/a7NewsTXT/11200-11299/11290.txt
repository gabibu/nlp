

עקב המחסור במטרות אסטרטגיות, ויתר מימשל בוש על הרעיון להפגיז באופן מאסיבי את אפגניסטן, והוא מעדיף התקפות לעומק באמצעות הכוחות המיוחדים. כך מדווח השבועון ניוזוויק.

בכירים אמריקנים צידדו בתחילה בהפגזת אפגניסטן ממרחקים, אך הבינו עד מהרה כי במדינה זו יש מעט מאוד מטרות אסטרטגיות, ולכן התקבלה ההחלטה להפעיל את יחידות העילית - הכומתות הירוקות או הקומנדו הימי - במירדף אחר בן לאדן.

בנוסף למחנות האימונים של הטרוריסטים, הנטושים כיום, יש באפגניסטן כמה תחנות טלוויזיה ורדיו, מספר קטן של מחנות צבא ומאגרי דלק אחדים. המטרה פוטנציאלית המעניינת היחידה בנוסף לכל אלה היא חטיבה ממונעת של הטליבן המורכבת ממשאיות קלות, שעליהן מכונות יריה ומשגרי טילים.
