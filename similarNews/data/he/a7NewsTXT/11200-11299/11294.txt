

מנהיג החמאס השייח אחמד יאסין מאשים את ישראל ואת היהודים כיוזמי הפיגועים נגד מגדלי התאומים והפנטגון בארה"ב.

הוא אמר את הדברים בפני קהל של כ-3,000 סטודנטים באוניברסיטה האיסלמית בעזה. "היהודים הם העומדים מאחורי האירועים בספטמבר, ואפשר שהשתמשו בפעילים איסלמים כדי לבצע את הפיגועים. הם עשו זאת כדי לחסל את האיסלם", אמר יאסין, והוסיף כי יש להמשיך במלחמה נגד ישראל בכל האמצעים.

מצרים מקדמת בברכה את החלטת מועצת הביטחון של האו"ם שאושרה ביום שישי, והמחייבת את כל המדינות לשלול תמיכה פיננסית ממחבלים. כך אמר שגריר מצרים באו"ם, אחמד אבו אלגייד, שצוטט אתמול בעיתון המצרי הממשלתי "אל אהראם". "הקהילה הבינלאומית צריכה לקבוע במדויק מהו טרור, ולהבחין בין טרור לבין התנגדות לכיבוש", הוסיף הדיפלומט, ברמזו למלחמה נגד ישראל.

רב המחבלים יאסר ערפאת טוען כי למרות ההסכם עם שמעון פרס להפסקת אש, ישראל מסלימה את מאבקה בפלשתינים.
