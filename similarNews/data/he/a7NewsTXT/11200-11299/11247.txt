

ד"ר אראלה שדמי, פעילת ארגון השמאל הקיצוני "נשים בשחור", אשר עוסקת בתאוריות פמינסטיות שונות, התראיינה היום ברשת ב' בענין יוזמתה להקמת סוכת נשים יהודיות ופלשתיניות - בחג הסוכות היהודי.

ד"ר שדמי דווחה כי גם בשיא המהומות באוקטובר אשתקד, היא דאגה להקמת "סוכת שלום" שבה נשים יהודיות באו כדי להזדהות עם טענת הערבים נגד ישראל ולמחות נגד מה שהגדירה "כהמשך מדיניות 'הכיבוש' ולמען שלום 'צודק' ".

לדעת שדמי, ישראל היא האשמה באלימות הפלשתינית כי לטענתה, היהודים לוקחים מהפלשתינים את המים, את האוכל, ולא נותנים להם עבודה.

אפילו המראיינת ענת דוידוב מרשת ב' העירה כי מבצע זה של סוכת השלום נשמע מטורף בנסיבות הקשות של השנה, שבה נפגעו כל כך הרבה יהודים בידי ערבים. דוידוב גם התפלאה על דברי שדמי שלא הביעה מעט אמפתיה לתושבי יש"ע שבנו את בתיהם בשליחות ובהסכמת ממשלות ישראל. כמו כן, התפלאה מדוע שדמי אינה מגלה הזדהות עם נפגעי הטרור הרבים שהיו גם בתוך "הקו הירוק" .


