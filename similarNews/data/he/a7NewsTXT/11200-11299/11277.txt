

גלאי חומרים כימיים רעילים הוצבו בחשאי באחת מתחנות הרכבת התחתית של וושינגטון על ידי משרד האנרגיה האמריקני. כך דיווח השבועון ניוזוויק, העומד להופיע מחר.

העיתון מוסר, כי צעד זה הוא חלק מתוכנית ליישום מערכת תת-קרקעית של מכשירים לגילוי חומרים רעילים, שתיבדק עד סוף השנה על ידי המשרד. אם הניסויים יוכתרו בהצלחה, יתכן שהמערכת תוצב בכל ארה"ב תוך כמה שנים גם במקומות נוספים, כגון איצטדיונים או מרכזי כינוסים.

העיתון מדווח גם כי סוכנים מארגונו של אוסמה בין לאדן ניסו, ככל הנראה ללא הצלחה, להשיג בצ'כוסלובקיה לשעבר חומרים ביולוגיים רעילים, ובעיקר את חיידק הבוטוליזם, במטרה לבצע פיגועים.

מנהל הסי.אי.איי ג'ורג' טנט אמר לפני כמה חודשים כי הוא צופה שטרוריסטים ינסו לרכוש נשק ביולוגי וכימי.
