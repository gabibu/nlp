

מבקר המדינה אליעזר גולדברג יפרסם היום את הדו"ח הנוגע למימון הבחירות של ראש הממשלה אריאל שרון. הדו"ח יוגש על ידי מבקר המדינה, השופט בדימוס אליעזר גולדברג למ"מ יו"ר הכנסת, ח"כ דוד טל.

הדו"ח מתייחס לפעולות ולמקורות המימון שגוייסו על-ידי אריאל שרון ואהוד ברק והאנשים הקרובים אליהם. יואב יצחק כותב באתרו כי הפרסום יוצר עננה לא קטנה מעל ראשי האישים המעורבים. לדבריו, רה"מ שרון ובנו עמרי שרון הם מכוכבי הדו"ח. יואב יצחק מוסיף כי שרון ובנו עמרי שכרו את ד"ר אביגדור קלגסבלד לייצגם בנושא זה מול המבקר.

ב"קול ישראל" דווח כי עומרי שרון בחר לשמור על זכות שתיקה ולא ענה על השאלות שעיקרן עסק במימון הקמפיין. גם שרון רואיין לצורך כתיבת הדו"ח.

