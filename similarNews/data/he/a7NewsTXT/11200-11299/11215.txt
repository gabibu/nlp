

בראיון לתקשורות הגיב ח"כ יובל שטייניץ מהליכוד, על יצאתו למצרים של השר דני נווה, לפגישה עם יועצו המדיני הבכיר של נשיא מצרים , ד"ר אוסאמה אלבז.

לדבריו של ח"כ שטייניץ, אחרי מה שהמצרים עוללו לישראל בדרבן, וכל עוד אין בישראל שגריר מצרי, לא יתכן שישראל תשאר ללא תגובה ושמנהיגי המדינה, שרי הממשלה, שרי חוץ, ושרים בכלל, יחלו את פניהם של המצרים.

הוא הגדיר את המצב כהתבזות של מדינת ישראל, ותבע לשמור על הכבוד הלאומי גם מול מצרים.
עוד אמר, כי מצרים ולא סוריה היא שמארגנת את העולם הערבי נגדינו, ומנהיגה את מסע ההסתה נגד ישראל בעולם.

"צריך להפסיק ולטפל בהם בכפפות של משי. " אמר שטייניץ "צריך לשמור על כוח ההרתעה של מדינת ישראל, להפסיק להסביר ולהתגונן, ולפעול במטרה לפגוע" .
