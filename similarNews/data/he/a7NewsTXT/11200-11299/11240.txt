

התחזית של חזאי אירופה צופה חורף גשום מעל הממוצע בישראל.

על פי התוצאות העדכניות של מודל החיזוי לטווח ארוך של המרכז האירופי לחיזוי שהתקבלו בשרות המטאורולוגי, צפוי כי בחודשי החורף תשס"ב, דצמבר, ינואר ופברואר, כמות המשקעים תהיה מעל לממוצע הרב-שנתי.

על פי מודל החיזוי הזה הטמפרטורות בחודשים אוקטובר, נובמבר ודצמבר של תשס"ב יהיו מעל לממוצע הרב-שנתי.

מהשרות המטאורולוגי נמסר כי מודל החיזוי של המרכז האירופי הינו בעל היקף גלובלי, ורמת הדיוק שלו מוגבלת בשלב זה של התפתחותו.

עוד נמסר כי כמקובל, יוציא השרות המטאורולוגי הישראלי תחזית עונתית של משקעים לחורף תשס"ב, 2001/02, בתחילת נובמבר. תחזית זאת תתבסס על מודל חיזוי עונתי של השרות המטאורולוגי המכוון למשקיעים בישראל באופן בלעדי. עם זאת, בקביעת התחזית של השרות המטאורולוגי יינתן גם משקל ראוי לתחזית המתעדכנת של המרכז האירופי ותחזיות לטווח ארוך של מרכזי חיזוי אחרים.
