

ראש עיריית ניו יורק, רודי ג'וליאני, הודיע בשבת כי אפסו התקוות "למצוא אנשים חיים" בהריסות מרכז הסחר העולמי.

הוא הוסיף כי כדי לוודא שהמספר הרב ביותר של שרידי אדם יימצאו במצב טוב, מאות אנשי ההצלה החופרים בשרידי המגדלים ממשיכים לפעול בזהירות מרבית.

ביחס למספר הנעדרים אמר ג'וליאני כי מספר הנעדרים עליהם דווח במרכז שהוקם למען המשפחות עומד על 4642, וכי מספר הנעדרים שנרשם ע"י המשטרה הינו 6541. עם זאת ציין, כי המספר הסופי ייוודע רק בעוד ימים או שבועות רבים וכי יהיה קרוב לוודאי "בין שני המספרים האלה".
