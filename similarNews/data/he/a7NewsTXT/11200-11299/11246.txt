

חדש בפסטיבל עכו שייפתח ביום שלישי, 2.10: לראשונה המוזיאון "גלגלריה" שמו, הוקם בתוך מכולה (שאורכה 12 מטר). המוזיאון יוצג במשך שלושת ימי הפסטיבל.

מטרת "הגלגלריה" היא לאפשר לילדים בני 6 עד 12 ולהוריהם להתנסות יחד בחווייה אמנותית. התערוכה הראשונה המוצגת במוזיאון החדש היא "תהליך ההתבגרות בעולם" ומציגים בה 15 אמנים מישראל ומרחבי העולם. בתום הפסטיבל תמשיך הניידת לשוטט ברחבי הארץ, בעיקר בישובים מרוחקים.

ועוד חידוש בפסטיבל עכו השנה: לראשונה יציגו בו תיאטרונים קהילתיים. ביוזמת האגף לקידום החינוך לתרבות ולאמנות בשכונות ובערי הפיתוח במשרד החינוך, אמנות לעם ועיריית עכו, יקחו חלק באירועי הפסטיבל ארבעה תאטרונים קהילתיים מקרית גת, ראשון לציון, עכו ובאר-שבע, שיציגו מחזות המבוססות על נושאים חברתיים.

עוד נמסר כי "אמנות לעם" תסבסד כרטיסים למופעי פסטיבל עכו לתושבים המתגוררים בפריפרייה שיוכלו לרכוש אותם במחיר מוזל.
