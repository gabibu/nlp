

ערוץ החדשות אל ג'זירה הקטארי דיווח בשבת כי כוחות הביטחון האפגאנים הצליחו לקחת בשבי חמישה מאנשי הכוחות המיוחדים של צבא ארה"ב.

דובר מטעם הטאליבאן באיסלאמאבד הכחיש מיידית את הדיווח וציין, כי אין אמריקנים בשטחים הנמצאים תחת שליטת המיליציה, אולם הערוץ הלווייני המשיך לדבוק במידע ובעובדות שבידו ואשר על פי הדיווחים, הגיעו עם "אישורים" רישמיים מהכתבים באיסלאמאבד.

בכיר אמריקני הכחיש בשבת כי שלושה אמריקנים מהכוחות המיוחדים ושני אפגנים נתפסו במערב אפגניסטן, ואמר כי הידיעה על תפיסתם היא "מידע שגוי".

"המידע שגוי", אמר אחד מראשי המימשל האמריקני, שביקש להישאר בעילום שם. לפני כן הודיע הפנטגון כי אין לו "כל כוונה להתחיל להגיב על כל הידיעות שמגיעות מהאיזור".

