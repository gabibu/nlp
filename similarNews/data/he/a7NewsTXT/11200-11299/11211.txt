

שר החוץ שמעון פרס מאשים את צה"ל בכישלון הסכם הפסקת האש. באמצעות הדלפות על ידי מקורבים שלו אומר פרס לעיתון ידיעות אחרונות כי "הצבא איננו יכול לחיות עם הפסקת האש, וכי קציני צה"ל אינם משלימים עם העובדה שהשליטה על העניינים עברה לדרג המדיני".

אנשי פרס אף אומרים כי שר החוץ תבע מעראפת להחל בביצוע הצעדים נגד הטרור רק היום. פרס העריך שביום השנה לתחילת המהומות לא יהיה שקט ולכן מלכתחילה ביקש מערפאת לפעול נגד הטרוריסטים רק מהיום   אומרים אנשי שר החוץ.

הפלשתינים מצידם ממשיכים להודיע כי לא יעצרו את הרוצחים המסתובבים חופשי ברחבי האוטונומיה .
