

מאות אנשים השתתפו בבית הקברות בבית ג'אן בטקס אזכרה במלאת שנה לנפילתו של שוטר משמר הגבול, סמל ראשון מדחאת יוסף, בקבר יוסף בשכם.

כזכור שוטר מג"ב נפל במהלך הקרב על קבר יוסף, לאחר שחילוצו של הלוחם התעכב, מתוך תקווה כי בכירים פלשתינים יסדירו את פינויו מהקבר. אחיו, מאהדי, שנשא דברים בשם המשפחה דיבר בין היתר על המאבק הנמשך כבר שנה למיצוי הדין עם האשמים במות אחיו, וכן ייחד דברים על העתירה שהגישה המשפחה לבג"ץ בעניין.

פרופ' ישראל הרשקוביץ, מרצה באוניברסיטה ת"א, נשא גם הוא דברים על ערך חיי האדם. כן נאם סגן מפקד משמר הגבול, תת ניצב עאטף דגש, שהדגיש כי מג"ב נמצא לצד המשפחה ומבין את רגשותיה.
