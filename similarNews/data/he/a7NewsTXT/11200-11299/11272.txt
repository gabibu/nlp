

השב"כ חשף באחרונה התארגנות רחבת היקף של החמאס באיזור השומרון, אשר חלק מחבריה היו מעורבים בפיגועי ההתאבדות בנתניה. נמסר כי השב"כ עצר עד עתה 20 מחבלים.

חברי ההתארגנות גוייסו, אומנו והופעלו ישירות על ידי מפקדת החמאס בסוריה. האימונים בוצעו גם באירן ובלבנון. הערבים גוייסו בעת לימודיהם באוניברסיטאות בסוריה, סודן, ובמדינות נוספות. עפ"י החשד ביקשו חברי ההתארגנות לגייס לשורותיהם ערבים ישראלים.

מחקירתם של כמה מחברי החוליה עולה כי הם הוכשרו להפעיל אמצעי לחימה שונים, להכין מטעני חבלה מתוחכמים וקטלנים מחומרים כימיים ועברו הדרכה בהפעלת חגורות נפץ ובחטיפת חיילים.
