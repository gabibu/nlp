

ועדת המעקב של ערביי 48' קוראת לציבור הערבי בישראל לציין היום את מלאת שנה לאירועי סוכות אשתקד בשביתה כללית. ביום זה ייערכו תהלוכות בכל הערים והכפרים שבהם נהרגו מתפרעים במהומות אוקטובר. הכפרים הם ג'ת, אום אל-פחם, מוואעוויה, נצרת, כפר כנא, כפר מנדא, עארבה וסכנין.

מפקד משטרת מרחב הגליל תת ניצב יהודה סולומון נפגש בימים האחרונים עם נציגי המגזר הערבי ועם ואנשי דת מוסלמים כדי להגיע עמם להבנה בדבר קיום יום המחאה ללא הפרות סדר.

מאות שוטרים יתפרסו היום במקומות שונים במרחב, אך יימנעו מקרבה ליישובים הערביים. "נעשה את המקסימום שהיום הזה יעבור בצורה רגועה ככל שאפשר", אמר תנ"צ סולומון. "אין לנו כל ידיעות או מידע שיש בכוונת גורמים כלשהם להפר את הסדר ביום זה במהלך השביתה", הוסף סלומון בשיחה עם כתבים.
