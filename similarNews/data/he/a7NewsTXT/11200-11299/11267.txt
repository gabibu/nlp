

7 ילדים נהרגו ועוד 6 נפצעו, שניים מהם קשה, בהתמוטטות קיר בבית הספר בו למדו. כך מסרה סוכנות הידיעות הסורית הרשמית.

"אחד הקירות בבית ספר יסודי באל חמה התמוטט", נאמר בהודעה בה צויין כי שבעה ילדים נהרגו. אל חמה הוא כפר השוכן במרחק של כ-10 ק"מ צפונית מערבית לדמשק.

"צוותי הצלה, שהגיעו מיד למקום, הוציאו מתחת להריסות את גופותיהם של ארבעה ילדים ועוד שישה פצועים, שארבעה מהם נמצאים במצב יציב ואילו שניים נוספים פצועים קשה", נאמר עוד בהודעה. הסוכנות ציינה כי הקיר התמוטט כשבבית הספר היו 22 ילדים.
