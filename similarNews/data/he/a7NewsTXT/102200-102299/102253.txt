

מעבר רפיח נפתח מחדש היום (ג') באופן מלא לתנועת פלסטינים, לאחר שנסגר בעקבות הפיגוע הקשה ב-12 בדצמבר 2004, בו נהרגו חמישה חיילי צה"ל וחמישה חיילים נוספים נפצעו.

(צילום: דובר צה"ל)

ב-21 בינואר 2005 נפתח המעבר באופן זמני לתנועת פלסטינים ממצרים לרצועת עזה על מנת לאפשר את חזרתם של אלפי הפלסטינים, שיצאו למכה דרך מצרים במסגרת המבצע ההומניטארי המיוחד, אשר נועד לאפשר את קיום חופש הפולחן ובו הותר לפני כחודש לפלסטינים המוסלמים לעלות לרגל למכה.

ב-12 בדצמבר 2004, ארע פיגוע משולב במוצב צה"ל המאבטח את המעבר, פיגוע בו נהרגו 5 חיילי צה"ל ו-5 חיילים נוספים נפצעו. בעקבות הפיגוע הקשה נסגר המעבר.

המעבר נפתח במסגרת סדרת הקלות לאוכלוסייה הפלסטינית, ומתוך כוונה להמשיך ולפתוח בעתיד את מעבר קרני ומעבר ארז. פתיחת המעבר התאפשרה לאחר הערכת מצב ביטחונית ונקיטת פעולות נדרשות לבניית המעבר מחדש ואבטחת המעבר והעוברים בו.
