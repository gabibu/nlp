

שר הפנים, אופיר פז-פינס תקף את ההתנהלות בה אושרה עד היום הצבת מתקני שידור קטנים במרכזי האוכלוסיה על אף החשש הבריאותי העולה מהם.

פינס אמר כי האופן החד צדדי בו התקבלו ההחלטות ללא מעורבות הציבור מהווה כישלון חרוץ "שאין לו אח ורע בשום מקום בעולם".

"יש לשנות את דרך ההתנהלות ולהגיע לפתרון מערכתי רחב, יש לבזר סמכויות ולהרחיב את מעורבות הועדות המקומיות, אשר הוצאו למעשה מהתמונה, ובכך ניתן יהיה להחיל עליהן את האחריות בקבלת ההחלטות", אמר שר הפנים במהלך דיוני ועדה שעסקה בסוגיה.

השר הדגיש כי "בריאות וטובתו של הציבור חייבת לעמוד לנגד עינינו. קבלת ההחלטות חייבת להיות מאוזנת, מתואמת עם כל הגורמים כולל הציבור ולא חד צדדיות".
(ש)
