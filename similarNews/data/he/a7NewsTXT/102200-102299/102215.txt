

הוא אומנם נראה כמו שני מטוסים מחוברים זה לזה, אך מדובר במטוס ה'גלובל-פלייר', בו מתכוון סטיב פוסט, טייס אמריקאי, לצאת לטיסת שיא בה יקיף את העולם ללא עצירות ביניים.

למסעו אמור לצאת פוסט היום (ג') או מחר משדה התעופה סלינה שבקנזס ובמהלך שמונים שעות בכוונתו להקיף את כדור הארץ מבלי לבצע חניות ביניים לתדלוק או מזון. כמו כן, על מנת לשבור את השיא העולמי לא יוכל פוסט לתדלק את מטוסו תוך כדי טיסה. עם הציוד שאיתו ימריא עליו לנחות באותה נקודה ממש בנמל התעופה שבקנזס.

המטוס המיוחד שנבנה במיוחד לטיסה זו יוצר על ידי צוות מתכננים שבראשם עומד בארט רוטאן. צורתו הייחודית תאפשר לו להיות מתודלק דיו לטיסה כה ארוכה. החומרים מהם מיוצר המטוס קלים במיוחד ומנוע סילון אחד מניע אותו.

במהלך הטיסה על הטייס להתמודד עם התרוקנות מכלי הדלק שלו שיהפכו אותו לקל יותר אך קשה יותר לניווט ומצריך ריכוז רב יותר מאשר בתחילת הטיסה, זאת במקביל לירידה הצפויה באופן טבעי בריכוז של סטיב פוסט בשל הזמן החולף. יצויין כי במטוס הותקנה מערכת מיוחדת האמורה להתריע בפני הטייס מפני אובדן ריכוז שכזו.
(ש)
