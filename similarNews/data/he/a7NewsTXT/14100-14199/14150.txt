

מנהיג הטליבאן, מולא מוחמד עואמר, הבטיח את "השמדתה של אמריקה בקרוב", ואמר כי הוא מעדיף למות מאשר להשתתף בממשלת הרוע, בראיון ששידרה אתמול תחנת הרדיו של הבי.בי.סי.
"המצב הנוכחי באפגניסטן קשור לעניין גדול, להשמדתה של אמריקה", ציין בראיון הטלפוני בשפה הפאשטונית, ודבריו תורגמו לאנגלית.

"התוכנית נמשכת, ואם ירצה האל היא תוצא בקרוב לפועל אולם זו משימה עצומה שמעבר לרצון ולהבנה של יצורי אנוש", הטעים. "בעזרת האל, זה יקרה בקרוב".

מולא עומאר דחה מכל וכל את הרעיון של השתתפות הטליבאן בממשלה ייצוגית, שבה ישתתפו הקבוצות האתניות השונות במדינה.

"לא נסכים לממשלת רשעים. אנו מעדיפים למות מאשר להשתתף בממשלת הרוע", אמר. "זה 20 שנה נעשים ניסיונות להקים ממשלה כזו, וכולם נכשלו", הוסיף.

הראיון נערך בטלפון לווייני, באמצעות איש הטליבן שהתקשר למולא עומאר באמצעות "ווקי טוקי".
