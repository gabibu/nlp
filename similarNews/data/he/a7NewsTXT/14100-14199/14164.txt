

מנהל התעופה האזרחית של ארה"ב הורה ביום שישי לבדוק מיד את מייצבי הכיוון של כל מטוסי איירבאס A300 ו-A310. כזכור, אחד ממטוסים אלה, של חברת "אמריקן איירליינס" התרסק בשבוע שעבר בניו-יורק. בתאונה ברובע קווינס נהרגו 265 בני-אדם, חמישה מהם בקרקע.

גם שלטונות התעופה האזרחית של צרפת הודיעו ביום שישי על בדיקת כל מטוסי האיירבאס.

יצויין כי החלטת מנהל התעופה האזרחי נוגעת ל-135 מטוסים, 34 מהם בבעלות "אמריקן איירליינס". יתר המטוסים שיעברו בדיקות הם מטוסי תובלה של חברות הדואר FedEx ו-UPS.
