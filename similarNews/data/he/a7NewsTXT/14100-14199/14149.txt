

מועצת הביטחון של האו"ם אישרה ביום רביעי פה אחד הצעת החלטה התומכת במאמצי האו"ם לכינון ממשלת מעבר באפגניסטן, והסוללת את הדרך להקמת כוח בינלאומי לשמירת הביטחון.

המועצה קוראת לברית הצפונית ולכל הסיעות האפגניות להיענות ללא דיחוי, ברוח טובה וללא תנאי מוקדם לאמנת האו"ם ליטול חלק בוועידה הבין-אפגנית.

הכינוס עשוי להתקיים בימים הקרובים, ומטרתו לכונן ממשלת מעבר רב-אתנית, לאחר שהטליבאן יצאו מקאבול.

ההצבעה על הצעת ההחלטה, שהגישו צרפת ובריטניה, נערכה בנוכחותו של מזכ"ל האו"ם קופי אנאן. המזכ"ל בירך על תגובתן המהירה מאוד של 15 חברות המועצה, המאפשרת ליהנות מבסיס פורמלי כדי להתקדם.

המועצה קוראת לכל הכוחות האפגנים להימנע מפעולות ענישה, ולכבד את זכויות האדם.
כמו כן היא קוראת להם להבטיח ביטחון וחופש תנועה לעובדי האו"ם ולארגונים הומניטריים.
