

במשרד החוץ בירושלים זועמים על כך שרשת הטלוויזיה הציבורית הבלגית
(RTBF) בחרה לשדר את תוכנית הטלוויזיה הבריטית "הנאשם". עורכי התוכנית עסקו בשאלת אחריותו של ראש הממשלה אריאל שרון בטבח שנערך בשנת 1982במחנות הפליטים "סברה ושתילה" במלחמת לבנון.

כתב עתי"ם מוסר כי זעם משרד החוץ יצא על כך שהתוכנית שודרה דווקא בסוף השבוע, בשעה שראש ממשלת בלגיה הגיע לישראל בראש משלחת האיחוד האירופי.

"זהו משחק כפול של הבלגים, מצד אחד הם מנסים להצטייר כמאוזנים המעוניינים בקידום התהליך באיזור, ומנגד לא מונעים שידור כתבה כ"כ פוגעת על ראש הממשלה", טענו גורמים מדיניים בירושלים.
