

תחזיות הצמיחה בעולם לשנים 2001 ו- 2002 של קרן המטבע הבינלאומית פסימיות מדי, כך מעריך שר הכלכלה הצרפתי לוראן פאביוס, בראיון שפורסם בשבת על ידי העיתון אינטרנשיונל הראלד טריביון.

"אני סבור שקרן המטבע הבינלאומית פסימית מדי עכשיו. לפני ה-11 בספטמבר, היא היתה אופטימית מדי", הודיע פאביוס.

קרן המטבע הבינלאומית הודיעה ביום חמישי, על ידי מספר שניים שלה הורסט קלר, שהיא צופה צמיחה עולמית של 2.4% ב-2001 וב-2002, בהשוואה ל-2.6% ו-3.5% בהתאם קודם ה-11 בספטמבר.

המוסד הוושינגטוני נקט בכל זאת בדרך זהירה. בהודעתו, הוא צופה להתאוששות "החל מאמצע 2002 בערך", ולא מוציא מכלל אפשרות "תסריט פסימי יותר", עקב "רמת אי-ודאות יוצאת מן הכלל", שנוצרה על ידי הפיגועים בניו יורק ובוושינגטון.

"המצב שונה בהחלט מאז ה-11 בספטמבר. נצטרך כולנו להתיישר לפיו, וזה כולל המוסדות הפיננסים הבינלאומיים", מודה פאביוס.

"גורמי הסיכון עלו בכלכלה העולמית. אנו צריכים להגיב מהר. האפשרויות הכלכליות מאוד נזילות, ותלויות במידה רבה בגורמים לא-כלכליים. הגורם הפסיכולוגי עלול להיות מכריע", אמר פאביוס.

בתשובה לשאלה על המלצות קרן המטבע הבינלאומית והבנק העולמי להכנת תוכנית אירופית להתאוששות כלכלית, פאביוס כינה המלצה זו "שקולה". "הבנק המרכזי האירופי הוריד את שיעורי הריבית, ואנו מברכים על ההחלטה", אמר פאביוס.
