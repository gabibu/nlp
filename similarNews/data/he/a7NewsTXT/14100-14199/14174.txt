

אוסאמה בן-לאדן עזב כנראה את אפגניסטן ליעדבלתי ידוע, כך מסרה בשבת תחנת הטלוויזיה בלוויין הקטארית אל-ג'זירה.

בצטטה את שגריר הטליבאן באיסלאמאבאד, עבדול סלאם זאעף, דיווח כתב אל-ג'זירה בבירה הפקיסטנית, אחמד זיידאן, ש"אוסאמה בן-לאדן עזב את אפגניסטן עם נשותיו וילדיו, ליעד בלתי ידוע".

לעומת זאת, שגריר הטליבאן בפקיסטן אמר בשבת שאוסאמה בן-לאדן נמצא עדיין בפקיסטן, אבל לא ציין את מקום שהייתו המדוייק.

בדברו אל הכתבים אחרי שחזר לפקיסטן מביקור במעוז הדרומי של הטליבאן בקאנדאהאר, אמר מולא עבדול סלאם זאעף שבן-לאדן לא עזב את אפגניסטן.

"אוסאמה נמצא בתוך אפגניסטן, אבל אינני יודע אם הוא בשטחים שלנו (של הטליבאן) או בשטח הנשלט על ידי הברית הצפונית", אמר זאעף לכתבים.

בתוך כך בראיון לעתון היוקרתי אל חיאת' היוצא לאור בלונדוןמסר חבר האירגון אל-קאעדה עבד אל נור כי "לאוסאמה בן לאדן יש 10 כפילים וארה"ב לא תצליח לעצור אותו".

לדברי אל-נור, כפיליו של בן-לאדן זהים למקור במראה עד לבלי הבחן ביניהם, ורק באמצעות סימני לידה ניתן לדעת מי מביניהם הוא טרוריסט-העל האמיתי.

עבד אל-נור הצטרף לאירגון אל-קאעדה שהקים בן-לאדן לפני שלוש שנים. הוא סיפר ל"אל-חיאת" כי התאמן במזרח התיכון והשתתף בפעולות בלבנון, אלג'יר וסומליה. עוד אמר למראייניו, כי מעולם לא "זכה" לפגוש במנהיג האירגון.
