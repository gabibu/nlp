

העיצומים של עובדי לשכות רישום מקרקעין ("טאבו") יימשכו גם היום, 11 ימים ברציפות. העובדים אינם מקבלים קהל, אינם משיבים לפניות טלפוניות ואינם מטפלים בדברי דואר.

עילת העיצומים היא החלטת משרד המשפטים לאפשר לקהל לקבל תמצית של מצב נכסי הנדל"ן לצורך קנייה או מכירה, גם באמצעות האינטרנט ובאמצעות חברה חיצונית, מהלך שהעובדים מגדירים כ"הפרטה".

במסגרת העיצומים, העובדים מונעים קבלת תמצית רישום בנוגע למבנים וקרקעות ולא ניתן לוודא אם מוטלים עיקולים או שיעבודים על נכסים. גם לא ניתן להטיל עיקולים ושיעבודים או לרשום הערת אזהרה, דבר המונע למעשה ביצוע עיסקאות בענף.

