

אוסאמה בין לאדן עשוי לנסות ולהימלט בעוזבו את אפגניסטן במסוק, אמר שר ההגנה האמריקני דונאלד ראמספלד בראיון שפרסם אתמול העיתון "ניו יורק טיימס".

"לדעתי, הוא ככל הנראה, ינסה להמריא במסוק מאחד העמקים שקשה לאתר, כדי לבוא למקום שם יהיה מסלול המראה, ומטוס שימתין לו", ציין ראמספלד. "אנו מנסים להקשות לו על החיים. כמו כן, אנו משקיעים זמן רב בחיפוש אחר אנשי הצמרת של אל-קאעידה והטליבאן, וכשנמצא אותם נשמידם", הוסיף.

פקידים בכירים בפקיסטן מסרו כי מדינתם הגבירה את הפיקוח לאורך גבולה הדרומי עם אפגניסטן, למקרה שאוסאמה בין לאדן ינסה להיכנס למדינה כדי להימלט מידי האמריקנים.
