

לפני כשלושה שבועות הודיע ראש אכ"א האלוף גיל רגב במסיבת עיתונאים, כי להערכת צה"ל שלושת חיילי צה"ל שנחטפו אינם עוד בחיים, ולכן יש להגדירם כחללים שמקום קבורתם לא נודע.
בסיום דבריו הוא הזהיר את הציבור והמשפחות מהמשך הטעיות החיזבאללה. רגב אמר שהחיזבאללה עלולים לנסות לשכנע כי המידע שברשות ישראל אינו אמין וכי החיילים עדיין בחיים.

היום אמר מנהיג החיזבאללה שייח' חסן נסראללה אמר כי ארגונו עדיין מוכן לשאת ולתת על חילופי שבויים, כולל שלושת החיילים הישראלים למרות שהם הוכרזו מתים ע"י ישראל.

"ישראל חזרה ל'קח ותן' באמצעות מתווכים. אנחנו מוכנים לשאת ולתת", אמר נסראללה בראיון לעיתון הכווייתי "אל ראי אל עם". הוא לא פירט. "החלטנו מההתחלה לא לדבר על מצבם של שלושת החיילים הישראלים. האויב רשאי להכריז כי הם חיים, מתים, חיים למחצה או מתים למחצה, כל מה שהוא רוצה", אמר נסראללה בראיון.
