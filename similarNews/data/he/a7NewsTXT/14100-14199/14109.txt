

שר החוץ שמעון פרס נאם לפני שעה קלה בפני עצרת האו"ם והצהיר שם כי למרות שלא מדובר במדיניות רשמית של ישראל, הרי שרעיון המדינה הפלשתינית הוא כמעט בגדר קונצנזוס מבחינת הציבור הישראלי. לדבריו, מדינה פלשתינית שאינה מלחמתית ומוצלחת מבחינה כלכלית היא ההימור הטוב ביותר של ישראל. פרס פנה באופן ישיר אל הרשות הפלשתינית וגינה את הטירור הפלשתיני. אם יש רשות פוליטית אחת ומספר רב של קבוצות חמושות אומר פרס לא יהיה הבטחון ומשום כך על הרשות לפקח באופן הדוק על כלי הנשק . פרס הדגיש כי לישראל אין ברירה והיא חייבת להגן על אזרחיה כל עוד יש טירור וציין כי בכל יום יש כארבעים אירועים מסוגים שונים. פרס הוסיף ואמר כי לא ניתן לעשות דבר כל עוד נמשך הטירור.

מועצת יש"ע קוראת לראש הממשלה לפטר את פרס כהוכחה לדבריו שדברי שר החוץ נאמרים על דעת עצמו והוא איננו שותף להם.. "שום תירוץ והסבר לא יפטרו את שרון מאחריותו המלאה לשותפותו הפסולה להצהרת פרס בעד מדינה פלשתינית" אומרים חברי מועצת יש"ע ומוסיפים כי שרון נבחר כדי להחזיר את הבטחון לאזרחי ישראל ולא כדי שיכנע לערפאת ויתן לו פרס בדמות מדינה פלשתינית.
