

העיצומים במשרד העבודה והרווחה, שהחלו לפני יותר מחודש, יימשכו גם היום. ואולם ייתכנו הקלות בעיצומים, בעקבות הנחיה שהעביר יו"ר ההסתדרות, ח"כ עמיר פרץ, לוועד העובדים.

במסגרת העיצומים העובדים אינם מקבלים קהל, אינם משיבים לפניות טלפוניות ומונעים העברת תקציבים ממשרד האוצר לעשרות גופים הנתמכים על ידי משרד העבודה, שמשרתים אוכלוסיות חלשות ובני נוער בסיכון.

במסגרת ההקלות, העובדים מאפשרים תשלום כספים לאגודות לשיקום אסירים, לחברת "המשקם" המעסיקה קשישים ומוגבלים וכן למשפחות אומנה המקבלות למסגרותיהן ילדים בסיכון ודמי ליווי לעיוורים.

