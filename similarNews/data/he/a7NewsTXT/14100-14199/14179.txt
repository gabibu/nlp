

בלשכת של יאסר ערפאת נערכה במוצאי שבת פגישה בין ערפאת לבין משלחת האיחוד האירופי, בראשה עומד ראש ממשלת בלגיה גאי ורהופשטדת, שר החוץ הבלגי לואי מישל, שליח האיחוד האירופי למזה"ת חווייר סולאנה ונשיא האיחוד האירופי רומנו פרודי.

ערפאת והמשלחת האירופית דנים בהתפתחויות האחרונות ביש"ע וכן בדרכים להחיות את התהליך המדיני.

המשלחת של האיחוד האירופי הגיעה מקהיר בתום פגישה עם נשיא מצרים חוסני מובארק וסגן שר החוץ המצרי אחמד מאהר. ראש ממשלת בלגיה קרא בתום הפגישה עם מובארק לחדש את תהליך המדיני במזה"ת ועמד על הצורך הדחוף להגיע ליציבות באיזור. הוא אמר, כי יש ללחוץ על שני הצדדים, ישראל והפלשתינים, ליישם את המלצות דו"ח מיטשל לשמירה על הפסקת האש.

במסגרת המגעים הבינלאומיים עם הפלשתינים נפגש ערפאת בשבת בצהריים עם הקונסול האמריקני רונלד שליקר.

מלשכתו של ערפאת נמסר, כי הפגישה עם רונלנד שליקר באה להכשיר את הקרקע לבואם של נציגי הממשל האמריקני למזה"ת, וזאת ככל הנראה אחרי יום שני, בו אמור שר החוץ של ארה"ב קולין פאואל לשאת "נאום מפתח" בפני העצרת הכללית של האו"ם, בו הוא אמור להעלות נקודות חדשות הנוגעות בתוכנית לחדש את תהליך אוסלו.
