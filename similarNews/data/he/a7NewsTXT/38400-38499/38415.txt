

שגריר טורקיה בישראל סבור כי חילופי השלטון בארצו ועליית המפלגה האיסלמית לא ישפיעו כלל על קשריה של טורקיה עם ישראל. כתב עתי"ם מוסר כי השגריר פרידון סינרלי-אוילו נועד הבוקר עם יו"ר הכנסת ח"כ אברהם בורג במשכן הכנסת.

השגריר אמר כי שתי המדינות מפיקות תועלת מן הקשרים ביניהן. "אנו חולקים את אותם ערכים, שתי מדינותנו הן דמוקרטיות באזור שבו הדמוקרטיה אינה כל כך מובנת מאליה ולכן אנו נמשיך ביחסים הטובים עם ישראל", הוסיף השגריר סינרלי-אוילו.
