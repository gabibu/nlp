

בכירים אמריקניים העוסקים במאבק נגד הטרור סבורים כי קלטת האודיו המיוחסת לאוסמה בן-לאדן היא קרוב לוודאי אותנטית, ומצביעה על כך שהטרוריסט בן לאדן עדיין בחיים. הבכירים, שביקשו להישאר בעילום שם, אמרו כי בנוסף לכך נערכת בדיקה אלקטרונית של הקלטת.

נשיא ארה"ב, ג'ורג' וו. בוש אמר כי הוא מתייחס לקלטת "ברצינות רבה", למרות שהוא ממתין לאישור רשמי מפי יועציו על אמיתותה. "מי שהקליט את הקלטת מזכיר לעולם פעם נוספת שאנחנו במלחמה", אמר בוש לעתונאים לאחר פגישת הקבינט בבית הלבן.
