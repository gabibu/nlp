

הכנסת קיבלה היום בקריאה שניה ושלישית את הצעת החוק של ח"כ זבולון אורלב   "שילוב תלמידים בעלי צרכים מיוחדים בחינוך הרגיל". החוק התקבל פה אחד ללא מתנגדים. על פי חוק זה, תלמידים הלומדים היום ב"חינוך המיוחד" יוכלו להשתלב בחינוך הרגיל תוך מתן זכויות ואמצעי עזר שונים מותאמים.

"הבאנו היום בשורה גדולה לילדים ולמשפחות אשר יוכלו להשתלב במוסדות החינוך הרגיל ולא להיות 'כלואים' במוסדות החינוך המיוחד. חוק זה ימצה טוב יותר את זכויות התלמידים ויאפשר להם פיתוח והשתלבות בחברת בני גילם ואפשרות להיות אזרחים תורמים ומועילים", אומר אורלב.
בעת הצגת החוק נכחו באולם המליאה עשרות ארגונים חברתיים שהודו לח"כ אורלב על ההישג המיוחד.
