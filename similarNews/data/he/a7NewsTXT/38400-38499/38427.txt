

הושג הסכם בין עובדי הרשויות המקומיות לבין השלטון המקומי , עובדי הרשויות המקומיות יחזרו כבר הלילה לעבודה.

על-פי ההסכם, העובדים הבלתי יחודיים שמקבלים שכר נמוך, יקבלו תוספת של 22% לשכרם החל מחודש יוני 2003. באשר לימי השביתה, יום אחד ינוכה מהשכר וארבעה ימים ינוכו מימי החופש של העובד.

קדמו לחתימת ההסכם איומים משני הצדדים "אם שביתת עובדי הרשויות המקומיות לא תופסק מייד והם יתחילו בפינוי מיידי של הפסולת שהצטברה על המדרכות, לא יהיה לנו מנוס אלא להורות לכל בעלי העסקים להשליך את הפסולת שלהם לרחובות ולסתום כליל את הערים" הכריז נשיא לשכת ארגוני העצמאים זאב וינר, בעקבות השביתה הממושכת של עובדי השלטון המקומי.

בהמשך דבריו, הסביר וינר: "בעלי החנויות בעיקר , חשופים כיום לתביעות מצד הציבור בשל הנזק הנגרם להם מהפסולת הנמצאת על המדרכות בקרבת בתי העסק . אנו נודיע לציבור להעביר את התביעות האישיות שלהם לרשות המקומית ולא נהיה מוכנים לפצות את הנפגעים על חשבוננו".

עוד מצייו נשיא לשכת ארגוני העצמאים, "אנו משלמים את ארנונה העירונית הגבוהה ביותר ולא מקבלים תמורה מינימום של שירותים . אנו לא נשלים עם שביתות פראיות שאין לנו כל חלק בהן ואין אנו צד בהן. לא נהיה מוכנים לשמש שעיר לעזאזל של העובדים והעומדים בראש העיריות, שאינם נוקטים בפעולה להפסקת השביתה, הגורמת לנזקים כבדים ביותר לציבור בעלי העסקים".

וינר מציע פתרון לבעיית השביתה ואומר, "ראשי הערים יכולים לקצץ בשכרם הגבוה של הבכירים הרבים והמיותרים המועסקים בשלטון המקומי ולבטל פעילויות בזבזניות חסרות כל היגיון בתקופה כה קשה למשק. אולם, הם מעדיפים לכסות את מדיניות הבזבוזים שלהם באמצעות העלאה נוספת של הארנונה ואנו לא ניתן להם זאת".

וינר משמש גם בתפקיד יו"ר וועדת הארנונה בלשכת התאום של הארגונים הכלכליים, והוא עומד לכנס לישיבת חירום את כל ראשי המעסיקים לקבלת החלטה על תגובה לשביתה, באמצעות סתימת הכבישים בפסולת .

כאמור,הערב נחתם הסכם והשביתה הסתיימה.
