

מוחמד נאייפע, שתכנן את הטבח בקיבוץ מצר, הסגיר את עצמו לידי כוחות צה"ל לאחר מצור ממושך על ביתו בכפר שוויקה צפונית לטול כרם. נאייפע הוא מבכירי הזרוע הצבאית של הפתח' באזור טול כרם.

קודם לכן פנו בכירים בפתח' בשמו של המחבל לצה"ל באמצעות הארגונים "בצלם" ו"אונסקו" ומסרו כי הוא מוכן להיכנע ולהסגיר את עצמו אך הוא חושש כי יחוסל מיד עם צאתו. צה"ל הודיע בתגובה כי לא יחסל את נאייפע אם יצא החוצה כשרק תחתונים לגופו. יתר דיירי הבית הורשו לצאת ללא פגע.

יש לציין כי בתחילת השבוע הרס צה"ל את בית משפחתו של נייפע.


כוחות צה"ל פעלו הלילה בערים עזה וטול כרם, זאת לצד פעילותם בשכם שנכבשה אתמול. בחברון נפצעו קל שני חיילי צה"ל מירי פלסטיני בשכונה אבו-סנינה.


צה"ל פעל הבוקר בעזה בעקבות ירי המרגמות הרצוף על גוש קטיף. במהלך הפעולה נתפסו באזור כפר דרום מספר קני מרגמה.

בעזה נעצרו שני מבוקשים, בהם איש הביטחון המסכל, יוסף מקדאד. המבוקשים חשודים במעורבות בייצור פצצות מרגמה.

בטול כרם פוצץ צה"ל את ביתו של המחבל טאק אבו ספאקה מגדודי חללי אל אקצה, של הפתח' ארגונו של ערפאת. ספאקה רצח בחודש שעבר בישוב חרמש את אורנה אשל והנערות לינוי סרוסי והדס תורג'מן.


לאחר שצה"ל השתלט על שכם והכפרים שמסביבה החלו הכוחות לפעול בשטח עפ"י מידע מודיעיני. שר הבטחון שאול מופז אמר כי המבצע "גלגלי תנופה" אינו מוגבל בזמן ובשיטות הפעולה.

מזכיר הממשלה המתפטר גדעון סער אמר כי המטרה שעומדת בפני צה"ל בפעולה בלתי מוגבלת בזמן זו היא לפגוע בתשתית המחבלים. הכוונה לתשתית האנושית כמו גם תשתית האמל"ח.

במערכת הבטחון אמרו כי רוב הפיגועים שהתבצעו בשבועיים האחרונים יצאו משכם. כמו כן צופים כי המבצע שדומה לו מזכיר את המבצע בג'נין, יימשך זמן רב עד להשלמת מטרותיו.

לפעולה בשכם קדמו תיגבור של כוחות צה"ל באזור, שהופנו בעיקר להידוק הסגר על העיר, כדי למנוע ממבוקשים ערבים לברוח, לאחר שכבר נודע כי צה"ל יבצע בעיר פעולה רחבת היקף.

במסגרת מבצע "גלגלי תנופה" מפעיל צה"ל מחדש את המנהל האזרחי בשכם. קציני המנהל שוהים בעיר ומטפלים בבעיות הומניטריות . בין היתר מוודאים הקצינים שתשתיות המים והחשמל יוסיפו לפעול. כתבנו חגי הוברמן מוסר כי אמבולנסים נעים בעיר בחופשיות.
מחבל חמוש שהתגלה בשכם חוסל.
