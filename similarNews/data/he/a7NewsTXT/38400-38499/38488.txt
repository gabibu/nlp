

המשטרה העבירה את תיקו של פרופ' יהודה היס מנהל המכון לרפואה משפטית באבו כביר לטיפול פרקליטות מחוז תל אביב עם המלצה להעמידו לדין . היס נחקר בחשד כי עבר עבירות עפ"י חוק האנטומיה והפתולוגיה.

המשטרה החלה בחקירתה לאחר שהיועץ המשפטי לממשלה ופרקליטת המדינה הורו לה לפתוח בחקירה פלילית נגד היס.

הפרשה החלה בתחקיר שערך "ידיעות אחרונות" ובו הצביע על אי סדרים במכון לרפואה משפטית. בעקבות כך מינה שר הבריאות את הועדה בראשות השופט אריה סגלסון. דו"ח ועדת סגלסון קבע כי אכן היו אי סדרים במכון.
