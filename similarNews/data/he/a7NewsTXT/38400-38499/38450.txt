

בעוד ממשלתו של שרון מבצעת את מבצע "גלגלי התנופה" בשכם, מכריז בראיון לערוץ 2 כי המדינה הפלשתינית היא "עובדה קיימת": "כשאתה מסתכל, אז אתה רואה שכל המנגנונים שקיימים - יש נשיא, יש ממשלה, יש שרים. המדינה הפלשתינית היא עובדה קיימת". דברי רה"מ.

דבריו של רה"מ העומד בראש תנועת הליכוד מנוגדים להחלטת מרכז הליכוד שהתקבלה לפני כמה חודשים לפיה הליכוד נגד הקמת מדינה פלשתינית, והם עומדים על רקע הפריימריס שיתקיימו בקרוב בהם יבחר ציבור מתפקדי הליכוד את יו"ר המפלגה.

משה פייגלין יו"ר מנהיגות יהודית הפועל להתמודד אף הוא על הנהגת הליכוד מול רה"מ שרון ושר החוץ נתניהו, אומר כי בניגוד לדיווחה של התקשורת מועידת הליכוד ביום ג' בגני התערוכה כי חברי הליכוד מתייחסים לתנועתו כאל "נטע זר" בליכוד, הרי שאנשיו קיבלו יחס "נהדר של אהבה ואהדה רבה". ההתייחסות לאנשי התנועה כ"נטע זר" היא התייחסות של העיתונאים בלבד, אמר פייגלין.

"הימצאותם של אנשים כמוני וכמו פנינה רוזנבלום תחת אותה קורת גג פוליטית הופכת את הליכוד למפלגה שמייצגת את דמותה רחבת היריעה של החברה הישראלית כולה, חברה שהיא ברובה המוחלט נאמנה לזהות הישראלית. מציאות שכזו לא יכולה הייתה להתהוות במפלגה אחרת כדוגמת מפלגת העבודה", אמר פיגלין והוסיף כי "בליכוד מנשבת היום רוח רעננה שדורשת את האידיאולוגיה שתנועת מנהיגות יהודית מקרינה".

פייגלין ציין כי הוא מצטרף לאלו הסוברים כי "קריאות העידוד" לרה"מ שרון שנשמעו במהלך הכינוס נוהלו בידי גורמים פוליטיים שאף שילמו תמורת העידוד ה"ספונטאני". פייגלין רמז כי גם הוא ואנשי תנועתו קיבלו הצעות לעידוד המוני של אחד המועמדים, "הצעה שנדחתה, כמובן".

פייגלין רואה חשיבות ליצור את דרך החשיבה היהודית לאט לאט לדבריו חוסר הצלחתם של ראשי ממשלות ובעלי תפקידים בעבר נבע מהעדר מטרה ולא מהעדר נסיון "אם כל המטרה היא בסך הכול מקום תחת השמש, אי אפשר להרקיע", אמר כשהוא מרמז על שם ספרו של ראש הממשלה לשעבר בנימין נתניהו.
