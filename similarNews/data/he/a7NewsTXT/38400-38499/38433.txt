

"כשאתה מסתכל, אז אתה רואה שכל המנגנונים שקיימים - יש נשיא, יש ממשלה, יש שרים. המדינה הפלשתינית היא עובדה קיימת". כך אמר ראש הממשלה אריאל שרון, בראיון מיוחד שהעניק הערב לדן שילון בערוץ 2.

בהתייחסו למשבר הכלכלי בישראל, אמר שרון כי התשובה האמיתית למצב הכלכלי של ישראל הוא השגת הסדר מדיני. שרון התייחס גם לסוגיית גירוש ערפאת והשיב כי כל בכירי המודיעין ומערכת הבטחון מעריכים כי יהיה זה צעד לא נכון שיזיק לישראל בעולם.
