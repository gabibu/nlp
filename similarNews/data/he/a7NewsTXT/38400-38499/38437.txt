

במסיבת עיתונאים שנערכה בבניין האו"ם בניו יורק, אמר שגריר עיראק באו"ם, מוחמד א-דורי,למזכ"ל קופי אנאן כי עיראק מקבלת את החלטת מועצת הביטחון של האו"ם והיא מוכנה לאפשר את חזרת פקחי הנשק ללא תנאים מוקדמים. ביום שני הקרוב צפויים פקחי האו"ם לצאת לבגדאד.

השגריר העיראקי הוסף כי לבגדאד אין, לא היה ולא יהיה לעולם נשק להשמדה המוני, ולכן אין היא מודאגת כלל מחזרת הפקחים. א-דורי הוסיף שעיראק מוכנה לאפשר את פעילותם של כל הפקחים, ובניגוד להמלצת הפרלמנט העיראקי, אין היא מבקשת ייצוג של פקחים ממדינות ערב.

א-דורי העביר למזכ"ל האו"ם, קופי ענאן, מכתב רשמי בן שישה עמודים ובו מפורטת הסכמת עיראק לדרישות. עוד אמר השגריר העיראקי כי ארצו מעוניינת בפעולת הפקחים על פי החוק הבינ"ל וכי אינה חוששת מפעולת הפקחים מכיוון, לטענתו, שאין בידיה כל נשק השמדה המונית.

ראש צוות פקחי האו``ם לעיראק, הנס בליקס, יגיע לקפריסין ביום ראשון ויצא לבגדד ביום שני. עם הגעתו לבגדד יתחיל בליקס לחקור את נושא הנשק להשמדה המונית הנמצא במדינה. עוד נמסר כי בליקס מתכנן לשוב לקפריסין ביום רביעי. בעת שהותו בבגדד ידון בליקס עם בכירים עיראקיים בצד הלוגיסטי ובהסדרים הכרוכים בעבודת הפקחים. מוחמד אל ברדי, מנהל המכון הבינ"ל של הסוכנות לאנרגיה אטומית, האחראי על צוות לפיקוח על נשק אטומי, יתלווה לבליקס.
