

16 חשודים בסחר בסמים נעצרו לפנות בוקר בחיפה, בסיום מבצע "סוף הקיץ" במשטרת העיר.

במבצע "סוף הקיץ" שהתנהל בפיקודו של תנ"צ מושה ולדמן, פעל במהלך ארבעת החודשים האחרונים סוכן סמוי בקרב סוחרי הסמים. הוא הופעל על ידי המשטרה בתחום העיר חיפה והכפר איבטין והביא למעצרם של 16 חשודים בסחר בסמים בחיפה.

לפנות בוקר פשטו כמאה ועשרים שוטרים ובלשי מרחב חוף, בפיקודו של סנ"צ מנו לוי, יחידת אלון של מג"ב, יחידת הכלבנים ויס"מ חוף, על בתיהם של 16 חשודים בסחר בסמים מסוכנים.

במהלך המבצע נתפסו חומרים שנחשדים כסמים מסוכנים כהרואין, ומריחואנה ורכוש החשוד כגנוב. החשודים יובאו לבית משפט השלום בחיפה.
