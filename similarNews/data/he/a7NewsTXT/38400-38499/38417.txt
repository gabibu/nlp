

במשרד החינוך הקדישו היום זמן לנושא הסמים בבית הספר. בישיבה שנערכה היום בנושא הוחלט בין היתר להפעיל בבתי הספר מגוון תוכניות בתחום הסמים וכן לחשוף את התלמידים לעובדות האמיתיות.

המפקחת הארצית לתוכניות מניעה בנושא הסמים, רותי לקט, מבהירה כי על פי נתוני סקר שביצעה הרשת למלחמה בסמים מתברר כי יש ירידה בצריכת הסמים בקרב תלמידים שהשתתפו בתוכנית מניעה שהופעלה בבית ספרם. ואולם, בשנים שבהן לא נחשפו לתוכנית כזו, עלתה שוב צריכת הסמים בקרב תלמידים אלה. לדעת המפקחת, עניין זה מחייב תוכנית ספירלית רב שנתית שבמסגרתה ילמדו התלמידים איך להתמודד בהצלחה עם נושא הסמים בכל שנה מחדש.
