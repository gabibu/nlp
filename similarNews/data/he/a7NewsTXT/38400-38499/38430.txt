

תנועת ש"ס פתחה הערב את מערכת הבחירות שלה לכנסת ה-16. כ-2,000 תומכים התכנסו באולם שמחות רחב-ידיים בירושלים והאזינו לנאומיה של רבני ושרי התנועה. כתב עיתי"ם מוסר כי החשש לאובדן כוח פוליטי בא לידי ביטוי בנאומיהם של כל הדוברים.

ראש מטה ההסברה, השר שלמה בניזרי אמר בכנס כי "הפוליטיקאים והתקשורת חרטו על דיגלם לרמוס את ש"ס, כי אנו מהווים איום". הוא תקף גם בחריפות את תנועת שינוי והעומד בראשה ח"כ יוסף לפיד והזהיר מפני האפשרות ששינוי תזכה ביותר מנדטים מש"ס. "צריך להבעיר את השטח, אם לא נתעורר, ללפיד יהיו 12 מנדטים ואנחנו נחזור למימדים המצומקים של פעם", אמר בניזרי והוסיף כי צריך להתעלם מן הסקרים: "תנועת ש"ס היא מעל לסקרים".
