

ווארדה עבאס בקרוואי בת 32 תושבת הכפר עראבה שבגליל מואשמת בסיוע למחבל שניסה לפני כחודש וחצי לבצע פיגוע תופת בקפה הטיילת בתל-אביב, הוא מואשמת ב"סיוע לאויב במלחמה".

בכתב אישום שהוגש נגדה הבוקר נטען כי עבאס התגייסה לחמאס וידעה מראש על כוונת המחבל לבצע פיגוע בבית הקפה, פיגוע שנמנע רק בזכות ערנותו של המאבטח במקום.

היא נלכדה כבר לפני כחודש, בעקבות חקירתו של המחבל, אך דבר מעצרה הותר לפרסום רק הבוקר.

לפני שעה קלה הותר גם לפרסום כי ערבי ישראלי בן 16 מטייבה תיכנן לבצע פיגוע התאבדות בתוך תחומי מדינת ישראל.

הוא כבר יצר קשר עם מפעילו בקלקיליה, ובא לאסוף ממנו את חגורת הנפץ, אך ברגע האחרון הסגיר עצמו לכוחות צה"ל שנכנסו באותה לילה לעיר.
