

מסמכים סודיים של המשטרה, בהם תמלול של האזנות סתר שנעשו לחשודים, נתגלו אחה"צ זרוקים ברחוב אבן גבירול בתל אביב. כתב עתי"ם מוסר כי אזרח שמצא את המסמכים קרא למשטרה והשוטרים שהגיעו אספו אותם. מבדיקה ראשונית עולה כי המסמכים נזרקו על ידי עו"ד שמשרדו נמצא סמוך למקום בו נמצא הארגז עם המסמכים. דוברת משטרת מחוז ת"א מסרה כי עורך הדין קיבל את המסמכים כדין ולצערה אין משרד זה שומר על פרטיותם של לקוחותיו.
