

הלילה הושג הסכם בין עובדי הרשויות המקומיות לבין השלטון המקומי. עובדי הרשויות המקומיות יחזרו היום לעבודה. על-פי ההסכם, העובדים הבלתי יחודיים שמקבלים שכר נמוך, יקבלו תוספת של 22% לשכרם החל מחודש יוני 2003.

באשר לימי השביתה, יום אחד ינוכה מהשכר וארבעה ימים ינוכו מימי החופש של העובד.

עיצומי העובדים בשירות המדינה אומר היום גד ליאור כתבו הכלכלי של עתון "ידיעות אחרונות" לערוץ 7 פוגעים בעיקר בציבור הרחב ובקופת המדינה. לדבריו המובטלים שאינם מקבלים דמי אבטלה בגלל העיצומים, נשים שאינן יכולות לקבל את דמי המזונות עבור ילדיהן, אנשים שאינם יכולים לגמור עיסקאות מכירה ורכישה של דירותיהם משום שאי אפשר לקבל אישורים, אנשים הזקוקים לצאת מהארץ לצרכים שונים כמו ריפוי ולהלוויה ואינם יכולים לחדש או להאריך דרכוניהם, כל אלו אומר ליאור הם נפגעי העיצומים. אך הנזק העיקרי והבלתי הפיך לדבריו הוא זה שנגרם לקופת המדינה על ידי עיצומי עובדי מס הכנסה והמכס.

הטענות של עובדי מס הכנסה בדבר הצורך בתוספת כוח אדם כדי להתמודד עם העומס הצפוי בהכנס הרפורמה במס לתוקפה, מוצדקות אומר ליאור אך מצד שני עיצומיהם הנמשכים למעלה מחודשיים גורמים לכך שבאין ביקורת אנשים רבים אינם נותנים קבלות, אינם רושמים בקופה והמדינה מאבדת כספים אלה באופן סופי. יתירה מכך אומר ליאור גם חלק מהעובדים השובתים הפסידו שכר בעת השביתה.

ליאור מציין כי מה שעמד מאחורי השביתות והעיצומים היו אינטרסים פוליטיים ולא טובת העובד. "יש מי שעומד מאחורי השביתות הללו שחושב שכוחו הפוליטי יעלה אם יפעיל שרירים ומרפקים והציבור יאהב את זה. והסקרים מראים שהוא צדק", אמר. לדבריו לפי הסקרים עמיר פרץ עובר את אחוז החסימה והעובדים, "הם" לדבריו "'הולכים לעבודה' כי זה עיצומים ולא שביתה ומשחקים באינטרנט".

