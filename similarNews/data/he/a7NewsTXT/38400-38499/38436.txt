

ארגון 'אמנסטי אינטרנשיונל' מתח ביקורת על "העינויים השיטתיים והנפוצים" במצרים, בדו"ח חדש שהתפרסם בז'נבה. ועדת האו"ם נגד עינויים, גוף של מומחים בלתי-תלויים, תבדוק את הדו"ח התקופתי של ממשלת מצרים שכותרתו "מצרים: אין הגנה - העינויים השיטתיים נמשכים".

ארגון אמנסטי טוען כי כל מי שנעצר במצרים - כולל נשים וילדים - עלול ליפול קורבן לעינויים. בהודעה נאמר כי העינויים וההתעללות באסירים רווחים בבתי הכלא, למרות שהחוק המצרי והחוק הבינלאומי אוסרים זאת. ארגון מציין כי רוב מבצעי העינויים לא נתפסים ורוב התיקים אינם מובאים לבית משפט, וכי השלטונות עושים כמיטב יכולתם כדי למנוע כל חקירה עצמאית.

(עתי"ם-ד.פ.א)
