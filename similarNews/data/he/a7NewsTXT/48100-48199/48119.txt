

בפעילותם הלילה ברחבי יהודה ושומרון לכדו חיילינו עשרים מחבלים שהוגדרו כמבוקשים לחקירת כוחות הביטחון.

הבוקר הותר לפרסום כי אחד המחבלים שנלכדו, הינו מחבל מארגון הג'יהאד האסלאמי שביקש לבצע פיגוע טרור. כמו כן נלכד עם המחבל גם חברו, המחבל שאמור היה להסיע את המתאבד למקום הפיגוע המתוכנן. השניים נתפסו בכפר טובס הסמוך לג'נין.

שניים מהמחבלים שנלכדו נתפסו בכפר ענבתא, מזרחית לטול כרם, שני מחבלים מבוקשים אחרים בטול כרם, שמונה מחבלים בדיר אל עצון, צפונית-מזרחית לטול כרם, מחבל מבוקש בכפר עבוש, צפונית מזרחית לקלקיליה. מחבל נוסף מארגון הג'יהאד אסלאמי נתפס ברמאללה, אחר בכפר ג'ילזון, צפונית לרמאללה. שניים נוספים בכפר בתיר, מזרחית לבית לחם, מחבל נוסף בכפר אל ערוב, צפונית לחברון, מחבל מבוקש בחברון עצמה. בכפר טמון נלכד מחבל נוסף מארגון הג'יהאד האסלאמי.
