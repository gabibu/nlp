

מאות נחתים אמריקנים החלו לסרוק היום את פרבריה של נאסרייה, והם עוברים מבית לבית בניסיון לסלק את כיסי ההתנגדות. הנחתים דיווחו כי מצאו נשק וכן מסכות גז וערכות-מגן ובהן מזרקים עם אטרופין.

מקורות צבאיים אמריקנים מסרו כי מדובר בשינויים טקטיים של כוחות הקואליציה, אשר הקפידו עד-כה לעקוף את הערים ולהגיע במהירות האפשרית לבגדאד.

כתב רויטרס דיווח היום כי יחידות נוספות שנועדו לתגבר את הנחתים, יצאו במהלך הלילה לכיוון נאסרייה כדי להצטרף לסריקות בפרבריה של העיר.





