

אתמול פתחו ארכיאולוגים מצרים ארון מתים מעץ, מלפני 5,000 שנה, בארמון בלב המדבר ליד קהיר, ובו עצמות, המספקות, לטענתם, את העדות העתיקה ביותר שנמצאה בתולדות האנושות לחניטת גופות במצרים.
העצמות שנמצאו היו מצופות בשרידי עור ובשרף שבו נעשה שימוש בתהליך החניטה. "זוהי העדות העתיקה ביותר לחניטה במצרים", אמר לסוכנות רויטרס ראש אגף העתיקות המצרי זאהי חאוואס.

הארמון נתגלה באחד מעשרים מבני קבורה עשויים לבני בוץ, ולדברי חאוואס הם היו שייכים לבכירי שלטון שחיו בין השנים 3100-2890 לפני ספירת הנוצרים, בתקופת שושלת המלוכה הראשונה.
"אנו ממשיכים בחקירות, וזאת כדי לחשוף יותר מידע הנוגע לקבריהם של הבכירים ששלטו במצרים בתקופת המלכים של השושלת הראשונה", אמר חאוואס.

טכניקת החניטה המצרית התפתחה במשך מאות שנים. ידוע כי המצרים הקדמונים חנטו גופות בין השנים 2613-2494 לפנה"ס.

שיטות שבהן נעשה שימוש בין השנים 1567-1200 לפנה"ס היו המקובלות ביותר לשימור מתים, ושרידי המלך רעמסס השני, ששלט באותה תקופה, מוצגים במוזיאון מצרי.

טכניקות חניטה שבהן נעשה שימוש בין השנים 1085-945 לפנה"ס היו המפותחות ביותר, ובהן יובש הגוף, נשטף, ונעטף ברצועות בד כדי לשמרו, ואחר כך כוסה בתכשיטים כדי לגרש את הרשע.
