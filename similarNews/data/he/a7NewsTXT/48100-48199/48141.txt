

רווחי בנק המזרחי הסתכמו בשנת 2002 ב-273 מיליון ש"ח, עלייה של 10.5% ביחס לשנת 2001, כך עולה מהדו"חות הכספיים אותם פרסם הבנק היום.

הבנק הפריש לחובות מסופקים 315 מיליון ש"ח לעומת 313 מיליון ש"ח בשנת 2001. פיקדונות הציבור בבנק הסתכמו בסוף שנת 2002 ב-65 מיליארד ש"ח - 4.6% פחות בהשוואה לסוף שנת 2001.

האשראי של הבנק לציבור הסתכם בסוף 2002 ב-60.5 מיליארד ש"ח, גידול של 2% בהשוואה לשנה שלפני-כן.

כתב עתי"ם מציין בדיווחו גם על עלות שכרו של המנכ"ל ויקטור מדינה שהייתה בשנת 2002 כ-5 מיליון ש"ח.
