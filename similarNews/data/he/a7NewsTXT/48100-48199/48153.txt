

סגן שרת החינוך צבי הנדל (האיחוד הלאומי) אומר כי פסק הדין במשפטו של אבישי רביב אינו רלוונטי. לדבריו, העמדתו של רביב לדין רק על הסעיף של אי מניעת פשע, היתה מלכתחילה פחדנית מכיוון שהפרקליטות חששה מאימת השב"כ להוסיף לכתב האישום את ההסתה הפרועה לרצח שביצע רביב בהפעלת שולחיו.
"'שמפניה' היה פרובקטור חולני שעשה הכל על מנת להשניא את המתנחלים על העם בתמיכת השב"כ. הפרקליטות חוששת שכנראה יחד עם רביב יועמד לדין הארגון כולו ולכן הם עושים הכל כדי למנוע את חשיפת האמת, אך סופה של האמת להיחשף".
