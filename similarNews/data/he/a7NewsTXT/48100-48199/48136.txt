

נסיעתה של השופטת דליה דורנר לשבוע של השתלמות שופטים באוסטרליה תעלה למשלם המיסים כ-25000 שקלים.

נשיא בית המשפט העליון אישר את השתתפותה של השופטת דליה דורנר בהשתלמות שופטים בעלות של כעשרים וחמישה אלף שקלים על חשבון משלם המיסים, כך מדווח היום העיתונאי גיא לשם מהעיתון "ידיעות אחרונות".

להשתלמות שתתקיים באוסטרליה, תצא השופטת דורנר בשבוע הבא, אורכה של ההשתלמות צפוי להיות שבוע. על פי המדווח בעיתון תשתמש דורנר בשרותי מחלקת עסקים, בה בשעה שעלות כרטיס בה הינו למעלה מכפליים מנסיעה במחלקת תיירים רגילה.

לשם הביא גם את דברי דוברת הנהלת בתי המשפט שאמרה כי הנהלת בתי המשפט מודעת לקיצוצים בתקציב. כיוון שכך צומצם הרכבה המקורי של המשלחת. באשר למחלקת העסקים בה תטוס השופטת, אמרה הדוברת כי "מחלקה זו היא המחלקה המאושרת לשופטי העליון על פי הוראות התקשי"ר".
