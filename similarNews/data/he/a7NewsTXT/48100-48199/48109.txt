

ארגון מד"א מעודד תרומת פלסמה להפקת נוגדנים נגד אבעבועות שחורות. שירותי הדם של מד"א הפיקו עלון צבעוני שנועד לעודד אנשים מצוותי "התגובה הראשונה" שחוסנו נגד אבעבועות שחורות, לבוא לאחר שלושה שבועות ממועד קבלת החיסון ולתרום פלסמה.

הנוגדים VIG, המופקים מן הפלסמה, ישמשו להגנה מפני סיבוכים נדירים האפשריים מהחיסון.

תרומת פלסמה, כמו תרומת דם, מבטיחה לכל תורם ביטוח דם למשך שנה, לו ולבני משפחתו הקרובה.

לדברי פרופ' אילת שנער, מנהלת שירותי הדם של מד"א, התהליך בטוח: "תרומות פלסמה בשיטת הפרזיס מתבצעות מזה שנים רבות בעזרת מכשור ממוחשב ואוטומטי, המתקדם מסוגו בעולם שנמצא בשירותי הדם. התהליך נעשה בידי צוות מתרימים מיומן, במערכת סטרילית, חד פעמית, תוך כדי מתן דגש על בטיחות התורם"
