

מזכיר המדינה האמריקני קולין פאוול ייצא מחר לביקור באנקרה ובבריסל. בכיר אמריקני ציין כי מטרת הנסיעה לבריסל היא לדון ביום שלאחר המלחמה בעיראק עם מנהיגי נאט"ו והמנהיגים האירופים. עדיין לא ברור עם מי ייפגש שם.

באנקרה ינסה פאוול לתקן את היחסים עם טורקיה, שנפגעו קשות לאחר סירובו של הפרלמנט הטורקי להרשות לארה"ב להשתמש בשטח הטורקי לפלישה לעיראק. החלטתו של פאוול לבקר בבריסל הפתיעה את בכירי נאט"ו ואירופה. שגרירות בלגיה בוושינגטון מסרה כי לא ידוע לה על תוכניותיו של השר האמריקני, שהוכנו כנראה תוך זמן קצר.

(עתי"ם-רויטרס וד.פ.א.)
