

השב"כ התיר לפרסום כי חולייה של שלושה ערבים ישראלים, תושבי ג'לג'וליה, הקימה מעבדת נפץ מטעם ארגון הג'יהאד האסלאמי.

על פי המתפרסם לחוליה שנתפסה היה חלק בהכנת מכונית התופת בצריפין.

במערכת הביטחון מביעים דאגה רבה לנוכח גילויה של החוליה שככל הנראה מציינת כיוון חדש ומהותי בהתארגנות הטרור, התארגנות שגם גדר הפרדה לא תוכל לה.

שלושת המחבלים החשודים בפעילות בחולייה הם מנהיגה, מוחמד מצרי, איימן אבו קישאק ופאדל עאבד.

משרות הביטחון הכללי נמסר כי ככל הנראה התכוונו השלושה לשגר מכונית תופת נוספת לאזור צריפין, ולרצוח מספר מרבי של חיילים ואזרחים. השלושה הכירו במסגרת פעילות של השלכת בקבוקי תבערה באזור מגוריהם.

מחקירת השלושה עולה כי הם התבקשו לסייע בהעברת מכונית תופת משטחי יש"ע למרכזי האוכלוסייה הישראלית. משהתגלו קשיים בניוד המכונית דרך מחסומי צה"ל הוחלט כי יקימו את המעבדה בכפרם וממנו יוכלו לשגר אותה בקלות יחסית.

על פי תכנונם של המחבלים היה אמור המחבל המתאבד לצאת לביצוע פיגוע התופת לפני כשלושה שבועות.

ראש מועצת ג'לג'וליה אמר בראיונות שהעניק היום לתקשורת כי הוא מקווה שכל הפרסומים בדבר החוליה יתקלו כשקר.
