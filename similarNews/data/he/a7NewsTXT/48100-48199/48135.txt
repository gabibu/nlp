

ראש הממשלה, אריאל שרון, אומר כי "לא תהיה שום התקדמות בתוכנית 'מפת הדרכים' ללא יישום השלב הראשון, והוא הפסקת הטרור הפלשתיני". שרון אמר את הדברים במהלך סקירה בוועדת החוץ והביטחון של הכנסת, בה התייחס בהרחבה גם להשלכות הצפויות למלחמה בעיראק.

יושב-ראש מרצ, יוסי שריד , העריך באותו דיון שארה"ב לא תצליח להביא להחלפת המשטר העיראקי. שריד אמר ש"האמריקנים יהיו נתונים לפיגועים יומיומיים, יותשו ויקרה להם מה שקרה להם בוויטנאם, בסומליה וגם בלבנון. כלומר, יציאה מבוהלת בלי כינון משטר דמוקרטי, בלי סדר חדש ועם זנב בין הרגליים". לדעתו של שריד יהיה זה אסון עולמי.
