

שר החוץ האמריקני, קולין פוואל, אומר שתוכנית מפת הדרכים אינה תכתיב, אלא המלצה לצעדים שיש לעשות. בהופעה בפני חברי שדולת אייפא"ק בוושינגטון, אמש, אמר עוד פאוואל כי פעולות ההתנחלות של ישראל אינן עולות בקנה אחד עם החוק.

קודם לכן נמסר כי במסגרת השלב הראשון של יישום מפת הדרכים תתבע ארצות-הברית את פירוק המאחזים הלא חוקיים.

שר החוץ, סילבן שלום, העושה עתה בוושינגטון, ושאף הוא הופיע אתמול בפני אנשי אייפא"ק אמר להם כי ברגע שהפלשתינים יפסיקו את הפיגועים ואת ההסתה הם ימצאו את ישראל הולכת לקראתם. היום יפגש שלום עם סגן נשיא ארצות הברית, דיק צ'ייני, עם היועצת לבטחון לאומה קונדוליסה רייס, ועם פאוואל.
