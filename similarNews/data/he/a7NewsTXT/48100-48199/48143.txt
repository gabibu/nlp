

מועצת יש"ע יוצאת למתקפת נגד, בעקבות הפרסומים היום כאילו 6 חיילי מילואים מאבטחים מתישב בודד ליד מבוא דותן.

המועצה אומרת כי רק 5% מהחיילים המשרתים ביש"ע עוסקים באבטחת ישובים שם, וכל השאר עוסקים בחיפוש אחר כלי הנשק והמחבלים שהגיעו לאזור בחסות הסכמי אוסלו. עוד אומרת המועצה כי צה"ל פורס את חייליו לפי שיקול דעתו ללא כל קשר למיקום המאחזים. לדבריה, בשום מקום ביש"ע מספר החיילים המאבטחים אינו עולה על מספר התושבים למעט במאחז אחד שבו בג"ץ הוציא צו בינים נגד הגעת מתיישבים חדשים.

קודם לכן הבטיח ראש הממשלה לחברי כנסת מהשמאל כי יטפל אישית ומיד בסוגית המאחז ליד דותן.

בתגובה אמר אורי אריאל מהאיחוד הלאומי כי מפלגתו תפעל להפלת כל ממשלה שתוריד מתיישבים מאדמתם.





