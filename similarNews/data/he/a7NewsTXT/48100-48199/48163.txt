

משרד האוצר מתכוון לבטל החל ממחר את כל המענקים שניתנו עד היום לרוכשי דירות. בשל כך הורה שר הבינוי והשיכון, אפי איתם, לאנשי משרדו להודיע לאגף התקציבים באוצר כי הוא מתנגד להפעלה מיידית של ההנחיות לשינויים בסיוע לרכישת דירה.

"לא יתכן שיפעילו שינויים, שיש להם משמעויות תקציבות כבדות משקל, בטווח של יממה. משפחות שנמצאות בהליכי רכישת דירה עלולים למצוא את עצמם עם כשל עתידי בהחזרי הלוואה", אומר איתם.
השר הורה לאנשי אגף האיכלוס במשרדו לקיים דיון דחוף עם אנשי אגף התקציבים באוצר, ולתת שהות של 20 יום לפחות עד הפעלת התוכנית.
