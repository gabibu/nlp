

בתום פגישתם של קבוצת מתושבי יש"ע עם שר התיירות בני אלון שעסקה בקיצוצי התקציב, העלתה אחת המתיישבות עניין נוסף והזכירה את בעיית פינוי גבעה 26 שליד חברון.

היא ביקשה מהשר אלון כי יביע בממשלה מחאה נמרצת נגד ההתאכזרות האיומה, כדבריה, כלפי האלמנה לבנת עוזרי וכלפי היתומים. המתיישבת הזכירה כיצד נלקחו מביתם האם והילדים בקור מקפיא באמצע הלילה וללא כל בגדים חמים, וכיצד, כלשונה, "טחנו להם את הבית", ודרשה כי לכל הפחות, עכשיו, אחרי האירוע המחפיר הזה, תזכה עוזרי לפיצוי כספי על נזקים שנגרמו לרכושה ולהתנצלות על הפגיעה הרגשית הקשה שהיא וילדיה חוו.

בתגובה סיפר השר כי כבר בשבוע שעבר הוא פנה לנוגעים בדבר כדי לקבל יותר נתונים על כל מה שהתרחש, וכי הוא מקווה להמשיך ולפעול בעניין.

