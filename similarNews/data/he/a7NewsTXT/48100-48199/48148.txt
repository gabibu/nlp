

מאות נחתים אמריקנים החלו לסרוק היום את פרבריה של נאסרייה, והם עוברים מבית לבית בניסיון לסלק את כיסי ההתנגדות.

מקורות צבאיים אמריקנים מסרו כי מדובר בשינויים טקטיים של כוחות הקואליציה, אשר הקפידו עד-כה לעקוף את הערים ולהגיע במהירות האפשרית לבגדאד.

כתב רויטרס דיווח ביום שני, כי יחידות נוספות שנועדו לתגבר את הנחתים, יצאו אור ליום שני לכיוון נאסרייה כדי להצטרף לסריקות בפרבריה של העיר.

עוד דיווח הכתב, המתלווה לכוחות, כי מאות הנחתים סרקו בניינים מאובקים שנראו כמחנה אימונים של הצבא העיראקי, אך הם לא נתקלו בהתנגדות כלשהי, משום שנראה כי המחנה ננטש, אך בכמה מהבניינים נמצאו פגזי מרגמות, משגרי טילים ורובי "סער" מסוג קלצ'ניקוב.

הנחתים דיווחו כי מצאו לבד מנשק גם מסכות גז וערכות-מגן ובהן מזרקים עם אטרופין.

ריק קרבייר, מפקד גדוד 2 בחיל הנחתים, אמר כי "הכוונה היא לסלק את כיסי ההתנגדות ולנקות את השטח כדי לאפשר כניסה מהירה וללא כל מכשולים של סיוע הומניטרי לנאסרייה.
