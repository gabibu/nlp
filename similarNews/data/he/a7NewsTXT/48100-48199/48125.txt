

עידכון: מעבדת חבלה של הג'יהאד האיסלאמי התגלתה בתוך תחומי מדינת ישראל. לפני שעה קלה הותר לפרסום כי השב"כ עצר בג'לג'וליה שלושה ערבים ישראלים שהקימו את מעבדת החבלה. בראשם עמד מוחמד מאסרי, אזרח ישראל תושב ג'לג'וליה ובן לאם מאזור קלקיליה שנישאה לאזרח ישראלי. שני חברי החולייה הנוספים הם אימן אבו קישב ופאדל עבד, גם הם תושבי ג'לג'וליה.

בעבר השליכה החולייה מספר בקבוקי תבערה באזור ג'לג'וליה ולאחרונה חברה למחבלים בכירים בג'יהאד האיסלאמי. אלה הינחו את חברי החולייה להכין את מעבדת הנפץ, שעל פי הממצאים בוצעו בה הכנות לקראת פיצוץ מכונית תופת בתוך תחומי מדינת ישראל.
