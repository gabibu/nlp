

"החלטת בג"צ מקפחת ומפנה עורף לחינוך הדתי והיא הקש ששבר את האמון של הציבור הדתי-לאומי בבג"צ", אומר אורלב.

יו"ר המפד"ל ח"כ זבולון אורלב, עתר לבג"צ בשם המפד"ל נגד משרד החינוך בגין אפליה לרעה של החינוך הציוני דתי לעומת החינוך החרדי ביישום רפורמת דברת. בג"ץ דחה את העתירה, "החלטת בג"צ מקפחת ומפנה עורף לחינוך הדתי והיא הקש ששבר את האמון של הציבור הדתי-לאומי בבג"צ".

ח"כ אורלב קרא לחובשי הכיפות הסרוגות לחסוך כסף וזמן ולהמנע מלבקש סעד בבג"צ משום שאין סיכוי לקבלו בענייני דת ומדינה.

"משרד החינוך פוגע בחינוך הממלכתי-דתי והבג"צ נותן גיבוי לחינוך החרדי שימשיך לקיים בתי-ספר קטנים ולפעול 6 ימים בשבוע במימון מלא של המדינה, בשעה שהחינוך החרדי איננו ציוני ואיננו ממלכתי", אמר ח"כ אורלב.

לדבריו, "פסק הבג"צ משקף בורות וניכור לצרכיו של החינוך הממ"ד, ומעתה ואילך ניתן יהיה לסמוך רק על התארגנות ההורים והמורים בחינוך הדתי. המפד"ל קוראת להורים ולמורים להשבית את החינוך הדתי בכל רשות מקומית שבה תופעל הרפורמה על החינוך הממ"ד, תוך אפלייתו לעומת החינוך החרדי".
