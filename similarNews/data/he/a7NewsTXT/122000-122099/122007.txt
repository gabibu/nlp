

ראש הממשלה, אריאל שרון, התייחס בישיבת הממשלה לכניסתם של מאות מסתננים לגוש קטיף ואמר כי תופעת המסתננים חמורה מאוד,"חלקם עשו מעשים של פראות הגובלים בפשע".

ראש הממשלה, אריאל שרון, התייחס בישיבת הממשלה לכניסתם של מאות מסתננים לגוש קטיף ואמר כי תופעת המסתננים חמורה מאוד, "חלקם עשו מעשים של פראות הגובלים בפשע".

שרון הנחה את כוחות הביטחון לפעול נגד המסתננים בכל הצעדים הנדרשים כדי שהתופעות לא ישנו.

ראש הממשלה תקף בחריפות את קריאתה של מועצת יש"ע למגורשים לגור באוהלים. "אני קורא לא לשעות להסתות ולקריאות להקים מחנה אוהלים. יש כאלה שמוכנים לגרום סבל לאנשים ובלבד שהמטרות הפוליטיות שלהם תושגנה".

שרי הממשלה מכונסים כעת כדי לאשר את פינוי שתי קבוצות היישובים האחרונות: אלי סיני, דוגית וניסנית בצפון הרצועה ושא-נור, גנים, חומש וכדים, שבצפון שומרון. בהצבעה צפויים ארבעת שרי הליכוד לימור לבנת, ישראל כץ, צחי הנגבי ודני נווה להתנגד.

לדבריהם, ההצבעה מנוגדת להחלטות הקודמות שהתקבלו בממשלה ולפיהן הפינוי יבוצע בהדרגה.
