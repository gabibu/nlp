

ח"כ מאיר פרוש תובע הקמת ועדת חקירה פרלמנטרית, לבדיקת שערוריית הטיפול הכושל במפוני גוש קטיף. "מדובר במקרים רבים בהתעללות ובהתאכזרות במאות משפחות, במחדלי הכנה ואולי בזלזול מכוון מצד משרדי הממשלה".

ח"כ מאיר פרוש תובע הקמת ועדת חקירה פרלמנטרית, לבדיקת שערוריית הטיפול הכושל במפוני גוש קטיף. "עפ"י הדיווחים הראשונים, מדובר במקרים רבים בהתעללות ובהתאכזרות במאות משפחות, במחדלי הכנה ואולי בזלזול מכוון מצד משרדי הממשלה".

ח"כ פרוש מציין, כי הגיעו ללשכתו תלונות קשות של "פליטי גוש קטיף", או של בני משפחותיהם. עיקר התלונות התמקדו בנושאים הבאים:

  משפחות פוצלו, כאשר חלק הועבר למקום אחד וחלק אחר למקום שני.
  ההסעות מגוש קטיף הזכירו תנאי אסירים המובלים בתנאים משפילים.
  למשפחות עם תינוקות, לא ניתן מוצרי מזון חיוניים.
  סמוך לכניסת השבת עדיין היו חסרים פתרונות דיור למאות משפחות.
  אין עדיין סידורים לרבים מהילדים, לקראת שנת הלימודים הבאה.

לדבריו, עוד טרם תתקבל ההחלטה על הקמת ועדת החקירה הפרלמנטרית, הוא קורא לח"כים מכל המפלגות "לבקר באתרים אליהם נזרקו הפליטים חסרי כל, ולהתרשם באורח בלתי אמצעי מדרך הטיפול המקומם של משרדי הממשלה".
