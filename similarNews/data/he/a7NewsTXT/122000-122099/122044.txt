

ארגון זכויות האדם ביש"ע , העוסק בין היתר באיסוף תלונות על אלימות שוטרים וחיילים , והגשת תלונות במח"ש ותביעות אזרחיות בשם הנפגעים, חונך היום מוקד מיוחד לצלמים.

אחד מכלי 'הנשק' המרכזיים במניעת הפרת זכויות אדם במסגרת יישום ההתנתקות, היא המצלמה. ארגון זכויות האדם ביש"ע , העוסק בין היתר באיסוף תלונות על אלימות שוטרים וחיילים , והגשת תלונות במח"ש ותביעות אזרחיות בשם הנפגעים, חונך היום מוקד מיוחד לצלמים.

יו"ר הארגון אורית סטרוק אומרת לערוץ 7 כי הצורך בהקמת המוקד עלה במהלך ההפגנות הסוערות האחרונות, כאשר התברר שמפגינים רבים מגיעים חמושים במצלמות , ומתעדים את האלימות המשטרתית, אך לא תמיד יודעים לאן להעביר את התמונות והסרטים שברשותם.

בארגון מציינים, כי במהלך השבוע האחרון היו מספר מקרים בהם עצורים שוחררו ממעצר בזכות דיווח "חם" של עדים מהשטח, העברה מהירה של חומרים מצולמים והתערבות יעילה של הצוות המשפטי של הארגון, הפועל בשיתוף פעולה מלא עם עמותת חוננו.

סטרוק מציינת כי בחור צעיר שנעצר ביום חמישי האחרון בצומת גבים, כשמעצרו לווה בהפעלת אלימות רבה, שוחרר ממעצרו עוד באותו הערב, לאחר שלחוקרי המשטרה התברר כי הנסיון לטפול על הבחור אשמה של "תקיפת שוטרים" לא יצלח, כיון שבידי עורך הדין של "חוננו" מצוי סרט וידאו המציג באופן ברור את תמונת המצב האמיתית: שהבחור הותקף ע"י השוטרים ולא להפך.

לעומת זאת, בארוע חמור אחר, בו הותקף ונפצע קשה אחד המפגינים בצומת גמה, ידוע כי צלמים תיעדו את האירוע אך עדיין לא יצרו קשר עם הארגון.

מספרי הטלפון של המוקד לצלמים:
077-6622148
077-5401152
(לבקש את מוקד הצילום)
