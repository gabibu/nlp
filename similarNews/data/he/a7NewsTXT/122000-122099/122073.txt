

תנועת האשה הדתית-לאומית בישראל מציעה בחלק ממוסדותיה עשרות דירות וחדרי ארוח זמניים למשפחות המגורשים מגוש קטיף, וכן נבחנות האפשרויות להפעלת מיוחדת של כמה מן המעונות, באזורים הסמוכים למרכזי הפינוי.

יו"ר "אמונה", ליאורה מינקה, פנתה אל עמיתיה בארגוני הנשים בארץ ובעולם על מנת שירימו קול מחאה וזעקה ויפעילו לחץ ציבורי, שיאלץ את הממשלה למצוא פתרונות הולמים ומכובדים למשפחות שנעקרו מבתיהם. "מדובר בשערוריה ארגונית מן המעלה הראשונה, שחייבים לשים לה קץ, ולאלתר" אמרה.

בניצן ייפתח בתחילת שנת הלימודים מעון חדש של "אמונה". מתנדבות עוברות בכל המלונות, מחלקות מצעים, מגבות, כלי רחצה וכל ציוד נדרש, וכן מרכזות משחקיות, ערבי תרבות, שירה והרצאות. כן מתארגן שירות כביסה מיוחד. ילדי תל קטיפא, אשר גורשו לאבן שמואל, השתתפו בפעילות חברתית משותפת עם ילדי בית הילדים "אמונה   נווה לנדי" בסופרלנד שבראשון לציון.

עובדות סוציאליות התפרשו, באופן מתואם, בכל מרכזי הפינוי במלונות שבאשקלון, בירושלים, ביהוד, בבאר שבע ובחיספין, כדי להעניק יעוץ משפחתי ולקיים, על-פי הצורך, קבוצות תמיכה ועוד.

במשרדיה המרכזיים של "אמונה" נפתח מוקד סיוע, המרכז פניות בעיקר בתחומי המשפחה והטיפול בילדים.

ניתן לפנות למוקד בטלפון 5785395   03
