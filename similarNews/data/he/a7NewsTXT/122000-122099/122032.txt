

יו"ר תנועת "מנהיגות יהודית" בליכוד, משה פייגלין, קורא לכל הכוחות הפוליטיים שלא להחמיץ את שעת הכושר להפלת הממשלה."היעד הוא מנהיגות יהודית אמיתית, איתנה, לאומית, גאה ונקיית כפיים".

יו"ר תנועת "מנהיגות יהודית" בליכוד, משה פייגלין, קורא לכל הכוחות הפוליטיים שלא להחמיץ את שעת הכושר להפלת הממשלה.

"זו העת להפעיל את כל העוצמה הפוליטית, הציבורית והמוסרית, כדי לשחרר את ישראל מעולה הכבד של הנהגה כושלת, חסרת חוליות שידרה וצלם אנוש, ולהחליף את מערכות השלטון, המשפט, התקשורת והכלכלה. היעד הוא מנהיגות יהודית אמיתית, איתנה, לאומית, גאה ונקיית כפיים."

מנכ"ל "מנהיגות יהודית", מיכאל פואה, הוסיף, שעה קלה לפני פינוי משפחתו מן הישוב קטיף, בו התגורר בחודשים האחרונים: "הציונות נקברת היום לנגד עינינו ממש, תחת הריסות הבתים בגוש קטיף. הציונות הזאת נטמעה בין העמים, איבדה את זהותה הייחודית ואת ייעודה, ונדמית לעתים גרועה יותר מן החזון ומן האידיאולוגיות, שפיתחו עמים אחרים. הציבור המאמין ייצא מתוך החורבן הזה   לבניינה של מדינה יהודית, שתקדש את שם ה' בעולם ותהיה דוגמא ומופת. מי שימשיך לדבוק בציונות הישנה   ימצא עצמו מהר מאד מחוסר ערכים וריק מתוכן ממשי."
