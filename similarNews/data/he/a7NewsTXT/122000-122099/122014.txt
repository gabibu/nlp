

בחודש יולי 2005 נרשמו על ידי משטרת ישראל (בתיקי ת"ד) 1,206 תאונות דרכים עם נפגעים (לא כולל תאונות שאירעו ביהודה ושומרון), מהן 27 תאונות קטלניות ו-143 תאונות עם פצועים קשה.

בחודש יולי 2005 נרשמו על ידי משטרת ישראל (בתיקי ת"ד) 1,206 תאונות דרכים עם נפגעים (לא כולל תאונות שאירעו ביהודה ושומרון), מהן 27 תאונות קטלניות ו-143 תאונות עם פצועים קשה.

בתאונות אלו נפגעו 2,611 איש, מהם 33 הרוגים ו-175 פצועים קשה. על כך נמסר מהלשכה המרכזית לסטטיסטיקה, על סמך נתונים ארעיים שנתקבלו ממשטרת ישראל וסוכמו בלשכה.

בבדיקת נתוני המגמה נמצא, כי במספר התאונות נרשמה ירידה החל בחודש ינואר 2004 ועד חודש יולי 2005 בקצב של כ-0.8% בממוצע לחודש, לאחר עלייה בין החודשים מאי לדצמבר 2003 בקצב של כ-0.6% בממוצע לחודש. מגמה דומה נרשמה במספר הנפגעים.

בנוסף, נרשמו בחודש יולי ביהודה ושומרון (לא כולל שטחי הרשות הפלשתינאית) 52 תאונות, מהן 2 תאונות קטלניות ו-15 תאונות עם פצועים קשה. בתאונות אלו נפגעו 128 איש, מהם 2 הרוגים ו-24 פצועים קשה.

יצוין, שבנוסף לכך, בחודש יולי 2005 נרשמו על ידי משטרת ישראל (בתיקי "כללי עם נפגעים") 5,020 דיווחים על תאונות דרכים עם נפגעים קל, מהם 80 ביהודה ושומרון.
