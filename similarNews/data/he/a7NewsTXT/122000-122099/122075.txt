

לפני שבועיים אושפז גבר מהיישוב פורדיס בבית החולים כרמל. לאחר ששוחרר בריא ושלם הגיעו בדיקות המעבדה אשר קבעו כי לקה בקדחת הנילוס המערבי. מדובר במקרה השני שהתגלה הקיץ בישראל.

גבר בן 56 מן היישוב פורדיס הסמוך לזכרון יעקב אושפז בבית החולים כרמל לפני כשבועיים, החלים ושוחרר לביתו. תוצאות בדיקות המעבדה שהתקבלו היום במשרד הבריאות, מעידות שחלה כי לקה בנגיף קדחת הנילוס המערבי.

מדובר במקרה השני של אדם שלקה בסוג זה של קדחת שהתגלה בישראל בקיץ הנוכחי. הפעם הראשונה בה התגלה הנגיף בקיץ האחרון היתה בגופה של אשה בת 37, תושבת אזור, אשר סבלה מחום גבוה, פריחה, כאבי ראש וקשיון עורף. האשה שוחררה לביתה לאחר זמן מה ומצבה טוב.

