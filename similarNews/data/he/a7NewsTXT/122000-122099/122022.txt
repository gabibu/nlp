

פורום המשפטנים מוחה הבוקר על ניתוק התשתיות בישוב קטיף, נווה דקלים ועצמונה, בניגוד להצהרת המדינה שלא תעשה כן עד סיום עקירת כל התושבים מגוש קטיף. הדבר גובל בפיקוח נפש ודורש תיקון מיידי, נאמר בהודעתם.

פורום המשפטנים למען ארץ ישראל מוחה הבוקר על ניתוק התשתיות בישוב קטיף, נווה דקלים ועצמונה, בניגוד להצהרת המדינה שלא תעשה כן עד סיום עקירת כל התושבים מגוש קטיף. הדבר גובל בפיקוח נפש ודורש תיקון מיידי, נאמר בהודעתם.

כתבתנו רותי אברהם מוסרת כי ביום רביעי דחה בג"ץ את עתירת הפורום המשפטי שביקש להורות למדינה שלא לנתק תשתיות: חשמל מים בזק ותקשורת סלולרית מהישובים כל עוד יש בתוכם תושבים. עו"ד שלמה גן צבי חבר בפורום המשפטי ומגיש העתירה, כתב כי זו הוגשה בעקבות מידע שהגיע לידי המתיישבים לפיו יש כוונה לנתק ולשבש שירותים בעוד התושבים מצויים במקומם ובבתיהם.

השופטים ברק בייניש וריבלין דחו כאמור את העתירה וקבעו כי לפי תשובת המדינה שהתחייבה בתשובתה שלא לנתק מתשתיות אלא "רק לאחר סיום הפינוי בפועל של הישובים המפונים", העתירה מיותרת.

הם הוסיפו כי בהתחייבות זו "מקיימת המדינה את הוראת החוק המחייבת המשך מתן שירותי התשתית בשטח המפונה עד ליום השלמת ביצוע הפינוי בפועל".

עם זאת השופטים מוסיפים כי אינם רואים ב"ניתוק שירותי התשתית לאחר הפינוי עם הריסת הבתים, או ניתוק נקודתי בשל 'אירוע חריג' או 'חשש בטיחותי קונקרטי'", ככזה שאליו התכוונו העותרים.

