

ח"כ יורי שטרן, ששהה בימי הגירוש בגוש קטיף, אומר כי הזדעזע לשמוע את דברי השקר של ראש הממשלה "שממשיך להסית ולפלג את העם". בישיבת הממשלה שנערכה היום אמר שרון מועצת יש"ע לא תשתתף ביישוב של המגורשים.

לדברי ח"כ שטרן, הנהגת המתיישבים התנהגה באחריות ובאיפוק ומניעת השתתפותה בתכנון הישובים החדשים בנגב באה כנראה לאפשר לראש הממשלה לתת ג'ובים למקורביו.

מוקדם יותר אמר ראש הממשלה, אריאל שרון, כי הוא שומע קריאות של מי שלדבריו גרם למתיישבים להרבה סבל, מועצת יש"ע, אשר קראו להם להתיישב במחנות אוהלים. "מדובר בצעד פוליטי ויש מי שמוכן לגרוםפ סבל למתיישבים בתמורה לרווח פוליטי שישיג", אמר שרון וטרח לומר כי "יש פתרונות שהוכנו מבעוד מועד וכל מתיישב שהוצא מביתו ייושב מחדש במקום בו יבחר".

עוד אמר שרון בתגובה לדברי השר שלום שמחון כי "נוכח התנהגות ראשי יש"ע והמסר הכפול שהם מעבירים, אין להסכים שישתתפו ביישובם של המפונים מגוש קטיף בנגב". "הם התנהגו בצורה מחפירה ולא יהיו שותפים לכלום. הממשלה תיישב את המפונים בלעדיהם", אמר שרון.
