

הרמטכ"ל, רב אלוף דן חלוץ אמר אמש כי הוא קורא לכל המתנגדים בצפון השומרון ולמנהיגיהם לשקול את דרכי ההתנגדות שלהם. "בנינו עוצמה כדי לא להפעיל כוח", אמר.

"בנינו עוצמה כדי לא להפעיל כוח", כך אמר אתמול בערב הרמטכ"ל, רב אלוף דן חלוץ, ביחס להיערכות הצבא למשימת גירוש התושבים היהודיים מגוש קטיף. לדבריו, גם בצפון השומרון יפעל צה"ל באותה הנחה שהיערכות גדולה תימנע הפעלת כוח משני הצדדים.

"הרבה יותר קל להפעיל כוח ויותר קשה לא להפעיל כוח אך יחד עם זאת היו אירועים עליהם אינני מוכן לעבור בשתיקה", אמר וציין מספר אירועים בהם השוו מתיישבים בין גירושם מביתם לנוראות השואה.

יחד עם זאת ציין חלוץ רבים מן המתיישבים שנהגו באצילות נפש ויצאו מביתם אחרי טקס כזה או אחר. "קשה לי להבין את האמא ששולחת את הילד בן השלוש שלה לפניה והאב שמעמיד את בנו בחלון הזכיר לי את התמונות הנוראות של מייקל ג'קסון". יחד עם זאת ציין חלוץ את רוב האמהות אשר גוננו על ילדיהן.

חלוץ חזר על כוונתו לשבת לאחר שיגמרו מאורעות פינוי חבל עזה לשבת על סוגיית ישיבות ההסדר שלדבריו, לפחות שני ראשי ישיבות הסדר עמדו ועודדו את הצעירים שהיו על גג בית הכנסת בכפר דרום. "האנשים הללו אינם ראויים להיות מחנכים", אמר.

חלוץ ציין שאמנם היו אירועי טרור בימים האחרונים אך "יחד עם זאת צריך לומר שבאופן יחסי יש פחות אירועים", אמר. "במדינה שלנו, אני מסתכל על היום ואולי על מחר", ציין חלוץ ביחס לסוגיית התנהגות הפלסטינים. "אין לי שום כוונה שנשב בשטח דקה אחת מעבר לנדרש בכדי להשלים את הפינוי הצה"לי", אמר והעריך כי ייתכן שצה"ל יצא מחבל עזה ומצפון השומרון עוד לפני החגים. יחד עם זאת ציין שיש להשלים את כל הנוגע להיערכות בעניין ציר פילדלפי.
