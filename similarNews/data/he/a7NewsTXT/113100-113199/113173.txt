

המרכז האמריקני לצדק אזרחי: הזכויות והנכסים של אזרחי ארה"ב בישראל, כמו בכל מקום אחר, מוגנים על-ידי בתי-המשפט של ארצות-הברית של אמריקה.


גוף בשם "המרכז האמריקני לצדק אזרחי" פירסם באתר קטיף.נט הודעה לכל אנשי אכיפת החוק ופקידים בה הזהירם כי הזכויות והנכסים של אזרחי ארה"ב בישראל, כמו בכל מקום אחר, מוגנים על-ידי בתי-המשפט של ארצות-הברית של אמריקה.

"הפרת זכויותיהם של אזרחי ארצות-הברית, בין על-ידי גרימת נזק גופני, נזק לרכוש, מעצר לא חוקי או כל הפרה אחרת של זכויות האזרח שלהם על-פי החוקה, עלולה לחשוף אותך להטלת אחריות אישית ולתביעה אזרחית על-פי שיקול דעתו של הקורבן, בנוסף לאישום פלילי אפשרי בבתי-המשפט של ארצות-הברית. מיליוני דולרים כבר נפסקו לטובת אזרחים אמריקניים ברחבי העולם כתוצאה מתביעות כאלה", כתבו בהודעתם.

עוד הוסיפו: "השתתפותך במעשים נגד אזרח אמריקני עלול לחשוף אותך לזימון למשפט אזרחי.
על-פי הערכה ההליך, בין הזימון לבין פסק הדין, עשוי לארוך בין שלוש וחמש שנים. הוא יהיה כרוך בהוצאות משפטיות הנעות בין 200,000 ו-400,000 דולר לכל צד. חוץ מכל עונש שייפסק לך, עלול השופט להטיל עליך גם את ההוצאות המשפטיות של התובע. כדי להבטיח תשלום כל קנס שייפסק, יוטל שיעבוד על ביתך, מכוניתך, חשבונות הבנק שלך, וכל נכס אחר שברשותך. אנו בטוחים שעורך הדין שלך ימליץ בפניך להיענות לזימון שתקבל ולא להתעלם ממנו. פסקי דין במקרה של אי-הופעה לזימון שווים למעשה למקרים של הודאה באשמה, דבר העלול להשפיע לרעה על העתיד הכספי שלך ושל משפחתך.

ברצוננו להבטיח לך כי מערכת המשפט האמריקנית הוגנת. תוכל אם תרצה להישפט בפני חבר מושבעים. אנו מבטיחים לך פסק דין הוגן, ללא חשש מהטיית דין בשל גזע, עדה או ארץ מוצא.

אם עורך הדין שלך ימליץ בפניך לטעון לחסינות עקב היותך שליח של ממשלתך, תצטרך להוכיח זאת לחבר מושבעים אמריקני. במקרה כזה מומלץ לוודא כי כל פקודה ניתנה לך בכתב על-ידי נציג מוסמך של השלטונות. מומלץ גם שאותו נציג ייתן לך התחייבות תקפה שכל ההוצאות המשפטיות שלך ישולמו, לפני שתעשה מעשה הפוגע בזכויות של אזרחים אמריקניים".
