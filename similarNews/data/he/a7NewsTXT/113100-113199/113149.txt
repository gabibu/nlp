

כ-15 אלף צועדים צפויים להשתתף בתהלוכה הססגונית והמרהיבה שיזמו המועצות האזוריות המצדיעות לירושלים, לכבוד יום שחרור העיר במלחמת ששת הימים. בין המשתתפים כאלף חיילים, 700 רקדנים, 200 נגנים 100 שחקני תיאטרון רחוב, אקרובטים על גלגלי ענק. בתהלוכה יוצגו מיצגי ענק מפוסלים, כלים חקלאיים ובמות מופעים לאורך המסלול מכיכר ספרא, כיכר ציון ורחבת המשביר ברחוב קינג ג'ורג'.

עיריית ירושלים פרסמה גם את רשימת שאר האירועים המתוכננים, לכבוד שחרור העיר.

יום ראשון, כ"ז אייר תשס"ה ערב יום ירושלים 05/06/05
14:30 טקס שוטרים מצטיינים במחוז ירושלים, עובדי אגף חרום ובטחון עיריית ירושלים, זק"א, מד"א, שרותי כבאות והצלה וחיילי פיקוד העורף מחוז ירושלים במעמד ראש העיר ומפקד מחוז ירושלים משטרת ישראל, באולם מועצת העיר כיכר ספרא 1 קומה 6

15:00 מצעד ועצרת המועצות האזוריות לציון 38 שנים לשחרורה ואיחודה של ירושלים יתקיים ביום ראשון כ"ז אייר 05/06/05 במעמד נשיא המדינה, ראש העיר, שרים ח"כים, אח"מים וראשי מועצות אזוריות.

בתוכנית:
15:00 בכיכר ספרא ורחוב שבטי ישראל התכנסות.
17:25 תחילת תנועה מכיכר צה"ל.
17:30 מעבר הצועדים לפני בימת הכבוד בכיכר ספרא.
19:00 הגעת הצועדים לגן סאקר.
19:30 בסיום האירוע תתקיים בגן סאקר הרקדה המונית.
21:00 סיום משוער (פיזור).
20:30 ארוחת ערב חגיגית, שירה וריקודים בבית אורות .
21:00 אירוע הוקרה של הרבנות הצבאית לדורותיה לירושלים בעיר דוד - בהשתתפות ראש העיר, אורי לופוליאנסקי והרב הצבאי הראשי תא"ל הרב ישראל וייס.
22:00 העצרת המרכזית לציון יום ירושלים בישיבת מרכז הרב, וצעידה לכותל בהשתתפות ראש העיר ואישי ציבור. בשעה 01:00 יציאה התהלוכה לכותל.

יום שני יום שחרור ירושלים כ"ח באייר 06/06/05
08:00 סיורים של מוסדות חינוך לוחמים ובני משפחתם בגבעת התחמושת .
19:30 -08:30 כנס נוער ארצי של"ח סיורים בימין משה, משכנות שאננים, הרובע היהודי, דרך
חברון, טיילת שרובר, שכונת טלביה, רח' חטיבת ירושלים, רחוב אגרון, נחלאות, מוסררה, גבעת התחמושת ורחביה. בשעה 18:00 באיצטדיון טדי עצרת מרכזית ומופעים מוסיקליים ברחבי העיר ופרוזדור ירושלים.
14:00 - 10:00 סיורים ללא תשלום בקריית העירייה סביב הבניינים המשומרים ההיסטוריים, כיכר ספרא תצפית ממרפסת הקומה השישית בנין 1 וביקור באולם המועצה.
10:00 טקס זיכרון לזכר הנספים מיהדות אתיופיה ליד האנדרטה ברמת רחל, במעמד ראש העיר, אורי לופוליאנסקי ואח"מים.
10:30 תפילת המנהיגים הרוחניים של העדה   הקייסים.
12:00 טקס ממלכתי והדלקת נר זיכרון ו"יזכור".
12:30 דברים לעדה מפי אישי ציבור ומנהיגי העדה.
13:30 הנחת זרים ושירת "התקווה".
12:00 סיורי עמותת הצנחנים ברחבי העיר (מאורגן ע"י עמותת הצנחנים).
14:00 טקס זיכרון ממלכתי לחללי מלחמת ששת הימים, במעמד ראש העיר, אורי
לופוליאנסקי בהר הרצל.
15:00 קבלת פנים של ראש העיר, אורי לופוליאנסקי ורעייתו ליום ירושלים במגדל דוד.
15:30 מצעד "ריקוד הדגלים" מגן סאקר ומגן העצמאות דרך כיכר ציון וכיכר צה"ל דרך כל
שערי העיר העתיקה לכותל המערבי. בשעה 19:30 עצרת חגיגית ברחבת הכותל, 20:30 תפילת ערבית, בשעה 21:30 הרקדה.

16:00 ליד האנדרטאות יתקיימו טקסי זיכרון ללוחמים.

17:00-22:30 במות אירועים וזיקוקי דינור בשכונות גילה, גוננים, שמואל הנביא, הרובע היהודי, ארמון הנציב ופסגת זאב.

18:00 טקס זיכרון ממלכתי לציון 38 שנה לשחרורה ואיחודה של ירושלים במעמד נשיא המדינה, ראש הממשלה, הרמטכ"ל, ראש העיר ואחמי"ם בגבעת התחמושת.

20:00 טקס הענקת עיטור כבוד ליקירי ירושלים, במעמד ראש העיר וחברי מועצת העירייה במגדל דוד, המוזיאון לתולדות ירושלים, שער יפו.

יום שלישי כט' באייר 07/06/05
15:00-19:00 אירוע לעולים חדשים לכבוד יום ירושלים- גבעת התחמושת.

16:00-21:00 חגיגות 40 שנה למוזיאון ישראל, סיורים מיוחדים, דמויות שיצאו מן התמונה, מופעים וסדנאות במוזיאון ישראל.

יום רביעי א' סיון 08/06/05
14:30-22:30 צעדת בראשית מגן העצמאות דרך כיכר ציון רחוב יפו, כיכר צה"ל שער יפו סיום ועצרת בכותל המערבי .


