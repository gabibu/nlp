

ארגוני המורים ישביתו היום את הלימודים החל מהשעה 11:00 בעשרות בתי ספר באזור המרכז, במחאה על פיטורי אלפי מורים.

המורים ממשיכים במחאה על הפיטורים במערכת החינוך:בחלק מבתי הספר בתל אביב, בת-ים, חולון, הרצליה, קרית אונו ורמת השרון יסתיימו היום הלימודים ב-11:00 בבוקר. ב-11:30 יגיעו המורים השובתים להפגנה מול משרד החינוך בתל אביב.

להלן רשימת בתי הספר השובתים:
בת ים: אורט רמת יוסף, אורט הבונים, עירוני-דתי בית וגן, ישיבת אדרת. חולון: קרית שרת, חטיבת הביניים ארן, חטיבת הביניים אלון, גמנסיה הרצוג, איילון, חטיבת ביניים גולדה מאיר, חטיבת ביניים שלום עליכם. תל אביב: עירוני א', ישיבת בר אילן, עמל ליידי דייויס, עירוני ב' ג'. הרצליה: חטיבת ביניים שמואל הנגיד, חטיבת ביניים בן גוריון, אולפנת צביה, חטיבת ביניים סמדר, חטיבת ביניים זאב. קרית אונו: חטיבת ביניים שז"ר. רמת השרון: חטיבת ביניים עלומים.
