

משפחות העצורים, הכלואים מאז חסימות הכבישים ב"אגף ההתנתקות" בכלא מעשיהו, יעשו את השבת סמוך לכלא. התפילות יערכו יחד עם הכלואים, מצידה השני של החומה.

כאות הזדהות ועידוד לעצורים, ביניהן גם שמונה קטינות, תערך במקום קבלת שבת, וכן עונג שבת עם הרב אילני, ראש הישיבה בערד.

בשבת לפנות ערב, תערך במקום סעודה שלישית המונית.

יצויין, כי בכלא שוהות מזה כשבועיים, שמונה קטינות. השמונה מסרבות להזדהות בגלל התנאים הקשים כמעצר בית עד תום ההליכים, שבית המשפט דרש בעבור שחרורן.
אמש התפרסם, כי הן הוחזקו בבידוד ובתאי צינוק, כדי לטענתן, לגרום להן למסור את זהותן.
