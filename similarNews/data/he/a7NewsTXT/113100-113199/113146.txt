

השבוע נחנך מסלול ההליכה הראשון בשכונות ירושלים, במעמד ראש העיר, אורי לופוליאנסקי. המסלול בשכונת פסגת זאב מהווה ניסוי עירוני לפתיחת מסלולים רבים בשכונות העיר.

לדברי אתר נטוניוז, ספורט ההליכה העממית הפך בשנים האחרונות לענף המועדף ביותר על האזרח הישראלי.גם בירושלים ישנה התעוררות גדולה לנושא ההליכה ובסקר שהתקיים במסגרת תוכנית האב היישובית לספורט הסתבר שזוהי הפעילות הספורטיבית המועדפת על תושביה.

עיריית ירושלים אומרת כי לקחה על עצמה כאחד הדגשים המרכזיים לשנים 2005-2006 לפתח שבילי הליכה בכל רחבי העיר. רשות הספורט העירונית הכינה תוכנית לפיה יפותחו בשנתיים הקרובות מעל 50 מסלולי הליכה בכל רחבי העיר.

