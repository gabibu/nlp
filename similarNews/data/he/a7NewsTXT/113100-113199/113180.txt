

הפרופ אבנר חי שאקי ממנהיגי המפד"ל הלך לעולמו בשבת. הוא נולד בשנת 1926 בישראל ושימש כחבר כנסת מטעם המפד"ל, היה סגן שר החינוך והתרבות בממשלה ה-15 ושר הדתות בממשלה ה-24. (תמונה: חב"ד.אינפו)

הפרופ אבנר חי שאקי ממנהיגי המפד"ל הלך לעולמו. הוא נולד בשנת 1926 בישראל ושימש כחבר כנסת מטעם המפד"ל, היה סגן שר החינוך והתרבות בממשלה ה-15 ושר הדתות בממשלה ה-24.

יו"ר סיעת המפד"ל, ח"כ זבולון אורלב, ספד הערב לפרופ' אבנר חי שאקי שהלך לעולמו:

התנועה הדתית לאומית אבלה ומבכה את פטירתו של הפרופ' אבנר חי שאקי, שהיה ממנהיגה הבולטים של המפד"ל ובלט במאבקיו הנחושים לשמירת צביונה היהודי של מדינת ישראל. שאקי ראה בשליחותו הציונית דתית את העיקר ולמען הערכים שהאמין בהם, היה מוכן לוותר על כבוד ושררה.
פרופ' שאקי הצטיין במאבקיו החברתיים והתמיד לפעול לשיפור מצבו של השכבות החלשות.

סיעת הציונות הדתית החדשה, בראשות ח"כ אפי איתם, מסרה: "איבדנו מנהיג, תלמיד חכם ויודע ספר, שפעל רבות להנחיל את ערכי הציונות הדתית למדינת ישראל''. ''בימים בהם הציונות הדתית נמצאת במרכזה של סערה קרבה ובאה, תחסר דמותו של פרופ' שאקי שהיווה עבור רבים קול מוסרי ושורשי, שלעולם לא חשש לומר את האמת שלו גם בזמנים הכי קשים לציונות הדתית", נמסר בהודעתם.

הלוויתו של הפרופסור והשר לשעבר אבנר חי שאקי תצא היום בשעה 16:30 מביתו בתל-אביב (רח' אופנהיימר 6) לבית העלמין ירקון.
