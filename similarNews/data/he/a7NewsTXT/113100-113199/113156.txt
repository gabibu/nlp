

בעקבות הפרסום אתמול בעיתון ג'רוזלם פוסט, בו מצוטט עבדל פתח אמאייל, מחזיק תיק המבוקשים ברשת הפלסטינית, כי נושא שחרור רוצחי השר גנדי ז"ל נמצא על שולחן המשא-ומתן בין ישראל לרשות הפלסטינית, וכי ישראל מוכנה לדון באפשרות לשחררם, דורש היום ח"כ בני אלון, יו"ר "האיחוד הלאומי", מרוה"מ ומשר הביטחון "להבהיר בצורה חד-משמעית וברורה ביותר לרשות הפלסטינית, כי מדינת ישראל לא תסכים לשחרר רוצחים נתעבים אלו לעולם וכי נושא זה כלל לא נתון למשא ולמתן".

לדברי אלון, לא ייתכן שממשלת הליכוד השמאלנית תאפשר לרוצחי גנדי לצאת לחופשי. "הסכמה שכזו מציבה את מפלגת הליכוד באותה 'רמה מוסרית' של השמאל הישראלי, לפיה עוצרים צעירים שמפיצים סרטים כתומים או אפילו חוסמים כבישים ומנגד משחררים רוצחים עם דם על היידיים".

מבזקי חדשות בסלולרי- עדכונים מחדר החדשות של INN - ערוץ 7
