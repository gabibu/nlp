

חיילים זיהו ביום שישי במחסום בית איבה, צפונית לשכם, ערבי כשהוא נושא תיק חשוד. חבלנים שהוזעקו למקום, גילו חגורת נפץ.

חיילים מגדוד חרוב שעמדו במחסום בית איבא, הצליחו לסכל פיגוע. הם הורו לערבי שהתקרב בצורה מחשידה למחסום, לרוקן את תיקו. הערבי החל להוציא מהתיק בגדים וחבלן שבדק אותם מצא חגורת נפץ במשקל שני קילוגרם שהיתה מורכבת משני מטעני צינור, שתי סוללות ומתג הפעלה. החגורה נוטרלה על ידי חבלני משמר הגבול. המחבל מקלקיליה נלקח לחקירה.

הערבים מדווחים על ערבי שנהרג בפיצוץ בבית-להיא. בצה"ל מעריכים כי מדובר במחבל חמאס שניסה להרכיב מטען.

במחסום ביציאה מרמאללה עצר כוח של המשטרה צבאית שני מחבלים כשברשותם שלושה בקבוקי תבערה מוכנים להדלקה. השניים הועברו לחקירת כוחות הביטחון.

בחסם סמוך למערת המכפלה נעצר ערבי כשברשותו 2 סכינים. שוטרי מג"ב העבירו אותו לחקירת כוחות הביטחון.

בשבת ירו מחבלים טיל נ"ט לעבר כח צה"ל סמוך לרפיח. איש לא נפגע ולא נגרם נזק. כח צה"ל לכד 4 פלסטינים לא חמושים שניסו לעבור את גדר המערכת במרכז רצועת עזה. הארבעה הועברו לחקירת גורמי הביטחון.
