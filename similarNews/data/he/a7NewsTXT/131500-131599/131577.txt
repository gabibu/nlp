

רשות המיסים במשרד האוצר פירסמה היום הודעה לקראת הפעלת השלב הראשון של הפחתת מס הקנייה על כלי רכב ב-1 בדצמבר 2005. איתן רוב, מנהל רשות המיסים מסר כי, המהלך כולל הפחתה בשיעורי מס הקנייה על כלי רכב מ-95% ל-72% עד שנת 2010. בשלב הראשון, שיחול ב-1 בדצמבר 2005 יופחת שיעור המס על כלי רכב ל-89% וישתנו תמריצי המס על אביזרי בטיחות.

לדברי שר האוצר, אהוד אולמרט, "מדובר במהלך מקצועי נכון, שמיישם את המלצות המיסוי של ועדת שיינין בכל הנוגע להפחתת מיסי הקנייה כדי לעודד רכישת רכב חדש ובטוח יותר, וזאת כדי להשיג מטרה בעלת חשיבות עליונה והיא הצלת חיי אדם".
