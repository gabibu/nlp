

במהלך משפטו של שליט עיראק לשעבר, סדאם חוסיין, הנערך בבירת עיראק בגדד הטיח הרודן האשמות לעבר שומריו האמריקניים ואמר כי בתנהגו אליו ואל הקוראן שלו בחוסר כבוד בדרכו לבית המשפט.

שליט עיראק לשעבר, סדאם חוסיין, הגיע לבית המשפט בבירת עיראק בגדד לדיון בעניינו ותוך זמן קצר ניצל את הבמה להטחת האשמות נגד שומריו האמריקניים שהשגיחו עליו בדרך מן הכלא בו הוא נמצא לבית המשפט, כך מדווח הניו יורק טיימס.

חוסיין דרש שהשופט ריזגר מוחמד אמין שיוכיח את שומריו האמריקניים על שאילצו אותו לעלות ברגל ארבעה גרמי מדרגות בבניין בו נמצא בית המשפט ועל כך שאילצו אותו לשאת את ספר הקוראן שהביא איתו לבית המשפט כשידיו נתונות באזיקים תוך מה שהוגדר לדבריו כ"חילול הקודש". יש לציין כי המעלית בבניין לא פעלה בזמן שסדאם חוסיין הגיע.

"אני לא רוצה שתאמר להם, תורה להם!", השיב סדאם לשופט לאחר שאמר לו שיעביר אל האמריקנים את תלונותיו של הרודן. "הם נמצאים בארץ שלנו, אתה עיראקי והם זרים, כובשים ופולשים, ועליך לגנות אותם אחרת אתה סירה קטנה המיטלטלת בגלים".

השופט אמין הגיב בחוסר סבלנות לדבריו של חוסיין ואמר כי הוא מבזבז את זמן הדיון. על כך הגיב מיידית סדאם ואמר: "מבזבז זמן על דברים אמיתיים, לא על דברי שקר".
