

מול בית רה"מ החלה הפגנת עקורי גוש קטיף וצפון השומרון ותומכיהם תחת הכותרת "לא רוצים כלובים מזהב, רוצים בית". "איך תוכל לשבת בביתך המרווח כאשר אנו פליטים חסרי בית?" שואלים העקורים את שרון.

מפגינים רבים הגיעו עד כה לעצרת המחאה מול בית רה"מ להפגנה נגד הזנחת עקורי גוש קטיף. המפגינים קוראים לשרון: "הגיע הזמן שתפסיק להתעסק עם המשפחה שלך ותתחיל להתעסק עם המשפחות שלנו. איך תוכל לשבת בביתך המרווח כאשר אנו פליטים חסרי בית?"

לצד כלובי זהב ענקיים בהם בני אדם הוצבו השלטים: "מאה ימים כלואים במלון - איפה הנחישות איפה הרגישות? הגרשת וגם הפקרת? אני אחיך אל תשכח".

יוזמי ההפגנה אומרים כי 100 ימים חלפו מאז גירוש יהודי גוש קטיף וצפון השומרון והציבור הישראלי נראה כמי ששכח את העקורים שלדבריהם עד כה לא זכו לפתרון הולם ולו לאחד מהעקורים.
כותרת ההפגנה "לא רוצים כלובים מזהב, רוצים בית", באה בעקבות הרגשת העקורים כי הימצאותם בבתי מלונות מביאה את הציבור הישראלי לחוש שהם חיים בתחושה של נופש מתמשך...

