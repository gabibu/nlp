

בחודשים ינואר-אוקטובר 2005 גדל היקף הרכישות בכרטיסי אשראי על ידי צרכנים פרטיים ב-9% במחירים קבועים, לעומת התקופה המקבילה אשתקד. יוזכר, כי בכל שנת 2004 גדל היקף הרכישות
ב-11.1%.

הנתונים על רכישות של צרכנים פרטיים בכרטיסי אשראי התקבלו מכל חברות כרטיסי האשראי הפועלות בישראל, ומחולקים לפי ארבע קבוצות רכישה ראשיות ולפי ענפי משנה, בהתאם לסיווג בתי העסק על-ידי חברות האשראי. הנתונים מוצגים בלוחות כמדדים (על בסיס ממוצע שנת 2002). הרכישות בכרטיסי אשראי מדווחות לפי סכום הרכישה הכולל של הלקוח בבית העסק, ומתייחס לרכישות של ישראלים בארץ בלבד.

סדרה זו של מדדים מחושבת החל בשנת 2002 ולכן לא ניתן לערוך ניכוי עונתיות בשלב זה (לצורך כך נחוצים נתונים ל-5 שנים לפחות). יש להיזהר בהשוואת נתונים תקופתיים (בעיקר חודשיים) לנתונים שנתיים בשל השפעות עונתיות, ולהתחשב במועדים השונים של החגים מזון ומשקאות בקבוצת הרכישה מזון ומשקאות (כולל שירותי אוכל), המהווה 22% מהרכישות בכרטיסי אשראי על ידי צרכנים פרטיים, נרשמה עלייה של 5.5% בינואר-אוקטובר 2005, לעומת התקופה המקבילה אשתקד.
זו העלייה הנמוכה ביותר מבין קבוצות הרכישה (בכל שנת 2004 נרשמה עלייה של 6.8%).

מוצרי תעשייה:
בקבוצת הרכישה "מוצרי תעשייה" (הכוללת הלבשה והנעלה, מוצרי חשמל ואלקטרוניקה-כולל בתי כל-בו ורהיטים), המהווה 18% מהרכישות, נרשמה עלייה של 14.8% בינואר-אוקטובר 2005 (בכל שנת 2004 נרשמה עלייה של 12.2%). העלייה הגבוהה ביותר נרשמה בענף הלבשה והנעלה   21.5% (16.4% בכל שנת 2004).

שירותים:
בקבוצת הרכישה "שירותים" (הכוללת שירותי ביטוח, טיסות ואירוח, פנאי ובילוי ושירותי עירייה וממשלה), המהווה 19% מהרכישות, נרשמה עלייה של 13.5% בהיקף הרכישות, בעשרת החודשים הראשונים של 2005, לעומת התקופה המקבילה אשתקד. בענף שירותי ממשלה ועירייה נרשמה העלייה הגבוהה ביותר   19.5% (עלייה של 26.3% בכל שנת 2004). העלייה הנמוכה ביותר נרשמה בענף שירותי טיסות, תיירות ואירוח   6.7% (9.9% בכל שנת 2004).

מוצרים ושירותים אחרים:
בקבוצת הרכישה "מוצרים ושירותים אחרים" (הכוללת דלק חשמל וגז, מחשבים ותכנה, ציוד ושירותי תחבורה ותקשורת, ספרים, פרסום, שירותי רפואה ותרופות ושונות), המהווה את חלק הארי ברכישות   41%, נרשמה עלייה של 6.5% בינואר-אוקטובר 2005 (10.8% בכל שנת 2004). לעלייה זו תרם בעיקר ענף מחשבים ותוכנה   עלייה של 21.4% בינואר-אוקטובר 2005 (20.3% בכל שנת 2004). העלייה הנמוכה ביותר נרשמה בענף דלק, חשמל וגז   4.0% (4.6% בכל שנת 2004).

