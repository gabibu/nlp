

הר הצופים שבירושלים היה מובלעת יהודית גם בימי השלטון הירדני. כעת מתברר שהיוצרות התחלפו, לפחות מהפן הסלולארי. המבקרים במקום קיבלו הודעה לצג הטלפון הסלולארי שלהם: לידיעתכם עברתם לירדן.

בתקופה האחרונה הגיעו לידי מערכת ערוץ 7 פניות של אנשים המנויים לחברת סלקום, והתלוננו באוזנינו כי כאשר הם עברו בשכונת הגבעה הצרפתית בירושלים ובהר הצופים קיבלו הודעה לטלפון הסלולארי שלהם ובה התבשרו שרשת סלקום הישראלית מתנתקת מהם והם משוייכים כעת לרשת סלקום ירדנית JO MOBCOM.

לפי תעריפון של חברת סלקום האנשים המוציאים שיחה באיזור הגבעה הצרפתית מחוייבים לשלם 1.14 ש"ח לדקה כי הם בעצם נמצאים בירדן. גם בשיחה נכנסת הם מחויבים והיא עולה להם 0.5 אגורות לדקה.

יצוין כי החלפת הרשת מתבצע גם באיזור הבקעה סמוך לקו הגבול עם ירדן למנויי רשת אורנג'.

עד כה לא השיבה מחברת סלקום לבקשת כתבתנו על מידע זה.
