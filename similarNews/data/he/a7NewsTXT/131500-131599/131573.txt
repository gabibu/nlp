

טקס קבלת פנים ומשמר כבוד לרמטכ"ל צבא איטליה, אדמירל ג'ימפאולו די פאולה, נערך אתמול בבסיס הקריה בתל אביב. מחר יבקר יחד עם רב אלוף דן חלוץ במוזיאון יד ושם בירושלים.

טקס קבלת פנים ומשמר כבוד לרמטכ"ל צבא איטליה, אדמירל ג'ימפאולו די פאולה, נערך אתמול בבסיס הקריה בתל אביב. האדמירל די פאולה ורעייתו הגיעו לישראל כאורחיו הרשמיים של ראש המטה הכללי, רב-אלוף דן חלוץ.

במהלך טקס קבלת הפנים, שהוא הראשון מבין האירועים בהם ישתתף רמטכ"ל איטליה בזמן שהותו בארץ, ניגנה תזמורת צה"ל את ההמנון האיטלקי ולאחריו את "התקווה".

במהלך ביקורו בארץ יקיים הרמטכ"ל האיטלקי פגישות עבודה עם שר הביטחון, מר שאול מופז וראש המטה הכללי, רב-אלוף דן חלוץ, ישמע סקירות ממפקדים בכירים ויסייר בבסיסי צה"ל. בין יתר הסיורים שתוכננו עבורו, עתיד רמטכ"ל איטליה לסייר ביד ושם ובמצדה.

מצה"ל נמסר כי ביקור הרמטכ"ל האיטלקי מהווה נדבך חשוב בשיתוף הפעולה הקיים בין צה"ל לצבא איטליה.
