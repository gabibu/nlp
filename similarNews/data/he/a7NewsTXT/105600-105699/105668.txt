

לראשונה, יכולים נכים להגיע לגן העופל שליד הכותל המערבי באמצעות מסלול גישה חדש שהוכשר על ידי החברה לפיתוח מזרח ירושלים.

מסלול הנכים, במתחם הגן הארכיאולוגי, שאורכו כ-120 מטר מאפשר לנכים להגיע, לראשונה, בכסא גלגלים לכותל המערבי, לרחוב ההרודיאני ולקשת רובינסון.

שרה מלכה, מנהלת האתר, מציינת כי בנוסף למסלול המיוחד לנכים הותקנו 2 מעליות המסייעות לבעלי מוגבלויות ולנכים בכיסאות גלגלים להגיע לאותם מקומות. המעליות מותאמות לתנאי המציאות הישראלית, כך שכל נכה יוכל להגיע לכותל המערבי ולמקומות נוספים.מימון הפרויקט הגיע ממשרדי התיירות וראש הממשלה.

כתבנו קובי פינקלר מוסר שבימים אלו הסתיימה השתלמות מיוחדת שארגנה החברה לפיתוח מזרח ירושלים למורי דרך לנכים שמטרתה הייתה הצגת השרות החדש לנכים היכולים, כיום, להיות חלק בלתי נפרד מהמבקרים בכותל המערבי.
