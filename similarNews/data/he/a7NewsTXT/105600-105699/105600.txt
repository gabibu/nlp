

ביוזמת חבר הכנסת גדעון סער אושרה אתמול (ב') בקריאה שלישית הצעה לאפשר למפלגות להעביר תקציבים למועמדים מטעמן לבחירות המקומיות.

חבר הכנסת סער קובע כי המציאות המקובלת היום ובה אין באפשרותו של מועמד מפלגתי ברשויות המקומיות לקבל תקציבים מטעם מפלגתו, היא פגיעה בדמוקרטיה.

סער, ועימו חברי הכנסת התומכים בעמדתו טוענים כי העדר תקציב מפלגתי למועמדים האמורים עלול לגרור תלות שלטונית של מועמד שנבחר באילי הון מקומיים וכרישי נדל"ן שידרשו לפרוע את שטר תמיכתם הכלכלית בו בדרך של חקיקת חוקים והטבות. מדובר בפרצה הקוראת לשחיתות להיכנס למנגנון הרשותיות המקומיות, ואותה יש לסתום, אומרים חברי הכנסת.

על מנת למנוע את המציאות ממנה חוששים חברי הכנסת, בראשות ח"כ זער הוחלט כי תקציב של מאה עשרים ושניים אלף שקלים יועמד על ידי המפלגה לרשות המועמד מטעמה בבחירות המוניציפאליות הקרובות בקרית טבעון. בחירות אלה בקרית טבעון היו אלה שעוררו את הסוגיה לאחר שהמועמד בהן איציק קדוש נתקל בקשיי תקציב ובהיעדר התקציב המפלגתי.
(ש)

