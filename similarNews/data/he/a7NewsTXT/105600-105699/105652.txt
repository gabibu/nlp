

68 בני מיעוטים, שוהים בלתי חוקיים, נעצרו היום ברחבי העיר בני ברק, במהלך מבצע שקיימו שוטרי הסיור ומשמר אזרחי של משטרת מרחב דן, בשיתוף האגף לשירותי חירום של העירייה.

בעיריית ב"ב מציינים כי לאחרונה שוב החלו הבני מיעוטים להגיע לאזורם, ובעקבות זאת קרא ראש העיר למשטרה לפעול בנחיצות למיגור התופעה. נציגי המשטרה הבהירו, כי הם מתכוננים לפתוח בפעילות בנושא זה, אך הם מוגבלים בשל חוסר כוח אדם.
בימים הקרובים מתכוונת המשטרה גם לפעול בלילות למעצר עובדים בלתי חוקיים הלנים בבניינים הנבנים והולכים.
