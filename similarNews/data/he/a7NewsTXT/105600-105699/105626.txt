

בתגובה לדברי ח"כ פורז ששינוי תסכים לחזור לממשלה גם עם יהדות התורה, אם יועברו כספים לצרכים לגיטימיים של הציבור החרדי, אמר ח"כ פורוש שמפלגתו לא תישאר בקואליציה אם שינוי תיכנס לממשלה.



חבר הכנסת פורוש מצטט את דברי הרמב"ם בהלכות תשובה. "כל המתוודה ברבים ולא גומר בלבו לעזוב, הרי זה דומה לטובל ושרץ בידו". חברי "שינוי" הם מנפצי תאורת היהדות במדינת ישראל, ונושאים באחריות ישירה לשבר הפוקד את שירותי הדת במדינה, בתקופה בה היו גורם משפיע בממשלה.

ח"כ פרוש הוסיף, כי "שינוי" היא מפלגה שחרתה על דגלה את המאבק בתורת ישראל, ועשתה רבות לערטל את הנוער במדינה מכל זיק של זהות עם היהדות ומורשת האבות. ומכיוון שמפלגה זו אינה משנה את מצעה, אלא מתכוונת בציניות לחזור לממשלה כדי להמשיך למעשה במעלליה   אגודת ישראל תפרוש מהקואליציה, בו ברגע שמפלגת "שינוי" תצורף לממשלה.

הוא הדגיש, כי הנחיה זו ניתנה מגדולי התורה ואינה ניתנת לערעור.
