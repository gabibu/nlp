

התנועה למען איכות השלטון בישראל החלה להחתים אנשים בכל רחבי הארץ כנגד חוק שירות ביטחון (חוק טל). בכוונת התנועה להגיש בקרוב עתירה לבג"צ נגד החוק "המפלה בין דם לדם ופוגע בכבוד האדם", כהגדרתם.

התנועה טוענת עוד כי החוק מנציח פטור גורף מגיוס לשירות ביטחון לעשרות אלפי תלמידי ישיבות שתורתם אומנותם ובכך "נגרם נזק בטחוני קשה למדינת ישראל המצויה מאז הקמתה במאבק על שימור קיומה המותנה בגיוס אזרחיה לשירות הבטחון". חברים בתנועה ומתנדבים העמידו בימים האחרונים דוכני החתמה בכמה ערים גדולות בארץ.

