

בעקבות עצרת של התנועה האיסלאמית שהייתה באום אל פאחם בסוף השבוע , קרא הבוקר נשיא המדינה משה קצב, בראיון לתקשורת, לבחון אם היתה הסתה בדברים שאמר בעצרת ראש התנועה איסלאמית , השיח ראד סאלח, על כך שמדינת ישראל מנסה לפגוע בקדושת מסגד אל אקצה.

לדבריו של קצב דברים ברוח זו עלולים לעודד ערבים ישראלים לקחת חלק בפעולות טרור, ולכן אם יוכח שמדובר בהסתה יש להוציא את התנועה האיסלמית מחוץ לחוק.

כתבתנו תמר יהל מציינת כי גם לפני כחודש אמר הנשיא קצב כי השייח ראד סאלח, יו"ר התנועה האיסלאמית בצפון מסית נגד מדינת ישראל, כאשר הוא מדבר על הסכנה הנשקפת למסגד אל אקצה, וכי דבריו של השייח' הם דברי הסתה קשים ביותר ומסוכנים מאוד.

הנשיא אומר כי דבריו של השייח חסרי כל בסיס, ומדינת ישראל תמשיך לשמור על קדשי האיסלאם, כמו על קדשי העם היהודי.

לכתבה בדף הבית








