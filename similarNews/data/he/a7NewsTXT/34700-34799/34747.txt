

סגן השר שירי ויצמן הגיע היום לסיור במטולה וגבול לבנון. הוא נפגש עם ראש מועצת מטולה קובי כץ ושמע סקירות בטחוניות ממפקדים בכירים בפיקוד צפון. לאחר מכן יצא לסיור בתצפית בכפר רג'ע וצפה לעבר עבודות לשאיבת מי הוואזאני שמבצעים הלבנונים באיזור.

"ישראל תדע לשמור על הזכויות שלה בנושא שאיבת מי הוואזאני. יש לנו קו אדום בנושא", אמר סגן שר הבטחון שירי ויצמן במהלך סיור בגבול לבנון.

עוד הוסיף כי "הבהרנו חד משמעית שלא נקבל הכתבה של עובדות בשטח. לא נסכים לכך שהלבנונים הכניסו כלים ומשנים את המצב הקיים. הבעיה היא לא כמות המים. אם היתה להם בעיה אמיתית בכפרים, יותר קרוב להעביר מים מנהר הליטאני לאותם כפרים. האמריקנים יכולים לשלוח שליח, הם יכולים לעשות את כל הבדיקות הנחוצות ואנחנו נדע מה צריך לעשות", אמר סגן השר ויצמן.
