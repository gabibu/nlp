

אש נפתחה לעבר מוצב צה"ל הסמוך לישוב נווה דקלים שבחבל קטיף. חיילינו השיבו אש לעבר מקורות הירי, איש מחיילינו לא נפגע.

במהלך פעילותם הלילה של חיילינו בטול כרם, עצרו הכוחות את אחמד מהדאווי, מחבל "בכיר" בתנועת הג'יהאד האיסלאמי, שהיה מבוקש בחשד להשתתפות בפיגועי חבלה וירי.

עם מהדאווי שהועבר לחקירת שרות הביטחון הכללי נלכדו בטול כרם ארבעה מחבלים אחרים.

מטען הופעל הבוקר לעבר כח צה"ל בג'נין שלא היו נפגעים ולא נגרם כל נזק.

באזור רפיח איתר צה"ל מנהרה המשמשת להברחת אמצעי לחימה לחבל עזה. כוח צה"ל פוצץ אותה באופן מבוקר.

יצוין כי במהלך הפעילות ברחבי יש"ע נלכדו שלושים ואחד מחבלים מבוקשים.
