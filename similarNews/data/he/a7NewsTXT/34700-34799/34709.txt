

המתאם המיוחד של האו"ם למזרח התיכון טוען כי מחצית מהאוכלוסיה הערבית בשטחי יש"ע מתקיימת ממזון, המסופק לה על ידי ארגון האומות המאוחדות. בישיבה של מועצת הבטחון של האו"ם מסר לארסן כי אחד מכל שני ערבים מובטל, וכי שיעור התושבים העניים באוכלוסיה הגיע ל- 70% ברצועת עזה, ול- 55% ביו"ש.

לארסן גילה שמשלחת של האו"ם, המורכבת מסוכנויות סיוע, תבקר באיזור בקרוב כדי לגבש תוכנית סיוע לערבים. תוכנית זו תוצג בפני המדינות התורמות שיתכנסו בחודש דצמבר. מדינות הרביעיה (ארה"ב, האיחוד האירופי, רוסיה והאו"ם) עומדות בראש תוכנית הסיוע ההומניטרי לערבים.

(עתי"ם - ד.פ.א)
