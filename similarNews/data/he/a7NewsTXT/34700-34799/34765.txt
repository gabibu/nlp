

שירותי החירום של רוסיה סבורים כי יותר ממאה בני אדם נהרגו במפולת השלג בצפון הקווקז. אנשי החילוץ סבורים כי יומיים לאחר האסון, הסיכויים למצוא ניצולים שואפים לאפס, בהתחשב בטמפרטורות הנמוכות באזור ההררי. כ-450 אנשי חילוץ, מצוידים בציוד רב, החלו היום בחיפוש אחר ניצולים, אך פקידים מקומיים גילו פסימיות.

"החיפוש אחר הקורבנות יימשך ימים ואף שבועות, וככל הנראה מספר ההרוגים יעלה על 100", ציין ראש ממשלת צפון אוסטיה, מיכאיל שאטאלוב. כן נמסר כי 26 ניצולים פונו לבתי חולים באזור.

(עתי"ם-איי.אף.פי.,רויטרס,ד.פ.א.)
