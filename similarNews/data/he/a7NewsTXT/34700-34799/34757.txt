

המשטרה סגרה את איזור העיר העתיקה לתנועת כלי רכב וממליצה למבקרים להגיע בתחבורה ציבורית לכותל. "אגד" מפעיל בחול המועד סוכות מערך היסעים מיוחד לכותל המערבי ליהודים שיגיעו לירושלים מכל רחבי הארץ.

מחר תתקיים ברכת הכהנים המסורתית ברחבת הכותל, ולאחר מכן, בסוכה המרכזית תתקיים קבלת הפנים המסורתית למתפללים, על-ידי הרבנים הראשיים לישראל הרב ישראל מאיר לאו והראשון לציון הרב אליהו בקשי דורון, שר הדתות אשר אוחנה ורב הכותל, הרב שמואל רבינוביץ'.
