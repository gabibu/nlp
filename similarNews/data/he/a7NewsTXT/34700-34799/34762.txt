

משטרת ההגירה בירושלים בשיתוף עם מיפלג ההונאה עצרו בימים האחרונים כנופיה של זייפנים יוצאי חבר המדינות שעסקו בזיוף ובסיוע לנתינים זרים אשר שהו במדינת ישראל שלא כחוק. בלשי המשטרה פשטו על המשרד השוכן בירושלים. המשטרה התירה לפרסום את המבצע שכונה "בחירה".

צוות ממשטרת ההגירה בירושלים עצר 25 נתינים זרים אשר שהו באופן בלתי חוקי בישראל. במהלך המעצרים נתפס אזרח זר יוצא חבר המדינות אשר בדרכונו נמצאה אשרת עבודה מזוייפת. במהלך תחקורו במשטרה הודה כי רכש את האשרה בירושלים תמורת 1000 דולר.

דובר משטרת ההגירה, עופר לפלר, אמר כי החקירה נמשכת וכי צפויים מעצרים נוספים על ידי מיפלג ההונאה של משטרת ירושלים.
