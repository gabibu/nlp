

הפניית כספי מדינות ערב והאיחוד האירופי לכיסיהם של בכירים ברש"פ ול"צרכי" הטרור השוטפים, וחוסר תפקודן של המערכות המוניציפליות השונות ברש"פ נותנים את אותותיהם. לפי טענתו של השליח המיוחד למזה"ת טריה לארסן מחצית מהאוכלוסיה הפלשתינית מתקיימת ממזון המסופק לה על ידי האו"ם. לארסן צייר בדבריו בפני ישיבת מועצת הבטחון של האו"ם תמונה קשה על תנאי החיים ברש"פ, כשאחד מכל שני פלשתינים מובטל.

עוד טוען לארסן כי הרש"פ מתמודדת עם משבר פיסקאלי, כאשר ההוצאות הגיעו בחודש ספטמבר ל- 90 מליון דולר, בזמן שההכנסות עומדות על 55 מליון דולר.

הוא גילה שמשלחת של האו"ם, המורכבת מסוכנויות סיוע, תבקר באיזור בקרוב, כדי לגבש תוכנית סיוע לפלשתינים. תוכנית זו תוצג בפני המדינות התורמות שיתכנסו בחודש דצמבר. מדינות הרביעיה (ארה"ב, האיחוד האירופי, רוסיה והאו"ם) עומדות בראש תוכנית הסיוע ההומניטרי לפלשתינים.
