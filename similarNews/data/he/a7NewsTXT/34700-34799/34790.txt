

בשיחה עם כתבת אתר Ynet הטיל יו"ר הכנסת אברהם בורג, ספק בכנות המניעים המובילים את ארצות הברית לאיים על עיראק. לטענתו של בורג רגשי נקמה ואוונגליזם נוצרי הם העומדים העיקריים מאחורי האיום הזה.

"אני מבין את הקשר בין סדאם חוסיין לטרור העולמי, אך מה הקשר בין סדאם חוסיין ל-11 בספטמבר? לא ברור לי. יש כאן איזו שהיא יומרה נוצרית אוונגליסטית גדולה מאוד" אמר בורג והוסיף כי "יש כאן איזושהי יומרה נוצרית אוונגליסטית גדולה מאוד, לשנות את המשטר בעיראק ולהמליך מלך דמוקרטי, כלומר, להתערב בכוח גדול מאוד בחייה של מדינה ריבונית אחרת".

כמו כן אמר בורג כי רגשי נקמה על ארועי האחד עשר בספטמבר ועל כשלון ממשל בוש האב הם בבסיס מניעיו של הנשיא האמריקאי.

לשאלת הכתבת דיאנה בחור "האם המלחמה נגד עיראק מוצדקת בעינך?" אמר בורג כי "זאת ללא ספק מלחמה בסימן שאלה. אני מסתמך בין היתר על מאמר של בוב סימון, עיתונאי CBS, אשר כתב שמנקודת השקפתו ומנקודת מבט אמריקנית, המלחמה הזאת מיותרת. המלחמה הזאת בהחלט מספקת את יצר הנקמה האמריקני ואת תפיסת העולם הרפובליקנית של שחור ולבן. של טוב מוחלט ורע מוחלט. אין אפור באמצע. לדעתי זה לא נכון שארה"ב תצא למלחמה כשאירופה לא איתה וכשעמדתה של אנגליה אינה ברורה. ישנם יותר קולות של סימני שאלה מאשר של סימני קריאה".

"אני מבין את הקשר בין סדאם חוסיין לטרור העולמי, אך מה הקשר בין סדאם חוסיין ל-11 בספטמבר? לא ברור לי. אנחנו, הישראלים, הרבה יותר פשרניים מן האמריקנים, והרבה יותר מוכנים להידברות מהם. האמריקנים הם הקאובוי המוחלט היום".
