

מפולת השלגים הענקית, שגרמה ביום שישי ל- 30 הרוגים ול- 100 נעדרים בקווקז הרוסי, מקורה בקרחון ענק שניתק ממקומו. כתוצאה מכך השמידו מליוני מטרים מעוקבים של קרח כל סימן חיים לאורך 33 ק"מ. כך הודיע בשבת נשיא רפובליקת צפון אוסטיה. "זה אירוע ראשון מסוגו באיזורנו ההררי", אמר הנשיא אלכסנדר דזאסוקוב, ברשת הטלוויזיה NTV.

הקרחון מיילי שגרם לאסון שוכן בגובה של יותר מ- 2,500 מטר, באיזור בין שתי הפסגות בשרשרת הרי הקווקז, הר קאזבק (5,033 מטר) והר אלברוז (5,633 מטר). לדברי דזאסוקוב, אי-אפשר היה לצפות את האסון לפני התרחשותו.

(עתי"ם - איי.אף.פי)
