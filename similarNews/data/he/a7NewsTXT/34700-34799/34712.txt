

הפנטגון מסר לידיו של הנשיא ארה"ב ג'ורג' בוש בתחילת החודש את כל האופציות הצבאיות כדי לפתוח בהתקפה נגד עיראק. כך הודיע דובר הבית הלבן ארי פליישר בראיון שפורסם בעיתון ניו-יורק טיימס.

"יש בידיו של הנשיא עכשיו כל האופציות, אבל הוא עדיין לא קיבל החלטה", אמר פליישר. עד כה, הוא הדגיש בקביעות לעיתונות שעל שולחנו של בוש "לא מונחת עוד תכנית כלשהי".

היומון הניו-יורקי מגלה עוד, בהסתמכו על מקורות בפנטגון, שאופציות אלה, מאוד מפורטות, נמסרו לנשיא לפני נאומו בפני העצרת הכללית של האו"ם, על ידי מפקד הכוחות האמריקניים במפרץ, גנרל טומי פרנקס. זה הציגם בהמשך למטות המשולבים, מסרו אותם מקורות ליומון.

פרנקס הודיע בשבת בכוויית שהכוחות האמריקניים במפרץ "מוכנים" לתקיפה צבאית אפשרית נגד עיראק. "אנו מוכנים לבצע את כל מה שנידרש", אמר.

המקורות של הניו-יורק טיימס סירבו להיכנס לפרטים של התוכניות, והם רק ציינו שכל התקפה תתחיל בהפצצות ממטוסי B-2 להשמדת שרשרת הפיקוד, המטה הכללי ומערכות ההגנה האנטי-אווירית של עיראק.

היעד העיקרי של התקפות אלה יהיה לנתק את הקשר עם בגדד, כדי לבודד את סדאם חוסיין מכוחותיו בשטח.

ההתקפה האווירית תלווה בנוסף במבצע קרקעי, בהשתתפות עשרות אלפי חיילים מכוויית, ואולי גם ממדינות אחרות באיזור, מגלה העיתון.

עוד מוסר הניו-יורק טיימס, שהפנטגון רואה בחודשים ינואר ופברואר את התקופה המתאימה ביותר לפתיחה במלחמה: בתקופה הזו של השנה הימים הם קצרים, דבר שיפריע יותר לעיראקים מאשר לאמריקנים, המצוידים במכשירים לראיית לילה, והטמפרטורות הנמוכות יסייעו לכוחות האמריקניים המצוידים בבגדים המגנים מפני נשק ביולוגי או כימי.

שר ההגנה האמריקני דונלד ראמספלד אמר שהוא איננו מופתע כלל מדחייתה של עיראק להחלטה אפשרית חדשה של האו"ם, וסירב לגלות אם עובדה זו תוביל את ארה"ב לפתוח בפעולה צבאית נגד בגדד.

"כל מי שעקב אחרי המאורעות בעשור האחרון יכל להבחין שממשלת עיראק התעלמה מ- 16 ההחלטות של האו"ם, ומשנה עמדה כאשר היא סבורה שזה מועיל מבחינה טקטית", הוסיף.

כאשר נשאל אם הסירוב העיראקי הזה יכול להצדיק פעולה צבאית אמריקנית, הודיע ראמספלד: "כמובן, סוג זה של החלטה שייך לנשיא (בוש), אחרי שהוא ידון על כך עם קולין פאוול ואחרים, שעובדים על ההיבט הקשור לאו"ם בפאזל זה".

"לא מדובר כאן בעיראק וארה"ב, אלא בעיראק והאו"ם", הדגיש מס' 1 בפנטגון.

העיראקים "ממשיכים לעשות מה שעשו לאו"ם במשך שנים רבות, ויש להעמידם במבחן בנושא זה", הוסיף.
