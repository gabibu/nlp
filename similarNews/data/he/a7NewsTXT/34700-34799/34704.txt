

המתמודד לראשות מפלגת העבודה, ח"כ חיים רמון, אמר לפני זמן קצר בראיון לרשת ב' כי "אם ראש הממשלה אריאל שרון חושב שערפאת אחראי לטרור שיוציא אותו מפה ונגמור את הסיפור". עם זאת הבהיר רמון כי הוא משוכנע שלערפאת אין יכולת שליטה ברחוב הפלשתיני. "ערפאת באמת לא רלוונטי ואין משמעות אם הוא בכלא במוקעטה ברמאללה. הרי הוא ממילא גורם לא משמעותי. הפעולה היא לא רצינית ואין לה שום משמעות", סיכם רמון.
