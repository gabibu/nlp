

פסגת מנהיגי מדינות ערב תיפתח היום בביירות. בוועידה לא ישתתפו רבים מהמנהיגים של המדינות הערביות, וביניהם נשיא מצרים חוסני מוובארק ומלך ירדן עבדאללה.

גם יאסר ערפאת לא יגיע לוועידה. ערפאת הודיע אמש כי לא יצא לוועידה מכיוון שהוא אינו מוכן לקבל את התנאים שהציבה ישראל בעניין יציאתו. ככל הנראה ינאם ערפאת בוועידה בשידור טלוויזיה לווייני.

נזכיר כי רה"מ אריאל שרון אמר אמש כי ישראל לא תתיר את צאתו של ערפאת לוועידה אם לא יעמוד בשני תנאים: הראשון - שיכריז בפני עמו על הפסקת האש והאלימות והשני - שארצות הברית תאפשר לישראל למנוע את חזרתו של ערפאת לאוטונומיה במקרה שבעת היעדרו יתבצעו פעולות טרור.

