

ראש הממשלה אריאל שרון יכנס הלילה את כל שרי הממשלה לדון בתגובת ישראל לטבח אתמול במלון בנתניה.

מערכת הביטחון קיימה בחג התייעצויות רחבות, בראשות שר הביטחון בנימין בן אליעזר ובהשתתפות הרמטכ"ל, ראש אמ"ן, ראש השב"כ ובכירים נוספים. בהתייעצויות נבחנו החלופות לפעילות תגובה של צה"ל בשטחי יש"ע והערכות לגבי ההתרעות לפיגועים בתקופה הקרובה.

במערכת הביטחון מעריכים כי צה"ל יגיב בחומרה על הטבח בנתניה, ויגבה מהפלשתינים מחיר כבד. יחד עם זאת הדגיש שר הביטחון בהתייעצויות כי ישראל תשאף להשאיר גם אחרי התגובות הקשות לפיגוע צוהר מדיני שיתן תקווה להמשך דיאלוג מול הרשות הפלשתינית.
