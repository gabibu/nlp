

בפתח ישיבת הממשלה אמר ראש הממשלה אריאל שרון כי הוא החליט לכנס את הממשלה לאור כל מה שמתרחש - "הגברת הפעילות החבלנית, פעולות הטרור, שמאחוריהן עומד אדם אחד -ערפאת".

שרון כינס את הישיבה בתגובה לפעולת הטרור הרצחנית בנתניה ובאלון מורה. שרון הוסיף: "כל עוד שהרשות הפלשתינית לא נוקטת ולו צעד אחד קטן ביותר נגד הטרור, החלטתי שהממשלה תתכנס הערב ותקבל כמה החלטות במהלך הדיון".

מקורות ביטחוניים בירושלים סבורים כי שרי הימין בממשלה ובראשם נתן שרנסקי ואלי ישי ידרשו הכרזה על הרשות הפלשתינית כאוייב.
