

במסגרת מאבק על השליטה במתחם הר הבית בין ירדן לבין הרש"פ, מתכוונת ירדן לבצע שינויים בהנהלת הוואקף בקרוב, כך מסר הלילה בכיר בוואקף המוסלמי בהר הבית.

לדברי המקור הבכיר מתכוונת ירדן להוציא לגמלאות את השייח' מוחמד חוסיין, הדרשן המרכזי של הר הבית, הנחשב לאוהד נלהב של הרש"פ. בעבר, כאות למורת רוחה, הישעתה אותו ירדן מתפקידו למשך מספר חודשים והקפיאה את משכורתו. העניין נפתר רק לאחר התערבותו האישית של ערפאת.

המקור הוסיף כי ירדן מתכננת לערוך שינויים גם במערך האבטחה על הוואקף המוסלמי ובמחלקת הכספים של הנהלת הוואקף.

"ירדן פתחה במהלך זה בשל שאיפתה לחזק את שליטתה בהר הבית, על רקע מאבקי שליטה בין הממלכה ההאשמית ובין הרש"פ על המתחם", אמר.
