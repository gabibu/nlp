

בעקבות הפיגועים הרצחניים בימים האחרונים קיים מפכ"ל המשטרה הערכת מצב עם סגל הפיקוד הבכיר של המשטרה.

בהתייעצות הוחלט כי השוטרים, לוחמי מג"ב ומתנדבי המשמר האזרחי ימשיכו בפעילות אינטנסיבית בתוך הערים ומחוצה להן. בעקבות הפיגוע הקשה בנתניה הוחלט גם לתגבר אבטחה במקומות רגישים כדוגמת בתי מלון, בתי כנסת ומקומות נוספים המהווים מוקדים בחג הפסח וחול המועד.

החל ממחר בבוקר תקבל המשטרה מהצבא 9 פלוגות אשר יפרסו בעוטף ירושלים ומרחב התפר במהלך סוף השבוע. יש לציין כי התראות על פיגוע בירושלים ובמרחב התפר התקבלו בהיקף חסר תקדים בימים האחרונים.
