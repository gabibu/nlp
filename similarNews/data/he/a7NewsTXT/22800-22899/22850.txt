

"נסיוננו מורה שאין דרך אחרת. אין קיצורי דרך. צריך להרוס את הרשות הפלשתינית. כל השאר זה משחקים", כך אמר בליל הסדר השר לבטחון פנים עוזי לנדאו בתשובה לשאלות כתבים ליד מלון "פארק" בנתניה, שעה קלה לאחר הפיגוע בו נרצחו 20 ישראלים ותיירים ונפצעו יותר מ-153 אנשים.

"זה לא טרור, זה טבח", אמר לנדאו על הפיגוע במלון והוסיף כי יש להפסיק ולדבר על תגובות ולחילופין יש להרוס את הרשות הפלשתינית ואת תשתיות הטרור שלה.

לנדאו הציע "להיכנס ולעשות כל שדרוש ולא להפסיק לפני שמסיימים את המלאכה. יש לחתור לשליטה בטחונית גמורה של ישראל בשטח".
