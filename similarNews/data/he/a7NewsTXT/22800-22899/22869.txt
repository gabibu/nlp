

אמש סמוך לשעה 19:15 התפוצץ מחבל ערבי בתוך האולם המרכזי של מלון "פארק" בנתניה. המחבל נכנס לאולם מבלי שהמאבטח הבחין בו. הוא פוצץ מטען שנשא על גופו באמצע האולם שבו חגגו מאות ישראלים את ליל הסדר. הפיצוץ היה בעוצמה רבה, והוא גרם להרס רב באולם.

בפיגוע נרצחו 21 בני אדם ונפצעו כ-130 אזרחים. בשישה בתי חולים ברחבי הארץ עדיין מאושפזים 54פצועים. מצבם של 15 פצועים מוגדר קשה.

הזרוע הצבאית של החמאס, גדודי עז א דין אל קאסם, קיבל עליו את האחריות לפיגוע.

עד כה הותרו לפרסום שמותיהם של 13 מתוך 21 קורבנות הפיגוע:
סמל ראשונה סיון וידר, בת 21 מהיישוב בקעות, שבבקעת הירדן.
אליהו נקש, בן 85 מת"א.
ארנסט וייס, בן 80 מפתח-תקווה.
פרלה הרמן, בת 70 משוודיה.
רשל עירית, בת 45 ממושב חרב לאת, תיטמן בצהרים בבית העלמין במושב.
יהודית קורמן מרמת השרון תובא למנוחות בעוד שעה ב-11:00 בבית העלמין הישן בעירה.
ג'ורג' יעקובוביץ', בן 78 מחולון, יובא למנוחות בשעה 13:00 בבית העלמין ירקון.
בני הזוג עידית ואנדריי פריד, בני 40 מנתניה, מובאים כעת למנוחות בבית העלמין בנתניה.
בני הזוג דבורה ומיכאל קרים ייטמנו בבית העלמין בנתניה בשעה 12:00.
רב סמל אברהם בקרמן, בן 25 מאשדוד, יטמן ב-13:00 בבית העלמין הצבאי בעירו.
