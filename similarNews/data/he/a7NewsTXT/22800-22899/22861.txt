

בשישה בתי חולים ברחבי הארץ מאושפזים עדיין 54 פצועים מהפיגוע הרצחני במלון "פארק" בנתניה, הערב. מצבם של 15 פצועים מוגדר קשה.

בבית החולים "מאיר" בכפר סבא מאושפזים 5 פצועים, מצבו של אחד מהם קשה. בבית החולים "הלל יפה" בחדרה מאושפזים 22 פצועים, בהם חמישה במצב קשה. בבית החולים "שיבא" בתל השומר מאושפזים 3 פצועים- כולם במצב קשה.

בבית החולים "בילינסון" בפתח תקווה מאושפזים 5 פצועים, מצבו של אחד מוגדר קשה. בבית החולים "לניאדו" בנתניה מאושפזים 15 פצועים- 2 מהם במצב קשה. בבית החולים "איכילוב" בת"א מאושפזים 4 פצועים, 3 מהם במצב קשה.
