

בכירי הרש"פ הכחישו את דיווחי כלי התקשורת בישראל לפיהם הם דחו את הצעת הגישור של הגנרל זיני. מקור בטחוני פלשתיני בכיר אמר "בפגישה הביטחונית שהתקיימה לפני יומיים עם הצד הישראלי הגשנו את הערותינו על המסמך ולא דחינו אותו על הסף", אמר.

לדבריו, הפלשתינים דורשים לשנות את סעיפי מסמך טנט. הפלשתינים מתנגדים ללוח הזמנים אותו קובע מסמך טנט ולדרישה לעצור מחבלים מבוקשים.
הפלשתינים דורשים גם כי ישראל תפסיק את מניעת הטרור על ידי ביצוע מדיניות "הסיכול הממוקד" וכי היא תיסוג ותתפרס בנקודות בהן ניצבה לפני פרוץ "מלחמת אוסלו".

עוד אמר המקור "אנו אמורים לשוב ולהפגש עם הגנרל זיני בעוד יומיים כדי לקבל את תשובתו להערותינו".

מקורות בטחוניים ישראלים מסרו הערב כי ישנו סיכוי קלוש שהפגישה הבטחונית שנועדה ליום ג' בלילה תתקיים וכי נראה כי היא תדחה ליום ד'.
