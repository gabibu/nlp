

סמוך לשעה 8:45 חדרו מחבלים ליישוב אלון מורה ופתחו בירי לכל עבר.

כתבנו קובי פינקלר מדווח כי עד-כה ידוע על חמישה נפגעים בפיגוע החדירה לבית במרכז היישוב אלון מורה. מדיווח ראשוני עולה כי ארבעה פצועים במצב קשה עד אנוש. . ככל הנראה מדובר בארבעה אזרחים, ייתכן בני משפחה אחת.

צוותי מד"א של יישובי גב ההר בשומרון הוזעקו לאלון מורה ונערכים כעת לפינוי הפצועים לבתי החולים. למקום הוזנק גם מסוק של חיל האוויר.

כיתת הכוננות של היישוב הוקפצה למקום ומנסה לאתר את המחבל או המחבלים שחדרו ליישוב.
תושבי היישוב נצטוו להשאר בבתיהם, כדי לאפשר לכוחות צה"ל ולכיתת הכוננות לסרוק את היישוב בצורה בטוחה יותר. ייתכן כי המחבל שחדר ליישוב מתבצר באחד הבתים במקום.
פרטים בהמשך.
