

המשטרה עדיין לא קיבלה הנחיות מהיועץ המשפטי לממשלה, כיצד לנהוג בעקבות דו"ח מבקר המדינה על מימון הבחירות של אריאל שרון, כך אמר היום מפכ"ל המשטרה בשיחה עם עיתונאים בחפ"ק של המשטרה בתחנת המשטרה במשגב, בו הוא ביקר יחד עם השר לבטחון פנים, עוזי לנדאו.

בתשובה לשאלה אמר המפכ"ל כי עדיין יש התרעות על פיגועים במקומות שונים ברחבי הארץ, וכי המשטרה ממשיכה להיות ערוכה ופרוסה ואינה יכולה לסמוך על הסכם מדיני.
