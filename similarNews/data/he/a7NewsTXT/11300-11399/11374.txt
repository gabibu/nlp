

במאמץ לעודד את הכלכלה הכושלת בארה"ב הוריד אתמול הבנק הפדראלי האמריקני את שער הריבית הראשי שלו בחצי נקודה ל-2.5%. לדעת רבים מתקדמת הכלכלה שם למצב של מיתון.

זו היא הורדת הריבית התשיעית השנה, וכתוצאה מכך ירדה הריבית לרמה הנמוכה ביותר מאז 1962.
ביום שלישי אכן אמר היועץ הכלכלי של הבית הלבן גלן האברד כי עקב הפיגועים של ה-11 בספטמבר ייתכן מיתון בארה"ב.

"הסיכויים של הכלכלה האמריקנית לטווח הקצר אינם טובים", היועץ הכלכלי הסביר כי אם במהלך השבועות הקרובים ירד אימון הצרכנים והמשקיעים הכלכלה עומדת בפני סיכונים חמורים, העלולים להביא "לתקופה משמעותית של צמצום בפעילות".

האברד הוסיף כי "ההתחדשות הכלכלית תתחיל ב-2002", וחזר על דבריו של הנשיא בוש על אודות הצורך בצעדים נוספים בתחום ההוצאות הציבוריות, וזאת כדי לסייע לכלכלה לצאת מהמשבר.

קנט קונרד, יו"ר ועדת התקציבים של הסנט, אמר מצדו, כי יש "אחידות דעים" בין הבית הלבן לבין הקונגרס על אודות הצורך לנקוט צעדים נוספים בתחום ההוצאות הציבוריות. הוא הוסיף כי נותר כעת להגיע להסכם על הפרטים, ועל אופן נקיטת הצעדים האלה.
