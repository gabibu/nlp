

רוסיה ואיראן חתמו אתמול על הסכם לשיתוף פעולה צבאי שיאפשר את חידוש מכירת הנשק הרוסי לטהרן. הסכם זה מסכן את ההתחממות ביחסים בין מוסקווה לבין וושיגנטון.

מכירת הנשק לאיראן, מדינה שארה"ב מחשיבה כמדינת טרור, תכניס לרוסיה 300 מיליון דולר לשנה. על פי הדיווחים ממוסקווה ומטהראן מדובר בעסקת נשק שתתפרס על פני חמש שנים.

"הסכם זה אינו סודי. הוא תואם את כל הנורמות של הזכות הבינלאומית, ואת ההתחייבויות הבינלאומיות של רוסיה", אמר שר ההגנה הרוסי סרגי איבנוב.

בתחילת ביקורבן ארבעה ימים ברוסיה אמר מצדו שר ההגנה האיראני עלי שאמחני כי "יש להודות לרוסיה על חיסול הסכם גור-צ'רנומירדין". הסכם זה, שנחתם ב-1995, על ידי סגן נשיא ארה"ב דאז אל גור, וראש ממשלת רוסיה ויקטור צ'רנומירדין, אוסר מכירת נשק קונבנציונלי רוסי לטהרן אחרי דצמבר 1999.

יצוין כי בנובמבר 2001 גינתה רוסיה את ההסכם, ומאז הביעו האמריקנים פעמים רבות את דאגתם על כך. שר החוץ האמריקני קולין פאוול הזהיר כי נוכח שיתוף פעולה זה וושיגנטון "לא תעצום את עיניה".
