

צוותי ההצלה, העובדים בין הריסות במרכז הסחר העולמי בניו יורק, גילו גופות נוספות ובכך הגיע המניין הרישמי של המתים היום ל-344. רק 289 מהם זוהו.

מספר הנעדרים ירד ל-5,219, לאחר מציאת הגופות ועידכון שהתקבל מחברות וממדינות זרות בעקבות הודעות עובדים ואזרחים זרים.

ביום שני התגלו לפחות 30 גופות נוספות, לאחר שאגורנים ענקיים הרימו גושי בטון ומתכת ענקיים. פקידים בעיריית ניו יורק לא מסרו כמה מגופות אלה היו של כבאים, אך בדיווחים לא רישמיים נמסר שמספרם הגיע ל-16. בסך הכל נעדרים 343 עובדי הצלה ושוטרים.
