

הקבינט המדיני-בטחוני זומן הלילה על-ידי ראש הממשלה, בעקבות הפיגוע באלי-סיני. לאחר שמיעת דיווחים מדיניים מודיעיניים האשים ראש הממשלה את ערפאת באחריות לפיגוע ואמר כי "הרשות הפלשתינית והעומד בראשה נושאים באחריות למניעת פעולות טרור המתבצעות על ידי טרוריסטים הפועלים משטחה ויוצאים משטחה".

שרון ציין כי הפיגוע באלי-סיני הוא פיגוע טרוריסטי חמור. וצה"ל ינקוט בכל האמצעים הדרושים להגנת ישראל ותושביה. שרון קרא לארה"ב ולקהילה הבינלאומית להכריז על ארגוני הטרור-החמאס, הג'יהאד האסלאמי והחיזבאללה כארגוני טרור נגדם יש לפעול באופן מידי.

