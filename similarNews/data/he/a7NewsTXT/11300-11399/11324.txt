

העיתונות הירדנית פירסמה היום את דברי המלך עבדאללה, שאמר כי קיבל מנשיא ארה"ב ג'ורג' וו. בוש הבטחה חד-משמעית לפיה אף מדינה ערבית, כולל עיראק, לא תהיה מטרה במסגרת התגובה הצבאית האמריקנית לאחר פיגועי ה-11 בספטמבר.

העיתונים לא התייחסו להכחשת הבית הלבן בנושא, שפורסמה שעות אחדות לאחר סגירת המערבות.

"הוא (בוש) לא אמר את זה. המידע אינו נכון", אמר בשעה מאוחרת יותר דובר הבית הלבן ארי פליישר, במקביל לפירסום דבריו של שר החוץ קולין פאוול בשידור טלוויזיה, לפיהם נשיא ארה"ב "לא שלל אפשרות מתקפה" על כל מטרה שהיא.
