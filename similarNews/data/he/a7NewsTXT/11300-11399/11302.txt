

ב 1 באוקטובר יחלו הרשויות המקומיות בכל רחבי הארץ לאכוף את הצו בדבר הרחבת חלות ההגבלה על העישון במקומות ציבוריים.

הצו החדש כולל איסור לעשן במסעדות, בבתי קפה ובאולמות אירועים (למעט באזורים שהוקצו לכך, ושאינם עולים על שליש מהשטח), וכן איסור גורף ומלא לעשן במוסדות חינוך, בבתי חולים ובמרפאות. העובר על הצו צפוי לקנס של 280 שקלים.

ראש השלטון המקומי עדי אלדר אמר, כי הוא מקווה שהתושבים יקבלו את הצו החדש בהבנה, ולא ייקלעו לעימותים מיותרים עם הפקחים העירוניים שיפעלו לאכיפת החוק.
