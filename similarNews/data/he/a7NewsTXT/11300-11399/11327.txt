

למשטרת יהודה ושומרון טרם ידועה זהותו של האיש שגופתו נמצאה ביום שני במערה, שני קילומטר צפונית לואדי קלט.

כתבת עתי"ם מוסרת כי את הגופה, שנמצאה במצב של רקבון מתקדם, מצא רועה צאן בדואי שהוביל את משטרת מעלה אדומים למקום. להערכת המשטרה מדובר בגבר כבן 30. בשל מצב הגופה לא ניתן היה לזהות אם יש סימני אלימות עליה.

גופת האלמוני הועברה למכון לרפואה משפטית באבו כביר לשם זיהוי. על הגופה לא נמצאו מסמכים מזהים או ממצאים כלשהם. משטרת מעלה אדומים פתחה בחקירה.
