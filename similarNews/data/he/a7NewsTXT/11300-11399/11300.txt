

השר דני נווה נועד אתמול בקהיר עם יועצו המדיני של נשיא מצרים, עוסמה אל באז.
השר נווה עידכן את אל באז בהתפתחויות המדיניות האחרונות והעלה בפניו את תנאי כליאתו הקשים של הישראלי, עזאם עזאם, אותו ביקר נווה קודם לכן בכלאו. עזאם כלוא במצרים מזה 5 שנים, במסגרת עונש מאסר של 15 שנים שהוטל עליו בטענה כי הוא ריגל לטובת ישראל.

נווה נפגש לפני הנסיעה עם ראש הממשלה שרון ועם בני משפחתו של עזאם עזאם, ושמע מהם פרטים מלאים על המשא ומתן שהתנהל בעבר לשחרורו של עזאם מהכלא, ועל כך שבחודשים האחרונים נמנע מהם מלפגוש את עזאם כשבאו לבקרו בכלא בקהיר. אחיו של עזאם נלווה לנווה.
