

ארה"ב יודעת "בערך" היכן מסתתר אוסאמה בן לאדן", כך אמר שר ההגנה האמריקני דונאלד ראמספלד בדרכו למזרח התיכון.

ראמספלד אמר כי אחת ממטרות נסיעתו היא להרחיב את שיתוף הפעולה בתחום המודיעין עם המדינות בהן יבקר, על מנת להגביר את הלחץ על בן לאדן.

"אני חושב שבסופו של דבר, לא טיל שיוט ולא מפציץ יהיו הגורמים המכריעים במאבק בטרור", אמר ראמספלד וציין כי ארה"ב מתמקדת בתחום המודיעין שיאפשר לחסל את רשת הטרור ולשים לה קץ.
עוד אמר שר ההגנה כי אין בכוונתו לבקש מסעודיה גישה לבסיסים הצבאיים או למיתקנים לכוחות האמריקנים לקראת מבצע צבאי, אך ידון עימם בתנאים שיאפשרו לנהל משא מתמשך נגד הטרור.באשר לתפקידה של אוזבקיסטן במאבק בטרור, אמר ראמספלד כי טרם נתקבלה כל החלטה בנושא, והתחמק משאלה בנוגע לאפשרות של נוכחות צבאית אמריקנית במדינה זו.


