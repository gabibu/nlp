

עיתונים בלבנון מדווחים הבוקר כי שר החוץ הגרמני יושקה פישר, אמור להגיע בקרוב לביקור במדינה. לטענת העיתון "א-נהאר" הלבנוני, מטרת ביקורו של פישר היא לדון עם ראשי הממשל הלבנוני בעמדתם לגבי הקואליציה העולמית המתגבשת למלחמה בטרור.

העיתון הלבנוני "דיילי סטאר" טוען כי מטרת ביקורו של פישר היא לדון בחילופי שבויים בין ישראל לחיזבאללה.

יצויין כי נסראללה אמר בשבוע שעבר כי המו"מ בין ארגונו לישראל קרוב לסיומו והמחלוקת היא כמה ערבים תשחרר ישראל.
