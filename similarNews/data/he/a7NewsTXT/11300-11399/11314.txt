

בניו יורק נפתחה אמש מגבית מיוחדת של יהדות ארצות-הברית לגיוס תרומות למדינת ישראל, במעמד תורמים בולטים למען ישראל וראשי הקהילות היהודיות בארצות-הברית.

המגבית היא חלק ממסע הזדהות כולל של יהדות העולם עם ישראל, המשותף לקהילות היהודיות בחו"ל ולסוכנות היהודית.

ראש הממשלה, אריאל שרון, נשא נאום טלוויזיוני באוזני המתכנסים אמש בניו-יורק ושיבח אותם על יוזמתם.

יושב ראש הסוכנות, סליי מרידור, אמר באותו מעמד כי כל גילוי סולידריות של יהודי אמריקה למען ישראל מחזק את המוראל כאן.
