

מתוצאות סקר שהתפרסם היום עולה כי ליותר מ-56 מיליון סינים יש גישה לאינטרנט בבתיהם. סין היא המדינה השניה בעולם אחרי ארה"ב במספר המשתמשים באינטרנט, ותוך ארבע שנים תהיה הראשונה בעולם, ציינו החוקרים. הסקר נערך ע"י החברה לסקר שווקים איי.סי.נילסן.

בארה"ב, שבה יש 166 מיליון משתמשים, ובמדינות מפותחות אחרות רמת המחוברים לרשת מגיעה לכ-60 אחוז ולכן פוטנציאל הצמיחה שלהן קטן יותר מאשר בסין.

נציין כי הנגישות לאינטרנט בסין עדיין מוגבלת מאוד, והשלטונות חוסמים גישה לאתרים רבים הנראים להם כמכילים חומרים לא מתאימים, ביניהם אתרי חדשות רבים.
