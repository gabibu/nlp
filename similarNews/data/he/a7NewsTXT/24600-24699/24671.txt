

שלושת הפלשתינים שנהרגו אמש מירי כוחות צה"ל סמוך לגדר ההתיישבות נצרים, היו בני 14, כך מסרו היום מקורות ביטחוניים פלשתינים.

יש לציין כי אמש התקרבו שלושה פלשתינים לגדר התוחמת את ההתיישבות נצרים. כוח צה"ל זיהה אותם ופתח לעברם באש. כתוצאה מכך נהרגו השלושה וסריקות נרחבות בוצעו באזור.

דובר צה"ל פירסם הבוקר הודעה בה נאמר כי "על גופות המחבלים שניסו לחדור אמש לישוב נצרים נמצאו מיטען מאולתר, גרזן, רימון ו-4 סכינים".

יש לציין כי כבר בתחילת השבוע התריע דובר צה"ל כי ארגוני הטרור אינם בוחלים גם בניצולם של ילדים וגובר השימוש שהם עושים בילדים וקטינים לצורך ביצוע פיגועי התאבדות וטרור.




