

משטרת ברלין הכחישה את הידיעה ששודרה בגלי צה"ל, ובה נאמר כי יעצה ליהודים בברלין להפסיק לענוד מגן דוד וסמלים יהודיים אחרים.

"משטרת ברלין לא נתנה מעולם עצה כזו. טענה זו היא שערורייתית", אמר דובר המשטרה מאתיאס פראנגה. "אין במשטרה דובר בשם לארס זולמן", הוסיף, בצטטו את השם שנמסר בידיעה כשמו של דובר משטרתי. "כל העניין הזה אינו נכון, מעולם לא חשבו במשטרת ברלין בכיוון הזה", הדגיש הדובר.

האזהרה לכאורה נאמרה בעקבות התקפות על יהודים ואתרים יהודיים בגרמניה בשבועות האחרונים, על רקע הסכסוך במזה"ת.
