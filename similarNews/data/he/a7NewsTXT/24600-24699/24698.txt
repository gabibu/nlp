

חברי הדומה, הבית התחתון של הפרלמנט הרוסי, אישרו פה אחד הצעת החלטה הקוראת לאו"ם להטיל סנקציות, בהן כלכליות על ישראל, אם זו תעמוד בסירובה להסיג את כוחותיה משטחי הרשות.

"מבצע צבאי רחב היקף מתנהל נגד אוכלוסייה שכמעט ואינה חמושה. אולם לקריאות הקהילה הבינלאומית להפסיק את הפעילות הצבאית ולשוב לשולחן המו"מ אין תוצאות", נאמר בנוסח ההחלטה.
כתבנו הצבאי קובי פינקלר מציין כי במבצע נמצאו מעבדות חבלה ומחסני נשק רבים וכן תחמושת בבתי אזרחים.

"למבצע של שלטונות ישראל אין שום קשר למאבק בטרור. מנהיגי הפלגים הקיצונים לא סבלו מהפעילות הצבאית, שלא כמו הרשות הפלשתינית, מה שמוכיח שמדובר במבצע המכוון נגד ממשלו של ערפאת", נאמר עוד במסמך.
