

נשיא המדינה משה קצב ושר הביטחון בנימין בן אליעזר העניקו את אותות "יקיר קרן ליב"י" ל-21 פעילים מהארץ ומחו"ל שתרמו בשנים האחרונות תרומות יחודיות לקרן ליב"י ולחיילי צה"ל באמצעות פעילויות ארוכות טווח.

בדברי ברכתו ציין הנשיא קצב את העובדה שצה"ל הוא הצבא המוסרי ביותר בעולם והביא כדוגמא את קרבות ג'נין בהם נפלו לוחמים רבים רק משום שלא רצו לפגוע בחפים מפשע.

השר בנימין בן אליעזר ציין את תרומת קרן ליב"י לצמצום הפערים החברתיים בישראל. הוא הוסיף כי בימים אלה אנו שוב עדים לגלי הזדהות חסרי תקדים המעידים על כך שרוח העם חזקה.
