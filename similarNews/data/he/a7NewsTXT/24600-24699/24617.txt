

מ"מ נציב כבאות והצלה ששי קציר הורה לשירותי הכבאות ברחבי הארץ להיערך בכוננות מוגברת מתוך מטרה למנוע שריפות רבות העלולות להיגרם ממדורות ל'ג בעומר וממזג האוויר.
דובר נציבות כבאות והצלה פרסם הנחיות ובהן נקרא הציבור להיזהר ולהיערך מראש.

הדובר הוסיף כי במקרה של שריפה: "פעל מייד לכיבוייה, ובמקביל, טלפן 102 לתחנת מכבי אש והצוותים המיומנים יגיעו במהירות האפשרית לכבות את השריפה. אסונות ונזקים רבים נגרמים מדי שנה בגלל חוסר זהירות בשימוש באש".
