

יו"ר התאחדות הכדורגל האירופית (אופ"א), השוודי לנארט יוהאנסון, דחה בסטוקהולם את הבקשה שהגישו מספר מדינות ערביות, בהן עומאן וכוויית להשעות את ישראל.

"אנו מתכוונים לאמוד את המצב, כל מקרה לגופו. בהתאם לבדיקות האלה, נחליט אם המשחק הנוגע בדבר יתקיים או לא. אין אנו חושבים שנחוץ להשעות את ישראל, אך נכבד את החלטות האו"ם, אם הדבר יידרש", ציין יוהאנסון, בשולי היום השני של כינוס הוועד הפועל של אופ"א.

התאחדות הכדורגל הבינלאומית (פיפ"א) אימצה עמדה דומה, כשהחליטה לשגר ועדת בדיקה לפני כל משחק רשמי בו מעורבת קבוצה ישראלית.
