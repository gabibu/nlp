

יהודים צרפתים רבים רכשו לאחרונה דירות יוקרה בעיר אילת בשווי של יותר מ 4 מיליון דולרים.
לפי הדיווח עולה כי יהודי צרפת לא המתינו לתוצאות הבחירות בצרפת או לקריאתו של שר הפנים וסגן רה"מ אלי ישי "לארוז מזוודות", והם החלו לאחרונה לרכוש דירות יוקרה באילת.

חברת הנדל"ן "נגה אלקטרוטכניקה נדל"ן" הבונה את פרוייקט "מגדלי אמדר", דירות פאר באילת, מכרו במהלך חופשת חג הפסח 21 דירות יוקרה וקוטג'ים, מתוכם 19 דירות נמכרו לתושבי חוץ, כולם ליהודים צרפתים.


אלי אוזן, מנכ"ל חברת "נגה אלקטרוטכניקה נדל"ן" מסר כי למעלה מ-60 אחוזים מרוכשי דירות היוקרה בפרוייקטים שחברתו בונה הם תושבי חוץ, והבולטים בהם הם יהודים מצרפת.

בשבוע שעבר הוא אירח באילת משלחת של 40 יהודים מצרפת שגילו התעניינות ברכישת דירות נופש ודירות מגורים בעיר אילת. בקבלת הפנים שנערכה לכבודם השתתפו גם מנכ"ל הבונדס בצרפת, יעקב פרי וראש עיריית אילת, גבי קדוש.
