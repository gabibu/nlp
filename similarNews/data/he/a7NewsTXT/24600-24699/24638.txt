

משרד החוץ האמריקני קרא היום למנהיגי אירופה, כולל ז'אן-מארי לה פן, לשאת את קולם נגד האנטישמיות ובעד הגנת זכויות המיעוטים.

דובר המשרד ריצ'ארד באוצ'ר אמר: "כל הפוליטיקאים והמנהיגים צריכים לשאת את קולם נגד פעולות הנובעות משנאה. ההגנה על החירות הדתית וזכויות המיעוטים היא גורם חשוב במדיניות הפנימית והחיצונית שלנו, ואנחנו יודעים כי כך המצב גם באירופה".

"אנחנו מתנגדים לאנטישמיות, אנחנו מתנגדים לפעולות הנובעות מדעות קדומות, אנחנו מתנגדים לאלימות נגד קבוצות אתניות", הוסיף.

"אנחנו סבורים כי חשוב לעשות מאמץ מיוחד כדי להגן על זכויות המיעוטים, ובעיקר זכויות האזרחים היהודיים והאזרחים בני הדתות האחרות", הדגיש.
