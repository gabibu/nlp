

ראש הממשלה יציג בעוד זמן קצר את תוכנית הקיצוצים והמיסים החדשה, בפני ראשי סיעות הקואליציה וגם בפני נציגי סיעות האופוזיציה. אחר-כך הוא יקיים מסיבת עיתונאים עם שר האוצר, כדי לשטוח את פרטי התוכנית.

סיעת העבודה הודיעה הבוקר כי תתמוך בתוכנית אם לא יוכנסו בה שינויים. ואילו ההסתדרות מתנגדת בתוקף לתוכנית, וראשיה מכונסים כעת כדי לגבש את המאבק נגדה

ככל הידוע עתה תוכנית הקיצוצים כוללת את הגדלת מס ערך מוסף באחוז אחד, העלאה תלולה של המס על דלק וסיגריות, קיצוץ בקצבאות הילדים, הביטוח הלאומי, הזיקנה והאבטלה, והגדלת מס הבריאות והביטוח הלאומי לבעלי שכר גבוה. מדובר גם על הטלת מס על הבורסה ועל חסכונות, אך סעיף זה יידחה בחודשים אחדים עד לסיום עבודתה של ועדת רבינוביץ ובדיקת המלצותיה.

שוק ההון הגיב בעצבנות על התוכנית החדשה, והבקר כבר נסק שערו של הדולאר במסחר הבין בנקאי עד כדי ארבעה שקלים שמונים וחמש אגורות וחצי.

