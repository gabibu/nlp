

בחודש מרץ 2002 נרשמו על ידי משטרת ישראל 1,304 תאונות דרכים עם נפגעים, מהן 31 תאונות קטלניות ו-139 תאונות עם פצועים קשה. בתאונות אלו נפגעו 2,478 איש, מהם 38 הרוגים ו-153 פצועים קשה. על כך מסרה הלשכה המרכזית לסטטיסטיקה, על סמך נתונים ארעים שנתקבלו במשטרת ישראל וסוכמו בלשכה.

בסיכום שלושת החודשים הראשונים של שנת 2002 מתברר, כי אירעו בהם 4,308 תאונות, בהן היו 8500 נפגעים מהם 104 הרוגים. זאת, לעומת 4,435 תאונות ו-116 הרוגים בתקופה המקבילה אשתקד. יצוין, שהנתונים לשנת 2002 ארעיים, בעוד שהנתונים לשנת 2001 סופיים. בנוסף, נרשמו בחודש מרס ביהודה ושומרון (לא כולל שטחי הרשות הפלשתינית) 34 תאונות, בהן נהרגו 3 בני אדם ונפצעו 68.


