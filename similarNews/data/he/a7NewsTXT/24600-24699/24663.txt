

ערביי הרש"פ ביצעו גם אתמול לינץ' בשלושה ערבים שנחשדו על ידם בשיתוף פעולה עם ישראל. השלושה, מוסא רג'וב, ממשפחתו של ג'יבריל רג'וב, זוהאר אל מוחטסי ואיברהים דבאבסה, , לטענת הערבים, הם גרמו את חיסולו של מפקד הזרוע הצבאית של הפתח', מרואן זלום ועוזרו, סלים אבו רג'ב.
לפי הדיווח רעולי פנים ירו בשלושה והביאו את הגופות למקום שבו חוסל מפקד הזרוע הצבאית של הפת"ח ביום שני בלילה בירי מסוק אפאצ'י לעבר המכונית שבה נסע.


סביב הגופות שהוטלו ברחוב סאלם בחברון התקבץ המון ערבי שרבים מהם היו ילדים, והתעלל בהן. ערבים נצפו גוררים את הגופות, בועטים בהן, דורכים עליהן ויורקים עליהן. לאחר ההתעללות הקשה נתלו הגופות במרכז העיר על עמוד חשמל.

אתמול גינה ממשל בוש את רציחתם של החשודים בשיתוף פעולה עם ישראל, וציין כי תקריות אלה "מדאיגות". ממשל בוש הזהיר כי הן פוגעות בתקווה להקמת מדינה פלשתינית.

"אלה הם פלשתינים הרוצחים פלשתינים, וזה מדאיג. הדבר מפחית את הסיכויים להקמת מדינה פלשתינית יציבה", אמר לעיתונאים הדובר ארי פליישר.

בשוק לוד התקיף אתמול ערבי את ח"כ מיכאל קליינר במהלך סיור בו הריצו מועמד לראשות העיר לוד מטעם מפלגת חירות אלי סער. כתבנו קובי פינקלר מוסר כי ערבי תקף בחפץ קהה את אחת הפעילות שהייתה עמו, והיא נדקרה בראשה ופונתה לבית חולים.

המשטרה ערכה מצוד אחרי הערבי והצליחה ללכדו. מחקירה ראשונית עולה כי הערבי הוא תושב לוד כבן 25. הערבי נעצר והועבר לחקירה .



