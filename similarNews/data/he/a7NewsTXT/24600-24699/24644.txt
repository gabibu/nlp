

בעקבות דחייתה של ישראל את שיתוף הפעולה עם צוות הבדיקה לאירועי ג'נין, הסכים מזכיר האו"ם קופי אנאן לדחות לזמן קצר את יציאת צוות הבדיקה לישראל.

בינתיים ידון המזכיר בדרישת ישראל לכלול בצוות מומחי צבא ומומחים למלחמה בטרור.

שגריר ישראל באו"ם יהודה לנקרי אמר כי הצוות צריך להיות מאוזן יותר וכי עליו לבדוק גם את תשתית הטרור ששיגשגה בג'נין.

עוד אמר השגריר כי גילה הבנה אצל מזכיר האו"ם ומאמין כי אפשר להגיע עמו להסכמה.
