

ממשלת ארגנטינה הגישה היום את התפטרותה לנשיא אדוארדו דוהאלדה, בעקבות התפטרותו של שר הכלכלה חורגה רמס לניקוב. כך הודיע מקור ממשלתי רם דרג בבואנוס איירס.

השר לניקוב הגיש לפני כן את התפטרותו לנשיא. "דוהאלדה רצה לבצע רה-ארגון בקבינט ושינויים במדיניות הכלכלית", הוסיף המקור.

לניקוב התפטר בשל חילוקי דעות עם הנשיא אודות תוכנית החוק שהציע במטרה למנוע את קריסת המערכת הפיננסית הארגנטינית.
