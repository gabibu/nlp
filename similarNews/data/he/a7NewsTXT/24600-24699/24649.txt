

יותר מ-70,000 מפגינים, מרביתם צעירים, יצאו אתמול להפגין בערי צרפת נגד לה-פן והימין הקיצוני.

בכל מחוזות צרפת, גם באלה שבהם זכה לה-פן בקולות רבים, יצאו תלמידי תיכון וסטודנטים לרחובות והביעו את זעמם ודאגתם. ההפגנות נערכו בכל הערים, הכפרים והישובים ברחבי המדינה זה היום השלישי ברציפות.

המפגינים קראו קריאות נגד לה-פן והוקיעו את הפשיזם. "F -כמו פאשיזם, N- כמו נאצי, הלאה, הלאה החזית הלאומית!", קראו המפגינים בהתייחסם למפלגתו של לה-פן "החזית הלאומית" (FN).
