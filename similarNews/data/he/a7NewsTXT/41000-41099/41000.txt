

יו"ר ועדת החינוך והתרבות ח"כ זבולון אורלב שב ומדגיש את הסכנה הקיימת באי ההערכות המספקת של משרד החינוך בהכנות לקראת מלחמה במפרץ.

לדבריו, קיים פער משמעותי בין ההערכות ברמת הנהלת משרד החינוך לבין חוסר ההערכות ברמת השטח במוסדות החינוך.

להערכתו, רוב המורים לא עברו תדרוך מתאים, ורוב התלמידים לא עברו תרגולות של לבישת מסיכות אב"כ, וקיים חשש שחלק מהמקלטים יהפכו למלכודות מוות הואיל, ואין הם ערוכים כראוי לקליטת תלמידים.
