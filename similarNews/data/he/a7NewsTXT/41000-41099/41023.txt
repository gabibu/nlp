

ראש הממשלה אריאל שרון הביע תקוותו בישיבת "שרינו" כי המשטרה תסיים במהרה את חקירתה בליכוד "מי שנבחר בצורה לא תקינה ובאמצעים פסולים, לא יהיה חבר ליכוד. אני אישית הגיש את התביעה למוסדות שלנו להרחקתו מהליכוד על פי החוקה. אדם כזה לא יהיה חבר בסיעה ואני לא אקח את קולו בחשבון בעת הרכבת הקואליציה. צריך גם נלבחון שינוי בחקיקה שיחזק את היכולת להשעות חבר כנסת, כשמוגש נגדו כתב אישום."

עוד אמר שרון "לא יהיו יותר בחירות במרכז, אני חוזר ואומר לא יהיו יותר בחירות של חברי כנסת במרכז. אני התנגדתי לכך בעבר ולדעתי חייבים לחזור פריימריס. אני בקשתי משר המשפטים לבדוק את כל הצעדים הדרושים, כולל חקיקה, כדי לשנות את השיטה ואני מעריך שתוך מספר ימים אנו נוכל לשמוע מפיו לאילו מסקנות הוא הגיע. אני חוזר ואומר בצורה ברורה - בחירות במרכז יותר לא
יהיו."

שרון התייחס למצב המדיני -בטחוני ואמר כי השאלה המרכזית היא מי מציע דרך מעשית שתביא לניצחון על הטרור ופתיחת סיכוי להסדר מדיני אמיתי - זוהי השאלה המרכזית שעומדת בפנינו כרגע. הציבור מבין שמו"מ עם ערפאת תחת אש ונסיגה תחת לחץ של טרור, ללא הסכם, זאת אומרת: ללא פירוז, ללא פירוק הכוח הצבאי הפלשתיני, ללא מסירת הנשק הבלתי חוקי הנמצא בידיו, ללא שליטה שלנו על מעברים חיצוניים ועל המרחב האווירי וללא יכולת של מניעה שלנו -זהו מתכון לאסון.

המצב הזה הוא מתכון לאסון ואת זה אנו מתכוונים בהחלט להסביר לציבור. כל נסיגה או הפרדה חד צדדית ללא הסכם, פירושה - אסון כבד על ישראל. צריך להיזהר מכל ניסיון לנטוע אשליות שיש פתרון למצב, על ידי החלטות חד צדדיות והפרדה חד-צדדית או איזשהו צעד ללא הסכם.

אנו הגענו להסכמים בנושא הזה עם ארה"ב, זה לא היה קל, המו"מ נמשך זמן ארוך וחייב הרבה מאוד פגישות, הגענו להסכמה שנותנת לנו את האפשרות לעמוד בכל התנאים האלה, שימנעו את האסון - אם אנחנו נוותר על כך אנו נביא על עצמנו אסון
