

ליד מוצב "גירית" שבגבול ישראל מצרים הבחינו חיילינו בחוליית מחבלים שניסתה לתקוף את המוצב. המחבלים פתחו באש לעבר הכוח שהשיב באש ובקרב שהתנהל במקום נהרג מחבל אחד וחבריו, שניים או שלושה מחבלים נמלטו. אין נפגעים בקרב חיילינו.

סמוך לנווה דקלים השליכו אמש מחבלים רימון לעבר עמדת צה"ל שבמקום. החיילים השיבו אש. אין נפגעים באירוע זה.

לעבר כוח צה"ל שנע על גבול ישראל מצרים, סמוך לרפיח השליכו מחבלים רימון נוסף, גם באירוע זה לא היו נפגעים בקרב חיילינו.

ליד טול כרם גילה כוח צה"ל שני מטענים שהוטמנו בתוך רכב נטוש. למקום הגיע כוח הנדסה שנטרל אותם.

יצוין כי ארגונים בינלאומיים הומניטאריים ואחרים קיבלו הודעה מצה"ל כי בכוונתו לפעול פעולה נרחבת בג'נין. הארגונים העבירו את המידע לתושבי המקום שהביעו חשש ממתקפה צבאית שכזו על העיר וסביבותיה.
