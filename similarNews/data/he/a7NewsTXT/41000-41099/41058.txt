

כשבוע לאחר שרפת הענק במפעל חיפה כימיקלים פרצה הבוקר דליקה נוספת במקום. הדליקה שעליה השתלטו אנשי תחנת הכבאות חיפה הייתה קטנה בהרבה מזו שארעה בשבוע שעבר.

כשבוע לאחר שרפת הענק במפעל חיפה כימיקלים פרצה הבוקר דליקה נוספת במקום. הדליקה שעליה השתלטו אנשי תחנת הכבאות חיפה הייתה קטנה בהרבה מזו שארעה בשבוע שעבר.

האש פרצה בשעה 6:15 במחסן מוצרים מוגמרים של חנקת אשלגן, סמוך למוקד השרפה בשבוע שעבר, על פי הדיווחים השתלטו הכבאים על הדליקה בתוך כמחצית השעה.

לאירוע הוזעקו שבעה צוותי כיבוי בראשותו של רשף גדעון לייב. לייב היה גם מי שפיקד על המשמרת שבה פרצה השרפה הקודמת במקום.

נזכיר כי בשבוע שעבר הקים המשרד לאיכות הסביבה ועדת חקירה, בראשות מנכ"לית המשרד, לחקור את נסיבות הדליקה הקודמת. הועדה מונה חמישה אנשים, בהם גם מנהל מחוז חיפה במשרד איכות הסביבה, רוברט ראובן. ועדת החקירה תסיים את עבודתה בתקופה הקרובה ותגיש את ממצאיה לשר לאיכות הסביבה. במקביל, נחקרת סיבת הדליקה, גם על ידי שירותי הכיבוי של חיפה.

כאן המקום לציין את הביקורת החריפה שנשמעה בשבוע שעבר מראשי הארגונים הירוקים בעקבות מבנה ועדת החקירה. לטענתם מדובר בוועדה מטעם אנשי השלטון המבכרים להסתיר את קשרי ההון והשלטון בהם מקושר גם ראש עיריית חיפה עמרם מצנע, קשרים שבעקבותיהם, לטענת הארגונים "הירוקים", העדיף מצנע מתן אשורים למפעלים המזהמים את אזור חיפה על פני הגנת הסביבה והגנת תושביה של חיפה .
