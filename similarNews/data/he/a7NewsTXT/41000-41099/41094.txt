

חמישה בני-אדם נהרגו ולפחות 15 נפצעו, בהתפוצצות רימון-יד בכפר בדרום הפיליפינים, כך מסרו אחה"צ מקורות צבאיים.

דובר מטעם הצבא אמר כי ההתפוצצות ארעה אתמול בכפר טאמביס שבמחוז סוריגאו דל סור, כ-900 קילומטרים דרומית למאנילה.

לדבריו, שתי קבוצות גברים התקוטטו בשעות הערב, כאשר אחד מהם הוציא את ניצרת רימון הרסס שהחזיק בכיסו.

"המשטרה והצבא בודקים כעת את זהותו של בעל הרימון, ואת מניעיו", אמר הדובר.

לדבריו, הפצועים, הסובלים בעיקר מפגיעות רסיסים, הועברו לבתי-חולים באיזור.
