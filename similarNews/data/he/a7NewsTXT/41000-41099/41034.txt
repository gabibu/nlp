

העיתון הבריטי ה"טיימס" מגלה הבוקר כי מזכ"ל האו"ם, קופי אנאן, הורה להערך לפינוי המוני של צוות פקחי האו"ם ולהתכונן להעניק סיוע הומניטארי לכמיליון פליטים, כאשר תפרוץ המלחמה.

מהבית הלבן נמסר כי "המאמצים לפירוק סדאם מנשקו נכנסו לשלב הסופי". בארצות הברית מבהירים כי טרם ויתרו על האפשרות לפרק את סדאם מנשקו באמצעות האו"ם, אולם "המאמצים לפרקו מן הנשק נכנסו לשלב הסופי".

מקור רשמי בבית הלבן אמר לסוכנות "רויטרס", כי "עיראק חייבת לספק ראייה מוצקה לכך שהיא חיסלה את מאגרי הנשק להשמדה המונית שברשותה. כרגע, לא נראה שהיא קיבלה החלטה אסטרטגית לעשות כן".

יועצו של נשיא עיראק הזמין את סוכני ה-CIA להיכנס למדינה ולהצביע על אתרים "חשודים".
