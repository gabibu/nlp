

אתמול אמר, יו"ר ועדת החינוך והתרבות של הכנסת ח"כ זבולון אורלב כי בתי הספר בארץ אינם ערוכים לשעת חרום הוא שב והדגיש את הסכנה הקיימת באי ההערכות המספקת של משרד החינוך בהכנות לקראת מלחמה במפרץ "קיים פער משמעותי בין ההערכות ברמת הנהלת משרד החינוך לבין חוסר ההערכות ברמת השטח ובמוסדות החינוך. הנהלת המשרד אולי מוכנה ברמת הניירת וההוראות, אך מידיעות המגיעות אלי" טוען אורלב "בתי ספר אינם מוכנים כראוי, ורוב המורים לא עברו תדרוך מתאים, רוב התלמידים לא עברו תרגולות של לבישת מסיכות אב"כ, אין להם הכרות עם המסכה, יש להם חרדות. קיים חשש שחלק מהמקלטים יהפכו למלכודות מוות הואיל ואין הם ערוכים כראוי לקליטת תלמידים. אני רואה שאננות שאינה מובנת לי כלל וכלל ואולי כדאי לשקול פנייה לנשיא ארה"ב להמתין עם המלחמה עד אשר משרד החינוך יהיה ערוך ומוכן לקראתה" אמר ח"כ אורלב

משרד החינוך פועל ומבצע פעילויות במוסדות חינוך להכנת אוכלוסיית מערכת החינוך למצבי חרום בשיתוף פיקוד העורף, צה"ל, משטרת ישראל ומכבי האש.

מהמשרד נמסר, כי רועננו חדרי המצב ועודכנו ועדות ההיגוי למצב חירום ברמת המטה.

נשלח חוזר מנכ"ל לגנים ולבתי הספר ובו הנחיות לבדיקת מיגון ומקלוט מוסדות החינוך.

בכל חדרי המורים נערכה פעילות הסברתית וניתנו לצוותי החינוך הנחיות וכלים להרגעה ולטיפול במצב חירום, נערך תרגיל ארצי של כניסה למקלטים בכל מוסדות החינוך, נשלחו לגני הילדים ולבתי הספר ערכות הדרכה, תקליטור וקלטת וידאו להמחשת הטיפול במסכה, "שעת מחנך" מקיימת בכל בתי הספר והגנים באמצעות הערכות ושעות הדרכה, נערך כינוס ארצי של השירות הפסיכולוגי-יעוצי (שפ"י) בנושא תרחישי רחבי היקף, בתיאום עם פיקוד העורף יוחל בקרוב שלב אחרון בהסברה ישירה לתלמידים ולילדי הגנים בסיוע מורות חיילות.

המשרד בודק את אופי הפעילות של מוסדות החינוך המיוחד, ואת המחסור במרחבי מיגון במוסדות החינוך המיוחד וידאג להתקינם על פי סדר עדיפויות של פיקוד העורף. כמו כן בתקופה כהקרובה יותקנו מערכות סינון על י סדרי עדיפויות על ידי פיקוד העורף.

משרד החינוך באמצעות אנשי שירות הפסיכולוגי-יעוצי בשיתוף קציני הנוער של משטרת ישראל מנחים ומתדרכים סגלי בתי ספר באשר לתרחישי האיום ודרכי ההתמודדות, מנהלי בתי הספר הונחו לבצע את הנושאים הבאים כבר בחודש אוקטובר 2002: רענון ועדכון תיק בטחון מוסדי בכל בתי הספר, הכנת והכשרת כל המקלטים/מרחבים מוגנים לקליטת התלמידים ותקינות דלתות/חלונות/פתחי מילוט במקלט/מורחב מוגן.
