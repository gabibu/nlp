

השר לבטחון הפנים, עוזי לנדאו, אומר היום שיוותר על כהונה בממשלה הבאה אם הדבר יהיה כרוך בתמיכה במדינה פלשתינית. לנדאו אמר זאת לאחר שראש-הממשלה רמז אתמול שלא יצרף לממשלתו שרים השוללים את תוכניתו להקמת מדינה פלשתינית.

דברים אלה עוררו ויכוח נוקב בין ראש הממשלה לבין השר צחי הנגבי. הנגבי אמר כי לא יתכן שהוא יגן על עמדה מדינית המנוגדת במאה ושמונים מעלות לעמדותיו האידיאולוגיות. מלבד הנגבי מתנגדים למדינה פלשתינית גם השרים נוה, לבנת וריבלין. עמדתו של שאול מופז בסוגיה זו אינה ידועה.
