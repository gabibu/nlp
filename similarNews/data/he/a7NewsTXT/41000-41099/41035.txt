

היום יבקרו ראש הממשלה אריאל שרון, שר הביטחון שאול מופז והרמטכ"ל רב אלוף משה יעלון בפיקוד העורף. בסיור יציגו אנשי הפיקוד בפני השניים אמצעים שונים להגנה על האוכלוסייה האזרחית בפני התקפות טילים קונבנציונאליים וכאלה המוגדרים לא קונבנציונאליים.

בפני השר מופז, הרמטכ"ל וראש הממשלה תיערך גם תצוגת תכלית באשר לאופן השימוש בחומרים ובמכשור המיוחד. בסיורם יפגשו גם עם הקצונה הבכירה של פיקוד העורף ויקבלו סקירה מקפת על ההערכות של גופי ההצלה והמערך האזרחי בישראל.

אתמול קבע שר הביטחון מופז כי העורף הישראלי ערוך טוב בהרבה משהיה בתקופת מלחמת המפרץ הראשונה לפני כ-11 שנים, אולם יש להמשיך ולעמוד על משמר הגנת העורף.
