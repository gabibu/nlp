

בכוונת ראש הממשלה אריאל שרון לקבל את המלצותיה של וועדה שהקים והגישה את המלצותיה לצמצום הקף משרדי הממשלה.

על פי המלצות הוועדה בראשותו של מנכ"ל משרד ראש הממשל אביגדור יצחקי, לא יעלה מספר השרים בממשלת ישראל על 18. בשל כך יבוטלו משרדי הדתות, התקשורת, התיירות, המשרד לשיתוף פעולה אזורי ומשרד המדע התרבות והספורט. משרדים אלה יכונסו בפעילותם של המשרדים הגדולים.

ההצבעה בממשלה לאישור קבלת הצעה זו תתקיים כבר במסגרת הממשלה הנוכחית ואולם רק בממשלה הבאה תבוא ההצעה לידי ביצוע.

הדו"ח המסכם של המלצות וועדת יצחקי יימסרו לידי ראש הממשלה מחר.
