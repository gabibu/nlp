

המשפחה המלכותית האיטלקית, שהיתה שנואה על רבים מאזרחי איטליה בשל שיתוף הפעולה של בניה עם הרודן הפשיסטי בניטו מוסוליני בתקופת מלחמת העולם השנייה, שבה הביתה היום לאחר 56 שנים בגלות.

האיטלקים הצביעו בעד ביטול המלוכה ב-1946, והענישו את המשפחה על שיתוף הפעולה של בניה עם מוסוליני, ועל בריחתם המבישה מרומא ב-1943, בניסיון להימלט מהצבא הגרמני.

הפרלמנט האיטלקי הצביע בעד חזרת המשפחה לאחר הפעלת לחצים מבית הדין האירופי לזכויות האדם, וההצבעה הובילה לשכתוב החוקה, המאפשרת כיום לבני המשפחה לשוב הביתה כאזרחים מן השורה.





