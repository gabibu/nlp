

שר החוץ הרוסי איגור איבנוב אמר בתום הפגישה עם שר החוץ בנימין נתניהו כי חברי "הרביעיה" - נציגי ארה"ב, רוסיה, האו"ם והאיחוד האירופי, ישובו ויתכנסו בתחילת חודש פברואר 2003 ואז יאשרו ויפרסמו את "מפת הדרכים".

השר איבנוב עידכן את נתניהו בישיבת הקווארטט שהתקיימה בסוף השבוע בוושינגטון. נתניהו אמר כי בישראל לומדים את טיוטת "מפת הדרכים" שהועברה השבוע, אך הדגיש כי לפני כל התקדמות ויישומה, הערבים צריכים להפסיק את הטרור. השר איבנוב אמר כי מבחינת רוסיה, לא יכולה להיות הבחנה בין טרור טוב לבין טרור רע.
