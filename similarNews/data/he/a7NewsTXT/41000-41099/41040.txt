

שר הפנים אלי ישי הוציא צו להפסקת פרסומו של ביטאון התנועה האיסלמית (הפלג הצפוני)   "צותאלחאק אל חארייה". הצו הוצא על פי סעיף 19.2 לפקודת העיתונות.

שר הפנים אלי ישי הוציא צו להפסקת פרסומו של ביטאון התנועה האיסלמית (הפלג הצפוני)   "צותאלחאק אל חארייה". הצו הוצא על פי סעיף 19.2 לפקודת העיתונות. לפי סעיף זה יש בסמכותו של שר הפנים לסגור כלי תקשורת. בעלי העיתון רשאים לערער על הצו תוך 15 ימים. את הצו הוציא שר הפנים על פי דרישת השב"כ בתיאום עם רה"מ שרון ובאישורה של פרקליטות המדינה. מלשכת ישי נמסר כי מהחומר שהוצג בפני הגורמים המטפלים בעניין עולה כי לכאורה יש בפרסומו של העיתון כדי לסכן את שלום הציבור.

בצו מפורטים נימוקיו של שר הפנים לסגירת העיתון. בין היתר מציין השר כי הביטאון הוא שופר להסתה קשה נגד היהודים, נגד הציונות ונגד מדינת ישראל. העיתון הוא אף במה נרחבת להצדקת פעולות אלימות וטרור נגד ישראל, תוך כדי האדרתן, ואף הטפה ל"מות קדושים". כמו כן מתפרסמות בעיתון כתבות של מחבלי חמאס.

"בהיותנו מדינה דמוקרטית אנו דוגלים בחופש הביטוי ולא בחופש השיסוי וההסתה. סגירת העיתון היא חלק ממאמצינו במלחמה בטרור ובמסיתים לטרור", נכתב בצו.

צוות הבדיקה שמינה ישי לבדוק את העיתון מפרסם דוגמאות אחדות: שיר נאצה מאת השייח ראאד סאלח, מנהיג הפלג הצפוני של התנועה האיסלאמית: "מוקיע את העושקים, הפושעים, מפגיזי המסגדים, רוצחי כורעי הברך להתפלל, שוחטי הנשים ההרות והתינוקות. הוי, העושק: לא לעולם חוסן... קדימה, השחיתו והעלו באש! הוי, הגזלנים, אתם חיידקי כל הזמנים. הבורא גזר עליכם להיות קופים מפסידים. הניצחון שייך למוסלמים מהנילוס ועד לפרת". השיר התפרסם בארבעה ביוני 2002.

הכתב לענייני ערבים של ערוץ 10 צבי יחזקאלי העריך כי התנועה האיסלמית תפנה למערכת המשפטית ותצליח שם לבטל את ההחלטה שהתקבלה בשב"כ בתיאום עם משרד ראש הממשלה.

בעוד שר הפנים נאבק בעיתונות המסיתה נגד יהודים בכליה הדמוקרטיים של ישראל ברש"פ נמשכת הסתה באופן חופשי. אתמול פרסם דובר צה"ל לקט מהמתפרסם בעיתונות הילדים של ארגוני המחבלים. בגליונו הרביעי של עיתון הילדים "אלפאתח'" (הכובש) של החמאס מעודדים את הילדים הפלשתינים לראות בפיגועי התאבדות ערך עליון שאליו יש לשאוף כחלק ממלחמת הג'יהאד נגד הכופרים. בעיתון מתפרסמת צוואתו של איסמאעיל עבד אל-רחמן חמדאן, מחבל חמאס שנהרג כשהניח מטען חבלה ליד היישוב נצרים בגוש קטיף. בין היתר כותב המחבל בצוואתו:

"... בני משפחתי ויקירי... הנה אני הגשמתי את משאלתי והשגתי את ה"שהאדה" (המוות)"
... הוי אימי היקרה...אל תצטערי עלי, אלא שמחי... ]שכן[ אני אתחתן עם [72] בנות גן העדן (חור אלעין)... אני מבקש ממך, כאשר תשמעי שנפלתי חלל למען אללה, תהללי את אללה ותודי לו וחלקי ממתקים ושתייה לעילוי נשמתי... "

אשר לכם, אחי ואחיותיי... צוואתי שלא תקבלו תנחומים ביום חתונתי אלא תקבלו ברכות בדומה ליום החתונה שלכם, וכי תחנכו את ילדיכם לפקוד את המסגד, להשתתף בשיעורי שינון הקוראן ותלמדו אותם את האהבה לאללה ולנביאו מוחמד [ואת אהבת הג'יהאד והאיסתשהאד [המוות למען אללה במלחמה נגד הכופרים].
