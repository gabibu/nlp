

שר החוץ בנימין נתניהו הגיע הלילה למוסקווה, שם יקיים ביומיים הקרובים שיחות מדיניות עם עמיתו איגור איבנוב. כתב עתי"ם יורם לוי מוסר כי הפגישה תעסוק במצב במזה"ת, בנושא עירק ובסוגיית הטרור העולמי. קודם לפגישה זו יניח נתניהו זר בתיאטרון שקבוצת טרוריסטים צ'צ'נים השתלטו עליו לפני כחודשיים.

נתניהו ייפגש גם במוסקווה עם יו"ר מועצת הפדרציה של רוסיה, הבית העליון בפרלמנט, סרגיי מירונוב. לנתניהו גם צפויים ראיונות לכלי התקשורת הרוסיים. שר החוץ ישוב לישראל ביום שלישי.
