

ראש הממשלה אריאל שרון נועד היום בלשכתו בירושלים עם הסנטור הדמוקרטי ג'וזף ליברמן, אשר הגיע לישראל במסגרת סיור במספר מדינות במזה"ת.

בפגישה ציין ליברמן את העובדה, שבמשך 14 שנות כהונתו בסנאט מעולם לא ראה תמיכה חזקה כל כך בישראל, כמו היום.

לדעתו, תמיכה זו נובעת מהעובדה שארה"ב רואה את המאבק שמנהלת ישראל בטרור כחלק מהמאבק העולמי בטרור.

ליברמן ציין, שלמרות האהדה לישראל, יש בארה"ב גם ציפיה שישראל תקל על הפלשתינים מבחינה הומניטרית ותפסיק את הבניה בהתנחלויות.

שרון הדגיש כי ישראל תהיה מוכנה לויתורים כואבים, אולם זאת רק בתמורה לשלום אמת ולאחר הפסקה מוחלטת של הטרור וההסתה.
