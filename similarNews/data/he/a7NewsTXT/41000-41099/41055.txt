

קריית הוותיקן מפעילה לחצים על ישראל, להסיג בחג המולד את כוחות צה"ל מבית לחם, כדי להקל על החגיגות בעיר, כך מדווח כתב עתי"ם.

עם זאת, בכוונת צה"ל להסיג כוחותיו מרחבת הכנסייה שבעיר אך פורס כוחות במעין כיתור סביב בית לחם לקראת יום שלישי, בו מתוכננות החגיגות.

בימים אלה נותר העוצר בעיר בית לחם ובעיירה בית ג'אלה על כנו. אחד מתושביה הנוצרים של בית לחם אמר לסוכנות עתי"ם, "הנוצרים עזבו מאז כניסתה של הרשות הפלשתינית אל העיר, ועתה ניתן למצוא בה יותר מוסלמים ומחבלי תנזים הפתח' מאשר נוצרים".

האיש קבל על המציאות בה נוכחותם של אנשי הרש"פ העיר ובבית ג'אלה הסמוכה. במציאות זו מטילים מחבלי הרש"פ שלטון אימים וטרור בתוככי העיר ובמקביל מביאה נוכחותם של המחבלים בעיר את צה"ל לכתר את העיר במטרה ללכדם. מציאות זו הפכה את חיי הנוצרים בעיר לבלתי נסבלת.

עם מעשי הוונדליזם השחיתות והטרור של אנשי התנזים של הפתח', ארגונו של ערפאת קבע ערפאת עצמו כי הוא חייב לחגוג את חג המולד עם תושבי בית לחם הנוצריים. כזכור, בקשתו זו של ערפאת נענתה בשלילה על ידי ממשלת ישראל.

סוכנות עתי"ם מציינת, כי על פי הנתונים שפורסמו בשנתיים האחרונות, יותר מ-40% מתושבי בית לחם ובית ג'אלה הנוצרים עזבו את עירם והיגרו למדינות באירופה ולארה"ב.
