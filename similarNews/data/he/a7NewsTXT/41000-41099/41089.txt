

ערב המלחמה במפרץ ממשיך שליט עירק, סדאם חוסיין, להדק את הקשר בינו ובין ערביי יש"ע.

הרש"פ ממשיכה לחלק בשמו של סדאם כספים למשפחות "השהידים" שנהרגו בעימותים בכפרים הערביים ביש"ע. אמש היו אלה משפחות השהידים ברפיח, שבניהם נהרגו בפעילות האינטנסיבית נגד חיילי צה"ל בגבול ישראל מצרים. לכל אחת מהמשפחות חולקו בטקס חגיגי בראשות אישים מהרשות הפלשתינית סכום השווה ל- 6000 שקלים. זאת, במסגרת 189 אלף דולר שיו"ר הרשות ערפאת הקציב לתמיכה במשפחות השהידים בדרום רצועת עזה.

כתב עתי"ם מוסיף כי הטקס שודר בטלוויזיה של הרשות הפלשתינית. בטקס דומה שנערך ביום ד' האחרון בעיר עזה הוקרא מכתב ששלח סדאם חוסיין לערביי יש"ע , ובו הוא מעודד את רוחם.


