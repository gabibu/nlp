

הותר לפרסום כי ממסמך סודי של הסי אי אי עולה כי במלחמת המפרץ ניסתה עירק להפציץ את ישראל בנשק ביולוגי - אך נסיון זה נכשל.

על פי המסמך שיגרה עירק שלושה מטוסים מדגם מיג 21 להפציץ מטרות בישראל בפצצות רגילות כדי לבדוק אם הם מסוגלים לחדור מבעד מערכת ההגנה האוירית. בשלב השני היו אמורים להשתתף עוד שלושה מיגים בעלי חימוש רגיל, להסחה, ומטוס סוחוי 22 ובו נשק ביולוגי. ואולם המבצע נכשל כבר בתחילתו, שלושת המיגים שנשלחו להפצצה רגילה מדרום עירק הופלו מעל המפרץ הפרסי זמן קצר לאחר שהמריאו.


