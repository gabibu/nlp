

לבית המשפט המחוזי בתל אביב הוגשה בקשה לאישור תביעה ייצוגית בסך 700 מיליון ש"ח נגד בזק בטענה להטעיית כ-5 מיליון צרכני הטלפונים הסלולאריים ביחס לחיובם עבור התקשרות למספרי טלפון המתחילים ב-1-800 ו-177 שאמורים להיות חינם על פי הפירסומים, אך בפועל אינם כאלה.

התובעים: אלי חי מגבעתיים וציון עובדיה ממודיעין טוענים עוד כי בזק ממאנת לאפשר לחברות התקשורת הסלולארית לגבות מחיר כראות עיניהן מבעלי מספרי החינם, וזאת למרות שהתעריפים שאלה דרשו לגבות דומים לאלה שנגבו בפועל מהצרכנים. כמו כן, נטען שבזק מנצלת את היותה מונופול בשוק התקשורת הקווית בארץ ויש לפסוק לה גם פיצויים עונשיים. טרם ניתנה החלטה בבקשה.
