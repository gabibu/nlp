

משטרת ירושלים עצרה ביום שישי אחר הצהריים פעיל שמאל שניסה להתקיף פעילי ימין בכיכר פריס בירושלים. הפעיל, שמוכר למשטרה, התקיף גם באירועים קודמים פעילי ימין במקום.

הוא עוכב לחקירה, ולדברי המשטרה נמצא בתחתוניו סכין, בו ניסה לחתוך את עצמו. השוטרים השתלטו עליו ולקחו את הסכין מידיו. מקורות במשטרה מסרו לכתבת עתי"ם, כי החשוד הודה בכוונתו לדקור את איתמר בן-גביר ופעיל נוסף.

בן-גביר אמר על כך, בתגובה, כי "כעת הוכח שאנשי השמאל הקיצוני מסוכנים למדינה ומסוגלים לפגוע ביהודים", ואף קרא לממשלה לטפל בקיצוני השמאל. פעיל השמאל נחקר בתחנת מוריה.
