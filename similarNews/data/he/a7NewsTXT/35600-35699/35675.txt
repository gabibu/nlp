

שר התיירות וחבר הכנסת, אלוף (מיל') רחבעם (גנדי) זאבי, ממנהיגי הימין הישראלי ואיש ארץ-ישראל השלמה, נרצח על-ידי מתנקש בבוקר יום רביעי, ל' בתשרי התשס"ב, (17 באוקטובר 2001).

השר זאבי נורה בראשו במלון היאט שבצפון ירושלים. הוא סיים לאכול את ארוחת הבוקר במלון ובעת שעלה לחדרו כדי להתראיין לערוץ 7, אירעה ההתנקשות. רעייתו, יעל, שעלתה לחדר דקות אחריו, מצאה אותו שרוע במסדרון. בשעה 10:00 באורח רישמי הודיעו על מותו של השר רחבעם זאבי (גנדי).

מחבלי "החזית העממית לשחרור פלשתין", קיבלו עליהם את האחריות לרצח זאבי. ב-24 באוקטובר כינס מפקד אוגדת יו"ש, תא"ל גרשון יצחק, מסיבת עיתונאים מיוחדת ובה הודיע כי שני רוצחיו של השר זאבי נלכדו בפעולת צה"ל בכפר בית רימא. שמות הרוצחים וסיפור לכידתם התפרסמובאתר ערוץ שבע.

יעל זאבי, אלמנתו של רחבעם זאבי הי"ד, דוחה את הטענות כאילו בעלה המנוח זלזל בהנחיות השב"כ לגבי אבטחתו. בראיון ביום שישי לערוץ 7, אומרת אלמנתו, כי הוא השתדל מאוד לשמור על עצמו. לדבריה, אנשי השב"כ הודו באוזניה בפה מלא, כי כלל לא ידעו שבעלה נוהג להתאכסן במלון הייאט.

הבוקר ציינה הממשלה בישיבתה השבועית מלאת שנה להירצחו של השר רחבעם זאבי (גנדי) הי"ד. סיעת "האיחוד הלאומי- ישראל ביתנו" קיימה גם הבוקר ישיבה ואזכרה בשעה 10:30 במלון הייאט במקום הרצחו - בהשתתפות המשפחה ומוקירי זיכרו.

בתנועת "מולדת" קיימו בימים האחרונים כמה אירועים לציון יום השנה הראשון לרציחתו של רחבעם זאבי (גנדי). מאות חברים בתנועה עמדו ביום חמישי בערב בצמתים מרכזיים ברחבי הארץ עם לפידים ושלטים "דרכך תנצח".

מחר יתקיים טקס הכנסת שני ספרי תורה לזכרו של גנדי במערת המכפלה בחברון. בהודעת וועד היישוב של חברון, נמסר כי "את ימיו האחרונים הקדיש למאבק אמיץ נגד הפקרת בטחון העיר חברון ונגד מסירת הגבעות לרוצחים, והמאבק זה נפל חלל. גבורתו ומסירותו להתיישבות בארץ ישראל וליישוב היהודי המתחדש בחברון יזכרו לעד".



שרון: השר זאבי נפל במערכה לתקומת ישראל




בבתי הספר הופתעו: "לא קיבלנו חוזר או הנחיה"




קורות חיים: רחבעם (גנדי) זאבי (2001-1926)

