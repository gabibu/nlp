

בהופעה בפני המועדון המסחרי והתעשייתי בתל אביב הדגיש הרמטכ"ל, רב אלוף משה יעלון, כי יכולותיה של ישראל השתפרו לאין שיעור, גם באפשרות ההתגוננות והספיגה של התקפה עירקית, גם מבחינת האפשרות ליירט טילים על ידי מערכת החץ וגם מבחינת היכולת הישראלית לתקוף את עירק.

"לכן אמרתי כבר מספר פעמים, שהאיום העירקי אינו מדיר שינה מעיני", הסביר יעלון. על הסיכוי, כי ישראל תהיה מעורבת במלחמת המפרץ הקרובה, אמר יעלון: "מערכה כזו יכולה להתנהל בלי שישראל מעורבת בה כלל, אך יוזמה התקפית עירקית כלשהי נגד ישראל תחייב את ישראל להגן על עצמה. לכן צה"ל נערך לזאת".
