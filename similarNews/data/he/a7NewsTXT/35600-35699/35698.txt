

כאלף מלוחמי צד"ל ובני משפחותיהם הפגינו הבוקר מול משרד הבטחון בתל אביב.

"25 שנים קיבלתי משכורת, מדים, נשק, וחופשות מצה"ל" אמר לכתב עתי"ם נביא אבו-רפא ששימש מח"ט הגזרה המזרחית בדרום לבנון והוסיף, "אז למה היום אני צריך ללכת למשרד הקליטה ולא לקבל פנסיה של חייל בקבע?".

רם מלמד מעמותת ידיד שעומד בקשר עם אנשי צד"ל והיה ממארגני ההפגנה אמר "זוהי רק תחילתו של המאבק שמטרתו לתבוע מהממשלה את מה שהבטיחו ללוחמי צד"ל, אתה לא יכול לקחת בן אדם ששירת 20 שנה בצבא ולא להתייחס אליו".


