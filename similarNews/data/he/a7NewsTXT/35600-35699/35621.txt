

בעוד המחלוקת בין האו"ם לבית הלבן בנוגע לתקיפת בגדד מעמיקה, מתגברת ארצות-הברית את כוחותיה במפרץ הפרסי.

שני כוחות משימה ימיים, הכוללים שתי נושאת מטוסים, שוהים בטווח פגיעה מעיראק - לינקולן ווושינגטון   הנחשבות לספינות המלחמה הגדולות בעולם. על סיפון כל אחת מהן 85 מטוסי קרב, והן מלוות במשחתות המסוגלות לירות טילי שיוט מסוג טומהוק, סיירות, צוללות וספינות אספקה.

בסיס חיל האוויר הבריטי באי דייגו גארסייה שבאוקינוס ההודי, המרוחק כחמשת אלפים קילומטרים מבגדד, יהווה בסיס בית למפציצי ה-B-52 הכבדים. שלשום התחיל בארצות הברית תרגיל רחב היקף של נחתים האמורים להשתתף בתקיפת עיראק. עם סיומו ייצאו הנחתים למזרח התיכון. היקף כוחות היבשה והצי מפרץ הפרסי עומד על 55 אלף חיילים. הצבא האמריקני ריכז כבר בכווית מספיק כלי לחימה כדי לתמוך בשתי חטיבות לוחמות, הכוללות כ-6,000 חיילים.
