

פעיל הימין נועם פדרמן, שאתמול הוצא נגדו צו מעצר-בית מינהלי לחצי שנה, נעצר הבוקר מחוץ לביתו. פדרמן היה בדרכו לבחינות בתל-אביב. לטענתו, בית המשפט, הדן בכתב האישום שוגש נגדו בפרשת בת-עין, הוא שהתיר לו את הנסיעה הזאת.

פרקליטו של פדרמן, נפתלי ורצברגר, הגיש אתמול ערעור כנגד צו המעצר המינהלי שהוצא לפדרמן. לטענתו, הצו נועד לעקוף את החלטת בית המשפט, שדחה את בקשת המדינה להטיל על פדרמן מעצר בית. על צו המעצר המינהלי חתם אלוף פיקוד המרכז, משה קפלינסקי.
