

כ-40,000 חניכי ובוגרי תנועת הצופים קיימו בשבת עצרת בתל אביב, שכותרתה "לוקחים אחריות חברתית". כתב עתי"ם מוסר כי העצרת נערכה במעמד שרת החינוך לימור לבנת וראש עירית תל אביב רון חולדאי. חניכי הצופים קראו בכנס לממשלה, לחזק את שיתוף הפעולה עם תנועות הנוער, למען עתיד חברתי טוב יותר במדינה.

מזכ"ל תנועת הצופים ליאור כרמל אמר מעל הבמה: "בעידן של שסעים, מחלוקות וקונפליקטים מבחוץ, אנו קוראים לכולם לפעול כפי שתנועת הצופים פועלת לחיזוק הקשר בין עולים חדשים וותיקים, לגישור בין דתיים וחילוניים, להגברת החינוך לדמוקרטיה ולשיוויון הזדמנויות בחינוך".
