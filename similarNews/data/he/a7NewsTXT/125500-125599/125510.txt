

ישראל רוזנברג, יו"ר איי.די.פי   קהילת רפואת השיניים בישראל מספר על מחקר שבדק את ההשלכות הרפואיות בעקבות ענידת עגיל בלשון או בשפה.

ישראל רוזנברג, יו"ר איי.די.פי   קהילת רפואת השיניים בישראל מספר על מחקר שבדק את ההשלכות הרפואיות בעקבות ענידת עגיל בלשון או בשפה. המידע לקוח מתוך אתר קהילת רפואת השיניים באינטרנט: www.e-dent.co.il

קבוצת מדענים מניו-זילנד ערכו מחקר בקרב 43 מטופלים העונדים פירסינג באזור השפתיים ובלשון והגיעו למסקנות לגבי השלכות הפירסינג על בריאות הפה. רוב המטופלים במחקר היו נשים צעירות בגיל הממוצע של 21 שנים, 77% מהם היו עם פירסינג בלשון ו- 35% מהם היו עם פירסינג בשפה ו-12% היו עם שניהם. המדענים גילו כי מבין המטופלים עם הפירסינג בשפה, אצל 80% הייתה נסיגת חניכיים לפחות במיקום אחד בצד השפה של החניכיים. בקרב כמעט שליש מהמטופלים עם הפירסינג בלשון, הייתה נסיגת חניכיים לפחות בחלק אחד של החניכיים, בסמוך ללשון.

יש להזהיר אנשים שעושים פירסינג בפה כי בריאות החניכיים שלהם יכולה להינזק כמו במקרה של נסיגת חניכיים, אומרים המדענים. נסיגת חניכיים יכולה להוביל להתרופפות ונפילת שיניים. בדרך כלל, הסיבה היא זיהום הנקרא פריודונטיטיס, אך ישנם גורמים אחרים אשר יכולים להשפיע על המצב. נסיגת חניכיים היא בדרך כלל שכיחה יותר בקרב מבוגרים מאשר בקרב צעירים.

"תכשיטים ללשון יכולים לגרום לנסיגת חניכיים כאשר הם משפשפים את החניכיים. מידת נסיגת החניכיים תלויה במשקל ואורך התכשיט בפה", מציין פרופ' דוד אלברט מאוניברסיטת קולומביה. "רצוי שמטופלים יפסיקו להשתמש בתכשיטים כאלו. במידה שנגרמו בעיות בחניכיים של גירוי כרוני או דלקת הנובעות מהתכשיטים, ניתן לפתור אותן בניתוח בו נלקחים חניכיים מגג הפה ומושמים באזור הבעייתי של החניכיים".

אף שהמשתתפים במחקר היו יחסית צעירים (בטווח גילאים של 14 עד 34), המדענים גילו כי נסיגת החניכיים שכיחה יותר בקרב המבוגרים יותר מביניהם. רק ארבעה מהמשתתפים עשו את הפירסינג אצל רופא ולמעלה משליש מהמשתתפים במחקר אמרו שהיה להם סיבוך רפואי כלשהו לאחר עשיית הפירסינג. סיבוכים אפשריים לאחר עשיית פירסינג בפה כוללים דימום, זיהום, פציעות בפה ובשיניים, צלקות ונזק לעצבים. מאידך, המדענים לא מצאו כל קשר בין הפירסינג לשחיקת או פציעת שיניים.
