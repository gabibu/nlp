

380 משפחות נענו לקמפיין לעידוד ההתיישבות והתעסוקה בנגב, אותו פתח בשבוע שעבר המשנה לראש הממשלה, שמעון פרס, והודיעו כי הן מתכוונות לעבור לנגב כבר בחודשים הקרובים.

זמן קצר לאחר שפתח המשנה לראש הממשלה, השר שמעון פרס, אשר אחראי על פיתוח הנגב והגליל במבצע לעידוד ההתיישבות והתעסוקה באיזור הנגב נענו משפחות רבות לאתגר.

כתבנו משה פריאל מדווח כי כבר בשלושת הימים הראשונים למבצע פנו 356 משפחות למוקד הקמפיין "תנו לגדול בנגב". מבדיקה ראשונית עולה כי 318 משפחות מבקשות לעבור לנגב כבר בחודשים הקרובים. גם מעסיקים שונים בנגב הציעו כיום 1,642 משרות, ביניהן 641 משרות לאקדמאים במקצועות המחשב ומדעי הטבע וכ-821 משרות במקצועות המתכת, הייצור, השירותים והמכירות.
