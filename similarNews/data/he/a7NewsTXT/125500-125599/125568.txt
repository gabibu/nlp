

פדיון ענף היינות והמשקאות האלכוהוליים יעמוד בסוף שנת תשס"ה על כ- 1.2 מיליארד ש"ח, וזאת לעומת 1 מיליארד  באותה תקופה אשתקד, מדובר בגידול של כ-15%.

פדיון ענף היינות והמשקאות האלכוהוליים יעמוד בסוף שנת תשס"ה על כ- 1.2 מיליארד ש"ח, וזאת לעומת 1 מיליארד  באותה תקופה אשתקד, מדובר בגידול של כ-15%. כך מעריך אגף הכלכלה באיגוד לשכות המסחר, על-פי נתוני חטיבת המשקאות החריפים שבאיגוד.

מבדיקת אגף הכלכלה עולה עוד כי בתקופה לקראת ראש השנה יימכרו כמויות יין ומשקאות חריפים הגדולות פי 3 מהממוצע השנתי, שעומד על 100 מיליון . בנוסף, השנה צפוי גידול של כ- 15% בפידיון בהשוואה לראש השנה אשתקד.

לדברי דן ליאור, מנכ"ל החברה הסקוטית וחבר בחטיבת המשקאות האלכוהוליים באיגוד לשכות המסחר, הגידול בצריכת היינות והמשקאות החריפים מבטא יותר מכל את ההתאוששות הכלכלית במשק. "יחד עם זאת", ציין, "הצרכן הישראלי מאד רגיש למצב תנודות הרוח המשתנה תדירות בהתאם למצב הפוליטי והביטחוני בישראל".

לדבריו, "השנה הייתה עליה בהתעניינות של קהל מגוון בנושא המשקאות החריפים והיינות; מצד אחד, של נשים וצעירים בגילאי ה- 20+, ומצד שני, של מבוגרים, שלמרות שמרנותם מתחילים להתעניין באלכוהול".

כמו כן, אמר ליאור כי "בשנה החולפת חלה עליה ניכרת בביקוש של יינות ייחודיים מזנים חדשים, כגון קברנה פרנק, שיראז, פינו נואר וכדומה. במשקאות החריפים חל שינוי מגמה לכיוון של משקאות בורבון וויסקי כגון ויילד טורקי ו- פור רוזס, וכן לוודקות ייחודיות בטעמים, כגון סטוליצ'ניאה ווניל".

מבחינת מכירות סוגי האלכוהול לקראת החג, ליאור משער כי כ- 50% יקנו יין אדום, כ- 30% ייקנו יין לבן, כ- 15% משקה חריף או ליקר וכ- 5% יפנקו את עצמם בקניית מוצר לא שגרתי, כמו לדוגמא קוניאק יוקרתי או וודקה מיוחדת.

מבחינת גודל ההוצאה בהשוואה לממוצע השנתי, שהינו 25 , מחירי הרכישות לחג נעים בין 25- 40  לבקבוק יין, אך יש גם עליה משמעותית במספר האנשים שמוכנים להשקיע יותר ביינות טובים לחג, כך שהמחיר עשוי לעלות מעל ל- 100  לבקבוק. ליאור מציין עוד כי צרכנים רבים נוהגים לשלם לפחות 80  ומעלה לאריזת שי שמכילה 2 בקבוקים.
