

במסגרת ביקורו של רודולף ג'וליאני בישראל, ביקש לבקר במרכז דוידוף, מרכז הסרטן החדש שבבית החולים בילינסון.


ג'וליאני שבעבר חלה בסרטן הערמונית וניצח את המחלה, ביקש לבוא למרכז הסרטן הגדול בישראל ולעודד את חולי הסרטן במאבקם במחלה הקשה.

במהלך הביקור פגש גו'ליאני את מירה טאקו אמא לשני ילדים קטנים שחלתה בסרטן השד וכיום נמצאת במעקב ואת שירי גבעולי גם היא אמא צעירה לשני ילדים שגילתה לפני כארבעה חודשים גוש בצוואר, אובחנה כחולת הודג'קין וכעת מקבלת טיפולים כימותרפיים.

גו'ליאני התרגש מאד במהלך המפגש עם החולים ואמר כי קיימת חשיבות מרובה לקבלת הטיפול הטוב ביותר, כמו זה הניתן במרכז דוידוף. לדבריו הוא זוכר את מאבקו בסרטן הערמונית לפני כחמש שנים, עד כמה היו חשובים לו התקוה והאופטימיות שנטע בו הצוות הרפואי.

כבר לפני כשנה, סיפר ג'וליאני בגילוי לב על מאבקו בסרטן, במסגרת ערב הגאלה השנתי של מרכז רפואי רבין, שהתקיים במלון פייר היוקרתי בניו-יורק.
הערב היה בהנחיית ידיד ותיק של מרכז רפואי רבין, לארי קינג.

בתמונה מימין: מירה טאקו- חולת סרטן שד הנמצאת במעקב, ד"ר דן אופנהיים מנהל מרכז רפואי רבין ורודולף ג'וליאני.




