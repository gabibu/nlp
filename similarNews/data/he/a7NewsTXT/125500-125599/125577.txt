

עובדי "שירותי בריאות כללית" ישביתו היום את 14 בתי החולים של הקופה ברחבי הארץ, והם יעבדו במתכונת שבת. באילת יושבתו גני הילדים ובתי הספר כאות הזדהות עם בית החולים יוספטל בעיר.

מרפאות החוץ בבתי החולים יפעלו כרגיל, אולם העובדים מאיימים להשביתם גם כן, אם ימשיך משרד האוצר לעכב את העברת 18 מיליון השקלים לבית החולים "יוספטל" באילת. בעיר עצמה יושבתו היום בתי הספר וגני הילדים, כאות הזדהות עם בית החולים. כמו כן ישבתו למשך שעתיים, בין השעת 10:00 ל-12:00 גם ועדי העובדים של רשות שדות התעופה, "מקורות" והנמלים.
