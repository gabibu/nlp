

כנס ההתעררות וההתחדשות שנערך ביום חמישי בא לבטא בין היתר את הדרישה להנהגה עם זקיפות קומה יהודית ולא כזו המתרפסת ומבטאת חולשה. כך אומר אריאל דורפמן מנהל ראש יהודי בתל אביב

דורפמן היה בין מארגניו של הכנס שהתקיים בירושלים ושנועד ללבן את ההשלכות האידיאולוגיות של ההתנתקות על הציונות הדתית.

דורפמן אומר בראיון לאריאל כהנא בערוץ 7 כי הכנס נולד מתוך תחושה שחסרה מנהיגות זקופה ודנו בו בצורך לחולל מהפך ולשנות מערכות כמו מערכת המשפט. כמו כן להרים את המודעות לבית המקדש, לשאיפה לתשובה שאותה אומר דורפמן יש להביא למעמד של תנועה ממש. "אנחנו עובדים בתל אביב, פוגשים יהודים ברחוב ומדברים איתם שיבואו לראות יהדות, עוצמה של שבת, קדושה, חיים עם משמעות שבאה מתוך תורה גדולה ואוהבת. לבם של יהודים שנפגשים עם זה נפתח והם מתחברים. אנחנו פותחים חלונות ראווה לתכנים גדולים ואמיתיים ויהודים שאינם מפחדים מהאמת מתחברים והמהלך מתעצם. אם נגיע לכך שבמקום שיהיו בתל אביב עשרות חוזרים בתשובה, יהיו אלפים, תווצר תנועה שהיא אפשרית ונורמלית, של אנשים החוזרים בתשובה ואינם חשים כמשוגעים בסביבתם".

דורפמן מציין כי רבים הרוצים לחזור בתשובה מתקשים בגלל המצב החברתי. הוא מספר על יהודי אחד שרצה לשים כיפה על ראשו אבל התקשה בכך משום שהיה בדבר כדי לבייש את אמו. הוא סיפר כי הודיע לה כמה ימים לפני כן שיגיע עם כיפה על הראש "היה לי קשה כי ידעתי שהיא תקח את זה קשה", סיפר אותו בחור. דורפמן מוסיף כי בסופו של דבר כשבא אותו בחור עם כיפה הוא חש שאכן בייש את אמו. זה מצב שמלמד אותנו על כך שישנם רבים שרוצים לחזור בתשובה אך מתקשים משום שזה נראה צעד מטורף ומוזר, אומר דורפמן. ברגע שנהפוך את זה לתנועה חברתית ובמקביל נפתח מקומות שמאפשרים לראות מהי שבת מה זה בית יהודי ומשפחה ולמה טוב להוליד ילדים ולגדל אותם, יתרחש מהפך תודעתי בעיר ש'רחוקה היום מאד מהענין הזה'.

על המרחק העצום שבה רחוקה תל אביב מחזון זה אומר דורפמן כי גם יש"ע התחילה עם מאה מאתיים משוגעים והפכה להתיישבות עם מאתיים אלף בני אדם. "יש לנו כמאה איש ואפשר בתוך כמה שנים להגיע ל 200 אלף איש שנמצאים פה ומאמינים ברבש"ע, אוהבים קדושה ומשדרים את זה, ואנשים יידבקו. בעיר תל אביב אין כפירה אלא בורות היופי שבה הוא שיש בה ישרות ואמת ודוגריות ואין פחד לנסות דברים".

העובדה כי לכינוס שלדבריו התארגן ברגע האחרון עם מינימום פרסום והכנות, הגיעו כ 3000 ועוד רבים רצו להגיע, יש בה כדי ללמד על עוצמה רבה. בכינוס השתתפו רבים שלא היו מרוצים מהמאבק שניהלה מועצת יש"ע והיו מעונינים ב"קו בריא שיודע להאבק בזקיפות קומה שנשמע לרב שפירא גם בנושא סירוב פקודה וגם בנושאי מאבק אמוני". דורפמן אומר כי המאבק אינו רק על ארץ ישראל אלא גם על הקישור לבית המקדש לתשובה, ולחיזוק כל הזהות היהודית הפנימית. "מתוך התבררות זהות זו אפשר יהיה לבצע מהפכה שתתקן את כל התחומים".

