

השר מאיר שיטרית, ממתנגדי הקדמת הפריימריז בליכוד אמר בכינוס מרכז הליכוד בגני התערוכה בתל אביב כי הקדמת הפריימריז כמוה כביצוע חראקירי. בתגובה ספג קריאות "שיטרית הביתה".

השר מאיר שיטרית, המתנגד להקדמת הפריימריז בליכוד עורר מהומה כאשר קרא לעבר אנשי הליכוד התומכים בהקדמת הפריימריס כי הם מבצעים התאבדות פוליטית. "אתם עושים חראקירי ותחזרו להיות מפלגת חירות הקטנה", אמר שטרית.

בתגובה, קראו חברי מרכז רבים קריאות "שיטרית הביתה".

אהוד יתום: אנחנו נאבקים על דרך שאיבדנו
ח"כ אהוד יתום התומך בהקדמת הפריימריז, אמר בנאום בפני חברי המרכז הליכוד כי חייבים להחזיר את הדמוקרטיה למרכז הליכוד. לדבריו, המאבק הנערך היום הוא על הדרך שתנועת הליכוד איבדה.

"אנחנו נאבקים על ערך, על דרך שאיבדנו וחייבים להשיב אותה למעוננו, לבית שלנו", אמר ח"כ אהוד יתום והסביר כי כאשר הצטרף לליכוד ואמרו ויתורים כואבים ואמרו מדינה פלשתינית לא הוא ולא איש האמין שויתורים כואבים ועקירת יהודים מאדמתם יחזירו אותנו לגבולות 67 ושויתורים כואבים זה פליטים. "חשבתי שאחרי הויתורים הכואבים הם יתעשתו וקיבלנו שוב אגנדה של ויתורים כואבים. איש לא חשב שויתורים כואבים זה עקירת יהודים", אמר.

יש לציין כי יתום עצמו אמר כי אינו איש של 'שתי גדות לירדן' ותמורת מה שהגדיר 'צעטאלע' קטן של התחייבות להפסקת הטרור היה דן על החזרת שטחים, אך לדבריו, מעולם לא הבין את גירוש יהודי גוש קטיף ובטח שלא את גירוש תושבי התוחמת הצפונית של חבל עזה.
