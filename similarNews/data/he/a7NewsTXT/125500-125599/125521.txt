

משרד התמ"ת פרסם את התנאים להשתתפות במכרז לקבלנים המכשירים ישראלים בענף הבנייה. ההכשרה תמשך 6 חודשים ותכלול הכשרה מעשית תוך כדי עבודה ולימודים עיוניים. עלות התוכנית כ-40 מיליון שקל ו-5 מיליון שקלים נוספים לצורך שיווק ופרסום התוכנית.

נשיא התאחדות הקבלנים, אהרון כהן, אומר: "זה שלוש שנים אנו קוראים לממשלה לפעול לצורך עידוד והכשרה של ישראלים לענף וזאת לאור הקיצוץ המתמשך במספר העובדים הזרים והעובדים הפלשתינאים. אני קורא היום לקבלנים לנצל את התוכנית ולפעול להעסקת עובדים ישראלים בענף מתוך אמונה כי המדינה אכן תפעל בהתאם לתוכנית ותעמוד בהתחייבויותיה לקבלנים שיקלטו ישראלים, ולא כפי שנעשה בעבר".
