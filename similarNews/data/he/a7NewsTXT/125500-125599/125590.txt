

עוז קדמון ממגורשי כפר דרום ומי שעמד בראש סניף הליכוד בגוש קטיף, אומר כי הוא מקווה שהליכוד יקיא מתוכו את "היוזם הגדול של הגירוש שצריך לשלם מחיר". כמו כן הוא דורש אמות מידה חדשות בהמשך הקשר עם צה"ל.

הליכוד אינו מפלגת מרץ אלא מפלגה עם הסטוריה אומר קדמון בראיון לאריאל כהנא בערוץ 7, ההסטוריה של הליכוד משולבת בבית"ר, באצ"ל, ובאנשים שלחמו למען ארץ ישראל ושדיברו על "שתי גדות לירדן ולא שתי גדות לירקון". "עם כל הכבוד לאריק ועם הקבלות שיש לו, הרי שעם המצע שהוא שמאלה ממרץ, הוא צריך ללכת להתמודד במרץ 'ואני מקווה שהליכוד יאמר את דברו'".

בזמנו הצטרף קדמון לליכוד כיון שחשב שזוהי "במה בריאה" של הציבור הרחב. "הליכוד הם ציבור ערכי יהודי ומכיר בערכי התיישבות ובאחווה אחים. ציבור זה התנגד למהלכים כמו גירוש ומדינת פלשתינית. שרון סירס את הליכוד ודחף אותו למקומות שלא היה אמור להגיע אליהם. אנחנו מקוים שהדברים יחזרו למקומם".

קדמון גם מקווה כי עם פרישתו של שרון "יפרשו כמה פושעים גדולים יחד איתו כמו למשל אולמרט לבני ואחרים, שהליכוד אינו יכול באידיאולוגיה שלהם, לשמש להם בית".

כחלק מהמסקנות שלאחר ההתנתקות, קדמון אומר כי מי שאוחז בידו עמדת כוח במערכות השונות, צריך לשמור עליה, אבל צריך לקחת בחשבון כי המערכות בארץ חולות. צה"ל שגירש הוא חולה וקשה לצאת למלחמת קיום עם רמטכ"ל שרק ה"איך" מענין אותו ולא ה"למה". כמו כן לדעתו לשירות בצה"ל יש להעמיד תנאים ולא להתפשר עליהם, בנושאי צניעות כשרות ושבת. "אנחנו מוכנים להתנדב וללכת קדימה ואלו הקריטריונים שלנו. 'טוב טוב, לא טוב, לא צריך'".

מגורשי כפר דרום הוא מציין יעברו זמנית לאשקלון שבה יקימו מעין אוטונומיה חינוכית ו"עם הפנים קדימה".

להאזנה לראיון
