

השייח' מוחמד אחמד חליל, מראשי הג'יהאד האיסלאמי אשר מעורב ברצח טלי חטואל ובנותיה על ציר כיסופים בשנה שעברה חוסל אמש. מנגנון חומר נפץ הוטמן במכוניתו של השייח' חליל על ידי כוחות הביטחון הישראליים.

בדרום העיר עזה חוסל אמש בכיר בארגון הטרור הגייהאד האיסלאמי. כתבנו קובי פינקלר מוסר כי מדובר בשייח' מוחמד אחמד חליל, מראשי הג'יהאד האיסלאמי אשר מעורב ברצח טלי חטואל ובנותיה על ציר כיסופים לפני כשנה וחצי.טלי ומירב חטואל הי"ד
כמו כן, היה השייח' חליל מעורב בפיצוץ הנגמ"ש על ציר פילדלפי אשר זכור במיוחד בשל תמונות חיילי צה"ל המחפשים אחר שרידי גופות חבריהם וברצח בני הזוג קול על ציר כיסופים ימים אחדים לפני גירוש היהודים מחבל עזה.
רוני חטואל הי"ד

על פי דיווחי הרש"פ, נהרג אדם נוסף בתקיפת חיל האוויר ושלושה נוספים נפצעו. אך כתבנו מדווח שעל פי דברי גורמים צבאיים בוצע החיסול באמצעות הטמנת מנגנון חומר נפץ במכוניתו של ח'ליל.
הדר חטואל הי"ד

ראש עיריית שדרות, אלי מויאל, אשר שמע על דבר החיסול בעודו באולפן ערוץ 10 התנצל בפני המראיינים ואמר כי הוא חייב להגיע מהר חזרה לעירו, זאת בשל הסבירות הגבוהה לכך ששדרות תספוג שוב מטחי קסאם.
הילה חטואל הי"ד

יש לציין כי מזכירו הצבאי של שר הביטחון, שאול מופז, הגיש לו פתק במהלך כינוס מרכז הליכוד בגני התערוכה בתל אביב. מופז חייך והראה את תוכנו של הפתק לראש הממשלה, אריאל שרון. זמן קצר לפני כן דיווחו סוכנויות הידיעות על החיסול בכביש ברצועת עזה.

מחמד חליל ע"א-לטיף שיח' חליל, בן 31 מרפיח, נמנה בתחילת העימות על חולייה של פעילי ועדות ההתנגדות העממית , בראשות ג'אמל אבו סמהדנה, שביצע השלכות רימונים וירי באופן קבוע לעבר חיילי צה"ל ברפיח.

החל מחודש ינואר 2001 היה שיח' חליל פעיל בארגון הג'יהאד האיסלאמי והיה מעורב בתכנון והוצאה אל הפועל של פיגועי מטען ובפעילות אינטנסיבית של ירי פצצות מרגמה לעבר יישובי גוש קטיף. שיח' חליל שימש כמומחה לחומרי חבלה ושקד על שיפור איכות וטווח המרגמות.
בתאריך 29 ביוני 2001 נפגע השיח חליל יחד עם פעילים נוספים בעת ניסיון לבצע ירי פצצות מרגמה כנגד מטרה ישראלית. לאחר "תאונת העבודה" שודרג מעמדו של שיח חליל בארגון, והוא החל לשקוד על תכנון וביצוע פיגועים קשים שכללו פיגועי התאבדות, חדירה ליישובי ומוצבי צה"ל ברצועת עזה, וכן פיגועי מטענים. במקביל, נמשכה מעורבותו בירי פצצות מרגמה וטילים נגד טנקים לעבר מטרות ישראליות.

בתקופה זו החל שיח' חליל לפתח ולייצר אמצעי לחימה וחומר נפץ, ועסק באופן אינטנסיבי בשיפור היכולות בתחום, בסיועו של אחיו, אחמד שיח' חליל. בנוסף, היה מעורב ברכש אמצעי לחימה משופרים, הברחות אמצעי לחימה ממצרים והעברת אמצעי לחימה בין צפון רצועת עזה לדרומה.
שיח' חליל עמד בקשרים עם פעילי ועדות ההתנגדות העממית, שהאדא אל אקצה של הפת"ח וארגון ה'חמא"ס', שבאו לידי ביטוי בסיוע בייצור אמצעי לחימה ואספקת סוגי חומרי נפץ ואמצעי לחימה שונים ואף ביצוע פיגועים משותפים.

פיגועים בולטים בהם היה מעורב שיח' חליל:
יולי 2005: בשיתוף עם ועדות ההתנגדות העממית והשהאדא אל אקצא, מחמד שיח' חליל הוציא אל הפועל ופיקד על פיגוע בציר כיסופים, שכלל ירי וזריקת רימונים לעבר רכב ישראליים שנסעו על גשר מור, בו נהרגו 2 אזרחים ישראלים ו-5 נוספים נפצעו.
ספטמבר 2004: בשיתוף עם ועדות ההתנגדות העממית ופעילי פלג אבו ריש של הפת"ח, שיח חליל תכנן והוציא אל הפועל פיגוע חדירה למוצב צה"ל ביישוב מורג, בו נהרגו קצין צה"ל ושני חיילים וחייל נוסף נפצע.
מאי 2004: בשיתוף עם ועדות ההתנגדות העממית תכנן ופיקד שיח חליל על פיגוע בו ביצעו שני מחבלים ירי לעבר רכב בציר כיסופים והרגו ביריות את טלי חתואל ז"ל וארבע בנותיה. כמו כן, נפצעו בפיגוע 2 חיילי צה"ל ואזרח נוסף.
מאי 2004: בתכנונו של מחמד שיח' חליל ביצע פעיל ג'יהאד איסלאמי פיגוע מטען כנגד כלי צה"לי בגבול ישראל מצרים סמוך לרפיח. לאחר הפעלת המטען נורה טיל RPG לעבר הכלי, אשר נשא חומר נפץ רב, וגרם לפיצוצו. בפיצוץ נהרגו 5 חיילי צה"ל ומספר נוספים נפצעו.
מאי 2004: שיח' חליל עמד מאחורי תכנון פיגוע רכב תופת אשר הכיל 280 ק"ג חומר נפץ, בשיתוף ועדות התנגדות. הרכב התפוצץ בסמוך לאוטובוס ליד מעבר רפיח, וגרם לפציעתם של שני חיילים צה"ל כתוצאה מהתנגשות רכב הליווי באוטובוס.
ספטמבר 2002: מטען הופעל לעבר כוח צה"ל סמוך למוצב 'טרמית' בגבול ישראל-מצרים ליד לרפיח. מהפיצוץ נפצעו שני חיילי צה"ל. עם הגעתו של כוח החילוץ הופעל נגדו מטען נוסף, ללא נפגעים.
אפריל 2002: שיח חליל הוציא אל הפועל פיגוע חדירה של שני מחבלים ליישוב רפיח, במהלכו בוצע ירי לעבר כוח צה"ל ביישוב. מהירי נהרג חייל צה"ל ו-4 חיילים נוספים נפצעו.
מרץ 2002: שיח חליל תכנן והוציא אל הפועל בסיוע שהאדא אל אקצא פיגוע ירי שבוצע לעבר חיילי צה"ל סמוך לגדר המערכת, בו נהרג חייל צה"ל ושלושה חיילים נוספים נפצעו.

'לנתק התלות בין כינוסים מפלגתיים לשיקולים מבצעיים'
ארגון 'אלמגור' מברך את צה"ל על חיסול רוצחם של בני משפחת חטואל הי"ד. יחד עם זאת מיצר הארגון על כך שלא עשו זאת עד כה "למרות שהאיש הופיע בפומבי בהופעות רבות ובינתיים מאז הרצח המשיך לפגע, והיה מעורב גם ברצח בני הזוג קול הי"ד".

מאיר אינדור מהנהלת הארגון קורא לצה"ל "לנתק את התלות בין כינוסים מפלגתיים להחלטות מבצעיות, אבל בינתיים, לנצל את חלון ההזדמנויות שנפתח עד למרכז הליכוד מחר, ולהציע מקסימום מטרות חיסול עד נעילת שעת הכושר".
