

שר האוצר, בנימין נתניהו החליט היום להקצות 1.5 מיליון ש"ח לאתר ההנצחה לחללים הבדואים שנפלו במערכות ישראל.

בפגישה שערך עם ראשי פורום הרשויות המקומיות הבדואיות נעתר השר לבקשת יו"ר יד לבנים הבדואים להעביר את הסכום הדרוש לאחזקה השוטפת של אתר ההנצחה לזכרם של 147 החללים הבדואים, אליו מגיעים עשרות אלפים מבקרים בשנה. "זהו חוב מוסרי של המדינה כלפיי העדה הבדואית" אמר השר.

בתום אותה ישיבה ממושכת, בה שמע השר את מצוקות המגזר הבדואי, הוא החליט למנות צוות בינמשרדי בראשות מנכ"ל משרד האוצר, ד"ר יוסי בכר שיגבש פתרונות לבעיות התעסוקה, הדיור והביוב במגזר.
