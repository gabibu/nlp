

הרשות הפלשתינית מבקשת מישראל להקצות לה תדרים עבור מפעיל סלולרי נוסף בשטחי יש"ע.

לפי הדיווח ב"גלובס", את הבקשה הגיש אמש בכיר הרש"פ מוחמד דחלאן, לשרת התקשורת, דליה איציק. יצויין כי ברש"פ קיימת חברה סלולרית מקומית אחת ושמה פל-טל.

בכוונת הרשות לפרסם מכרז שיכלול יזמים מקומיים ובינלאומיים. דחלאן לא הזכיר צירוף יזמים ישראלים להקמת הרשת החדשה. איציק השיבה לדחלאן, כי היא תעלה את הבקשה בפני ראש הממשלה.
