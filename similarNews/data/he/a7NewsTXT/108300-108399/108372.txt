

15 אנשי עסקים ונציגי חברות ממשלתיות מניגריה בראשותה של מנכ"לית מכון היצוא הניגרי, עברו אתמול במכון היצוא "השתלמות" בת יום אחד כיצד לקדם את היצוא.

אסיה ציין, כי גב' מודופה ססורה, מנכ"לית מכון היצוא הניגרי משמשת גם כיועצת בכירה לנשיא ניגריה. בין אנשי העסקים הניגריים שהיו שותפים ליום העיון היו גם גב' סטלה צ'ינלו אוזואוקולי, יו"ר חברת התרופות הגדולה ביותר בניגריה, חברת אמזור, (EMZOR). וכן נציגי חברות בתחום החקלאות, מים, רפואה ותקשורת.

מנכ"ל מכון היצוא הדגיש, כי הניגרים, העוברים במכון הנגב קורס קצר של 8 ימים, באו למכון היצוא ללמוד כיצד פועל המכון, מהן השיטות לקידום היצוא, מהו מבנה המכון, מהי תוכנית העבודה שלו ועוד.

הניגרים קיבלו הרצאות ממנכ"ל מכון היצוא וממנהלי החטיבות ו"טיפים" שונים כיצד להפוך חברות ליצואניות וכיצד לקדם את נושא היצוא.

במסגרת ההשתלמות, נפגשו חברי המשלחת הניגרית עם אנשי עסקים מקבילים בישראל בתחומי החקלאות, מים, רפואה, תקשורת ועוד.

הניגרים הבטיחו בתום "ההשתלמות" הקצרה להיות שגרירים נאמנים של מכון היצוא בארצם.

במכון היצוא מדווחים כי 273 חברות ישראליות פועלות בניגריה   גידול של כ-4% לעומת שנת 2003.

יחיאל אסיה, מנכ"ל מכון היצוא ציין, כי בשנת 2004 גדל היצוא לניגריה בכ-15% לעומת השנה שקדמה לה והסתכם ב-32.6 מליון דולר.
(ש)
