

לקראת הפגישה עם ראש הממשלה שרון הבהיר נשיא ארצות הברית כי הוא דבק בדרישה האמריקאית לחדול מהבניה ביהודה ושומרון.

"אני מאמין במפת הדרכים ועל פי מפת הדרכים אסור לישראל לבנות בהתנחלויות", כך אמר אתמול נשיא ארצות הברית כשנשאל לגבי התייחסותו להמשך הבנייה במעלה אדומים כפי שהודיע ראש הממשלה שרון שבכוונתו לעשות.

הנשיא האמריקאי צפוי לדרוש משרון הבהרות לגבי הצהרותיו אודות הכוונה לבנות בגושי ההתיישבויות ובעיקר במעלה אדומים. נזכיר כי ראש הממשלה הודיע כי בכוונתו לבנות מאות יחידות דיור שייצרו קשר יהודי בין העיר מעלה אדומים לירושלים.

למרות דבריו אלה של הנשיא האמריקאי מנסים אנשי שרון, והצוות השוהה בארצות הברית מטעמו, לקבוע שהפגישה בין בוש לשרון בשבוע הבא תתקיים באווירה טובה.
(ש)
