

מיידי אבנים נלכדו על ידי חיילים אבל השוטר סירב להכניסם למעצר אם לא יעזוב המג"ד את משימותיו המבצעיות ויגיע לתת עדות אודות נסיבות המעצר.

שוטרים בתחנת קריית ארבע סירבו להחזיק במעצר שני צעירים פלשתינים שנעצרו לאחר שנלכדו בעת יידוי אבנים על מכוניות של מתיישבים ואנשי צבא מדרום לחברון.

שני מיידי האבנים הובאו אמש למעצר בידי החיילים שלכדו אותם, אך אלה נדהמו לשמוע מהשוטר התורן כי מפקד הגדוד חייב להתפנות מכל משימותיו המבצעיות ולהתייצב אישית בתחנה כדי למסור עדות על נסיבות המעצר. אם לא ייעשה כן, הודיע השוטר התורן ישולחו מיידי האבנים לחופשי.

מפקד הגדוד היה עסוק באותה עת במשימה מבצעית, ולכן נבצר ממנו למסור עדות, ולפיכך אכן שוחררו השניים. כך נודע לערוץ 7.

