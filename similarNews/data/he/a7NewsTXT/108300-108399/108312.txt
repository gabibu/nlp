

עיריית בני-ברק רכשה לקראת חג הפסח מאות מיכלי אשפה חדשים, בעלות כספית של כמאות אלפי , במקומם של מיכלים שנרכשו לפני כעשר שנים והם נפגעו במשך הזמן.

אגף התברואה של עיריית בני ברק נערך בימים האחרונים בפעילות מתוגברת ביותר לאיסוף הפסולת בכל אזורי העיר. הופעלו עשרות משאיות ומנופים נוספים, וכמו כן נוספו משמרות רבות של עובדים נוספים.

ממחלקת התצברואה של העירייה נמסר כי בימים שלפני החג יתבצע הפינוי מידי יום ביומו בניגוד לשלוש פעמים בשבוע בשאר תקופות השנה כאשר על הפעילות הנרחבת מפקחים מנהל האגף וצוות האגף.

בד בבד הוגברו האכיפה והפיקוח כדי למנוע מצב של הוצאת פסולת שלא בזמני הפינוי. משום כך, נקבע כי דיירים יוכלו להוציא פסולת בין השעות 10 בלילה-12 בצהריים בלבד. לבעלי עסקים נקבעו זמני פינוי בימי חול בין השעות 7-8 בערב ובערבי שבתות בין השעות 12-1 בצהריים.
