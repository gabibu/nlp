

מאות שוטרים וחיילים התפרסו הבוקר בשכונה היהודית כדי לסייע לבני משפחה ערבית להיכנס לביתם. ועד יהודי חברון: מדובר במשפחת מחבלים בעלת מסורת של טרור מאז טבח תרפ"ט.

לפנות בוקר הוטל עוצר על השכונה היהודית והתלמידים לא הורשו לצאת ולהגיע לבתי הספר. זאת כדי לאפשר כניסת משפחת המחבל לשכונה. כך מסר דובר הישוב היהודי בחברון נעם ארנון.

למקום הובאו חומות בטון ועימות התפתח בין התושבים היהודיים שביקשו לצאת לשיגרת יומם לבין אנשי כוחות הבטחון.

יצויין כי מאז פורים היו מספר אירועים בהם ניסו המתיישבים למנוע את כניסת בני המשפחה למבנה המצוי בצמידות לבתי השכונה היהודית.

השימוש בפרשים נגד התושבים היהודיםעל פי עדותו של אחד מניצולי טבח תרפ"ט, בני משפחת שרבתי, שכדי לאפשר את כניסתם למבנה פעלו כוחות הבטחון, היו מעורבים בפרעות, ויש מהם שנטלו חלק ברצח היהודים.

יצויין כי כניסת המשפחה למבנה קיבלה אישור של בג"ץ לפני כחצי שנה.

לדברי ועד היישוב היהודי בחברון, הבית אליו מנסה משפחת שרבתי להיכנס היה חלק מהרובע היהודי העתיק ,שנחרב ונשדד מבעליו היהודיים ע"י הערבים אחרי טבח הקהילה היהודית בפרעות תרפ"ט (1929).

שוטרי מג"ב חוסמים את שכונת אברהם אבינוהועד מציין כי משפחת שרבתי שנכנסה למקום מעורבת בטרור. בחיפוש בבית נמצאו אמצעי לחימה, תעודות ומסמכים הקושרים את בני הבית לארגוני טרור. מבית המשפחה נערכו תצפיות מודיעיניות ואף בוצעו מספר נסיונות לבצע פיגועים כלפי תושבי השכונה היהודית. בין פעולות הטרור היתה השלכת מטענים לעבר חצר גן הילדים הצמוד אליו. המשפחה הורחקה מהבית בעקבות גל פיגועי חדירה באזור חברון ובשל חשש בטחוני ממשי.

עוד תמונות מהשטח
(ש)
