

חברת האינטרנט Yahoo פנתה לבתי משפט בארה"ב במטרה להגן על עצמה מפני קנסות שהוטלו עליה ושצפויים להיות מוטלים עליה בעתיד בעקבות העובדה שהיא מארחת אתרי אינטרנט העוסקים בסחר במזכרות נאציות.

לפני ארבע שנים קנסו בתי משפט צרפתיים את חברת Yahoo ב-15 מיליון דולר בגין עבירה על החוק הצרפתי האוסר על סחר במזכרות נאציות. החברה אפשרה לאזרחים צרפתים לקנות ולמכור מזכרות אלו כאשר אירחה אתרים הסוחרים בהן. הקנס היה סמלי בלבד וחברת Yahoo לא שילמה אותו עד היום.

יש לציין כי השופטים האמריקניים שדנים בעניינה של Yahoo בסן-פרנסיסקו נוטים לתמוך בחברה בטענה שהטלת קנסות בגין פעילותה מהווה איום על זכויות חופש הביטוי.
