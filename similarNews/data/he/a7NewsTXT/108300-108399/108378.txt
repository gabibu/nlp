

2 רכבי החלל שהגיעו לנקודה הרחוקה ביותר בחלל ועומדים על סיפה של מערכת השמש יהפכו לגרוטאות שישוטטו בחלל. זאת לאחר החלטת נשיא ארה"ב בוש לבטל את הפרוייקט לאחר 28 שנות מחקר.

לאחר עשרים ושמונה שנות שיטוט ומחקר בחלל החליט נשיא ארצות הברית ג'ורג' בוש לנתק את הקשר עם רכבי החלל וויאג'ר שעיקר פעולתם היה מחקר וצילום.

במהלך שנות תפעולם של שני רכבי החלל (וויאג'ר 1 ו-2) הגיעו לשיא עומק החלל אליו הגיע גורם כלשהו מכדור הארץ. הם שיגרו לכדור הארץ תמונות ייחודיות וראשונות של הכוכבים אורנוס נפטון וצדק.

כמו כן התגלו תוך כדי המחקר עשרים ושניים ירחים שלא נודעו עד כה.

למרות הישגים אלה ואחרים הודיע נשיא ארצות הברית ג'ורג' בוש על כוונתו לבטל את תיקצוב פרוייקט המחקר היוקרתי ולהורות על ניתוק המגע עם רכבי החלל. בוש קבע כי יש להעביר את תקציב הוויאג'ר לפרוייקטים נצרכים יותר.

מומחי חלל מבקרים את החלטת הנשיא שהתקבלה בראשית השבוע, שכן באופן יחסי עלותו של הפרוייקט אינה מסתכמת בסכום גבוה באופן יחסי. התקציב עומד על מעט למעלה מארבעה מיליון דולרים בשנה. לדברי המומחים הישגי המחקר שהגיע כבר לקרום מערכת השמש מצדיקים את עלותו הזולה יחסית. לדבריהם לו היה מורה בוש על השארת המחקרים על תילם כבר בעוד כשנה וחצי היו נכנסים הכלים למערכת השמש, מקום בו מידת החום נאמדת בכמיליון מעלות. המחקר ש היה מנפיק לאנושות מידע ייחודי שכעת יימנע ממנה, אומרים מתנגדי הניתוק ואנשי המחקר.
(ש)
