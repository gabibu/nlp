

יושב ראש וועדת החינוך בשלטון המקומי, שמואל אבואב, תומך בהעברת סיוע כספי למערכת החינוך ביש"ע.

אבואב שיגר מכתב למועצת יש"ע ובו הוא מביע תמיכה בהחלטת שרת החינוך להעביר 124 מיליון שקלים למוסדות החינוך באזור. "אני מחזק את ידיכם ומביע צער על כל פגיעה באזרחי ישראל המתגוררים בשני צידי הקו הירוק" אמר אבואב.

ממועצת יש"ע נמסר כי הכספים ישמשו בין היתר למימון חודש לימודים נוסף בגני הילדים ביש"ע.
