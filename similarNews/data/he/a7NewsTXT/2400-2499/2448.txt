

יריות נורו על רכב של עובדי חברת "מקורות" בכביש לאלון מורה. בשל הירי נבצר מהעובדים לתקן תקלה במערכת אספקת המים, ואלון מורה נותרה ללא אספקת מים במשך שעות.

ליד מחסום טול כרם ניסתה משאית פלשתינית לפרוץ את המחסום. חיילי צה"ל במחסום ירו אליה. הנהג נמלט, וחיילי צה"ל פתחו במרדף.

ערבים השליכו אבנים לעבר אוטובוס שנסע על כביש העופל ממזרח למתחם הר הבית בירושלים.
ערבים ירו לעבר שכונת גילה. נגרם נזק למכוניות.

בצהרי יום הזיכרון לחללי מערכות ישראל ירו ערבים מהגבעות לעבר שכונת אברהם אבינו בחברון. סוכנות "קול רינה" מסרה כי חיילי צה"ל השיבו אש.

כתבנו משה פריאל דווח כי ערבים מרפיח השליכו שני רימוני רסס לעבר חיילינו במוצב טרמית בגבול ישראל מצרים.

