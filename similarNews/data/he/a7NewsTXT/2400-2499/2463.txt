

חברת ק.מ.י, המפעילה את "קפה לונדון" בנתניה, הורשעה בבית הדין האזורי לעבודה בהליך פלילי על אי תשלום שכר מינימום. בבית הדין התבררה טענת החברה, ששכר המלצרים המבוסס על דמי השירות שנותנים הסועדים, ה"טיפים", מגיע לשכר מינימום. השופט יצחק לובוצקי לא קיבל את הטענה.
בהרשיעו את החברה טען השופט כי החוק מחייב את המעביד בעצמו לשלם לעובד שכר מינימום, וזאת כדי שהעובד לא יצטרך להסתמך על טוב לבו של הלקוח. החברה נקנסה ב 20 אלף שקלים.

