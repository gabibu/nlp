

בכל שגרירויות ישראל ברחבי העולם מתקיימות קבלות פנים מסורתיות לרגל יום העצמאות של מדינת ישראל, חוץ מאשר בשגרירות ישראל בעמאן. האיבה הגואה ברחוב הערבי השפיעה על מיקומה של קבלת הפנים שם. לפי דברים המופיעים באתר "עניין מרכזי" ביקשה שגרירות ישראל בעמאן לשכור בית מלון כדי לערוך בו את המסיבה, אך נתקלה בסירוב.

בשנה שעבר אירח מלון "אמבסדור אימפריאל" את באי המסיבה, אך לאחר מכן הוא ספג פרסום שלילי ויחס עוין בציבור. הדבר הוא פרי יחסם של מתנגדי השלום בירדן. הם מנהלים רשימות של גופים ומוסדות המקיימים יחסי נורמליזציה עם ישראל. לפיכך תתקיים המסיבה במעונו של השגריר.

