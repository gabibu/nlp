

ביום חמישי שוחח נשיא ארה"ב בוש עם שרון, פעם שניה בתוך 8 שעות. לדברי דובר הבית הלבן ארי פליישר השיחה נסבה על "הדרכים להשגת שלום" במזרח התיכון, והוסיף כי "שיחה זו היא חלק מתוכניתו של הנשיא ליצור אווירה נוחה, שתאפשר לכל הצדדים ללכת בדרך השלום ולהשיגו".

בתשובה לשאלה אם בוש דרש משרון להראות איפוק, ענה פליישר כי עמדתו של הנשיא האמריקני "נותרה ללא שינוי. הוא קורא לכל הצדדים לשים-קץ למעגל האלימות".
כמו כן הוסיף פליישר כי "הנשיא מבין עד כמה קשה להשיג הסכם כל עוד יש מרחץ דמים ברחובות", אך לדעתו של הנשיא, קיום מגעים עם מנהיגי האיזור חיוני וכי "בוש סבור שארה"ב יכולה למלא תפקיד יעיל בהקלה על השגת שלום ולא באמצעות כפייתו".
