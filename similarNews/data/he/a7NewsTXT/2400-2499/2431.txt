

ללשכת נשיא המדינה הגיעו היום אגרות ברכה ממנהיגים ברחבי העולם לרגל יום העצמאות של מדינת ישראל, שיתקיים מחר.

כתב עתי"ם מוסר כי נשיא ארה"ב ג'ורג' וו. בוש כתב לנשיא המדינה משה קצב, "הידידות העמוקה בינינו משקפת ערכים דמוקטים משותפים ומחוייבות משותפת לביטחון ולשלום. עם ישראל יכול להיות סמוך ובטוח שהעם האמריקני יעמוד תמיד לצידו".

נשיא רוסיה ולדימיר פוטין הביע בטחונו ששיתוף הפעולה בין שתי המדינות יתפתח ויפרוץ לתחומים חדשים. פוטין הוסיף, כי דווקא בימים האלה הוא מייחס חשיבות מיוחדת לשיתוף הפעולה הקונסטרוקטיבי בין רוסיה לבין ישראל.

נשיא סין, ז'יאנג זמין הביע את תקוותו כי היחסים הידידותיים בין סין לישראל יתחזקו. כך גם כתב עבדאללה מלך ירדן.

כתב עתי"ם מוסיף כי אגרות ברכה נוספות הגיעו מאליזבת מלכת אנגליה, מאלברט מלך בלגיה, מנשיא טוריקה אחמד סזאר, נשיא קוריאה קים דה ג'ונג, ממלכת הולנד ביאטריס ומנשיא הודו.
