

מחלקת המדינה האמריקנית תכלול לראשונה ביקורת על גורמים רשמיים באש"ף, בדו"ח השנתי על טרור שיתפרסם בעוד כשבוע.

"הדו"ח יכלול האשמות ישראליות על כך שהפת"ח, הפלג הגדול ביותר בארגון, נטל חלק בפעילות טרוריסטית נגד ישראל", אמרו אתמול גורמים אמריקאים בכירים.

עם זאת נמסר כי הדו"ח נמנע מלכנות את הקבוצות המזוהות עם אש"ף, וביניהם הפת"ח, 'ארגוני טרור', כיוון שסיווג כזה יכול לגרום ללחץ על ארה"ב לנתק את הקשרים עם חברי הארגון.

קבוצת מחוקקים שלחה לפני כחודש מכתב לנשיא ג'ורג' בוש, בו היא מבקשת שארה"ב תעריך מחדש את יחסיה עם הפלשתינים ומאשימה את הפלשתינים בהתפוררות שיחות השלום במזרח התיכון.
במכתב, עליו חתמו 209 נציגים ו-87 סנטורים, ביקשו החותמים מבוש לשקול את סגירת המשרד שמפעיל אש"ף בוושינגטון ואת הפסקת הסיוע האמריקני לפלשתינים.
