

כוחות הביטחון בודקים בשעה זו דיווחים על כמה פיצוצים שנשמעו סמוך לעיר שדרות וקיבוץ ניר עם.

נבדקת האפשרות שמדובר בפצצות מרגמה שנורו לעבר היישובים.

אולם במשטרה אומרים כי לפי שעה לא נמצאו ממצאים המעידים על נפילת פצצות.
ייתכן והפיצוצים קשורים לזיקוקי הדי נור בהם נעשה שימוש כחלק מחגיגות יום העצמאות.

כוחות הביטחון סורקים כעת את האזור הסמוך לשכונת מ' שלוש בשדרות. בשכונה זו נפלו לפני כשבוע וחצי שלוש פצצות מרגמה.
