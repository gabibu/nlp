

משפחות ארבעת החטופים בלבנון נפגשו הבוקר עם שר החוץ שמעון פרס בלשכתו בתל-אביב. הפגישה התקיימה לקראת נסיעת המשפחות ונסיעתו של השר פרס לארה"ב.

כתב עתי"ם מציין, כי פרס דיווח להם כי יזם והביא לכך, שייפגשו עם מזכ"ל האו"ם קופי אנאן ובכירים במימשל האמריקני. עוד הוסיף, כי תביעת ישראל שהצלב האדום יבקר אצל השבויים היא תביעה בסיסית הומניטרית. "זה לא אנושי לא לתת מידע בסיסי ולא לאפשר ביקור הצלב האדום", אמר שר החוץ.
