

האיחוד האירופי מתכוון להעניש את ישראל בגלל שישראל משתמשת לטענתם בכוח מופרז נגד הפלשתינים, וליטול ממנה את הגישה לזכויות המסחר שניתנו לה, כך דיווח היום העיתון Telegraph.
משמעות העונש היא שישראל לא תוכל יותר לייצא סחורות מהישובים ביש"ע, ללא מכס, כמו מכל מקום אחר בארץ.

גורמים רשמיים בירושלים הגיבו על האיום בעונש ואמרו כי צעד כזה יפגע בשאיפת האיחוד האירופי לשמש בתפקיד מרכזי בסכסוך במזרח התיכון ויחזק את דעת הישראלים על כך שאירופה משוחדת נגדם.

שגריר ישראל בפאריס אלי בר נביא אמרבראיון בעיתון "טריבון ז'ואיב" כי "לצרפת קשרים טובים בלבנון ובסוריה, והיא יכולה להשפיע שם, אבל היא מגלה חד צדדיות". השגריר הדגיש ש"הסכמי אוסלו - אבד עליהם הכלח, ומה שנשאר הוא ההכרה ההדדית בין הרשות הפלשתינית וישראל. ממשלתי רוצה לגשת לבעיה בצורה הדרגתית, עם הסכמי ביניים שיובילו להסכם כולל בתאריך בלתי ידוע", הסביר. "הקשר עם הרשות הפלשתינית לא מנותק, אבל הגענו לדרגה של אלימות שמעבר לה שיחות גלויות אינן אפשריות, ולא יתקבלו על ידי דעת הקהל הישראלית".

