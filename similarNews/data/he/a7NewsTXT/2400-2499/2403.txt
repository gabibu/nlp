


(צילום: שדרים - תיעוד חזותי)

לאחר שלושה ימים של שקט, נורו אתמול פצצות מרגמה אל היישוב גדיד בחבל עזה. לא היו נפגעים. בתגובה לירי המרגמות אומר ראש מועצת גוש קטיף אהרן צור כי זוהי התמורה למפגש עם נציגי הפלשתינים.

פלשתינים ירו מחאן יונס לעבר מוצב כלנית ליד היישוב גדיד שבגוש קטיף. לא היו נפגעים.

מטען חבלה הונח בלילה בידי מחבלים בקטע המזרחי של כביש ירושלים החדש, ליד גבעת זאב, סמוך לתחנת הדלק גבעונים. בבדיקות שנעשו לאחר שנתגלה המטען הראשון נתגלו ארבעה חפצים חשודים נוספים, וחבלנים פוצצו אותם באופן מבוקר.

ליד קיבוץ מפלסים שעל גדר המערכת עם חבל עזה, נורה מסתנן ערבי ונהרג. נראה כי היה בדרכו לבצע פיגוע.

אל מוצב צה"ל בגני טל נורו יריות. קודם לכן הושלכו רימונים אל מוצב צה"ל בגבול ישראל מצריים ליד רפיח.

בחצות הטילו הפלשתינים 7 רימוני רסס לעבר מוצב תרמית הסמוך לרפיח.

