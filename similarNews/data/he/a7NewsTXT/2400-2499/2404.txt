

לפני ימים אחדים עצרו כוחות הביטחון את חליל שומרא, קצין הסיור של המשטרה הפלשתינית באל בירה. על פי מידע שבידי צה"ל, הקצין היה שותף פעיל בטבח שנעשה לפני כחצי שנה בשני החיילים הישראלים יוסף אברהמי וואדים נורזי'ץ, אשר נקלעו בטעות לפאתי העיר רמאללה.

חליל נעצר לאחר מעקב ממושך אחריו. הוא חשוד כי עצר את שני החיילים הישראלים, הוליכם תחת אבטחה לבניין המשטרה הפלשתינית, היכה בהם, ודאג להזמין את ההמון המשולהב מן הרחוב להשתתף אתו ב"שמחת ההתעללות". הוא פתח בפני ההמון המשתולל את דלתות בניין המשטרה, ואיפשר להם לפגוע עוד ועוד בחיילים.
