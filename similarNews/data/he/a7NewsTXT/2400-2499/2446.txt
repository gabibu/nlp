

בברכתו לאומה אמר נשיא המדינה כי על ישראל להיות גאה בהישגיה, ובעיקר בהישג ההיסטורי שבהגשמת חלומו של העם היהודי במשך דורות רבים. הוא סקר את ההישגים הנוספים של מדינת ישראל, וציין בעיקר את מעמדה הבינלאומי האיתן, ואת היותה מדינה מודרנית ומפותחת, שעדיין מתמודדת עם אתגרים וקשיים.

הנשיא קרא להעריך את היכולות והכשרונות של אזרחי מדינתנו, הבאים לידי ביטוי בתחומים שונים, כגון מחקר ופיתוח טכנולוגי. הנשיא אמר כי לאחר שמיצינו את המאבקים ואת הסיכונים במטרה להגיע לשלום עלינו להתמקד במאמצים לאחד את העם וללכדו.

בהמשך דבריו קרא הנשיא לחזור ולאמץ את הערכים הציוניים שהיו בסיס לקיומה של המדינה בתחילת ימיה, והביע את אמונו כי גם השלום עם האויבים בוא יבוא. הנשיא קרא לשמוח ביום העצמאות, ואמר בחגיגיות: "זה היום עשה השם נגילה ונשמחה בו".

