

העיתון 'ניווויק' מדווח הבוקר כי המופתי של ערב הסעודית, שייח' עבדול עזיז בין עבדאללה אל שייח', פסל את כניסת קלפי פוקימון למדינתו. בין הנימוקים שציין המופתי הוא שפיקצ'ו ושאר הדמויות של פוקימון הם "סוכנים ציונים".

בירדן רווחות השמועות כי "פוקימון" (קיצור למפלצות כיס) פירושו "יהודי" ביפנית או "אני יהודי" בסיריאק (שפה עתיקה הקשורה לאמהרית עתיקה). מחמוד עבדאללה, מורה להיסטוריה בבית ספר יסודי במצרים הזהיר: "הילדים שלנו משחקים עם הקלפים האלה יום יום. הם נוגעים בהם ומשפשפים את החומר שעל פני הקלף. וזה יפגע בפוריות שלהם. ממציאי הפוקימון רוצים שהאוכלוסיה שלנו תתמעט כדי שיוכלו לנצח אותנו", אמר עבדאללה.
