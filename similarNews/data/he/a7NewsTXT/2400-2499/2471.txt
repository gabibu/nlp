

ארגון הפתח' והתנזים, הנכללים באש"ף, יופיעו לראשונה בדו"ח השנתי של משרד החוץ האמריקאי על הטרור. כך דיווח העתון "יו.אס.איי. טודיי".

הדו"ח, שיצטט האשמות ישראליות, יציין כי ארגונים אלה לוקחים חלק בפעולות טרור נגד ישראל באינתיפאדה הנוכחית, אמרו בכירים אמריקנים לכתב העיתון. עם זאת, אין הם מכונים בדו"ח "ארגוני טרור זרים", הגדרה המחייבת את ארה"ב לשים קץ ליחסים עם ארגונים אלו.

בדו"ח חסרה גם הפניית אצבע מאשימה ישירה כלפי יאסר ערפאת ובכירים פלשתיניים נוספים כאחראים למתן הוראות לביצוע התקפות נגד ישראלים.

הדו"ח השנתי של משרד החוץ האמריקני אמור להתפרסם בתחילת השבוע הבא.

