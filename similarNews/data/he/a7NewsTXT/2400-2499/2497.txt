

בבית משפט במצרים החל אתמול דיון בתביעת דיבה שהוגשה נגד הרב עובדיה יוסף, בגין דברים שאמר בגנות ערבים.

התלונה שהוגשה על ידי קבוצת אינטלקטואלים ואמנים מצריים, מתייחסת לדברים שאמר עובדיה נגד הערבים בדרשה שנשא לפני החג. "הרשעים הערבים האלה אסור לרחם עליהם. צריך לתת להם טילים על הכיף כיפאק, להשמיד אותם", אמר.

כזכור, דבריו של הרב עוררו סערה גדולה בעולם הערבי, שהגיעה לרמה בה מיליונר ירדני הציע פרס של מיליון דולר על ראשו של הרב. בעקבות הסערה פירסם הרב, מספר הודעות הבהרה, בהן הוא הסביר כי התכוון רק למחבלים ולא לכל האומה הערבית.


