

חברי "איגוד ההגנה הערבי" שבו 46 חברים בראשות מוחמד סלמאווי, העורך הראשי של השבועון בשפה הצרפתית "אל אהרם הבדו", הגישו תלונה כנגד הרב עובדיה יוסף מנהיגה הרוחני של תנועת ש"ס. התלונה נסבה על הדברים שאמר לטענתם כנגד הערבים.
ביום חמישי פתח בית משפט מצרי בדיון בתביעת הדיבה. בתום הישיבה הראשונה של בית המשפט, הוחלט לדחות את הדיונים עד ה-12 במאי.

נמסר כי "לשגרירות ישראל בקהיר נמסרה הודעה לנאשם על ההליכים המתבצעים נגדו".
