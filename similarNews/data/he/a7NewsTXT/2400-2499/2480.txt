

החלטה לא להשתמש יותר בכרטיסי הצבעה מחוררים התקבלה ברוב גדול בבית הנבחרים של מדינת פלורידה. מדובר בכרטיסי ההצבעה בהם השתמשו בבחירות האחרונות לנשיאות. כרטיסים אלו היו מחוררים בצורה גרועה ולכן נפסלו על ידי מכונת הספירה. מניין הקולות לפי כרטיסים אלו היה נושא למחלוקת קשה. ההחלטה על ביטול השימוש בכרטיסים, שתיושם ב-2002 לבחירת מושל פלורידה, צריכה עדיין לקבל את אישור הסנאט של פלורידה.

צירי בית הנבחרים של פלורידה התבססו בהחלטתם על ההמלצות של ועדה דו-מפלגתית, שהוקמה ב-14 בדצמבר על-ידי המושל ג'ב בוש, אחיו של הנשיא ג'ורג' וו. בוש.

לאחר הבחירות לנשיאות ארה"ב, שהתקיימו ב-7 בנובמבר 2000, קיבל ג'ורג' וו. בוש 537 קולות יותר מאלה של יריבו, וכתוצאה מכך קיבל את קולותיהם של כל 25 האלקטורים של מדינה זו, וכך נבחר לנשיא.



