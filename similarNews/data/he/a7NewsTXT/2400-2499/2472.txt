

בוועידה באיראן אמר סאלים זענון נציג הרשות הפלשתינית למשתתפי הועידה כי תהליך אוסלו נכשל "כן, הגענו למבוי סתום. הליך אוסלו היה בדיחה וארמון חול", אמר, והוסיף "מרגע ששרון חזר, כל מה שבנינו בשבע השנים האחרונות נעלם".
זענון ציין כי אין מחלוקת בין הרשות הפלשתינית לבין הארגונים האיסלאמיים הקיצוניים כולל החמאס, והג'יהאד האיסלאמי.
איראן מקווה כי בעקבות הוועידה בטהרן שבה השתתפו החמאס, החיזבאללה ומשלחות ממדינות ערביות ומוסלמיות, תינתן תמיכה כספית לפלשתינים ויוענק דחף חדש למדיניות הדורשת לא לעשות ויתורים לישראל. כל הדוברים בוועידה קראו לפעולות ולא רק למילים.

מנהיג החיזבאללה חסן נסראללה אמר כי אירגונו יסייע לפלשתינים.
