

פלשתינים ירו אמש לעבר מכונית ישראלית סמוך לצומת זיף, מדרום לחברון. כוח צה"ל בצומת השיב אש לעבר מקורות הירי. לא היו נפגעים.

סמוך לג'נין ירו פלשתינים מהכפר רואמנה לעבר בסיס מג"ב הסמוך. לא היו נפגעים. שוטרי מג"ב במקום השיבו אש.

אש נורתה אתמול בצהרים לעבר הישוב פסגות שבבנימין. לא היו נפגעים ולא נגרם נזק. חיילי צה"ל השיבו באש לכל מקורות הירי.

פלשתינים ירו אמש לעבר כוח צה"ל סמוך לחלמיש (נווה צוף) שמצפון לירושלים. כוחות צה"ל השיבו באש.

כמו כן ירו הפלשתינים לעבר כוח צה"ל סמוך לכפר עוג'ה שמצפון ליריחו. אין נפגעים. לא הושבה אש.

אבנים הושלכו אתמול לעבר רכב ישראלי שנע בצומת גיתי- אבישר מערבית לאריאל. נגרם נזק למכונית.

אש נורתה לעבר מוצב צה"ל בגבול ישראל- מצרים, סמוך לרפיח. אין נפגעים. חיילי צה"ל השיבו באש לעבר מקורות הירי.
