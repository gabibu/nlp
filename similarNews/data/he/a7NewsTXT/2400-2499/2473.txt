

בפיקוד דרום מכחישים כי לישראל יש יד בפיצוץ שבו נהרגו ארבעת בכירים בפתח'. לדברי הגורמים בפיקוד, ממידע שהגיע ממקורות פלשתיניים נראה כי מדובר במחבלים שניסו להניח מטען או לזרקו לכיוון כוח צה"ל והוא התפוצץ בידיהם או לידם. הדבר התרחש במקום בו מתקיפים הפלשתינים את כוחות צה"ל כמעט כל יום.

ארבעת ההרוגים הפלשתינים היו אנשי ההתנגדות העממית - הזרוע החמושה של התנזים. אחד ההרוגים, רמדאן עזאם, היה קצין במנגנון הביטחון המסכל בראשות מוחמד דחלאן וראש הזרוע החמושה של הפתח ברפיח. שלושת האחרים הם קצינים וחיילים בבטחון הלאומי הפלשתיני.

אחמד חילס, מזכיר תנועת הפתח בעזה, אמר כי הפעולה תגרור תגובה. לדבריו, כוחם של חסידי ההסדר המדיני עם ישראל נחלש.


