

הנשיאות הספרדית של האיחוד האירופי הודיעה בשבת, על כוונתה להביא לאימוץ הכרזה על המאבק בטרור, שתקבע שיתוף פעולה הדוק יותר בין שירותי המודיעין של המדינות החברות בארגון.
"ברצוננו כי במהלך אחת הישיבות האירופיות בתקופת נשיאותנו תתקבל הכרזה על המאבק נגד הטרור", אמר שר ההגנה הספרדי פדריקו טריו, בוועידה הבינלאומית על הביטחון הנערכת במינכן.

לדבריו, בין הצעדים הצפויים להתבצע בהתאם להצהרה זו, "שיתוף פעולה אפקטיבי יותר בין שירותי הביון, מדיניות הגנה חדשה נגד הנשק להשמדה המונית" ויישום "מציאות חדשה באירופה בנוגע לתחום אווירי מאוחד".

טריו אמר ביום חמישי במדריד, כי ספרד מתכוננת להציע לוועדה האירופית לאמץ מדיניות ביטחונית משותפת בתחום המאבק נגד הטרור הבינלאומי.

