

הביטוח הלאומי משלם קצבאות בעשרות מיליוני שקלים לפלשתינים הגרים בכפרים הערביים ביש"ע או בחו"ל, אך המצהירים במרמה כי הם מתגוררים במזרח ירושלים. כך גילה בשבוע האחרון מנכ"ל הביטוח הלאומי יוחנן שטסמן.

על פי החשד, הפלשתינים מצליחים להונות את הביטוח הלאומי בשיטות שונות: יש כאלה המשאירים בתעודות הזהות שלהם את כתובותיהם במזרח-ירושלים, ויש אחרים המשאירים דירות חדר או אפילו חורבות, כדי "להוכיח" כי הם עדיין תושבי מזרח העיר.

בחקירה המתנהלת התגלו מקרים שונים, כמו זה של 50 בני חמולה אחת, שאביהם התגורר בעבר במזרח העיר, שהצהירו כי הם גרים בחדר קטן אחד במזרח ירושלים  או של תושב הכפרים הערביים ביש"ע ששכר חדר במזרח העיר, והגיש תביעה לשלם לו קצבאות עבור שבעה ילדים.

הידיעה הועברה אלינו באדיבות הסוכנות היהודית לישראל.


