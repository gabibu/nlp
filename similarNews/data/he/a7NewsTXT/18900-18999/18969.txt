

במערכת הביטחון מאשרים את הידיעות שפרסם שלשום העיתון "ניו-יורק פוסט" כי מספר מחבלים של ארגון אל קעידה הצליחו להסתנן לאוטונומיה הפלשתינית בעזה.

ההערכה היא שהמחבלים האלה הוברחו דרך המנהרות ברפיח. בידיעה נאמר כי גורמים בזרועות הביטחון של ישראל ושל ארצות הברית סבורים שאחדים מעוזריו הקרובים של אוסמה בן לאדן נמצאים בעזה ובלבנון. עדייו לא ברור האם בכוונתם להקים תאי טרור או שהם מחפשים מקום מקלט.
