

אגף התנועה של משטרת ישראל בשיתוף הרשות הלאומית לבטיחות בדרכים פתח בימים האחרונים במבצע אכיפה בנושא חגורות בטיחות בתחום הנסיעה הבין-עירוני והעירוני.

ראש אגף התנועה, ניצב יעקב רז הורה על פתיחת המבצע. זאת, לאחר שבמהלך חודש ינואר 2002 נהרגו שלושה נוסעים בשלוש תאונות שונות שישבו במושב האחורי ונמצאו לא חגורים בחגורות בטיחות.

הקנס הצפוי לנוסע שימצא לא חגור בחגורת בטיחות הוא כ-130 ש"ח. גם נהג הרכב יוכל לקבל קנס לאחר שאיפשר לנוסע ברכבו לנסוע לא חגור. כמו כן המבצע של אגף התנועה יימשך במהלך כל חודש פברואר.
