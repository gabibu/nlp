

מועצת יש"ע גינתה במוצאי שבת את פגישתו החשאית של רה"מ אריאל שרון עם בכירי הרשות הפלשתינית אבו מאזן, אבו עלא ואיש העסקים המקורב לערפאת מוחמד ראשיד.

ב"קול ישראל" פורסם כי רה"מ אריאל שרון נפגש ביום רביעי בביתו בירושלים עם בכירי הרשות. מועצת יש"ע מאשימה את שרון, שפגישתו החשאית עם ראשי הרשות השבוע פגעה בבטחון ישראל ועודדה את הטרור.

מועצת יש"ע ממליצה לראש הממשלה שרון, "לבקש מהנשיא בוש בפגישתם השבוע הדרכה מעשית, כיצד מנהלים מלחמה יסודית ולא מזגזגת בטרור".
