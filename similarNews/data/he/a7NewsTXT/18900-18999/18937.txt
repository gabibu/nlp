

ראש הממשלה אריאל שרון ידווח מחר לממשלה על פגישותיו עם בכירי הרשות הפלשתינית.

ראש הממשלה אריאל שרון נפגש ביום רביעי במעונו בירושלים עם סגנו של ערפאת אבו מאזן, יו"ר המועצה המחוקקת הפלשתינית אבו עלא והיועץ הכלכלי של ערפאת מוחמד רשיד.

כתב עתי"ם יורם לוי מוסר כי שרון, הוא שיזם את הפגישה עם הבכירים הפלשתיניים. הפגישה ארכה כשלוש שעות, ובמהלכה חזרו הצדדים על העמדות המוכרות שלהם. הפלשתינים דרשו להפסיק את ההתנקשויות בחייהם של בכירי אירגוני האופוזיציה הפלשתיניים, להימנע מכניסה לשטח איי, להסיר את כל סוגי המצור מעל הערים והכפרים הפלשתיניים וכן דרשו לאפשר לערפאת לצאת מרמאללה.
