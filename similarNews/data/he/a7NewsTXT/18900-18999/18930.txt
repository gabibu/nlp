

בפקיסטן נמשכים החיפושים אחר עיתונאי ה"וול-סטריט" ג'ורנל דניאל פרל שנחטף על-ידי קבוצת מוסלמים קיצוניים לפני כשבוע וחצי.

ביום שישי דרש מתווך אנונימי שני מיליון דולר בתמורה לשחרורו. כך אמר מקור במשטרת קראצ'י. הדרישה לתשלום הכופר הגיעה בשיחה טלפונית לקונסולית ארה"ב בקראצ'י.

ובהודעה אחרת בדואר אלקטרוני שהתקבלה בסוף השבוע פרל נרצח על-ידי חוטפיו וגופתו הונחה באחד מבתי הקברות בפאקיסטן. מקור משטרתי מסר כי נערכו חיפושים רבים וגופתו לא נמצאה.
