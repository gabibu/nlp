

סגן שר ההגנה האמריקני פול וולפוביץ' אמר בשבת כי עדיין לא התקבלה כל החלטה בשאלה אם ארה"ב תפתח במלחמה נגד עיראק.

"עדיין לא החלטנו לאן אנחנו הולכים ואנחנו במרחק רב מקבלת החלטה כזו", אמר וולפוביץ' במסיבת עיתונאים משותפת עם שר ההגנה הרוסי סרגיי איוואנוב, בשולי ועידת הביטחון המתקיימת במינכן.

וולפוביץ' הוסיף כי כוונתו של בוש בדבריו על "ציר הרשע" היתה לפתוח בדיון ציבורי על עיראק, וכי יש דרכים רבות להשגת מטרותיה של ארה"ב.
