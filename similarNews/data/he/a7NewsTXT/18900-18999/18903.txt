

שראל משקיעה מאמץ רב להעלות קהילות יהודיות שלמות מצרפת, ולקלטן במרוכז בערים כפי רצונן, כך גילה רה"מ שרון בפגישה עם משלחת של ועד הקהילות היהודיות משם, "הקונסיסטואר", שבראשו עומד ז'אן קאהן.

בתחילת הפגישה אמר רה"מ כי בישראל מודאגים מהתפשטות תופעת האנטישמיות באירופה בכלל, ובעיקר בצרפת. "הבענו את דאגתנו בעניין זה בפני ממשלת צרפת, אבל לדעתי התשובה האמיתית למצב הנוכחי היא עליית היהודים לארץ. זה המקום היחידי בעולם שליהודים יש הזכות והכח להגן על עצמם בכוחות עצמם, ועל כך עלינו להודות ליושב במרומים יום יום", אמר רה"מ.

לכתבת "מקור ראשון" חני לוז נודע כי במשרד רה"מ ובמשרד הקליטה נערכים דיונים לבחינת האפשרות לביטול הבחינות המקצועיות לרופאים ולאחיות. מדובר בבחינות של משרד הבריאות, המאפשרות לעולים רופאים, רופאי שיניים ואחיות לעבוד במקצועם בארץ.

גורמי קליטה אמרו שהבחינות הן כאבן נגף בפני העלייה, כי הצורך לעמוד בהן מרתיע רופאים ואחיות העובדים שנים רבות במקצועם בארצות המערב מלעלות, וישנם גם היורדים מהארץ בגללן.
