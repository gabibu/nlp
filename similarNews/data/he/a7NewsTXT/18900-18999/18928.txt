

ח"כ צבי הנדל מהאיחוד הלאומי אומר בתגובה לפגישת ראש הממשלה עם בכירי הרשות כי "לא יעלה על הדעת שבזמן שתושבי גוש קטיף ממשיכים לספוג פצמ"רים ומטענים, ובמרכז הארץ כמעט מידי יום מנסים המחבלים (בהוראתו של ערפאת) לבצע פיגועי דמים, יקבלו ערפאת וחבר מרעיו לגיטימציה מרה"מ".

ח"כ הנדל דורש מרה"מ שרון להפסיק להתעסק במפגשים חשאיים ויורה לצה"ל לפרק את הרשות הפלשתינית.

"במקום להתחרות עם שמעון פרס במפגשיו עם ראשי אש"פ או אולי לנסות לנטרל אותו, רה"מ חייב להשיב את הביטחון לאזרחי המדינה ע"י השבת האחריות הבטחונית בכל שטחי יש"ע לידי ישראל.
