

נמשכים מעשי החבלה של הפלשתינים:

ליד אתר סבסטיה התגלה הבוקר מטען חבלה. כתבנו חגי הוברמן מוסר כי המטען פוצץ באופן מבוקר.

על חבל עזה עבר גם אמש, ליל לחימה סוער:

חוליית מחבלים ניסתה לחדור אל היישוב גן אור. רקטה מסוג קאסם שוגרה אל מחסום ארז. ליד כפר דרום התפוצץ מטען חבלה וגם על ציר קרני נצרים התפוצץ מטען. בנווה דקלים היו חילופי אש כבדים. המחבלים הפלשתינים ירו אל כוחות צה"ל ליד הישוב מורג . נורתה אש והושלכו רימונים לעבר מוצב צה"ל שעל גבול מצרים ליד רפיח.

לחימה הייתה אמש גם באזור בית לחם:

כתבנו קובי פינקלר מוסר המחבלים ירו פעמיים אל כוח צה"ל בקבר רחל. חיילנו השיבו אש. יריות נורו גם אל בסיס מג"ב בטול כרם.

בדרך העולה ליישוב ברכה נזרק בקבוק תבעירה על מכונית של יהודים. איש לא נפגע.
