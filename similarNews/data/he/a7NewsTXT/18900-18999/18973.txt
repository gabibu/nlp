

כ-250 פעילי ארגון השמאל הקיצוני תעאיו"ש נכנסו לרמאללה בשבת ללא תיאום עם צה"ל וללא האישור הנדרש. לאחר שחיילי צה"ל מנעו את המעבר האוטובוסים ששכרו במחסום קלנדיה, פעילי השמאל עקפו את המחסום ברגל והגיעו ללשכתו של ערפאת ברמאללה במוניות פלשתיניות. בפתח הלשכה קראו הפעילים קריאות גנאי נגד המצור שמטיל צה"ל על ערפאת. הם גם קראו לחיילי צה"ל לעזוב את המקום וללכת לדרכם.

דווח בעיתון "הארץ" כי אחד הפעילים אמר "כי אנחנו לא ביקשנו ואנחנו גם לא נבקש אישור מצה"ל כדי להיכנס, ואנחנו לא מתחשבים בחוק".

עוד דווח ב"הארץ" כי ניב גורדון, פעיל שמאל, הצטלם עם ערפאת כשידיהם חבוקות. בתשובה לשאלה אם הוא חש בנוח להתחבק עם יאסר ערפאת, האחראי על פי ישראל למעשי הטרור, הוא ענה: "אני לא יודע מי אחראי לפיגועים, זה מה שהתקשורת אומרת, והיא מקבלת את המידע מהממסד הביטחוני ומדברי השב"כ".

צה"ל הגיש תלונה במשטרה נגד פעילי השמאל שבכניסתו לשטחי A הפרו צו אלוף פיקוד המרכז. בתגובה אמר דובר משטרת מחוז ש"י רפי יפה כי "משטרת מחוז ש"י תבדוק את עניין כניסת הפעילים לרמאללה, ויוחלט בזמן הקרוב אם לפתוח נגדם בהליכים על כניסתם לשטחי A, והפרת צו אלוף".


