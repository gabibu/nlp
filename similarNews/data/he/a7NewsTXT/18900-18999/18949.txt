

עובדי חברת פי גלילות שובתים זה היום הרביעי. העובדים הכריזו על השביתה ביום חמישי בצהריים. עקב כך, צפויים החל מהשבוע הקרוב שיבושים באספקת הדלק לתחנות.

בימים אלה נצפית תנועה ערה בתחנות הדלק, אולם צפוי כי במידה ותימשך השביתה יחלו השיבושים באספקת הדלק רק במהלך הימים הבאים. בינתיים לא הורגש מחסור בדלק, למרות שנהגים רבים עטו על תחנות הדלק ומילאו מיכלים רזרביים של דלק לכלי רכבם.

חברת פי גלילות, המספקת דלק לכל חברות הדלק בארץ, הודיעה כי השביתה באה במחאה על החלטת משרדי האוצר והתשתיות, לייקר את תעריפי התשתית, דבר, שלטענתם, ייגרום לחברה הפסדים רבים.

כמו כן, הודיעה החברה על קיצוץ של 20% מעובדי החברה ועל קיצוץ נוסף של 15% בשכרם של הנותרים.
