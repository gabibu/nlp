

הרמטכ"ל , רב אלוף שאול מופז, אימץ את המלצות סגנו בנגע לדרך ההתמודדות בתופעת הסרבנות לשירות מילואים ביש"ע , והחליט כי הטיפול בסרבנים יהיה על בסיס אישי ולא כללי. מפקדיהם של הסרבנים ישפטו אותם באופן אישי , ומי שיתמיד בסירובו יודח מתפקידיו.

עד כה חתמו על מכתב הסרבנים רק מאה וחמישים איש. רבים מהם כבר נקראו לבירורים אצל מפקדיהם.

הרמטכ"ל בדימוס , אמנון שחק אמר אמש כי הסרבנות היא סדק שיפרק את החברה ישראלית. "הדבר היחיד שעדיין מחבר את רובנו הוא צה"ל. סרבנות היא סדק שיפרק אותנו לחתיכות וכל אחד יקים לעצמו צבא שמאמין בדרכו...". שחק דיבר בתוכנית "פגוש את העיתונות", בערוץ 2.
