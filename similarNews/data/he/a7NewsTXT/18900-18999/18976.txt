

הביטוח הלאומי משלם קצבאות בהיקפים של עשרות מיליוני שקלים לערבים הגרים בכפרים ביש"ע או בחו"ל, אך המצהירים במרמה כי הם מתגוררים במזרח ירושלים. כך גילה בשבוע האחרון מנכ"ל הביטוח הלאומי יוחנן שטסמן.

על פי החשד, הערבים מצליחים להונות את הביטוח הלאומי בשיטות שונות: יש כאלה המשאירים בתעודות הזהות שלהם את כתובותיהם בירושלים, ויש אחרים המשאירים דירות חדר או אפילו חורבות, כדי "להוכיח" כי הם עדיין תושבי העיר.

בחקירה המתנהלת התגלו מקרים שונים, כמו זה של 50 בני חמולה אחת, שאביהם התגורר בעבר בירושלים, שהצהירו כי הם גרים בחדר קטן אחד בעיר, או של ערבי המתגורר בכפר ביש"ע ששכר חדר בשכונה ערבית בירושלים, והגיש תביעה לשלם לו קצבאות עבור שבעה ילדים.

הידיעה הועברה אלינו באדיבות הסוכנות היהודית לישראל.

