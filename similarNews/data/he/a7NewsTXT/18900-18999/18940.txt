

העיתון "וושינגטון פוסט" דיווח כי הנשיא בוש הבטיח למלך עבדאללה ה-2 מירדן, בפגישה שנערכה ביום שישי, כי ארה"ב אינה מתכננת לנתק את הקשרים עם ערפאת, אך עם זאת היא לא תחדש את מאמצי התיווך הישירים בעד שלום כל עוד ערפאת אינו נוקט צעדים ממשיים נגד הטרור.

הבית הלבן סירב להגיב על הדיווח, אך בכיר במימשל אמר כי בוש לא שינה את המדיניות האמריקנית כלפי ערפאת, וכי הוא ממשיך לבדוק את האופציות שבידיו.

העיתון מציין כי האופציות הנשקלות ע"י בוש ועוזריו לביטחון לאומי כוללות ניתוק הקשרים עם ערפאת, פעולה שכרגע לא נשקלת ברצינות ע"י המימשל, סגירת משרדי הרשות הפלשתינית בוושינגטון, השעיית יוזמת השלום הדיפלומטית של אנתוני זיני והכללת המשמר האישי של ערפאת ברשימת ארגוני הטרור.
