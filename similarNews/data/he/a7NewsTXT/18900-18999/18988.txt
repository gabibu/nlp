

ראש הממשלה אריאל שרון אמר בישיבת הממשלה כי הוא נכון לקיים עוד פגישות עם אנשיו של ערפאת.

שרון דיווח לשרים על הפגישה שהייתה בשבוע שעבר ואמר כי לא שינה את מדיניותו ביחס לרשות הפלשתינית.

בדיון שהתקיים בממשלה על הודעת שרון, ברך השר אלי ישי על קיום המפגש בין שרון ליועצי ערפאת. עם זאת אמר ישי כי לפגישות יש תכלית רק אם יביאו לרגיעה.

השר בני אלון מחה על הפגישה ואמר כי קיומה אינו מתיישב עם החלטת הממשלה להגדיר את הרשות הפלשתינית כיישות תומכת טרור.
