

יותר מ-37 אלף בני אדם נאלצו לנטוש את בתיהם בחלק הפקיסטני של קשמיר, ולעבור למקומות בטוחים יותר מאז התגברות המתח בין ניו דלהי לבין איסלאמבד בדצמבר, אמרו בשבת בכירים במחוז.

"הם התגוררו סמוך לקו הפיקוח, ורבים מהם אפילו בטווח מכונות היריה ותחת איום תמידי של האש ההודית", אמר אחד המקורות במוזאפארבד, בירת קשמיר הפקיסטנית, שבה יש אוכלוסיה של כ-3 מיליון בני אדם.

לדברי המקורות, רוב העקורים הם נשים, ילדים וקשישים מיותר מ-60 כפרים.
