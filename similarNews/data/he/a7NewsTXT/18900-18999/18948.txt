

מועצת יש"ע גינתה במוצאי שבת את פגישתו החשאית של רה"מ אריאל שרון עם בכירי הרש"פ. מועצת יש"ע מאשימה את שרון שפגישתו החשאית עם ראשי הרשות השבוע פגעה בבטחון ישראל ועודדה את הטרור.

מועצת יש"ע ממליצה לראש הממשלה שרון, "לבקש מהנשיא בוש בפגישתם השבוע הדרכה מעשית, כיצד מנהלים מלחמה יסודית ולא מזגזגת בטרור".

יו"ר חרות ח"כ מיכאל קליינר אמר בעקבות פגישת רה"מ אריאל שרון עם בכירים פלשתינים כי "שרון מתכוון להפוך לבלפור של הפלשתינים. הדילמה של המערכת הפוליטית היום היא מי יקים לפלשתינים מדינה, הליכוד או העבודה".

לדבריו, ממשלת האחדות הפכה לממשלת התאבדות לאומית, וקשה להבין מדוע ממוסמרים שרי הימין לכסאותיהם ונותנים גושפנקה למדיניות פרס.

קליינר מתכוון לפנות ליועץ המשפטי לממשלה כדי לבדוק אם אישר פגישה בין עומרי שרון לערפאת, כפי שמתחייב מפסיקת בג"צ.
