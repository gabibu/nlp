

על רקע ספירת הקולות בקלפיות נמשך המירוץ הצמוד בין פרס לפרץ. הסקרים השונים צפו תוצאות סותרות. מכון סמית צפה נצחון לפרס(52%) ו (38%) לפרץ, קול ישראל צפה נצחון לפרץ (46%) ו (41%) לפרס.

בעבודה נמשך המירוץ הצמוד כשמוקדם יותר נמסרו תוצאות סותרות של סקרים. סקר מכון סמית צפה נצחון לפרס וסקר שהמתפרסם בקול ישראל צפה נצחון לעמיר פרץ.

גם אחרי חצות נמשכה ספירת קולות האמת שתכריע מי יהיה יו"ר העבודה הבא: שמעון פרס או עמיר פרץ.

עמיר פרץ: "בכל תפקיד שרציתי בחיי סגרו לי דלתות"

כתבנו משה פריאל דווח כי במגרשו הביתי בשדרות וביישובי דרום הארץ התקבל עמיר פרץ ב"חום ואהבה" התקווה האחרונה של עיירות הפיתוח צעקו לעברו.

בדיוק בשעה 10:00 בבוקר הגיע פרץ למטה הקלפי בעירו שדרות. תוך שהוא מחבק מנשק בוחרים, השמיע לסובבים הערות ציניות כגון: "יש כאלה שאומרים שאני זה לא אני."

בראיון לתקשורת אמר פרץ כי "סילבן שלום אומר שהסכנה הגדולה לליכוד זה בחירתי הלילה ואילו יצחק בן אהרן אומר כי החזרת הערכים האמיתים למפלגת העבודה תהיה הבחירה שלי, ואני חושב ששילוב ערכים ונכס אלקטורלי הוא הדבר שמפלגת העבודה זקוקה".

פרץ ערך היום ביקור בבאר שבע וברהט וציין כי במשך כל חייו, כל תפקיד שרצה בו "סגרו בפני את הדלתות בכוח. אין דבר שקיבלתי על מגש של כסף". עוד הוסיף " עם בחירתי הלילה לראשות העבודה ייעלם גם השד העדתי."


קודם לכן סקר ח"כ לשעבר מטעם העבודה, אבי יחזקאל, עבור ערוץ 7 את המועמדים השונים בבחירות לפריימריז בעבודה ואמר כי "פרס הוא לא רק איש דגול. גדלותו מאופיינת בכך שגורם לאחרים לנטרל את עצמם, חלק מהאנשים המצביעים בעבור שמעון פרס כדי לא לתת לאחרים לצמוח".

לדבריו, שמעון פרס הולך עם שרון לאורך כל הדרך, וכי למעשה 'הדרך המרכזית' באוכלוסיה הישראלית היא הדרך של שרון, שאימץ את דרכה של מפלגת העבודה. "אין כל כך הבדלים בין שתי המפלגות".

מפלגת העבודה של היום אומר יחזקאל איבדה מצביעים רבים מאחר שאינה מובדלת מהליכוד. תפיסת שתי המפלגות 'שווה' 40 מנדטים. הבעיה של העבודה היא שאנשים אינם מצביעים עבורה בגלל 'אמוציות'.

בראיון לכתבנו אמציה האיתן מתייחס יחזקאל ל'רוח החדשה', המהפכה האזרחית חברתית, שמשדר פרץ, ואומר כי יש לו תחושה מזה זמן רב ש"מסממים" את הציבור עם העיסוק בבעיות בטחון. "אני בעד מהפכה אזרחית אמיתית".

יחזקאל התייחס להעדר נסיון הנהגה של פרץ, ששימש לפני כן רק כיו"ר ההסתדרות, ואומר כי מנהיגים רבים לפניו, כמו ראש ממשלת בריטניה ונשיא ארה"ב, לא כיהנו בתפקידים בכירים לפני מינויים. "אני לא אוהב את הגישה המתנשאת הזאת. לראש ממשלה צריך אדם נבון ואינטלגנטי, ולא רקורד מנהיגותי מרשים".

בשאלה 'העדתית' הכרוכה כביכול במועמדותו של פרץ אומר יחזקאל כי יש לבחירה בפרס "משמעות עדתית", וכי עמיר פרץ משדר מהפך חברתי "אנחנו נמצאים בשלהי ההיבט הזה".

להאזנה לראיון
