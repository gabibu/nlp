

חגי לובר מתראיין לערוץ 7 על סרטו החדש: "הפצמ"ר האחרון". הסרט צולם בכפר דרום שלפני ההתנתקות. לובר אומר כי העובדה שבסרט משחקים גם ילדיו הפכה את הצילומים 'למענינים יותר'.

"בלב הסרט שצולם בכפר דרום, נמצא המג"ד אורן שאני מגלמו, ומקבל את תפקיד ההגנה על כפר דרום, הוא מקבל הוראה שלא להגיב על ירי הפצמרי"ם ובוודאי כאשר אין נפגעים, ולאחר תגובות התושבים הופך למעורב רגשית בנושא", כך מתאר השחקן חגי לובר את הרקע לסרטו החדש
"הפצמ"ר האחרון".

בראיון ליומן הצהרים של ערוץ 7 תיאר לובר את צילומי הסרט, "צילמנו את הסרט לפני ההינתקות והסתובבתי במקום עם בגדים של מג"ד שבוע לפני הגירוש, מי שלא הכיר אותי היה בטוח שאני משת"פ, תושבי הגוש ידעו שמצלמים סרט ופתחו את הבתים ואת הלב הרחב שלהם, אכלנו וגרנו ממש בבתים שלהם".

"קיוונו שנוכל לראות את הסרט בכפר דרום, אך לצערנו לא נוכל לעשות זאת, במקומות שאליהם הסרט מגיע הצופים מזדהים איתו, היה לו גם פרסום בכלי תקשורת שונים, בסרט משחקים גם ילדי, מה שהפך את הצילומים להרבה יותר מעניינים".

בתשובה לשאלת כתבנו אמציה האיתן על פרויקטים נוספים שעוסק בהם השיב לובר כי כרגע נמצאת בשלב החזרות הצגה על מאסרו של פולארד "כאשר הצגתי את ההצגה האחרונה בגוש קטיף פנה אלי אשר מבצרי וביקש לעשות הצגה בנושא זה, ישבנו וכתבנו תסריט המבוסס על הסיפור הקשה ועל מחקרים שעשינו, שכללו שיחה עם אשתו והעו"ד שלו. בהצגה תיארנו איך מגיע לכלא המפעיל שלו שמבקש ממנו להפסיק את שביתת הרעב שבה התחיל, בהצגה אנו מתארים את תרומתו למדינה, עם מי נפגש ואיזה מידע חשוב מסר, ואנו מקוים שהצגה זו תשרת את המאבק לשחרורו".

להאזנה לראיון
