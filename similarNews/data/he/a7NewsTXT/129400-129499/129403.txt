

לעומת ירידה במכירת הדירות במחוזות תל אביב (19%-) המרכז (11%-) והצפון (9%-) עליה נרשמה במכירות במחוז ירושלים (38%), באזורי יו"ש (24%), ובמחוז חיפה (23%). במחוז הדרום נרשמה יציבות בין שתי התקופות.



באוגוסט 2005 נמכרו 1,240 דירות חדשות בבנייה ביוזמה פרטית, מתוכן 1,080 דירות נמצאו בשלבים שונים של התקדמות הבנייה, ו-160 דירות שבנייתן נסתיימה ביוני 2004-אוגוסט 2005.

על פי נתונים מנוכי עונתיות שנמסרו מהלשכה המרכזית ליסטטיסיטה, מספר הדירות שנמכרו בממוצע בכל חודש במאי-אוגוסט 2005 היה גבוה
ב-13% ממספר הדירות שנמכרו בממוצע לחודש בינואר-אפריל 2005.

על פי נתוני המגמה, החל בינואר 2005 מסתמנת עלייה בקצב הגידול של מספר הדירות החדשות שנמכרו, והוא הגיע בחודשים ינואר-אוגוסט, לכ-26% בחישוב שנתי.

כמחצית מהדירות שנמכרו באוגוסט 2005, נמכרו תוך כחצי שנה מתחילת בנייתן, בעוד שמשך הזמן הממוצע למכירת דירה מתחילת בנייתה הסתכם בשנה לערך.

34% מסך כל הדירות שנמכרו בינואר-אוגוסט 2005, נמכרו במחוז המרכז, בעוד שבמחוז הצפון נמכר המספר הקטן ביותר של הדירות מבין המחוזות   כ-4% בלבד. ירידה במכירת הדירות נרשמה בינואר-אוגוסט 2005, לעומת התקופה המקבילה אשתקד, במחוזות תל אביב (19%-), במחוז המרכז (11%-) ובמחוז הצפון (9%-). לעומת זאת, נרשמה עלייה במחוז ירושלים (38%), באזורי יהודה ושומרון (24%), ובמחוז חיפה (23%). במחוז הדרום נרשמה יציבות בין שתי התקופות.

דירות שנותרו למכירה:

על פי נתוני המגמה, נמשכת הירידה שהחלה בספטמבר 2003 במלאי הדירות שנותרו למכירה, ובחודשים ינואר-אוגוסט 2005 קצב הגידול היה 9%- בחישוב שנתי, לאחר קצב גידול של כ-4%- בחודשים מאי-דצמבר 2004.

מתוך סך כל הדירות שנותרו למכירה בסוף אוגוסט 2005, כ-10,510 דירות נמצאו בשלבים שונים של הבנייה, ו-1,200 דירות בנייתן נסתיימה בין יוני 2004 לאוגוסט 2005.

כמחצית מהדירות שנותרו למכירה בסוף אוגוסט 2005, מוצעות למכירה מזה כ-10 חודשים (מתחילת בנייתן). כ-15 חודשים בממוצע עברו מאז תחילת בנייתן של הדירות, אשר נותרו למכירה בסוף אוגוסט 2005. מכלל הדירות שנותרו למכירה, 33% הן במחוז המרכז ו-30% במחוז תל אביב.


יצויין כי מספר חודשי היצע מוגדר כיחס בין סך כל הדירות למכירה בסוף החודש, לבין סך כל הדירות שנמכרו באותו חודש. על פי היקף מכירת הדירות באוגוסט 2005, מספר חודשי ההיצע בחודש זה היה 11 חודשים לערך, על פי נתוני המגמה. על פי קצב המכירות באוגוסט 2005, המלאי של הדירות שנותרו למכירה במחוז הדרום יספיק ל-19 חודשים לערך ובמחוזות תל אביב וירושלים יספיק מלאי הדירות ל-12 ול-11 חודשים, בהתאמה. במחוזות הצפון והמרכז יספיק מלאי הדירות ל-9 ול-8 חודשים, בהתאמה ובמחוז חיפה יספיק ל-6 חודשים, לערך.

