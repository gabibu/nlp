

בני משפחתה של חן זילברברג (8) מקיבוץ נחל עוז זקוקים לסכום של חצי מיליון דולר כדי לנצח את הסרטן שנמצא אצלה בגזע המוח. הגידול כבר גרם לפגיעה בפלג גופה השמאלי, וקיים חשש שיפגע בעצבים נוספים.

לפני שלושה חודשים התגלה גידול בגזע המוח של חן זילברברג, בת 8 מקיבוץ נחל עוז שבנגב המערבי. הגידול במוח הצליח בתוך שבועות ספורים לפגוע בחלק ממערכת העצבים של חן והיום היא מתקשה להפעיל את פלג גופה השמאלי.

המשפחה סיפרה לערוץ 7 כי ההידרדרות הייתה מהירה, מהרגע בו הבחינו הוריה, קרן ואמיר, שמשהו מוזר בהתנהגות הילדה ועד שאובחן הגידול בראשה לא עברו יותר ממספר ימים.

מרגע הגילוי עברה חן סידרה של 30 הקרנות בליווי סטרואידם שמטרתם לעצור את התפשטות הגידול.

טיפולים אחרים המוצעים בארץ אינם מתיימרים לרפא את מחלתה של חן אלא רק להאריך את חייה.

התקווה כנראה נמצאת מעבר לים בטיפול חדשני בבית חולים ביוסטון ארה"ב. הטיפול הזה מעורר תקוות אך ללא 500,000 דולר עלות הטיפול לא ניתן יהיה לעזור לחן.

הוקמה עמותה שמטרתה לגייס את הסכום הדרוש עבור חן .

תרומות ניתן לשלוח לעמותת "עתיד עם חן להצלת חיי אדם", נחל-עוז ד.נ הנגב 85145 או ישירות לחשבון הבנק של העמותה בבנק הפועלים (12) סניף 605, יהודה מכבי ת"א חשבון מס' 43035.
