

כתב אישום הוגש נגד החייל שנהג ברכב צבאי ללא רשיון והביא למות חברו היום הוגש כתב אישום בבית דין צבאי נגד החייל אשר נהג ברכב צבאי שהתהפך ב-15/10/05 בצומת יתיר שמדרום לחברון.

כתב האישום מייחס לחייל עבירה של הריגה וכן עבירות נוספות, עפ"י כתב האישום נטל הנאשם רכב מסוג האמר ללא רשיון וללא היתר ונהג במהירות גבוהה מחוץ למוצב הצבאי.

החייל נהג במהירות העולה על 100 קמ"ש ומהלך הנסיעה סטה הרכב לשוליים והתהפך. כתוצאה מהתאונה נהרג סמל אריאל בן שאנן ז"ל בן 20 מטבריה ונפצע חייל נוסף.

הנאשם נעצר בשלב זה עד ל-21/11/05.
