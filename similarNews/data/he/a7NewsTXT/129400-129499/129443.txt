

לבית החולים "ביקור חולים" הגיעה אתמול בצהריים נערה כבת 13 שסיפרה לרופאים כי בלילה שלפני כן הכניסה סיכה לפיה ותוך כדי נשימה שאפה את הסיכה.

לבית החולים "ביקור חולים" הגיעה אתמול בצהריים נערה כבת 13 שסיפרה לרופאים כי ביום שלישי בלילה הכניסה סיכה לפיה ותוך כדי נשימה שאפה את הסיכה. צוות הרופאים שלח את הנערה לצילום רנטגן, ובצילום נמצאה הסיכה באזור תחתית הריאה השמאלית של הנערה.

ד"ר אלימלך דויטש מנהל מחלקת אף אוזן גרון בעזרת הצוות הרפואי ד"ר קאופמן וד"ר אילון, וכן המרדים ד"ר לביא, החליטו להוציא את המחט באמצעות ברונכוסקופיה שהוא החדרת מלקחיים זעירות מוזנות בסיבים אופטיים דרך צינור הברונכוסקופ שהוחדר להתפצלויות הזעירות ביותר של קנה הנשימה. הטיפול היה ארוך ומסובך עקב השעות הרבות שעברו מאז שאפה הנערה את הסיכה מה שגרם למחט להתחבא בתחתית קנה הנשימה השמאלי בקרבת לבה של הנערה. הסיכה נמצאה והוצאה כאשר החוד כלפי מעלה.

ד"ר אלימלך דויטש אמר כי המחט יכלה לחרר את קנה הנשימה לפגוע בלבה ולסכן את חייה. הצלחת הפעולה מנעה ניתוח כירורגי נרחב יותר של פתיחת בית החזה.

צוות הרופאים מבקש מהורי הילדים להשגיח על הילדים לבל יכניסו עצמים כל שהם או משחקים לפיהם, מה שעלול להסתיים באסון.


