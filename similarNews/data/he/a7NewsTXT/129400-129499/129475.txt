

מזכ"ל מפלגת העבודה, ח"כ איתן כבל, הכריז הבוקר על מזכ"ל ההסתדרות, ח"כ עמיר פרץ כיו"ר מפלגת העבודה הנבחר ומועמדה לראשות הממשלה. פרץ זכה ל-27,097 מקולות המתפקדים שהם, 42.35% מהקולות.

מזכ"ל מפלגת העבודה, ח"כ איתן כבל, הכריז הבוקר על מזכ"ל ההסתדרות, ח"כ עמיר פרץ כיו"ר מפלגת העבודה הנבחר ומועמדה לראשות הממשלה.

עמיר פרץ זכה ל-27,097 מקולות המתפקדים שהם, 42.35% מהקולות, שמעון פרס קיבל 25,572 מקולות המצביעים, שהם 39.96%. המתמודד השלישי, ח"כ בנימין בן אליעזר, קיבל 10,764 קולות שהם 16.82% מהקולות.

פרס ניצח בערים עכו, ת"א, חיפה ובירושלים, אך הפסיד בחולון. בירושלים ניצח פרס בהפרש של 100 קולות בלבד. עמיר פרץ ניצח בערים נהריה ושלומי.

מתוצאות לא רישמיות כי פרץ ניצח בערים באר שבע, הוד השרון, חדרה, נצרת עילית, לוד, מודיעין ונתניה. שמעון פרס ניצח בגבעת שמואל, רעננה, כפר סבא, רמת אפעל ורמת השרון.

יו"ר העבודה הנבחר, עמיר פרץ, הצהיר בנאום ניצחונו בבית מפלגת העבודה: "הרגע הזה הוא הרגע של קבורתו של השד העדתי בישראל".

לדברי פרץ, "המתתו של השד העדתי הוא לא חסד לשד הוא חסד למדינת ישראל, כי אם יש אויב, אם יש יריב של החברה, אם יש מי שעוצר את הסיכוי לעשות מהפך חברתי במדינת ישראל - זהו השד העדתי - הוא היריב מספר אחד שלנו".

פרץ קרא לפרס "שמעון, אני רוצה אותך לידי. אני באמת רוצה לדעת שאתה שם כשאני אבקש עצה" והוסיף "אל תשאיר אותנו לבד, שמעון".

לדבריו, "אם קשה לך לעשות זאת, אולי אולי יש בהחלט מספיק סיבות טובות ואני לא חושב שיש טעם לעסוק בהן, אז אני פונה אליך שמעון - אם לא למעני תעשה זאת - תעשה זאת למען המפלגה. ואם לא למען המפלגה תעשה זאת - תעשה זאת למען המדינה". פרץ הוסיף כי יפעל להוצאת מפלגת העבודה מהממשלה.

במשך הלילה עקבו בדריכות פעילי השכונות בבאר שבע אחר הדיווחים ותוצאות ההצבעה לראשות מפלגת העבודה.

שמשון בונקר, איש שכונות ותיק, מסר לכתבנו משה פריאל: "הייתי בטוח שעמיר יזכה, אור חדש ושמש זורחת קידמו הבוקר את המדוכאים במדינת ישראל".

כתבנו מוסיף כי במפגש שערך פרץ עם פעילים בבאר שבע לפני 5 חודשים בפתיחת קמפיין הבחירות שאל כתבנו את עמיר פרץ: "מפלגת העבודה עדיין שייכת למפייניקים האם אתה סבור שיאפשרו לבן עדות המזרח לעמוד בראשה ואולי אף להיות ראש ממשלה".? ת : מעולם לא השתמשתי בדגל העדתי למרות שכל חיי נאלצתי במו ידי לפתוח דלתות שנסגרו בעדי. את השד העדתי לא אני המצאתי. אני לא מתבייש במוצאי המרוקאי ואני בהחלט סבור כי לא המוצא העדתי הוא חשוב. עובדה שאני פועל למען כל המיגזרים בחברה עולים מיעוטים ועוד."
