

וטרינרים מהאיחוד האירופי הכריזו על בריטניה כמדינה נקייה ממחלת הפה והטלפיים, ובכך סללו את הדרך להסרת עיצומי הסחר הבינלאומיים, כמעט שנה לאחר ההתפרצות הרת-האסון, מסר היום פקיד בנציבות האירופית.

"הוועדה הווטרינרית החליטה אתמול להסיר את ההגבלות האחרונות שנותרו, בתחום ייצוא כבשים ועזים חיים", ציין אחד המקורות.

ההחלטה תקבל תוקף רשמי לאחר שהנציבות תאשר את המלצת הוועדה הווטרינרית, ככל הנראה בימים הקרובים.

השר הבריטי לענייני מזון וחקלאות, לורד ויטי פירסם הודעה בה הוא מאשר את הידיעות על ההחלטה. "אנו מברכים על החלטת הוועדה הווטרינרית, שיחד עם הודעתנו היום על פתיחתם החל מהשבוע הבא של שווקי הבקר, יתנו תנופה מחודשת למגזר החקלאות והמזון ולכלכלה החקלאית", אמר השר.

