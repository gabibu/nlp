

רשת הטלוויזיה האמריקנית סי.בי.אס. תשדר סרט וידיאו על מאמצי הכבאים להצלת בני אדם בתוך המגדל הצפוני של מרכז הסחר העולמי, לפני שקרס ב-11 בספטמבר. הסרט שישודר ב-10 במארס, כולל 45 דקות של צילומים.

העיתון "ניו יורק טיימס" תיאר את סרטם של האחים נודה "חומר גולמי" ו"מבט יוצא דופן להיסטוריה ברגע בו היא מתרחשת". בצילומים נראים כבאים המקימים בקור רוח חדר מצב בתוך המגדל הצפוני, גם אם הפחד ניכר בפניהם. "כשהמגדל הדרומי מתמוטט, התמונה נעשית עכורה יותר, ונראה כאילו מדובר בצילומים תת-ימיים", כתב ה"טיימס". הצלילים היחידים בסרט הם הצווחות ממכשיר רדיו וצרחות של אנשים.
