

מירי אוחנה ובתה יעל בת ה- 11 נרצחו אתמול בפיגוע במושב חמרה בבקעת הירדן, חייל נוסף נהרג אך שמו לא הותר עדיין לפירסום.

כתבנו קובי פינקלר מדווח כי אתמול סמוך לשעה שמונה בערב חדר מחבל חמוש לחממות המושב חמרה בבקעה. כח של הנח"ל החרדי שהוזעק למקום ניהל חילופי אש עם המחבל בשיתוף עם אנשי האבטחה של המושב. המחבל הצליח להיכנס לאחד הבתים במושב ורצח אם וביתה ששהו בבית.

המחבל לבש כנראה מדים של צה"ל ולכן פתחה לו האם את דלת הבית. קצין צה"ל שהוזעק למקום הצליח לירות ולהרוג את המחבל מחלון הבית.

שלושה פצועים מהפיגוע הועברו במסוק לקבלת טיפול רפואי בבית החולים הדסה עין כרם בירושלים. מדובר באישה המוגדרת פצועה באורח אנוש המטופלת ביחידת הטראומה ומתה מפצעיה לאחר זמן. ושני פצועים המוגדרים במצב קל וסובלים בעיקר מפגיעות גפיים.

נודע כי כוחות הביטחון קיבלו התרעה לגבי החדירה כ - 10 דקות לפני שהחלו חילופי האש.
