

קבוצה של עורכי דין סוריים הודיעה אתמול כי היא נרתמת להגנתו של ח"כ עזמי בשארה, וזאת בעקבות האישומים התלויים ועומדים נגדו על ביקוריו, בניגוד לחוק, בסוריה, מדינת אויב.

בהודעה שפרסמה הקבוצה בדמשק ציינו כ-20 עורכי-דין, כי הוועדה תגן על בשארה בכל הדרכים הלגיטימיות.

עורכי הדין מחו על מה שהגדירו "נסיונותיה של ישראל להשתיק את בשארה, שעמדתו משקפת את עמדת העם הפלשתיני, המתנגד לכיבוש".

עוד טוענים עורכי הדין כי בשארה הועמד לדין בשל דעותיו, ושהמשפט משקף את מדיניות הדיכוי הציונית. הם קראו לעמיתיהם הערביים ברחבי העולם להצטרף לוועדה כדי לתמוך בבשארה, ולהבטיח את זכויותיו ואת בטחונו.

