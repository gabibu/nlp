

ג'ון ווקר לינד, המכונה "הטליבאן האמריקני", לא הורשה להשתחרר בערבות, לאחר ששופט אמריקני פסק כי הוא ישאר בכלא עד לקיום משפטו.

השופט וולדון קרטיס סיוול דחה בקשה לשחרר את הקליפורני הצעיר בן ה-20, ותמך בכך בדברי התובעים הפדרליים שטענו כי עליו להשאר בכלא משום שהוא מהווה סכנה לחברה.

אתמול הוגש נגד ווקר כתב-אישום בו נכללו מספר סעיפי אשמה חמורים וביניהם, קשירת קשר להרוג אמריקנים בחו"ל ותמיכה בארגוני טרור. עורכי דינו של ווקר טענו, כי יש לשחררו בערבות משום שזכויותיו נפגעו כשנחקר באפגניסטן על-ידי סוכני האף.בי.אי. ללא נוכחות עורך דין. חלק גדול מהתיק נגדו מסתמך על הודאתו של ווקר, אותה נתן לחוקרים לאחר שוויתר על זכותו לייצוג משפטי.
