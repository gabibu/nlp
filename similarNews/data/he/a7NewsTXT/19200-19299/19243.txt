

נחמן שי, יו"ר רשות השידור, התמנה למנכ"ל המשרד הישראלי של איגוד הקהילות היהודיות - פדרציית צפון אמריקה (UJC) וכסגן נשיא בכיר.

שי הודיע כי הוא ימשיך לכהן גם כיו"ר רשות השידור, אך ללא שכר. כתבת "מקור ראשון" חני לוז מסרה כי גם יו"רים קודמים כיהנו אף הם במקביל במשרה אחרת, ללא שכר, ברשות השידור.

לדבריו, בתהליכים הקשים והכואבים של הבראת רשת השידור הוא רואה לנכון להמשיך את כהונתו כיו"ר הרשות. את ההחלטה העביר שי לשר הממונה ח"כ רענן כהן.

הכתבת חני לוז מוסיפה כי נחמן שי היה מועמד למנכ"ל רשות השידור. לאחר שהוועד המנהל והמליאה שבראשותו הביאו להתפטרותו של המנכ"ל הקודם אורי פורת. לפני שבועות אחדים הודיע השר הממונה רענן כהן כי הוא ממנה את רן גלינקא כמנכ"ל קבוע ברשות.
