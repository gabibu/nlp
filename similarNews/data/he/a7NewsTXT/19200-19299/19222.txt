

מזרח טימור, המושבה הפורטוגלית לשעבר שבמשך קרוב ל-25 שנה היה חלק מאינדונזיה, תהפוך רשמית ב-20 במאי למדינה עצמאית.

הנציג המיוחד של האו"ם לחבל זה, סרג'יו ויירה דה מלו, הוא שקבע את המועד. בראיון לתחנת רדיו באוסטרליה, הגדיר ויירה דה מלו את הצעד כתחילתו של שלב חדש של הישגים, להקמתה של חברה אנושית וצודקת.

הבוחרים במזרח טימור הצביעו ברוב מוחץ בעד העצמאות מאינדונזיה, במשאל עם שנערך באוגוסט 1999 בחסות האו"ם.

הבחירות לנשיאות במדינה, הראשונות מסוגן, יתקיימו ב-14 באפריל.


