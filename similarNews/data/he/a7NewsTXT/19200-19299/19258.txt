

גורמי הבטחון בישראל סבורים כי בחודשים האחרונים הצליחו ארגוני המחבלים להבריח טילים לערי הרש"פ גם לטול כרם וקלקיליה. היום הוכח לראשונה כי טילי ה"קאסם" הגיעו למרכז השומרון.

במחסום פתע באזור שכם לכד בצהריים כוח מילואים של צה"ל משאית ובה שמונה טילי קסאם עם משגרים. משאית ה"ירקות" היתה בדרכה משכם לג'נין.

כתבנו קובי פינקלר מדווח כי בצה"ל מעריכים שבכוונת המחבלים היה לשגר את הטילים לעבר ישובי עמק יזרעאל. משטחי הרש"פ באזור ג'נין, טול כרם וקלקליה יכולים תאורטית המחבלים לפגוע בערים עפולה, חדרה וכפר סבא. ראש הנפץ של הטיל יכול לשאת כ-6 ק"ג של חומר נפץ מתפוצץ.

גורמי הבטחון יבדקו אם טילי ה"קאסם 2" יוצרו בשכם ואמורים היו להגיע לג'נין, או שמתחילה יוצרו ברצועת עזה והוברחו ליהודה ושומרון.
