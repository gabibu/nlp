

בית המשפט הפדרלי בוושינגטון פסק אתמול כי על ממשלת איראן לשלם 183 מיליון דולר למשפחתו של איירה ויינשטיין, אזרח אמריקני שנהרג בפיגוע התאבדות בירושלים לפני שש שנים.

בית המשפט קבע שהפצצה ששימשה לפיגוע הורכבה על-ידי פעיל חמאס שאומן על-ידי צוות בטחון באיראן.

איירה ויינשטיין היה בן חמשים ושלוש במותו. הוא נפצע קשה בפיגוע ואחרי שבעה שבועות מת מפצעיו.

את התביעה הגישה בשם המשפחה עורכת הדין ניצנה דרשן לייטנר, שהסתמכה על כוח חוק אמריקני חדש אשר מאפשר לאזרחים אמריקנים שנפגעו מפעולות חבלה להגיש תביעה נגד מדינות התומכות בטרור.
