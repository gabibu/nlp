

לפני זמן קצר המריא מטוסו של ראש הממשלה אריאל שרון משדה התעופה בן גוריון לביקור ממלכתי בארצות הברית, שם ייפגש מחר עם הנשיא ג'ורג' בוש ועם צמרת המימשל האמריקני.

פגישותיו המדיניות של שרון בוושינגטון יחלו מחר בבוקר עם היועצת לבטחון לאומי קונדוליסה רייס. הפגישה עם הנשיא בוש מתוכננת למחר בשעה 5 (שעון וושינגטון). כתב עתי"ם מציין כי האמריקנים נקטו מחווה כלפי ראש הממשלה ופמלייתו והחליטו לשכנם במעון השרד הרשמי של הנשיא "הבלייר האוז" הצמוד לבית הלבן.
