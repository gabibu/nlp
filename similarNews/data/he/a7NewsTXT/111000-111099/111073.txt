

הממשלה שוקלת כחלופה עבור עקורי גוש קטיף את קרקעות חוות "יזרעם" השייכות לחברת "הזרע", שיו"ר מנהלת סל"ע יונתן בשיא משמש בה כדירקטור. כך מוסרת כתבתנו רותי אברהם.

לאחר ההחלטה שלא להפקיע את קרקעות קיבוץ נחל עוז לטובת עקורי גוש קטיף, החלה הממשלה לבחון אפשרויות נוספות. אחת מהן היא הפקעתן של קרקעות קיבוץ ניר עם הקרוב לשדרות. הקיבוץ הודיע כי יסכים להעמיד לרשות המתנחלים כ 3500 דונם וזאת, לפי פרסום באתר הקיבוצים, כדי "לשפר את מצבו הכלכלי הקשה".

כאמור, חלופת קרקעות נוספת הנשקלת היא הקצאתם של 8 אלפים הדונמים של חוות "יזרעם", מזרחית לקרקעות נחל עוז. קרקעות "יזרעם" שייכות לחברת 'הזרע' שיו"ר מנהלת סל"ע יונתן בשיא משמש בה כדירקטור.
