

חרדים ממשיכים להפיץ את תמונות "הפוגרום" מחילול הקברים, וכן תמונות מהמעצרים הברוטלים שנעשו לטענתם, בבית המדרש של סאטמאר בירושלים. גם ברשת האינטרנט הפיצו צילומי וידאו שתיעדו את שלבי הפריצה והמעצרים בתוך בית המדרש.
עיתון משפחה מדווח בהרחבה על העימות הקשה בין חסידי סאטמר לבין שוטרי משטרת ירושלים, כשאלו האחרונים פרצו לבית המדרש של סאטמר. בצילומי וידאו שתיעדו את המתרחש נראו השוטרים כשהם מכים את החסידים. ר' יצחק וייס חסיד סאטמר אמר לעתון כי הם אינם מתכוונים להגיש תביעה על ההרס, שלטענתו זרעו השוטרים בבית המדרש של סאטמר, כי "איננו לוקחים כסף ממדינת ישראל".

עם זאת, העתון מציין כי בסאטמר הוחלט להגיש קובלנות פרטיות נגד שוטרים החשודים באלימות נגד החסידים למחלקה לחקירות שוטרים שבמשרד המשפטים. לשם כך הם מתכוננים להיעזר ביו"ר ארגון זכויות האדם ביש"ע, אורית סטרוק, תושבת הישוב היהודי בחברון ובעמותת 'חננו' "המטפלת בעצורים.
