

מפעילת הסלולר הפלסטינית ג'אוואל הודיעה כי חתמה על הסכם שיתוף פעולה עם מקבילתה הירדנית Fastlink, על מנת שהשתיים "תוכלנה להתמודד מול חברות הסלולר הישראליות, הנוגסות בשוק הסלולר הפלסטיני", כך מדווחת סוכנות הידיעות הבריטית רויטרס.

על פי הצהרתה של ג'אוואל, העסקה נועדה להילחם ב"תחרות עזה והבלתי חוקית של חברות הסלולר הישראליות" בשטחים. מוחמד סאקר, יו"ר החברה הירדנית, אמר ההסכם הוא "צעד קדימה בדרך לאיחוד המאמצים של שתי החברות לשפר את שירות הלקוחות שלהן".

ג'אוואל היא מונופול ברשות הפלסטינית, אך טענת כי "התחרות שמציבות ארבע החברות הסלולריות הישראליות, שאינן אפילו פרוסות באופן פיזי בשטחי הרשות, מפריעות לה להשתלט על השוק. החברה האשימה את החברות הישראליות בחטיפת לקוחות בלתי הוגנת, בזמן שכוחות צבאיים ישראלים מונעים ממנה לייבא ציוד מאז החלה אינתיפאדת אל-אקצה".

"החברה תמשיך לחתור לקראת השגת מטרתה להגיע ל-750,000 לקוחות עד לסוף השנה הנוכחית", אמר חאקם כנאפאני, יו"ר ג'אוואל.






