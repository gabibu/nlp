

בראשית השבוע ביקר שר השיכון, יצחק (בוז'י) הרצוג, בקיבוץ ניר-אליהו, הסמוך לכפר-סבא ולמכללת 'בית ברל' של תנועות השמאל.

הרצוג הגיע לשם לבקשתו של מזכיר התנועה הקיבוצית, זאב שור, אשר נרתם לסייע למצוקת הדיור בקיבוץ. במהלך ביקור השמיע שר השיכון זמירות שנעמו לאוזני תושבי המקום: "לניר-אליהו מאפיין ייחודי. הוא תמיד יישאר 'תלם אחרון' בגבול המדינה, וכך צריכה להיות התייחסות המדינה אליו - לא כיישוב נדל"ני אלא כקיבוץ המבקש להמשיך לחיות בצנעה כפרית ולשמור על אורח חיים קיבוצי".

השר הרצוג הנחה את נציג המינהל לבנייה כפרית, שהשתתף במפגש, למצוא בהקדם פתרונות למצוקות שהעלה הקיבוץבתחומי שיפוץ והרחבת הדירות,תשתיות, משכנתאות נוחות לבני המקום ודרכים לשחרר חסמים בירוקרטיים למציאת מימון עבור בנייה בקיבוץ - והרחבתו.

השר הרצוג שרשם את כל הבקשות תוך גילוי עניין וירידה לפרטים, פתח דבריו ב"הערכתו הרבה לאנשי הקיבוץ ועמידתם האיתנה סמוך לגבול עם קלקיליה". עוד הוסיף כי ישמח לעזור ויחפש בעזרת אנשי משרדו

מזכיר התנועה הקיבוצית שור הוסיף כי עד סוף השנה יבקר עם השר בארבעה קיבוצים נוספים, כדי לעמוד מקרוב על מצוקות השיכון בהם ולדאוג לטיפול נקודתי בכך עוד בשנת הכספים הנוכחית.




