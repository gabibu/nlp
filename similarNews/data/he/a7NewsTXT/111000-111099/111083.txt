

יושב ראש ההסתדרות, עמיר פרץ, אמר אמש כי יעמוד לצד ארגוני המורים אם אלה יחליטו לפתוח בשביתה בעקבות הכוונה לפטר 4,500 מורים. משרד החינוך לעמיר פרץ: קרא לארגוני המורים לשבת למו"מ.


יו"ר ההסתדרות, עמיר פרץ, מאיים להשבית את המשק כולו, כחלק מהמאבק נגד פיטוריהם הצפויים של 4,500 מורים. "אם ארגוני המורים יבקשו את עזרתי, אסגור את המדינה", אמר פרץ.

ממשרד החינוך נמסר בתגובה לדברי פרץ כי "אם חשובה לעמיר פרץ טובתם של התלמידים, מן הראוי שיקרא לארגוני המורים לשבת למשא ומתן ובכך להביא לביטול הקיצוץ ולשינוי הנחוץ במערכת החינוך".

הליך פיטורי המורים בוועדות השימוע צפוי התחיל ביום ו' הקרוב. בית הדין האיזורי לעבודה בתל אביב קבע כי על המשרד החינוך לעביר לארגוני המורים את רשימת המפוטרים המלאה עד ליום ראשון בצהרים וכי לפני כל שימוע למורה המיועד לפיטורים, יועברו להסתדרות הנימוקים להחלטה 24 שעות מראש.

ביום ב' הקרוב יפגינו אלפי מורים מול משכן הכנסת בירושלים, וישבשו את הלימודים בעיר ובבתי ספר במרכז מ-11:00 בבוקר, במחאה על הפיטורים.
