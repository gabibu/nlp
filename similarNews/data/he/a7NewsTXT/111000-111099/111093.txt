

סרטון חדש שהופק לאחרונה נגד תכנית עקירת יישובי גוש קטיף וצפון השומרון פונה דווקא לחיילים החילוניים וקורא לאי ציות ביום העקירה.

לצלילי השיר "כאן נולדתי" נפתח הסרט החדש שהופק בימין ושמיועד לעודד סרבנות בקרב חיילים.
בסרט מצטלמים ילדי גוש קטיף משחקים ומחייכים ולאחר מכן מציגים בתי כנסת ובתי מתיישבים תוך הדמיה שהם עולים באש.
המפיקים אומרים כי הסרט מיועד גם לעודד סרבנות חילונית כאשר הוא מדבר לראש וללב. "אם אתה לא יכול - תאמר למפקד 'לא מסוגל'", זהו המסר.
קישור לסרט

בתוך כך, 12 מילואימניקים מהתותחנים מתוך כ 50 חיילים בסוללה של גדוד 9256 סירבו להתגייס השבוע למילואים מאחר והם עסוקים במאבק למען גוש קטיף.

8 סירבו להתנדב ו -4 סירבו לצו, ומוכנים לשבת בכלא למען גוש קטיף. הם הונחו לסרב לעמוד לדין בפני קצין שיפוט בכיר ולדרוש בית דין. מתנדבי הפורום המשפטי למען ארץ ישראל הודיע כי ייצגו אותם.
