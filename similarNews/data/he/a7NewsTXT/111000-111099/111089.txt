

נשיא ארצות הברית, ג'ורג' בוש, הכריז על השבוע כעל "שבוע המורשת היהודית", וזאת לכבודם של יהודי ארצות הברית וכהוקרה על תרומתם בפיתוח ועיצוב אופיה של המדינה.

בהודעה שפירסם הבית הלבן נכתב כי "הסיפור של העם היהודי משקף את נצחון האמונה, חשיבות המשפחה ואת כוח התקווה. באמצעות סיפורים מעוררי השראה של הקרבות אישיות ושל הישרדות, העם היהודי הפגין אמון שלא ניתן להכניעו, של אהבת אלוהים וקיום נצחי של האמונה בחופש האדם".

עוד נכתב: "אנחנו גם אסירי תודה להם. כפי שלנו גייסות להגן על חירות וצדק בחוץ לארץ.. להם אנשי אומץ ואהבה של ארץ..". בוש קרא לאנשי ארצו לחגוג בשבוע זה ולהזכיר את התרומה של יהודי אמריקה לעם האמריקני.

בתוך כך, העיתון "וושינגטון ג'ואיש וויק" פירסם לאחרונה כתבה העוסקת בהשפעות תנועת חב"ד על יהדות אירופה. הכתבת מציינת בין השאר את הדלקת החנוכיות הפומביות במקומות רבים ברחבי אירופה כסמל להשפעה הגדולה של חב"ד ביבשת. "יש הרואים בגידול המרשים של חב"ד המונה כיום 112 מרכזים ברחבי אירופה, כמתחרה בקהילות שהן "שארית הפליטה" מאירופה שלפני המלחמה. הקיצוניים שבהם, סוברים כי חב"ד הגיעה כדי לתפוס את מקומם, אך הכל מודים בהשפעה הגוברת של תנועת חב"ד באירופה", נכתב בכתבה.

ישנן ארצות בהן השתלבה חב"ד בצורה נאותה ביותר. סמל לדוגמה היא הולנד, בה רוב משרות הרבנים הן בשליטת חב"ד. גם באנגליה ובצרפת ישנם יחסים טובים בין חב"ד לקהילות האחרות הפועלות שם, אך עדין יש מדינות רבות שבהן יש התנגשויות באשר להכרת הממשל השולט בקהילה. באופן טבעי נוצרים חיכוכים סביב התרמת גבירים למוסדות הקהילה וכן בנוגע לאיוש התפקיד החשוב של הרב הראשי ובשאלה על זכאות הקהילה לפיצויים מנזקי השואה.

האחראי לענייני יהודים במועצה המרכזית ליהודי גרמניה, מר נתן קלמוביץ, סיפר שבדרסדן הרב הליברלי מקיים תפילה פעם בחודש ובה משתתפים עשרות יהודים בלבד, ואז מגיע החב"דניק ומקים בית חב"ד. מייד הוא מצליח לסחוף אחריו כ-300 יהודים (שהם מחצית מתושבי הקהילה), שבאים להתפלל מדי שבת בבית הכנסת.
