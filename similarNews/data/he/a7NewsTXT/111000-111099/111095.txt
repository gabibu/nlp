

במחסום חווארה ליד שכם נלכד בשבת בצהריים ערבי שניסה להבריח חומר נפץ. תחילה טען הערבי שמדובר באוכל לציפורים. (תמונה: ארכיון)

ערבי, שניסה להבריח חומר נפץ במחסום חווארה דרומית לשכם, נעצר ונלקח לחקירה. האירוע התרחש בשבת בצהריים כאשר המחבל הגיע לנקודת הביקורת במחסום חווארה וביקש לצאת.

בבדיקה שערכו כוחות צה"ל ומשטרת ש"י נמצאה בחפציו שקית ובה אבקה חשודה. בחקירה ראשונית טען הערבי כי מדובר באוכל לציפורים, אך לאחר מכן הודה כי מדובר בחומר נפץ אשר פוצץ על ידי חבלנים באופן מבוקר. לא היו נפגעים באירוע. הוא הועבר, כאמור, לחקירה.

בגוש קטיף היו במהלך השבת שני אירועי ירי. האחד לעבר בסיס צה"ל הסמוך לנווה דקלים, והשני לעבר מוצב צה"ל סמוך לגן אור. כמו כן נלכדו שלושה ערבים כאשר ניסו לחצות את גדר המערכת צפונית למעבר כיסופים. מתחילת השנה סוכלו 59 נסיונות חדירה.

בצומת אל חאדר בגוש עציון נלכדו 2 ערבים שיידו אבנים לעבר כלי רכב.
