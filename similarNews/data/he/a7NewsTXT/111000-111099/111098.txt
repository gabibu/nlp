

שרת המשפטים, ציפי לבני, תקיים הערב ישיבה של הוועדה הישראלית-פלשתינית לשחרור אסירים, כדי לדון בשחרורם של 400 אסירים פלשתינים. האסירים אמורים להשתחרר מהכלא בישראל בהמשך להבנות קודמות עם הרש"פ.

500 אסירים כבר שוחררו לאחר פסגת שארם א-שיח' בחודש בפרואר 05'. שחרורם של 400 האסירים הנוספים נדחה אז בעקבות הפיגוע. בישיבה הקודמת שקיימה הוועדה לשחרור אסירים, הבהירה השרה לבני, כי כי ברשימת האסירים שאושרה נשמר העיקרון של אי שחרור אסירים עם "דם על הידיים".

ראש הממשלה, אריאל שרון, אמר הבוקר בישיבת הממשלה כי ישראל לא תשחרר אסירים פלסטינים נוספים, "כל עוד הרשות הפלסטינית לא תמלא את מחויבויותיה להילחם נגד ארגוני הטרור". לדבריו, הוא לא יחזק את אבו מאזן על חשבון חייהם של אזרחי מדינת ישראל.

מאיר אינדור, מראשי ארגון נפגעי הטרור 'אלמגור' אמר בתגובה לכתבנו עוזי ברוך כי "חמישה ימים אחרי שממשלת ישראל ביקרה באושויץ והבטיחה שלא עוד נסמוך על אחרים בביטחוננו, הם הופכים את מצעד החים למצעד ההבטחות הכוזבות שבהן שרי הממשלה נותנים חסינות למבוקשים מחד ושיחרור מחבלים מאידך כל זאת כדי שהרשות הפלסטינית תגן עלינו בפני הטרור".
