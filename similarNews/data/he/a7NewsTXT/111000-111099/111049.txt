

ארבעה בחורי ישיבה תושבי הצפון שיצאו אתמול לטיול בדרום נתקעו וחולצו רק במהלך הלילה, בזכות סיועם של מתנדבי זק"א שארגנו מתנדבים נוספים.

אתר האינטרנט החרדי "לדעת מדווח כי הסיפור החל אתמול בשעה 3 אחה"צ כאשר הארבעה טיילו באזור נחל "עין שמר" שבמשמר הנגב, כשהם נכנסים לשמורה ללא כל מפה וללא מים.

עם רדת החשכה הבינו הבחורים כי טעו בדרכם, ועל כן החליטו לפנות לעזרת הגורמים הפועלים בעניין. אלא שביחידת החילוץ נאמר להם כי בשל היותם בחורים בגיל העשרים יהיה עליהם לחכות עד אור הבוקר על מנת שצות החילוץ יוכל להגיע אליהם. בצר להם פנו הארבעה אל מתנדבי זק"א שהפעילו את מתנדבי זק"א במגזר הבדואי, שהצטרפו עם רכב חילוץ וכן עם איש הסיירת הירוקה. סמוך לאחת בלילה נוצר הקשר עם הבחורים שחולצו ולנו בביתו של אחד המתנדבים והבוקר עשו דרכם לביתם שבצפון.

