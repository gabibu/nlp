

ארגון הטרור הפתח' זכה אמנם ב-56% מהקולות והחמאס ב-33% בלבד, אך האחרון טוען כי הם ניצחו בערים הגדולות והחשובות.

"חמש דקות מכפר סבא, אלפים מתומכי החמאס חגגו ביום שישי ברחובות קלקיליה וקבעו את דגל החמאס על בניין העירייה", כך דיווח הפורטל המקומי של כפר סבא.
"החוגגים ירו זיקוקין וחילקו סוכריות וממתקים בעקבות הניצחון הגדול של החמאס בבחירות בעיר. נציגי החמאס זכו בכל 15 המושבים במועצה המקומית".

לפי הדיווח, מוסטפא צברי, אחד מדוברי החמאס בקלקיליה, אמר בתגובה: ''איננו עוסקים בפוליטיקה. אנו מנסים לשפר את חייהם של תושבי העיר. אני אומר לשכנינו הישראלים, איננו כאן כדי לעורר בעיות למישהו. אנו רק מעוניינים בהענקת שירות טוב לתושבים''.

בחדשות המקומיות מזכירים כי מאז פרוץ ה'אינתיפאדה השנייה', העיר הפכה לעויינת ומחבלים רבים יצאו מתוכה.
