

נשיא המדינה ורעייתו ייצאו ביום ראשון בבוקר למוסקבה, להשתתף באירועים לציון 60 שנה לניצחון על הנאצים במלחמת העולם השנייה.
בשעות אחר הצהריים המוקדמות יבקרו הנשיא ורעייתו במוזיאון פושקין, ואח"כ יפגשו עם ראשי הקהילה ומנהיגים יהודים ברוסיה.
בתקווה שקבוצת הכדורסל מכבי תל-אביב תעלה לגמר גביע אירופה - יצפו הנשיא ורעייתו במשחק, מיציע האחמי"ם באיצטדיון.

ביום שני בבוקר קצב ורעייתו ישתתפו בקבלת הפנים שעורך נשיא רוסיה ולאדימיר פוטין, בקרמלין, לכ- 57 ראשי מדינות שישתתפו בטקס המרכזי לציון 60 שנה לניצחון על הנאצים. הם יצפו במצעד הצבאי בכיכר האדומה, וכמו ראשי מדינות אחרים, יניחו זר על קבר החייל האלמוני, בגן אלכסנדרוביץ' בעיר.

ביום שני בערב ישוב קצב לארץ, ע"מ להשתתף למחרת בטקסי יום הזיכרון לחללי צה"ל.



