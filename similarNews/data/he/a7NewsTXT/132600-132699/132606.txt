

כ-700 צעירים בכיתות יב' מ-21 בתי ספר תיכוניים יהודים בפריז ינחתו ביום ראשון בארץ לביקור במסגרת התוכנית "שמיניסטים בכחול לבן" של הסוכנות היהודית.

הצעירים יגיעו מתיכונים ברחבי פריז ובעצם יהווה את כל שכבת יב' בבתי הספר התיכוניים היהודים בפריז. במסגרת ביקורם יסיירו באתרים היסטוריים, יבקרו במוסדות להשכלה גבוהה ויתוודעו להיסטורית מדינת ישראל ומורשתה.

התלמידים יבקרו בארץ במשך שבוע ימים ויוצגו בפניהם אפשרויות להמשך לימודים גבוהים בארץ.

משתתפי תכנית "נצח" שבו השבוע הביתה מהביקור בישראל
400 צעירים יהודיים ביקרו בישראל, במסגרת תוכנית "16+", הפועלת תחת חסותה של תנועת הנוער 'נצח' ובשיתוף פעולה עם הסוכנות היהודית ומשרד החינוך הישראלי.

תנועת 'נצח' הוקמה בבריה"מ לשעבר במטרה לאפשר לצעירים יהודיים אינטראקציות חברתיות, לשתפם בחיי הקהילה היהודית ולעצב דור חדש של מנהיגות יהודית צעירה. תנועת 'נצח' יוזמת פרויקטים חינוכיים רבים, שמטרתם להפוך את המסורת היהודית למקור השראה עבור הדור הצעיר ולחלק בלתי-נפרד מזהותו. התכנית מיועדת לצעירים בגילאי 16   19, לרבות תלמידי בי"ס תיכון 'אור-אבנר-חב"ד'. במשלחת הנוכחית נכללו צעירים ממגוון ערים ברחבי רוסיה ואוקראינה.

מטרת הנסיעה הייתה לחזק בקרב משתתפי המשלחת את רגש הכבוד כלפי המסורת היהודית. חברי המשלחת ביקרו בכמה אתרים מרתקים, למדו רבות חדשים והכירו חברים חדשים. לבושים בחולצות עם סמליהם של תנועת 'נצח' ואיגוד הקהילות היהודיות בחבר-העמים מתנוססים עליהן, צעדו חברי המשלחת ברחובות העיר העתיקה. במוזיאון לטרון הם טיפסו על הטנקים, אשר נטלו חלק בקרב על עצמאותה של ישראל. בעת חפירות ארכיאולוגיות של יישוב יהודי עתיק אף מצאה אחת הקבוצות מטבע כסף, כבן 2,000 שנה שהועבר ע"י החניכים לידי הארכיאולוגים.

המשלחת לוותה על-ידי מדריכים, שעברו קורס הכשרה מיוחד במוסקבה, מנהל תנועת 'נצח' שניאור לידר, ושליחי חב"ד מרחבי חבר-העמים. יוזמה זו מתאפיינת ברמה גבוהה מאוד של ארגון ובשיטה ייחודית להכשרת מנהיגות צעירה. במהלך הטיול בן ה-10 ימים הצליחו מדריכים אלה לעודד את חברי המשלחת להצטרף לפרויקטים יהודיים שונים ולקחת חלק פעיל יותר בחיי הקהילה היהודית בעירם.

בתקופה האחרונה, תופסת תנועת 'נצח' תאוצה בקהילות היהודיות בחבר-העמים. השנה נפתחו סניפים חדשים במספר ערים ערים, בעוד שערים אחרות מכשירות קרקע לפתיחת מועדוני נוער חדשים בקרוב.

