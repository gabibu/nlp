

לפחות שישה בני אדם נהרגו ולמעלה מ-50 נפצעו בפיצוץ שאירע בצפון בנגלדש. הפיצוץ אירע ברחוב עמוס בעיר נטרקונה, כ-160 ק"מ מהבירה, בשעה שהמשטרה בדקה חפץ חשוד

לפחות שישה בני אדם נהרגו ולמעלה מ-50 נפצעו בפיצוץ שאירע בצפון בנגלדש. הפיצוץ אירע ברחוב עמוס בעיר נטרקונה בבנגלדש, כ-160 ק"מ מהבירה, בשעה שהמשטרה בדקה חפץ חשוד.

מדיווחים ראשונים עולה, כי הפצצה הופעלה על-ידי שני רוכבי אופניים.

עדים שהיו במקום הפיצוץ אמרו, כי קהל רב הצטופף כדי לראות את חבלני המשטרה בודקים את החפץ החשוד, אשר לכאורה הושלך למקום על-ידי רוכבי האופניים, כשאירע הפיצוץ. עיתונאי מקומי אמר לסוכנות הידיעות AP, כי "זה היה מחזה נוראי. אנשים צעקו מכאב בכל מקום". לדברי המשטרה, אחד מהחשודים נהרג בפיצוץ והשני נפצע.

בשבועות האחרונים אירעו מספר פיגועים בבנגלדש, בהם נהרגו לפחות 12 בני אדם. לרוב הופנתה אצבע מאשימה לעבר קיצונים מוסלמים הפועלים במדינה. בחודש שעבר התפוצצה פצצה בתוך ספריה, ליד בית המשפט בגזיפור. 7 בני אדם נהרגו וכ-50 בני אדם נוספים נפצעו, ככל הנראה מפיגוע התאבדות.

בהתקפה נוספת באותו היום נהרגו שלושה אנשים, בהם ככל הנראה המחבל, בסדרת פיצוצים מחוץ לבית המשפט בעיר הנמל צ'יטגונג. הממשלה חושדת כי שמאלנים איסלמים, מהמוג'הדין הם אשר עומדים מאחורי ההתקפות.

לפני ארבעה חודשים אירעו בבנגלדש למעלה מ-100 פיצוצים בהתקפות סימולטניות אשר גרמו לשני הרוגים ולמעלה מ-100 פצועים.

סוכנות הידיעות הלאומית בבנגלדש טענה אז, כי המשטרה עצרה כ-50 בני אדם בחשד למעורבות בפיגועים ברחבי המדינה. ראש הממשלה, בגם קלדה זיאה, אשר עזב את סין בטרם החלו הפיגועים, קרא להתקפות מעשי "פחדנות" ואמר כי מדובר פעולת טרור מתוכננת.

רבות מהפצצות נשתלו סמוך למשרדי הממשלה או בתי המשפט ומהדיווחים עולה, כי כנראה מדובר בניסיון לגרום לנזק מועט בלבד ולבהלה.

אף קבוצה לא לקחה אחריות לפיגועים בקיץ, אך שמאלנים איסלמים, מהמוג'הדין, נכחו בכל מקום בו אירע פיצוץ. הקבוצה רוצה לבסס מדינה איסלמית בבנגלדש.

