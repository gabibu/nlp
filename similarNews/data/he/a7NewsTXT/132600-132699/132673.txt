

כמדי שבת בשבתו, מדי שנה בעונה זו, מגייס האגף למשימות לאומיות, של התנועה הקיבוצית, מתנדבים יהודיים מהקיבוצים לסייע לערביי השומרון בעבודת האדמה, מול 'התנכלויות המתנחלים'

כמדי שבת בעונה זו, גם השבת, פרשת 'ויצא', מגייס האגף למשימות לאומיות של התנועה הקיבוצית, מתנדבים יהודיים מהקיבוצים לסייע לערביי השומרון בעבודת האדמה.

יואל מהרשק, מרכז האגף, פירסם קריאה לחברי הקיבוצים, לבוא ולסייע לערבים, בשבת, בעבודות כמו חריש, מסיק וגיזום.

הפעם יגיעו הקיבוצניקים, ע"פ, בקשת הערבים, לכפר סאלם, שליד אלון מורה. זאת בטענה, כי הם מותקפים ע"י מתנחלים מהאיזור.

בשבת לפני כשבועיים, הזמין ראש הכפר סאלם את יואל מרשק, לסייר באזור. "נסעתי לשם עם אורי פינקרפלד מרבדים ועם ראש הכפר, המכהן גם כמורה בביה"ס המקומי", תיאר מהרשק לשבועון 'בקיבוץ' "ויחד קבענו לאן יביאו את הטרקטורים ועדרי הכבשים. נפגין נוכחות, ללא נשק, ובכך נמנע ממתנחלי אלון-מורה לפשוט על הפלסטינים".

מרשק שב וחזר על טענת הערבים כי "בחודש האחרון כרתו מתנחלים אלה 300 עצי זית והכו פלסטיני עד שבירת עצמות".

"הפלסטינים פוחדים לצאת לשטח", אומר מהרשק, "ולצערי התפנינו לשמור עליהם רק בשבת, כאשר כבר אין כמעט עצים למסיק".

יצויין כי לדברי האגרונום המומחה משה רפואה, אופן כריתת גזעי הזיתים מעיד כי הפעולה נעשתה באופן מבוקר, כנהוג מדי כמה שנים. רפואה אומר שכריתה שכזו נעשית על מנת לחזק את העצים אחת למספר שנים, וניתן להניח כי הפעולה נעשתה דווקא השנה בשל יבול הזיתים המצומצם השנה. בשנה שכזו מנצלים בעלי עצי הזית את התקופה לדילול העצים.

אופן הכריתה, כך עולה מהתמונות שצולמו ופורסמו בתקשורת, מוכיח כי מי שכרת את העצים עשה זאת בגובה המתבקש כדי שלא לפגוע בעצים. אין עץ שנעקר במלואו, אלא אך ורק בוצעה כריתה בחלקיו העליונים, מעשה התואם את מגמות הדילול התקופתי, מבאר רפואה.

עוד אומר רפואה כי בתקופה זו נוהגים הערבים, בעלי העצים לישון במהלך הלילה בשדה על מנת לנצל את כל שעות האור למסיק. כיוון שכך תמוה לשמוע שלא היה איש בשדות בשעת עקירת העצים על ידי ה"מתנחלים", כביכול. האישום נגד העוקרים מתייחס לשטח גדול של עשרות דונמים בה בשעה שקיימת רק עדות אחת לגבי המעשים, למרות שכאמור, אמורים היו כפריים רבים להיות נוכחים במקום במהלך הלילה כולו. במועצת יש"ע רואים גם את העובדה זו כמעוררת שאלות וספקות לגבי מהימנות הגרסה הערבית.

להערכת מועצת יש"ע בהחלט יתכן שצילומי הגזעים הכרותים בוימו על ידי גורמי שמאל בעלי אינטרס להכפיש את מתיישבי אלון מורה והסביבה. בשיחה עם כתבינו אלקנה פרל ושמעון כהן אומרת דוברת המועצה אמילי עמרוסי כי התנהלות התקשורת בפרשה תמוהה גם היא. לדבריה, אלה מיהרו לצלם תמונות בודדות שנשלחו למערכות החדשות מבלי לברר את הנתונים לאשורם בביקור בשטח.

עוד אומרת עמרוסי כי גם אופייה של עדות ערביי הכפרים מעוררת חשד שמדובר בעדות מתואמת עם גורמים בעלי אינטרס. בעדותם תיארו הערבים תיאור של שני "מתנחלים טיפוסיים מדי", כהגדרתה, שביצעו לכאורה את המעשה. יצוין כי לבד מעדות זו מסרבים ערביי הכפרים באזור לשתף פעולה עם המשטרה וחוקריה.


יצויין עוד כי הכפר סאלם התפרסם בהתנכלויות הרבות , לתחבורה היהודית לאלון מורה. רק לפני חודשים אחדים, עצר כוח צה"ל בכפר חוליה של שלושה מחבלים החשודים שהשליכו בקבוקי תבערה לעבר כלי רכב על ציר העלייה ליישוב אלון מורה. בכפר נעצרו גם מספר מחבלים מארגון 'החזית העממית'.
