

בני נוער מאולפנות ישיבות ותיכונים בארץ יקיימו החל מהשעה 16:00 היום מאהל מול הכנסת למשך 24 השעות הקרובות, במחאה על הבעיות הקשות שהתגלו במציאת פתרונות לתלמידים המגורשים מגוש קטיף וצפון השומרון.

בראיון ליומן הצהרים של ערוץ 7 תיארה צביה בלונדר, ממארגני מאהל המחאה, את הבעיות השונות שנתקלה בהם בזמן האחרון, וגרמה להם לארגן את אוהל המחאה, "עברנו בימים האחרונים בערי האוהלים ואנו רואים שאין פתרון לתלמידי גוש קטיף, אין בתי ספר במקומות שאליהם רוצים לעבור המגורשים ואין לתלמידים איפה להתחיל את שנת הלימודים".

לשאלת כתבנו אמציה האיתן על משתתפי המאהל השיבה בלונדר שגם תנועות חילוניות כתנועת בית"ר פנו אליהם להשתתף במאהל, "בתחילה רצינו לקיים צעדה ממשרד החינוך לכנסת, אך המשטרה לא אישרה את זה בגלל ההלוויות היום, בנוסף אנו מביאים מפונים שידברו במאהל ויציגו את המצוקות השונות שנתקלים בהם לקראת פתיחת שנת הלימודים הבאה".

להאזנה לראיון
