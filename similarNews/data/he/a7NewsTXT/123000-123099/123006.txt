

הפרשן המשפטי של עיתון מעריב אומר בעקבות המבוכה הגוברת במערכת המשפט בעקבות פרשיית השופטת הילה כהן כי ישנה תופעה מדאיגה של שופטים המטיפים לערכי צדק אך מרשים לעצמם דברים נגדם הם נלחמים.

"ישנה תופעה מדאיגה של שופטים שנוטים להטיף לזולתם לשמירה על ערכי הצדק במדינה אך נוהגים להרשות לעצמם דברים שכנגדם נלחמים, מה שגורם לכרסום באמון מערכת בתי המשפט בידי הציבור", כך אומר היום משה גורלי פרשן משפטי של העיתון "מעריב".

הדברים נאמרו בעקבות מבוכה הולכת וגוברת במערכת בתי המשפט בעקבות פרשיית השופטת הילה כהן, שסירבה לעבור לבית משפט אחר למרות החלטתה של הועדה לקבילות השופטים, מעשה שגרם להוצאת קול קורא החתום בידי שופטים רבים כנגד השופטת.

בראיון ליומן הצהרים של ערוץ 7 אמר גורלי כי השופטים במערכת בתי המשפט מחויבים לקוד התנהגותי מסוים, שמהווה חלק מאמון הציבור שניתן לרשות שופטת המרכזת בידה כוח רב, "מדובר במקרה הזה בתלונות משנת 1999 שבתחילה נבדק בהם חשד לפלילים ולאחר מכן הועברו למחלקת קבילות השופטים שהעמיד את השופטת כהן בפני דין משמעתי שקבע שתעבור לבית משפט אחר, בפסק הדין ננזפה השופטת לגבי עצם המעשה שלא הוברר האם הייתה בו כוונה פלילית או תמות לב, אך אין ספק שהתנהגות השופטת לאחר מכן מטילה צל על מערכת בתי המשפט".

בתשובה לשאלת כתבנו אמציה האיתן האם הועדה נהגה בסלחנות כלפי מעשה השופטת כהן, השיב גורלי כי יתכן שנהגו כאן ברחמנות מסוימת כאשר בפעולות דומות הועמדו הנאשמים לדין פלילי.

להאזנה לראיון
