

ספר חדש בשם "לוחמה מבוזרת" פותח צהר אל הדיון הפנימי בצה"ל במלא איכותו ועומקו. הספר מהוה תמצית דיונים מורכבת של צוות אלטרנטיבי שמונה על ידי הרמטכ"ל היוצא משה יעלון.


כל אימת שעולה לשידור רדיו או טלויזיה קצין צה"ל כזה או אחר, נדרכים חושינו. מה עומד לומר אותו קצין? בוודאי שהידע שהוא עומד להביא בפנינו אין שני לו וכולו פרי דיון פנימי ארוך ונוקב שנערך בדלתיים סגורות אי שם בצמרת המטכ"ל.

ספר חדש, בהוצאת "ידיעות אחרונות" היוצא לאור בימים אלו "לוחמה מבוזרת" פותח צהר אל הדיון הפנימי בצה"ל במלא איכותו ועומקו. הספר מהוה תמצית דיונים מורכבת של צוות אלטרנטיבי שמונה על ידי הרמטכ"ל היוצא משה יעלון כדי לתקוף מוסכמות מול מציאות הולכת ומשתנה.

כתבנו קובי פינקלר מדווח כי מחבריו של הספר הם שניים, אלוף במיל. ידידיה יערי שהיה מפקד חיל הים בין השנים 2000-2004, מי ששימש כמפקד הקומדו הימי, פיקד על עשרות מצבעים ונפצע פעמים בקרב. לצידו בעריכה חיים אסא שהיה ראש הצוות (הראשון) לביטחון לאומי ופיתח תפיסות אסטרטגיות   צבאיות ומערכות טכנולוגיות לצה"ל.

התפיסה שעומדת מאחורי "לחימה מבוזרת" פותחה בעקבות הצורך להפעיל את צה"ל בלוחמה א- סימטרית , כלומר במצבים של עימות מוגבל כמו העימות עם הפלסטינאים , לוחמה בטרור וכד'.
5 שנות האיניתיפאדה העלו בפני "בוגי" יעלון את הצורך לבחון מערכים חדשים שצה"ל לא הכיר קודם לכן. "זו מלחמה מסוג חדש הדורשת מיומנות פיקוד ושליטה מסוג אחר " אומרים מחברי הספר ולכן היה הצורך בו ועוד יותר מכך להביאו לתודעת הציבור.
