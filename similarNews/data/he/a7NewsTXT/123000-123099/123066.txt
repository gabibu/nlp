

מספירת הקולות עד כה עולה כי חופרי נמצא במקום הראשון עם 46.5 אחוזים מהקולות, יריבו המועמד העצמאי חיים ברוידא קיבל 38.6 אחוזים מהקולות ומועמד הליכוד עוזי כהן - במקום השלישי עם 14.5 אחוזים בלבד.

חופרי, תושב רעננה בן 52, נשוי ואב לארבעה ילדים ניהל בשנים האחרונות את בית הספר התיכון אוסטרובסקי בעיר ועמד בראש אגף החינוך בעירייה. בעברו היה טייס בחיל האוויר והשתחרר מצה"ל בדרגת אלוף-משנה.

ממלא מקום ראש עיריית רעננה, עוזי כהן, אשר קיבל 14.5% מקולות הבוחרים בבחירות לראשות העירייה, הגיע לאחר פרסום הקולות למטה של נחום חופרי, והודיע שישתף עימו פעולה.

כהן אמר שמטהו והמטה של חופרי שיתפו פעולה במערכת הבחירות.

