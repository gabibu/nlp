

אהוד ברק קרא לכל המתמודדים על ראשות העבודה להתלכד סביב שמעון פרס. "הוא עדיף בהרבה על שרון ונתניהו. התלכדות כזו יכולה לאפשר תנופה" אמר ברק בראיון לערוץ 10. דליה איציק מברכת.

אהוד ברק קרא הערב לכל המתמודדים על ראשות העבודה להתלכד סביב שמעון פרס. "הוא עדיף בהרבה על שרון ונתניהו. התלכדות כזו יכולה לאפשר תנופה ופעולה מהירה, והגעה במקום שקיעה לתוך מפקד המגוייסים לבנייה מחדש אל הנהגת המדינה, אמר ברק בראיון לערוץ 10.

לדברי ברק, הפילוג בליכוד הוא עובדה הטומנת בחובה פוטנציאל למהפך ולעליית העבודה לשלטון. להערכתו, נתניהו ינהיג את הליכוד בבחירות הבאות וראש הממשלה, אריאל שרון, לא יצליח להיבחר שוב לראשות הממשלה.

השרה דליה איציק אמרה הבוקר כי ברק עשה מעשה אמיץ ונכון בקריאה זו, "אני מדברת עם מועמדים אחרים כדי שכולם יבינו שצריך להתלכד סביב מועמד אחרף אני קוראת למתן וילנאי, לעמיר פרץ ולאחרים להתלכד סביב פרס".

ח"כ עמיר פרץ בירך את ברק על החלטתו "זו החלטה נכונה", אמר והוסיף כי הוא לא פורש מהמרוץ, לדבריו, הגיע הזמן לתת הזדמנות לאדם שמקים תפיסה חברתית חדשה.

