

יו"ר הוועדה לקידום מעמד האשה, ח"כ ענבל גבריאלי מאשימה את משרד התמ"ת ואומרת כי לא יתכן שאינו מצליח למצוא תקציב של 2 מיליון  כדי להציל 100 נערות שבאות מרקע של מצוקה. (בתמונה: שר התמ"ת, אהוד אולמרט)

הוועדה לקידום מעמד האישה בראשות ח"כ ענבל גבריאלי דנה בישיבתה השבוע בנושא צמצום פרוייקט לאיתור וגיוס נערות לצה"ל. מדובר בפרויקט משותף למשרד הרווחה, משרד התמ"ת, צה"ל וויצ"ו ומטרתו הכשרה והכנת נערות, שצה"ל פוטר משירות, לגיוס והשתלבות בצבא, הוצאתן ממעגלי האבטלה והמצוקה האישית, המשפחתית והחברתית והכנתן לחיים בוגרים ועצמאיים. הפרוייקט ממוקם בשמונה בתי ספר ברחבי הארץ ב-13 כיתות. מנתונים של 5 השנים האחרונות עולה כי כ-85% מהנערות שהתחילו את הפרוייקט התגייסו לצבא או לשירות לאומי וכ-70% יוצאות עם תעודה מקצועית. האגף להכשרה מקצועית במשרד התמ"ת החליט לסגור בשנת הלימודים הקרובה 4 מתוך 13 הכיתות, בשל קיצוץ תקציבי של 2 מיליון . הוועדה שמעה מהגורמים השותפים כי הבנות המשתתפות בפרוייקט זוכות לליווי במהלכו ובמהלך השירות בצה"ל. כ-50% מוכשרות למקצוע בצבא והשרידות גבוהה מאוד   מעל 95%. בישיבה שמעה הוועדה עדותה של נערה שסיימה את הפרוייקט, קיבלה סיוע גם בלימודים וגם במציאת מקום מגורים ומשרתת עכשיו בצבא.

ח"כ ענבל גבריאלי יו"ר הוועדה טענה בישיבה כי "השירות בצה"ל, מעבר להיותו חשוב מבחינת החובה האזרחית, הוא שלב קריטי מבחינה חברתית והוא בעצם התחנה האחרונה הנותנת לנו הזדמנות להשתלב ולקיים מסלול חיים תקין. אוכלוסיית היעד היא נערות שקיבלו פטור מצה"ל ואנו רוצים להחזיר אותן למסלול ולהציל אותן. לא יתכן שאין באפשרות משרד התמ"ת למצוא תקציב פעוט של 20,000  לנערה ולכן אני קוראת לשר התמ"ת למצוא התקציב הדרוש, שהוא בסה"כ 2 מיליון , כדי להציל 100 הנערות".

גם ח"כ יולי תמיר התייחסה לקיצוץ ואמרה כי מדובר בלעג לרש. "פניה של החברה נבחנים בדברים כאלו. לקצץ בפרוייקט בשל סכום של 2 מיליון  זהו לעג לרש. העלויות האלטרנטיביות אם הנערה תתדרדר יהיו רבות יותר. גם הנערות וגם אנו כחברה מרוויחים מהמשך קיום הפרוייקט", אמרה.
