

מי מספק את שירותי הטלפון בצה"ל ? מי מאבטח את המידע בקווים הצה"ליים הסודיים יותר והסודיים פחות? מי מחבר בשטח ובמהירות בין הרמטכ"ל לשר הביטחון תוך דקות? כתבנו הצבאי קובי פינקלר מגלה.

מי מספק את שירותי הטלפון בצה"ל ? מי מאבטח את המידע בקווים הצה"ליים הסודיים יותר והסודיים פחות? מי מחבר בשטח ובמהירות בין הרמטכ"ל לשר הביטחון תוך דקות? מסתבר שצה"ל מחזיק בחברת טלפון משלו מעין בזק של הצבא. זהו תפקידה של חושן, חברת הטלפון של צה"ל. כך מדוח כתבנו הצבאי קובי פינקלר.

ההתחלה הייתה קשה: מספר קציני קשר מרחביים בשנות ה-50, שהפכו לענף ומאוחר יותר גם למחלקה לא יכלו לספק את צרכי הצבא ההולך וגדל. עם הביקוש תפח חיל התקשוב, והקים את יחידת חושן בשנה שעברה. מהטלפון המטכל"י, המכונה גם "טלפון שחור", אל תקשורת מהירה ומאובטחת דרך סיב אופטי, חושן אחראית על עשרות אלפי מערכות- כן, גם על הטלפון הצבאי שלך. בזכות חושן, המפקדים הבכירים יותר יכולים לשוחח כמעט פנים מול פנים בשיחת וידאו, או להעביר מידע מסווג מהשטח בקווי הטלפון הסלולרי המאובטח, "ורד הרים".

אחד מתוצריה המורכבים של חושן שימש בתקופת העיקרה את חטיבת דובר צה"ל. מרכז התקשורת שהוקם עבור החטיבה ביישוב אשכול הורכב כולו על ידי יחידת "אמירים". מרכז התקשורת באשכול שימש את עיתונאי הארץ והעולם כשער הכניסה לרצועת עזה. המחשבים החדישים, המסכים, הטלפונים, האינטרנט והצה"לנט- כולם תוצריה של יחידת חושן.

בנוסף להקמת מערכות מתקדמות חדשות, חושן גם מתחזקת את המערכות הקיימות. במרכז חושן החדש מאתרים את התקלה במהירות, על צג המחשב, ודואגים לתקן אותה במיידית בכל דרך אפשרית

חושן מתפרסת אף לחלל. "באסון הצונאמי בדרום אסיה, למשל", מספר גורם בכיר באגף התקשוב לכתבנו קובי פינקלר "התכנית היתה לשלוח כוחות צה"ל לעזרה הומנטירית. אנחנו היינו ערוכים לספק להם את התקשורת במהירות, בעזרת הלווין".

"העתיד בעיני הוא האפשרות לקבל במחשב האישי את קו הטלפון, הוידאו והאינטרנט", הוא מוסיף ומציין, "הכל יעבור דרך אותה רשת תקשורת. כבר היום מדברים מפקדים בכירים בשיחות וידאו דרך המחשב- אחד עם השני- וגם בשטח. אבל אני לא מעריך שזה יתפשט לכלל צה"ל, זה יקר מדי". טוב, אחרי הכל, לא כל חייל זקוק לתקשורת נתונים במהירות שהיא כמעט פי 10 מהממוצע בשוק האזרחי - 10 ג'יגה בייט.
