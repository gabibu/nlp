

ח"כ גילה פינקלשטיין אומרת בתגובה לדבריו של בנימין נתניהו: "הייתי מצפה ממי שמתעתד להיות רה"מ, שייבטא קמצוץ של הזדהות ריגשית עם מגורשי גוש קטיף, הקוברים בשעות אלו ממש את מתיהם בשנית, לאחר שנעקרו בכוח על מתיהם, על בתיהם ועל בתי הכנסת שלהם".

יתרה מכך, אמרה פינקלשטיין, "אני מתפלאת על ההתגאות של ביבי במדיניותו של בגין - אבי אבות הויתורים הטריטוריאלים, ימים ספורים בלבד לאחר הסבב הנוסף של הויתורים, שביצעה שוב ממשלת הליכוד. כולי תקווה שהציבור הישראלי הפנים שאל לו להחזיר את הליכוד לשלטון".
