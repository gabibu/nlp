

לוב אישרה היום שהיא מקיימת שיחות עם המימשל האמריקני. "לוב וארה"ב שותפות ברצון לבנות מחדש את היחסים ביניהן, ולסייע בקידום הבטחון והשלום בעולם", אמר דובר משרד החוץ הלובי חסונה שאווש.

שאווש סירב למסור פרטים על השיחות, אבל אמר שנציגים משתי המדינות נפגשו בחודש זה.

ארה"ב מסרה אתמול כי השיחות בין המדינות יכולות להוביל להסרת סנקציות האו"ם נגד טריפולי, אולם שתי המדינות עדיין רחוקות מליבון המחלוקות ושיפור מקיף בקשרים הבילאטראלים. בוש רמז שיש אפשרות להפשרה ביחסים עם לוב אם טריפולי תודה באחריותה על פיצוץ טיסת פאן-אם מעל סקוטלנד ב- 1988, תסכים לשלם "פיצוי הולם", למסור את כל הידוע לה אודות הפיצוץ, ותתכחש לטרור.
