

דובר של ממשלת שוויץ אומר כי שלטונות ארגנטינה ביקשו את עזרת השוויצרים בניהול חקירה נגד מי שהיה נשיא ארגנטינה, קרלוס מנם.

על פי החשד, מנם ידע על חלקה של אירן בפיגוע שהיה לפני שמונה שנים במרכז היהודי בבואנוס איירס, אך הסתיר את המידע תמורת תשלום שוחד.

איראן, כך חושדים בארגנטינה, העבירה למנם עשרה מיליון דולרים לחשבונו הסודי בשוויץ, בכדי שיאמר כי לא נמצאו עדויות למעורבות איראנית בפיצוץ הבניין. הידיעה התפרסמה בסוכנות AP.
