

בעלון שחולק בביירות, נטלה על עצמה קבוצה לבנונית אנטי-סורית את האחריות לרצח אלי חובייקה, וטענה שהמפקד לשעבר במלחמת האזרחים בגד בארצו בגין הפיכתו לסוכן סורי.

העלון נוסח בשפה הערבית, על ידי קבוצה הקוראת לעצמה "לבנונים למען לבנון חופשית ועצמאית", והוא התקבל במשרדי סוכנות רויטרס בקפריסין.

אי אפשר היה לבדוק את אמיתותה של הטענה, ולא התקבלו הודעות מקבוצות לבנוניות אנטי-סוריות המאשרות את הטענה.

הקבוצה הוסיפה כי החיסול הוא מסר לסוריה לצאת מלבנון. היא הזהירה שהנשיא באשר אל-אסד יעמוד בפני גורל דומה אם "כף רגלו תדרוך בלבנון לפני יציאת כל כוחותיו מהמדינה".
