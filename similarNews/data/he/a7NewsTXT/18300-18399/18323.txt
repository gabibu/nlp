

ביום שני הבא (ט"ו שבט - 28.1.02) תחל חברת ההסעות הפרטית "נתיב אקספרס" להפעיל קווי תחבורה ציבורית גם בנהריה ובצפת.

דובר משרד התחבורה מסר כי תעריפי הנסיעה בקווים אלה יהיו זולים בעשרים עד 30 אחוז מתעריפי הנסיעה של אגד.

שר התחבורה אפרים סנה אומר כי במהלך החודשים הקרובים יכנסו מפעילי תחבורה ציבורית חדשים באזור רמלה, מודיעין עלית ובאר שבע-תל אביב. תעריפי הנסיעה בקווים אלה יהיו זולים בעשרות אחוזים מהתעריפים הנהוגים כיום. עד כה פורסמו מכרזים להפעלת כ-200 קווי אוטובוסים עירוניים ובינעירוניים בכל חלקי הארץ.
