

בית תמחוי חדש שיאכיל 300 יהודים מדי יום, נפתח בעיר סמרה אשר בצפון מערב מוסקווה, המונה כיום 15,000 יהודים.

באירוע חגיגי לכבוד חנוכת המבנה שערך איגוד הקהילות היהודיות בחבר העמים, בנוכחות הרב הראשי לרוסיה הרב בערל לאזר, אמר רב העיר סמרה הרב שלמה דייטש כי "אירוע מרגש שכזה לא ידעה העיר סמרה כבר 100 שנה".

לדבריו, בגלל האנטישמיות והרדיפות בעיר פחדו יהודי סמרה ללכת בראש גאה כיהודים והנה לראשונה יש שיתוף פעולה מלא עם השלטון המקומי. מושל מחוז סמרה קונסטנטין טיטוב נכח באירוע והמשטרה המקומית חסמה את הכבישים כדי לאפשר ליהודי העיר לצעוד עם לפידים ולחגוג את הארועים הללו".
