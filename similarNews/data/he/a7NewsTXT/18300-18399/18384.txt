

"צהלולים" - אלה הן קולות השמחה המקובלים בדרך כלל בקרב עדות הנוהגות להשמיע צהלות אגב פריטה על שפתיהן, כך קבעה האקדמיה ללשון העברית בידיעון שהוציאה השבוע לאור.

האקדמיה מסבירה כי במילה צהלולים ישנו שילוב של צהלות, הילולים והקול "לו-לו-לו".

האקדמיה אישרה גם את המילים הבאות: "צמודונים" - במקום המילה מכנסי טייץ. "מסכת" - במקום המילה סטטוסקופ, המכשיר המיועד לקולות הלב והריאה.

מעתה יש לאמר "עליית תקרה" או "עליה" במקום בויידם, ו"חממית" - היא המילה שתחליף את המילה הלועזית אינקובטור. "רופא צוער", הוא המינוח מהעתה שיחליף את המילה סטאז'ר.

כתב עתי"ם מוסיף כי האקדמיה בחרה במילה "שלומות" כדי להגדיר מצב של רווחה גופנית, נפשית וחברתית המושג על ידי אורח חיים של אכילת מזון בריא, התעמלות ופיתוח מודעות עצמית.
