

מקורות פלשתינים מסרו כי ישראל ממשיכה להתיר לכל בכירי הרשות הפלשתינית לצאת מתחומי הכפרים הערביים ביש"ע בשליחותו של ערפאת.

אותם מקורות ציינו כי ישראל מאפשרת אפילו לקיצונים ביותר ברשות הפלשתינית, כמו עימאד אל-פלוג'י הממונה על התקשורת ברשות הפלשתינית וואג'י אל-ירי, חבר המועצה הפלשתינית המחוקקת - המזוהים עם הזרם האיסלמי - לצאת מתחומי הרשות.

כמו כן צויין כי סאיב עריקאת, חבר הקבינט הפלשתיני, יצא הבוקר בשליחות לאירופה מטעמו של יו"ר הרשות הפלשתינית, ולסוכנות עתי"ם נמסר שעריקאת יצא דרך שדה התעופה "בן גוריון" ולא דרך גשר אלנבי או מעבר רפיח.

הפלשתינים מסרו לסוכנות עתי"ם, כי ערפאת, המשגר בכירים פלשתינים לחו"ל, ממשיך ללכד בכך את ההנהגה סביבו והוא הסיר לאחרונה את כל המגבלות שהחליט עליהן נגד ארגוני האופוזיציה הפלשתינים, בהן נשיאת נשק בצורה חופשית, ירי באוויר והפסקת המעצרים בין פעילי הארגונים הללו.
