

בהערכה מעט יותר אופטימית על הכלכלה האמריקנית מוכת המיתון, אמר היום נגיד הבנק המרכזי האמריקני אלן גרינספן כי קיימים סימנים "לעליה משמעותית" בהכנסות ובהוצאות, עקב כך שהחברות המחזיקות מלאים נמוכים מחדשות את הייצור.

"יש סימנים חדשים המראים שהכוחות שהיו אחראים לכיווץ הכלכלה בשנה האחרונה מאבדים מהשפעתם, ושהפעילות מתחילה להתייצב", אמר גרינספן בעדות בפני הקונגרס.

שערי המניות ואגרות החוב בוול סטריט עלו מייד, ומדד הדאו ג'ונס וכמה ממניות ההייטק רשמו עליה של יותר מ-1%, לאחר שהצהרתו של הנגיד פורסמה בציבור.
