

69 חשבונות של אנשים הקשורים עם ארגוני הטרור הוקפאו בשווייץ.

הסכום הכולל שהוקפא עומד על כ- 25 מיליון דולר.

ההחלטה על הקפאת החשבונות נעשתה בהתאם לדרישות מועצת הביטחון של האו"ם לאחר הפיגועים שהיו ב-11 בספטמבר.

את הידיעה מסר אדם בכיר ממשרד החוץ השוויצרי בז'נבה.

עוד הוסיף הבכיר ואמר, כי חשבונות נוספים מוקפאים בהתאם לחקירות שעורך משרד החוץ השוויצרי עצמו בשיתוף פעולה עם ארה"ב.

הבכיר אמר כי 8 רשימות שמיות של חשודים פורסמו עד כה מטעם משרד האוצר האמריקני. לדבריו, רשימות אלה נקראות בחוגי הבנקים "רשימות בוש".
