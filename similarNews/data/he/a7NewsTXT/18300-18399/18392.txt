

הממשל האמריקני מתכנס הערב כדי לדון בעתיד יחסי ארה"ב עם הרשות הפלשתינית ובגורל שליחותו של אנטוני זיני.

רה"מ שרון אמר הערב כי הוא אינו יודע מה תהיה ההחלטה במימשל האמריקני וכי ישראל אינה מתערבת בהחלטות פנימיות של ארה"ב. יחד עם זאת הדגיש ראש הממשלה, "אנו יודעים בדיוק ויש לנו עמדה ברורה מבחינתנו. ערפאת הפך עצמו ללא רלוונטי, כאשר אימץ אסטרטגיה של טרור והקים קואליציה של טרור.

"אני חושב שארה"ב מכירה את העובדות היום. היא בוודאי תסיק את המסקנות שלה. אין ספק שהרשות הפלשתינית אינה נראית עוד כגורם שניתן באמת לסמוך עליו, שהוא יטפל בטרור, ויפסיק את הטרור ואנו צריכים בנושא הזה לסמוך על עצמנו", אמר ראש הממשלה. "זה לא מאבק פשוט, זה מאבק ממושך ובמאבק הזה ננצח", הטעים.
