

בעיתונות הגרמנית הועלה אתמול ספק אם הבקשה שהגישו הממשלה והפרלמנט לאיסור קיום המפלגה הניאו-נאצית N.P.D. קבילה. זאת לאחר שהתברר כי אחד מהעדים שזומנו מטעם בית המשפט החוקתי התגלה כ"מודיע". "בדיקת נושא האיסור עלולה להתבטל", נאמר בכותרות רבים מיומוני גרמניה, שהדגישו כי המצב החדש אינו רק דוחה את הבדיקה, אלא מטיל את עצם קיומה בספק.
בית המשפט בעצמו, שהודיע ביום שלישי על דחיית הבדיקה, הדגיש כי חשיפת העניין מאיימת על ביטול ההליכים. נראה כי בית המשפט עלול שלא להתייחס לדיווחים שהגיעו מאותו מודיע, עקב החשש שהוא יכול היה להיות סוכן-פרובוקטור.

דיווחיו של המודיע חיזקו את הטיעונים שהגישו בינואר ובמארס 2001 ממשלתו של הקנצלר הסוציאל-דמוקרט גרהארד שרדר, ושני בתי הפרלמנט הגרמנים, נגד המפלגה הניאו-נאצית, הבונדסטאג והבונדסראט., שעודד את החלת ההליכים, בראיון ששודר ביום רביעי בערוץ הטלוויזיה הגרמנית Z.D.F. הגן שר הפנים הבווארי גונטר בקשטיין על הזכות לנצל מודיעים כדי לאסוף עדויות. "ברור שעלינו להמשיך ולהפעיל משתפי פעולה אמינים בקרב הארגונים הקיצוניים במטרה שיעקבו אחר המתרחש, ולא שיהיו חברים פעילים", אמר השר. "בשבועות הקרובים נדע אם שליחות זו אכן הצליחה, במקרה המסוים הזה", הוסיף.

תביעות נוספות נטענו בקשר לדמיון בין ה-N.P.D. למפלגתו של אדולף היטלר N.S.D.A.P, וזאת במטרה להביא לכך שייאסר קיום המפלגה, הנחשבת "נמל הבית" של גלוחי הראש, בעיקר בזכות תנועת הנוער המסופחת אליה.


