

עובדי לשכות התעסוקה באזור חיפה פתחו היום בבוקר בעיצומים ללא הגבלת זמן, במסגרתם הם אינם מקבלים קהל וכן לא עורכים ועדות ערר וועדות רפואיות.

יו"ר ועד העובדים, יהודה כהן, מסר כי במקביל לעיצומים נערכות גם אסיפות הסברה. העילה לעיצומים נעוצה במינוי עובד בכיר על ידי ההנהלה הארצית, וזאת שלא על דעת ההנהלה המקומית וועד העובדים הארצי.

מדובר במינוי מנהל לוגיסטי של פתיחת סניפים.

באזור חיפה יש 7 לשכות תעסוקה המטפלות בלמעלה מ-21,000 פונים.


