

ראש הממשלה אריאל שרון מתח הערב ביקורת חריפה על יו"ר מפלגת העבודה בנימין בן אליעזר ועל מרכז מפלגת העבודה, בנוגע לתקציב המדינה 2002.

בתשובה לשאלות כתבים במצודת זאב, התייחס שרון להצעתו של בנימין בן אליעזר לדחות מספר הצעות חוק ובהן חוק הנגב, וכן לבטל הטבות מס למתיישבי יש"ע כדי לא לפרוץ את מסגרת הקיצוץ בתקציב עליה החליטה הממשלה, בסך של 6.5 מיליארד ש"ח.

ראש הממשלה אמר כי כבר לפני שבוע בישיבת הממשלה הציע להשעות את יישום החוקים הפרטיים, אולם מפלגת העבודה היא שהכשילה את המהלך. "אינני רואה מאומה בהצעה זו פרט לתרגיל ביחסי ציבור ולא מעבר לכך", דברי שרון.
