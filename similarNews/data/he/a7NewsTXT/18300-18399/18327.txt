

דובר מטעם ארגון החיזבאללה אמר כי הירי על מוצבי צה"ל באיזור חוות שבעא, ירי ראשון מזה שלושה חודשים, היא הוכחה ל"זכות האירגון להגן על רבונות לבנון".

"פעולה זו היתה תשובה לאויב הישראלי, המתנכל לריבונות הלבנונית ומפר ללא הרף את מרחבה האווירי, את המים הטריטוריאליים שלה ואת גבולותיה", אמר השייח נאביל קאוק, מבכירי האירגון בדרום לבנון.

"ההתפתחויות המדיניות באיזור אינן יכולות לבטל את זכותנו, אלא ההיפך מכך, רק לחזקן", אמר קאוק והוסיף כי "המבצע מהווה תמיכה וסיוע לאינתיפאדה בפלשתינה. מדובר באותה זירה ובאוייב משותף".
