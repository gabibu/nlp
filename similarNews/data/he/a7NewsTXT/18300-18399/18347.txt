

היום בשעה 14:00 תובא שרה המבורגר הי"ד לקבורה בהר המנוחות. שרה המבורגר, בת 79, נרצחה ביום שלישי בפיגוע הירי ברחוב יפו בירושלים. היא נולדה בירושלים, והייתה דור שביעי בארץ. בילדותה התגוררה בחברון ובהיותה בת 5, במאורעות תרפ"ט, הצליחה להימלט משם. שכן ערבי שהתגורר בסמוך למשפחתה הציל אותה, וסייע למשפחתה להימלט מפני בניו שלו, שעמדו לרצחם. שרה הותירה 4 בנות, 11 נכדים ונינה. בקרוב עמדה לחגוג את נישואיהם של שני נכדיה. נכדה, שחר, סיפר שביקש ממנה ביום הפיגוע לא ללכת להרצאה שהתקיימה ב"יד שרה", בשל הגשם, אך היא אמרה לו: "אינני עשויה מסוכר".

לדברי המשפחה, מדובר באישה שאף פעם לא פחדה, ותמיד חזרה ואמרה "זו המדינה שלנו, זה המקום שלנו ופה נהיה". שרה המבורגר נרצחה בתחנת האוטובוס בדרכה להרצאה.

