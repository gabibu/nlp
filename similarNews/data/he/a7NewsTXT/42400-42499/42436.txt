

השופט מיכאל חשין, יו"ר ועדת הבחירות דחה את תלונת הליכוד על החלטתו לעצור את שידור מסיבת העיתונאים של רה"מ בסוף השבוע שעבר.

עוד דחה השופט חשין בקשה שהנושא יובא לדיון במליאת ועדת הבחירות.

בדיון בנושא זה, שהתקיים אמש, קבע השופט כי דברי רה"מ היו תעמולת בחירות קשה ומשום כך הורה להפסיק את השידור.

השופט דחה בתוקף את ההאשמה כי "סתם" את פיו של רה"מ. השופט הוסיף כי נעשה עוול והוא שפעל לתקנו.

השופט חשין איים להפסיק את הדיון, משדרש ממנו ח"כ מיכאל איתן מן הליכוד הסברים להחלטתו. השופט הגיב באמרו שהוא אינו חייב הסברים לאיש. עוד הוסיף השופט חשין כי הוא מאשים ולא נאשם.


