

שני ילדים מחבלים בני שמונה ושלש עשרה חדרו במוצאי שבת לנצרים במטרה לרצוח יהודים. איש לא נפגע. המחבלים נלכדו.


שני ילדים מחבלים בני שמונה ושלש עשרה חמושים בסכינים חדרו במוצאי שבת לנצרים דרך גדר המערכת המקיפה את היישוב. הם תקפו ילד שנמלט ופרצו לתוך ביתו של רב הישוב שהניס אותם בירי. איש לא נפגע.

אחד מהילדים ניסה להיכנס לביתו של רב היישוב, ציון טוויל. הרב הבחין כי המחבל חמוש בסכין, ירה לעברו אך החטיא. המחבל נמלט.

מיד לאחר מכן פנה המחבל לבית השכן, שלמה קוסטינר, והסביר באנגלית לבעל הבית כי הוא פועל תאילנדי. בעל הבית האמין לו ואירח אותו בביתו.
הצלחתם של הנערים המחבלים לשים ללעג ולקלס את אחד ממערכי ההפרדה והמכשול הבלתי עבירים שבמדינה - הופכת את תכנית ההפרדות של מצנע ללא רלוונטית
- דובר מועצת חוף עזה
כוח של חיילי גבעתי שהוזעק לטפל באירוע החדירה ניהל מרדף אחרי השניים שבמהלכו נורה אחד מהמחבלים. רק לאחר שנלכדו גילו החיילים לתדהמתם כי מדובר בעצם בשני ילדים.

המחבלים הקטנים הועברו לבית החולים סורוקה

לפני יותר משבוע ניסו שלושה ערבים בני 15 לחדור לאלי סיני, בצפון גוש קטיף. כוח צה"ל זיהה את המחבלים ופגע בהם. גם נערים אלה היו חמושים בסכינים ועל אחד מהם נמצאה רשימה ובה 38 שמות של נערים ערבים. גורמים במערכת הבטחון בודקים, אם מדובר ב"מבחני אומץ" אליהם נשלחים הנערים, במסגרת פעילותם ב"תנועת נוער" ערבית.

דובר מועצה אזורית חוף עזה ערן שטרנברג הגיב על נסיון הפיגוע בנצרים. לדבריו, "הצלחתם של הנערים המחבלים לשים ללעג ולקלס את אחד ממערכי ההפרדה והמכשול הבלתי עבירים שבמדינה - הופכת את תכנית ההפרדות של מצנע ללא רלוונטית".

עוד אמר כי הדבר מוכיח שללא צעדים התקפיים ונוכחות קבועה בשטח הרש"פ אין ערך למכשול.
