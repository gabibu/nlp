

משטרת ש"י ממשיכה לבדוק שמועות שהתקבלו הבוקר ממקורות ערביים, לפיהן נורה ונהרג ערבי מיש"ע , מירי שפתחו לעברו מתנחלים באיזור חברון.

מחקירת המשטרה עולה, כי אש נפתחה בשעות הבוקר לעבר משאית ישראלית שעברה לפני גשר חלחול. באש פתחו מספר מחבלים ערביים שארבו למשאית בצד הדרך. בתגובה ירו הישראלים במשאית לעבר מקורות הירי, אך לא פגעו במחבלים והללו נמלטו מן המקום. חוקרי המשטרה גילו תרמילים במקום, המעידים כי אכן נורתה אש לעבר המשאית, אשר מספר קליעים חדרו לדופן השמאלית שלה.

לאחר התקרית הגיעו, כאמור, מספר שמועות מגורמים ערביים שונים על הרוג ערבי בתקרית, אך לפי שעה לא הגיעו כל תלונה או דיווח רשמיים על כך.
