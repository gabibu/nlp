

נשיא אוגדנה, יווארי קגוטה מוסבני, מגיע מחר יום שני, (13.1), לביקור בן שישה ימים בישראל.

במהלך ביקורו בארץ ייפגש הנשיא האורח עם נשיא המדינה משה קצב, רה"מ אריאל שרון ושר החוץ בנימין נתניהו.

היחסים הדיפלומטיים בין אוגנדה לישראל חודשו ביולי 94'.
שגרירות ישראל בניירובי מואמנת לאוגנדה ושגריר אוגנדה בקהיר מואמן לישראל.

ב-96' מינתה אוגנדה קונסול כבוד בישראל.
היחסים בין אוגנדה לישראל מתאפיינים בחמימות ומתבטאים בעיקר בפעילות המחלקה לשיתוף פעולה בינ"ל ולצידם קשרים מסחריים.

מוסבני עלה לשלטון באוגנדה בשנת 86' ובמרץ 2001 נבחר לכהונה ל-5 שנים נוספות.

במהלך שנות שלטונו הנהיג רפורמות לצד פעילות לשיקום אוגנדה לאחר שנות שלטונו של אידי אמין, שזכו להכרה בינ"ל.

בזירת הפנים, מנהל הנשיא מוסבני מאבק עיקש בארגוני טרור הפעילים בעיקר בצפון המדינה.
לצד זאת, פועל מוסבני בחודשים האחרונים לשיפור היחסים של אוגנדה עם המדינות השכנות לה.
