

"אי אפשר להתייחס ברצינות לקריאתו של יאסר ערפאת להפסיק את הפיגועים בישראל עד לבחירות", כך אמר היום הנשיא משה קצב לכתבים. הנשיא מתח ביקורת על כך שבוועידת הרפורמות בלונדון לא יעסקו המשתתפים בנושא המרכזי, לדעתו, שהוא הפסקת הטרור.

"זה צריך להיות הנושא הקרדינלי, המהותי, שהגורמים הבינלאומיים צריכים לפעול ויש להם אפשרות אפקטיבית להשפיע על גורמי הטרור להפסיק את שפיכות הדמים. סביב הנושא הזה אני לא רואה את אותה נחישות ואותה חריצות שהמציאות מחייבת אותם לנקוט", אמר הנשיא.
