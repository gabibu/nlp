

8 מחסידי ברסלב ניסו הלילה להגיע לקבר יוסף בשכם, על אף אזהרות צה"ל. שמונת האנשים הובאו הבוקר לחקירה למשטרת שומרון , בעקבות הפרה של הוראה חוקית שלא להיכנס לאזור .

השמונה ,ביניהם שבעה קטינים , הוצאו מתוך שטח איי שנתון בשליטת הרשות הפלשתינית , לאחר מרדף של חיילים אחריהם.

ממשטרת שומרון נמסר כי יש כוונה להביאם לבית משפט השלום בכפר סבא לשיפוט מהיר , מאחר שהם אינם משתפים פעולה עם חוקריהם.

מהמשטרה שבים ומזהירים מפני הפרה של צו האלוף וכניסה לשטח איי. על פי המשטרה , הדבר מסכן את חיי הנכנסים , וכן את חיי החיילים שמסכנים עצמם כדי להגן על הישראלים , לעיתים תוך ביצוע מרדפים אחריהם בסמטאות שכם .

