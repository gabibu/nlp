

למרות המצב הביטחוני והכלכלי הקשה, מרחיב ומעמיק קונצרן המימון והליסינג השני בגודלו בעולם - "דביס" מקבוצת 'דיימלר קרייזלר' הבינלאומית, את פעילותו בישראל.

העמקת פעילות הקונצרן בישראל הנובעת מהחלטה אסטרטגית שונה מהמקובל בעולם, תאפשר ל'דביס ישראל' לבצע עסקאות מימון וליסינג תפעולי עבור כל שוק יבואני הכלי רכב בארץ.

החלטה זו התקבלה בישיבת מועצת המנהלים שהתקיימה במטה החברה בברלין.

פעילותה של 'דביס ישראל' למימון כלי רכב התמקדה עד כה בכלי רכב שמיוצרים על ידי קבוצת 'דיימלר קרייזלר' בלבד.

ההחלטה מהווה הבעת אמון של הקונצרן בחוסנה של הכלכלה הישראלית, והערכה לאיכות הביצועים והיכולות של 'דביס ישראל'.

ההיערכות החדשה דרשה הגדלת ההשקעה של בעלי החברה בהיקף של עשרות מיליוני , שבוצעה כהכנה למהלך זה לפני חודשים מספר.

לדברי סמנכ"ל שיווק ותפעול של 'דביס ישראל' אבי תמיר, ההחלטה להעמקת הפעילות בישראל נובעת בעיקר מההכרה בפוטנציאל השוק והביקוש ההולך וגובר לביצוע עסקאות מימון וליסינג תפעולי, בעת רכישת רכב חדש.

עוד הוסיף, תמיר, כי 'דביס' כחלק מהאסטרטגיה החדשה שנקבעה, מתאימה עסקאות מימון ייחודיות ללקוחות היבואנים, בהתאם לצורכיהם, וכי כבר בימים אלה, מתבצעות עסקאות מימון ללקוחות הרוכשים כלי רכב שאינם מתוצרת קונצרן 'דיימלר קרייזלר'.

מדובר בהחלטה אסטרטגית, יוצאת דופן עבור 'דיימלר קרייזלר' העוסקת, במרבית המדינות בעולם, במימון עסקאות רק עבור כלי רכב מקבוצת 'דיימלר קרייזלר'.

גם בענף הפעילות השני של חברה - הליסינג התפעולי - מרחיבה 'דביס ישראל' את פעילותה.

לאחרונה, חתמה החברה הסכמים לאספקת כלי רכב בשיטת הליסינג התפעולי לחברות מובילות בשוק הישראלי, ביניהן 'פרטנר', 'סנו', 'טמבור', 'יפאורה תבורי', 'ערוצי זהב', 'דן אנד ברדסטריט', ורבות אחרות.

עסקת הליסינג התפעולי עבור חברת 'פרטנר' כוללת ניהול ציי הרכב של 300 כלי רכב, בהיקף של 30 מיליון שקלים.
מדובר ב- 150 כלי רכב מדגם 'יונדאי אקסנט' ו- 150 כלי רכב מדגם 'מיצובישי כריזמה אייר'.

החברה השקיעה משאבים רבים בהקמת תשתיות טכנולוגיות ואנושיות ובמערך תפעול המבוסס על מרכזי שירות בפריסה ארצית.

'דביס ישראל' הינה חברה בבעלות קונצרן הענק הבינלאומי 'דיימלר קרייזלר', יצרן הרכב השלישי בגודלו בעולם.

בין כלי הרכב אותם מייצר הקונצרן: מרצדס בנצ', סמארט, קרייזלר, וכן מחזיק באופן חלקי במניות מיצובישי, מוטורס, ויונדאי.

לחטיבת המימון של 'דיימלר קרייזלר' העולמית, שהיקף פעילותה נאמד בלמעלה מ- 120 מיליארד יורו, כ- 180 סניפים הפזורים בכ- 40 מדינות.

השלוחה הישראלית   'דביס ישראל' - מתמחה בשירותי מימון, ליסינג מימוני, וליסינג תפעולי, ומשרתת כ- 10,000 לקוחות.
