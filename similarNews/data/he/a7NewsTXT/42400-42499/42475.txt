

ראש הממשלה אריאל שרון נועד היום בצהריים עם שגריר בריטניה בישראל, שראד קופר- קולס, שהעביר איגרת מטעמו של ראש ממשלת בריטניה, טוני בלייר, המבקש מישראל לשקול שנית את החלטתה שלא לאפשר השתתפותה של המשלחת הפלשתינית "ועידת הרפורמות" שתתכנס השבוע בלונדון.

ראש הממשלה, אריאל שרון, העביר מצידו איגרת לראש הממשלה בלייר, שבה חזר על סירובה של ישראל לאפשר את יציאת המשלחת בנימוק שאי אפשר לעבור לסדר היום על הפיגוע הקשה שאירע בשבוע שעבר בתל אביב.



