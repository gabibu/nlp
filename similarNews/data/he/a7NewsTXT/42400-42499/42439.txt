

ארגון הבונדס, מילווה העצמאות והפיתוח, רשם שני הישגים חסרי תקדים בסיום שנת 2002 ותחילת 2003.

נשיא הבונדס, יהושע מצא, הודיע ביום ו' בניו יורק, כי סכום המכירות לשנה היוצאת הגיע לשיא של מיליארד ו-284 מיליון דולר - ב-34 מיליון דולר יותר מסכום-היעד שהציב משרד האוצר לבונדס. נוסף לכך נפתחה שנת 2003 בשיא נוסף: רוכש פרטי קנה בשבוע שעבר אג"ח של הבונדס, בסכום עתק של 75 מיליון דולר.

בסכמו את נתוני השנה היוצאת הדגיש מצא, כי מספר רוכשי האג"ח עלה ביותר מ-39 אחוז. "הרב-גוניות של הרוכשים והיקפי השקעותיהם הם הוכחה ניצחת לכך, שלחימת ישראל בטרור עודדה רוכשים פרטיים ומוסדיים להגביר השקעותיהם בישראל", אמר.

הידיעה הועברה באדיבות הסוכנות היהודית לישראל.

