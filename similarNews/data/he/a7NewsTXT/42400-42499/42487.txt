

מנכ"ל משרד ראש הממשלה, אביגדור יצחקי נפגש בצהריים עם ראשי העדה האתיופית לדיון בנושא המשך העלייה מאתיופיה.
בדיון סוכם כי עוד השבוע תכונס ישיבה בהשתתפות נציגי משרד הפנים, משרד המשפטים, הסוכנות היהודית וה"ג'וינט" שתדון בנושא ה"פלשמורה" ותקבע את עמדתה.

ממשרד רה"מ נמסר עוד כי מנכ"ל המשרד סיכם עם מנכ"ל הסוכנות כי נושא הטסת העולים החדשים מאתיופיה שקיבלו את אישור משרד הפנים, ייפתר מייד על ידי הטסת העולים בטיסות לא ישירות לישראל והגברת המאמצים לחידוש הטיסות הישירות.
