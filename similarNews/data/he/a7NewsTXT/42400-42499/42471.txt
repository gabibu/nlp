

אלפי עולים חדשים ישתתפו השנה בנטיעות ט"ו בשבט המאורגנים על ידי מרכז ההסברה והמשרד לקליטת העלייה, בשיתוף קק"ל.

2,500 עולים יגיעו ביום שלישי, 14.1.03, ליער מעלה החמישה שבפרוזדור ירושלים לטקס נטיעות. במהלך היום יסיירו העולים בליווי מדריכים באתרים שונים איזור השפלה, ירושלים ופרוזדור ירושלים.

ביום רביעי, 15.1.03, יגיעו ליער יודפת 2,500 עולים לטקס נטיעות. במהלך היום יסיירו העולים בהדרכת מדריכי המחלקה לסיורים שבמרכז ההסברה באתרים שונים באיזור העמקים והגליל.

ביום ראשון, 19.1.03, יתקיימו נטיעות ט"ו בשבט בניר יצחק שבנגב המערבי ל-2,000 עולים. העולים יסיירו בהדרכת מדריכים באתרים שונים באיזור השפלה, הנגב המזרחי, באר שבע והנגב המערבי.

