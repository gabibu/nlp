

מטוס של חברת התעופה ההולנדית "KLM" ביצע במוצאי שבת נחיתת חירום בנמל התעופה "רואסי שארל דה-גול" שבפאריס בשל התרעה על הטמנת פצצה.

שלטונות התעופה בפאריס מסרו כי כל 252 הנוסעים ו-13 אנשי הצוות פונו מהמטוס ושירותי הבטחון של נמל התעופה מבצעים בשעה זו סריקות במטוס. מטוס הנוסעים מסוג MD-11 בטיסת KL733 היה בדרכו מאמסטרדם לארובה שבאיים האנטיליים ההולנדיים. בשל הסריקות הממושכות הוחלט לדחות את הטיסה ביממה ולשכן את הנוסעים במלון בנמל התעופה.

(עתי"ם-חוץ)
