

ראש הממשלה אריאל שרון הגיב בחריפות על קריאתו של ערפאת לארגוני הטרור להמנע מפיגועים עד הבחירות בישראל ואמר, כי דבריו של ערפאת חושפים את פרצופו האמיתי.

בפתח ישיבת הממשלה השבועית היום אמר שרון כי אצל ערפאת רצח ישראלים, הוא יעד תמידי וקבוע ושיקול פוליטי. "הרבה לפני הבחירות-אפשר לרצוח, סמוך לבחירות - כדאי להפסיק, אחרי הבחירות - רצוי להמשיך", ציטט שרון מדברי ערפאת.

ראש הממשלה הוסיף כי הודעת ערפאת מוכיחה את צדקת טענתה של ישראל בשנתיים האחרונות, לפיה ערפאת הקים קואליצית טרור והוא אחראי לטרור ושולט "בגובה הלהבות" ומשחק בהם לפי צרכיו. "עם האיש הזה לא ניתן לקיים משא ומתן, כל ניסיון כזה רק יפגע ביכולתנו להגיע לבטחון ושלום בארץ הזאת", אמר שרון.


