

השמנת יתר נובעת בין היתר גם מפגם מוחי באזור המווסת את כמות השומן בגוף ומצב זה מכונה "השמנה היפותלמית", כך עולה ממחקר משותף שערכו רופאים מבית החולים לילדים "מאייר" שליד בית החולים רמב"ם בחיפה וחוקרים מהמכונים הלאומיים לבריאות בארה"ב.

החוקרים מצאו שאצל אנשים הסובלים מ"השמנה היפותלמית", קיימת הפרעה בחילוף החומרים של ההורמון קורטיזול וכתוצאה מכך נוצר יותר הורמון ברקמת השומן והדבר גורם להצטברות יתר של השומן.

השמנת היתר גורמת בין השאר לתחלואה שהולכת ומחמירה במהלך החיים, ולכן מנסים חוקרים רבים בעולם להתגבר על מחלה שכיחה זו.
