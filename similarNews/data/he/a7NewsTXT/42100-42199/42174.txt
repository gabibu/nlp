

צבא טורקיה מתכוון לשגר כ-20,000 חיילים בגיבוי משוריינים לצפון עיראק, על מנת להבטיח את הביטחון בגבול במקרה של מתקפה אמריקנית, כך דיווחה ביום שלישי העיתונות הטורקית.

העיתון "רדיקל" כתב, כי בדיווח לוועדת החוץ של הפרלמנט, הדגישו קצינים בכירים את הצורך בפריסתם של כ-20,000 חיילים בכורדיסטן העירקית.

הפריסה החדשה נועדה ככל הנראה לבלום גל אפשרי של פליטים, ולמנוע כל ניסיון מהארגונים הכורדים העירקיים למרד בדלני במקרה של מתקפה.

