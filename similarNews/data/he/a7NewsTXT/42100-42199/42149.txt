

משקיעים מארה"ב רכשו בימים אלה מרכז מסחרי בגני-תקווה, במרכז הארץ, תמורת כ-10 מליון דולר. הבעלות על המרכז המסחרי היתה בידי קבוצת "אפריקה ישראל" (85%) וחברת הביטוח "מגדל" (15%).

שטח הפרוייקט הוא כ-12 דונם, רובו שטחי מסחר וחלקו משרדים. העסקה כוללת גם גן ציבורי הצמוד לפרוייקט. מ"אפריקה ישראל" נמסר כי הכסף שהתקבל תמורת המרכז המסחרי יושקע בפרוייקטים בחו"ל.

הידיעה הועברה באדיבות הסוכנות היהודית לישראל.

