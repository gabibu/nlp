

המשפחות טוענות: הרשות אחראית מכיוון שהיא שחררה ממאסר את המחבלים שביצעו הפיגוע.

משפחות הנרצחים בפיגוע הדמים במסעדת סבארו בירושלים הגישו היום לבית המשפט המחוזי בירושלים תביעה לפיצויים על סך 140,000,000 ש"ח נגד הרשות הפלשתינית ו"ארגון השחרור הפלשתיני".

מדובר בתביעת קרוביהם של שבעה מנרצחי הפיגוע במסעדת "סבארו" בירושלים, שבוצע ב-9 באוגוסט 2001.

בא-כח המשפחות עו"ד רולנד רוט, טען בכתב התביעה כי הנימוקים המשפטיים העיקריים מושתתים על עילות של פשע נגד האנושות, כפי שהוגדרו על ידי המשפט הבינלאומי המנהגי.

לדברי עו"ד רוט, הרשות הפלשתינית אחראית משום שהיא שחררה את המחבלים שביצעו את הפיגוע ממאסר, למרות שכוונתם של המחבלים היתה ידועה היטב לרש"פ.

בין התובעים, גם הבנים הנותרים בחיים של משפחת מרדכי (מוטי) סחיווסחורדר ז"ל שמוצאם מהולנד, שחמשת בני משפחתם נרצחו בפיגוע: האב, האם ושלושה מילדיהם.
