

נשיא צרפת ז'אק שיראק אישר כי צרפת תצטרף למלחמה נגד עיראק, אך רק כמוצא אחרון. הוא הזהיר את ארה"ב מפני פעולה חד צדדית, והוסיף: "הבה נמשיך לתת אמון מלא בעבודתם של פקחי האו"ם".

"על הקהילה הבינלאומית להתייחס למלחמה כאל המוצא האחרון, רק לאחר שכל האפשרויות האחרות ימוצו", אמר שיראק לדיפלומטים בטקס לציון השנה החדשה.
כמו כן אמר כי כל החלטה על שימוש בכוח תהיה טעונה הסכמת המדינות החברות במועצת הביטחון.





