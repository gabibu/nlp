

טורקיה נתנה לארה"ב אישור לערוך ביקורות בנמליה ובבסיסי האוויר שלה לקראת מתקפה אפשרית בעיראק. כלי התקשורת המקומיים דיווחו כי צוות של 150 פקידים אמריקניים צפוי לבוא בקרוב לטורקיה כדי לבחון את המתקנים, העשויים לשמש בכל מלחמה עם עיראק.

ראש הממשלה, עבדאללה גול, ביקר בימים האחרונים בסוריה, במצרים ובירדן בניסיון למצוא דרכים למנוע מלחמה שטורקיה חוששת כי תפגע בכלכלתה ותגרום לתוהו ובוהו באזור. מסקרי דעת קהל עולה, כי רוב תושבי טורקיה מתנגדים למלחמה בעיראק.

(עתי"ם-רויטרס)
