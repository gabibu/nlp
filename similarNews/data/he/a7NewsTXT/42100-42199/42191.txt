

משפחות הנרצחים בפיגוע הדמים במסעדת סבארו בירושלים הגישו לבית המשפט המחוזי בירושלים תביעה לפיצויים על סך 140,000,000 ש"ח נגד הרשות הפלשתינית ו"ארגון השחרור הפלשתיני".

כתב עתי"ם מוסר כי מדובר בתביעת קרוביהם של שבעה מנרצחי הפיגוע במסעדת "סבארו" בירושלים, שבוצע ב-9 באוגוסט 2001. בא-כח המשפחות עו"ד רולנד רוט, טען בכתב התביעה כי הנימוקים המשפטיים העיקריים מושתתים על עילות של פשע נגד האנושות, כפי שהוגדרו על ידי המשפט הבינלאומי המנהגי.
