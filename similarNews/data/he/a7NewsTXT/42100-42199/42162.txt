

בית המשפט המחוזי בירושלים הסיר באופן חלקי את איסור הכניסה ליהודה ושומרון, שהוטל על ברוך מרזל. הוא קבע הבוקר כי מרזל יוכל לקיים באזורים אלה חוגי בית במסגרת מסע הבחירות שלו. מרזל הצטווה לדווח לפרקליטות יומיים מראש על כוונתו להיכנס לשטחי יו"ש.

השופט יהונתן עדיאל כתב בהכרעת הדין כי הזכות לבחור ולהיבחר היא "עיקר העיקרים" - כלשונו   במדינה דמוקרטית. הוא דחה את בקשת הפרקליטות לעכב את ביצוע ההחלטה עד שתגיש ערעור עליה לבית המשפט העליון.
