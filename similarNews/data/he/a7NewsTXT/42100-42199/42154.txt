

במהלך פעילותם הלילה הרסו חיילינו את ביתו של המחבל כמיל אבו חניש בבית דג'ן, שממזרח לשכם. אבו חניש בן ה-27, היה ראש הזרוע הצבאית של החזית העממית באזור שכם. אבו חניש מעורב בפגוע החדירה לישוב איתמר בו נהרגו רחל שבו , שלושת ילדיה ורכז הביטחון יוסף טויטו הי"ד. כמו כן היה אבו חניש שותף לפיגוע החדירה לישוב הר ברכה בתאריך 31.8.02 בו נפצעו שניים. כמו כן מעורב אבו חניש במספר ניסיונות לשלח מכונית תופת ומטען.

בבית פוריק, מזרחית לירושלים, הרסו כוחותינו את ביתו של המחבל חבש סמיר סעוד חנני, מחבל ארגון הפתח' של יאסר ערפאת, אשר ביצע את פגוע החדירה לישיבה ביישוב איתמר בו נרצחו נתנאל ריאחי, גלעד שטיגליץ ואברהם סיטון הי"ד.

מדובר צה"ל נמסר כי הריסת בתי מחבלים הנם מסר למחבלים המתאבדים ושותפיהם לפעילות הטרור, כי למעשיהם יש מחיר אשר ישלם כל מי ששותף בפעילות חבלנית עוינת. צה"ל ימשיך וינקוט בכל האמצעים החוקיים העומדים לרשותו על מנת לפגוע במחבלים, שולחיהם, והגורמים המסייעים להם.

ברצועת עזה נכנסו כשלושים טנקים למחנה הפליטים המואסי ולשכונת אל-עמל. בשני מוקדים אלו ירו המחבלים לעבר כוחותינו. בחילופי האש חוסלו שלושה מחבלים. לכוחותינו אין נפגעים.

בג'נין לכדו חיילינו 19 מחבלים מבוקשים המשויכים ברובם לארגון הג'יהאד האסלאמי. המחבלים הועברו לחקירת שרות הביטחון הכללי לחקירה.
