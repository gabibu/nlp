

רפיק חלבי הודיע הבוקר על התפטרותו מתפקידו כמנהל חטיבת החדשות של הערוץ הראשון. במכתב למנכ"ל הוא מנמק זאת ב"התערבות בתכנים".

העיתונאית חני לוז מציינת כי בג"ץ פסק שלשום כי המכרז למנהל ערוץ 1 ומנהל לחטיבת החדשות יימשך לפני הבחירות. חלבי הוא מהמתמודדים למכרזים אלו. גורמים ברשות השידור מוסרים כי רק בשבוע הבא עשויה וועדת המכרזים להתכנס שוב, אולם אין בטחון כי המשרות יאויישו לפני הבחירות.

יצויין כי מאמר על אמנון אברמוביץ ב"הארץ" אתמול ציטט בכירים אנונימיים מרשות השידור שיש להם טענות נגד התערבותו של בראל, המנכ"ל, בתכנים. לוז מציינת כי על פי החוק, המנכ"ל הוא העורך הראשי של התכנים ברשות, ולכן כל ביקורת על התערבותו של בראל תמוהה.

לכתבתנו נמסר כי תגובת רשות השידור תינתן מאוחר יותר במשך היום.
