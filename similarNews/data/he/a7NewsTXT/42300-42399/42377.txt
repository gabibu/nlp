

ארה"ב חזרה והדגישה היום כי לעיראק יש נשק להשמדה המונית, למרות שפקחי הנשק לא הצליחו עד עתה לאתר אותו.

דובר הבית הלבן ארי פליישר אמר, בתגובה לדבריו של האנס בליקס, לפיהם הפקחים לא מצאו "אף אקדח מעשן": "הבעיה עם אקדחים מוסתרים היא שאי אפשר לראות את העשן שהם מעלים. לכן, אנחנו נמתין לראות מה ימצאו הפקחים בעיראק ולאן יובילו האירועים בעיראק".

פליישר הוסיף, כי בדוח של בליקס צוינו מספר בעיות בפעולותיה של עיראק. "אנחנו יודעים בבטחון שיש שם נשק", הדגיש.
