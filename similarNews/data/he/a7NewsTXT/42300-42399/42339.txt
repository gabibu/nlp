

יו"ר הסוכנות סליי מרידור ביטל הבוקר את מנויו על עתון "הארץ". כך מדווחת העתונאית דיאנה בחור.
מקורביו של מרידור הסבירו כי מעשהו נובע מכך שלדעתו העתון אינו מגן על הדמוקרטיה אלא מזיק ומשמש שופר תעמולה פוליטי גם במאמרי המערכת וגם בכתבות החדשות.

לדברי אותם גורמים מה ש"שבר" למרידור "את גב הגמל" היה הפרסום לפני יומיים בנושא ראש הממשלה ובניו.

כזכור לפני מספר חודשים שלחה העיתונאית והסופרת עירית לינור, הידועה בעמדותיה הנוטות לצד השמאלי של המפה הפוליטית, מכתב לעורכי "הארץ", בו הודיעה על ביטול המנוי שלה.

במכתב כתבה לינור כי עתון הארץ הוא "פרו פלשתיני", כלשונה. "אני לא רוצה להיות מנויה על עיתון שגורם לי להתבייש בציונות שלי, בפטריוטיות שלי ובאינטלגנציה שלי", כתבה לינור.
