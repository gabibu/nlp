

בתגובה לפסילת מועמדותו לרוץ לכנסת אומר משה פייגלין העומד בראש חטיבת מנהיגות יהודית בליכוד כי הוא שמח שהגוף שהכשיר את "סייעני הרצח" כלשונו אינו הגוף שהכשיר אותו להתמודד.

עפ"י דיווחה של העתונאית דיאנה בחור אמר פייגלין "אני חש טוב עם העובדה שבג"ץ, שהכשיר את סייעני הרצח, את אותו יועץ של ערפאת ואת אותו אדם שמעודד את החיזבאללה, אינו אותו גוף שהכשיר אותי. אני גאה במעשים שעשיתי. במחשבה לאחור, לו יכולתי להציל יהודי אחד מתוך אלף היהודים שכבר נרצחו בתהליך הדמים של אוסלו, הייתי חייב לחזור על מעשי וביתר שאת".
