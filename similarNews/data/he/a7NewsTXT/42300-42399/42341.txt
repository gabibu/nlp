

משלת ארה"ב פנתה לצ'כיה החברה בברית נאט"ו, בבקשה כי תסייע בידיה בתחום מומחיותה העיקרי, הלוחמה נגד מתקפה כימית, זאת במקרה של מלחמה בעירק. כך מסר היום מקור צבאי צ'כי.

שר ההגנה הצ'כי יארוסלב טוורדיק אמר לכתבים כי בכירים אמריקנים ביקשו את אישור פראג למעבר חיילי הקואליציה הבינלאומית בטריטוריה ובמרחב האווירי של צ'כיה, במקרה שתפרוץ מלחמה עם עיראק. ממשלת צ'כיה תדון בנושא בישיבתה ביום שני הבא, אמר השר.

למרות שאין עדיין תוכנית מוגדרת, הצ'כים, החברים בברית נאט"ו מאז 1999, יכפילו ככל הנראה את יכולתה של היחידה הצ'כית המוצבת בכוויית, ושאנשיה מתמחים בלוחמה נגד נשק כימי, אמר.

החיילים הצ'כים השתתפו גם במלחמת המפרץ (1991) וזכו לפרסום בשל מומחיותם בלוחמה נגד מערכות נשק כימי.
