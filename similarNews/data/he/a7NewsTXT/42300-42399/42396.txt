

ראש מינהל התעופה האזרחית תא"ל (מיל') עמוס עמיר אישר אתמול את בקשתה של חברת התעופה "ישראייר" לבצע טיסות מנתב"ג לניו יורק.

עד עתה הייתה חברת "אל על" החברה הישראלית היחידה המפעילה טיסות בקו נתב"ג - ניו יורק. כיום מפעילה "אל על" כ 20 טיסות שבועיות לארצות הברית, מהן 17 לניו יורק.

האישור לחברת "ישראייר" ניתן לאחר ששר התחבורה לשעבר אפרים סנה החליט עוד ביולי 2002 כי החל מעונת הקיץ 2003 תוכל "ישראייר" להפעיל טיסות לניו יורק.

דובר משרד התחבורה אבנר עובדיה מסר כי בעקבות האישור שניתן תוכל חברת
"ישראייר" לבצע במהלך שנת 2003 טיסות שכר לארצות הברית ולניו יורק, וזאת ב"חכירה יבשה", באמצעות צוותים ישראלים.

חברת "ישראייר" הודיעה למינהל התעופה האזרחית כי לביצוע הטיסות לניו יורק בכוונתה לחכור מטוס בואינג 767-300. החברה תצטרך להכשיר טייסים וצוותים ישראלים להפעלת המטוס.

יצוין כי מדי שנה טסים בקו נתב"ג   ניו יורק כ 700 אלף נוסעים, וכי לכן הקו לניו יורק הוא העמוס ביותר של חברת "אל על".

