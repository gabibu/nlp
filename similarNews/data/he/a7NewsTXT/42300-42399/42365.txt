

הפלשתינים טוענים כי כוח של צה"ל חטף הבוקר את איימן עבד אל ג'ווד ערף, בן 35 תושב העיר טול כרם".

כוח מסתערבים הגיע למרכז העיר טול כרם ברכב מסוג טרנזיט לחלוקת עופות, נכנס לחנותו של ערף, חטף אותו ונמלט מהמקום.

לדברי הפלשתינים, ערף מבוקש ע"י שלטונות ישראל מזה זמן רב. הם משערים, כי צה"ל הסיר היום את העוצר מעל טול כרם כדי לאפשר את המעצר.

בכפר עזון שבנפת טול כרם דיווחו הפלשתינים לסוכנות עתי"ם, כי כוח של צהל נכנס לכפר, וירה באכרם ג'מל חמודה סווידן בן 22. הכוח נמלט מהמקום וסיוודן נפצע באורח קשה. לפי שעה ,לא התקבל כל אישור על הידיעות מדובר צה"ל.
