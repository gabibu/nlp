

החייל הסורי שנשבה אתמול בהיתקלות עם חיילי צה"ל בדרום הגולן, הועבר שעה קלה לפני מסירת הידיעה לסוריה.

כתב עתי"ם מוסר, כי החייל הסורי נפצע באורח קל במהלך ההיתקלות עם חיילי אגוז, והיה נתון ב-24 השעות האחרונות לחקירה של שירותי הביטחון. החקירה טרם הסתיימה, אולם מחקירתו הראשונית מסתמן, כי יצא יחד עם שני חבריו לטייל, וכנראה נכנסו בטעות לשטח המפורז הנמצא בשליטת ישראל, שם נפגעו על ידי חיילי יחידת אגוז.

בשעות אחר הצהריים הועברה באמצעות האו"ם גופתו של החייל הסורי, שנהרג בהיתקלות. גם החייל השבוי, בן 20, הועבר באמצעות האו"ם לסוריה.
