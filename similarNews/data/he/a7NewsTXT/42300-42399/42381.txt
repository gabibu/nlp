

ראש פקחי הנשק של האו"ם הנס בליקס אמר היום למועצת הבטחון של האו"ם כי עיראק הודתה שייבאה חלקים לתוכנית הטילים שלה, תוך הפרת הסנקציות שהאו"ם הטיל עליה.

בליקס ומוחמד אל-באראדי, העומד בראש הסוכנות הבינלאומית לאנרגיה אטומית, אמרו לחברות המועצה כי הם זקוקים לזמן נוסף כדי לבצע את חיפושיהם. לדבריהם, עיראק לא ענתה על שאלות מסוימות וגם לא נתנה רשימות מלאות של המדענים שאותם רצו הפקחים לראיין.

"איננו יכולים לראיין (את המדענים) בפרטיות בעיראק, וזה אינו מראה את שיתוף הפעולה הפעיל שאנחנו מחפשים", אמר אל-באראדי, לאחר שהוא ובליקס דיווחו למועצה על התקדמות הבדיקות בעיראק.

בליקס גם אמר למועצה, כי עיראק לא עשתה מאמץ רציני להיענות לבקשתו למסור לו את שמות המדענים.

בדיווח שמסר למועצת הבטחון אמר בליקס, כי עיראק הודתה בהצהרת הנשק שלה שייבאה מנועי טילים וחומרי גלם לייצור דקל מוצק לטילים. "ייבוא זה נעשה תוך הפרה של ההחלטות הנוגעות לייבוא ולייצוא לעיראק".

