

בתגובה לפסיקת בג"ץ על אישור הערבים התומכים בטרור להתמודד לכנסת, קורא השר אפי איתם להקים בית משפט לחוקה ולצמצם את סמכויות בית המשפט העליון. "אני חושב שזו החלטה אומללה ושבית המשפט העליון גילה כאן פעם נוספת אטימות קשה כלפי רחשי הלב של הציבור", אמר יו"ר המפד"ל.
גם ח"כ צבי הנדל מהאיחוד-הלאומי הודיע שמפלגתו תפעל להגביל בחקיקה את סמכויות בית המשפט.

אע"פ שבג"ץ אישר את מועמדותו של מרזל, ישנם גורמים בימין המעונינים בפרישתה של "חירות" מהמירוץ לכנסת, מחשש שהמפלגה לא תעבור את אחוז החסימה, ובכך תגרום איבוד קולות למחנה הימין. בירושלים נתלו שלטים תחת הכותרת: "מי שמצביע ל"חירות" הוא מתאבד, ויקים במו ידיו מדינה פלסטינית". מ"חירות" נמסר בתגובה שאין בכוונתם לפרוש.
