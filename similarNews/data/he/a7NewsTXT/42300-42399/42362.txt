

אחרי יותר משישה שבועות של סריקות ברחבי עיראק לא מצאו אנשינו "רובה עשן", אמר ראש צוות פקחי האו"ם, הנס בליקס, לפני שנכנס לישיבת מועצת הבטחון כדי לדווח על מצב הביקורת.

עוד אמר בליקס כי בדיקה קפדנית של ההצהרה העיראקית על מאגרי הנשק שבה ומוכיחה כי חסר מידע וכי שאלות רבות נותרו פתוחות. הוא ציין כי הפקחים עדיין מחכים למידע מודיעיני מארצות אחרות כדי לדעת היכן לחפש בעיראק.

שר החוץ של ארצות הברית פאוול אמר בראיון לוושינגטון פוסט כי בימים האחרונים סיפקה ארצו לפקחים מידע של ממש. כעת ממתינים לראות מה יעשו עם המידע הזה ואז יוחלט אם לספק להם חומר נוסף.


