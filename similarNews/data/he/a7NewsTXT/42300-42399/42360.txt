

בג"ץ טעה - כך אמר השר נתן שרנסקי בתגובה להחלטת בג"ץ שלא לפסול את מועמדות בשארה ותנועת בל"ד לרוץ לבחירות לכנסת.

"היה על שופטי בג"צ לגלות רגישות יתירה בימים של מלחמה ולפסול כל מי שמזדהה בצורה בוטה עם אויבי המדינה ותומך בדיקטטורות של טרור", אמר שרנסקי.

בהודעה שהוציאה תנועת ש"ס נאמר: "הכרעת בג"ץ - שמחת המוקטעה. ההחלטה היא בבחינת זריקת עידוד לאינתיפאדה".
על פסילת מופז נכתב: "בג"ץ פסל את רא"ל שאול מופז, גיבור ישראל. בג"ץ חזר לשחק משחק פעיל ובעייתי בפוליטיקה הישראלית".

עוד מאשימה תנועת ש"ס בהודעתה את בג"ץ כי הוא משמש כזרוע של השמאל הקיצוני והסהרורי.
