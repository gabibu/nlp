

מוחמד בכרי, במאי הסרט "ג'נין-ג'נין" עתר היום לבג"צ נגד פסילת סרטו להקרנה בפומבי בישראל על ידי המועצה הציבורית לבקורת סרטים.

בכרי הוסיף לבקשתו תביעה לפיה יכריז בג"צ על המועצה לבקורת סרטים, כי עצם קיומה סותר את חוק כבוד האדם וחרותו ויורה לבטלה.

פסילת הצנזורה היא לראשונה מזה 15 שנים. הצנזורה (השם בו מוכרת המועצה בציבור) קבעה, כי מדובר בסרט תעמולה חד-צדדי שעלול להטעות את הצופים. הסרט מציג את האירועים באופן מסולף בעת מלחמה שעדיין נמשכת.
