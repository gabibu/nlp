

ערפל כבד גרם ככל הנראה להתרסקות מטוס "טורקיש איירווייז" הלילה, ולמותם של 75 נוסעים ואנשי צוות, כך אומר ראש ממשלת טורקיה עבדאללה גול.

גול אמר לכתבים עמם נפגש בדיארבקיר, כי "הטייס לא הצליח למצוא את מסלול הנחיתה עקב הערפל הכבד".

טייסים ותיקים טענו כי התאונה לא הייתה מתרחשת, לו היתה פועלת בדיארבקיר מערכת לנחיתת מכשירים המסייעת לנחיתה בתנאי ראות גרועים. המערכת הקיימת בדיארבקיר מתאימה רק למטוסים צבאיים.


