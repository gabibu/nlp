

בהחלטות בית המשפט שישב בהרכב מיוחד של 11 שופטים ובראשם אהרן ברק, יש כדי להפוך חלק מהחלטות ועדת הבחירות המרכזית של הכנסת, בעיקר בנוגע למפלגות הערביות.
כך מדווח אתר NFC.

אישור המועמדות של אחמד טיבי ועזמי בשארה נעשה בניגוד לדעתו של היועץ המשפטי לממשלה וכך גם ההחלטה לאשר את מועמדותו של ברוך מרזל.

את ההחלטה לאשר את ח"כ אחמד טיבי קיבל ההרכב פה אחד. ההחלטה לאשר את מועמדותו של ח"כ עזמי בשארה העומד בראש רשימת בל"ד התקבלה ברוב דעות, כנגד דעתם החולקת של המשנה לנשיא שלמה לוין, והשופטים טובה שטרסברג-כהן, יעקב טירקל ואדמונד לוי.

על פסילת מועמדותו של משה פייגלין הוחלט ברוב דעות, כנגד דעתו החולקת של השופט אדמונד לוי, לדחות את העתירה. פייגלין הואשם והורשע בעבירת המרדה. בית המשפט קבע כי בעבירה זו יש קלון.

ההרכב המיוחד החליט לדחות פה אחד את ערעורו של שר הבטחון שאול מופז. מופז ערער על ההחלטה כי אינו יכול להכלל ברשימה משום שלא סיים את תקופת הצינון שנקבעה בחוק.

מועמדותו של ברוך מרזל מספר 2 ברשימת חירות כאמור אושרה וזאת בניגוד לדעתו של היועץ המשפטי למממשלה שטען כי מרזל חבר בארגון כך.
