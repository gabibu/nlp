

ממשלת בריטניה מכינה חוק שיאסור נשיאת רובי אוויר ואקדחי דמה. ההצעה התקבלה לאחר שבשבוע שעבר נהרגו שתי נערות שנתקעו באש צולבת בקרב יריות בין שתי כנופיות.

"ההצעה לאסור רובי אוויר היא חלק ממחויבות הממשלה להתמודד עם ההתנהגות האנטי-חברתית, הפוגעת ברוב הקהילות הפגיעות שלנו וגורמת לפחד מפני הפשע", אמר שר הפנים דייוויד בלנקט.
נשיאת נשק בפומבי ללא רישיון תהיה מעתה מנוגדת לחוק, והגיל המינימלי לקנות נשק יועלה מ-14 ל-17.

(עתי"ם-רויטרס)


