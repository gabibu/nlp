

"הדרך שבה עלינו ללכת היא לפי המתאר של הנשיא בוש, שערפאת ייעלם מעל במת ההיסטוריה, ואז נחזור לשולחן הדיונים", כך אמר היום שר הביטחון שאול מופז בכינוס נשים במצודת זאב.

לדברי השר מופז, אלה ימים "בהם צריך לקבל החלטות גורליות" ערפאת נתן בעבר תחושה כאילו משא ומתן עמו יביא לשלום, אך הדבר היה למראית עין בלבד. בפועל, לדעת מופז, ערפאת מוביל למדינת טרור, אותה נצטרך להוריש לילדינו ולנכדינו אם לא נפעל בנושא.

מופז אמר על שרון: "יש לנו ראש ממשלה מצוין, והוא ראש הממשלה הבא של ישראל" בשבועות ובימים האחרונים נעשה ניסיון להכפיש את תנועת הליכוד, אך הניסיון לא יצלח, והציבור יידע לבחור בין השקפות העולם של הליכוד ומפלגת העבודה.
