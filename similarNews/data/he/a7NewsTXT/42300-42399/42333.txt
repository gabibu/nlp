

יו"ר ועדת המעקב העליונה של ערבי ישראל שאוקי חטיב קורא לציבור הערבי להצביע ולהשפיע זאת בעקבות החלטת בג"צ שלא לפסול את חברי הכנסת טיבי ובשארה ורשימת בל"ד. חטיב הוסיף כי "נעשה צדק בבית המשפט העליון".

"אנחנו טענו לאורך כל הדרך שחבורה ימנית השתלטה על ועדת הבחירות", אמר חטיב והוסיף כי "היועץ המשפטי לממשלה חיפש את חברי הכנסת הערבים ואת בל"ד לא מהיום ואני גם אמרתי לו בתשובתי אליו אשתקד שהוא רואה עצמו נלחם נגד תפיסותיה של בל"ד ועזמי בשארה".

"אני קורא לכל הציבור הערבי שיתן תשובה בקלפיות שיצא להצביע ולהשפיע ולשנות את הממשלה בתוך מדינת ישראל" קרא חטיב.
