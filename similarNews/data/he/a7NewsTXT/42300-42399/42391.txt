

ראש פקחי הנשק של האו"ם הנס בליקס אמר למועצת הבטחון של האו"ם, כי עיראק הודתה שייבאה חלקים לתוכנית הטילים שלה, תוך הפרת הסנקציות שהאו"ם הטיל עליה. לדבריו, הפקחים אמנם לא מצאו "אקדח מעלה עשן", אך אין זה אומר שלעיראק אין נשק להשמדה המונית.

ראש פקחי הנשק של האו"ם הנס בליקס אמר למועצת הבטחון של האו"ם, כי עיראק הודתה שייבאה חלקים לתוכנית הטילים שלה, תוך הפרת הסנקציות שהאו"ם הטיל עליה. לדבריו, הפקחים אמנם לא מצאו "אקדח מעלה עשן", אך אין זה אומר שלעיראק אין נשק להשמדה המונית.

בליקס ומוחמד אל-באראדי, העומד בראש הסוכנות הבינלאומית לאנרגיה אטומית, אמרו לחברות המועצה כי הם זקוקים לזמן נוסף כדי לבצע את חיפושיהם. לדבריהם, עיראק לא ענתה על שאלות מסוימות וגם לא נתנה רשימות מלאות של המדענים שאותם רצו הפקחים לראיין.
הפקחים אמנם לא מצאו "אקדח מעלה עשן", אך אין זה אומר שלעיראק אין נשק להשמדה המונית.
- הנס בליקס
"איננו יכולים לראיין (את המדענים) בפרטיות בעיראק, וזה אינו מראה את שיתוף הפעולה הפעיל שאנחנו מחפשים", אמר אל-באראדי, לאחר שהוא ובליקס דיווחו למועצה על התקדמות הבדיקות בעיראק.

בליקס גם אמר למועצה, כי עיראק לא עשתה מאמץ רציני להיענות לבקשתו למסור לו את שמות המדענים.

בליקס התייחס לדבריו של גנרל אמין, שאמר כי המדענים יוכלו להחליט בעצמם אם להתראיין על ידי פקחי האו"ם. הוא ציין, כי הפקחים מתכננים לקיים את הראיונות בעתיד הקרוב.

בדיווח שמסר למועצת הבטחון אמר בליקס, כי עיראק הודתה בהצהרת הנשק שלה שייבאה מנועי טילים וחומרי גלם לייצור דקל מוצק לטילים. "ייבוא זה נעשה תוך הפרה של ההחלטות הנוגעות לייבוא ולייצוא לעיראק".

בליקס אמר עוד כי הפקחים אמנם לא מצאו "אקדח מעלה עשן", אך אין זה אומר שלעיראק אין נשק להשמדה המונית.

"היעדר 'אקדח מעלה עשן', והרשות המיידית שקיבלנו להיכנס לכל מקום, דבר שהתקבל בברכה, אינם מהווים ערובה לכך שלא קיימים מאגרים של נשק אסור או שאין פעילות באתרים אחרים, מעל הקרקע, מתחת לקרקע או ביחידות ניידות", אמר בליקס במועצת הביטחון של האו"ם.

"מאידך גיסא, העובדה שלא נמצאו ממצאים דרמטיים אינה הוכחה לכך שפעולת הפקחים היתה לשווא", הוסיף, וציין כי הפקחים ביקרו ב-135 אתרים מה-17 בנובמבר וכי הבדיקות יימשכו.

עם זאת הדגיש בליקס, כי עיראק לא ענתה על "שאלות רבות" אודות תוכניות הנשק שלה. לדבריו, הפקחים אינם מרוצים מהצהרת הנשק שעיראק מסרה למועצת הביטחון בדצמבר. "אנחנו סבורים כי ההצהרה לא ענתה על שאלות רבות".

בדברים שנשא בפני מועצת הביטחון אמר בליקס, כי עלולות לקרות טעויות בבדיקות. "נגישות מיידית אינה מספיקה להבטיח ששום דבר אינו מוסתר במדינה גדולה, שבעברה נמנעה מלגלות הכל. מהבחינה הזו, לא התקדמנו במיוחד"... דברי בליקס.
