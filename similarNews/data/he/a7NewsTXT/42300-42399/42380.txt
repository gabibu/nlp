

עבד אל עזיז רנטיסי בכיר החמאס קורא לעירק להקים צבא של מחבלים מתאבדים כדי לפגוע בכוחות האמריקאים המתכוונים לתקוף אותה. בקול ישראל דווח כי במאמר שפירסם רנטיסי נכתב כי "על כל לוחמי הג'יהאד המוסלמים להגיע לאדמת עיראק".

במערכת הביטחון נערכים לאפשרות כי לקראת המתקפה האמריקנית על עירק יחלו המחבלים בגל של "פיגועי הזדהות" עם העיראקים.

גורם צבאי בכיר אמר כי צה"ל נערך לעליה בהיקף הטרור, במקביל להתחלת המלחמה במפרץ.

הבכיר אמר עוד כי "למעשה, המערכה בעיראק כבר החלה. אנחנו כבר בתוך המסדרון שמוביל למלחמה בעיראק".
