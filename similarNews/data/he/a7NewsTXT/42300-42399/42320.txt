

שופטי בית המשפט העליון אישרו את מועמדותם של מרזל, טיבי, בשארה ומפלגתו, ופסל את מועמדותם של מופז ופייגלין. ח"כ הנדל אומר בתגובה כי "בית המשפט העליון ירה לעצמו ברגל והוכיח שוב שמדובר בסניף של מר"צ".

בג"ץ אישר את מועמדותם של ברוך מרזל (חירות) אחמד טיבי (חד"ש תע"ל) עזמי בשארה ומפלגתו בל"ד, ופסל את מועמדותם של שר הבטחון שאול מופז ומשה פייגלין, ראש חטיבת מנהיגות יהודית בליכוד.

בכך מגיע לסיומו הליך הערעורים שהחל בשמיעת טיעוני הצדדים ביום שלישי, בפני הרכב מורחב של 11 שופטי בג"ץ בראשות נשיא בית המשפט העליון.

באישור מועמדותו של טיבי תמכו פה אחד כל 11 השופטים וכך גם לגבי פסילתו של מופז.
בית המשפט חסם בגופו את המפולת בדמוקרטיה הישראלית שעושה הימין
- חבר כנסת אחמד טיביבפסילת מועמדותו של פייגלין תמכו 10 שופטים והשופט אדמונד לוי סבר בדעת מיעוט כי יש לאשר את מועמדותו.

באישורו של ברוך מרזל תמכו 7 שופטים מול 4 שהתנגדו וכך גם לגבי אישורו של עזמי בשארה ומפלגתו.

יש לציין כי השופטים לא קיבלו את עמדת היועץ המשפטי הן בענין מרזל והן בענין בשארה ולמעשה לא עשו שמוש בסעיף 7 א לחוק יסוד הכנסת שעל פיו הוחלט בוועדת הבחירות לפסול את מועמדותו של עזמי בשארה.

תגובות

עו"ד חגי יקותיאל המיצג את משה פייגלין אומר כי "זהו יום שחור לדמוקרטיה הישראלית.. השופטים טעו. הם ניסו אמנם לערוך איזון פוליטי ולהכשיר את ברוך מרזל, אך זה לא עוזר, כי הפגיעה בסמכות ועדה נבחרת ובעיקר הפגיעה בזכות להיבחר היא קשה מאד".

פרקליטו של ברוך מרזל, יהודה רסלר אמר כי "מדובר בניצחון והצלחה גדולה נגד כל הסיכויים".

תנועת 'חירות' מסרה כי מברכת את החלטת בית המשפט העליון אך מביעה את צערה על כי יחד עימו אושרו גם חברי הכנסת טיבי ובישארה שהם אויבי ישראל התומכים בטרור ומתירים את דמם של יהודים ביש"ע ושל חיילי צה"ל'

עו"ד חסן ג'ברין המיצג את טיבי ובשארה אומר כי "מדובר בפסק דין חשוב מאד, בית המשפט עסק בסוגיית מדינת כל אזרחיה ועל כן לא יכול היה לקבל את עמדת היועץ המשפטי".

ח"כ אחמד טיבי אמר בתגובה כי: "בית המשפט חסם בגופו את המפולת בדמוקרטיה הישראלית שעושה הימין".

ח"כ עזמי בשארה אמר כי "נעשה צדק. כך צריך להתנהל המשחק הדמוקרטי". לדבריו, הפסיקה אומרת הרבה על השופטים בישראל, אך לא בהכרח על הציבור שלטענתו איננו דמוקרטי במלואו.

שאול מופז בחר שלא להגיב לפי שעה על פסילתו.

יו"ר האיחוד הלאומי ח"כ אביגדור ליברמן אומר בתגובה להחלטת בג"ץ כי : "הוכח פעם נוספת כי מדובר בגוף מתנשא, המזלזל בבית המחוקקים ומתעלם מרחשי הציבור. יש לפעול בדחיפות להקמת בית משפט לחוקה".
הכשרת טיבי ובשארה היא בוז למחוקקים על ידי בית משפט עליון פוליטי היורק בפרצופו של רוב הציבור. המדינה היהודית הדמוקרטית בסכנה".
- חבר כנסת בני אלון
יו"ר ישראל בעליה, השר נתן שרנסקי אומר היום בתגובה להחלטת בית הדין הגבוה לצדק שלא לפסול את מועמדות ח"כ בישארה ותנועת בל"ד לרוץ לבחירות לכנסת" לטעמי, טעה בג"צ בהחלטתו. אין לי ספק. כי לפסיקת בג"צ יש אחיזה משפטית ראויה. אחיזה משפטית זו יכולה לעמוד לבדה בימים כתיקונם, אולם בימים שמדינת ישראל מתמודדת עם איום קיומי צריך היה בג"צ להתחשב גם במצב המיוחד בו אנו נמצאים.על כן היה על שופטי בג"צ לגלות רגישות יתירה בימים של מלחמה ולפסול כל מי שמזדהה בצורה בוטה עם אויבי המדינה ותומך בדיקטטורות של טרור".

ח"כ בני אלון אומר על פסילת פייגלין כי זהו "אות קלון לדמוקרטיה. הכשרת טיבי ובשארה היא בוז למחוקקים, על ידי בית משפט עליון פוליטי, היורק בפרצופו של רוב הציבור. המדינה היהודית הדמוקרטית בסכנה".

ח"כ צבי הנדל אומר כי : "בית המשפט העליון ירה לעצמו ברגל והוכיח שוב שמדובר בסניף של מר"צ. טיבי, בשארה וחבריהם יוכלו עכשיו באין מפריע לעודד את הטרור ולהסית נגד המדינה, והכל בהכשר של שופטי הבג"ץ. יש להקים בית משפט לחוקה כדי שהבזיונות האלה יעצרו".

ח"כ אפי אושעיה ממפלגת העבודה אומר בהתיחסות לפסילת פייגלין ומופז כי "בג"ץ הוכיח שהליכוד אינו יכול לכופף את החוק לצרכיו".

יו"ר המפד"ל אפי איתם אומר כי : "מצער מאד שבית המשפט העליון קיבל החלטה המונעת הצמחה של מנהיגות אחרת לערביי ישראל שתוכל להוביל לבלימת תהליך ההקצנה המתרחש בקרב ערביי ישראל. החלטה זו גם אטומה לרחשי הלב של הציבור בישראל שנאלץ לשמוע בזמן מלחמה קשה עם נפגעים רבים, דברי שבח ועידוד לטרור דווקא בידי חברים בכנסת ישראל".

יו"ר מטה ההסברה של המפד"ל ח"כ שאול יהלום: "בג"ץ הוכיח היום שוב את ריחוקו מערכי החברה הישראלית ונתן סטירת לחי ליועץ המשפטי ולשירותי הבטחון כאשר אישר את עזמי בשארה שמתחבר לאויבי ישראל ומעודד את מלחמת הטרור שרוצחת אזרחים, נשים וילדים".

ח"כ זבולון אורלב מהמפד"ל אומר כי : " יש להצטער על החלטת "בג"ץ ידוע מראש" שנתן הכשר לבשארה וטיבי לנצל את הכנסת והדמוקרטיה כדי לפגוע בבטחונה של המדינה בהיותה מדינה יהודית.
החלטת בג"ץ מעוררת שאלה ומחשבה מי באמת הריבון במדינה בית המשפט או הכנסת?שופטים ממונים? או נבחרי העם?" ח"כ אורלב אומר עוד כי "הכנסת לא תוכל יותר להתעלם מבג"ץ הפוגע בסמכותה" וטוען כי "החלטת בג"ץ מחזקת את הצורך בהקמת בית משפט לחוקה שיחליף את הבג"ץ'.

מאמר דעות:מוסר הכפול בעירומו
