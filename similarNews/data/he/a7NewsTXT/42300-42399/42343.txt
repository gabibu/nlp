

"יש לעודד הורים לערוך לפחות פעם בשנה בדיקת עיניים לילדיהם", כך ממליץ מנהל מחוז הצפון במשרד החינוך דוד וסרמן. כתב עת"ים מוסר, כי המלצתו של וסרמן מתפרסמת בעקבות תוצאות סקר שנערך באחרונה ובו ממצאים הקובעים כי ישיבה ממושכת מול המחשב מסכנת את בריאותם של התלמידים.

הסקר נערך השנה בקרב תלמידי חטיבות הביניים ועל פי ממצאיו עולה כי 60% מבני הנוער סובלים מכאבי עיניים, 55% מהם התלוננו על כאבים בצווארם ובגבם ו-30% התלוננו על כאבים בכתפיים ובידיים.

עוד עולה כ-30% מבני הנוער משתמשים במחשב שמונה שעות בממוצע ביום ואחד מכל עשרה בני נוער מבלה מול המחשב עשר שעות ביממה.

כתב עיתים מוסר כי נתונים שנאספו בשנתיים האחרונות מעלים כי רבע מקרב תושבי ישראל גולשים באינטרנט ורבים מהם ילדים ובני נוער לפיכך עלולים להגרם להם נזקי בריאות חמורים מהישיבה הממושכת מול המחשב.

בעקבות הסקר פנה מנהל מחוז הצפון למורים ולמפקחים בצפון וביקש מהם לעודד הורים לבצע לפחות פעם בשנה בדיקת עיניים לילדים על ידי רופא עיניים מומחה.

כתב עתים מוסיף כי מסקר אחר שפורסם עולה כי אחד מכל ארבעה תלמידים בישראל סובל מבעיות גב, כאבים, עקמת ויציבה לקויה. הסיבות לכך אינן קשורות לישיבה מול המחשב אלא לנשיאת ילקוט כבד ונשיאת ריהוט בכיתות הלימוד.
