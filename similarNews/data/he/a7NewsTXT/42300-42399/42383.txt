

בבסיס האימונים של חטיבת גבעתי חגגו היום את תרומתו של ספר תורה חדש לבית הכנסת בבסיס האימונים החטיבתי שבקציעות.

החיילים והמפקדים השלימו את כתיבתן של אותיות אחרונות בספר לפני הכנסתו לכותלי בית הכנסת. את הספר הכניסו במעמד הרב הצבאי הראשי לצה"ל תא"ל ישראל וייס.

"תורמים רבים מקרב הקהילה היהודית בצרפת, מביעים את הערכתם לחיילי החטיבה, לאות הזדהות עם ההשקעה, הנכונות והמאמץ בלחימה". אמר סגן מפקד בסיס האימונים, רס"ן רונן.

לדבריו בכל מחזור שני מתגייסת מחלקה שלמה של בני ישיבות בתוך פלוגה לוחמת. הוא הוסיף כי העובדה שבני הישיבות מתאמנים כמחלקה מאפשרת את תכנון לוח הזמנים שלהם בהתאמה לצרכי מצוותיהם. עוד סיפר כי המערכת עושה את המקסימום לבוא לקראתם כמו למשל הקמת בתי כנסת ניידים לחיילים בשטח, כשנוצר הצורך בכך.
