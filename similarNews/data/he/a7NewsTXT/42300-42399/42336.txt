

פקידים בקייפטאון אישרו כי קיבלו בקשה רשמית מ"פקידים ישראליים" לקבלת סיוע מדרום אפריקה בחקירת פרשת ההלוואות לבניו של אריאל שרון .

"שר המשפטים פנואל מאדונה יבחן את הבקשה טרם שיחליט על הצעד הבא", מסר דובר במשרד, אותו ציטטה סוכנות הידיעות הדרום אפריקנית סאפ"א.

"במסמכים הדגישו הפקידים הישראלים את דחיפות העניין, ואנו מודעים לעובדה שהם בעיצומה של החקירה, על כן ננסה לזרז את ההליכים במידת האפשר", הוסיף.
