

מוחמד בכרי במאי הסרט "ג'נין ג'נין" שנפסל להקרנה ע"י המועצה לביקורת סרטים, עתר לבג"ץ כנגד ההחלטה.

בכרי דורש כי בג"ץ גם יכריז שיש לבטל את המועצה משום שבקיומה יש סתירה לחוק יסוד: כבוד האדם וחירותו.

אין זו הפעם הראשונה שבכרי עותר נגד פסילת הסרט "ג'נין ג'נין".

כבר בחודש דצמבר 02 הוא עתר באמצעות עו"ד פלדמן. פלדמן פירט את הסיבות לבקשתו לבטל את האיסור ואמר "בנוגע לטענתם כי הסרט חד צדדי ואינו מציג אמת השבתי כי הם אינם מופקדים על האמת. למיטב הבנתי, אין סיכוי שבג"ץ יאשר את הפסילה. הסרט לא מתיימר לתת את האמת האבסולוטית, אלא להעביר את 'קול הקורבן'".

יצויין כי הסרט ג'נין ג'נין מציג את חיילי צה"ל שלחמו במחנה הפליטים ג'נין כפושעי מלחמה. בסרט מוצגים המחבלים ובני משפחותיהם כאנשים "תמימים ומסכנים", בה בשעה שמחנה הפליטים ג'נין היה בירת הטרור, ובקרבות במהלך מבצע חומת מגן שילמו 23 חיילים בחייהם במהלך הלוחמה במקום.
