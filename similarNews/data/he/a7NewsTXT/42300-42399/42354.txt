

מעצרו של אלי פימשטיין הוארך עד תום ההליכים, לאחר שבדיקת בית החולים הפסיכיאטרי קבעה כי הוא כשיר לעמוד למשפט על שרצח את ביתו הודיה בת השנתיים. על הבדיקה הורה לפני כחודש שופט בית המשפט המחוזי משה רביד, בהסכמת התביעה וההגנה.

בכתב האישום שהוגש נגד פימשטיין לפני כשבועיים נאמר, כי הנאשם החליט לרצוח את בתו על רקע מחלוקות שהתגלעו בינו לבין האם רוני קדם. המחלוקות נגעו להסדרי הביקור של בתו אצלו, ולתשלום המזונות בעבורה. הרצח נועד לפגוע באם.

ב-7 בדצמבר רצח פימשטיין את הודיה כשביקרה בביתו, הסתיר ביער את גופתה וטישטש את מקום הקבורה.
המדינה תובעת מפימשטיין להחזיר לה 1,425,000 שקל שהוציאה על החיפושים אחרי הודיה, שנמשכו ארבעה ימים.


