

החיים בקרית עקרון והסביבה שבו למסלולם עם כיבוי הדליקה במפעל תדיראן.

כתבנו קובי פינקלר מוסר שסמוך לשעה חמש הבוקר התלקחה דליקה באחד משני המבנים של מפעל תדיראן בצומת ביל"ו, בעקבות פיצוץ באחד התנורים המשמשים לייצור סוללות. המבנה הזה נשרף כליל ולשני נגרם נזק.

בנוסף לצוותי הכיבוי שחשו למקום הגיע גם צוות מטעם המשרד לאיכות הסביבה כדי לבדוק אם אין דליפה של גזים רעילים.

תושבי קרית עקרון הסמוכה הצטוו להישאר בבתיהם עד כיבוי הדליקה, בשעה שבע.

משטרת רחובות ואנשי משרד העבודה חוקרים כעת את נסיבות הדליקה.
