

במהלך מסיבת עיתונאים עם הנשיא פרווז מושארף אמר הערב הנשיא האמריקני ג'ורג' וו. בוש כי ארה"ב שומרת על זכותה לפעול נגד סדאם חוסיין. "אני שומר בידי על כל האופציות. אני אשמור אותם צמוד לחזה. סדאם חוסיין חייב להבין שאני רציני בכל הקשור להגנת ארצנו", אמר בוש לכתבים, בזמן שמתרבים הדיווחים על כך שממשלו מתכנן לפעול כדי לסלק את סדאם.

"שאיש לא יטעה בכך, אם נצטרך ננקוט בפעולות ההכרחיות כדי להגן על העם האמריקני", אמר בוש .
