

במסגרת ההיערכות לקראת פורים ומניעת פציעתם של ילדים מצעצועים מסוכנים פשטה אתמול המשטרה על בתי עסק בערים ראשון לציון ורחובות כדי להחרים צעצועים המסוכנים לציבור.
השוטרים פשטו על כ 40 חנויות ובתי עסק, והחרימו נפצים מסוכנים מסוגים שונים: רקטות, אקדחי צעצוע המכילים כדורי נפץ ועוד.

המבצע נערך בשיתוף עם משרד התעשייה והמסחר, וכן עם הפקחים העירוניים. הצעצועים המסוכנים הוחרמו ע"י נציגי משרד התעשייה והמסחר, ואלה יפתחו גם בהליכים משפטיים נגד אותם בעלי עסקים. מהמשטרה נמסר כי בימים הקרובים צפויים מבצעים דומים.

