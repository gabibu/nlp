

שר החוץ הבריטי ג'ק סטרו ביקר היום בתחנת מד"א בירושלים והבטיח לתמוך ולסייע בקבלת מד"א לחברה בארגון הבינלאומי, הצלב האדום.

כתבת עתי"ם מוסרת, כי 178 שרותי הצלה מכל רחבי העולם חברים בארגון העולמי של הצלב האדום. מד"א, לעומת זאת, למרות פניות חוזרות ונישנות, מעולם לא התקבל, בעיקר בגלל סירובו להסיר את סמל המגן דוד ולהחליפו בצלב, הסמל של ארגון הצלב האדום. מעבר לענין הסמל מתלווים לחצים רבים המגיעים מכיוון הליגה הערבית שאינה מעוניינת במד"א כחברה בארגון ובעיות פוליטיות המשפיעות גם כן.

קבלה לארגון הצלב האדום פירושה, לדברי נשיא מד"א משה מלול, מהווה חשיבות רבה, הכרה בינלאומי וייצוג של מד"א בארגון בינלאומי כחברה בארגון זה תוכל לקבל מד"א סיוע בנושאים מגוונים כדוגמת טיפול בשבויים, בנעדרים וסיוע בצוותי הצלה באסונות צבע ועוד.
