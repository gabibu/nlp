

פיקוד העורף קיים היום תרגיל התגוננות במוסדות החינוך ברחבי הארץ. במהלך התרגיל תירגלו התלמידים ירידה למקלטים ונהלי התנהגות בשעת חירום.

מפקד מחוז ירושלים בפיקוד העורף, אל"מ שלום בן אריה, אמר בסיום התרגיל כי השנה בשל המציאות הבטחונית, לכל אזור ניתן דגש אחר. בירושלים ובישובי מרחב התפר הושם דגש התגוננות מפני ירי ופצצות מרגמה. באזור המרכז הושם דגש בהתגוננות מפני רעידות אדמה ונפילת טילי קרקע-קרקע. גם בנושא הלוחמה הכימית והביולוגית עוברים התלמידים תרגילים מגוונים.

אל"מ שלום בן אריה ציין כי הציוד שמגיע לפיקוד העורף מתחדש כל שנה. בשנה האחרונה קיבל פיקוד העורף ציוד חילוץ חדשני, בנושא גילוי וזיהוי ופינוי נפגעים.
