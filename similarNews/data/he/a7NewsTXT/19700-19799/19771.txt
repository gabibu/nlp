

מנכ"ל משרד התשתיות, יאיר מעיין, אומר שישראל לא תוכל לספק השנה מים מהכנרת לירדן, כפי שעשתה בשנים האחרונות. מעיין אומר שממילא פג כבר תוקפו של ההסכם בעניין זה בין שתי המדינות, ומזהיר שאם תימשך אספת המים מהכנרת לירדן ייפגעו מכך מאוד חקלאי ישראל.

שר התשתיות , אביגדור ליברמן, אמור לדון בעניין בתוך ימים אחדים עם ראש הממשלה, אריאל שרון, התומך בהמשך אספקת המים לירדן.

היום נמסר שגשמי הימים האחרונים העלו את מפלס הכנרת בעשרה סנטימטרים.

