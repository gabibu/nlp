

שביתה של שעתיים תתקיים ביום רביעי הקרוב בכל מערכת החינוך במחאה על אבטחה לקויה של מוסדות החינוך. ההכרזה על העיצומים נתקבלה בפורום משותף של ראשי הסתדרויות המורים, יו"ר ועדת החינוך בכנסת זבולון אורלב, נציגי ארגוני ההורים ונציג מרכז השלטון המקומי.

ח"כ אורלב אמר כי מוסדות החינוך אינם מחוסנים בפני הטרור ואנשים חוששים לשלוח את ילדיהם לבתי הספר. נציגי המורים דורשים כי יוצב מאבטח בכל מוסד ולכל אורך יום הלימודים.
