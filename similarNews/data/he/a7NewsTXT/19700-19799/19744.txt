

דובר צה"ל אישר הבוקר לכתבתנו תמר יהל, כי טיל הקסאם הוא רקטה, ולא טיל, כפי שלעתים הוגדר בטעות בתקשורת.

עוד אישר כי ההבדל העיקרי בין רקטה לטיל, הוא ביכולת הכוונון של הטיל לאחר שיגורו וכי לטיל יש ראש ביות שמזהה מטרות ומתביית עליהן, כך שהשימוש בטיל הוא בעיקר למטרות נקודתיות.

את הרקטה (לעומת הטיל) , אין אפשרות לכוון לאחר שיגורה, והיא משוגרת ממשגר ומכוונת לזווית מסויימת בלבד .

מקור צבאי בכיר הוסיף לכתבתנו תמר יהל, כי אכן הטילים משוכללים יותר מהרקטות מבחינת יכולת הכוונון שלהם, אך גודל הנזק שנגרם מפגיעת טיל או רקטה תלוי אך ורק בגודל ראש הנפץ , וממשקל וכמות חומר הנפץ שהטיל או הרקטה נושאים איתם.

עוד ציין כי אכן רקטות נושאות כמויות חומר נפץ קטנות יחסית לטילים, אך די בכמות של ק"ג אחדים הנמצאים בכל רקטת קאסם, כדי לגרום נזק עצום ונפגעים רבים.

לדבריו, המינוח התקשורתי טיל או רקטה לרקטות קאסם - אינו משנה את גודל הנזק ורמת הסכנה הנשקפת לישראל מרקטות אלה.




