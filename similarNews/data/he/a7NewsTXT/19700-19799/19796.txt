

יו"ר מפלגת העבודה ושר הביטחון, בנימין בן אליעזר, ממתן את ביקורתו על תכנית פרס-אבו עלא.
במרכז מפלגת העבודה ב"בית ברל" אמר אחה"צ בן אליעזר כי "אין לי התנגדות ששמעון פרס יציג את התכנית שלו". יחד עם זאת הדגיש כי כעת יש למקד את עיקר המאמץ ביצירת התנאים על פי הבנות טנט להפסקת אש ומיטשל, וכי רק לאחר הגעה להפסקת אש ניתן יהיה לשלב את מסמך פרס-אבו עלא בתהליך.

"כשנגיע לשלב שנדבר על מהות, זה יהיה המקום להניח את התכנית של פרס", אמר בן אליעזר והוסיף באירוניה כי עד עתה כל התכניות שהוצגו בין ישראל והפלשתינים התמוטטו.

נציין כי בן אליעזר נפגש עם פרס לארוחת בוקר, והשניים יישרו את ההדורים ביניהם.
