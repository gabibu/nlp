

בתום ביקור תנחומים אצל משפחת סגן קרן רוטשטיין ז"ל מאשקלון, שנרצחה בפיגוע בבאר-שבע בתחילת השבוע, דחה נשיא המדינה משה קצב את הביקורת של "הדרג המדיני" על פעולת צה"ל בעזה.

הנשיא קצב אמר כי הדרג המדיני הוא הממונה על צה"ל, צה"ל נתון למרותו, ואין מקום להבעת ביקורת פומבית, כיוון שהדרג המדיני נושא באחריות. "אם לדרג המדיני ביקורת, יש מסגרת מתאימה לבירור ולדיון סוגיה זו ואין הצדקה לביקורת הפומבית שהוטחה כנגד צה"ל", אמר הנשיא והוסיף כי "דווקא בשעה זו ראוי צה"ל לגיבוי מלא של הדרג המדיני".
