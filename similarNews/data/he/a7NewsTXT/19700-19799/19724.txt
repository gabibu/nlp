

עיראק דחתה שוב את איומיה של ארה"ב והביעה את התנגדותה לחזרתם של פקחי פירוק הנשק של האו"ם.

סגן הנשיא העיראקי טאהא יאסין רמדאן חזר והדגיש כי "אין כל צורך בחזרתם לעיראק של ועדות המרגלים", בהתייחסו לפקחי האו"ם. "דבריהם של המנהיגים האמריקנים, והתערבותם חסרת התקדים בענייניה הפנימיים של עיראק במטרה לפגוע באחדותה הלאומית, הם ביטוי לעמדה פושעת וטרוריסטית של הממשל האמריקני", מסר רמדאן.

הוא הדגיש בנוסף שארצו "מתנגדת לשימוש בנשק להשמדה המונית".
