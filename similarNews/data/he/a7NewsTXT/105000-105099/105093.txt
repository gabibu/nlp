

תוצאותיו של מפקד מתפקדי המפד"ל שנחתם לפני יומיים מתפרסמות היום ועל פיהם התפקדו בו כחמישים וארבעה אלף במפקד.



בהנהגת המפד"ל מתייחסים למספר זה כאל הצלחה משמעותית למפלגה. לעומתם טוענים אחרים כי מדובר במספר בלתי הגיוני לנוכח פרישתם של חברי הכנסת הרב יצחק לוי ואפי איתם מהמפלגה. לטענתם מדובר בהתפקדות פיקטיבית של קבלני קולות ולא של תומכים אמיתיים של המפלגה.

יו"ר המפד"ל, חבר הכנסת זבולון אורלב, אומר כי הטענות תיבדקנה בימים הקרובים על מנת להציג תוצאות אמינות ונכוחות של המפקד החדש. אם כי כאלפיים טפסי התפקדות נפסלו בשל חשד לכשרותם.

יצויין כי מפקד זה התבצע 11 שנים לאחר המפקד הקודם. במפקד הקודם השתתפו למעלה ממאה אלף מתפקדים, אולם כאמור למרות הירידה המשמעותית במפקד התנועה, נחשב מספר זה של 54,000 מתפקדים להצלחה, באם אכן, כטענת עורכי המפקד מדובר במספרי אמת.

יו"ר המפד"ח"כ אורלב אומר כי ברגע בו עזבו חברי הכנסת איתם והרב לוי את המפלגה החלה הסתערות המתפקדים על טפסי ההתפקדות כיוון שעם הפרישה הובהרה למצביעים דמותה הפוליטית של המפד"ל, ללא מחלוקות כפי שבא לידי ביטוי בטרם פרישת איתם ולוי.

כתבנו בכנסת אריאל כהנא מדווח כי סיעת 'הציונות הדתית' של חברי הכנסת אפי איתם ויצחק לוי קוראת למפד"ל לערוך משאל מתפקדים בנושא האיחוד עם האיחוד הלאומי. "רק אחדות של כל המפלגות תצליח להתמודד עם ממשלה שהכריזה מלחמה על הציונות הדתית".
(ש)
