

פעילי ימין הפגינו אמש במספר צמתים במרכז ובירושלים במחאה על כוונתו של ראש הממשלה לגרש יהודים מבתיהם. ארבעה מפגינים מרחובות שעמדו על המדרכה והחזיקו שלטים - נעצרו. התנאי לשיחרורם: מעצר בית מחוץ לעירם.

תבערה בכבישים:בצומת גהה ניסו המפגינים לחסום את הכביש, אך כוחות משטרה הוזעקו ומנעו מהם לחסום. במקום נעצרו ארבעה גברים ושתי נערות, שהועברו לחקירה בתחנת מסובים.

במקוומת נוספים התקיימו הערב הפגנות. עשרות מפגינים הבעירו צמיגים גם בגשר אלוף שדה ברמת-גן. בסיבוב מוצא סמוך לירושלים הושלכו הערב צמיגים בוערים לעבר הכביש. השוטרים עצרו יותר מחמישה מפגינים.

מעמותת "חננו" נמסר כי ארבעה מפגינים מרחובות נעצרו כאשר עמדו על המדרכה והחזיקו שלטים נגד הנסיגה. אחד מהם אף חילק חומר הסברה לעוברים ושבים ברחוב והמשטרה מבקשת להמשיך ולהחזיקו במעצר. שלושת חבריו שהפגינו יוכלו להשתחרר רק אם יסכימו למעצר בית מלא מחוץ לעירם.
