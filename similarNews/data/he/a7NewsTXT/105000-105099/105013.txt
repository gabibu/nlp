

לקראת מסיבת העיתונאים של המפד"ל, מחר, טוען האיחוד הלאומי כי מפקד המפד"ל נכשל.



"תוצאות מפקד המפד"ל שיתפרסמו מחר בצהרים מלמדות על פחות מ 30% חברים, יחסית לפעם הקודמת ומימצא זה מוכיח כי רוב עצום של הציונות הדתית עוברים "לאיחוד הלאומי", כך נמסר בהודעת האיחוד הלאומי.

כתבתנו רותי אברהם מוסרת כי באיחוד הלאומי מגדירים את האחוזים הנמוכים של מתפקדי המפד"ל כ"כשלון חרוץ" ומציינים כי במפקד הקודם נרשמו כ 120 אלף איש והפעם יצאו להתפקדות חדשה, כשהמטרה שהוצבה היא 150 אלף מתפקדים, אלא ש"הציפיות הללו לא מומשו".

המימצאים תואמים לדבריהם את מימצאי סקר דעת קהל שערך יצחק כץ ממכון 'מאגר מוחות', בקרב מצביעי מפד"ל. הסקר פורסם בעתון "הצפה" ובתכנית "יש ענין" של רשת ב', ועלה ממנו כי כמחצית ממצביעי המפד"ל יצביעו בבחירות הקרבות לכנסת לרשימה המאוחדת של הציונות הדתית   "האיחוד הלאומי", ורק 14% ממצביעי המפד"ל ימשיכו להצביע למפד"ל.

באיחוד הלאומי מציינים כי רוב מוחלט של הטפסים הוגש ב 4 הימים האחרונים, והדבר מלמד כי "מדובר בהתפקדות מטעם קבלני קולות שאגרו את הטפסים עד לרגע האחרון ולא בתמיכה אוטנתית של הציבור".

