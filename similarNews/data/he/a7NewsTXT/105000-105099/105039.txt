

מזכירת המדינה האמריקנית, קונודליסה רייס, אומרת כי יש הוכחות נחרצות למעורבות של הג'יהאד האיסלאמי בסוריה בפיגוע בתל-אביב ביום שישי, שבו נרצחו חמישה בני אדם.

"ישנה עדות מוצקה לכך שהג'יהאד האיסלאמי היושב בדמשק לא רק ידע על ההתקפה, אלא היה מעורב בתכנונה", אמרה רייס בראיון לרשת אי-בי-סי, בתום ועידת לונדון.

הג'יהאד בג'נין תיכנן: ירי טילים על עפולה

ביום ב' זומנו למשרד החוץ שגרירים זרים, ושם הוצגו בפניהם ראיות למעורבות הנהגת הג'יהאד בדמשק בפיגוע. הראיות הוצגו על ידי קצינים בכירים. מנכ"ל משרד החוץ, רון פרוש אור, מסר: "הצבענו על קשר ישיר בין המפקדות של הג'יהאד האיסלאמי בדמשק לביצוע הפיגוע ביום שישי. הצגנו להם הוכחות חותכות לקשר בין הדברים".

יצויין כי כבר לקראת הועידה בלונדון נשלחו מישראל צוותי פרקליטים ומומחים שהוכיחו את מעורבותה של סוריה בטרור נגד ישראל בפרט ונגד המערב בכלל.

לבד מצוותי המומחים קיבלו השגרירים הזרים בישראל חומרי הסברה המבהירים את עמדותיה של ישראל מול האיום הסורי. השגרירים התבקשו להעביר את עיקרי הנתונים לממשלותיהם.
