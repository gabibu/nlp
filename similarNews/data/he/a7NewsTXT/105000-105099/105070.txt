

בראשית השבוע הגיע לידי חברי מועצת העיתונות מסמך לקראת הודעת החלטותיה של ועדת וינוגרד להרחיב את סמכויות הצנזור על העיתונות. ראשי מערכות העיתונים קובעים: די בהנחיות הקיימות. אין אפשרות לאכוף יותר מכך.

על פי הדו"ח המדובר תמליץ הוועדה לשנות את מערכת האכיפה והמעקב של הצנזורה על פרסומי עיתונות.

עד כה, על פי החלטת בג"ץ לא יכולה הצנזורה למנוע פרסום ידיעה שאין בה ודאות קרובה לפגיעה בבטחון המדינה. כעת על פי המסתמן תבקש הוועדה לעקוף את החלטת בג"ץ ולהרחיב את סמכויות הצנזורה, זאת בשל מצב הלחימה המתמשכת בה נמצאת מדינת ישראל.

לדברי חברי הוועדה במציאות מלחמתית יש להרחיב את הסמכויות למעקב ולאכיפה על מנת למנוע מצב של פרסום סודות בטחוניים וכיוצא באלה.

לעומתם טוענים ראשי מערכות העיתונים כי די בסמכויות שניתנות כבר היום לצנזורה ואין צורך בהרחבה, זאת בעיקר לנוכח המציאות העכשווית בה ערוצי המידע באינטרנט ובאמצעים אחרים לא ניתן לבלום מידע ועל כן אין להחלטת וועדת וינוגרד, אם אכן תתקבל על פי המסתמן, כל משמעות מעשית.
(ש)
