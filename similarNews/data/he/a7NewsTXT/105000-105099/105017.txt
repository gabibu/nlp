

המועצה הארצית אישרה תקנות להסדרת הטיפול באסבסט. בתמונה: סיבי אסבסט

לראשונה, קובעות התקנות חובה על כל מגיש בקשה להיתר לציין את עובדת קיומו של אסבסט, לרבות אסבסט צמנט, בשטח המיועד לבניה, ומסדירות שורה של תנאים לעבודה עם אסבסט, שיקבעו במסגרת ההיתר.

התקנות צפויות להגביר את מודעות העוסקים בתחום הבניה לסיכונים הכרוכים בעבודה עם אסבסט, לשפר את טיפול הרשויות השונות בנושא ולייעל את האכיפה.

יו"ר המועצה הארצית, גדעון בר לב, הדגיש כי "לראשונה יוסדר הטיפול במפגע, ויקבעו נהלים להגנה על בריאות הציבור מפני חומר מסרטן ומסוכן זה".
