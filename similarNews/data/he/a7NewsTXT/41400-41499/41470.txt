

ניידת של המשטרה דרסה ופצעה אזרח תושב חוות מעון , בזמן שזה ניסה לרשום את מספרה של מכוניתם .

על פי עדויות של אנשים שהיו במקום , שלושה שוטרים לבושים בבגדים אזרחיים הגיעו לחוות מעון ושם ביקשו מכמה אנשים להזדהות . לאחר שהאזרחים ביקשו מהשוטרים להציג בפניהם תעודות מזהות , התפתח במקום עימות מילולי בין הצדדים . השוטרים עצרו אדם אחד שהיה במקום .

כתבנו יהודה פריימן מוסר כי בזמן המעצר ניסה אחד האזרחים שהיה במקום לרשום את מספרה של ניידת המשטרה , והשוטרים דרסו אותו . הוא נפצע והועבר באמבולנס לטיפול בבית החולים הדסה עין כרם בירושלים .

