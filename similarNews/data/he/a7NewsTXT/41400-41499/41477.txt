

בשעה זו מכנסים עובדי המחצבות, התעשיינים ונהגי המשאיות מסיבת עיתונאים בת"א לאחר שבשל חוק המכרזים,החל מה-1 לינואר, יסגרו כל המחצבות החוקיות הפועלות בישראל.

15,000 נהגי המשאיות מאיימים כי ייצאו לכבישים וישבשו את התנועה, אם לא תיפתר בעיית המחצבות. לטענתם, השבתת המחצבות , תגרום בין השאר לפיטוריהם של נהגי משאיות.

עוד הם מוסיפים, כי ללא חומרי גלם כל משק יתקע, והמיתון הקשה יחריף, ענפי הבניה והתשתיות יקרסו , ו-140,000 עובדי ענפי הבניה והתשתיות יהפכו למובטלים.

עוד ציינו נהגי המשאיות כי אם אכן יסגרו המחצבות, בניית הגדר הביטחונית תיפסק, וכן יפסקו הקמת מתקני התפלת המים, הקמת נתב"ג 2000 , עבודת תיקון הכבישים , והבניה הפרטית למגורים.
