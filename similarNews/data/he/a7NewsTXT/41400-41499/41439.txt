

גורמים במערכת הבטחון ציינו בעקבות הפיגוע הרצחני בישוב עתניאל שבדרום הר חברון, בו נרצחו 4 ונפצעו 10, כי מהתבוננות ברשימת חדירות מחבלים לישובים ישראלים ביש"ע מתחילת מלחמת אוסלו נראה כי המחבלים מעדיפים לתקוף את הישובים בעיקר בשבתות ובחגים.

הסיבה לכך אומרים הגורמים כי הם מניחים שאלו זמנים בהם עירנותם של המתיישבים יורדת. נוסף על כך במטרה להכאיב כמה שיותר הם משתדלים לפגוע במהלך פיגועי החדירה באזרחים חפים מפשע כמו בילדים ובבני נוער.

רשימת פיגועי החדירה מאז תחילת מלחמת אוסלו , אכן מעידה על כך שהמחבלים מעדיפים לחדור לישובים בערבי שבתות וחגים.
2.10.01 - חול המועד סוכות, מחבל חודר לראשונה להתנחלות אלי סיני בצפון רצועת עזה, ורוצח שני אזרחים.
28.3.02 - צאת חג הפסח, חדירה לישוב אלון מורה שבשומרון, 4 נרצחו בני משפחה אחת ו 3 נפצעו.
29.3.02 - ערב שבת, 2 קשישים נרצחים בדקירת סכין בישוב נצרים בצפון רצועת עזה.
6.4.02 - שבת, חדירה ליישוב רפיח ים בדרום רצועת עזה, חייל אחד נהרג ו-5 נפצעו.
27.4.02 - שבת, חדירה לישוב אדורה   נרצחו - 4 ונפצעו 7.
18.5.02 - שבת, חדירה לישוב בית אל צפונית לרמאללה, בה נפצע אזרח באורח קל.
31.5.02 - ערב שבת, ניסיון פיגוע בשבי שומרון, בו לא נפגע איש.
7.6.02 - ערב שבת, חדירה לישוב כרמי צור בה נרצחו 4 ונפצעו 3.
8.6.02 - שבת, חדירה ליישוב יצהר בשומרון, 4 פצועים, שניים מהם קשה.
10.8.02 - שבת, חדירה לישוב מכורה בבקעת הירדן, אדם אחד נרצח ואחר נפצע קשה.
31.8.02 - שבת, חדירה לישוב ברכה, בה נפצעו 2 בני אדם.
15.11.02 - ערב שבת, פיגוע ב"ציר המתפללים" בחברון, ניסיון חדירה לקרית ארבע. בקרב שהתחולל במקום נהרגו 12 חיילי צה"ל ואנשי כיתת הכוננות של קרית ארבע ונפצעו תריסר.
29.11.02 - ערב שבת, חדירה ליישוב בדולח בדרום רצועת עזה בה נפצעו 2 באורח קל.
21.12.02 - שבת, ניסיון פיגוע בישוב מורג, לא היו נפגעים.
