

נגיד בנק ישראל, דוד קליין, המשיך ביום שישי את מתקפתו על מדיניותה הכלכלית של הממשלה. בתשובה לשאלות כתבים לפני נאומו במועדון המסחרי והתעשייתי בת"א אמר קליין: "אם המשק ימשיך להתכווץ הדבר הזה ימשיך להכביד על הבנקים, ומתי שהוא בעתיד, ואף אחד לא יודע מתי זה יהיה, הבנקים יתקשו לספוג הפסדים". בנאומו במועדון התעשייתי מסחרי אמר הנגיד כי ממשלת ישראל תשכיל למנוע מצב כזה אם תביא לצמיחה במשק.

בראיונות בתקשורת ביום שישי מתח קליין ביקורת מרומזת על שר האוצר סילבן שלום, באמרו כי הוא עוסק יותר מדי בנושאים בטחוניים ואינו מוצא זמן לעסוק בבעיות המשק הבוערות. יחד עם זאת ציין קליין בנאומו כי המערכת הבנקאית בישראל מנוהלת היטב וכי אין סכנה לבנק זה או אחר או לכל המערכת הבנקאית.
