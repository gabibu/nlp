

אלוף פיקוד המרכז משה קפלינסקי אישר אתמול הקמת איזור ביטחון מיוחד במרחק של 400 מטרים מהיישוב עתניאל.

כתב הצופה חגי הוברמן מעדכן כי קפלינסקי אישר הקמת אב"ם ביישובים נוספים, בהם בית חג"י אף הוא בהר-חברון. לא מכבר הוצאו צווים משפטיים להקמת אב"ם בשני יישובים בצפון השומרון, חרמש ומבוא דותן. את מרכיבי הביטחון של האב"ם יבצע הצבא עצמו, ולא המועצות כפי שהיה עד כה.

עם זאת, אחת מנקודות המחלוקת בין המועצות לצבא היא דרישת הצבא שראשי המועצות יחתמו על התחייבות שלא לבנות בשטח האב"ם. במועצת יש"ע חוששים כי הדבר יביא להגבלות על התרחבות יישובים, גם במקומות בהן אין מניעה לבניה בתוכנית המיתאר סביב היישוב, המוקף באדמות מדינה.

הוברמן מציין כי ישיבת ההסדר בעתניאל היתה מוקפת גדר, אבל לא היישוב, זאת בשל התנגדות התושבים לגדר סמוכה לבתי היישוב, ובעיות משפטיות על האדמות.
