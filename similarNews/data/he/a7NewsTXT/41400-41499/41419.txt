

דוברת היישוב שילה, יעל אברהם, סיפרה כי נועם אפטר שנרצח בפיגוע בעתניאל היה "יפה מבחוץ ויפה מבפנים". נועם, בן 22, השני במשפחה מבין תשעה אחים, שירת בצנחנים ולמד במסגרת ההסדר של ישיבת עתניאל.

משפחתו של נועם מתגוררת ביישוב שילה שנים רבות. דוברת היישוב סיפרה כי נועם הי"ד התנדב וסייע לילדים מוגבלים וכן הדריך בתנועת הנוער בני עקיבא ובחוגי טיולים. מתברר כי נועם הוא שנעל את דלת המטבח ובכך מנע טבח גדול בתלמידי הישיבה.
