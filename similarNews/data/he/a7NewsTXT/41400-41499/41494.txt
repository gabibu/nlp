

מנכ"ל משרד התיירות, אהרון דומב, השתתף אתמול באירועי ועידת ה-O.U - רבני המנהיגות האורתודוקסית בארה"ב. דומב הודה לרבנים על הפעילות הענפה שנעשתה למען התיירות לישראל בשנה האחרונה וקרא להם להמשיך ולהעמיק את פעילותם למען הבאת קבוצות רבות נוספות לישראל.

במהלך הערב הוענקה תעודת הוקרה לרב שמואל גולדין מניו ג'רזי, על מאמציו הכבירים והבאת מאות תיירים לישראל במהלך השנה האחרונה. בפני המשתתפים הוצגו תכניות חדשות של משרד התיירות.
