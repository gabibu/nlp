

הנפט, שנפלט מהמיכלית הטבועה "פרסטיז'" מול החוף האטלנטי של ספרד, כבר גרם למותם של יותר מ-40,000 ציפורי ים, וגורלם של עופות רבים נוספים נחרץ ככל הנראה.

גלים גבוהים ורוחות ערות מנעו בשבת כמעט לחלוטין את פעילותן של הספינות השואבות נפט. על החוף, אלפי אנשים היו עדיין עסוקים בסילוק הזוהמה מהחופים ומהסלעים.

מאז טביעתה של ה"פרסטיז'" ב-13 בנובמבר, נפלטו ממנה לפי הערכות כ-30,000 טונות נפט. רובה של כמות זו כבר הגיע לחופים.
