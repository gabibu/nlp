

יו"ר מפלגת העבודה לשעבר, בנימין בן אליעזר, הצהיר במוצאי שבת כי עמרם מצנע מוביל את מפלגת העבודה בבחירות, וכי הוא ואנשיו ילכו עם מצנע כדי לנצח בבחירות. הוא אמר את הדברים במהלך מסיבה שערך באור יהודה לכבוד אוהדיו.

בן אליעזר קרא למפלגת העבודה לנצל את השפל של הליכוד בציבור כדי לצאת לכל מקום בארץ, ולהסביר את עמדת מפלגת העבודה. את המצב הכלכלי כינה בן אליעזר- "דקה לפני ההתמוטטות". "הציבור לא מוטרד מהעיראקים. הוא מוטרד מהמצב הכלכלי, החברתי והמדיני", אמר.
