

רוסיה החלה היום להזרים גז טבעי לטורקיה דרך ה"בלו סטרים" (הזרם הכחול), צינור הגז התת-ימי המונח בעומק הרב ביותר בעולם.

הצינור, שאורכו הכולל 1,393 ק"מ, עובר מתחת לפני הים השחור מרחק של 400 ק"מ, בעומק שלעתים מגיע ליותר מ-2000 מטרים. הוא מחבר בין בית הזיקוק באיזובילנוי, בחוף הדרומי של רוסיה, לבין עיר הנמל סאמסון שבצפון טורקיה, ומשם ממשיך בדרכו לאנקרה. מדובר בצינור הגז השני מסוגו המחבר בין שתי המדינות. בנייתו הושלמה ב-20 באוקטובר, ומדי שנה אמורים לעבור דרכו 16 מיליארד מטרים מעוקבים של גז.
