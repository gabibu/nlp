

שר הבריאות ניסים דהן (ש"ס) אמר אמש כי "עדיף להישאר יהודי בגולה מאשר לעלות לארץ, אם לא יוכלו לחיות בה כיהודים". השר דהן אמר את הדברים תוך שהוא תוקף את הסוכנות היהודית המביאה לדבריו עולים רבים שאינם יהודים.

שר הבריאות ניסים דהן (ש"ס) אמר אמש כי "עדיף להישאר יהודי בגולה מאשר לעלות לארץ, אם לא יוכלו לחיות בה כיהודים". השר דהן אמר את הדברים תוך שהוא תוקף את הסוכנות היהודית המביאה לדבריו עולים רבים שאינם יהודים.

יו"ר ש"ס אלי ישי אמר הבוקר כי הוא תומך בעמדתו של השר דהן וציין כי :"הורינו היו מעדיפים להישאר בטוניס ובמרוקו אם היו אומרים להם שלא תהיה פה מדינה יהודית"..

יו"ר ש"ס ציין בהקשר זה כי מצב הדברים היום הוא שישנן חנויות לממכר בשר חזיר, תחבורה ציבורית בשבת, ובתי עסק הפתוחים בשבת וממשלה חילונית עלולה לקום בישראל והתופעות הללו עלולות לגרום לכך שמדינת ישראל תהפוך למדינה בה יהיה העם היהודי "עם ככל העמים".

השר דהן אמר עוד כי האחוז הגבוה של הלא יהודים המגיע לארץ נובע מכך שאת הסוכנות היהודית המעלה אותם לא מענין כלל אם הם יהודים או לא.

יו"ר וועדת העליה והקליטה של הכנסת ח"כ צבי הנדל תקף את דברי השר דהן ואמר כי העליה היא מבורכת ולעולים שאינם יהודים יש לאפשר להתגייר כי רובם רוצים להצטרף אל העם היהודי.

ח"כ זבולון אורלב מהמפד"ל תקף בחריפות רבה את השר דהן ואמר כי דבריו הם "עיוות מוחלט של גישת היהדות הקובעת כי העליה לישראל אינה תלויה בשום תנאי. דבריו מהווים כפירה בעיקרי הציונות הדתית שרואה בעליה לישראל מצווה מן המובחר" לדעת ח"כ אורלב: "ספק אם שר בממשלת ישראל רשאי לכפור בפומבי בחובת העליה של כל יהודי למדינת ישראל ללא תנאי".

ראש צוות התגובות של האיחוד הלאומי, אריה אלדד אומר כי "דבריו של דהן הם בבחינת לקחת את היהדות כקרדום לחפור בה". אלדד אומר כי "האיחוד הלאומי קורא לכל היהודים בעולם לעלות לישראלולממשלת ישראל הוא קורא לשמור על צביונה היהודי של מדינת ישראל ולעשות את כל המאמצים להעלאת כל היהודים ארצה".

סגן שר החוץ לשעבר, מיכאל מלכיאור (מימ"ד), אמר כי דברי השר דהן הם "דברים אומללים
וחמורים ביותר". הרב מלכיאור ציין כי הרבה יותר קשה להישאר יהודי דווקא בגלות..

ממפלגת שינוי נמסר כי אם לא יעלו יהודים לישראל לא תהיה מדינה יהודית, כיוון שלא יהיה מי שיגן עליה. "עולים רבים שאינם יהודים הקריבו את חייהם למען מדינת ישראל ונקברו מחוץ לגדר על ידי אנשי ש"ס'

יש לציין כי ראשי הסוכנות היהודית טוענים בתוקף שהם מעלים לישראל רק את זכאי חוק השבות דהיינו בני זוג בן ונכד. בהקשר לדברי ש"ס אמר בעבר הרב הראשי לצה"ל תא"ל ישראל וויס כי חיילים שאינם יהודים אינם נקברים מחוץ לגדר אלא בחלקות מכובדות ומיוחדות שהוקצו לשם כך.
