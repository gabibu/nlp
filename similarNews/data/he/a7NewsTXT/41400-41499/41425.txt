

דובר מועצת יש"ע יהושע מור יוסף האשים במוצאי שבת, בעקבות חדירת המחבלים לעתניאל שבדרום הר חברון בליל שבת, את ממשלת ישראל, כי היא מתנערת מאחריות לגורל תושבי הישובים ביש"ע.

דובר מועצת יש"ע יהושע מור יוסף האשים במוצאי שבת, בעקבות חדירת המחבלים לעתניאל שבדרום הר חברון בליל שבת, את ממשלת ישראל, כי היא מתנערת מאחריות לגורל תושבי הישובים ביש"ע.

"העובדה שעד היום, למרות עשרות חדירות קטלניות לישובים, לא הוקם אפילו מטר אחד של גדר אלקטרונית בישובי יהודה ושומרון, ולא הוקצו התקציבים הנדרשים לשיפור הגנתם, מעידה על כך שהממשלה אינה מגלה את היחס הנדרש לבעיית החדירה לישובים".

דובר מועצת יש"ע הוסיף, כי על הממשלה גם ליצור רצף התיישבותי בטחוני בין קרית ארבע לחברון, ולהמשיך את מגמת חיסול ראשי המחבלים. "יש לעבור להכרעה (צבאית) עכשיו, תוך נקיטת צעדים דרמטיים שיזעזעו את האויב", אמר מור יוסף.

ח"כ צבי הנדל מהאיחוד הלאומי דורש מהממשלה והעומד בראשה, בתגובה לפיגוע בעתניאל להפסיק לתת תקווה לטרור ולחדול מהדיבורים על הקמת מדינה פלשתינית.

"במקום לבצע פעולות ראווה ולחסל רוצחים באופן נקודתי חייבים סוף סוף לחסל עד תום את הרש"פ, לרסק את תשתיות הטרור ולהחזיר לטוניס את עשרות אלפי הרוצחים.

מבצעים אלו חייבים להיעשות במסגרת תוכנית שקולה ומובנית ולא כפעולות 'שלוף' המבקשות לצנן את דעת הקהל בישראל", אומר ח"כ הנדל.
