

כך אמר נביל שעת', בראיון ל'קול פלשתין'. לדבריו, השיחות בין אירגוני הסירוב הפלשתיניים, ובראשם החמאס וכן אירגון הפתח יתחדשו מחר בקהיר עם נציגי הרש"פ, אך עניינן יהיה דרכי המאבק במה שהוגדר "הכיבוש הישראלי" ולא בהפסקת המאבק.

"נעשים מאמצים לצירוף החמאס לאש"ף", כך אמר נביל שעת', בראיון ל'קול פלשתין'. לדבריו, השיחות בין ארגון הפתח' לבין החמאס והג'יהאד יתחדשו מחר בקהיר, אך עניינן יהיה דרכי המאבק במה שהוגדר "הכיבוש הישראלי" ולא בהפסקת המאבק.

"השיחות ידונו בדרכי המאבק השונות, ולא בהפסקתו", ציין שעת'.

שעת' הביע בראיון אופטימיות בנוגע לסיכוי שהרש"פ תגיע להסכמות עם נציגי הארגונים השונים, והטעים כי לא ניראה שיש מכשולים כלשהם בדרך להסכמה על אחדות המאבק הערבי בישראל.
הוא לא מצא כל מניעה לכך שהחמאס יצטרף לשורות אש"ף, ואמר כי נעשים מאמצים בכיוון זה.
בכירי החמאס, מצידם, מתמידים בשחרור הצהרות על המשך המאבק המזויין נגד מה שהם מכנים "הכיבוש הישראלי בשטחים". מנהיג החמאס שייח אחמד יאסין חזר על הכרזה זו ביום שישי בעצרת בה השתתפו אלפי חברי התנועה, לציון 15 שנים לייסודה.

עשרות אלפים גדשו את הכיכר המרכזית בעיר עזה, בה נערכה העצרת. פעילי הזרוע הצבאית של ארגון החמאס ערכו בעצרת מפגן כוח, שכלל מיצגים של פיצוץ בתי יהודים וטנקים של צה"ל. בקהל נראו צעירים רבים וילדים, שדמוי חגורות נפץ על גופם ולראשם מטפחת ירוקה, השיהאדה, סמל ארגון החמאס.

ערפאת, אמר בראיון חי שהעניק לטלוויזיה הקטארית אל-ג'זירה, במוצאי שבת כי הוא לא התעייף וכי הוא רגיל לרוץ למרחקים ארוכים. ערפאת השיב בדברים אלה על שאלת המראיין, ותהה מדוע הוא נשמע קצר רוח כל כך.

משנשאל, על מה הוא משליך יהבו, על שינוי המדיניות האמריקנית, שינוי במדיניות שמנהלת ישראל או שמא על סיוע מצד מדינות ערב, השיב על כך ערפאת בשאלה שהיפנה כלפי המראיין: "מדוע אובדת סבלנותך נוכח התארכות המלחמה?".

ערפאת אמר, כי הוא ואנשיו ניצבים בקו הקדמי של האומה הערבית בדרכו לירושלים, וחזר על הסיסמה "מיליוני שאהידים צועדים אל ירושלים".
