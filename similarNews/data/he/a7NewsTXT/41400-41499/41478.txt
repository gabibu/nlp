

מספר העולים החדשים שהגיעו לישראל בשנת 2002, מסתכם בכ-35 אלף איש.

בעקבות נתונים אלה אומר יו"ר הסוכנות היהודית סלי מרידור: "זהו הישג אדיר לעם היהודי, שבשנה כה קשה לישראל מבחינה ביטחונית וכלכלית, עלו לישראל כ-800 איש בממוצע מדי שבוע".

שנה זו מציינת גם מפנה אסטרטגי בעלייה לישראל: שליש מן העולים החדשים הם מארצות המערב. מארגנטינה עלו השנה כ-6000 איש - פי 4 מאשר אשתקד, ומצרפת הגיעו השנה לישראל כ-2000 עולים חדשים - פי שניים מאשר אשתקד.

חבר המדינות מוביל עדיין בראש מבחינת מספר העולים החדשים שהגיעו השנה לישראל - כ-20 אלף איש.

הידיעה הועברה באדיבות הסוכנות היהודית לישראל.

