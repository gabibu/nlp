

הטמפרטורות בכמה אזורים ברומניה רשמו שיא שכמוהו לא נרשם כבר 30 שנים . הם ירדו לסביבת 33מעלות מתחת לאפס בשלושת הימים האחרונים. כך נמסר מהמכון המטיאורולוגי.

טמפרטורות מעין אלו נרשמו באינטורסורה בודזאולי, 200 ק"מ מצפון לבירה בוקרשט. וכ 30 מעלות מתחת לאפס בעיר מירקוריאה צ'יוק שבטרנסילווניה, הידועה כמקום הקר ביותר ברומניה.

בבוקרשט הגיעו הטמפרטורות ל 23 מעלות מתחת לאפס.

הטמפרטורה הנמוכה ביותר שנרשמה אי פעם ברומניה הייתה 38.5 מעלות מתחת לאפס בינואר 1942תקופת מלחמת העולם השניה, מסר המכון המטיאורולוגי.

מזג אויר חורפי כבד פוקד גם את חופה המערבי של ארה"ב. רוחות ערות שפקדו ביום שישי את מדינות אורגון וושינגטון בחוף המערבי של ארה"ב, גרמו לניתוק זרם החשמל ליותר מ-200,000 בתי אב ועסקים.

סערת חורף, המלווה ברוחות שמהירותן מעל ל- 110 קמ"ש, עקרה עצים ועמודי מתח גבוה בדרום-מערב אורגון, עד לאזור העיר סיאטל, וצוותי החירום נאבקו לחדש את השירותים החיוניים. כאשר הסערה, שפגעה בתחילת היום בחוף מדינת אורגון, נעה צפונה ומזרחה לכיוון מדינת וושינגטון, היא ניתקה את זרם החשמל לעשרות אלפים בערים סיאטל וטקומה.

"פודג'ט סאונד אנרג'י" (PSE), ספקית הכוח האזורית הגדולה, דיווחה על ניתוק הזרם מ-150,000 צרכנים, כולל רבים מהפרברים המזרחיים היוקרתיים של סיאטל, בלוויו, קירקלנד ורדמונד, מרכז ענק התוכנה מיקרוסופט.

PSE, המספקת חשמל ליותר מ-940,000 לקוחות, מסרה ש-30 תחנות-משנה שלה, שכל אחת
מהן משרתת אלפי צרכנים, יצאו מכלל שימוש.

בת'רסטון קאונטי שבמדינת וושינגטון, סמוך לבירת המדינה אולימפיה, גרמו הרוחות העזות למותו של ילד בן 10, שנלכד מתחת לקו מתח גבוה שקרס, והתחשמל למוות.

למרות הנזקים, הסערה הייתה פחות קשה ממה שציפו קודם לכן, והממונים על שירותי ההצלה נשמו לרווחה לאחר שציפו לשלג בגובה 15 ס"מ.
