

ח"כ מוחמד כנען נחקר היום במשטרת מחוז ירושלים, בחשד כי לפני כחודשיים תקף שוטר במשרד הפנים בירושלים.

ח"כ כנען הוזמן לחקירה, לאחר ששוטר ממשטרת ירושלים התלונן נגדו על תקיפה. לדבריו, ח"כ כנען תקף אותו ואף הלם בו באגרוף והפיל אותו על הרצפה.

כתבת עיתי"ם מוסרת כי ח"כ כנען הגיע למשרד הפנים והשומר ביקש ממנו להציג תעודת זהות. כנען סרב ואמר לו, כי הוא ממהר להכנס פנימה, מאחר והוא מאחר. לדברי השומר גידף אותו ח"כ כנען. שוטר שהיה במקום טען שגם אותו גידף חבר הכנסת, וכאמור, דחף אותו כנען ותקף אותו.

חבר הכנסת מכחיש את הטענות נגדו.
