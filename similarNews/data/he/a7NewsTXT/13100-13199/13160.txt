

מינהל התעופה האמריקני הטיל ביום שלישי הגבלות טיסה באיזור העיר ניו יורק, במרחב האווירי שמעל מתקנים גרעיניים וכן מעל ל"יאנקי סטדיום" בניו יורק, שם היה אמור הנשיא בוש לצפות במשחק הגמר של אליפות הבייסבול הלאומית.

ההגבלות פורסמו לאחר שהגיעו התרעות לגבי חשש מפני פיגועי טרור נוספים.

מנהל התעופה האמריקני הודיע כי לא יותרו טיסות במרחב שמעל ל-86 אתרים גרעיניים, והידק את האבטחה באיזור ניו יורק.

"אנו מודיעים על איסור טיסות ברדיוס של 18 ק"מ ובגובה של פחות מ-5,480 מטרים באיזורים המקיפים 86 אתרים גרעיניים", אמר דובר המנהל פרייזר ג'ונס. לדבריו, ההגבלות יהיו תקיפות עד ליום שלישי בחצות (יום רביעי 07:00 לפי שעון ישראל).

בנוסף הוטלו הגבלות על הטיסות באיזור נמל התעופה קנדי בערבי שלישי, רביעי וכנראה גם חמישי, ימי משחקי הגמר באליפות הבייסבול הלאומית, ציין הדובר.

ראש הסוכנות לבטחון פנים, טום רידג', אמר כי חברות אמריקניות הקשורות למגזרי האנרגיה והסכרים, המוגדרים כמטרות אפשריות, אמורות להכריז על כוננות על.


