

הובאו למנוחות שני הטייסים שנספו לפני 48 שנים. סגן אליעזר רייזנר וסגן יהודה כץ נספו בהתרסקות מטוסם מול חיפה.

כתב עיתי"ם מוסר כי המרחב האווירי של נתב"ג ושל שדה התעופה דב בתל אביב, נסגר היום בצהריים למשך 30 דקות לבקשת צה"ל. המרחב היה סגור בין השעה שלוש לשלוש וחצי בשל מטס הצדעה של שלושה מטוסי קרב שחגו בשמיים באזור בית העלמין הצבאי בקרית שאול, שעה שנערכה הלוויתם של הטייס אליעזר רייזנר והנווט יהודה כץ שמטוס המוסקיטו אותו הטיסו בשנת 1953 צלל ונעלם. גופות השניים זוהו בוודאות בשבוע שעבר והם הובאו לקבורה.

בשעות הבוקר נסגר המרחב למשך עשרים דקות, לתרגול שלושת המטוסים.
