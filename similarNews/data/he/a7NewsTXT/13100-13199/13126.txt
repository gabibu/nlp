

בני משפחתו של החייל החטוף, עומר סועאד, לא יקימו סוכת אבלים כל עוד לא יידעו באופן ברור מה עלה בגורל יקירם. "כל עוד לא נראה את עומר חי או מת, לא נאמין לשום דבר", כך אמרו בני המשפחה, המסרבים להשלים עם הבשורה הקשה, ששלושת החיילים אינם עוד בין החיים.

עאמר, אחיו התאום של החייל החטוף, אמר כי תהא החלטת הרב הצבאי הראשי אשר תהיה, המשפחה לא תקים סוכת אבלים ולא תנהג מנהגי אבלות, כל עוד הם לא יודעים מה עלה בגורלו.

עשרות רבות של מבקרים פקדו במהלך היום את בית המשפחה וביקשו לחזק אותה ולתמוך בה. בין המבקרים היו אלוף פיקוד הצפון גבי אשכנזי ושרת התעשיה והמסחר דליה איציק.
