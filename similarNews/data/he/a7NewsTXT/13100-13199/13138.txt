

יום שקט יחסי נרשם ביום שלישי בשטחי יש"ע וברצועת עזה, שם נרשמו כמה תקריות ירי בודדות.

אש נפתחה לעבר מחסום הפירות, סמוך לקלקיליה. כוח צה"ל השיב אש למקורות הירי.

שתי פצצות מרגמה נורו לעבר גוש קטיף. חיילי צה"ל השיבו אש לא היו נפגעים ולא נגרם נזק.

רימון הושלך לעבר מוצב צה"ל בגבול ישראל-מצרים, סמוך לרפיח. גם בתקרית זו לא היו נפגעים בנפש.

סמוך לשעה 21:00 נורה ררנ"ט ובוצע ירי לעבר מוצב צה"ל באיזור הישוב נווה דקלים. חיילי המוצב השיבו באש לעבר מקורות הירי.

סמוך לאותה שעה נפתחה אש לעבר כוח צה"ל סמוך לישוב פסגות. צה"ל השיב אש. לא היו נפגעים.

סמוך לשעה 22:00 בוצע ירי לעבר רכב צבאי סמוך לצומת ג'ית, בשומרון. לא היו נפגעים. כוח צה"ל השיב אש.

