

סוכנות רויטרס מדווחת כי ארגון הבריאות העולמי קרא היום למדינות אפריקה לעמוד יותר על המשמר ולהיזהר מסכנת נשק כימי וביולוגי. "ארגון הבריאות העולמי ממליץ כי המדינות יקימו מערכות, למטרת מעקב אחר שימוש מכוון בחיידקי מחלות", נאמר בהודעתם.

הקריאה לשדרג את מערכות הפיקוח התפרסמה בתקופה שבה עוברת על ארה"ב בהלת אנתרקס, בשל המחלה שבה נדבקו כבר אנשים רבים.

יצויין כי כתריסר משרי ממשלת דרום אפריקה אושפזו היום לבדיקות, ושוטרים ומכבי אש חסמו את הגישה למשרדו של הנשיא תאבו מבקי בקייפטאון לאחר שנפתחו בו שתי חבילות חשודות.
