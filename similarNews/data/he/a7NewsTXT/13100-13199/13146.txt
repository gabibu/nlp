

"את הרב הצבאי של צה"ל נקבל בברכה לכוס קפה ולביקור בביתנו, אך הוא לא יקבע לנו את הכלל כיצד קובעים את עובדת מותו של בננו עומר סועאד". כך אמר בן משפחת סועאד, בתגובה על החלטת הרב הראשי של צה"ל להגיע עוד הלילה כדי לפגוש איש דת מוסלמי, ולסכם אתו את הכללים הקשורים למותו של בנם, עומר סועאד.

בן המשפחה אמר שבאיסלאם אין אישיות דתית קבועה ומרכזית, כפי שקיים ביהדות. בכל מקום ואזור מוסלמי יש אימאם, הנוהג לפי הכללים, והכללים הללו הם, שהאימאם מתפלל וקובע את טקס הקבורה רק לאחר הגעת הגופה, ולא לפי כללים אחרים. מבחינתנו, אמר בן המשפחה, כל עוד איננו רואים את גופתו של עומר הוא עדיין בחיים.


