

מטען חבלה נתגלה ביום ג' לפנות בוקר בביתו של אלוף-משנה בחיל הים, ברחוב רש"י ברעננה. לדברי הקצין הבכיר הוא התעורר סמוך לשעה 05.30 לפנות בוקר וגילה בחדרו מטף כיבוי שאליו הוצמד מכשיר טלפון סלולרי. האיש הוציא את החפץ החשוד למדרכה הסמוכה והזעיק את המשטרה.

חבלני המשטרה תקפו את החפץ באמצעות רובוט-החבלה ואז אירע פיצוץ. התברר, כי המטף הכיל חומר נפץ. לפי החשד, המטען אמור היה להתפוצץ בהפעלת מכשיר הטלפון הסלולרי.

אחר הצהרים פורסם כי מחבלי הפתח' לקחו אחריות להנחת המטען בביתו של הקצין ברעננה. בהודעה שהופצה בערי הרש"פ נאמר כי גדודי אל אקצה אחראים לפעולה. בהודעה נאמר עוד כי "הפעולה היא מסר לקצין ולאנשים כמותו, שידיהם מגואלות בדם פלשתיני".
