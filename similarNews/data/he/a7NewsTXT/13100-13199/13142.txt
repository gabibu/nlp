

עשרות משאיות חסמו, החל מהיום בבוקר, את הכניסות והיציאות בנמלי חיפה ואשדוד, במחאה על העיצומים הנמשכים בנמלים מזה שלושה שבועות, בשל חשש עובדי הנמלים לעתידם, עקב השינויים המבניים בנמלים אלה.

"המצור", שהוטל על הנמלים אינו משבש את התנועה סמוך להם, ונעשה בתיאום עם המשטרה ועם קציני הבטחון בנמלים. פורום המשתמשים בנמלים מסר, כי בנמלי חיפה ואשדוד עוגנות כיום 71 אוניות. 20 בנמלים ו-51 מחוץ להם וכי עיצומי העובדים גורמים נזק כבד לייבואנים ולייצואנים.
