

שר החוץ פרס אישר אתמול כי ביום שישי הוא אמור להיפגש עם יאסר ערפאת. המפגש ייערך בכינוס אירופי, שיתקיים באי מיורקה שבספרד.

פרס ציין שהוזמן לוועידה, שבה יהיה נוכח גם נשיא מצרים חוסני מובארק, וכי זו הפעם השנייה שהוזמן לוועידה זו שר חוץ של ישראל. פרס הדגיש כי אין מתוכנן שום משא ומתן בינו ובין ערפאת, וכי לא תוכננה פגישה בארבע עיניים שבה יתנהל משא ומתן כלשהו, אך מאחר שיו"ר הרשות הפלשתינית יאסר ערפאת ישהה אף הוא בוועידה, צפויה להתקיים פגישה בין השניים. פרס אמר שהוא מכין תוכנית מדינית חדשה, ובה הכרה במדינה פלשתינית.


