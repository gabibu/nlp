

ארה"ב מתחה אתמול ביקורת על הריסת ארבעת הבתים במזרח ירושלים ואמרה כי זו היתה "פעולה פרובוקטיבית מאוד", ודרשה מישראל להסיג את כוחותיה משטחי A.

"אנחנו מוטרדים מאוד מהדיווחים כי ישראל הרסה מספר בתים פלשתיניים במזרח ירושלים", אמר ריצ'רד באוצ'ר, דובר משרד החוץ האמריקני.

"הריסות אלה הן פעולות פרובוקטיביות מאוד, הפוגעות באמון בין שני הצדדים, ועלולות רק להקשות על הניסיונות להשיב את השקט ולהתקדם ביישום המלצות דוח מיטשל", הוסיף באוצ'ר.

"חייב להיות סוף להרס הבתים והרכוש הפלשתיניים ולחדירות לשטחים הפלשתיניים", הדגיש באוצ'ר.

עם זאת ציין הדובר כי "תחילת הנסיגה מבית לחם ומבית ג'אלה היא צעד חיובי, ואנחנו ממשיכים לקרוא לישראלים להמשיך בתהליך הנסיגה".


