

בשכונות שועפאת ובית חנינה הרסו אתמול עובדי עיריית ירושלים שבעה מבנים בלתי חוקיים שבנו ערבים. מדובר במבנים שנבנו בתוך מתחם שכונת רמת שלמה. בחודשים האחרונים הרסה עיריית ירושלים כשלושים מבנים בלתי חוקיים שבנו ערבים. ההערכה היא שבמזרח העיר ובצפונה יש אלפי מבנים כאלה.

מעיריית ירושלים נמסר כי המחלקה לפיקוח על הבנייה שבעיריית ירושלים תפעל לאכיפת חוק הבנייה בכל רחבי העיר, גם בצד הערבי וגם בצד היהודי.

חוג הפרופסורים לחוסן מדיני וכלכלי פנה לשר לבטחון פנים, ודרש לפעול בתקיפות ובדחיפות במטרה למנוע בנייה בלתי חוקית המתוכננת לשבוע זה, והמיועדת לבטל הריסה שביצעו שלטונות החוק בשכונות ערביות.

החוג תבע חקירה משטרתית נגד "הוועד נגד הריסת בתים", ונגד הגורמים המממנים את פעילותו. את הודעת החוג העביר אלינו ד"ר רון בריימן, יו"ר חוג הפרופסורים.

