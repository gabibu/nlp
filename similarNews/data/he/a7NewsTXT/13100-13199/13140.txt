

יותר משליש מהכבאים, שהשתתפו במבצעי ההצלה והחיפושים במגדלי התאומים בניו יורק, מדווחים על שיעולים מתמשכים ומרגיזים, נמסר ביום שלישי בדיווחי תקשורת.

העיתונים מכנים את השיעול בשם "שיעול מרכז הסחר העולמי", וסובלים ממנו כ-4000 מתוך 11,000 הכבאים שעבדו במשמרות ב"גראונד זירו" לאחר הפיגועים של ה-11 בספטמבר.

אגף הכבאות בעיריית ניו יורק הורה לכל הכבאים לעבור בדיקות רפואיות, כדי לברר אם הפגיעה בדרכי הנשימה היא לטווח ארוך. האגף גם חילק 4000 משאפים נגד השיעול, הנמשך זה שישה שבועות מאז הפיגועים.

