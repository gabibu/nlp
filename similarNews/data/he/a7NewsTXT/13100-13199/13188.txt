

תושבי גוש קטיף הפגינה אחה"צ בגוש קטיף במחאה על בניית גשר מור שיהווה סכנה למתיישבי החבל. מכוניות רבות יצאו מצומת נצר חזני אל מחסום כיסופים, שם התקיים כינוס גדול עם ראש המועצה אהר'לה צור.

דוברת גוש קטיף דבורה רוזן מסרה לכתבנו כי בכנס במעבר כיסופים החליטו תושבי גוש קטיף שלא לנסוע על הגשר שצה"ל מקים בצומת הגוש, עד שתיבחן מחדש ההצעה של מועצה איזורית חוף עזה.

דבורה הוסיפה כי בעקבות לחץ פלשתיני-אמריקאי, נתבקש צה"ל ליצור מצב בו תהא הקלה בתנועה הפלשתינאית (בין עזה לחאן יונס).

לדבריה, "הגשר המוצע הינו גשר מתכת בעל משקל מוגבל אשר אינו ממוגן. מהירות התנועה בו מוגבלת ואינו במיקוו הרצוי. ביצועו- ירצה את הפלשתינים בלבד ויגדיל את הסכנה לתושבי החבל, הן בהפעלת מטעני תופת מתחת לגשר והן בירי עקב גובהו מעל השטח".
