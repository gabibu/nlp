

שופטי בית משפט השלום בירושלים אמנון כהן, אורית אפעל-גבאי ואריה רומנוב, החליטו אתמול לקבל את בקשתו של אבישי רביב, באמצעות בא כוחו, ולדחות את מתן תשובת הנאשם לאישומים כלפיו עד לחודש אפריל 02'.

ההחלטה התקבלה בניגוד לעמדת המדינה, אשר התנגדה לדחייה נוספת בקיום המשפט ולאחר שהנאשם ובאי כוחו ביקשו כבר פעמים אחדות לדחות את תחילת משפטו, ונענו בחיוב, כדי לאפשר להם להתכונן למשפט. החלטת בית המשפט ניתנה כדי לאפשר לנאשם ולסניגוריו להשלים את ההליכים המוקדמים למשפט.

המשפט אמור היה להיפתח ביום ראשון, 4 בנובמבר, יום השנה לרצח רבין, בתאריך הלועזי, מועד שעורר ביקורת בציבור. רביב מואשם בכך שידע על תכנון הרצח, ולא מנע אותו.


