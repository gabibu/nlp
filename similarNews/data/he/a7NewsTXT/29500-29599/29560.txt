

שלטונות אוקראינה הודיעו בשבת כי ההבזק שנראה על ידי טייס אל על וטייס רוסי בשמי אוקראינה לא היה הבזק של טיל, אלא ככל הנראה הבזק שיצר מטאור עם כניסתו לאטמוספרה.

"מומחי סוכנות החלל האוקראינית הגיעו למסקנה כי מדובר ככל הנראה, בתופעת האור הנובע מכניסתו לאטמוספירה של מטאור", אמר ראש לשכת העתונות של משרד ההגנה האוקראיני.

"הזוהר שראו אנשי הצוותים אינו קשור כלל לירי טילים", אמר הדובר. "כוחות צבא אוקראינה אינם קשורים כלל לעניין. בררנו את מיקום כל הטילים (האוקראינים), ואני יכול לומר לכם שאף אחד מהם אינו חסר", הטעים הדובר.
