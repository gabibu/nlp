

הטלויזיה הרשמית של הרשות הפלשתינית הקרינה בימים האחרונים סרטונים ובהם מסר ברור נגד ארה"ב. כתבתנו חני לוז מוסרת כי בסרט שנמשך כשעה נראה ילד מג'נין דוחה חבילת מזון מ'הסוכנות האמריקאית לפיתוח' (USAID). נציין כי בארה"ב חוגגים היום את יום העצמאות.

מארגון "מבט לתקשורת הפלסטינית" נמסר כי בכלי התקשורת של הרש"פ הוצגה הפגנה נגד ארה"ב תוך התמקדות בשלט בו נראה שמו של נשיא ארה"ב בוש נוטף דם ולידו סמל הגולגולת ועצמות. בסרטון הוצגו גם כן דגלי ארה"ב וישראל כאשר הם עולים באש.
