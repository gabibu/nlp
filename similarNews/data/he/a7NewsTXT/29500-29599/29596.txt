

שני מחבלים פלשתינים נלכדו היום בבוקר בעת שהיו בדרכם לפיגוע בישוב אלי סיני בצפון רצועת עזה.
לכוחות צה"ל לא היו נפגעים באירוע.

נמסר כי בשעה 6 בבוקר לערך, נצפו דמויות חשודות, דרומית לישוב אלי סיני . כוחות צה"ל ירו לעבר הדמויות והחלו במרדף. לאחר שעה קלה הקיפו כוחות צה"ל פרדס בו היו המחבלים.

לאחר זמן קצר הסגירו עצמם המחבלים לידי כוחות צה"ל והועברו לחקירה.

על גופם של שני המחבלים נמצאו רובה קלצ'ניקוב , אפודים ומדים של המשטרה הפלשתינית.


