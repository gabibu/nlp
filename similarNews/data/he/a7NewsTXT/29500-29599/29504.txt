

דודו של המחבל שביצע את הפיגוע בבית הכנסת באי ג'רבה שבתוניסיה, בו נרצחו 21 אנשים, יעמוד למשפט בשבוע הבא באשמת הסתרת מידע ומתן סיוע לפיגוע ההתאבדות. נזכיר כי ארגונו של בן לאדן "אל קאעידה" קיבל עליו את האחריות לפיגוע.

מקורות בבית המשפט מסרו שבלגאסם יופיע בפני בית דין פלילי ביום חמישי הבא, ויתבקש לענות על אשמת הסתרת מידע אודות ההכנות לפיגוע ושותפות ב"פיגוע טרור". מקורות בבית המשפט ועורכי הדין גילו שניזאר התגורר עם דודו בלגאסם בדירתו בג'רבה. משפחתו של ניזאר מתגוררת בצרפת, ואביו מועסק כפועל בעיר ליון.
