

נשיא עיראק סדאם חוסיין אומר כי כוחה הצבאי של ארה"ב הולך ופוחת. "חולשתה הצבאית של אמריקה ברורה עכשיו, והיא תיחלש עוד יותר בעוד שנתיים, חמש, 15 או 20 שנה", אמר סדאם שדבריו צוטטו ע"י סוכנות הידיעות העיראקית הרשמית עינ"א.

דבריו של סדאם, שנאמרו לסגן ראש ממשלת הודו המבקר בעיראק, נאמרו במקביל לדיווחים חדשים לפיהם ארה"ב מתכוננת למלחמה נגד עיראק. העיתון "ניו יורק טיימס דיווח ביום שישי, כי הפנטגון מכין תוכניות לפלישה לעיראק באמצעות כוחות מהאוויר, הים והיבשה וכי התוכניות נמצאות בשלב מתקדם, אם כי ההתקפה לא תתבצע בזמן הקרוב.
