

סוכנות הידיעות של אוקראינה דווחה בצהריים (ו') כי גם טייס של חברת "אורל איירליינס" דיווח אמש על הבזק בשמי מזרח המדינה, סמוך לדיווח שמסר טייס "אל-על".

ראש שירותי הביטחון האוקראיני, הגנרל ראדצ'נקו, הכחיש הבוקר בפני השר לביטחון הפנים עוזי לנדאו שטיל שוגר לעבר המטוס. עם זאת אמר ראדצ'נקו כי בדיקת הנושא נמשכת. השר לנדאו, העושה כעת בקייב במסגרת של ביקור עבודה, נועד עם הגנרל ראדצנ'קו ודן עמו גם בשיתוף פעולה בין רשויות החוק של שתי המדינות בענייני אכיפת החוקים נגד סחר בנשים, פשע מאורגן והלבנת הון.

גם דובר משרד ההגנה האוקאיני בקייב, קוסטנטין קיוורנקו, אמר כי "לא היה ירי של טילים בימים האחרונים בשטח אוקראינה". באוקראינה טוענים כי מאז הופל המטוס "סיביריאן איירליינס" בי"ז בתשרי תשס"ב (4 באוקטובר 2001), הוקפאו כל ניסויי הטילים בארצו.

ישראל מעוניינת לבדוק באמצעות לווייני ריגול את הדיווח של הטייס. הטייס בטיסה מתל אביב למוסקווה דיווח הלילה למגדל הפיקוח בבילורוס כי הבחין בהבזק גדול שאותו זיהה כפיצוץ גדול של טיל.

סמוך לשעה 23:00 בלילה עבר המטוס בגובה של 150 מייל מעל פטרובסק. קברניט המטוס הבחין בהבזק גדול מצד ימין של המטוס במרחק שאותו העריך בכמה עשרות מיילים.

מחברת אל על נמסר כי ההבזק היה במרחק של עשרות קילומטרים מהמטוס ולא נשקפה כל סכנה לו ולנוסעיו. כמו כן, גם בשעה זו טרם ברור מה היה אותו הבזק, בו הבחין קברניט המטוס.

המשנה למנכ"ל אל-על, יצחק אמיתי אמר כי המקרה נחקר כעת הן בישראל והן ברוסיה והשלטונות הרוסיים לא מסרו עד כה דבר על מקור ההבזק. לדבריו, המטוס שייט בנתיב הטיסה בינלאומי ולא עבר מעל איזור אימונים של הצבא הרוסי. אמיתי אמר עוד כי בשעות הלילה קשה מאד להבחין במרחק המדויק.

בתחילת אוקטובר 2001 התרסק בים השחור מטוס חברת התעופה הסיבירית שהמריא מתל-אביב לנובוסיבירסק. חקירה העלתה כי המטוס יורט בטעות במהלך תרגיל מערך הנ"מ של צבא אוקראינה. על המטוס היו 66 נוסעים ו-12 אנשי צוות.
