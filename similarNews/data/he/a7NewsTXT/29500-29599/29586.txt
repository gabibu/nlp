

חאג'י עבדול-קאדיר, סגן נשיא אפגניסטן שנרצח בשבת, היה אחד האנשים החזקים ביותר באפגינסטן.
הרוצחים, שניים או שלושה גברים, המתינו לעבדול-קאדיר לפני בניין המשרד לעבודות ציבוריות כשהם מסתתרים תחת עץ. לאחר שהרגו את סגן הנשיא ונהגו, הם הצליחו להימלט במכונית שהמתינה להם.

חאג'י עבדול-קאדיר הוא השר השני בממשלת אפגניסטן שנרצח מאז נפילת הטליבאן. בפברואר נרצח השר לתעופה אזרחית עבדול רחמאן בנמל התעופה של קאבול. חאג'י עבדול-קאדיר ייטמן בשעה 10:00 (לפי השעון המקומי) בקבר משפחתו בג'לאלאבאד. הממשלה הודיעה כי יום שלישי יהיה יום אבל לאומי.

(עתי"ם-איי.אף.פי)

