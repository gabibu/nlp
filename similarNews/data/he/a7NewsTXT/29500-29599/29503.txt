

יו"ר מפלגת העבודה ושר הביטחון בנימין בן-אליעזר אמר במרכז מפלגת העבודה בבית ברל כי בשל חוסר היציבות הממשלה בכלכלה, יש סיכוי כי הממשלה תיפול בימים הקרובים. בן אליעזר שב והציע לקיים את ההתמודדות על ראשות המפלגה, בינו לבין ח"כ חיים רמון, מוקדם ככל האפשר.

בן-אליעזר תקף שוב את מתנגדיו במפלגה ואמר כי רמון זורע 'דה מורליזציה' במפלגה. "במקום לצאת ולהרים ראש, צומח אצלנו דור של פרשנים ששואל מדוע המפלגה לא הולכת לבית קברות. יש לי חדשות בשבילם, לא המפלגה הולכת לבית קברות, אולי הם הולכים", אמר במרכז המפלגה בבית ברל.
