

הרב הראשי לישראל, הרב ישראל מאיר לאו, קרא אתמול לרבני ישראל לגלות מעורבות בחיי החברה בישראל נוכח מצוקותיה. כך נכתב הבוקר באתר "הצופה".

''אתם יכולים, רשאים וחייבים לעשות כן'', אמר הרב לאו בכינוס של רבני ישראל המתקיים בניר עציון.
''אתם שומעים על אנשים חולים המרותקים למיטתם, גשו לבקרם, לעודדם. גם המובטלים, שנשבר מטה לחמם ומעמדם במשפחה מתרופף, ראויים לחיזוק, ובמיוחד כשהאבטלה בישראל גוררת גידול בהיקפי הגירושין'', אומר הרב.

