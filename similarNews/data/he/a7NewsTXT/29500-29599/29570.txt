

בני נוער בוגרי כיתות ט' ומעלה מכל רחבי הארץ יקימו מחר מאהל מחאה מול משכן הכנסת. בני הנוער, שיפגינו במשך שלושה ימים, דורשים "להוריד את כפפות המשי בלחימה בטרור, לגרש מחבלים, פעילי טרור ובני משפחותיהם באופן מידי, לפרק את הרשות הפלסטינית ולגרש את ערפאת".

בני נוער ייפגשו עם רבנים, אומנים, נבחרי ציבור ומשפחות שכולות. "אדמת ישראל רוויה בדם - אנא אל תחכו שהטרור ימשיך להכות בנו מוטלת עלינו חובה מוסרית לצאת ולהשפיע", קוראים מארגני המחאה מהיישוב מעלה לבונה.
