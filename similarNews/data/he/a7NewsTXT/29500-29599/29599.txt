

ראש הממשלה אריאל שרון נפרד היום בפתח ישיבת הממשלה במילים חמות מהרמטכ"ל רב אלוף שאול מופז שיסיים ביום ג' 36 שנות שרות בצה"ל. "אנו נפרדים היום מהרמטכ"ל, רב אלוף שאול מופז, שכיהן כרמטכ"ל ב-4 השנים האחרונות שהיו שנים קשות, בעיקר השנתיים האחרונות".

שרון הוסיף, כי הוא משוכנע כי הממשלה מאוחדת בעמדתה כי הרמטכ"ל עשה בתקופה זו מאמץ אדיר כדי להיאבק בטרור "אני חושב שיש לנו הצלחות גדולות ויש לנו עדיין בעיות מורכבות מאוד בנושא זה, אבל אני רוצה להגיד לך שאול, שהיתה לנו הרגשה שיש לנו על מי לסמוך".

שרון סיכם את ברכתו הקצרה באיחולי הצלחה לרמטכ"ל בדרכו בעתיד.


