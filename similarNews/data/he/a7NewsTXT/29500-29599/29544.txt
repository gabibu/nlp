

בעקבות כתבה ביקורתית ששידרה רשת BBC על מדיניות סין כלפי תנועת פאלון-גונג משעה סין מזה ארבעה ימים את שידורי הרשת בשטחה.

"ביום שני הופסקו שידורינו המקודדים דרך הלוויין סינוסאט 1 בידי שלטונות סין. לא נמסרה סיבה רשמית לכך, אבל אנו מבינים שהייתה אי-שביעות רצון מתוכן מהדורת החדשות ומההתייחסות לתנועה הדתית פאלון-גונג. מאז 1999פעילות התנועה אסורה בסין.", אמרה דוברת ה BBC. "אנו מנהלים מגעים עם השלטונות הסיניים, ומנסים להבהיר את העניין", הוסיפה. את השידור דרך לוויין ה"סינוסאט 1" קולטים רוב תושבי החוץ בסין, והוא מוקרן ל-60,000 מכשירי טלוויזיה בחדרי בתי המלון המהודרים בסין.

