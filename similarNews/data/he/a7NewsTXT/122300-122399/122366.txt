

בעקבות תוכנית ההתנתקות מודאגים במועצת אשכול מפני ירי וחדירת מחבלים. "אני לא אתפלא אם נהפוך לבשר תותחים, אבל אין לי ספק שצה"ל יעניק לנו את מירב ההגנה", אמר תושב כרם שלום.

אורי נעמתי, ראש מועצת אשכול, טוען כי תושבי המועצה לא מרגישים מאוימים, אך יש להיערך לכל אפשרות שיכולה להיווצר במקרה של הסלמה. נעמתי עתיד מחר להיפגש עם נציגים של פיקוד העורף, על מנת לסכם על כל האמצעים הנדרשים למושבים הקרובים לרצועה.

התושבים ביישובי המועצה אינם מוטרדים מהמצב החדש שנוצר, למרות שכבר ספגו 75 רקטות מאז שיגור הקאסאמים לשטחי ישראל. "ייתכן שארגוני הטרור ינצלו את קירבתם למועצה", אומר תושב כרם שלום. "אני לא אתפלא אם נהפוך לבשר תותחים, אבל אין לי ספק שצה"ל יעניק לנו את מירב ההגנה".
