

בניין מגורים בן ארבע קומות התמוטט בעיר ההודית בומבי היום בבוקר. 11 אנשים נהרגו ולפחות 25 נוספים נלכדו מתחת להריסות.


כוחות ההצלה ההודיים הצליחו לחלץ מבין הריסות בניין המגורים שברובע נגפאדה בעיר בומבי 47 ניצולים אך בין 25 ל-30 אנשים נוספים לכודים מתחתיהן וטרם נמצאו. לפי דיווחי הטלוויזיה המקומית, קלושים הסיכויים לאתר ניצולים נוספים. מבין ההריסות חולצו גם 11 גופות של אנשים שנספו בהתמוטטות.

לדברי אחד מן השוטרים המקומיים, קצב החילוץ איטי בשל העובדה שהרחוב בו התמוטט הבניין צר מאוד וקהל רב התגודד בו.
