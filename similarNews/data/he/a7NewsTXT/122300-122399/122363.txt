

עיתונאית לשעבר מן הדיילי אקספרס נאמה בכנס של קרן הרמדאן המוסלמית שנערך במנצ'סטר, אנגליה והסיתה בצורה חריפה ביותר נגד מדינת ישראל.

בכנס מוסלמי שהתקיים מטעם קרן הרמדאן במנצ'סטר בו נכחו גם ארבעה יהודים מארגונים שונים, נאמה חברת ארגון רספקט הפרו-פלשתיני ועיתונאית של הדיילי אקספרס לשעבר איבון רידלי, שנחטפה על ידי ארגון הטאליבן באפגניסטן והתאסלמה.

בנאומה תיארה רידלי את ישראל כדוחה והדוגמא שמצאה על מנת להמחיש מהו טרוריסט היתה חייל ישראלי המכוון את רובהו בגבה של אם לילד פלשתיני.

רידלי אף קראה לקהל להפסיק לקנות בחנויות ציוניות והוסיפה ש"כל פעם שקונים מוצר ישראלי אתם יורים כדורים לגביהם של ילדים פלשתינאים". ההתבטאות שלה זכתה למחיאות כפיים מן הקהל שמנה כ-2,500 אנשים.
