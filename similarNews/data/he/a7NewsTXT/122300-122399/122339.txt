

הרב דב ליאור, יו"ר ועד רבני יש"ע ורבה של קרית ארבע, יצא לפני כחצי שעה מהמצודה הבריטית שבשא-נור, יחד עם ספר התורה. הרב ליאור נכנס למחולה עם ספר התורה, ויחד עמו אנשי ציבור וחברי כנסת, כפנחס וולרשטיין, אריה אלדד, אליקים העצני, וח"כ ניסים זאב. עם צאתו מהמחולה בקרקע, אמר הרב ליאור שהוא משבח את הצעירים שנאבקו באופן מכובד ונחוש למען ארץ ישראל ואמר שיש להמשיך ברוח זו, ויש עוד הרבה מה לעשות. הוא ציין שגם החיילים נהגו בדרך כלל בסדר, אם כי הוא היה מצפה שרבים מהם יאמרו שאינם מסוגלים לבצע פקודה כזו.

קודם לכן בגג המצודה, אמר הרב ליאור בתשובה לשאלת כתב, כי סיום עקירת יישובי צפון השומרון, לא מראה על כישלון הציונות הדתית, אלא על כשלון הציונות החילונית, שללא ערכים אמיתיים של תורה דורסים ערכים אחרים, ואפילו ערכי אנוש ומוסר. הרב ליאור הוסיף כי הציבור הציוני דתי יתאחד ויתחשל מהמאבק וימשיך ברוח גדולה זו להאיר את אור התורה.
