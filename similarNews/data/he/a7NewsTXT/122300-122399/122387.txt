

נציגי ארגוני המורים נועדו אמש עם אנשי משרד החינוך ומשרד האוצר על מנת להגיע להסכם שימנע את השבתת מערכת החינוך ביום הראשון ללימודים האמורה להיפתח בעוד קצת יותר משבוע.

על פי ההסכם המתגבש בין ארגוני המורים למשרדי הממשלה יוחזרו לעבודתם כ-1,000 מורים שפוטרו בחודש מאי האחרון וכ-2,000 מהם יפרשו מרצון בתנאים משופרים. כל זאת בתמורה להבטחת המורים כי לא ישבתו גם במקומות בהם ייושם דו"ח דוברת באופן חלקי.


