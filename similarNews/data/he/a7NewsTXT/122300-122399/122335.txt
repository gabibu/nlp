

"ר פורום המשפטנים למען ארץ ישראל, עו"ד יצחק מירון, מזהיר ממצוקת דיור קשה של מרבית המגורשים. לדבריו, לכאלף משפחות מתיישבים אין פתרונות דיור ובעוד כשבועיים לא יהיה להם לאן ללכת.

על-פי נתונים שהציג, הממשלה היתה צריכה להזמין 2,500 חדרים במלונות, אך הזמינה רק כאלף חדרים. לאור זאת, נוצרו מצבים, בהם מתנחלים שהופנו למלונות מסויימים הגיעו אליהם ואז התברר להם, כי אין מספיק חדרים. כך דווח ב"גלובס".

עו"ד מירון הבהיר, כי כרגע חסרים 600 חדרים במלונות. לדבריו, כמה קבוצות מפונים דאגו לעצמן וחסכו לממשלה את הפתרונות הזמניים עבורם - ביניהן קבוצות שפונו מנצרים, קטיף נצר חזני, תל קטיפה, גן אור ועצמונה.
הוא ציין, כי המתנחלים שהחליטו לעבור לאוהלים, עשו זאת, רק לאחר שהתברר להם שפתרונות הממשלה לא היו מספיק טובים, או משום שהתברר, כי הקראווילות עדיין אינן מתאימות למגורים.
