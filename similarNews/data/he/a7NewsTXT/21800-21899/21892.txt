

הכנסת קיבלה אתמול את הצעת החוק האוסרת יציאת חברי כנסת למדינות אויב.

הכנסת בקריאה שניה ושלישית קיבלה את הצעת החוק האוסרת יציאת חברי כנסת למדינות אויב.
ההצעה קובעת כי חבר כנסת יוכל לנסוע למדינת אויב רק באישור מיוחד משר הפנים או מראש הממשלה. 53 חברי כנסת תמכו בהצעת החוק ו- 35 התנגדו.

בתגובה על כך אמר ח"כ יוסי שריד כי זהו "חוק דרקוני הפוגע במעמד חברי כנסת. אינני רואה את עצמי מבקש את רשותו של רה"מ לנסוע למשל לסעודיה".

גם חוק ההסתה (החוק הממשלתי מטעמו של שר המשפטים מאיר שטרית) עבר אתמול במליאת הכנסת בקריאה ראשונה. בעד החוק הצביעו 43 ונגד החוק הצביעו 16.

על פי החוק, הסתה לאלימות ולטרור תהיה עבירה פלילית, שדינה 5 שנות מאסר, וזאת במקרים שבהם ישנה אפשרות סבירה שההסתה תביא לאלימות או טרור.

כמו כן מוצע לקבוע איסור פלילי לאחזקת פרסום המסית לאלימות או טרור שדינו שנת מאסר אחת.
את הידיעה הביא כתבנו בכנסת חגי סרי.


