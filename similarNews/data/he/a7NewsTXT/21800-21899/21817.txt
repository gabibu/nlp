

משטרת מחוז תל-אביב תירגלה היום בצהריים השתלטות על אוטובוס שנחטף על-ידי מספר מחבלים. התרגיל נקרא בשם "שעון עצר".

בתרגיל השתתפו כוחות משטרה גדולים, חיילי מג"ב ושוטרים מיחידת החבלה ובמהלכו פוצצו פצצות דמה, נשמעו קולות נפץ והופעלו סירנות.

ניצב משנה מוטי אקסול, מפקד מרחב איילון אמר בסיום התרגיל, כי המציאות מספקת לנו תרחישים רבים מסוג זה וככל שהמשטרה מטפלת ביותר מקרים, כך היא הופכת מנוסה ומקצועית יותר.




