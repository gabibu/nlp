

משרד התיירות יוצא במבצע מיוחד להחזרת תיירות הפנים בירושלים. מנהל האגף לעידוד תיירות פנים במשרד התיירות, אלעזר הוד, הודיע לסוכני ומארגני תיירות הפנים בארץ, כי משרד התיירות יממן אוטובוס ומורה דרך לקבוצה של 35 איש ומעלה, אשר יארגנו סיורים לירושלים. כמו כן יעמיד המשרד מדריכים לסיורים בעיר.

מנכ"ל משרד התיירות החדש, אהרון דומב, אמר כי ירושלים מהווה את העוגן התיירותי החשוב ביותר במדינת ישראל, והנזק שנגרם לה בעקבות האירועים הבטחוניים גדול. משרד התיירות רואה חשיבות לאומית בעידוד התיירות לירושלים וקורא לתושבי ישראל לבוא ולטייל באתריה ולהפגין בה נוכחות.
