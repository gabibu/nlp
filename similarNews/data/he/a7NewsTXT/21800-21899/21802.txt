

עיתונאי-צלם איטלקי רפאל צ'יריאלו, איש ערוץ הטלוויזיה האיטלקי TV7, שנפצע קשה היום בבוקר מירי שנפתח מטנק ישראלי, מת מפצעיו, מסרו מקורות רפואיים ברמאללה.

צ'יריאלו הוא העיתונאי הראשון שנהרג מאז פרצה האינתיפאדה, בספטמבר 2000.

על פי הודעת בית החולים, נפגע צ'יריאלו משישה קליעים בחזה, בקיבה, במעיים ובאחת מכליותיו.

עוד נמסר כי צ'יריאלו מת עוד לפני שהגיע לחדר הניתוח בבית החולים ברמאללה, כיוון שאמבולנסים לא הצליחו להתקרב לזירת האירוע.


