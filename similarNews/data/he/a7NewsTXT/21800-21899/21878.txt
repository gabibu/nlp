

קטנים הסיכויים שהרב בני אלון אמנם ימשוך את מכתב ההתפטרות שלו מהממשלה.

מסיעות תקומה וישראל ביתנו נמסר לכתבנו שאין להם כל כוונה לדון מחדש בסוגיית הפרשיה מהממשלה, ומבחינתן אין עוד דרך חזרה.

בלילה התכנסה הנהגת מולדת, לפי בקשתו של הרב בני אלון, והסמיכה אותו לנסות לשכנע את שותפיו לסיעה לבטל את הכוונה לפרוש מהממשלה.

פלמ"ח זאבי, בנו של רחבעם זאבי, מתח הבוקר ביקורת נוקבת על מהלכיו של הרב אלון והאשים אותו בבגידה בחבריו למולדת. זאבי אמר כי לאחר שהתקבלה החלטת סיעה לפרוש מהממשלה, אסור לאלון לפעול באופן שונה.

בשעה זו אמורים הרב אלון ואביגדור ליברמן להיפגש עם נשיא המדינה, לפי בקשתו. הנשיא קצב ינסה לשכנעם להישאר בממשלה.

גם המפד"ל מותחת ביקורת נוקבת על הרב אלון. היא מייחסת לו צביעות, צדקנות מזויפת ואידיאולוגיה בגרוש.



