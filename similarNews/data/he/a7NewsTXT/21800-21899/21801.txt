

במסגרת סיור שגרתי בגזרת אילת זיהו לפנות בוקר ספינות חיל הים סירת גומי חשודה דרומית לאילת.

ספינות חיל הים ניגשו לעבר המטרה החשודה, ולאחר בדיקה ראשונית שבמסגרתה נתגלו שקיות חשודות על גבי כלי השיט, הוחלט להביאם לבדיקה בחוף.

למרות ניסיונות התחמקות של מפעילי סירת הגומי , עצרו אותם לוחמי חיל הים, והביאו אותם לנמל אילת להמשך חקירה בידי משטרת ישראל.

את הידיעה העביר דובר צה"ל.

עוד מסר הדובר, כי חיל הים פועל וימשיך לפעול למניעת חדירת גורמים עויינים לגבולות הארץ , ולמניעת נסיונות הברחה ארצה.
