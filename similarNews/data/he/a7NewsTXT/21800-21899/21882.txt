

ממשלת פרו הודיעה אתמול כי 7,000 שוטרים יוקצו למשימת אבטחת נשיא ארה"ב ג'ורג' וו. בוש, בעת ביקור הבזק שלו בלימה, שייערך לקראת סוף מארס.

בוש אמור להגיע ללימה במסגרת ביקורו הראשון כנשיא בדרום אמריקה ב-23 במארס, ולצאת ב-24 בחודש לאל סלבאדור.

ממשלתו של הנשיא אלחנדרו טולדו, שנבחר בחודש יולי שעבר לאחר מסע בחירות שהתבסס על מיגור העוני במדינה, בה 54 אחוזים מהתושבים חיים על תקציב של 1.25 דולר ביום, מתכוננת להעלות לדיון עם נשיא ארה"ב את נושאי הסחר החופשי, המלחמה בטרור והמאבק בתעשיית והברחת הסמים.

בוש יגיע ללימה לאחר שישתתף בפסגת הפיתוח שתתקיים במונטרי, מכסיקו.
