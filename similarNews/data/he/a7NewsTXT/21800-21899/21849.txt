

המנהיג הרוחני של ארגון החמאס, שייח' אחמד יאסין, ביקש תרומות מהסטודנטים המצרים המפגינים באלכסנדריה כדי לאפשר לארגונו לרכוש נשק.

אחד ממארגני ההפגנה, הסטודנט אחמד עומר, סיפר לעיתונאים כי "שייח' יאסין, שהתקשר אלינו בטלפון, וביקש מאיתנו למסור תרומות כדי שהעם הפלשתיני יוכל לרכוש נשק למאבק נגד הכיבוש הישראלי".

היום נמשכו בכל רחבי מצרים הפגנות סטודנטים נגד ישראל ונגד ארה"ב, שהגדולה מהן נערכה באלכסנדריה בהשתתפות של כ-8000 סטודנטים. הסטודנטים המפגינים שרפו את דגלי ישראל וארה"ב ובובות של שרון ובוש, וקראו "הלאה דיק צ'ייני!" "היהודים הם אויבי אללה" ו"הפיתרון הוא ג'יהאד".
