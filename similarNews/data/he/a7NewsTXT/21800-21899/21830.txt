

דובר צה"ל מתיר לפרסום כי קצין צה"ל גיל בדיחי מהיישוב נטף נהרג הבוקר בפעילות ברמאללה. הודעה נמסרה למשפחתו.

גיל בדיחי הי"ד נפגע בראשו מכדור בודד של צלף פלשתיני שכוון אליו בעת שנסע בטנק עליו פיקד. חובשי צה"ל ומגן דוד אדום הצליחו לייצב את מצבו ולהעבירו במצב אנוש אל בית החולים הדסה עין כרם. ואולם לאחר כשעתיים נפטר.

בתוך כך ממשיכים כוחותינו בפעילות הצבאית ביש"ע, בעיקר ברמאללה.

הערבים מדווחים כי סגנו של מפקד כוח 17 ברמאללה פואד אעדילי נהרג בחילופי אש עם כוח צה"ל במרכז העיר. מקורות ישראלים אומרים כי הוא היה מעורב בפיגועים רבים שגרמו להרג של כ-15 ישראלים. הערבים מדווחים על שלושה הרוגים נוספים.

בפעולה ברמאללה נפגעו גם שני עיתונאים זרים - איטלקי וצרפתי. צלם הטלוויזיה האיטלקית נהרג הבוקר בעיר. בצהריים נפצע כתב צרפתי קל עד בינוני מירי ברגלו. צה"ל הביע צער על שתי
התקריות ומסר כי הן ייחקרו עד תום. דובר צה"ל הדגיש כי כתבים הנכנסים למוקדי לחימה מסכנים עצמם ביודעין, בייחוד כאשר הדבר נעשה ללא תיאום מוקדם מול צה"ל.
