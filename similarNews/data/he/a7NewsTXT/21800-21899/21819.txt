

יותר מ-40 אלף אפגנים יצאו את איראן בדרכם לאפגניסטן מאז תחילת 2002, מספר המהווה עלייה משמעותית בהשוואה לאותה התקופה ב-2001, אמר היום נציב האו"ם למען הפליטים.

39,933 איש חצו את הגבול בדוחארון, ו-600 עברו את הגבול לאפגניסטן דרך מילאק, אמר דובר נציבות האו"ם מוחמד נורי.

שיעור זה של "חזרה מרצון" מהווה עלייה של יותר מ-30 אחוזים בהשוואה לאותה תקופה בשנה שעברה, אמר נורי, שציין כי במהלך כל שנת 2001 חצו את הגבול מאיראן לאפגניסטן 140,000 אפגנים.

בין השבים בשבועות האחרונים 90 אחוזים גברים, ו-10 אחוזים נשים וילדים.

על פי דיווחים מטהראן, יותר מ-2 מיליון אפגנים חיים באיראן.

ממשלת איראן, בסיוע נציבות האו"ם למען הפליטים, הקימה "מרכזי חזרה" שם אמורים המועמדים לשיבה למולדת להירשם. המרכזים פועלים ב-שמונה ערים ברחבי אירן.


