

משטרת ירושלים חקרה היום את שייח' מוחמד ג'מל, סגן מנהל המסגדים בהר הבית, בחשד שבדרשה שנשא ביום ו' האחרון היו גם דברי הסתה נגד מדינת ישראל.

כתבת עתי"ם מוסרת, כי מוחמד ג'מל כבר נחקר בעבר במשטרת ירושלים. מדי יום שישי הוא נוהג לשאת דרשות במסגדים בהר הבית ומדי פעם נוהג, לדברי המשטרה, לשאת דברי הסתה קשים נגד מדינת ישראל ואזרחיה.

ממשטרת ירושלים נמסר כי בסיום חקירתו הוא ישוחרר והמשטרה תשקול את צעדיה בהמשך.
