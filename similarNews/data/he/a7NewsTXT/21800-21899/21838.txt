

לאור העומס הרב שנוצר לאחרונה לקבלת רשיון לנשיאת כלי נשק החליט שר הפנים אלי ישי על כמה צעדים להקלה על הציבור.

משרד הפנים פרסם הודעה ובו נאמר כי ניתן להוריד טפסים באמצעות אתר האינטרנט של המשרד בכתובת: www.pnim.gov.il וכן ניתן לקבל מידע באמצעות הטלפון: מספר: 02-6294777.

השר ישי הביע תקווה כי באופן זה יופחת הלחץ על הלשכות ומגישי הבקשות לא יאלצו להמתין זמן יקר בתורים.

משרד הפנים עוד הדגיש כי לאור העומס העצום הציבור המחזיק ברשיון ומקבל לביתו טפסים לחידוש הרשיון, מתבקש לבצע את חובות החידוש עם קבלת הטפסים ולא להמתין ליום האחרון.
