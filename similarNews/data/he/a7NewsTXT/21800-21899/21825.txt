

בטקס לציון 90 שנה להקמת ארגון "נשות הדסה" בארה"ב ובישראל שנערך בבית הנשיא בירושלים אמר הנשיא משה קצב כי "הפסקת הטרור אינה תלויה בסגן הנשיא ריצ'רד צ'ייני ובשליח האמריקני אנטוני זיני המגיעים לאזור, אלא באיש אחד ושמו יאסר ערפאת".

שגריר ארה"ב בישראל דן קרצר היה אופטימי יותר מהנשיא קצב ביחס לשליחותם של סגן הנשיא צ'ייני והגנרל זיני. הוא העריך, כי ביקורם של השניים עשוי לקדם את הפסקת האש, כפי שסוכמו בהבנות טנט ודו"ח מיטשל. "ארה"ב מציעה לשני הצדדים לשמור על ראש פתוח", אמר השגריר.
