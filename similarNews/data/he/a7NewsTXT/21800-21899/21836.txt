

ח"כ נחמה רונן עתרה לבג"צ בדרישה להורות לשר התקשורת ולמועצה הארצית לתכנון לחייב את חברות הטלפון הסלולריות להודיע לתושבים על הצבת אנטנה סלולרית בשכונתם.

כתב עתי"ם מוסר, כי בעבר היו חייבות החברות הסלולריות להודיע על הצבת אנטנה, אבל הסעיף המחייב זאת נמחק.

חברת הכנסת נחמה רונן טוענת כי "זכות האדם על גופו מקנה לו זכות להתגונן על פי הבנתו וידיעותיו מסכנה בריאותית הנשקפת לו, לדעתו. הויכוח אינו על הסכנה בקרינה אלא על זכות הציבור לדעת על קיום סכנה פוטנציאלית במקום מגוריו. זו פגיעה בחופש המידע והליכה לכיוון של הסתרת מידע שעד עתה היה גלוי לציבור".
