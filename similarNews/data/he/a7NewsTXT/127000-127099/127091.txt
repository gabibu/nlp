

הותר לפרסום כי בפעילות משותפת של השב"כ וצה"ל שהיתה בשבוע שעבר בכפר דהרייה בדרום חברון נתפס היתם בטאט בן 22 תושב המקום שהיה חבר בחולייה צבאית של החמאס.

הותר לפרסום כי בפעילות משותפת של השב"כ וצה"ל שהיתה בשבוע שעבר בכפר דהרייה בדרום חברון נתפס היתם בטאט בן 22 תושב המקום שהיה חבר בחולייה צבאית של החמאס.

חוליה זו ביצעה מספר פיגועים קשים בהם נהרגו 4 ישראלים.

בין הפיגועים שביצע: פיגוע הירי סמוך לפיקוד דרום בבאר שבע שהיה לפני כשלוש שנים, בו נרצחו שתי חיילות ועשרים וארבעה אזרחים נפצעו.

פיגוע הירי לעבר רכב ישראלי סמוך ליישוב שני דרומית לחברון בו נרצחו 2 אזרחים ישראלים והפיגוע שהיה לפני חודשיים בבאר שבע בו נפצעו קשה שני מאבטחים.

בצה"ל אומרים כי בטאט נמלט בעת ניסיון מעצרו לפני כשבועיים ומאז החל להתנהג כמבוקש כאשר הוא מסתתר בבית נטוש בדהריה.

(משה פריאל)
