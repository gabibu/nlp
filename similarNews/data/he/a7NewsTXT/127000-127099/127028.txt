

כשלושים מעקורי גוש קטיף בלבד הפגינו היום מול בית משרד ראש הממשלה בירושלים במחאה על מה שהגדירו כ"אוזלת היד המתמשכת במתן פתרון הוגן קהילתי ומתקבל על הדעת".

כשלושים מעקורי גוש קטיף בלבד הפגינו היום מול בית משרד ראש הממשלה בירושלים במחאה על מה שהגדירו כ"אוזלת היד המתמשכת במתן פתרון הוגן קהילתי ומתקבל על הדעת".

מזכ"ל מועצת יש"ע, אבנר שמעוני מסר הבוקר לכתבנו משה פריאל כי "אנחנו נמצאים כבר חודשיים מאז שגורשנו מגוש קטיף ועד היום ישנם מאות משפחות שנמצאות ללא פתרון בבתי מלון בבתי הארחה וכל מיני חסדים אחרים הגיע הזמן שמדינת ישראל תפשיל את השרוולים ובמקום לצאת בסיסמה שלכל פתרון יש מתיישב הגיע הזמן שלכל מתיישב יהיה פתרון ואנו רוצים את הפתרון הקהילתי לכל תושבי גוש קטיף ולא את הפתרון של ממשלת ישראל להפיץ אותנו ולפורר אותנו".

להאזנה לדיווח

בערב יום הכיפורים התפוצץ המו"מ בין הממשלה לבין קבלן בנין "מגדלי אייל" באשקלון, אליו היו אמורים לעבור עקורי כפר-דרום, השוהים מאז הגירוש במלון "פרדייז" בבאר-שבע.

כתבנו חגי הוברמן מוסר כי הממשלה לא היתה מוכנה לקבל את הדרישות הכספיות של הקבלן.

כעת מתנהל מו"מ על העברת עקורי כפר-דרום לבנין אחר באשקלון, בנין "קו רקיע", שיועד במקורו למתיישבי נצרים (שהחליטו ללכת למושב יבול, וחלקם נשארים באריאל). בבנין זה הדירות קטנות יותר, אולם הקבלן הסכים למען המשפחות הגדולות של כפר-דרום לחבר שתי דירות של 3 חדרים ו-4 חדרים, ולהפכם לדירה אחת בת 7 חדרים. כך תיפתר הבעיה למשפחות הגדולות. בבנים זה תנאי השכירות נוחים יותר מאשר בבנין "מגדלי אייל". בנוסף יהיו בבנין עצמו גם גני ילדים, מועדון ובית-כנסת למגורשי כפר-דרום.

תושבי מושב קטיף, השוהים מאז הגירוש בכפר-פינס, עשויים לעבור בשבועות הקרובים לאתר מגורים זמני ליד מושב נחושה שבצפון חבל לכיש.

כתבנו מוסר כי לאתר זה עשויים להצטרף גם תושבים מנוה-דקלים. מחרתיים, ביום ראשון, ייפגשו נציגי המתיישבים עם נציגי משרד ראש-הממשלה, לסכם את המעבר. מדובר בהקמת אתר קראוונים בשטח תוכנית ההרחבה של מושב נחושה, מושב ותיק של מושבי הפועל-המזרחי.
במקום יוקם אתר זמני, כאשר ישוב הקבע יוקם לא הרחק משם, בגוש היישובים האמור לקום בעוטף הר-חברון, ממזרח לחבל לכיש (מרשם, חרוב ואגוז). מדובר ב-45 משפחות מקטיף, ועוד כ-60 משפחות
מעקורי נוה-דקלים.

כתב ערוץ 7 מוסיף כי בתחילת השבוע יסוכם גם מעברם של מתיישבי עצמונה, השוהים עדיין במאהל "עיר האמונה" בנתיבות, לאתר הזמני. העקורים היו אמורים לעבור לקיבוץ שומריה בדרום חבל לכיש, אלא שהנושא עדיין לא נסגר. אם לא ייסגר המעבר לשומריה, ייתכן שגם תושבי עצמונה
יגיעו לאתר שיקום בנחושה. במקרה כזה יגיע מספר המשפחות המיועדות לנחושה ל-150, כמות המשפחות שמשרד ראש-הממשלה מעוניין בו לשם הקמת שכונת ההרחבה.
