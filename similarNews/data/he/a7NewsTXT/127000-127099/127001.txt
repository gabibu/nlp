

טיפול בנזלת אלרגית אפשרי גם ללא מרשם רופא  
סירופ "לורתרים" בטעם מתוק לכל המשפחה

עלייה של יותר מ-10% נרשמה בחודשים האחרונים ברכישות של לורתרים סירופ, של מפעל התרופות תרימה, היא מהווה חלופה גנרית ל"לורסטין סירופ" ול"לורטידין" הוותיקים. הסירופ בעל פעילות מהירה, אנטי-היסטמין שאינו מרדים. מספיקה נטילת תרופה פעם אחת ביום, כפית עד שתיים (בהתאם למשקל הגוף) על קיבה ריקה.

איתן בלומנטל, מנהל השיווק של חברת תרימה מסביר, כי "לורתרים סירופ היא תרופת OTC ומשמעות הדבר הוא שניתן להשיג אותה בכל בית מרקחת בארץ, ללא מרשם רופא. למרות זאת, חלק גדול מאלפי היחידות שנמכרו בישראל בחודשים הראשונים לשיווק "הלורתרים סירופ" היה על סמך מרשמים של רופאים.

נזלת אלרגית היא תופעה נפוצה אשר ממנה סובלים כ- 20% מהאוכלוסייה, בייחוד בחודשי האביב והסתיו ("עונות המעבר"). בין הגורמים העיקריים לנזלת האלרגית: פרחי בר שונים, קרדית אבק הבית, דשא, פרוות, עצי זית ואורן, מאכלים שונים ועוד. המדענים עורכים עדיין בכל העולם מחקרים בנושא אלרגיות, ומנסים למצוא את הסיבות המדויקות שגורמות להן. רופאים מגדירים, בדרך כלל, אלרגיה כמצב של רגישות חריגה של בן אדם מסוים לחומר אחד או יותר, שאולי לא יגרמו שום נזק לאדם אחר.

ד"ר דוד מרקוס שעמד בראש צוות הפיתוח של ה"לורתרים סירופ" בחברת תרימה בחר לסירופ החדש טעם מתוק במיוחד, כדי שילדים בכל הגילים, ייקחו אותו באהבה. משרד הבריאות אישר את השימוש בלורתרים סירופ לילדים מגיל שנתיים, אך גם מבוגרים, אשר מעדיפים טעם מתוק על פני תרופות מרירות, יעדיפו שימוש בסירופ המתוק הזה נגד תופעות של נזלת אלרגית.

המחיר: 19.15 ש"ח לאריזה של 120 מ"ל.

