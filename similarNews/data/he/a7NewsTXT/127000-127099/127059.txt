

רב טוראי אריאל בן שאנן, בן 19 מטבריה. בן שאנן ישב במושב האחורי של הג'יפ ונהרג במקום.
מתחקיר ראשוני עולה כי החייל שנהג בג'יפ עשה זאת ללא רישיון.

רב טוראי אריאל בן שאנן, חייל מחטיבת גולני, נהרג הלילה ושני חיילים נוספים נפצעו בהתהפכות רכב צבאי מסוג האמר בצומת יתיר שמדרום לחברון. הודעה נמסרה למשפחת החייל ההרוג. 2 החיילים הפצועים הועברו לטיפול רפואי בבית החולים "סורוקה" בבאר שבע. כך מדווח כתבנו קובי פינקלר.

החיילים נסעו בגי'פ האמר בפעילות מבצעית. ככל הנראה איבד הנהג את השליטה על הג'יפ והוא התהפך. אמבולנסים ומסוק הוזעקו למקום וטיפלו בחיילים. שני הפצועים קל פונו ל"סורוקה".

המשטרה הצבאית פתחה בחקירת האירוע ואלוף פיקוד הצפון, אודי אדם, הורה על הקמת ועדה בראשות אלוף משנה שתבדוק את נסיבות התאונה.

מתחקיר ראשוני של האוגדה בהר חברון עולה כי סיור שגרתי של חיילי גולני שנסע לכיוון הבסיס בשני, הגיע לבסיס כדי להשלים ציוד שהיה חסר להם. בעת שחנו בבסיס בשני, עלה חייל ללא רישיון על הגיפ ונסע בו במהירות מופרזת לכיוון יתיר. לאחר כמה דקות שנסע בנסיעה פרועה, התהפך הגיפ, מאחור ישבו שני חיילים, אחד מהם נהרג כתוצאה מההתהפכות.
