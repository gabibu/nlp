

מבצע נקיון רחב היקף התבצע בבית העלמין היהודי בפטרבורג ע"י מספר ארגונים יהודים, ביניהם: קהילת סנקט-פטרבורג, איגוד הסטודנטים היהודיים ברוסיה, מרכז תרבות ישראל, ותנועת הנוער 'הלל'.

"חשבנו על הרעיון מזמן, אך ברגע שנודע לנו על מעשי הוונדליזם שנעשו בבית העלמין, הבנו שהעניין לא סובל דיחוי"   הסביר אחד מהמשתתפים הפעילים במבצע.

הסתבר, שבפעולה השתתפו גם קרובי משפחה של הקבורים בבית-העלמין. רובם קשישים שהתקשו לעבוד בעבודה פיזית. "אחת המטרות הראשיות שלנו הייתה לעזור לאנשים אלה, לתת להם הרגשה שהם לא לבד, ושיש מי שיעזור להם בשעת צרתם", הסביר משתתף אחר.
