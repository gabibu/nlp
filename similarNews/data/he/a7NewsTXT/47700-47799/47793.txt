

שלטונות עיראק האשימו היום את הכוחות האמריקנים בחטיפת אזרחים מקומיים והצגתם כשבויי מלחמה.

בהודעה, שהקריא דובר צבאי בטלוויזיה הממלכתית של עיראק, נאמר כי הכוחות האמריקנים והבריטים המתקדמים בדרום עיראק, הפרו את כללי המלחמה על ידי הצגת אזרחים עיראקים כשבויי מלחמה באום-קאסר וליד בצרה. "הם עשו זאת על מנת להוכיח לדעת הקהל, כי הם שבו חיילים, בעיקר לאחר שהבטיחו כי הצבא, הנהגה והעם בעיראק ייכנעו לאחר ימים אחדים", ציין בהודעה.

"אנו מאשימים את האמריקנים והבריטים בהפרת החוקים והאמנות הבינלאומיים, בכך שמחזיקים באזרחים ומתייחסים אליהם כאל שבויי מלחמה", ציין עוד בהודעה העיראקית.
