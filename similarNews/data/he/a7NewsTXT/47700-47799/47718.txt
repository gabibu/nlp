

בית הדין הצבאי בבית אל גזר היום מאסרי עולם על שלושה מחברי חוליית טרור של "גדודי חללי אל אקצה", שביצעו פיגועי ירי רבים באיזור יהודה, שומרון וירושלים.

מכתב האישום עלה כי השלושה פעלו תחת חסותו של אחמד ברגותי, קרוב משפחתו של מרואן ברגותי, מפקד מחבלי התנזים. כתב עתי"ם מוסר כי על מפקד החוליה, מחמד מצלח, נגזרו 9 מאסרי עולם. מצלח היה בין מבצעי הלינץ' ברמאללה בו נרצחו שני חיילים מילואים, בתחילת הלחימה בשטחי יש"ע.
על שני חברי החוליה הנוספים נגזרו 6 ו-4 מאסרי עולם.
