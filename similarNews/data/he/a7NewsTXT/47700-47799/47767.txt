

יו"ר וועדת החוקה של הכנסת ח"כ מיכאל איתן אומר הבוקר "מי שיחליט לא להגיש כתב אישום בפרשת העמותות של ברק הוא פושע".


בעקבות המלצת הפרקליטות שלא להגיש כתב אישום בפרשת "עמותות ברק" אומר ח"כ איתן בתוכנית "בוקר ב7" כי מי שלא יגיש כתב אישום בפרשה זו "הוא פושע".

ההמלצות הוגשו ע"י פרקליטת מחוז תל אביב עורכת הדין רות דוד ועורכי הדין טוני גולדברג וצבי גבאי. בקרוב יגיעו ההמלצות בצירוף חומר החקירה לפרקליטת המדינה וליועץ המשפטי לממשלה, השניים יכולים להתנגד להמלצת פרקליטות המחוז אולם סביר להניח כי תתקבלנה ההמלצות המדוברות.
לפרקליטות צריך להתייחס, באופן בסיסי, בחוסר אמון.
- עו
לטענת הפרקליטות יש לסגור את התיק נגד חבר הכנסת יצחק הרצוג, עורך הדין דורון כהן, גיסו של ברק, וטל זילברשטיין מי שכיהנו כיועציו של ברק, מחוסר ראיות. באשר לברק עצמו הוגשה המלצה לסגור את התיק כיוון שלא נמצאו עדויות חותכות לכך שידע על העברת הכספים.

כתבנו בכנסת חגי סרי לוי מוסר כי עם צאתו של חבר הכנסת מיכאל איתן (ליכוד) מהדיון בעניינה של ח"כ בלומנטל (ראה כתבה נפרדת), הביע איתן תמיהה על החלטת פרקליטות מחוז תל אביב ובעיקר על עצם הדלפת ההחלטה עוד בטרם הגיע לשולחן פרקליטת המדינה והיועץ המשפטי לממשלה.

"זה לא מקרה שההדלפות מהפרקליטות מגיעות היום כאשר היועץ המשפטי מגיע לדיון בעניין הסרת החסינות של ח"כ בלומנטל כשהוא יודע שמן הסתם יישאל מדוע עדיין אין הכרעה בעניין עמותות ברק שהתחילה לפני שלוש וחצי שנים".

"אני יכול רק לגחך כשאני שומע את הטיעון האבסורדי שאין ראיות. יש לי ראיות למכביר. מבקר המדינה אמר במפורש שהיו כאן מעשים בלתי חוקיים, הביא ראיות שכל עם ישראל ראה, ולהגיד היום שאין ראיות זה פשוט לצחוק מהציבור בנימוקים שאין להם פשוט בסיס ועובדות במציאות. אם זו השיטה שבה ינהלו את הדברים, אני יכול רק לקוות שלפחות תהיה לציבור הזדמנות לראות את ההחלטה ולשמוע את הראיות שלדעת הפרקליטות לא הספיקו".

כתבנו שאל את איתן אם לדעתו ייתכן שהפרקליטות עושה "איזון קדוש", ראש תמורת ראש, יטהרו את בלומנטל מזה ואת ברק מזה. הוסיף איתן "ועומרי שרון גם..."

בשיחה עם כתבנו שמעון כהן אמר עורך הדין יורם שפטל כי באשר לאהוד ברק הוא אכן אינו זוכר ראיות חותכות שידע על העברת הכספים. "המלצות מהמשטרה להעמיד לדין נאמרו כבר נגד שרון, הנגבי ועוד אישים רבים אחרים שהמלצת הפרקליטות לסגור את התיקים נגדם התבררה כנכונה, וייתכן שכך קורה גם הפעם".
לא סביר שמתוך מאות הנחקרים לא אותר עד מדינה אחד לפרשה הזו. לא מצאו ראיות כי לא השתדלו.
- עו
שפטל הדגיש את תמיהתו באשר להחלטה על סגירת החקירה נגד עורך הדין, חבר הכנסת הרצוג, "לגביו הרי אין ספק שהעביר כספים לתעמולת ברק מעמותות שבאחריותו. הוא הרי רק ניסה לטעון שחשב שחוק התרומות לא חל על בחירות, טענה שלא קיבלה את תמיכת היועץ המשפטי לממשלה, לכן ההחלטה שקובעת שאין ראיות משונה ומופרכת".

באשר להתנהלות הפרקליטות בפרשה זו קובע שפטל כי "לפרקליטות צריך להתייחס, באופן בסיסי, בחוסר אמון. אפשר לומר בוודאות שתשעה מתוך עשרה בפרקליטות, ולא רק עורכת הדין גלאט ברקוביץ', הם אנשי שמאל מובהקים. לטעמי חקירת עמותות ברק הייתה חקירה מוכוונת! לא סביר שמתוך מאות הנחקרים לא אותר עד מדינה אחד לפרשה הזו. לא מצאו ראיות כי לא השתדלו, כי לא רצו למצוא ראיות".

משנשאל על הסיכויים שפרקליטת המדינה והיועץ המשפטי לממשלה ישאירו את תיק החקירה פתוח למרות ההמלצת פרקליטות המחוז, אמר עו"ד שפטל כי "הסיכויים לכך קלושים ביותר, לא דווקא כי ארבל תרצה ליישר קו עם ההמלצה, אלא משום שפרקליטת המדינה הזו, שהפקידה את תיק שרון בידי עורכת הדין גלאט למרות ומתוך הכרות עם דעותיה הפוליטיות של גלאט, ארבל הייתה זו שנעמדה על רגליים אחוריות וסירבה בכל תוקף, יחד עם היועץ רובינשטיין לפתוח בחקירת עמותות ברק עד שהגיע הדו"ח השערורייתי של מבקר המדינה שאילץ אותם לפתוח בחקירה, ממנה לצפות לדעה שונה מזו המומלצת נראה לי לא מציאותי".

שפטל סיכם את הפרשה ואמר כי לטעמו "חקירת עמותות ברק הייתה עקומה מהרגע הראשון. סרבו הרי לפתוח אותה כדי שלא לפגוע במהלכי הבחירות, אבל כשהתגלו אי סדרים בליכוד פתחו מיד בחקירה למרות הבחירות, ואולי דווקא בגלל הבחירות וכדי להשפיע עליהן. הפרקליטות מונעת פוליטית".
