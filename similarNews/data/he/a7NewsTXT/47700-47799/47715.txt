

הורי החיילים השבויים בני אברהם, עדי אביטן, ועומר סאווד ובני משפחת האזרח החטוף אלחנן טננבאום, נפגשו היום עם שר החוץ סילבן שלום לקראת צאתו לארה"ב ופגישתו הצפייה עם מזכ"ל האו"ם קופי אנאן.

הורי השבויים קראו לממשלה לנצל את חלון ההזדמנויות שנוצר בעקבות נפילת שבויים אמריקנים במלחמה בעיראק כדי להגיע להסכם חילופי שבויים שיכלול גם את יקיריהם.
חיים אברהם אמר ברוגז כי הממשלה הזניחה את עניינם של השבויים. "הגיע הזמן שהנושא יקבל עדיפות אחרת, יותר גבוהה. אנו מרגישים נטושים", אמר במרירות.
