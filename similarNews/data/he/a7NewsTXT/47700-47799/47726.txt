

ראש ממשלת בריטניה טוני בלייר ייצא מחר לארה"ב לפגישות עם נשיא ארה"ב ג'ורג' בוש ועם מזכ"ל האו"ם קופי אנאן. בלייר אמר לכתבים בלונדון כי ידון עם בוש ועם מזכ"ל האו"ם קופי אנאן לא רק בהתקדמות מהלכי המלחמה, אלא גם בפרוייקטים הומניטריים ובעתידה של עיראק.

בלייר אמר עוד כי כוחות הקואליציה הפועלים בעיראק זכו ל"הישגים עצומים" מאז החלו הקרבות לפני חמישה ימים, אך במלחמה נדרשים זמן והתמדה. "לא הופתעתי מההתנגדות העיראקית ואף אחד לא צריך היה להיות מופתע מכך. אני מצפה שתהיה התנגדות לאורך כל המלחמה ועד לסופה. וזו צפויה להיות מלחמה ארוכה, ויידרש לה זמן, התמדה, כשרון, נאמנות ומקצועיות", ציין.

(עתי"ם-רויטרס וד.פ.א)
