

מחר, יום חמישי, תקיים עיריית תל אביב יפו, טקס קריאת רחוב ע"ש רס"ן אסא קדמוני, כך מדווח דובר העירייה. הטקס יתקיים במעמד ראש עיריית תל אביב יפו והרמטכ"ל לשעבר רא"ל במיל', רפאל איתן.

בהודעת דובר עיריית תל אביב יפו נמסר כי רס"ן אסא קדמוני, יליד תל אביב, היה לוחם ומפקד בצנחנים ובסיירת חרוב ובעל עיטור הגבורה מקרב סרפאום במלחמת יום הכיפורים.

הטקס יתקיים כאמור מחר בשעה 16:30, ברחוב ד' 4849, שישונה לרחוב רס"ן אסא קדמוני בכפר שלם, תל אביב.

