

"כור תעשיות" חתמה על הסכם עם הבנק הבינלאומי הראשון להארכת האשראי לזמן ארוך, כך מסר מנכ"ל החברה יונתן קולבר.

במסגרת ההסכם שנחתם עם הבנק, האריך הבנק את ההלוואה של החברה לשנה נוספת. דהיינו הלוואה שניתנה לכור ומועד פירעונה היה דצמבר '04 הוארכה עד לדצמבר '05

סכום ההלוואה הינו כ- 363 מיליון שקל (כ-77 מליון דולר) . קרן ההלוואה תפרע בתשלום אחד בסוף התקופה .

לדברי יובל ינאי, סגן נשיא בכיר ומנהל הכספים הראשי: "הארכת ההלוואה בשנה נוספת תאפשר לכור להמשיך ולשפר את האיתנות הפיננסית של החברה". לדבריו, הסכם זה יקנה לחברה, בין היתר, את האפשרות לתעל ולטפח את אחזקותיה וכן יקנו לה יותר גמישות בצעדים בהם היא נוקטת על מנת להשביח את ערכן של חברות הקבוצה.
