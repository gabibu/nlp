

"אין כניסה לנציגי תקשורת חסרי אחריות", כך נאמר לכתב אל-ג'אזירה על ידי אנשי הבורסה בניו יורק. דובר הבורסה: החרם על אל ג'אזירה-עד הודעה חדשה.



הבורסה של ניו יורק (NYSE) מנעה מכתב "אל-ג'זירה" להיכנס ולסקר את תנודות המסחר בנימוק כי "הכניסה מותרת רק לכלי-תקשורת הנוהגים באחריות", זאת בעת בה רשת הטלוויזיה הערבית סופגת ביקורת בארה"ב על הדרך שבה היא מסקרת את המלחמה במפרץ.

"עלינו ללכד מאמצינו סביב כלי-תקשורת המתמקדים בכיסוי אחראי של תנודות המסחר", אמר דובר הבורסה בניו יורק, ריי פליצ'יה, אך סירב לפרט.

משנשאל עד מתי יימשך החרם על "אל-ג'זירה", השיב הדובר: "עד להודעה חדשה", והוסיף כי בשבועות האחרונים נאסרה כניסתם של עיתונאים מכלי תקשורת נוספים לבורסה בניו יורק, אך סירב לנקוב בשמם.

לא ניתן היה להשיג את תגובת אל-ג'זירה עד לשעת מסירת הידיעה.
