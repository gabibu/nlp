

תייר יהודי - אמריקני הותקף ברחוב במרכז ברלין מול עיניהם של עוברי אורח. כך דווח היומון "דר טאגשפיגל".

הוא הותקף והוכה בפניו על ידי ארבעה צעירים, ונפצע באופן לא קשה. לפני כשנה הותקפו והוכו שני יהודים במרכז ברלין, ושבועות ספורים לאחר מכן הותקפו שתי נשים יהודיות ברכבת התחתית. לפני כשנתיים הואשמה צעירה עיראקית במעורבות בתקיפת רב בעיר.

דובר משטרת ברלין אמר כי השלטונות רואים בחומרה מקרים כאלו, ובעיקר עקב המלחמה בעיראק וההתנגדות אליה, "על העיר להיות ערה לכל תופעה של אנטי-אמריקניות או אנטישמיות".

