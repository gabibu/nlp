

"תכנית וויסקונסין", שמטרתה לפתור את בעיית האבטלה, החלה לפעול בימים אלו בנצרת עילית. במסגרת התכנית יוקמו בעיר מרכזי תעסוקה והכשרה בידי חברות פרטיות מחו"ל, בניסיון ליצור מקומות עבודה חדשים למובטלים.

התכנית תונהג גם בחדרה,ירושלים, ואשקלון, ותימשך שנתיים, בהשתתפות 80 מיליון שקלים של ממשלת ישראל.

ראש עיריית נצרת עילית מנחם אריאב אמר בראיון לרדיו "קול רגע", כי הפרוייקט נועד להתמודד עם בעיות שלשירות התעסוקה אין מספיק זמן לטפל בהם. "עיקר התכנית הוא לעודד מעבר מקצבאות לעבודה יזומה", הוסיף אריאב.

ממלאת מקום ראש העיר, חוה בכר מסרה כי האנשים שישולבו בפרוייקט יקבלו בין השאר עזרה בשילוב בשוק העבודה, השגחה על הילדים בזמן שההורים עובדים, הסעות למקום העבודה והכשרה מקצועית. (ר)
