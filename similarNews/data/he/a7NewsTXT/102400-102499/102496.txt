

נשיא חדש הושבע אמש במוזמביק, ארמנדו גואבוזה. הנשיא נשבע להילחם בעוני ובמחלות.
אלפים התאספו בכיכר העצמאות במפוטו, שם נשבע הנשיא החדש ונכנס לתפקידו אמש . נשיא דרום אפריקה, ת'אבו מבקי ועמיתו מזימבבואה, שתיהן שכנותיה של מוזמביק, השתתפו אף הם בטקס.

מנהיג האופוזיציה במדינה, אפונסו דלאקמה החרים את הטקס, לאחר האשמות חוזרות ונשנות על הונאה בבחירות, שנערכו לפני כחודשיים.

הנשיא גואבוזה מחליף את יואכים צ'יסאנו, אשר הוביל את ממשלת המעבר כעשור, מאז הבחירות הרב מפלגתיות הראשונות ב 94', תוך מלחמת אזרחים. גואבוזה נשבע לשמור על המדיניות הכלכלית שנוסחה על-ידי קודמו אשר מכוונת לקדם את הקשרים עם אנשי עסקים זרים ומנהיגים בינלאומיים.

מוזמביק היא אחת מהמדינות העניות ביותר בעולם. בשנת 2003 התמ"ג לנפש עמד על כ- 226$, שיעור חולי איידס עמד על 13% ושיעור תמותת ילדים עומד על 125 לכל 1000 לידות. היא נחשבת מדינה ענייה בעלת חוב כבד, שבמסגרת תוכנית הקלת חוב של הבנק העולמי וקרן המטבע, הגיעה לנקודת סיום בספטמבר 2001, אי לכך, מוזמביק זכאית למחיקת חוב בהיקף של 4.3 מיליארד דולר.

המדינה מאופיינת בשמורות טבע רבות, אך רק לפני חמש שנים פקדו אותה שטפונות עזים, שהותירו כמיליון איש חסרי בית, וגרמו נזקים עצומים לרכוש ולתשתיות.

