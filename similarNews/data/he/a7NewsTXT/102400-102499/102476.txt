

בכינוס ה"מטבחון" שנערך היום (ה') בקריה בתל-אביב, בהשתתפות ראש הממשלה אריאל שרון, והשרים אהוד אולמרט, שמעון פרס שאול מופז, סילבן שלום, בנימין נתניהו וחיים רמון, הוחלט כי העיר יריחו תימסר ראשונה לרש"פ, אך לא נקבע מועד.

עוד הוחלט כי ישוחררו 900 מחבלים כלואים אך כאלה שלא עם ''דם על הידיים''. מסוף קרני ייפתח בתוך יומיים ויוסרו כל הסגרים על הערים הפלשתיניות.

השרים אישרו את הקמתה של ועדה משותפת ישראלית-פלשתינית, שבמסגרתה יקבעו נציגי השב"כ מי ייחשב מבוקש ומי לא.
