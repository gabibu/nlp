

ח"כ אברהם רביץ נכנס היום לתפקיד סגן שר הרווחה במעמד של שר. בפגישה חגיגית עם הנהלת המשרד אמר כי יתפקד כשר רווחה במשרה מלאה.

ח"כ אברהם רביץ נכנס היום לתפקיד סגן שר הרווחה במעמד של שר. בפגישה חגיגית עם הנהלת המשרד אמר כי הוא קיבל על אחריות כבדה מאוד על אחד המשרדים החשובים ביותר. "אני מתכוון להיות שר רווחה במשרה מלאה, גם במשרד וגם כשאהיה בכנסת. אני מתכוון לתת את ליבי גם למטופלים וגם לעובדים" אמר הרב רביץ.

"נאמר במקורותינו "עולם חסד יבנה" והמשלימה שלו היא "עולם חסר נבנה", אמר רביץ והסביר כי העולם נבנה לא מושלם כדי שהאדם יתקנו, לב ליבו של תפקידו של האדם בעולם הוא להשלים את החסר בעולם ואת זה עושה משרד הרווחה. "שלא כמשרדים אחרים זהו משרד נצחי העוסק כל יום בהשלמת תיקונו של עולם, אם לא יהיה צורך במשרד זה לא יהיה צורך בעולם" אמר סגן השר שישמש כשר בפועל, אברהם רביץ.
