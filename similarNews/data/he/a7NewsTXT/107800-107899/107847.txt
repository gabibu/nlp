

בימים האחרונים מופצת ברשת האינטרנט עצומה ובה קוראות משפחות לחולים בסרטן המעי הגס להכניס תרופה חדשנית למחלה לסל התרופות. התרופה אווסטין לא נכנסה לסל על אף 30 מיליוני ש"ח שהועברו לצורך הגדלת הסל.

בעצומה שנשלחת בימים אלו בדואר האלקטרוני ומופצת בכל הארץ כותבים מי שמכנים עצמם "משפחות חולים בסרטן המעי הגס" כי נכון לעכשיו, עדיין נותרה תרופת האווסטין מחוץ לסל התרופות לשנת 05'.

האווסטין הינה תרופה שעשוייה להציל חיים לחולי סרטן המעי הגס, הגידול הסרטני השני בשכיחותו בארץ, אך יש לה עלויות עצומות, מעל 20,000  בחודש.

"מדובר באלפי חולים ששילמו מס ביטוח בריאות ממלכתי כפי שמחייב החוק במדינת ישראל
וכעת, בשעתם הקשה ביותר, המדינה מפקירה את חייהם", נכתב בקריאה לחתום על העצומה.

"אנו דורשים מממשלת ישראל, שר הבריאות ומראשי קופות החולים כללית, מכבי, לאומית ומאוחדת לנהוג באחריות, להכניס את תרופת האווסטין לסל התרופות באופן מיידי ולתת אותה לכל החולים ללא תנאים והתוויות. כולנו יודעים שיש את הכסף - זה רק עניין של החלטה".

כתב INN איציק וולף מוסר כי כותבי המכתב קוראים לציבור בישראללהוסיף את שמם לעצומהולהודיע עליה לכל המכותבים שלהם בדואר האלקטרוני.
