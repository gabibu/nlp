

גבורת היום של משטרת אשדוד היא ללא ספק השוטרת נטליה פריידין המשרתת כסיירת במשטרת אשדוד. נטליה ספגה מכות מערבי שפרץ לרכב בעיר.


סמוך לשעה ארבע לפנות בוקר הייתה השוטרת נטליה פריידין בסיור יחד עם רס"ר אבי צידון. השניים קיבלו הודעה על שלושה חשודים בתוך רכב פיאט אונו שנגנב שעה קודם לכן מרחוב אבן גבירול.
כתבנו קובי פינקלר מוסר שהשוטרים הגיעו במהירות למקום והבחינו ברכב הגנוב בשבתוכו ישבו שלושה. כאשר הבחינו בשוטרים החלו להמלט ולהתפצל, השוטרת ניהלה מרדף אחרי אחד החשודים תוך כדי שהנ"ל מדלג על גדרות וכעבור מאות מטרים הדביקה אותו , תפסה בו ונאבקה עימו לבדה. החשוד החל לתקוף את השוטרת והיכה במכת אגרוף בפניה, השוטרת נפלה, החלה לצעוק ושוטרים שהגיעו לעזרתה לכדו את החשוד, ערבי פלשתינאי, בן 20 בעל עבר פלילי השוהה בישראל שלא כדין.

השוטרת נחבלה ונגרם לה זעזוע מח, החלה להקיא ופונתה לבית חולים ברזילי באשקלון, לאחר טיפול שוחררה לביתה. החשוד השני, קטין בן 15, ערבי ישראלי מכפר קאסם נלכד אף הוא לאחר שניסה להכותו בעזרת אבן.

הרכב הגנוב נתפס ובתוכו נמצאו רמקולים כלים שגנבו.
