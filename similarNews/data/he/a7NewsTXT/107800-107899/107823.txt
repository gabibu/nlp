

הוועדה הציבורית לבחירת מדליקי המשואות, בחרה אתמול 14 נציגים שידליקו את המשואות בטקס שיתקיים בערב יום העצמאות בהר הרצל בירושלים. הדלקת המשואות תעמוד השנה בסימן "ברית חיים", קירוב לבבות ועתיד משותף.

מדליקי אחת עשרה המשואות שתעלינה בסימן "ברית חיים", צו השעה לקירוב לבבות לגורל אחד ועתיד משותף הם:
אריה (לובה) אליאב, שיעלה את המשואה הראשונה בשל תרומה למדינה
יחיאל קדישאי, גם הוא בשל תרומתו למדינה
איציק צרור מן החברה למתנ"סים וירוסלם אלמו, מתנדב, ידליקו משואה בשם המתנדבים והפעילים הקהילתיים.
נדיה כהן, אשתו של המרגל אלי כהן שהועלה לגרדום בדמשק לפני 40 שנה.
חיליק מגנוס, ממקימי היחידה לאיתור וחילוץ ישראלים בחו"ל.
</>רותי גיליס, אלמנתו של הרופא ד"ר שמואל גיליס שנרצח לפני ארבע שנים בפיגוע ירי בדרכו הביתה לגוש עציון, מבית החולים הדסה בירושלים.
פטסי לנדא, ותיקה משקיעה כיום ממרצה וכספה לקידום החינוך וצמצום פערים, במסגרת קרן לנדא.
מתוקה בנג'מין וצ'רלס ברונפמן,
ד"ר חיים פרי, מנהל תיכון ימין אורד, ידליק משואה בהוקרה על נכונותו לסייע לשלב בני נוער עולים וותיקים במערכת החינוך.
עמאל נאסר א-דין, אב שכול ויו"ר יד לבנים הדרוזים, וסעדי זיאד, יו"ר יד לבנים הבדואים.
וציון בר-יצחק, איש מוסד לשעבר, שממשיך גם היום בעשייה חברתית

את המשואה ה-12 ידליק נציג צה"ל.

השר הממונה על סמלים וטקסים, דני נווה, הביע תרעומת על כך ששמו של עזאם עזאם נעדר מרשימת מדליקי המשואות והצהיר שעזאם יהיה בין מדליקי המשואות. "המלצת הוועדה שלא להכליל את עזאם עזאם ברשימה אינה מקובלת עלי לחלוטין, ואני קובע שעזאם עזאם ידליק משואה. עזאם הוא בן למשפחה שכולה וישב למעלה משמונה שנים בכלא המצרי רק בשל היותו ישראלי ועל לא עוול בכפו. לכן הוא ראוי מאין כמותו להדליק משואה", אמר השר נווה.
