

איגוד המשתמשים בהובלה ימית העביר לרשות הנמלים תביעות ראשונות לתשלום עבור החזר הוצאות בגין השביתה והעיצומים בנמלים שהיו בקיץ. הבקשות מסתכמות בכ- 7.6 מליון . במועצת הרשות אושר לשלם עד 100 מיליון 

איגוד המשתמשים בהובלה ימית העביר עד לסוף השבוע שעבר לחברת נמלי ישראל (לשעבר רשות הנמלים) תביעות ראשונות לתשלום עבור החזר הוצאות בגין השביתה והעיצומים בנמלים במהלך החודשים יולי- אוגוסט 2004. הבקשות הועברו לאחר שנמצא שהם עמדו בקריטריונים להחזר והם מסתכמות בכ- 7.6 מליון .

באתר הספנות "port2port" נמסר כי מתוך ה- 7.6 מליון  שהועברו לחברת נמלי ישראל לטובת תשלום, יזכו אותם המשתמשים במקדמה של 50% מהסכום והיתרה תשולם בסוף תהליך ההחזר.

כזכור, אישרה בזמנו מועצת רשות הנמלים תקציב בהיקף של עד 100 מיליון  לטובת החזר הוצאות לתקופת השביתה והעיצומים שהתקיימו בין ה- 12 יולי 2004 ועד ה- 10 באוגוסט 2004, הנושא הועבר לטיפולה של חברת נמלי ישראל עם ישום הרפורמה בנמלים. החזר הנזקים מתייחס לתקופה רחבה יותר החל מ- 12 ביולי 2004 ועד 10 באוקטובר 2004. החזר ההוצאות מתייחס להוצאות "תום מסע" וכן לדמי שהייה לאוניות שנשארו בהמתנה בנמלי ישראל, בכלל זה חיובי אחסנות בגין מטענים שנפרקו בנמלים אחרים במהלך השביתה או המתינו לפריקה וטעינה בנמלי חיפה ואשדוד.

איגוד המשתמשים מונה על ידי רשות הנמלים כ"נאמן" לצורך קבלת התביעות, בדיקתן והגשתן, לחברת נמלי ישראל אשר תטפל בהעברת בהעברת ההחזרים ישירות לזכאים.

על פי אומדן של איגוד המשתמשים מדובר במטענים בהיקף של כ- 72 אלף מכולות 20 רגל, כ- 66 אלף מכולות 40 רגל, 8,000 טון מטען כללי ו- 8,300 מכוניות וציוד מכני הנדסי. המקור התקציבי לביצוע ההחזר יבוא ע"ח תמלוגים מיוחדים שרשות הנמלים נדרשה להעביר למדינה, כפי שנקבע במסגרת חוק רשות הספנות והנמלים (חוק הרפורמה בנמלים) , בסך של עד 100 מיליון ש"ח.

בשלב זה לא ניתן להעריך מהו היקף הסכום הכולל שיוגש, נתון שיתקבל רק לאחר סיום תהליך בדיקת מסמכי כל התביעות שהוגשו ואשר עדיין בעיצומו.

מאיגוד המשתמשים נמסר כי הוגשו בסה"כ כ- 1900 בקשות של משתמשים בהובלה ימית וכי כל בקשה נבדקת לגופה על מנת לוודא שהיא עומדת בקריטריונים, כאשר הבדיקה כוללת בין השאר הצלבת נתוני כל שטר מטען וחשבון מטענים לרשימות שהתקבלו מסוכני האניות ואושרו על ידי חברת נמלי ישראל.

גד שפר, יו"ר איגוד המשתמשים, ציין כי בניגוד להחזרים הקודמים, היתה היענות יוצאת מהכלל של המשתמשים ורמת המודעות לנושא היתה גבוהה ביותר. "העמדנו צוות מיוחד של עובדים שבתקופה האחרונה עוסקים וימשיכו לעסוק רק בנושא זה, מתוך כוונה לסיים את נושא ההחזרים בהקדם האפשרי. בתגובות שהתקבלו באיגוד הביעו משתמשים רבים את שביעות רצונם המלאה על ההערכות והטיפול שלנו", סיכם שפר.



