

טרגדיה אירעה בברוקלין, במהלכה נספו שלושה ילדים יהודים בשריפה שפרצה עקב השארת כיריים דלוקות.

בשריפה שפרצה בדירה בברוקלין שעות ספורות לאחר ליל הסדר, נספו שייע ויידל מטיאס בני 13 ו 15 וקרובם בן 7 שלומי פלקוביץ. כמו כן נפגעו עוד 10 איש.

בדיווח מציין עיתון הניו יורק טיימס כי השריפה אירעה בעקבות "מנהג יהודי אורטודוקסי להשאיר כיריים דולקים בשבת ובחגים. זאת כיון שההלכה היהודית אוסרת עבודה בימי מנוחה כולל הדלקה וכיבוי אש. לפיכך משפחות רבות משאירות את האש דולקת כדי לחמם מזון כשיש צורך בכך".

כתבתנו רותי אברהם מוסרת כי בכתבה מובאים דבריה של לאה רוט המגוררת בשכנות, שספרה כי היא ובעלה התעוררו לפנות בוקר לשמע צרחות נוראות. בעלה ואיש תחזוקה חשו למקום והצליחו לפרוץ את דלת הדירה אך לא הצליחו להכנס בשל החום הרב. לדבריה שתיים מהבנות, בגילאים 18 ו 20 ,הצליחו לשבור את חלון חדרן ולקפוץ כשאחת מהן נפגעה קשה מהנפילה וסובלת משברים בכל חלקי גופה.

העתון ראיין מספר גורמים כדי לברר את סיבות פריצת הדליקה. סטפן קראוס נציג החברה שבבעלותה הדירה בבנין בגני בדפורד, אישר כי בדירות אלו פורצות שריפות רבות, אך ציין כי 'אש הכיריים בערה במשך שלושה ימים ללא הפסקה'.

נציג מכבי אש אמר כי מה שסיבך את המצב הוא ציפוי העץ שעל הקיר מאחורי הכיריים. יואל קליין, אחד מדיירי הבנין אמר כי לדירות יש בעיה מבנית משום שהמטבח ממוקם בסמוך לדלת הכניסה ואם פורצת בו שריפה, "'אתה אבוד' אלא אם כן הצלחת להגיע לחלון".
