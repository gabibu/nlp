

לצד הדיווחים על שקט בטחוני, מביעה מערכת הבטחון דאגה מהתגברות משמעותית של אירועי הטרור ברצועת עזה - מטענים, ירי נק"ל, הסתננויות, פצצות מרגמה וקסאמים. הטרור מתגבר.

במערכת הבטחון רואים בדאגה את העליה במספר תקריות הטרור ברצועת עזה. מדובר ב"הפרה בוטה של הפסקת האש", אומרים בצבא.

בצה"ל מציינים את העלייה באירועי הטרור נגד מתיישבי חבל עזה והישובים.

בשלושת השבועות האחרונים נורו שלוש רקטות קסאם ושש פצצות מרגמה לעבר הישובים. עשרה מטעני חבלה הופעלו בצידי הדרכים ובשלושים תקריות נורתה אש לעבר הישובים וכוחות צה"ל הפועלים באזור. כמו כן, באחד האירועים הארחונים נורה טיל נגד טנקים לעבר הכוחות.

גם נסיונות ההסתננות ברצועת עזה לא נפסקו. לא פחות משמונה מקרים של הסתננויות מהרצועה נחשפו על ידי חיילינו ועשרים וחמישה מחבלים נלכדו והועברו לחקירת כוחות הבטחון תוך כדי סיכול ההסתננויות.

קצין בכיר מאוד אומר אמש לכתבנו לעינייני צבא קובי פינקלר שארגוני המחבלים התארגנו באחרונה בצורה מרשימה בתחום רכישת והברחת הנשק ממצרים ומקורות נוספים שאי אפשר לפורטם.

כתבנו מוסיף כי עם היכנסו לתפקידו הורה אלוף פיקוד המרכז יאיר נוה לבצע בדיקה יסודית בכל כלי הרכב בפיקוד המרכז ולהכינם למצב בו תתחדש הלחימה . האלוף הורה על טיפול יסודי, מיגון והכנסת ציוד לחימה חדיש לכלי הרכב כדי להיערך למצב בו תחודש הלחימה מצד הפלסטינאים.

(ש)
