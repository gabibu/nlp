

במהלך הלילה יצא הרמטכ"ל רב אלוף משה יעלון לביקור פרידה ממקבילו בצבא האמריקאי ומצמרת המערכת הבטחונית שם.

יעלון יצא לביקור הקצר בארצות הברית בהזמנת ראש המטות המשולבים הגנרל מאיירס.

מפגש הפרידה בין יעלון למאיירס וראשי צבאו יתקיים במהלך ארוחת ערב שתתקיים בביתו של מאיירס. בארוחה ישתתפו בכירי קציני הצבא האמריקאי.

יעלון ייפגש במסגרת ביקור הפרידה עם בכירים בממשל ובהם חברים במועצה האמריקאית לבטחון לאומי. כמו כן ייפגש עם ראשי קהילות יהודיות ובכירי משרד ההגנה האמריקאי.

את ביקורו זה יחתום יעלון כבר מחר (ה') בערב, וביום שישי הוא צפוי לשוב לישראל.
(ש)
