

3 משפחות חרדיות נחרבו אתמול (ג') בתאונות קטלניות: בכפר חב"ד נהרג רוכב אופנוע, משפחה נוספת בת 11 נפשות איבדה את האבא ואת אמו בתאונה בכביש 3 ואמש תאונה קטלנית בצפון.

רוכב אופנוע נהרג אמש לאחר שהתנגש בקיר בכפר חב"ד. בנו בן ה-6 שנסע איתו נפצע בינוני ופונה לטיפול בבית החולים "תל השומר". המשטרה בודקת את נסיבות התאונה. ההרוג הוא הרב ליאור אליהו ז"ל בן 43 תושב כפר חב"ד.

בשעות הצהרים אירעה תאונה קטלנית בין צומת חולדה לצומת נחשון. בתאונה נהרג בועז דוב הכהן קפלינסקי ז"ל משכונת שערי חסד בירושלים. בתאונה זו נהרגה גם אמו ונפצעו שניים נוספים, בהם תינוק במצב בינוני. ההרוג בתאונה השאיר אחריו 11 ילדים בהם שלישיה שנולדה לפני חודש.
מחקירת המשטרה עלה כי מכונית המשפחה סטתה מנתיבה מסיבה שעדיין אינה ברורה, והתנגשה ברכב פרטי שהגיע ממול.

תאונה נוספת אירעה אתמול בערב בכביש 77 בצפון בין צומת רמת ישי לצומת המוביל. במקום נהרג תושב טבריה ששמו טרם הותר לפרסום. שישה בני משפחה נוספים שהיו ברכב, בהם 2 תינוקות במצב בינוני נפצעו ופונו לבית החולים פוריה.

מתחילת שנת 05' נהרגו בכבישי ישראל 157 בני אדם.
