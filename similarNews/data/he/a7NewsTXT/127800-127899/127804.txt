

רקטות קסאם נורו אתמול לעבר שדות הקיבוצים סעד ונתיב העשרה. אין נפגעים בנפש. כוחות הביטחון במקום.


למרות איומיה של ישראל לנהוג ביד קשה כלפי משגרי רקטות הקסאם ממשיכים המחבלים בשגרת הקסאם שלהם. לאחר שירו רקטה לעבר שדרות והתגובה הישראלית הסתכמה בבומים על קוליים שביצע צה"ל, ירו המחבלים אתמול בצהרים רקטות נוספות, הפעם לעבר שדות סעד ונתיב העשרה.

כוחות הבטחון שהוחשו למקום איתרו את מקום נפילתן של שתיים מהרקטות וכעת מנסים לאתר נקודה נוספת שאליה שוגרה רקטה ככל הנראה.

נזכיר כי בעקבות ירי הקסאם לעבר שדרות בסמוך לחצות החליט צה"ל לסגור את המחסומים ולהפחיד את המחבלים בירי בומים על קוליים מעל צפון רצועת עזה. ראש עיריית שדרות, אלי מויאל, התייחס הבוקר בבוז לירי העל קולי "גם לבומים על קוליים יכולים השכנים שלנו להתרגל", אמר ולא שיער שנבואתו אודות המשך הירי מרצועת עזה ימשך תוך זלזול מופגן ובוטה מאיומיה של ישראל. כאמור, שעות אחדות לאחר הירי על שדרות נורו טילי קסאם נוספים על ישובי הסביבה.
(ש)
