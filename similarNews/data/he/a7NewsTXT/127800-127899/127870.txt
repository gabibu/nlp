

הסתיימה בהצלחה סדנא ראשונה לכלכלה נבונה שערך בנק הפועלים לנשות "צופיה". הסדנא נועדה לתת לאימהות חד הוריות כלים להתמודדות נכונה עם ניהול כלכלת הבית בו יש מפרנסת יחידה, האם.

למעלה משמונים אימהות חד הוריות, החברות בארגון "צופיה", השתתפו בסדנא מיוחדת לניהול כלכלת הבית שערך בנק הפועלים בשיתוף הארגון. הסדנא, שהתקיימה בבני ברק, כללה שלושה מפגשים בני שעתיים, בהנחייתו של יוסי אש, כלכלן מומחה מהמכללה לניהול כלכלת הבית. הסדנא התקיימה בברכתו של הגר"מ גרוס, אב"ד חניכי הישיבות, והותאמה במיוחד לצרכים הייחודיים של האימהות החד הוריות, המתמודדות עם ניהול כלכלת הבית, ע"י מפרנס יחיד.

אלי מיזרוח, מנהל אגף שיווק ותכנון אסטרטגי בבנק הפועלים, גילה שהבנק עורך סדרת סדנאות לכלכלה נבונה בריכוזים החרדיים בבני ברק, בית שמש ומודיעין עילית. לאור הצלחת הסדנאות, בהם השתפו מאות אברכים בכל מפגש, החלטנו לקיים סדנא ייחודית גם לאימהות החד הוריות.

רכזת הארגון, הגב' מרים כספי אומרת: "הסדנא שנערכה לראשונה לנשות הארגון צופיה, נועדה לתת לאימהות חד הוריות כלים להתמודדות נכונה עם ניהול כלכלת הבית בו יש מפרנס יחיד, שהיא האם, כאשר כל עול הבית, כולל חינוך הילדים והכלכלה, מוטל עליה בלבד. לסדנא יש חשיבות עצומה מעבר לטיפים והעצות שקיבלו המשתתפות, שכן היא מקנה להן הבנה ויסודות לתכנן ולשלוט על המסגרת הכלכלית, קבלת החלטות כלכליות בדרך שקולה, קביעת סדר העדיפויות ויציאה מהחובות. חובות והלוואות גורמות למתח מיותר בבית ובמשפחה דבר המעכיר את האווירה".

