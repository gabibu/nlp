

אביגדור ליברמן יו"ר ישראל ביתנו: הפיגועים מעידים כי אנחנו בעיצומו של מאבק אלים ולא תהליך מדיני, 'הממשלה מבלבלת בין השניים'. סיעתו תגיש ביום ב' הצעה לספח את אריאל, גוש עציון, מעלה אדומים וגבעת זאב.

יו"ר ישראל ביתנו אביגדור ליברמן ערך אתמול סיור לאורך גדר ההפרדה הנבנית לאורך כביש חוצה שומרון. ליברמן אמר בתגובה לפיגוע בחדרה כי הוא מצטרף לירי הקסאמים על שדרות והפיגוע הרצחני בצומת גוש עציון. "הפיגועים הללו מעידים על כך שישראל נמצאת בעיצומו של מאבק אלים ולא בעיצומו של תהליך מדיני".

לדברי ליברמן, ממשלת ישראל אינה מבחינה בין השניים, בין מאבק לבין תהליך והיא מבולבלת. הוא הוסיף כי "ממשלה שמסרבת לראות את האמת נושאת באחריות מלאה על המחדל הבטחוני המתמשך".

ליברמן מציין כי נדהם לשמוע מראש עירית אריאל, רון נחמן, כי הגדר לאורך כביש חוצה שומרון, נבנית במרחק של מטרים ספורים משפת הכביש "תוואי הגדר מאפשר למחבלים לירות באקדח על מכוניות נוסעות. הנסיעה על הכביש תהפוך למסוכנת ובתוך זמן קצר נחזור לימים שבו נסעו להר הצופים בליווי משוריינים".

ליברמן הודיע כי סיעתו, 'ישראל ביתנו' תגיש ביום שני הצעת חוק לספח את אריאל, גוש עציון, מעלה אדומים וגבעת זאב, ולהחיל בישובים אלה את הריבונות והחוק הישראלי.
