

סערה בדיוני הוועדה לביקורת המדינה שעסקה בדו"ח המאחזים של עו"ד ששון. חילופי האשמות בין ח"כ שטרן לששון. ח"כ אלדד המשיל את העסקתה למצב בו יו"ר הסוכנות ישכור את שירותיו של נסראללה לדו"ח על הציונות.


חבר הכנסת יורי שטרן, יושב ראש ועדה לביקורת המדינה' שזימן את ששון לישיבה, האשים כבר בפתח הדיון וקבע שהדו"ח הושפע מדעותיה הפוליטיות של ששון. ששון מצידה אמרה לחבר הכנסת שטרן שהיא לא הגיע לדיון כדי לעסוק בדעותיה הפוליטיות שהיא אינה יודעת מניין משוכנע חבר הכנסת שטרן שהוא יודע מה הן. ששוןהודיעה כי אם בדיון יעסקו חברי הוועדה בדעותיה הפוליטיות היא תעזוב את אולם הישיבה.

חבר הכנסת שטרן הודיע לששון שהיא לא יכולה לעזוב את הדיון כיוון שהיא נמצאת בו מתוקף חובתה החוקית.

על מנת להציג דוגמא לדבריו תהה שטרן מדוע לא מצאה ששון לנכון לחקור את ראש הממשלה שרון במהלך חקירתה. לדבריו ששון פירשה את העובדות על פי עמדותיה בלבד.

כתבנו אריאל כהנא מדווח כי ששון ניסתה להבהיר את מהלכיה בכך שהדו"ח, לדבריה, אינו עוסק באנשים אלא בתהליכים שהביאו לקבלת ההחלטות. על מנת לסתור את דבריה של ששון הזכיר לה שטרן את הפרק הנרחב בדו"ח שעסק ברון שכנר, ראש חטיבת ההתיישבות בסוכנות. ששון ניסתה להבהיר את ההבדל בין ששון שלא נחקר לשכנר שכן נחקר במעורבותו הייחודית והמשפעת במיוחד של שכנר בהליכי ההתיישבות ביש"ע.

בהתייחסו לסוגיית שכנר תהה יו"ר המפד"ל חבר הכנסת זבולון אורלב "האם את באמת מאמינה ששר הביטחון איננו יודע מה עושה העוזר שלו. אם כך המצב הרי שעליו להתפטר". עוד אמר אורלב "העובדה שלא פנית למועצת יש"ע ולשרון מעידה שמדובר בדו"ח פוליטי ידוע מראש. המאחזים הוקמו ברשות ובסמכות השלטון והדו"ח מבטא את הצביעות השילטונית".

בתגובה לשאלת הח"כים מדוע לא מצאה לנכון לקבל תגובה לדו"ח ממועצת יש"ע אמרה עו"ד ששון כי היו לה "נימוקים של קוצר זמן". הח"כים דחו את דבריה.


כאמור, הדיון בוועדה היה הסוער. חבר הכנסת אריה אלדד המשיל את העסקתה של עורכת הדין ששון על ידי ראש הממשלה להעסקתו של יושב ראש הסוכנות את השיח' נסראללה על מנת שזה יכתוב דו"ח על הציונות.
(ש)
