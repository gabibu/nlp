

ח"כ צבי הנדל מכחיש בתוקף את השמועות לפיהן בגני טל מוכנים להתפנות מרצון ולעקור לחפץ חיים, כמו גם את השמועות לגבי ישובים נוספים, "מדובר בהבלים", אמר.

בראיון לערוץ 7 אמר כי "משרד רה"מ שכר את כל אנשי התקשורת כדי לדברר את ההתנתקות והם עושים זאת ע"י לחשוב איך להרוס את המרקם החברתי של הגוש לשסות ישובים איש ברעהו ולפלג בתוך הישובים עצמם. התקשורת משתפת פעולה ומשדרת חצאי ורבעי דברים. זה שקר וכזב", אמר.

הנדל אמר כי בישוב שלו (גני טל) התקבלה החלטה נחרצת פה אחד שנאבקים עד הסוף ונשארים בגוש, "אבל גם אנחנו וגם ישובים אחרים אמרנו תמיד שהיה וניעקר אנו רוצים לשמר את המרקם החברתי והקהילות בגוש. לא השתנה שום דבר. הדבר היחיד שהשתנה זה עוד 10 דוברים במשרד רה"מ שכל אחד צריך להמציא את הספין היומי שלו. לא נשברנו ולא קרה מאומה, הכל זה כמו שדיברנו לפני שנה. אני דיברתי על כך בריש גלי גם בועדות הכנסת. הם רוצים ליצור מבוכה אצל אוהדינו שרוצים לעזור, לצאת ולהפגין, אז הם משמיעים את הדברים האלו שוב ושוב ברדיו ואומרים שאני משקר, זה מביך אנשיפם כי הם אומרים- למה לבטל את החופשה השנתית ולבוא לגוש? ממילא הם מתפנים מרצון".

ח"כ הנדל הכריז בראיון "איננו מתפנים מרצון ואף אחד לא חותם במנהלת. הם הכינו קראוונים לפחות מרבע מהאוכלוסיה וגם לזה לא השיגו מספיק חתימות. הם רוצים לנצל את מה שכבר הביאו כמנוף. בשיא מסכן ומובטל. זה שקר שכל יום עומדים אצלו 20 איש בתור. אין יותר משני מניין משפחות שחתמו. הכל סיפורי בדים. מה שפורום המשפטנים עושים  הם לא מייצגים אף אחד מהישובים אלא באים בשם היושר של עמ"י, ודורשים שימור של הקהילות כי לא מגיע למתנחלים שיזרקו אותם לרחוב".

הנדל אומר כי בגוש קטיף נרשמו כולם כבר ללימודים בשנה הבאה בבתי הספר ובגנים של הגוש וניתן לראות במועצה את חלוקת הכיתות והשעות. "בגוש גרים בני אדם ומטבע הדברים יש מחשבות על העתיד אבל התירו לנו את הספקות כי ממילא לא הכינו לנו כלום. אז אנחנו נשארים פה. אין אחד שלא אומר שלא יישאר פה עד הסוף. עניין התקשורת זה לזרוע מבוכה והכל שקרים".
