

בימים הקרובים תחולק אגרת אישית מתושבי גוש קטיף לכל אזרחי המדינה. מטרת האגרת: להאיר את דרך המאבק הערכי והמוסרי של תושבי גוש קטיף.

האיגרת תחולק ע"י המתנדבים הכתומים במעבר מבית לבית ובמשמרות המחאה בצמתים.

דובר מועצת חבל עזה, ערן שטרנברג, אומר כי "האגרת מבטאת את שעברו אנשי גוש קטיף שהגיעו לחולות, אנשים פשוטים ותמימים, והתהליכים שהם עברו בצל הטרור ובהתמודדות עם תוכנית הגירוש אשר פיתחו בתוכם את המוכנות ואת החשיבות של המאבק".

האגרת מסתיימת בקריאה לאזרחי המדינה להצטרף לדרכי המחאה השונות הן בהנפת סרט כתום הן ביציאה למשמרות המחאה והן בהצטרפות לצעדת ההתחברות שתתקיים בשבוע הבא.

ריכוז המאמץ בחלוקה יהיה ביום חמישי הקרוב בשעות אחה"צ כאשר כעשרת אלפים פעילים יחלקו את האגרת בו זמנית בכל רחבי הארץ.
