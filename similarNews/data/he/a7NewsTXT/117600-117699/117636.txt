

מכון הקרינה של המרכז הרפואי ת"א הינו המוסד הראשון בארץ ומחוץ לגבולות ארה"ב וקנדה, אשר הצטרף רשמית לקבוצת ה- RTOG היוקרתית, שהינה זרוע מחקרית של ה- NCI (המכון הלאומי לחקר הסרטן של ארה"ב).

מכון הקרינה של המרכז הרפואי ת"א הינו המוסד הראשון בארץ ומחוץ לגבולות ארה"ב וקנדה, אשר הצטרף רשמית לקבוצת ה- RTOG- Radiation Therapy Oncology Group היוקרתית, שהינה זרוע מחקרית של ה- NCI (המכון הלאומי לחקר הסרטן של ארה"ב).

קבוצת ה- RTOG הינה ארגון רב-מוסדי, העוסק בחקר סוגיות, הקשורות לטיפול במחלת הסרטן באמצעות קרינה.

במסגרת ה- RTOG, הפועל למעלה מ- 30 שנה, נכללים למעלה מ- 250 מוסדות מחקר מובילים בארה"ב ובקנדה, וכעת גם המרכז הרפואי ת"א מישראל.

בימים אלה, ה- RTOG מבצעת למעלה מ- 40 מחקרים קליניים במקביל, העוסקים בטיפול במחלת הסרטן באמצעות קרינה או קרינה בשילוב טיפול כימותרפי או בשילוב טיפול כירורגי. קבוצת ה- RTOG חוקרת לא רק דרכי טיפול טובות יותר לציבור החולים אלא גם מחפשת דרכים לשיפור איכות החיים שלהם.

תוצאות מחקרים קלינים אלו מתפרסמות, דרך קבע, בירחונים המקצועיים ביותר ומועלות במסגרת כינוסים אונקולוגים בינלאומיים חשובים.

פרופ' משה ענבר, מנהל המערך האונקולוגי ופרופ' בן קורן, מנהל מכון הקרינה במרכז הרפואי ת"א אמרו "אנו מאמינים שהצטרפותנו ל- RTOG הינה אבן דרך חשובה בקביעת רף טיפול איכותי וקפדני יותר במרכז הרפואי ת"א, הנשען הן על מטריה מחקרית רחבה, הנמצאת בחזית הקדמה הטכנולוגיה והן על צוות מומחים רב-לאומי ורב-מקצועי. רף זה ישפר לא רק את איכות הטיפול הניתן לחולים שלנו אלא גם יעלה את איכות הרפואה בישראל".
