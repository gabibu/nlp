

דרשה ובה דברי שבח לבן-לאדן ולפעולות הטרור בבריטניה שודרה שלשום בתחנת הרדיו "צאות אלקודס" בעזה.


(תמונת ארכיון)

כתבנו חגי הוברמן מוסר כי הדרשן ציין לחיוב את "המעשים המבורכים" שהתרחשו לאחרונה בעיראק ובבריטניה וזאת לאחר השמחה שאפפה את בריטניה על כך שהיא זכתה לארח את משחקי האולימפיאדה ב-2012.

"צופרי השמחה נשמעו בבריטניה ואסאמה בן לאדן שב ושירטט מחדש את המפה ובכך הודיע כי קול הכנועים יישמע בכל מקום", ציין הדרשן.

כתבנו מציין כי רדיו "צות אלקדס" הינו תחנת שידור המזוהה עם ה"ג'יהאד האסלאמי" ומשדרת מעזה. שידוריה, שהינם בעלי אופי אסלאמי קיצוני, עוסקים בנושאים פנים-פלשתינים אך נכללים בה גם שידורי הסתה נגד ישראל.
