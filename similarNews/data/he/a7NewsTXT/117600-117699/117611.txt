

מרפאות הקהילה של שירותי בריאות כללית שולחות איגרות החלמה מהירה למאושפזים, באמצעות אתר האינטרנט של מרכז רפואי רבין.

לאחרונה החלו מרפאות שירותי בריאות כללית לשלוח אגרות החלמה מהירה למטופליהם המאושפזים בבתי-החולים בילינסון והשרון, באמצעות שירות משלוח גלויות המופעל באתר האינטרנט של מרכז רפואי רבין.

המאושפזים המופתעים, נרגשים ממחווה זו מצד רופאי הקהילה, המביעה הערכה, מעורבות ותמיכה.

השירות מאפשר לכל חולה לקבל למיטתו, באופן אישי, אגרת ברכה שנשלחת אליו באמצעות
E-MAIL מכל מקום ברחבי העולם.

האגרת מגיעה למוקד מרכזי בבית החולים ומועברת אישית לחולה ע"י דיילת באותו יום. לרשות השולח עומדות מיגוון אפשרויות של נוסחי ברכות ועיצובים גרפיים בעברית ובאנגלית וכן יש באפשרותו ליצור ברכה באופן חופשי ולשגרה באמצעות תיבת הדואר האלקטרוני.

ד"ר דן אופנהיים, מנהל מרכז רפואי רבין אמר: "מעבר למתן טיפול רפואי מתקדם שהוא לב עשייתנו, אנו שוקדים ללא לאות על שיפור השירות למטופלים ושרות משלוח הגלויות האישיות מהווה נדבך נוסף בתפיסה זו".

עוד הוסיף ד"ר אופנהיים ואמר כי "אנו מאמינים כי שמירת הקשר בין החולה המאושפז לבין משפחתו וסביבתו החברתית שמחוץ לבית החולים היא מרכיב תומך בעל חשיבות רבה בתהליך החלמת החולה".

משלוח הגלויות נעשה באמצעות אתר האינטרנט: www.rmc.org.il
(ש)
