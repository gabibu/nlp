

גורמים בימין טוענים כי את מטען הדמה בתחנה המרכזית בירושלים הטמינו פרובקטורים של השב"כ. לטענתם בתחנה כל עובר אורח נבדק בקפדנות וכל תיק עובר שיקוף, ובכל זאת הצליחו "אלמונים" להטמין את "המטען".

התחנה המרכזית בירושלים פונתה אמש לאחר שנמצא בה חפץ חשוד. אלפי אנשים נאלצו לעזוב את המתחם.

פינוי התחנה החל לאחר שבשירותי הגברים בקומה השלישית (רציף 22) נמצא תיק אשר חובר אליו בלון גז במשקל של 12 ק"ג ושעון עצר.

לאחר טיפול של חבלן משטרה נמצא על התיק פתק שבו נכתב: "ההתנתקות תתפוצץ לנו בפנים".

גורמים בימין טוענים כי את מטען הדמה בתחנה המרכזית בירושלים הטמינו פרובקטורים של השב"כ. לטענתם בתחנה המרכזית בירושלים, כל עובר אורח נבדק בקפדנות וכל תיק עובר שיקוף, ובכל זאת הצליחו "אלמונים" להטמין בשרותי הגברים תיק ובו בלון גז ופתק "ההתנתקות תתפוצץ לכם בפנים".

הגורמים מאשימים את הפרובוקטורים של השב"כ בנסיון להבאיש את המאבק הלגיטימי נגד תוכנית הגירוש.

העובדה "שהצליחו" להחדיר את התיק וכן הסמיכות למהדורות החדשות בה הוצגו מאות אזרחים שסדר יומם השתבש בעקבות מטען הדמה מעלים תמונה של נסיון הכפשה נגד פעילי ימין.

עוד מציינים בימין כי בעבר היו מספר מקרים של נטילת אחריות על פגיעה בערבים שהתבררו כחיסולי חשבונות בין ערבים, אולם התקשורת לא התאמצה כלל לחקור ולברר.

ובתוך כך ממהרים אישים בשמאל להאשים את הימין בהסתה. יוסי ביילין יו"ר מרצ-יחד אמר בעקבות גילוי המטען: ''מי שמטפל בכפפות של משי במסיתים ימצא עצמו מול טרוריסטים בימין. הנחת מטען הדמה היא קצה קרחון שמתחתיו נמצאים רבנים מסיתים, אישים הקוראים לסרבנות וקצינים סרבנים הופכים אלילי הנוער"

"עשבים שוטים חוברים למחבלים, ומטילים טרור בירושלים", הוסיף, "ומי שמטפל בכפפות של משי במסיתים וסרבנים ימצא עצמו מול טרוריסטים בימין אשר אין אמצעי שלא מקדש את מטרתם".

גם בימין מגנים את המעשה. ח"כ שאול יהלום הודיע כי הוא מגנה מכל וכל את הטמנת מטען הדמה בתחנה המרכזית בירושלים.

לדבריו "הקיצוניים משנאים את עמדתינו על הציבור בישראל, גורמים לחילול השם ומעמיקים עוד יותר את הקרע בין שכבות האוכלוסיה השונות בעם".
