

הכנסת אישרה אתמול בקריאה ראשונה ברוב גדול של 61 את תוכנית הרפורמה במיסים שהגיש שר האוצר, בנימין נתניהו.

שר האוצר הביע שביעות רצון מהעובדה שח"כים מכל סיעות הבית תמכו במהלך. "התוכנית שאושרה היום תסייע פעמים לשכבות החלשות- היא גם תייצר צמיחה שתוריד את האבטלה והיא גם תביא להגדלת תקבולי המיסים שבאמצעותם ניתן יהיה להגדיל בצורה משמעותית את התקציבים לקשישים, לסל התרופות, לנכים ולמפעלי הזנה לילדים" אמר נתניהו.

נתניהו הוסיף, כי יפעל לאשר את הרפורמה כבר במושב הקיץ של הכנסת על מנת שניתן יהיה להתחיל ביישומה מהר ככל האפשר.
