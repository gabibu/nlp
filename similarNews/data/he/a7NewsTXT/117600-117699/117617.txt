

סיעת העבודה החליטה להצביע נגד חוק הרפורמה במס ההכנסה. על פי ההחלטה, תבקש תחילה הסיעה לדחות את הצבעה. במידה ודרישתה לא תענה יצביעו חברי הכנסת נגד החוק ושרי המפלגה ייעדרו מההצבעה.

כתבנו בכנסת אריאל כהנא מדווח כי העבודה החליטה להתנגד לרפורמת נתניהו מאחר שהיא מנוגדת למצע המפלגה ולהסכם הקואליציוני בין הליכוד לעבודה, לפיו מחוייבת העבודה לתמול במהלכים הכלכליים של הממשלה רק לגבי תקציב 2006.

"כאן מחייבים אותנו חמש שנים קדימה" אמר יו"ר המפלגה שמעון פרס. פרס ועמו עשרה ח"כים החליטו עם זאת שלא להביא למשבר ממשי מול שרון ולא להורות לשרים להצביע נגד. "יש לנו אחריות להתנתקות והיא קודמת" אמר פרס.

ח"כ עמיר פרץ תמך בהתנגדות מלאה של המפלגה לחוק, גם במחיר משבר קואליציוני חריף מול שרון. "במה אנו מבדלים את עצמנו אם אנחנו מסכימים לדבר הזה"? שאל פרץ.

התנגדות העבודה לא צפויה לסכן את החוק שיוזם שר האוצר נתניהו מאחר ששינוי עומדת לתמוך בחוק, בלי קשר לעמדת העבודה.

