

באחת ממעבדות הפוריות בארץ נמנעה השבוע טעות כאשר אחת האמבריולוגיות הדביקה בטעות על שתי מבחנות של גברים שונים, מדבקות בעלות אותו שם. המבחנות היו מיועדות לצורך הפריית מבחנה.

(בתמונה: הרב מנחם בורשטין, ראש מכון פוע"ה)

באחת ממעבדות הפוריות בארץ נמנעה השבוע טעות כאשר אחת האמבריולוגיות הדביקה בטעות על שתי מבחנות של גברים שונים, מדבקות בעלות אותו שם. המבחנות היו מיועדות לצורך הפריית מבחנה .

מפקחת של מכון פוע"ה (פוריות ורפואה על פי ההלכה) אשר הוזמנה להשגיח לאחד הזוגות הפנתה את תשומת לב האמבריולוגית לטעות.

ממכון פוע"ה מדווחים כי למעשה, היה אפשר למצוא למי שייכת כל מבחנה, עפ"י הכמות שמסר כל גבר. אך, בהתייעצות עם ראש מכון פוע"ה, הרב מנחם בורשטין הוחלט לזרוק את שתי המבחנות.

הרב בורשטין ציין, שזו הטעות ה- 34 שנמנעה ע"י מפקחות של מכון פוע"ה. עם זאת ציין הרב, כי "המעבדות עושות מאמצים רבים למנוע טעויות, אך כיון שהם בכל אופן בני אדם יש חיוב הלכתי לבצע טיפולי פוריות עם השגחה.

"בנושא חשוב זה, קיים קונצנזוס של כל הפוסקים לחייב השגחה בטיפולי פוריות, וזכה מכון פוע"ה לאחד את כל החוגים בציבור הדתי תחת השגחה אחת", אמר.
