

ועדת השרים לענייני הפרטה, בראשות שר האוצר, אישרה היום את הצעתם המשותפת של שר האוצר, אהוד אולמרט, ושר הביטחון, שאול מופז, להפרטת התעשייה הצבאית לישראל (תעש).

תעש היא חברה ממשלתית בבעלות מלאה של מדינת ישראל. מזה שנים מצויה תעש בקשיים ומתנהלת מתוכנית הבראה אחת לשנייה וזאת מבלי שחל שיפור במצבה של החברה. בעשור האחרון סייעה המדינה לחברה והעבירה כ-10 מיליארד שקל, מתוכם בשנה האחרונה הועברו לחברה כמיליארד שקל.

רשות החברות הממשלתיות תערוך בדיקה פומבית ושיוויונית של קיומם של מתעניינים פוטנציאלים בהליך המכירה בארץ ובחו"ל ותביא תוצאות בדיקתה תוך 60 יום בפני ועדת שרים לענייני הפרטה.
