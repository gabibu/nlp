

בוועדת החוקה מתקיים בשעה זו דיון על היערכות מערכת אכיפת החוק בביצוע תוכנית הגירוש. ד"ר פרץ כהן, רופא שהיה נוכח באירועים בכפר דרום, העיד כי השוטרים והחיילים לא נזקקו לטיפול רפואי מאחר ולא נפגעו מכוויות או משפיכת חומצה. "היה מדהים לשמוע בתקשורת אחר כך שהם נפגעו מחומצה, מעיד שלא ראיתי אף אחד שהייתי צריך לטפל בו באופן מיידי", סיפר ד"ר כהן במהלך הדיון בוועדה.

יו"ר הוועדה, ח"כ מיכאל איתן, אמר כי גם מתוך העיתון שהתפרסם למחרת האירועים בכפר דרום היה נראה שיש עדויות סותרות בנושא ע"י הכתבים עצמם. נציגי המשטרה טענו כי הבגדים של השוטרים התפוררו כתוצאה מהחומצה.
