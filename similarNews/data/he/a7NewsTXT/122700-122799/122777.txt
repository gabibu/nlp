

בשעה זו מפגינים כ-20 פעילים ממטה חי"ל נגד חילול הקברים בגוש קטיף. היום החלה העברת הנקברים מבית העלמין שבגוש קטיף.

המפגינים שהגיעו אל מול ביתו של הרב הצבאי הראשי, הרב תא"ל ישראל וייס, הציבו במקום שלטים בנוסח "וייס מחלל שם שמיים" ו"וייס- הרב שפירא מתבייש בך כשאתה מתיר חילולי שבת". המפגינים הביאו עימם ארון קבורה גדול שעליו נכתב: "הרבנות הצבאית הראשית".

יש לציין כי היום החלה הרבנות הצבאית להעביר את מתי גוש קטיף מקבריהם למקומות קבורה חלופיים. שני קברים הועברו היום, אחד לבית העלמין הזמני בניצן והשני לבית העלמין בשדרות.



