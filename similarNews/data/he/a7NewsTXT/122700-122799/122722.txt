

יערני קק"ל נדהמו לגלות בשעות האחרונות תנועה ערה של קבלנים פרטיים אשר עוקרים באופן בלתי ממוסד וללא אישורים, עצים הנטועים בצמתים ראשיים ובמקומות ציבוריים נוספים בגוש קטיף.

יערני קק"ל נדהמו לגלות בשעות האחרונות תנועה ערה של קבלנים פרטיים אשר עוקרים באופן בלתי ממוסד וללא אישורים , עצים הנטועים בצמתים ראשיים ובמקומות ציבוריים נוספים בגוש קטיף , ומעבירים אותם לרשותם הפרטית . עשרות רבות של עצים מסוג דקל, זית ואחרים נעקרו כבר ע"י גורמים אלו במטרה לעשות רווח פרטי על חשבון המצב בגוש קטיף .

כתבנו קובי פינקלר מוסר שקרן קימת לישראל שוקדת בימים האחרונים על מבצע הצלה של כאלף עצים עצי זית, דקל, חרוב, פיקוס ועצי נוי נוספים מיישובי גוש קטיף השונים, לאכסנה זמנית במשתלת קק"ל . המבצע החל בהעתקת הבוסתן בבדולח שהקדישה משפחת צפירה לזכר בנה אסף ז"ל לאכסנה זמנית במושב בני ראם.

עמי אוליאל , מנהל מרחב דרום של קק"ל :" אנו רואים בעקירת העצים ללא רשות פעולה עבריינית חמורה ונעשה כל שביכולתנו להילחם בתופעה מכוערת זו. העתקת עצים הינה פעולה שאמורה להיעשות באופן מקצועי ע"י אנשים האמונים על עבודה זו, גורמים אלו פוגעים בעצים ומצמצמים באופן ניכר את סיכוייהם להינטע בהצלחה בקרקע אחרת ."

יערני קק"ל הגישו תלונה למשטרה כנגד פעילות זו.
