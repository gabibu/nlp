

היועץ המשפטי לממשלה, מני מזוז, אמר לפני זמן קצר במהלך דיון בוועדת החוק על היערכות מערכת אכיפת החוק בביצוע הגירוש, כי המערכת המשפטית עשתה הפרדה בין פעולות מחאה לפעילות אלימה.
"הגישה שלנו הייתה לאפשר חופש מחאתי רחב למרות שהיה בכך סיכון", אמר מזוז, והבהיר כי על מעשה אלימות הגיבו במערכת בתקיפות.
מזוז אמר כי רק במקרים בודדים נאלצה מערכת החוק לנקוט באמצעים משפטיים, וכי בעבירות של אלימות הופעלה מערכת האכיפה בעוצמה.
"חייב אותנו לנקוט בעקרונות פעולה מתוך הסתכלות קרה ומפוקחת על הדברים מול הציבור הרחב ומול הציבור המתנגד להתנתקות.. עשינו הפרדה בין פעולות מחאה לפעילות אלימה. נדמה לי שלאורך כל התקופה גם כאשר היו מתקפות מימין ומשאל עמדנו באופן עקבי על המדיניות הזאת גם בצעד של נושא האלימות וגם בנושא של חופש הביטוי".
