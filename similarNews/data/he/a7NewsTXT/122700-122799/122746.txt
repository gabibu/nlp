

הערב צפוייה הפגנה סוערת בירושלים נגד חילול הקברים בגוש קטיף. הוועד להצלת קברי הקדמונים: "לא נשתוק לנוכח מעלליה הזדוניים של ממשלת הרשע".


הערב צפוייה הפגנה סוערת בירושלים נגד חילול הקברים בגוש קטיף. הוועד להצלת קברי הקדמונים: "לא נשתוק לנוכח מעלליה הזדוניים של ממשלת הרשע".

הוועד להצלת קברי הקדמונים הפיץ במהלך הלילה והבוקר מודעות וכרוזים בכל השכונות החרדיות בירושלים, בהם נקראים הציבור לצאת למערכה נגד חילול קברי הקדושים בבית העלמין בגוש קטיף ע"י ממשלת ישראל.

בדומה להפגנה הסוערת שהייתה בשבוע שעבר לאחר רציחתו של תלמיד הישיבה וכוונתה של המשטרה לנתח את גופתו- צפוייה גם היום הפגנה חמה לא פחות. בתוך השכונות החרדיות צפויים גם שיבושי תנועה קשים עקב הכוונה להבעיר פחי אשפה ולחסום את הכבישים.

תחת הכותרת: "גוואלט מחללים את קברי הקדושים", נכתב במודעות: "ממשלת הרשע בשיתוף עם הרבנות הצבאית מחללים בשעות אלה 48 קברים של קדושים וטהורים שמסרו נפשם על קדושת השם ומחללים את עצמותם בצורה הנוראה ביותר שאי אפשר להעלות על דל שפתיים - לא נשתוק לנוכח מעללי הזדוניים של ממשלת הרשע.

היום יום א' בשעה שמונה בערב נצא כולנו לעצרת מחאה וזעקה בכיכר השבת בירושלים ולהשם הישועה. איש בל יעדר". על המועדה חתומים חברי הוועד להצלת קברי הקדמונים.

כמו כן, בירושלים מתפרסמות מודעות נוספות של רבנים היוצאים בחריפות נגד הכוונה להעביר את הקברים, ביניהם הרב יעקב יוסף שחושש מפני הקפדה של שמיא על המעשה הנורא של חילול הקברים.

צה"ל החל הבוקר בתהליך פינוי ארבעים ושמונה הקברים מבית העלמין בגוש קטיף. משימת פינוי הקברים, נערכת לאחר תיאום עם משפחות הקבורים ועל פי ההלכה. כך מדווח כתבנו לעינייני צבא קובי פינקלר.

כתבנו מציין שתהליך פינוי בית העלמין סגור בפני אמצעי התקשורת, מפאת כבוד המתים וצנעת הפרט, אך מתועד על ידי חטיבת דובר צה"ל, ועל פי סיכום מול המשפחות יופצו חומרים עם תום האירוע. בצה"ל הוחלט כי הגופות יולבשו בבגדים לבנים ויועברו בארונות עטופים בדגלי הלאום לקבורה בבתי העלמין השונים.

ראש אכ"א האלוף אלעזר שטרן אמר שלכל משפחה הוצמד צוות של ענף הנפגעים בצה"ל שילווה את משפחות הנפטרים עד לקבורת יקיריהם. האלוף הוסיף שהמהלך כולו נעשה לפי גיבוי הלכתי של הרב הצבאי הראשי, תת-אלוף ישראל וייס.

כבר היום ייערכו טקסי קבורה מחדש של שניים מהאזרחים שנקברו בבית העלמין בנוה-דקלים: נחמיה וינטר ז"ל ייטמן בבית העלמין החדש ביישוב ניצן וסמיון ליקח ז"ל ייטמן בבית העלמין בשדרות.
