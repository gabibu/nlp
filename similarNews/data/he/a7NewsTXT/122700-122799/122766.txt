

בתאונת דרכים בין שני כלי רכב שאירעה בכניסה למושב ניר יפה נפצעו קשה אם ובתה. האם, בת 30 ובתה בת ה-10 פונו במצב קשה למרכז הרפואי העמק בעפולה יחד עם שלושה פצועים נוספים. סיבת התאונה: אי מתן זכות קדימה.

בתאונת הדרכים שאירעה בכניסה למושב ניר יפה שבעמק יזרעאל פגעו זה בזה טנדר מסוג מיצובישי שהגיע מכיוון צומת יזרעאל וטנדר שהגיע מכיוון כביש הסרגל. מחקירה ראשונית עולה כי הטנדר מסוג מיצובישי פנה שמאלה ללא מתן זכות קדימה לטנדר השני.

אם כבת 30 ובתה בת ה-10 פונו במצב קשה למרכז הרפואי העמק בעפולה לשם פונו גם עוד שני פצועים באורח בינוני ופצוע אחד באורח קל.
