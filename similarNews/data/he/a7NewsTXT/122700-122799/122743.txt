

בישיבת הממשלה הוחלט כי צוות רבנים ממועצת הרבנות יחד עם מהנדסים ממשרד הביטחון ייצאו לשטח כדי לבדוק כל בית כנסת מה ניתן להעתיק ומה לא. את תוצאות הבדיקה יביאו לרבנים הראשיים ולשר הביטחון.

הרבנים הראשיים לישראל, הרב שלמה עמר והרב יונה מצגר, השתתפו בישיבת הממשלה שעסקה בנושא פירוק בתי הכנסת בגוש קטיף ובצפון השומרון. כמו כן, השתתפו בפגישה גם הרבנים שאר ישוב הכהן, הרב שמחה קוק, הרב יהודה דרעי ומנכ"ל הרבנות, עודד וינר.

לכתבנו נמסר כי הרבנים הראשיים וחברי המועצה הביעו את כאבם העמוק על כל ההשלכות הבינלאומיות של הריסות בתי הכנסת, וציינו כי הגיעו ללשכותיהם תגובות מקהילות ורבנים מרחבי תבל על כך שאם יהודים יפרקו בתי כנסת בישראל יקשה עליהם לפעול למען קיום בתי הכנסת השונים המפריעים לתכנוני בנייה שונים ברחבי אירופה וארה"ב.

בישיבת הממשלה הוחלט כי צוות רבנים ממועצת הרבנות יחד עם מהנדסים ממשרד הביטחון ייצאו לשטח כדי לבדוק כל בית כנסת ויראו מה ניתן להעתיק ומה לא. את תוצאות הבדיקה יביאו לרבנים הראשיים ולשר הביטחון שיבדקו את הנתונים ויחליטו בדבר.
