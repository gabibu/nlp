

ד"ר פרץ כהן, רופא שהיה נוכח באירועי גירוש בית הכנסת בכפר דרום, העיד כי השוטרים והחיילים לא נזקקו לטיפול רפואי מאחר ולא נפגעו מכוויות או משפיכת חומצה.

את דבריו אמר ד"ר כהן בפני ועדת החוקה של הכנסת בישיבתה שנערכה היום. "היה מדהים לשמוע בתקשורת אחר כך שהם נפגעו מחומצה, מעיד שלא ראיתי אף אחד שהייתי צריך לטפל בו באופן מיידי", סיפר ד"ר כהן במהלך הדיון בוועדה.

יו"ר הוועדה, ח"כ מיכאל איתן, אמר כי גם מתוך העיתון שהתפרסם למחרת האירועים בכפר דרום היה נראה שיש עדויות סותרות בנושא ע"י הכתבים עצמם. נציגי המשטרה טענו כי הבגדים של השוטרים התפוררו כתוצאה מהחומצה.
