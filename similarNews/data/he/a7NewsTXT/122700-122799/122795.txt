

30 עובדים סוציאליים חדשים יכנסו לעבודה בתקופה הקרובה כדי לטפל ביחידים, במשפחות ובקהילות ברשויות המקומיות שבהם יתגוררו מגורשי גוש קטיף וצפון השומרון בשלוש השנים הבאות.

סגן שר הרווחה אברהם רביץ הורה להעלות את הנושא של שיקומם של המפונים לראש יעדי המשרד בתקופה הקרובה. הוא שיבח את העובדים הסוציאליים שלא השתתפו בפעולות הפינוי עצמן, אלא רק בסיוע למשפחות במשבר.

30 עובדים סוציאליים חדשים יכנסו לעבודה בתקופה הקרובה כדי לטפל ביחידים, במשפחות ובקהילות ברשויות המקומיות שבהם יתגוררו המפונים בשלוש השנים הבאות. עובדים קהילתיים יתערבו בתהליכים קהילתיים כגון גישור ובניית הסכמות, חיבורים בין קהילות והיבטים חברתיים של תהליכים אורבניים, כדי לגבש את הקהילות במקומותיהם החדשים.

קציני המבחן לנוער טיפלו בשבוע ההתנתקות ב-163 נערים וב- 30 נערות בלבד, כל העצורים לא היו תושבי היישובים המתפנים. רק 190 מבוגרים נעצרו, 34 מהם הופנו עד היום לטיפול קציני המבחן למבוגרים. "עיקר עבודתנו היה בראיון של כל העצורים ובמתן מידע להורים. כל הנערים והנערות הסכימו להזדהות לאחר שקציני המבחן שוחחו עמם ועם הוריהם ולמרות שהיה מי שהדריך אותם שלא להזדהות" אמרה רחל שרביט קצינת המבחן הארצית לנוער.
