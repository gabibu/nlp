

תיאורית קונספירציה באינטרנט: "קולומביה" עסקה ביצירת טורנדו מלאכותי.

בימים האחרונים מסתובבת ברשת האינטרנט תיאוריה בנוגע למעשיה של החללית "קולומביה" בחלל.

כתב עתי"ם מציין, כי מדובר בתיאוריה "מהפכנית" במיוחד שאפילו באינטרנט מעטות כמוה, ואשר על פיה החללית "קולומביה" ובה אל"מ אילן רמון המנוח, עסקו בניסוי שמטרתו יצירת סופות "טורנדו" בעזרת סופות אבק.

בגלל תקלה בניסוי, פגעה הסופה היזומה בעיר הנמל לימסול בקפריסין.

זו לשונה של התיאוריה:

"ב-31 בינואר 2003 בשעה 12 בצהרים תקפה סופת טורנדו אדירה את האי היווני קפריסין.

לעיתונאים וכלי התקשורת המרכזיים בישראל שהיו בקשר עם גורמים בענף המטאורולוגיה בצה"ל, בחיל האוויר ובבית דגן והתענינו בסיבת התופעה הנדירה של טורנדו עצום מימדים בים התיכון, נמסר, כי ברשות צה"ל והגורמים לא מצוי מידע על הקורה בקפריסין או בלימסול.

"הסופה האימתנית שהיתה ראשונה מסוגה במזרח התיכון ובקפריסין כמעט שהרסה את עיר הנמל הקפריסאית לימסול והותירה אחריה נזק אדיר ותושבים מופתעים.

"באותן שעות ישבו במרכז החלל ביוסטון, במטה חיל האוויר אי שם בתל אביב ובחללית "קולומביה" בטיסה 107 מאות אנשי חיל האוויר ומטאורולוגיה וחגגו את הצלחת הניסוי של חיל האוויר הישראלי ומרכז החלל בנאס"א שנושאו היה: יצירת טורנדו מלאכותי בעזרת סופות אבק.

"לאחר 14 ימי טיסה בחלל, בעת מעבר המעבורת קולומביה מעל החלק המזרחי של אגן הים התיכון מול ישראל הופעל השלב האחרון בניסוי אדיר האמצעים והטכנולוגיה שבו השתתפו עשרות כלי טיס של חיל האוויר הישראלי והצבא האמריקני.

"הכיסוי לניסוי היה אימונים משותפים של חילות אויר זרים וחיל האוויר הישראלי באזור.

על כל אחד מכלי הטיס הכבדים שטסו הוטל תפקיד בניסוי ליצירת הטורנדו המלאכותי הראשון, כאשר על כל הניסוי פיקח ממעבורת מעבדת החלל "קולומביה" ומטעם חיל האוויר הישראלי אל"מ אילן רמון ז"ל.

"בכך מוצו 4.5 שנים של מחקר וניסויים משותפים, הולכים וגוברים, עד לרגע השיא בו בוצעה יצירת הטורנדו.

הכיסוי לניסוי שהוא המהפכני מבחינת השלכותיו היה השפעת מערכת האבק באוויר על יצירת הגשם.

ההנחה שהניחו מדענים ישראלים בכירים היתה כי ניתן ליצור באמצעות אבק שמגיע מאפריקה ותוספים שונים שמוזרקים לאוויר מכלי טיס בגבהים שונים, הוריקן או טורנדו.

"העיקרון הפשוט שעליו הלכו המדענים היה מיצוי ומיקסום האנרגיה במעבר מאפיק לשקע ברומטרי והאצת ומיקסום התהליך בטכנולוגיות מחשבים ותוספים כימיים המאפשרים להאיץ את התהליך ולסייע לרוח לנשוב.

"למעשה הצלחתו האדירה של הניסוי גרמה אפקט נוסף שמתבטא בכמויות גשם עצומות שיורדות ברחבי ישראל כבר כשבועיים מאז התחלת הניסוי ועד לשיאו ב-31 בינואר 2003 בטורנדו הקטלני שפגע בעיר הנמל הקפריסאית לימסול.

"הסיבה המרכזית שהטורנדו לא נשאר בלב ים מול המים הטריטוריאלים של ישראל אלא נסוג צפונה לקפריסין היה, שינוי חד במשטר הרוחות שגרר אותו ליעד לא צפוי וזהו לקח מרכזי שנלמד.

"למותר להסביר את המשמעות האפשרית לייצור טורנדו לפי הזמנה או לכוונו למקום או יעד נבחר ולהפעילו מעל עיר מסוימת או אזור מסוים.

ניתן להשתמש באפקט זה למטרות מבורכות של הובלת מים לאזורים צחיחים או הורדת כמויות גשם אדירות לפי דרישה ולפי מקום ואפשר להשתמש בזה לשימושים צבאיים וליצור כיאוס מוחלט באזור נתון ולזמן נתון", כל זאת לפי התיאוריה ברשתות האינטרנט.
