

בעקבות החלטת הבלגים להעמיד לדין את ראש ממשלת ישראל מר אריאל שרון, צעד הפוגע קשות במדינת ישראל וברגשות אזרחי ישראל, הודיע היום מנכ"ל מלון "הנסיכה" לשגריר בלגיה בישראל שאזרחים בלגים לא יהיו רצויים במלון ולא תינתן להם אפשרות להתארח במלון.

מר זיו גולדשטיין, מנכ"ל מלון "הנסיכה", קורא גם לעמיתיו מנהלי בתי המלון להצטרף אליו לצעד זה כמחאה נגד ממשלת בלגיה והעם הבלגי.

בעקבות החלטת בית המשפט העליון הבלגי להעמיד לדין את ראש ממשלת ישראל מר אריאל שרון וקצינים בכירים במיל' ביניהם הרמטכ"ל לשעבר, רא"ל רפאל איתן, צעד הפוגע קשות במדינת ישראל, בריבונות מדינת ישראל, באזרחי המדינה וביהודי העולם כולו והינה הפגיעה הקשה ביותר מצד מדינה מערבית כלשהיא נגד מדינת ישראל וראש ממשלת הנבחר, פנה היום מנכ"ל מלון "הנסיכה", מר זיו גולדשטיין לשגריר בלגיה בישראל מר ווילפרד גנס והודיע לו שלאור הפגיעה הקשה ברגשות עם ישראל, החליטה הנהלת המלון שאזרחי בלגיה לא רצויים במלון והמלון לא יארח תושבים בלגים ואל דיפלומטיים בלגים כמחאה על צעד זה של הבלגים.

מר גולדשטיין קורא גם לעמיתיו מנהלי בתי המלון האחרים בישראל להצטרף לצד מחאה זו שיעביר לממשלת בלגיה את התחושה של עם ישראל ואת הסלידה מהחלטה זו.
