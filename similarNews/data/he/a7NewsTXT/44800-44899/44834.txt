

תכיפות האירועים האנטישמיים באירופה עולה, והשבוע נרשמו התנכלויות ליהודים באוסטריה, יוהנסבורג, פריז, אולנובסק, מרסיי ובריסל שבבלגיה.

באוסטריה פלשו לאירוע של הקהילה היהודית מספר גלוחי ראש שהחלו לקרוא קריאות אנטישמיות, ביוהנסבורג התקבלו חמישה מכתבי שיטנה בארגונים יהודיים שונים, לשגרירות ישראל בפריז הגיעה מעטפה המכילה אבקה לבנה ובו מכתב נאצה אנטי ישראלי, באולנובסק שברוסיה התקיימה הפגנת תמיכה באדם שכתב מאמר אנטישמי, ובמערכת עיתון בבלגיה התקבל מכתב המשבח את פיצוץ המעבורת קולומביה כעונש לישראל.

בפריז תקף נשיא ארגון הגג של יהודי צרפת את אנשי השמאל הקיצוני במדינתו, וטען כי הם אנטישמים. "האנטי-ציוניות היא התחפושת החדשה של האנטישמיות", אמר.
