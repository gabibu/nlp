

כוחות מיוחדים של הצנחנים עצרו הלילה באחת השכונות בטול כרם את מי שנחשב למפקד הג'יהאד האסלאמי באזור, מחמוד קניידי. עמו נעצר פואד סאוואלחה, שנחשב לסגנו בארגון.

השניים הסגירו את עצמם לאחר שהחיילים הקיפו את המבנה שבו שהו וירו לעברו.

כלייבי וסוואלחה אחראים לתכנון וביצוע פיגועים רבים בישראל ובאיזור יהודה ושומרון. בדירת המסתור, בה נעצרו, נמצאה מעבדת חבלה להכנת חגורות נפץ, חומר נפץ מסוג TATP, רובה M-16 ואקדח. המעבדה פוצצה.

6 מבוקשים נוספים נעצרו הלילה ביהודה ושומרון. שני מבוקשים נעצרו במחנה הפליטים בלטה שבשכם. מבוקש נעצר בחברון. שלושה מחבלי חמאס, נעצרו בטמון, צפונית-מערבית לשכם.
