

נאס"א מסרה בהודעה רשמית כי ה"קולומביה" התרסקה בשל חור שנפער בכנף השמאלית ובגללו התלהטה המעבורת והתפרקה.

נאס"א מסרה בהודעה רשמית כי ה"קולומביה" התרסקה בשל חור שנפער בכנף השמאלית ובגללו התלהטה המעבורת והתפרקה.

צוות הבדיקה לחקירת אסון הקולומביה בראשות האדמירל הרולד גהמן מפרסם היום כי הגורם להתרסקות המעבורת הוא חור שנפער במעטפת הקולומביה.

צוות הבדיקה הסביר כי בעת שנכנסה הקולומביה אל האטמוספירה חדר סילון של גאז לוהט הנקרא פלאסמה דרך החור וגרם להתחממות ניכרת בכנף השמאלית של המעבורת. התלהטות הכנף היא זו שגרמה לניתוקה מהמעבורת ולהתפרקות הקולומביה.

הפלאסמה היא גאז לוהט שאופף את המעבורת בעת כניסתה אל האטמוספירה. החום של גאז זה עשוי להגיע גם ל3000 מעלות במקרה של חיכוך גבוה.

לדבריהם, מניתוח של נתוני הטמפרטורה האחרונים שהגיעו אל מרכז הבקרה יש להסיק שרק חדירה של גאז הפלסמה יכולה היתה לגרום לחום שנרשם.

יחד עם זאת לא יכלו חברי צוות הבדיקה להסביר מה גרם להיווצרותו של החור המדובר.
ההסברים לכך יכולים להיות מגוונים.

התיאוריה הקודמת שדברה על כך שקצף בידוד או גוש קרח על מיכל הדלק פער את החור בכנף עדיין במקומה עומדת. כמו כן יתכן שחלקי מתכת המוגדרים כ"פסולת חלל" ומקורם לווינים מושבתים וחלקי טילים הם שפגעו בכנף ואולי גם מטאוריט קטן.
