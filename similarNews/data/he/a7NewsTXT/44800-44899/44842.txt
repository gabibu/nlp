

בשעה זו הותר לפרסום כי אחר הצהרים נפצעו 24 חיילים בתאונת אימונים בבסיס צה"ל ברמת הגולן. שלושה מהם נפצעו באורח קשה.

הפצועים פונו במוסקים ובאמבולנסים לבתי החולים רמב"ם בחיפה ו"זיו" בצפת.

מפרטי מידע ראשוניים ניראה כי חיילי יחידת גולני בבסיס האימונים אל-פוראן, הסמוך לקיבוץ מרום גולן ברמת הגולן, התאמנו בהפעלת פגז נגד טנקים מסוג אר.פי.ג'י.

תוך כדי אימון, נפלט פגז אר.פי.ג'י ופגע בחדר בו שהו באותה עת החיילים.

בהתפוצצות הפגז נפצעו 24 חיילים, 7 מהם קשה עד בינוני והשאר באורח קל. למקום הוזעקו כוחות גדולים של הצלה, בהם 8 אמבולנסים של מד"א ושלושה רכבי כיבוי ומשטרה.

נמסר כי בתחילה התקשו צוותי ההצלה להתקרב למקום בו אירעה התאונה, מחשש להתפוצצות תחמושת נוספת. ראש צוותי מד"א שטיפלו בפצועים, שמעון אבוטבול, מסר כי הפצועים פונו תחילה למקום בטוח, שם קיבלו טיפול ראשוני.

לאחר מכן פונו שלושה פצועים באורח קשה וארבעה באורח קל למנחת מסוקים הסמוך לבסיס נאפח, משם הוטסו במסוקים לבית החולים רמב"ם בחיפה. שבעה פצועים קל, גם נפגעי הלם פונו לבית החולים "זיו" בצפת.

ד"ר קליין שפירא, סגן מנהל בית החולים "זיו" בצפת מסר כי מרבית הפצועים סובלים מפגיעות רסיסים בכל חלקי גופם. אחרים סובלים מפגיעות הדף באוזניים. הם אושפזו וטופלו במחלקות האורטופדית והכירורגית.

אלוף פיקוד הצפון ימנה קצין בודק לאירוע. כמו-כן תפתח המשטרה הצבאית בחקירת תאונת האימונים הקשה.
