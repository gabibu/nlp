

ערפאת הודיע כי הוא נעתר ללחצים הבינלאומיים שהפעילו נציגי "הקוארטט" והוא מסכים למנות ראש ממשלה.

לאחר סירוב עיקש החליט היום ערפאת במפתיע למנות ראש ממשלה ברש"פ.

יאסר ערפאת יצא היום בצהריים מלשכתו ברמאללה אל העיתונאים והודיע כי : "לאור המגעים שניהלתי עם נציגי ה"קווארטט" החלטתי למנות ראש ממשלה".

ערפאת אמר לכתבים כי הורה לכנס את המועצה המחוקקת כדי שזו תנקוט צעדים מיידיים למינוי ראש ממשלה.

יש לציין כי ערפאת לא נקט מי יהיה המועמד לראשות הממשלה או מתי בדיוק תתכנס המועצה המחוקקת.

בימים האחרונים ניהלו נציגי ה"קווארטט" מגעים תכופים והפעילו עליו לחצים כבדים כדי שימנה ראש ממשלה.

הדרישה שהציגו נציגי ה"קוארטט" היא שלראש הממשלה שיבחר תהיינה סמכויות של ממש בניהול הרש"פ. ראש הממשלה שאמור להיבחר יצטרך ליטול לידיו גם את הפיקוד על מנגנוני הבטחון של הרש"פ והקמת צוות לקידום המשא ומתן עם ישראל.

המועמד המועדף על הקווארטט הוא סלים פיאד האחראי על הכספים ברש"פ. פיאד הוא כלכלן במקצועו בעל שם בתחומו ובעל אזרחות אמריקנית.
