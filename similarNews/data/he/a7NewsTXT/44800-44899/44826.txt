

עורכי הדין של מטה נפגעי הטרור יגיעו לבלגיה בשבוע הבא, במטרה להאיץ את הטיפול בתלונה שהגישו בשנה שעברה נגד יאסר ערפאת על פשעים נגד האנושות, באותו בית משפט שבה נדונה התלונה נגד ראש הממשלה שרון.

במטה נפגעי הטרור פנו במספר הזדמנויות לשופטת-חוקרת שבפניה הוגשה התלונה נגד ערפאת, כדי שתקדם את הטיפול בתלונה, אך דבר לא נעשה.

"איננו רואים פסול בכך שמדינות רוצות להעמיד לדין מנהיגים החשודים בביצוע פשעי מלחמה, אך על פניו נראה, כי המערכת המשפטית בבלגיה חטאה לתפקידה ועשתה שימוש במנגנון הצדק לצרכים פוליטיים, כאשר פסקה נגד הקרבן והתעלמה מהגורמים לפשע. כעת עומד בפני המערכת המשפטית הבלגית 'מבחן ערפאת', שיהיה מבחנה של מערכת הצדק בבלגיה", אמר מאיר אינדור, יו"ר הארגון.
