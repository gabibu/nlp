

יאסרה בכרי, המואשמת באי-מניעת הפיגוע בצומת מירון, הושעתה מלימודיה במכללת צפת.
עשרות שוטרים איבטחו את מהלך הישיבה של ועדת המשמעת של מכללת צפת, בה הוחלט על השעייתה של בכרי, ומנעו את כניסתם של מאות מתושבי צפת, ביניהם הורי חלק מהנרצחים, שהפגינו מחוץ לשערי המכללה.

"לא יתכן שנידונה זו, אשר נאשמת בעבירה אשר נסיבותיה כה חמורות עד שהביאו ידי התפוצצותן של חברותיה למכללה ונוסעים אחרים באותו אוטובוס, תסתובב בחצרות המכללה ובכיתותיה כאילו דבר לא ארע. וכל זאת, כאשר בית הדין נושא ונותן בדינה", כתבה הועדה בנימוקיה.
בפיגוע באוטובוס 361, עליו הוזהרה בכרי מבעוד מועד ונמלטה מהאוטובוס, נהרגו תשעה מנוסעי האוטובוס ו-54 נוסעים נפצעו.
