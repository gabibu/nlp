

בנמלי התעופה בלונדון הוכרזה כוננות גבוהה, וחלק מן הטיסות נדחו.
המסוף הצפוני בנמל התעופה גטוויק נסגר וכל הטיסות בוטלו עקב התרעה על כוונת טרוריסטים לבצע פיגוע במקום. לידי כוחות הביטחון הגיע מידע לפיו טרוריסטים מתכננים לירות טילי כתף לעבר מטוסים אזרחיים.
סמוך לנמל התעופה הית`רו, המצוי תחת אבטחה כבדה מחשש לפיגועי טרור, נעצרו שני חשודים על פי "חוק הטרור". דובר המשטרה המקומית מסר שהם הועברו לחקירה ועדיין לא ברור אם יש להם קשר להתרעות.




