

הנשיא ג'ורג' בוש דרש היום ממועצת הביטחון של האו"ם לנקוט צעדים על מנת לאלץ את עיראק למלא אחר החלטתה 1441, ואמר כי על הארגון לאכוף את החלטותיו, שאם לא כן יאבד ממשמעותו.

בנאום אותו נשא בפני ימאים בבסיס הימי מייפורט בעיר ג'קסנוויל שבמדינת קליפורניה אמר בוש כי ארה"ב יוצאת לשחרר את אזרחי עירק ולא לכבוש את ארצם. האויב הטרוריסטי הוא אויב אכזר חסר מצפון ומעצורים ואין גבולות שיכולים לבלום אותו, אמר בוש.

הוא הוסיף כי ארה"ב יוצאת להלחם באויב בארצו במקום שהוא יתקוף את אזרחיה מבפנים.

בוש ציין כי "המשטר העיראקי פתח במסע שנועד להסתיר את הנשק להשמדה המונית שברשותו ואת קשריו עם הטרוריסטים. ומסע ההטעיה נמשך עדיין".
