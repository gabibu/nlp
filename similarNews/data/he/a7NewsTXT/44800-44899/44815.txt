

סוללות הן מוצר מבוקש ביותר בימים האחרונים. מנכ"ל "אנרג'ייזר" גיל ישראלי מסר כי בימים האחרונים גדלה הדרישה לסוללות פי 30 מזו הרגילה. לדבריו חברתו ייבאה סוללות ופנסים, הן מאר"ה, אירופה וסינגפור ופנסים גם מארגנטינה, כדי להדביק את הביקוש הרב.

הוא גם ציין כי ביום רביעי בלילה שוחח עם סגן נשיא אנרג'ייזר העולמי, ג'ו פישר שאישר להעביר לישראל כ-15 טון סוללות, שיועדו לחוף המזרחי של ארה"ב.

הוא הוסיף כי לארץ גם הוטסו סוללות שנועדו לשימוש במפוחים שבערכות האב"כ לאחר שהסוללות המקוריות התרקונו. "המרכזיה שלנו מתפוצצת מפניות של אזרחים המבקשים לדעת היכן להשיג סוללות", ציין ישראלי.

לדבריו מטה מל"ח מסייע לייבא באופן מהיר סוללות מבלי שהחברה נזקקת להליכי היבוא השגרתיים. שלטונות המכס אמר ישראלי מסייעים בשחרורם המהיר של סחורות הכוללות סוללות.
