

אתר Nfc חושף כי הצוותים הרפואיים בבתי החולים, קרי רופאים ואחיות התבקשו להופיע ממחר לעבודה מצויידים בערכות המגן.

באתר פורסם כי הבוקר זומנו צוותים רפואיים וטכניים במרכזים רפואיים ובתי חולים ברחבי הארץ לאסיפה, במהלכה התבקשו להגיע החל ממחר יום שישי 14 בפברואר, כשהם מצויידים בערכות המגן.

ממרכזי הרענון של פיקוד העורף דווח כי הציבור החל להציף את מרכזי הרענון וכי כבר מהשעה 8.00 בבוקר דווח ממרכזים מסוימים על עומס, צפיפות ואפילו על צורך להשליט סדר. מפיקוד העורף נמסר כי ישנן מספיק ערכות לכל תושבי ישראל - כולל עובדים זרים.

עוד נמסר כי עובדים בשגרירויות זרות ברחבי ישראל החלו עוזבים. תוך מספר ימים יעברו הנציגויות לעבוד במתכונת חירום עם מספר מינימום של עובדים.
