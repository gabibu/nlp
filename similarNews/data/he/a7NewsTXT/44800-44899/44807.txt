

יו"ר המפד"ל אפי איתם, ויו"ר שינוי יוסף לפיד, ישובו וייפגשו היום. הם ינסו לגבש נוסחה שתאפשר את ישיבת שתי המפלגות בממשלה אחת.

בראיון ליומן ערוץ 7 אמר איתם כי מציאת נוסחה כזאת קשה, אך אפשרית.

הוא נשאל אם מפלגתו תשב בממשלה בלי ש"ס, והשיב כי הוא מקווה שהמפד"ל לא תיאלץ לעמוד בפני דילמה כזאת. איתם הכחיש את הידיעות כאילו יש משבר בשיחות בין מפלגתו לליכוד, ואמר שהשיחות נמשכות אם כי במתכונת שונה.

בעניין כוונתו של זבולון אורלב להתמודד מולו על התיק שיוצע למפד"ל בממשלה אמר איתם כי לדעתו, יו"ר המפלגה הוא שצריך לשאת בתפקיד הזה.
