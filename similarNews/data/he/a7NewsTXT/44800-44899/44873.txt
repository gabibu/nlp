

החל מאתמול משודרות בתחנות האזוריות חדשות ארציות בהפקה עצמית בשיתוף חדשות ערוץ 10. עד כה חייב חוק הרשות השנייה את התחנות לשדר את החדשות מ"קול ישראל" או מ"גלי צה"ל". השינוי התאפשר לאחר שינוי בחוק, והיתר שנתן השבוע הממונה על ההגבלים לשתף פעולה עם ערוץ 10. יצוין כי כל תחנה רשאית כיום להפיק בעצמה חדשות ארציות, דבר שנאסר בעבר בחוק רשות השנייה.

החדשות משודרות בכל התחנות האזוריות בכל שעה, פרט ל"רדיו תל אביב" ולרדיו BU בשרון.
מנכ"ל הרשות השנייה מוטי שקלאר מצין כי הדבר יקדם את התחנות האזוריות, וכי הן ישמשו כעת חלופה בנושא החדשות.

סמנכ"ל הרשות נאוה בת צור מציינת כי מדובר בתיקון עוול באשר למדידת הבדרוג (רייטינג) של התחנות הארציות והאזוריות, שכן, לדבריה, בסקרי האזנה נלקחו בחשבון מאזינים ששמעו את חדשות קול-ישראל וגל"צ בתחנה אזורית ובכך הגדילו באופן מלאכותי את אחוז ההאזנה לתחנות הארציות המתחרות.
