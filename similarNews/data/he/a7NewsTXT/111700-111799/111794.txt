

אגף שוק ההון מפרסם את נתוני הצבירה בקופות גמל: הצבירה נטו בקופות הגמל וקרנות ההשתלמות בחודש מרץ 2005 הייתה חיובית והסתכמה ב- 126 מיליון , זאת בניגוד לצבירה שלילית של כ 77- מיליון  בחודש פברואר 2005 ובהשוואה לצבירה חיובית של 54 מיליון  בחודש המקביל אשתקד. הצבירה החיובית נטו מתחילת השנה הסתכמה ב- 244 מיליון , גבוהה משמעותית מהצבירה השלילית נטו בתקופה המקבילה אשתקד של 577- מיליון .

התשואה הנומינלית ברוטו בחודש מרץ הייתה חיובית והסתכמה ב- 0.16%, והתשואה המצטברת מתחילת השנה הסתכמה ב- 2.87%. בחודש המקביל שנה קודמת נרשמה תשואה נומינלית ברוטו חיובית של 0.9% ובתקופה המקבילה בשנה קודמת נרשמה תשואה של 2.04%.

להלן פירוט נתוני הצבירה בחודש מרץ 2005:
א.הצבירה נטו בקופות הגמל לתגמולים ואישית לפיצויים הייתה חיובית והסתכמה ב- 112 מיליון , זאת בהמשך לצבירה חיובית של 49 מיליון  פברואר 2005 ובהשוואה לצבירה חיובית של 5 מיליון  בחודש המקביל בשנה קודמת.
הצבירה החיובית נבעה בעיקר מצבירה חיובית נטו של 48 מיליון  לקופות הגמל לתגמולים של הגופים האחרים (קופות סקטוריאליות ומפעליות), צבירה חיובית נטו של 26 מיליון  לגופים הפרטיים, וצבירה חיובית נטו של 37 מיליון  לתאגידים הבנקאיים.
הצבירה נטו מתחילת השנה הייתה חיובית והסתכמה ב- 221 מיליון , זאת בהשוואה לתקופה המקבילה בשנה קודמת בה הצבירה הייתה שלילית והסתכמה ב- 77- מיליון .

ב. הצבירה נטו בקרנות ההשתלמות הייתה חיובית והסתכמה ב- 121 מיליון , זאת בניגוד לצבירה שלילית של 31- מיליון  בפברואר 2005 וצבירה חיובית של 159 מיליון  בחודש המקביל אשתקד.
הסיבה לצבירה חיובית בחודש זה הינה בצבירה חיובית נטו של 63 מיליון  לקרנות ההשתלמות של הגופים הפרטיים, צבירה חיובית של 52 מיליון  לקרנות השתלמות של גופים אחרים, וצבירה חיובית נטו של 10 מיליון  לקרנות של חברות הביטוח. בקרנות ההשתלמות של הגופים הבנקאיים הייתה צבירה שלילית נטו של 4- מיליון  .
הצבירה נטו מתחילת השנה הייתה חיובית והסתכמה ב- 194 מיליון , זאת בהמשך לצבירה חיובית קטנה של 4 מיליון  בתקופה המקבילה אשתקד.
ג. הצבירה נטו בקופות מרכזיות לפיצויים הייתה שלילית והסתכמה ב- 95- מיליון , זאת בהמשך לצבירה שלילית של 94- מיליון  בפברואר 2005, ובדומה לצבירה שלילית של 98- מיליון  בחודש המקביל אשתקד.
הצבירה השלילית נגרמה עקב צבירה שלילית בקופות המרכזיות לפיצויים של התאגידים הבנקאיים אשר רשמו צבירה שלילית של 64- מיליון  בחודש מרץ, וצבירה שלילית בקופות המרכזיות לפיצויים של הגופים הפרטיים בסך 30- מיליון .
הצבירה נטו מתחילת השנה הייתה שלילית והסתכמה ב- 162- מיליון , זאת בהשוואה לצבירה שלילית של 490- מיליון  בתקופה המקבילה אשתקד.

