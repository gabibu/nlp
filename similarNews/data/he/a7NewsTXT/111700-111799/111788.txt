

השופט, יהושע פלפל, הדן בעניינו של העצור המנהלי, נריה אופן, הורה הבוקר לשב"כ לחשוף את החומר הסודי אשר הופך את אופן לסכנה לציבור, אולם מאוחר יותר חזר בו. הדיון נדחה ליום רביעי.

התפתחות בפרשת המעצר המנהלי של נריה אופן. השופט הדין בעניינו, יהושע פלפל, הורה לשב"כ לחשוף בפני עורך דינו של אופן את החומר הסודי אשר לדברי השב"כ הופך את אופן לסכנה לציבור. "אם לא תחשפו את החומר אני אעשה זאת" אמר השופט לנציג המדינה.

מאוחר יותר נכנע השופט פלפל לשב"כ וחזר בו, עו"ד נפתלי ורצברגר אמר לכתבנו בדרום, משה פריאל, כי השופט חזר בו לאחר שקיים ישיבה עם אנשי השב"כ ולדעתו הופעלו עליו לחצים.

מחוץ לבית המשפט הפגינו עשרות בני אדם ששרקו במשרקיות ונשאו שלטים "מדינת משטרה" נעצרת נצחת" "מעצר מנהלי- טרור פוליטי" ועוד.

נעמי אופן, רעייתו של נריה, אמרה לערוץ 7 "יש לנו משימה לא פשוטה אנחנו נעמוד בנסיון הקשה שנקרא התנתקות , המטרה היא המאבק על ארץ ישראל, הרבה אנשים מכל העולם טילפנו אלינו כדי לחזק, בעזרת ה' ננצח".
