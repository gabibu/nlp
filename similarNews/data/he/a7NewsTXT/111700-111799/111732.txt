

לאחר שארונו של שליח התעשייה האווירית, מרדכי פראבדה, שנרצח באקוודור הורד בטעות מהמטוס בארה"ב, הוא צפוי להגיע היום.

ארונו של מרדכי פראבדה, שליח התעשייה האווירית שנרצח השבוע באקוודור, אמור היה להגיע אמש, במוצאי שבת. לארץ, אולם מסיבה כל שהיא ארונו לא עלה על הטיסה לישראל ויתכן שלא הועלה על המטוס בטיסה המחברת בין קיטו לניו יורק. הלווייתו תוכננה להיום ב-14:30 בבית העלמין בחולון.

פראבדה, בן 58 מחולון, נרצח במהלך שוד בעת שנסע במכוניתו בעיר גוואקיל, 3 חמושים חטפו את פראבדה מרכבו באיומי נשק, ובקשו ממנו למסור את כספו והתכשיטים שענד, אך הוא סירב ואחד השודדים כיוון את אקדחו לרקתו של פרבדה ויירה בו.

פראבדה עבד במשך כ-30 שנה במפעל "להב" של התעשיה האווירית בנמל התעופה "בן גוריון". בחודשיים האחרונים הוא שהה בשליחות התעשיה האווירית באקוודור, למטרות עסקת השבחת מטוסים.
