

שני מכתבים שנשלחו למערכת הערוץ מאזרחים מהשורה

מכתב 1 :

זה פשוט מקום יפיפה! והאנשים, האוירה, רוח הגבורה והמחשבה על הכלל! זה כל כך מרגש! איך אפשר להבין את הפשע הזה של המדינה כלפי אזרחיה, מי נתן להם מנדט לפגוע במיעוטים?! ככה בג"ץ היה נותן לעשות לערבים? אבל כמה פעמים הדברים האלה נאמרו... להנפת אחד הדגלים נקרא איש תנועת העבודה (אני מתנצל, איני זוכר שמו) והוא אמר שנמצאים איתו כל אנשי תנועת העבודה- בן גוריון, ברל, יגאל אלון והזכיר עוד הרבה שמות. אמר שאלו האנשים האמיתיים של תנועת העבודה. ואז בא יהודה פישמן עם הערכים האמיתיים של הליכוד. המחלוקת ליכוד-עבודה היתה מחלוקת אחרת, לשם שמים. ותראו את נושא ואת אופי המאבק ביניהם. לאן הלכו האידאלים? לאן?

מכתב 2 :

שלשום נסעתי לגוש קטיף. סתם ככה בלי סיבה. פשוט אחרי העבודה פתאום חתכתי לכביש כיסופים ולאחר כמה דקות מצאתי את עצמי בנווה דקלים...היה קצת מוזר כי אני גר כ"כ קרוב לשם במועצה איזורית אשכול ואף פעם לא נכנסתי ככה "סתם" לגוש...החניתי את הרכב ליד בית הכנסת הגדול וצפיתי ביהודים כל כך יפים..אבות אמהות וילדים קטנים כל כך שמחים יהודים שמישבים בגופם את הארץ שלנו..התרגשתי מאוד...פשוט הבטתי בהם מהצד והתרגשתי. אני לא מתנחל וגם לא באתי מבית דתי אבל זה לא היה משנה לי..הם אחים שלי אלו הם האחים. אלוהים איך אפשר לגרש אותם? איך? ביום פקודה אתיצב שם לא ארים את ידי חלילה על יהודי אבל אהיה שם להיות עם אחי היהודים.

