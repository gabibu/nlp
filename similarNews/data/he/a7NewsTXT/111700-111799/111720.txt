

יו"ר מטה ארץ ישראל הודיע היום למפקד מרחב חוף במשטרה כי הקצינים האחראים על ביטול התהלוכה ייתבעו אישית בנזיקין. מפקד המרחב, תנ"צ סיסו, הודיע הבוקר ליו"ר המטה ,אביעד ויסולי, כי הוא מבטל את היתר ההפגנה שנתן מפקד מחוז הצפון במשטרה, ניצב דן רונן, ואוסר על חסימת כביש 4 (כביש החוף הישן) בקטע בין צומת עתלית לטירת הכרמל.

ויסולי אומר כי "עד היום טענה המשטרה כי חסימת צירים בינעירוניים היא מעשה בלתי חוקי. היא גם האריכה מעצרים והעמידה לדין עשרות מפגיני ימין על כך. היום הוכחנו כי חסימת צירים, עליה קיבלנו רשיון מפורש, היא לא רק מעשה חוקי למהדרין אלא המשטרה היא זו שמפרה את החוק, פוגעת בזכויות האזרח ומתנהגת בסתירה לתנאי הרשיון שהיא עצמה נתנה".

מבזקי חדשות בסלולרי- עדכונים מחדר החדשות של INN - ערוץ 7
