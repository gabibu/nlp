

יובל דיסקין יכין את השב"כ לחידוש הלחימה עם ארגוני הטרור כמו כן קיים גם חשש מפני פיגועים של גורמי הטרור העולמי נגד נציגויות ישראל בחו"ל ובמקביל מוטלת עליו האחריות לאבטחת רה"מ ואישים בכירים נוספים.

ראש השב"כ הנכנס, יובל דיסקין, בן 49, אב לארבעה ונשוי בשנית, מתגורר ביישוב באזור השרון. הוא החל את דרכו בשב"כ במאי 1978 באגף לענייני ערבים של השב"כ ומילא בו שורה ארוכה של תפקידים - החל ברכז שטח, רכז נפה וראש מרחב ירושלים, המקביל לאלוף פיקוד המרכז בצה"ל. לאחר מכן מונה לסגן ראש השב"כ.

במערכת בטחון מציינים כי על דיסקין מוטלות משימות לא קלות בימים אלה, כשלושה חודשים לפני ביצוע תוכנית ראש הממשלה.

כראש השב"כ מוטלת עליו האחריות לאבטחת ראש הממשלה ואישים בכירים נוספים, ובשרות הבטחון הכללי ישנו חשש כי אנשי ימין קיצונים ינסו להתנקש באחד האישים האלה או לפגוע בהר הבית כדי לעצור את ההתנתקות.

במקביל יצטרך דיסקין להתכונן לחידוש הלחימה עם ארגוני הטרור כמו כן קיים גם חשש מפני פיגועים של גורמי הטרור העולמי נגד נציגויות ישראל בחו"ל ונגד התעופה האזרחית, שגם לאבטחתם אחראי השב"כ.

ראש השב"כ היוצא, אבי דיכטר הסתייג מתוכנית שרון וקצינים בצה"ל הזהירו לא פעם כי תוכנית ההנתקות תגביר את מאמצי המחבלים להוציא פיגועים בתוך תחומי ישראל.
