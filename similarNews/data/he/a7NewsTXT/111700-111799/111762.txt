

לאחר התייעצות עם היועץ המשפטי לממשלה, מני מזוז, תעלה שרת המשפטים, ציפי לבני, במהלך ישיבת הממשלה היום הצעה לפיה ימנע תשלום השכר החודשי מרבנים שהתבטאו נגד מדיניות הממשלה או יפגינו נגדה.

נהלי העמדתם לדין של רבנים המתנגדים להתנתקות יוחמרו, כך על פי הצעתה של שרת המשפטים, ציפי לבני, הצעה שתובא היום לאישור הממשלה.

הצעה זו קיבלה את אישורו של היועץ המשפטי לממשלה. לבד מהקלות העמדה לדין של רבנים מתכוונת השרה למנוע שכר מרבנים, עובדי מדינה, שיתבטאו ויפגינו נגד תוכניותיו של ראש הממשלה אריאל שרון.

על פי המתפרסם בעיתון ידיעות אחרונות, היועץ המשפטי לממשלה, מני מזוז, הביע דעתו כי סמכויות אלו צריכות להיות בידי מי שתפקידו הוא מעין שיפוטי כמו שר המשפטים, עוד סבור מזוז כי מכיוון שרוב מחאות הרבנים מופנות כלפי ראש הממשלה, לא ראוי שהוא יהיה האדם שימליץ על העמדה לדין.

על פי ההנחיה החדשה, שרת המשפטים תורשה להפעיל נגדם צעדים שונים ובהם שלילת משכורתיהם.
