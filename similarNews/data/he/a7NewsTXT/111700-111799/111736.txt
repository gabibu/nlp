

המאבק מחריף: סטודנטים מ'תא כתום' יפתחו היום (א') בצהרים בשביתת רעב במחאה על תוכנית ההתנתקות. הסטודנטים יקימו אוהל מחאה מול משרד ראש הממשלה בירושלים. (תמונה: צביקי קצור- 'תא כתום')

החל מהיום תיפתח שביתת הרעב של הסטודנטים במחאה על תכנית ההתנתקות. נציג הסטודנטים הארצי במטה המאבק של 'תא כתום' (תא סטודנטים הפועל נגד ההתנתקות באוניברסיטאות ומכללות בארץ), רונן שובל, אומר כי הוא מזמין את תומכי גוש קטיף להצטרף לשביתת הרעב שתיפתח ביום ראשון מול משרד רה"מ.

"לא נאפשר את הפגיעה בכללי הדמוקרטיה, וגירוש יהודים מבתיהם", אמר. עוד הדגיש כי המאבק אינו סקטוריאלי, אלא של כלל הסטודנטים דתיים כחילוניים המייצגים את החלק המרכזי של העם.

הסטודנטים יערכו ב-14:00 סעודה מפסקת באוהל בו ישהו במשך כל השביתה. הסטודנטים מתכוננים לשהייה ממושכת במקום.

בתקופה זו ייעדרו הסטודנטים מלימודיהם, השביתה והישיבה במאהל המחאה תבוצע במשך כל שעות היממה תוך קיום ההגבלות המקובלות בשביתות רעב.

בנייר עמדה שפירסמו חברי ה'תא הכתום' ב-46 קמפוסים ברחבי הארץ נאמר: "בואו נדבר על מהות תוכנית ה'התנתקות'. לא על פיצויים, לא על סרבנות, לא על חולות ניצנים   בואו נדבר על התוכנית עצמה!!!
אנו קוראים לציבור בישראל לקיים שיח ציבורי אמיתי ואמיץ, בו תלובן שאלת ה"התנתקות" עצמה.
  אנו דור העתיד  אנו נשלם את המחיר הכבד של התנתקות הממשלה מאחריות לאומית ומערכי הציונות הבסיסיים. לכן- נשתמש בזכותנו הדמוקרטית למחות ולפתוח בשביתת רעב.

  המאבק למען עתיד המדינה הוא לא רק של "המתנחלים", אנו סטודנטים חילוניים ודתיים, משני עברי הקו הירוק  מתנגדים לתוכנית ההתנתקות.
  תוכנית ה"התנתקות"  בריחה תחת טרור, שתפגע בביטחון מדינת ישראל.
  אנו מבינים את ההיגיון של שלום תמורת שלום, אבל מה ההיגיון של שטחים תמורת טרור ???
  תכנית ההתנתקות   פוגעת בדמוקרטיה. מצנע קיבל 19 מנדטים על מצע הכולל תוכנית כזו. העם אמר את דברו בצורה ברורה   לא לבריחה תחת אש.
  דמוקרטיה לא צריכה להיות רק פורמלית, היא צריכה להיות מהותית. שרון   לך לבחירות.
  "התנתקות"  עבודה בעיניים. אנו נישא בכל האחריות המשפטית מבחינה בינ"ל, נספק להם חשמל, מים ועבודה. למעשה תוכנית ההתנתקות היא טרנספר ליהודים, ולא התנתקות מעזה ומהשומרון".
