

בוועדת אור, החוקרת את מהומות אוקטובר אשתקד במגזר הערבי, העיד אתמול פרופ' יהודה היס, מהמכון לרפואה משפטית באבו כביר.

היס המליץ לוועדה להורות על פתיחת ארבעה קברים של הרוגי האירועים, כדי לבדוק ממה נהרגו: מכדורי גומי או מכדורים חיים. ארגון "עדאלה", המייצג את משפחות המתפרעים ממאורעות אוקטובר, הודיע לוועדת אור כי במהלך השבוע הבא תועבר לוועדה הודעה בכתב בעניין עמדת המשפחות בדבר הוצאת הגופות מהקברים.

הוצאת הגופות, אם יסכימו לכך המשפחות, מחייבת, על פי חוק חקירות סיבות מוות, גם אישור שופט מבית משפט השלום שבתחום שיפוטו אירע המוות.
