

ממשלת צרפת מעודדת הקמת ארגון גג של הקהילות המוסלמיות בצרפת, והדבר מעורר דאגה וחשש כבר בקרב הקהילות היהודיות משום שמסתמנת מעורבות רבה של "האחים המוסלמים", וגורמים קיצוניים נוספים. כך אמר נשיא ארגון הגג של יהודי צרפת (קרי"ף), רוז'ה קוקרמן.

קוקרמן, העומד בראש משלחת של 400 מראשי הקהילות היהודיות בצרפת, בא לביקור בארץ, במהלכו נועדו חברי המשלחת עם שר החוץ, שמעון פרס, הרמטכ"ל, שאול מופז, השר לבטחון פנים, עוזי לנדאו וראש עיריית ירושלים, אהוד אולמרט.

קוקרמן אמר כי נודע לו על היוזמה בשיחה שקיים עם שר הפנים של צרפת, דניאל ואיון. " עוד אמר נשיא הקהילות היהודיות כי מתחילת האינתיפאדה שטף גל אנטישמיות וחלה עליה חדה בתקריות של אלימות, מילולית ופיזית, נגד יהודים בצרפת. "הסיבות לכך רבות" הוא אומר ו"אנו חשים בסכנה לבטחוננו".
