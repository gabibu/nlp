

הלילה הפציצו מסוקי צה"ל מטרות פלשתיניות ברצועת עזה.

ההפצצה באה בעקבות ירי המרגמות אמש, שגרם למותו של חייל צה"ל ולפציעתם של שני חיילים נוספים.

המסוקים תקפו מטרות של המודיעין הצבאי הפלשתיני בדרום רצועת עזה ועמדת משטרה פלשתינית בצפונה. כמו כן תקפו המסוקים משרדים של הפתח' במרכז הרצועה.

דובר צה"ל מסר כי התקיפה בוצעה לאחר שנורו למעלה מ-70 פצצות מרגמה בחודש האחרון, כולן לעבר יישובים ישראליים ולעבר מוצבי צה"ל ברצועת עזה.
