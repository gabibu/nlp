

צרפת גינתה את חיסולו של בכיר מחבלי החמאס אבו הונוד על ידי ישראל במסגרת מדיניות ה"הסיכול הממוקד".

דובר משרד החוץ הצרפתי אמר כי חיסולו של אבו הונוד הוא "מעשה חסר אחריות שאינו במקומו בשל הירידה ברמת האלימות, וברגע שבו הצדדים נקראים לחדש את הדיאלוג כדי לכונן הפסקת אש". עוד הוסיף הדובר כי צרפת מגנה "הוצאות להורג ללא משפט" שהן לדבריה מנוגדות לחוק הבינלאומי.

בארה"ב הגיב אחד מבכירי משרד החוץ שביקש להשאר בעילום שם. אותו בכיר אמר "איננו חושבים כי זה דבר טוב", והוסיף "אנחנו מתנגדים לחיסולים ממוקדים, ואמרנו זאת בברור לישראלים".
