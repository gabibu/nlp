

נציבות האיחוד האירופי בבריסל דחתה אמש את כוונתה להטיל מס מיוחד על מוצרים המיוצרים בהתיישבות, והמיובאים לאירופה. לפי שעה החליטו האירופים להזהיר יבואנים אירופים כי עומד להיות מוטל מכס על מוצרים ישראלים שמקורם ביש"ע. בעקבות בקשת ישראל נדחתה הטלת המס המיוחד.

יו"ר מועצת יש"ע בני כשריאל התייחס לרצונו של האיחוד האירופי להטיל מס על מוצרי התעשייה מתוצרת מפעלי יש"ע, ואמר כי בלגיה היא העומדת בראש המשתדלים לפגוע בתעשייה ביש"ע, שהיא מפרנסת אנשים מיש"ע וגם מתוככי ישראל הקטנה. לדבריו, מועצת יש"ע הכינה תכנית עבודה בשיתוף עם ידידים יהודים ונוצרים בעלי עסקים, וכאלו מארגונים שונים, והם מתכוונים לאיים על ממשלת בלגיה. לדבריו, אם היא תמשיך את "מסע הטרור נגד התעשייה ביש"ע, הם יחרימו את בלגיה ואת התוצר התעשייתי שלה".
