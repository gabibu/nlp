

לשכת הפרסום הממשלתית סירבה להיענות לדרישת שר התיירות בני אילון לכלול את ערוץ 7 ברשימת משדרי הקמפיין החדש של המשרד לשיווק תיירות פנים.

מלשכת השר נמסר כי אנשי משרד התיירות פנו ללשכת הפרסום הממשלתי, שם הורו להם כי הנחיית היועץ המשפטי משנת 97 לפיו אין לרכוש פרסום בערוץ 7 בעינה עומדת. שר התיירות הביע פליאה על עמדה זו ואמר כי החוק בכנסת בו נקבע מעמדו החוקי של הערוץ התקבל אחרי ההנחיה עליה דובר. כמו כן ציין כי בפנייה לשר התקשורת ראובן ריבלין נמסר לו שניתן לעשות כן מאחר שמעמדו של ערוץ 7 כעת מוגדר כחוקי.
