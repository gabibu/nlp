

עלות שיקומה של אפגניסטן נאמד זמנית ב-10 מיליארד דולר, אמרה ביום רביעי בוושינגטון, השליחה המיוחד של יפן לסיוע לאפגניסטן סאדאקו אוגאטה.

אולם אוגאטה, שהשתתפה ביום שלישי בוועידה בנושא המתקיימת בוושינגטון ובטוקיו, בהשתתפותם של נציגים מ-22 מדינות וארגונים רבים, ציינה מחיר השיקום נראה צנוע נוכח גודל המשימה.

אוגאטה אמרה כי יפן תארח בסוף ינואר כינוס בדרג של שרים לשיקום אפגניסטן.

הנציגה היפנית, שכיהנה בעבר כנציבת האו"ם לפליטים, ציינה כי ההערכה אינה רשמית משום שעל הממשלות להחליט עדיין על הקריטריונים על פיהם ייחשבו את עלות השיקום.

אוגאטה לא המעיטה בחשיבות הקשיים הרבים בדרך לשיקום. "אל לנו להמעיט בחשיבות המכשולים", ציינה והדגישה בין היתר את בעיות הביטחון.

"המטרות המדיניות והצבאיות טרם הושגו", הטעימה.

"עלי להזכיר שהפעילות הצבאית האמריקנית טרם הסתיימה. השגת המטרה הסופית לחיסול רשת 'אל קאעידה' ובן לאדן היא עדיין אתגר עצום", הוסיפה אוגאטה.

