

ביקוש רב נרשם לאחרונה בארה"ב לתרסיס שיקוף שפותח בישראל, המאפשר בחינת תוכנן של מעטפות עשויית נייר ללא צורך בפתיחתן.

התרסיס פותח על-ידי חברת "מיסטרל דיטקשן" לפני כשנתיים ומאז הוא נמכר בארה"ב לגופים מאובטחים החוששים מדברי דואר חשודים.

התרסיס נמכר בעיקר לגורמי ממשל, לגורמי אכיפת החוק וחברות גדולות בארה"ב. מאז שהחלה מתקפת האנתרקס נרשם גידול עצום לתכשיר בארה"ב. בעקבות כך הוחלט על שיווקו גם בישראל.

השימוש בתרסיס פשוט ומאפשר שיקופן של המעטפות אחרי ריסוס קל שלהן. התרסיס, המכונה SEE-THROUGH, אינו פוגע ברוב סוגי הדיו, כך שאין חשש לפגיעה במסמכים כתובים. התרסיס מתאדה לאחר מספר דקות ואטימות המעטפה נשמרת מבלי שנותר עליה סימן.
