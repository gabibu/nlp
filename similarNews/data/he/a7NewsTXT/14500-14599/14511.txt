

האיחוד האירופי נקט ביום חמישי צעד ראשון לקראת הטלת היטלים על מוצרים שמקורם בהתנחלויות בשטחים הכבושים.

דובר של הנציבות אמר כי הזרוע המבצעת של האיחוד האירופי המליצה לשלטונות המכס לדרוש מיבואנים להפקיד סכום כסף כדי לכסות את ההיטלים שיתכן ויוטלו רטרואקטיבית על יבוא מההתנחלויות בגדה המערבית וברצועת עזה.

הצעד הוא חלק ממחלוקת ארוכת ימים בין ישראל לבין האיחוד האירופי המהווה מכשול כשבריסל מנסה למלא תפקיד פעיל יותר במאמצים להשכנת שלום במזרח התיכון.

האיחוד האירופי הזהיר את ישראל כבר ב-1998, כי סימון מוצרים שמקורם בהתנחלויות כמיוצרים בישראל, מהווה הפרה של הסכם הסחר.

"הנציבות, שתפקידה לפקח על ההסכמים של האיחוד האירופי, מחויבת להגן על האינטרסים הפיננסיים והמשפטיים של האיחוד", אמר דובר הנציבות, גונאר ויגאנד.

שווי הייצוא, רוב רובו מוצרים תעשייתיים ופרי הדר, מגיע ל-200 מיליון דולר לשנה בלבד, והסכום שישראל חוסכת עקב פטור ממכס והיטלים מגיע ל-6 מילין דולר.

אולם הנושא בעיקרו פוליטי משום שהוא נוגע לחוקיותה כיבוש הישראלי וחוקיותם של גבולות.

כמה ממדינות האיחוד האירופי, בעיקר גרמניה ובריטניה מתנגדות להפעלת לחצים על ישראל בנושא, בעת שהמערב מנסה להחזיר את הישראלים והפלשתינים למשא-ומתן, לאחר 14 חודשים של אלימות.



