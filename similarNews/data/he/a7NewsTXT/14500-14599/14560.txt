

במהלך הבוקר השמיעו כתבים ב"קול ישראל" ביקורת חריפה נגד צה"ל בעקבות הריגתם של 5 ילדים ערבים אתמול בפיצוץ שארע ממערב לחאן יונס. לדברי הכתבים, שהסתמכו אך ורק על טענות הפלשתינים, חמשת הילדים נהרגו ממטען שהניחו כוחות צה"ל נגד מחבלים הפועלים בשטח.

ח"כ צבי הנדל מהאיחוד הלאומי ישראל ביתנו תוקף את צורת הדיווח ואת הביקורת של "קול ישראל" על צה"ל: "גם אם מתברר שהילדים הערבים נהרגו ממטען ישראלי, המציאות כופה עלינו מלחמה, ובמלחמה לצערנו נפגעים גם אנשים חפים מפשע. אסור להתבלבל מדמוגוגיה שמאלנית מזויפת המנסה להשווות בינינו לבין המרצחים הפלשתינים".

הנדל מוסיף: "עובדה שלמדינת ישראל אין ולא היתה שום כוונה לפגוע בילדים חפים מפשע אם אכן אירעה תקלה כזו. צה"ל עושה את הכל כדי להגן על אזרחי ישראל, במקרה הזה תושבי גוש קטיף הנתונים להתקפות יום יומיות של פצצות מרגמה. ובעוד המרצחים הפלשתינים בהכוונת ערפאת עושים הכל כדי להרוג מלהתחילה וללא הבחנה אזרחים, נשים וילדים חפים מכל פשע".

קראו את הכתבה המלאה
