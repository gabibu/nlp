

בימים שני ושלישי תיערך ועידה במרכז הליגה הערבית בקאהיר שנושאה "הדיאלוג בין הציביליזציות: חילופי דעות ולא מאבק". הועידה בה ישתתפו כ 75 אינטלקטואלים ערבים כונסה ביוזמתו של מזכ"ל הליגה הערבית עמרו מוסא.

מטרת הכינוס לדברי עמרו מוסא היא לעסוק ביחס אל הערבים במערב לאחר פיגועי ה 11 בספטמבר "שמנו לב שקיים (במערב) חוסר אמון כלפי האזרחים הערבים, וישנם פעולות (של דיכוי) נגד הערבים, לכן זימנו ועידה זו כדי להזהיר מהתפשטות הטענות המדברות על מאבק בין תרבויות".

הועידה צריכה לקבל המלצות על האמצעים כדי לעמוד "מול נסיונות העיוות של התרבות הערבית והציבליזציה האיסלמית", אמר מוסא.

המלצות אלה יוגשו לראשי מדינות ערב בפסגה הבאה בחודש מרס בביירות, אבל "מספר המלצות דחופות יישומו מייד", הוסיף מבלי לפרט.
