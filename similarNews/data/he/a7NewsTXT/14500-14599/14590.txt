

כרמלה מנשה כתבת "קול ישראל" לעניני צבא אמרה הלילה ב"קול ישראל" כי חבר הכנסת רן כהן ממר"ץ חבר ועדת המשנה של ועדת חוץ ובטחון "מתח ביקורת חריגה במיוחד על הצבא".

את הדברים אמרה מנשה בהתייחסה לתחקיר שצה"ל עורך על התאונה, בה נהרגו חמישה ילדים מהרש"פ ממטען, שלפי מימצאיו הראשוניים של תחקיר צה"ל הונח בעמדת שקים ששימשה את המחבלים לירי נגד חיילי צה"ל.

העמדה, כנמסר בהודעת צה"ל, נמצאת בשטח פתוח, מחוץ לשטח בנוי.

לדבריה כהן דורש להקים ועדת משנה לועדת החוץ והבטחון שתבקר את הדוחו"ת של צה"ל ותפקח על התחקירים שהוא עורך.

כהן טוען כי צה"ל מדווח "דיווחים כוזבים ושקריים", זאת הוא מסיק לדבריו מעיון בשישה דוח"ות של צה"ל על אירועים קטלניים.
