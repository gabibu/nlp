

חבר הכנסת זבולון אורלב קורא ליועץ המשפטי לממשלה לפתוח בחקירה משטרתית נגד שני חברי הכנסת אחמד טיבי ומוחמד בארקה שנועדו אמש ברמאללה עם האיש מספר 2 ב"חזית העממית", עבדול רחים מלוח, המבוקש בידי ישראל באשמת מגע עם סוכן זר וארגון טירור.

לדבריו התברר כעת כי צדק השר לנדאו כאשר קבע כי ישנם חברי כנסת ערביים שהם סוכנים של ארגוני טירור.

יו"ר הקואליציה זאב בוים אומר כי מדובר במהלך חמור של הזדהות מסוכנת עם ארגוני טירור.

חבר הכנסת צבי הנדל מהאיחוד הלאומי, אומר בתגובה לפגישה של חברי הכנסת טיבי וברקה עם מספר 2 בחזית העמית לשחרור פלשתין, כי החזית העממית היא חלק מאש"פ, ולכן האשמה נופלת על ממשלת ישראל, ולא על חברי הכנסת טיבי וברקה.

לדברי הנדל "טיבי וברקה היו צריכים להיות טיפשים כדי לא לנצל את מה שהדמוקרטיה הישראלית נותנת, וראש הממשלה ושר החוץ מכשירים".


