

הקבוצה האמריקנית "פרוקטר את גמבל" הודיעה ביום רביעי, כי תפסיק את הפרסומות בתוכנית הסאטירה המשודרת בימים אלה בטלוויזיה של אבו דאבי, שם מוצג ראש הממשלה אריאל שרון כערפד.

"לחברה יש תקנות קפדניות מאוד באשר למקום בו אנו מפרסמים את מותגנו ובדרך בה אנו עושים זאת. אנו נמנעים מלתת חסות לתוכניות אלימות מאוד, או לאלה הפוגעות באמונה דתית או בדעות פוליטיות", אמר ג'יימס סטנגל, יו"ר החברה, המתמחה בייצור מוצרי היגיינה וניקיון.

הקבוצה הודיעה, כי קיבלה את ההחלטה בעקבות פניות של אירגונים יהודים בארה"ב, בהם מרכז שמעון ויזנטל בלוס אנג'לס.


