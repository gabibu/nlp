

הלילה תוגברה השמירה בקיבוץ אייל באזור השרון. זאת, משהתקבלה התראה על פריצת הגדר האלקטרונית של הקיבוץ.

כוח מג"ב עם יחידת הכוננות של הקיבוץ הגיעו למקום החדירה. הם גילו עקבות של שני אנשים שנכנסו לקיבוץ ויצאו ממנו. בסריקות שנערכו בקיבוץ במהלך הלילה לא נמצא דבר והבוקר חזרו החיים בקיבוץ למסלולם.

זה הבוקר השלישי ברציפות חוסמים תושבי תקוע ונוקדים, לתנועת פלשתינים, את כביש הגישה ליישובם. הם מוחים בכך על פתיחת הכביש מחדש בפני פלשתינים, על אף רצח תושבת נוקדים לפני כחודשיים.

שלוש פצצות מרגמה נורו בלילה אל אחד היישובים בחבל עזה. אין נפגעים. הפלשתינים גם פתחו באש כבדה אל אורחן הבית הלבן בגוש קטיף וחייל אחד נפצע קל.

קצין משמר הגבול נפצע אתמול בעיר העתיקה לאחר שרכב הסיור בו נסע הותקף באבנים בידי מספר פלשתינים. הקצין שמצבו הוגדר קל פונה לבית החולים הדסה עין כרם

אתמול אחר הצהריים ירו מחבלים פצצת מרגמה מכיוון חאן יונס אל יישוב ישראלי בגוש קטיף. דובר גוש קטיף מדווח כי פצצת המרגמה נחתה סמוך לבית הכנסת ביישוב. איש לא נפגע.

"פיגוע חסר תקדים", כך כונה הפיגוע שבו נפצעו יהודי וערבי מירי באזור התעשייה ליד היישוב ניצני עוז שבאזור טול כרם. הם פונו לבית החולים.

מהעדויות עולה כי ג'יפ לבן, ככל הנראה בעל לוחית זיהוי צהובה, ובו, על פי החשד, שלושה מערביי הרש"פ, פרץ את שער אזור התעשייה, נכנס לאזור, ועצר ליד מפעל "גשורי". שלושת יושבי הג'יפ ירדו ממנו והחלו לירות על עובדי המפעל. שניות אחדות לאחר מכן עלו המחבלים לרכבם, ונמלטו לכיוון טול כרם. מדובר בג'יפ מהסוג שבו משתמשת המשטרה הפלשתינית.למקום, הנמצא מעט מחוץ לשטח הקו הירוק, הוזעקו כוחות משטרה וצבא, וכן אמבולנס ישראלי ואמבולנס פלשתיני, והם העניקו טיפול לפצועים, שנפגעו, ככל הנראה, מרסיסי קליעים.

נציין כי לעבר אזור התעשייה הזה נורתה כבר אש בשנה האחרונה מהשטחים הפלשתיניים, אך זו הפעם הראשונה שגורמים עוינים חודרים לשטח המפעלים, ויורים.

מטען הופעל לעבר רכב ישראלי בכניסה לכפר פונדק שסמוך ליישוב קדומים.
לא דווח על נפגעים. כך דיווחה סוכנות הידיעות "קול רינה".

ליד טחנת הקמח במבואות גוש קטיף אותר ופורק אתמול בלא פגע מטען נפץ גדול במיוחד, שהניחו מחבלים. מקורות ביטחון מסרו לכתבנו יהודה פריימן כי המטען הזה דמה בהרכבו למטען שפגע לפני כשנה באוטובוס הילדים בכפר דרום. חיילים זיהו את חוליית המחבלים שהניחה את המטען, פתחו עליה באש, והזעיקו חבלנים של משמר-הגבול. אלה פירקו את המטען.
