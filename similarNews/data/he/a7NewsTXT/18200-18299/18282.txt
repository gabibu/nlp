

נתונים שנאספו בבית החולים רמב"ם בחיפה, מעידים כי צריכת המזון המלאכותי ירידה בכ-45% בקרב תינוקות במהלך השנתיים האחרונות. זאת בעקבות פרוייקט עידוד שיושם בבית החולים ביוזמתו של מנהל יחידת הילודים, ד"ר שרגא בלזר.

לדבריו, נתונים אלה מעידים על הצלחה מרשימה בתחום עידוד ההנקה וכיום יותר נשים מבקשים במהלך אישפוזן ולאחר שיחרורן מבית החולים לקבל את עזרתן של מדריכות ההנקה. ד"ר בלזר ציין כי בכוונתו להפוך את בית החולים רמב"ם ל"בית חולים ידידותי לתינוק" ולפתוח חדר מיוחד שבו יוכלו התינוקות לשהות עם אימותיהן שירצו בכך בכל שעות היממה.

לפני חודש הוחל בבית החולים בהרצת "המרכז להדרכה וייעוץ בהנקה" שישמש כתובת אליה יוכלו נשים לפנות מכל רחבי הארץ בכל שעות היממה בטלפון או בפניה אישית, ולקבל ייעוץ ותשובות בבעיות הקשורות להנקה. במהלך תקופת ההרצה של המרכז, טרם פירסום דבר פתיחתו, התקבלו במהלך החודש כ-40 פניות של נשים.

במחלקת הילודים בבית החולים רמב"ם הוכשרו גם מספר אחיות לשמש מדריכות הנקה, ושתי אחיות לומדות לתואר "יועצות הדרכה".
