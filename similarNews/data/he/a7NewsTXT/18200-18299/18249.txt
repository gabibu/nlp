

חייל צה"ל, סמל גיל בן מלך, בן 19, מירושלים, נהרג אתמול בצהריים מפליטת צרור ממ.א.ג בצפון רמאללה. הודעה נמסרה למשפחתו.

החייל, המשרת בשריון, נהרג בעת שממקלע מאג שהיה מונח על הטנק נפלט צרור. נסיבות האירוע עדיין לא ברורות. מדובר בחייל מחטיבה 500 של השריון. התאונה אירעה בשכונת א-טירה, אליה נכנס צה"ל לפני מספר ימים במסגרת תפיסת שטחי A ברמאללה.

אלוף פיקוד המרכז, יצחק איתן, מינה קצין בדרגת אלוף משנה מעוצבת הפלדה על מנת לחקור את האירוע. במקביל, כפי שקורה בכל אירוע בו נהרג חייל, פתחה גם המשטרה הצבאית החוקרת בחקירה משלה.

ממצאי חקירת מצ"ח יועברו בסיום החקירה לפרקליטות הצבאית.
