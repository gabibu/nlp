

מטען חבלה שהונח בתוך תיק, נמצא אתמול בשעות הלילה באולם שמחות הומה אדם בשכונת תלפיות בירושלים.

אמש התגלה התיק החשוד והוזעקו למקום כוחות משטרה וחבלנים. מאות החוגגים שהיו בעיצומה של השמחה פונו במהירות מן המקום והמתינו בכביש עד לבדיקת החבלן שנמשכה זמן רב.

בפיצוץ מבוקר שנעשה על-ידי חבלן המשטרה התברר, כי מדובר במטען חבלה שהונח בתוך התיק. המטען נוטרל ללא נזק וללא נפגעים, אך מהווה סימן מדאיג לרצונם של המחבלים לפגוע בחגיגות שמחה בהן משתתפים מאות אנשים.

יצויין כי ביום חמישי האחרון בתוך אולם שמחות בחדרה נכנס מחבל חמוש בנשק וירה למוות בשישה בני-אדם ופצע עשרות אחרים.

