

המשטרה עורכת מצוד נרחב אחרי שני סוחרי סמים החשודים בהריגתו של רפ"ק ישראל סילברה שנדרס אתמול על-ידי ג'יפ של סוחרי סמים, במהלך פעילות מבצעית של שוטרי לשכת המודיעין והבילוש של מרחב לכיש. סילברה, בן 35 נפצע קשה בראשו ומת מפצעיו בבית החולים "סורוקה" בבאר-שבע. בתקרית נפצעו שלושה שוטרים נוספים באורח קל עד בינוני.

מהמשטרה נמסר כי הוקמו מחסומים באיזור ונערכות סריקות בסיוע מסוקים ובהשתתפות עשרות שוטרים בפיקודו של מפקד המחוזי הדרומי, ניצב יצחק אהרונוביץ, ומפקד מרחב הנגב, תנ"צ מאיר בוקובזה.
