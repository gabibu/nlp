

דובר משרד החוץ האמריקני ריצ'רד באוצ'ר גינה היום את הפיגוע במרכז ירושלים, וקרא לערפאת לפעול כדי למנוע מעשי אלימות נוספים. "פעם נוספת אנו קוראים לנשיא ערפאת לנקוט צעדים מהירים ויעילים כדי לשים קץ לפיגועים כמו הפיגוע הנוכחי ולהביא את האחראים לו למשפט", אמר באוצ'ר.

הדובר ציין את שביעות רצון משרד החוץ מיציאת חיילי צה"ל מטול כרם. "דעתנו על פעולות אלה ידועות היטב, ואנחנו מרוצים מנסיגת הישראלים מטול כרם".
