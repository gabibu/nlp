

המכון הגיאודינמי של המצפה באתונה הודיע הערב, כי רעידת האדמה שהתחוללה בשעות הבוקר בים האגאי הייתה בעוצמה 6.6 בסולם ריכטר ולא 5.9 כפי שמסרו לפני כן. רעש האדמה הורגש על ידי אזרחים רבים בישראל.

רעידת האדמה אירעה בשעה 06:54 (לפי שעון ישראל) בדרום-מזרח הים האגאי. בהודעה נאמר עוד, כי מוקד הרעש היה במרחק 380 ק"מ דרומית-מזרחית לאתונה, מערבית לאי קרפתוס, בין האיים אסטיפאליאה וקוס. הרעש הורגש מטורקיה ועד למצרים.
