

בשבוע שעבר ביצע מחוז ירושלים של חברת החשמל פריסת תיילי חשמל בעזרת מסוק בקו מתח עליון לאורך כביש 9, מצומת גולדה לצומת הגבעה הצרפתית. בשל הטופוגרפיה, והצורך בהקמת הקו באופן מיידי, מסתייעת חברת החשמל במסוק לפריסת התיילים.

אורכו של הקו, שיגיע עד למישור אדומים, הינו 20 ק"מ, והוא מתוכנן להוות עורק אספקת חשמל מרכזי לאזור מעלה אדומים והסביבה, בקעת הירדן, צפון ים המלח ויאפשר מתן שני חיבורים גדולים לחברת החשמל המזרח ירושלמית, שנועדו לאספקת חשמל נוספת ליריחו, בית סחור וסביבתה.

הקמתו של הקו הנה חיונית ביותר, לאספקת החשמל ולמתן מענה הולם לביקושי החשמל הגדולים באזור האמור.

חברת החשמל משקיעה בפרוייקט כ-50 מיליון ש"ח.


