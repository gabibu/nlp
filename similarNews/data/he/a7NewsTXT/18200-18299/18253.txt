

שר החוץ הספרדי חוספ פיקה גינה שוב אתמול במדריד את הרס התשתיות הפלשתיניות על ידי ממשלת ישראל והצהיר כי לפעולות אלה אין כל קשר עם "דרישות הביטחון".

"אנו מצטערים ודוחים את הרס התשתיות, כפי שגינינו את הרס הבתים הפלשתיניים", אמר השר, שממשלתו היא הנשיאה התורנית של האיחוד האירופי.

"מנקודת ההשקפה שלנו, למעשים אלה אין כל קשר לדרישות הביטחוניות, העשויות לקדם את שלטונות ישראל", הוסיף.

פיקה ציין כי בביקורו בישראל לפני כשבוע, אמר לו ראש הממשלה אריאל שרון כי פעולות ההרס נעשו "מסיבות ביטחוניות".

"אני נאלץ לומר כי איננו שותפים בשום אופן לנקודת השקפה זו", הטעים פיקה שהוסיף כי האיחוד האירופי גינה פעולות אלה בפיסגה האירופית שנערכה בדצמבר בבלגיה.
