

גיל בן מלך בן 19 מירושלים הוא החייל שנהרג היום מפליטת צרור ממ.א.ג בצפון רמאללה.
בן מלך נהרג בעת שממקלע מ.א.ג שהיה מונח על הטנק נפלט צרור. נסיבות האירוע עדיין לא ברורות. מדובר בחייל מחטיבה 500 של השריון. התאונה אירעה בשכונת א-טירה, אליה נכנס צה"ל לפני מספר ימים במסגרת תפיסת שטחי A ברמאללה.

אלוף פיקוד המרכז, יצחק איתן, מינה קצין בדרגת אלוף משנה מעוצבת הפלדה על מנת לחקור את האירוע. במקביל, כפי שקורה בכל אירוע בו נהרג חייל, פתחה גם המשטרה הצבאית החוקרת בחקירה משלה. ממצאי חקירת מצ"ח יועברו בסיום החקירה לפרקליטות הצבאית.
