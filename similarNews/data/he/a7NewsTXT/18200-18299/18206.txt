

עובדי הביטוח הלאומי ממשיכים לשבות, זה היום החמישי, במחאה על העומס הרב הנובע מגידול במספר הפניות אליהם בחודשים האחרונים.

העובדים בביטוח הלאומי מבקשים לתגבר את הסניפים בעובדים נוספים. הם אינם מקבלים קהל ואינם משיבים לטלפונים.

בתוך כך, ממשיכים הנכים את שביתתם. נציגי הנכים דורשים להגדיל את קצבאותיהם לגובה שכר המינימום במשק.

בפגישה שקיימו נציגי הנכים עם שר האוצר, סילבן שלום, אתמול לא הושגה הסכמה באשר לגובה התוספת שיקבלו.

גם קלדניות בתי המשפט פתחו בעיצומים לפרק זמן שאינו מוגבל. הקלדניות טוענות כי בתי המשפט אינם מיישמים את הפסיקה העוסקת בקליטתן כעובדות מדינה, והן ממשיכות לשמש כעובדות כוח אדם.

בפגישת נציגי הסטודנטים עם שר האוצר, לא הושגה כל תוצאה.
הסטודנטים מוחים על כך שבוטלה הורדת שכר הלימוד ומבקשים לשוב ולקיים את ההחלטה.
שר האוצר דחה את בקשתם.
