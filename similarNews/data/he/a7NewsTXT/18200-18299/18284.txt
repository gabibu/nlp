

גוברות הקריאות בכנסת לאסור על יושב ראש הבית בורג לצאת לרמאללה.

קבוצת חברי כנסת , בראשות מוטי משעני, פנתה ליושב ראש וועדת הכנסת יוסי כ"ץ בתביעה לדון בדחיפות במעשי בורג. בין הפונים, חברי הכנסת מרינה סולוטקין, יורי שטרן וצבי הנדל. גם השר אליהו סוויסא תובע להדיח את בורג אם ייצא לרמאללה.

קודם לכן קרא יושב ראש המפד"ל, הרב יצחק לוי, להדיח מתפקידו את יושב ראש הכנסת אברהם בורג   זאת בעקבות דברי בורג כי חזון ארץ ישראל השלמה הוא אידיאולוגיה ממארת.

יצחק לוי אומר כי במפגשיו הפוליטיים עם בכירים ברשות הפלשתינית, בניגוד לעמדת הממשלה, הפך בורג את תפקידו הממלכתי לקרדום פוליטי". עליו להסתלק בבושת פנים מתפקידו.

בורג הודיע כי ינאם בפני המועצה המחוקקת הפלשתינית גם אם שרון יאסור זאת עליו.
