

ענת כדן, מנהלת לשכת התיירות באמסטרדם, מסרה, כי מחר, יום ה', 24.1 יתקיים ערב סולידריות באולם הכנסים של אמסטרדם -הולנד.

הערב הינו פרי יוזמה של בוגרי תנועת בני עקיבא בהולנד, כאשר הקהילה היהודית במקום התגייסה בהמוניה להכנת הערב, וכן גוייס ארגון נוצרים למען ישראל, כולם בהתנדבות.

שר התיירות בני אלון יוקלט וישודר במהלך הערב כקורא לנוכחים לבוא ולבקר בישראל.

שגריר ישראל בהולנד לשעבר יוסי גל וראש עיריית ירושלים אהוד אולמרט יהיו אורחי הכבוד בערב זה.

בנוסף, מסרה כדן, כי משרד התיירות מארגן, בשתוף עם סיטונאים מקומיים, מכירת חבילות תייר מיוחדות למשתתפים בערב זה.
