

ממקורות פלשתינים נמסר כי ערפאת קיים שורה של שיחות טלפוניות עם מנהיגים בעולם וכן עם חלק ממנהיגי מדינות ערב - כך מסר היום בצהריים אבו רודיינה, יועצו הבכיר של ערפאת.

אבו רודיינה אמר שערפאת שוחח טלפונית עם שר החוץ הגרמני יושקה פישר ועם מזכיר הליגה הערבית, עמרו מוסא, ועידכן את שני האישים במצב בכפרים הערביים ביש"ע נוכח המשך צעדיה של ישראל.

בשעות הלילה המאוחרות של אמש טילפן ערפאת לנשיא רוסיה ולדימיר פוטין, ודן עימו במצב הנוכחי בכפרים הערביים ביש"ע.

לדברי אבו רודיינה, בשיחתו עם ערפאת הביע פוטין את דאגתו מהמשך צעדיה של ישראל נגד הפלשתינים, והדגיש את נכונותה של רוסיה להמשיך במאמציה, בשיתוף פעולה עם האמריקנים והאירופים, למניעת ההידרדרות במצב בין הפלשתינים לבין הישראלים.
