

משרד החוץ החל להתכונן לפתיחת שערי הר הבית בפני יהודים. במשרד, הממונה על הסברת מדיניות הממשלה כלפי מדינות העולם, החלו לגבש אסטרטגיית הסברה ליום שבו יחליט הקבינט לפתוח את שערי הר הבית לעליית יהודים. ההסברה תתמקד בנקודות אחדות, וביניהן שליהודים יש זכות טבעית לבקר במקום. כמו כן יודגש כי בידי ישראל נתונה הזכות להשבת הסטטוס קוו שהיה נהוג במקום לפני פרוץ ההתפרעויות האחרונות, וכי המדינה מחויבת לחופש הפולחן של בני כל הדתות.

ישראל תסביר גם כי על הוואקף המוסלמי להפגין רגישות לחופש הפולחן של בני דתות אחרות.
ייתכן כי העובדה שבמשרד החוץ כבר מתכוננים לפתיחת שערי הבית מצביעה על כך שיום הפתיחה קרב, ושהקבינט אכן יתגבר על התנגדות השמאל בישראל, וכן על התנגדותם של הערבים, ויחליט על פתיחת השערים.

