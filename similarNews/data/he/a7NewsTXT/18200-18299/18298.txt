

סמל גיל בן-מלך ז"ל הובא היום למנוחת עולמים בהר המנוחות הר הרצל בירושלים.

סמל גיל בן-מלך בן ה-19 ז"ל, ששרת בשריון, נהרג אתמול מצרור יריות שנפלט ממקלע מסוג מאג שהיה מוצב על הטנק שלו.

קרובי משפחתו גילו את דבר מותו כאשר התקשרו לבית המשפחה בשכונת אבו טור בירושלים כדי לוודא שאף אחד מבני המשפחה לא נפגע בפיגוע הדמים ברחוב יפו ואז התבשרו על מותו של בן מלך.

זוהי הטרגדיה השניה למשפחת של בן מלך. הוריו, דוריס ומישאל, שכלו לפני כ-20 שנה את בנם הבכור גולן כשהיה בן 11, הוא נהרג בתאונת דרכים בצעדת ירושלים. גיל, בן הזקונים, לא זכה להכיר את אחיו הבכור מעולם.

קרובי משפחתו של בן מלך אמרו עליו כי אהב את החיים, אהב לעזור לזולת.

כתבת עתי"ם מוסרת, כי גיל בן-מלך השאיר אחריו אח אייל ואחות הדס, וזוג הורים.
