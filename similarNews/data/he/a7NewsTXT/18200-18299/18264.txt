

לפני יומיים אמר אחד מחברי הכנסת הערביים מעל דוכן הכנסת כי הישראלים הם שיזמו את הפיגועים. דבריו עוררו סערה במשכן הכנסת.

בתגובה אמר אתמול השר לאיכות הסביבה, צחי הנגבי: "חברי הכנסת הערבים הם בסך הכל שרתים של הכוחות הקיצוניים המוסלמים, והפנאטים של הציבור המוסלמי. אני מקווה שהחוק ימנע מהם את האפשרות להשמיע את דבריהם". דברי הנגבי התייחסו לחוק נגד דברי הסתה, העובר בימים אלה תהליכי חקיקה בכנסת. "אני מקווה שהחוק ימנע מהם את השמעת דבריהם וכי כל הטיבים הבארקים והדהאמשים למיניהם יהיו מאחורי סורג ובריח".

בתוך כך הודיעה אתמול תנועת השמאל הקיצונית היהודית גוש שלום כי ממשלת שרון- פרס היא האחראית על ההסלמה שהביאה עמה את הפיגוע ברחוב יפו בירושלים, וכי היא עשתה זאת בכוונה תחילה, תוך ניפוץ הפסקת האש, שנמשכה שבועות אחדים.

ההודעה נמסרה בעת ששבו אנשי התנועה מביקור תמיכה שערכו אצל יאסר ערפאת.

