

ח"כ אפי איתם מסיעת הציונות הדתית אומר בתגובה לסגירת גוש קטיף כי "הנסיון לבודד את אחינו הגיבורים בגוש קטיף לא יצלח...נקרא לכל הציבור לפתוח במסע לעבר גוש קטיף".


ח"כ אפי איתם מסיעת הציונות הדתית אומר בתגובה לסגירת גוש קטיף כי "הנסיון לבודד את אחינו הגיבורים בגוש קטיף לא יצלח. אנחנו נקרא לכולם לבוא ולהתחבר לתושבים כדי שלא לאפשר להשתמש בגדר המיועדת לעצירת מחבלים להפריד בין אחים, היום נכנס את מטה בהמאבק ונקרא לכל הציבור לפתוח במסע לעבר גוש קטיף".

כאות הזדהות עם תושבי גוש קטיף, הועתקה ישיבת החירום של מועצת יש"ע והיא תתקיים בגוש קטיף במשרדי המועצה בנווה דקלים בשעה 16:00.

ממועצת יש"ע נמסר כי בפגישה יהיו נוכחים חברי הנהלת מועצת יש"ע אישי ציבור מהימין ונציגי מטה גוש קטיף.

גם הבית הלאומי הכריז בצהריים על יום פקודה. בהודעתם קראו הפעילים "לכל למי שיכול להגיע לגוש קטיף. החל מיום שני ורביעי באופן קבוע יהיו חסימות כבישים ע"פ הההחיות בחוברת שהפיצו.

תמר מעיין, פעילה בארגון ה'בית הלאומי' עוכבה לחקירה ע"י בלשי משטרה במהלך הפגנה שקיימה יחד עם פעילים נוספים נגד מעצרם של שי מלכא ואריאל וונגרובר.

נווה דקלים: לפנות את פעילי הימין הקיצוני והפרובוקטורים

גורמים בגוש קטיף הביעו סיפוק הבוקר מכוונת צה"ל לפנות את פעילי הימין הקיצוני והפרובוקטורים ממלון מעוז הים.

ליאור כלפא, יושב ראש מזכירות נווה דקלים אמר: "שצה"ל יסלק כבר את המנוולים מפה. הם גורמים נזק למאבק ומשחירים את פנינו".

כלפא הוסיף: "אנו, תושבי הגוש, נמשיך את המאבק הלגיטימי שהובלנו בשנה וחצי האחרונות".
