

שר האוצר אמר היום כי הביטחון ולא השלום הוא המרכיב החיוני להבטחת הצמיחה במשק. "תיירים באים לישראל כשאוטובוסים לא מתפוצצים ברחובות ולא בגלל שתהיה או לא תהיה התנתקות" אמר נתניהו.


"שלום יכול לתרום לצמיחה אך יש מדינות עם שלום, בלי צמיחה. שלום הוא יעד בפני עצמו ואין לקשור אותו ליעדים הכלכליים שחייבים להיקבע בלי קשר למציאות המדינית" כך אמר היום שר האוצר, בנימין נתניהו במושב הבוקר של כנס קיסריה.

נתניהו הדגיש כי הביטחון ולא השלום הוא המרכיב החיוני להבטחת הצמיחה במשק. "תיירים באים לישראל כשאוטובוסים לא מתפוצצים ברחובות ולא בגלל שתהיה או לא תהיה התנתקות" אמר נתניהו.
נתניהו ציין "שמשקיעים רבים הבודקים אפשרויות השקעה בישראל אינם מתייחסים גם הם לסוגיית ההתנתקות כחלק ממערך השיקולים שלהם".

שר האוצר אמר "שגם עם תחילת תהליך אוסלו היתה אופוריה ביחס להשפעות הכלכליות של התהליך. אני גרסתי אז שהטרור שאוסלו יביא יעלה למשק מיליארדים, ובדיעבד צדקתי".
