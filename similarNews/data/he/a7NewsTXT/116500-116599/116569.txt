



במהלך סוף השבוע הקרוב תתבצע אכיפה מוגברת במסגרת פרויקט "חוף נקי" המופעל בחופים הלא מוכרזים.

במשך 6 השבתות הקרובות בחודשי יולי-אוגוסט, יצאו לחופים בלתי מוכרזים מפקחי אגף ים וחופים במשרד לאיכות הסביבה, פקחי רשות הטבע והגנים, שוטרי משטרת ישראל ומתנדבי "משמר החוף".

במסגרת פרויקט "חוף נקי" המופעל בחופים לא מוכרזים, תתבצע במהלך החודשיים הקרובים פעילות נמרצת של הסברה ואכיפה שמטרתה להגביר את מודעות הציבור המשתמש בחוף לחשיבות שמירה על ניקיון חופי הארץ.

המאמץ העיקרי של הכוחות יתמקדו בהסברה וחלוקת שקיות לאיסוף הפסולת לנופשים בחופים, הנופשים יתבקשו לפנות את הפסולת שלהם כשהם עוזבים את החוף.

נגד אנשים שיחליטו להשאיר את הלכלוך בחוף ינקטו צעדי אכיפה על פי חוק שמירת הניקיון.

פעילות האכיפה תלווה במסוק שיסייר מעל החופים ויסייע בהכוונת הפקחים בחופים במאמץ לשמירה על ניקיון החופים.

התכנית משותפת למשרד לאיכות הסביבה, רשות הטבע והגנים ומרכז השלטון המקומי.
