

בשעות הבוקר הוסיפה מערכת אתר NRG של מעריב הערת הבהרה בה נכתב כי המאמר באתר כיצד להצית מתנחל הינו בגדר סאטירה בלבד, גולשי ערוץ 7 מתייחסים ברצינות וכועסים.

במאמר מערכת של אתר NRG יהדות(!) נמשכת ההסתה לאלימות נגד מפגיני הימין. הסתה שקיבלה פומבי במאמר המערכת אתמול של אתר 'וואלה'. כעת מבקש מעריב לשכלל את הדברים במאמר תחת הכותרת: "המדריך השלם להצתת המתנחל". אנשי מעריב טוענים בתוקף כי מדובר במאמר סאטירי בלבד.

מערכת NRG של מעריב ממליצה לייעל את אופן הפגיעה במתיישבים ומחלקים אותם לקבוצות בעלות מאפיינים ואופן ההתעללות המוצעת בהם. יצויין כי למרות הנסיון לשוות למאמר נימה הומוריסטית, השנאה והקריאה לאלימות זועקת מכל שורה בו.

במאמר נכתב כי "כמי שמודעים היטב לנקודות התורפה של הקהל הדתי והימני, וכמי שמתמחים בשיטות לבלימת המונים, מצורף בזה תרשים זרימה של סדר פעולות נכון, לבלימה נכונה של כוחות הכיבוש המתנחלי".

יצויין כי לא אחת גולשים התיאורים הבוטים ונוטפי השנאה של מערכת NRG יהדות לביטויים בוטים וקשים שאלמלא החובה להציגם בפני הציבור היה ראוי לדלג עליהם בשאט נפש.

הקבוצה הראשונה בה מבקש אתר 'מעריב' להתעלל הם המתנחלים הבגירים, מערכת האתר ממליצה לכרות להם איברים, בלשון ססגונית ואלימה: "לכידה מאחור באמצעות מכה פתאומית למרכז הגולגולת, עדיף בעזרת משקולת. לאחר ההימום, כפיתת גפיים באזיקון, הפשטה כללית וגרירה אל מאחורי השיחים, כריתת אוזניים בסכין יפנית ואפסונן בתוך פה הקורבן. לאחר מכן עקירת עיניים והשלכתן לצידי הכביש. לתוך ארובת העין, יש לתחוב סרט כתום דחוס. קטיעת שתי אצבעות מכל יד, השחלת האצבעות על חוט דיג לאחר חירור במרכז ויצירת שרשרת".

באשר לנשים מתנחלות ממליץ אתר מעריב לגולשיו: "מאחר ששביס צמרירי מכסה את עיניה תדיר, אין צורך בתקיפה מאחור. מומלץ להתקרב עם שוקר חשמלי מחשש למערום ילדים פרי בטנה שיסתער עליך. סנדלי השורש שלרגליה נדלקים בקלות ורצוי להתיז לכיוון הרגליים את פחי הבנזין שהכנתם".

בהתייחסות 'מעריב' למה שמוגדר "מתנחלים מתבגרים" בולטת נימה כמעט אנטישמית תוך ההתייחסות לציציותיהם המתבדרות ברוח, אבל גם כאן לא נעדרים ביטויי הסתה לאלימות קשה שהוגדרו אתמול על ידי חבר הכנסת אריה אלדד כ"הסתה לרצח". וכך כותב 'מעריב': "חשוב! הזקנקן הבוסרי שלהם אומנם רק בשלביו הראשונים, אך אם טובלים אותו בפחית נפט, הוא צפוי לזמן בערה ארוך ומשמעותי למאבק. בנוסף לזקן, אסור לשכוח את הציציות. בזמן שאלה מתנפנפות ברוח, יש לנצל את המומנטום, ובעזרת שרשראות ברזל להכות בפניו".

הבוטות במאמר גולשת לרמיזות חמורות ביותר לניסויים מתקופת השואה אותם ממליצים אנשי מעריב לעשות במתנחלים ילדים: "מכיוון שכל מה שהמתנחלים עושים (חוץ מלהרוג ערבים ולחסום כבישים כמובן) זה ילדים, גובר הסיכוי שתוכלו למצוא שם כמה זוגות תאומים. מומלץ, לפני שהולמים בהם, לעשות בהם איזה ניסוי שניים".

בשעות הבוקר הוסיפה מערכת אתר NRG של מעריב הערת הבהרה בה נכתב כי המאמר באתר כיצד להצית מתנחל הינו בגדר סאטירה בלבד.

כאן המקום להזכיר את דבריו של חבר הכנסת אלדד אמש אודות המאמר ב'וואלה': "מדובר במאמר סדיסטי, חולני. מי שפרסם אותו ראוי למאסר או לאישפוז. מדובר באדם שהוציא ממרתפי הסטיות שלו את הטקסטים הללו. אדם כזה ראוי למאסר או אישפוז כיוון שהוא מסכן בדבריו את הציבור"


