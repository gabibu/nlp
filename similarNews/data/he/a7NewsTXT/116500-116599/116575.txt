

הורי העצורים בכניסה לביהמ"ש: בתקשורת עושים לינץ' לילדים שלנו שאפשר לחשוב שהערבים שנפגעו שם אתמול לא עשו כלום. הח"כים עומדים בראש נגד הילדים שלנו שהיו בטל ים ונאחזו בבניין הנטוש.

אחד ההורים הממתינים מחוץ לבית המשפט בבאר שבע לבואם של בניהם העצורים מסר לכתבנו משה פריאל: "מה שאני שומע בתקשורת זה שעושים לינץ' לילדים שלנו שאפשר לחשוב שהערבים שנפגעו שם אתמול לא עשו כלום. הח"כים עומדים בראש נגד הילדים שלנו שהיו בטל ים ונאחזו בבניין הנטוש".

עוד הוסיף האב בשיחה עם כתבנו: "אני מגנה בכל תוקף פגיעה בחפים מפשע אם היתה כזאת, אך ככל שאני מצוי בעניינים המשטרה לא טמנה ידה בצלחת והיא מתסיסה את הרוחות. בתור הורים אנו סבורים שאין לפגוע בערבים חפים מפשע".

לשאלת כתבנו ענה האב כי "סביר מאוד להניח שבין המתפרעים היום אנשי שב"כ שהתסיסו את השטח".

הוא מדגיש כי "חשוב להעביר לפולטיקאים שירדו לשטח ויבדקו לפני שהם חורצים גורלות. גם לפני שהקב"ה הפך את סדום הוא ירד לשטח לבדוק מה קורה.
