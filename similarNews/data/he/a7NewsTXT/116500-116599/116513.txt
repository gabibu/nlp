

שר הבטחון אמר היום בכנס קיסריה הנערך בירושלים כי יש קשר ישיר בין ההתנתקות לבין הכלכלה וכי "מאז פרסום התכנית עלתה הבורסה ב 37%". התכנית תיושם במועדה, הדגיש. מופז אמר כי אינו צופה סרבנות נרחבת.

שר הבטחון, שאול מופז אמר היום בכנס קיסריה כי יש קשר ישיר בין ההתנתקות לבין הכלכלה. "מאז פרסום התכנית עלתה הבורסה ב-37%, מספר התיירים עלה ב-25% ב-370 אלף איש", אמר והוסיף כי תכנית ההתנתקות תבוצע ותיושם במועדה.

"אין מקום לספקות בנוגע ליישומה של תוכנית ההתנתקות. אמר השר "התוכנית תיושם, אני חוזר ואומר זאת. אם ישנה אי ודאות מסוימת סביב התוכנית והשפעתה היא צריכה להיות מוסרת, כי התוכנית תיושם, על-פי החלטות הממשלה, במועדה".

כתבנו קובי פינקלר מוסר ששר הביטחון, שאול מופז, העריך עוד בכנס "קיסריה" בירושלים כי תופעת הסרבנות בצה"ל תהיה מצומצמת: "לא יהיה סירוב נרחב בצבא. כל תופעת סרבנות מטופלת באופן מיידי וביד תקיפה. צריך להשאיר את צה"ל מחוץ לכל ויכוח פוליטי".

מופז הוסיף כי חסימות הכבישים אינן לגיטימיות: "מותר למחות באופן לגיטימי, אך אסור לחסום את עורקי התנועה במדינה. אסור להשתמש באלימות כלפי הציבור".

מופז הוסיף כי להערכתו עד שנת 08 לא יועסקו עוד פלשתינים בישראל.
