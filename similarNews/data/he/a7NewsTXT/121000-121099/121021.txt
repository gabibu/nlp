

השבת ייערכו בבתי הכנסת בגוש קטיף 'קידושא רבא' לאחר התפילה וכן במקומות שונים בארץ למען ביטול הגזירה של עקירת יהודים מאדמתם. רבני גוש קטיף ביקשו כי שבת זו תוקדש בכל מקום להתחזקות רוחנית למען ביטול הגזירה.
הרב שמואל אליהו, רבה של צפת, חיבר תפילה מיוחדת לשבת זו וביקש לאומרה לאחר התפילה:

"אבינו אב הרחמן, בטל ברחמיך הרבים גזירת עקירת היישובים, שלא ייעקרו יישובי ישראל ממקומם ולא ימסרו להריסה או בידי שונאיהם. קיים בנו את נבואת הנביא עמוס: "ונטעתים על אדמתם ולא ינתשו עוד מעל אדמתם אשר נתתי להם אמר ה' אלקיך". אב הרחמן תן בלבנו לאהוב ולכבד זה את זה וזכה אולנו לעבדך בלבב שלם. אמן כן יהי רצון.
