

היום צום תשעה באב. אלפים הגיעו לכותל לומר קינות על חורבן המקדש ועשורת אלפים נוספים צפויים להגיע לשם היום. אמש התקיימה צעדה של תנועת "נשים בירוק", בהשתתפות חברי כנסת ואישי ציבור מכיכר ספרא לכותל.

בבתי הכנסת קראו אמש את מגילת איכה ואמרו קינות על חורבן המקדש. עקב הצום לא נעשתה ההבדלה הנהוגה על היין, ורק למחרת בערב בתום הצום תיעשה הבדלה על היין. צום תשעה באב חמור מצומות האבלות האחרים בכך שהוא נמשך יממה שלמה.

תשעה באב, יום חורבן שני בתי המקדש, נחשב ליום אבל לאומי של חשבון נפש, והתייחדות העם עם צרותיו שאירעו בהיסטוריה. אנשי התנועות למען המקדש מתכוונים לעלות מחר להר הבית. המשטרה נערכת בכוחות מתוגברים בבירה.

הנהגת ערביי ישראל קראה למוסלמים בישראל לעלות להר, על מנת "להגן על המסגדים מפני אנשי הימין".

שידורי הרדיו של ערוץ 7 באינטרנט יתחדשו בצאת צום תשעה באב, מחר (א) בשעה 22:00.

ניתן לצפות בשידור חי בכותל המערבי דרך אתר זה http://kotel.too.co.il/
