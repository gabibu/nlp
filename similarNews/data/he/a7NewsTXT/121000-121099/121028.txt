

במוצאי תשעה באב, יום ראשון בערב, תקיים מועצת יש"ע שביתת מחאה מול משרד רה"מ בירושלים, בקריאה ללכת לבחירות או משאל עם. ההחלטה התקבלה בתום ישיבה שערכו ראשי המועצה הבוקר.

בתום הערכת מצב שקיימו ראשי מועצת יש"ע הוחלט כי ממוצאי ט באב (יום ראשון בערב) מתנגדי העקירה יתיישבו אל מול משרד ראש הממשלה בירושלים, בדרישה ללכת לבחירות או למשאל עם.

מיום שני בערב, לפי קריאת ראשי מועצת יש"ע והמטה המשותף יצאו המונים לכיוון כיסופים, ראשי המועצה אמרו כי פרטי התכנית יפורסמו בהמשך.

יו"ר מועצת יש"ע, בנצי ליברמן, קרא אתמול בעצרת בכיכר רבין בת"א למתנגדי הגירוש "להגיע לציר כיסופים כדי שתוכנית ההתנתקות לא תצא לפועל" הוא קרא לשרון לקיים בחירות לפני ביצוע תכנית הגירוש.

הקמב"צ של מועצת יש"ע וראש מועצת הר חברון, צביקי בר חי, הציג להמונים את התכנית לעצירת תכנית הגירוש. הוא קרא "להגיע לכיסופים ולשכב על הכביש ולא לזוז משם, המטרה של כולנו להגיע לגוש קטיף לשבש ולעכב את הגירוש עד שיהיה משאל עם או בחירות.
