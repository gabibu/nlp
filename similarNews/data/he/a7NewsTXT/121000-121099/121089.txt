

המטה המשותף לארגונים לשלמות העם והארץ, עורך משמרות תפילה וצעקה בשערי הר הבית מצאת תשעה באב, ועד לביטול הגזרה. בין צעדי המחאה: הקמת עיר אהלים ברובע היהודי בירושלים סמוך לבית כנסת הרמב"ן

"המאבק האמיתי הוא על זיקתנו לארץ ישראל על פי התורה ולא על פי ניצחונות של גנרלים או הסכמים בין לאומיים. הר הבית מסמל זיקה זו ולכן נבחרו שערי הר הבית להביע את מחאתנו", אומרים במטה המשותף.

בהודעה שפרסם המטה הוא מודיע גם על הקמת עיר אהלים ברובע היהודי היום (א') בשעה 17:00 ליד קשת הרמב"ן, וממליץ למשתתפים להביא שקי שינה, אהלים, מעילים וציוד לשהיה ממושכת.

לדבריהם מאבק על גוש קטיף הוא מאבק על ירושלים ועצם נוכחותנו בארץ כולה.
