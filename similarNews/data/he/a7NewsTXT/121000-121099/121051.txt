

אסיפה רבתי של תושבי גוש קטיף, אסיפה אחרונה מסוגה לפני תחילת מבצע הגירוש, התקיימה אמש בגוש קטיף. המתיישבים תולים תקוות רבות בפעולות המחאה ברחבי הארץ.

אסיפה רבתי של תושבי גוש קטיף, אסיפה אחרונה מסוגה לפני תחילת מבצע הגירוש, התקיימה אמש בגוש קטיף. הדוברים היו הרב יגאל קמניצקי, יו"ר ועד המאבק רפי סרי, חבר הכנסת צבי הנדל ומזכ"ל תנועת 'אמנה' זאב חבר. כל הדוברים כולם הביעו סיפוק רב מהנוכחות המונית בעצרות של השבוע שעבר, והעריכו שיש סיכוי משמעותי לעצור את הנסיגה.

ואלה עיקרי הדברים שנמסרו באסיפה:

1. ביום שני בבוקר יקדמו תושבי גוש קטיף את החיילים שיבואו למסור להם את צווי הגירוש בשערים סגורים ובפעולות מחאה שונות, כדי הבהיר ש"אנחנו לא משתפים פעולה עם הגירוש".

2. ועד המאבק ממליץ לתושבים הקבועים לא לקיים עצרות פרידה, המעידות על כניעה. כל משפחה תמתין בביתה לחיילים (החל מיום ד' בבוקר), ותפעל כפי הבנתה - בלי אלימות ובלי צעקות - כדי להבהיר להם שהם מגרשים אותה מהבית על אפה וחמתה.

3. המתיישבים תולים תקוות רבות בפעולות המחאה ברחבי הארץ. הם קוראים לציבור לנסות להגיע בהמוניו לכיוון כיסופים, החל מיום שני בצהרים.

4. ביום שני בבוקר תתקיים הפגנה המונית בירושלים מול משרד ראש הממשלה בעת שתתקיים שם הישיבה שבה יתבקשו השרים לאשר עקירת ישובים נוספים.

5. יש הבטחה מהצבא שכל השרותים החיוניים ימשיכו לפעול כרגיל עד לרגע האחרון: חשמל, מים, תקשורת סלולרית, אספקת מזון ואפילו שרותי רפואת שיניים.

6. חבר הפורום המשפטי, עוה"ד יוסי פוקס, הבטיח לתשובים שיחליטו להתעלם מצו הגירוש ולהישאר בביתם, , כי "לא יפסידו דבר". כלומר, הם ייהנו מכל הזכויות שמבטיח להם חוק פינוי פיצוי. כמו כן מסר פוקס, שאין כל יסוד להפחדות הצבא, כאילו הם לא יפוצו על נזקים שייגרמו למכוניותיהם בעת הפינוי. "אין כל צורך להוציא עכשיו את הרכבים", אמר פוקס.

6. אם חלילה יתבצע הגירוש בכל זאת, מתבקשים התושבים להגיע כעבור התארגנות של כמה ימים למאהל מרכזי שיוקם למגורשי גוש קטיף באזור הדרום.

7. חה"כ צבי הנדל דיווח שהצבא הכשיר בשבת ציר גירוש נוסף בציר פילדלפי. זאת חרף מחאות הרב הצבאי הראשי.

8. אלפי בני הנוער שהגיעו לגוש יתכנסו מחר לאסיפות תדרוך, שבהם יימסרו להם תוכניות המאבק.

9. לכל המתכנסים הוצע להצטרף לרשת SMS של הודעות מטעם מטה המאבק (צריך לשלוח את המלה 'גוש' למספר 3636).

