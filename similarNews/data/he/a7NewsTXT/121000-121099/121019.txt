

יוסי צור, חבר קיבוץ שובל, אמר אמש בעצרת הענק בכיכר רבין בתל אביב נגד תכנית הגירוש, כי על שרון שמשתמש בצבא ובמשטרת ישראל למשימות לא להם, ופוגע בזכויות יסוד של מתיישבי גוש קטיף, ופוגע בעקרונות הדמוקרטיה, ללכת הביתה.

צור אמר בדבריו: נער הייתי וגם זקנתי ולא ראיתי ממשלה בישראל שמגייסת את מלוא עוצמתה נגד אזרחים יהודים בארץ ישראל. אריאל שרון, אתה חוטא ומחטיא את צבא הגנה לישראל, ואת משטרת ישראל, אתה חוטא ומחטיא את הדמוקרטיה הישראלית. אוי החוקקים חקקי און, התוקע סכין בלב כפר דרום, תוקע סכין בכל 11 היישובים שקמו בנגב בחומה ומגדל. זכויות אזרחי ישראל מכפר דרום אינם נופלות מהזכויות של תושבי נירים, ניר עם, גבר עם, סעד ונגבה. ראש הממשלה, זכאי להתנתק מחוות השקמים אם רצונו בכך. אין לו ולממשלתו זכות לפנות כנגד מתיישבים בגוש קטיף בצפון השומרון, בצורה בלתי אנושית בניגוד גמור לכבוד האדם ולחירותו. רב אלוף דן חלוץ רמטכ"ל צה"ל, שלילת זכויות אזרח בסיסיות מתושבים בגוש קטיף, היא בלתי חוקית בעליל, בהטילה על צה"ל את פעולת העקירה והגירוש של אלפי יהודים מבתיהם, חרגה ממשלת ישראל הרחק מעבר לסמכויותיה. בהטילה על צה"ל את מלאת הריסת בתי כנסיות ובתי עלמין היא הופכת את חיילנו לקלגסים. אריאל שרון אתה מעניק פרס לחמאס.

צור גם פנה לנשיא המדינה שאמר שהוא מבקש סליחה מהמתנחלים ואמר: "לא צריך לבקש סליחה על מעשה שטרם הוצע, לשלול מהם זכויות יסוד של כבוד האדם ואזרח. חוק יסוד נשיא המדינה, אמנם לא מאפשר לך לפזר את הכנסת ללא הסכמת רה"מ, ברם הוא מאפשר לך להביע דעתך בפני עם ישראל.

צור סיים בקריאה לשרון ללכת הביתה. מהכיכר הזאת שלחו אותך הביתה (הפגנה על אירועי סברה ושתילה לפני 25 שנה). לך הביתה.
