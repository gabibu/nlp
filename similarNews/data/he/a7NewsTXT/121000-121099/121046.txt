

ח"כ אורי אריאל (האיחוד הלאומי), תושב כפר דרום, מעביר בימים האחרונים, במשאיות, ציוד ואספקה לתוך ישובי גוש קטיף. מדובר במזון קשה וכן פירות וירקות, טיטולים ומזון תינוקות.

ח"כ אורי אריאל (האיחוד הלאומי), תושב כפר דרום, מעביר בימים האחרונים, במשאיות, ציוד ואספקה לתוך ישובי גוש קטיף. מדובר במזון קשה וכן פירות וירקות, טיטולים ומזון תינוקות.

ח"כ אריאל אומר כי " המטרה שלא יהיה מחסור בציוד, ואנשים לא יהיו רעבים. אני לא סומך על הממשלה שתדאג לצרכים של התושבים בגוש. ראינו עד היום את המדיניות ההרסנית, לא מן הנמנע שתינתן הוראה לשבש את הספקת המזון והתשתיות (כולל חשמל ומים), כדי ליצור לחץ על המתיישבים. להערכתי הממשלה לא תתאמץ לקיים הספקה שוטפת של מזון לתושבים בשבוע הקרוב. ככלל אני מציע לתושבים שלא להיות תלויים ולדאוג באופן עצמאי לכל הצרכים כולל ציוד רפואה , נרות סוללות וכדו'..."

לפני כחודש החל אריאל יחד עם אל"מ במיל' משה לשם, בהתארגנות להספקה. הם פנו לגורמים בארץ ובחו"ל ואספו מיליוני שקלים. בכסף,כאמור, נקנה האוכל והציוד. בימים האחרונים הוחל בהכנסתו לגוש.

"התחלנו להכניס את הציוד ליישובים בגוש. חלק קטן הגיע למכולות, החלק הנכבד חולק לתושבים ונאגר במצבורים גדולים בכמה ישובים.", אומר אריאל.
