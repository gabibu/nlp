

ח"כ יגאל יאסינוב ממפלגת שינוי נפצע קל בקטטה שפרצה עם תלמידים שהפגינו בכיכר רבין לאחר שלקח שלט של אחד המפגינים וסירב למסור לו אותו בחזרה.

ממשטרת תל אביב נמסר כי סמוך לשעה 18:30 התקיימה משמרת מחאה בכיכר רבין של כמה עשרות תלמידים נגד הדחת ראשי מועצת התלמידים העירונית. למקום הגיע ח"כ יאסינוב משינוי אשר הרים שלט של אחד המפגינים וסירב למסור לו אותו חזרה.

במקום פרצה קטטה במהלכה נפגע ח"כ יאסינוב קלות וטופל במקום על ידי מד"א. מד"א טיפלו גם בעוזרו ובשני תלמידים שפונו לב"ח איכילוב במצב קל. שוטרי מרחב ירקון שנכחו במקום עיכבו את אחד המעורבים לחקירה.
