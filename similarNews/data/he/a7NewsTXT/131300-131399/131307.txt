

30 ילדים בסיכון חיים יצאו למחנה נופש חלומי באילת, ביוזמת ארגון 'חברים', ארגון העוסק כל השנה ברתימת בעלי מקצוע ויכולת לעזרת מי שאינו יכול לבד, מבחינה רפואית, משפטית וכלכלית.


'חברים' הוא ארגון העוסק כל השנה ברתימת בעלי מקצוע ויכולת לעזרת מי שאינו יכול לבד, מבחינה רפואית, משפטית וכלכלית. מידי חורף מתגבשים פעילי "חברים" לערוך מחנה נופש חלומי באילת, לילדים בסיכון חיים, המרותקים למכשור רפואי מורכב שבמצבם הגופני הקשה, אינם יכולים להשתתף בטיולים רגילים.

במחנה חורף שהתקיים החודש כללה הכבודה 30 ילדים שנבחרו בקפידה על ידי הצוותים הסיעודיים, צוות רפואי מורחב, טכנאי ציוד רפואי ואת ה"מלאכים" שהתנדבו לשאת אותם, במהלך כל המחנה, על ציודם הכבד שכלל כסאות גלגלים ממונעים, ציוד עזר פיזיותרפי, מלאי מזון מיוחד ותכשירי הזנה.

יחיאל לנדמן, היו"ר הממונה מטעם "חברים", רואה במסורת המרגשת הוכחה ליכולת לעשות כל דבר בכח הרצון. "אנחנו מוכיחים לעצמנו שאין דבר כזה, אי אפשר! אם רוצים! לראות את הילדים שוכחים לרגע את טרדות החיים הקשים שווה הכל", אמר.

אושרית, אלעד ונתי, חזרו אחרים לגמרי מכפי שנסעו; "הילדים יצאו חוששים ואנחנו ההורים, נשארנו כאן דואגים מהמצב החדש והלא מוכר. עכשיו אנחנו מופתעים ומתרגשים עד דמעות, לראות את השמחה וההנאה שהילדים זכו בהם, סה"כ ב-4 ימים", אומרת אמא של י. וחברותיה מהנהנות בהסכמה מלאה.

הצוות הרפואי של "חברים" שמלווה את הטיול, מאשש את התחושה הכללית ומעניק לה נופך רפואי; "החוויה המתקנת הזאת, מאתגרת ילדים למודי סבל נורא, לשאוף לעוד ועוד ממנעמי העולם. עבורם, זו ממש תרופה שאף פעם לא תיכלל בסל הבריאות ובכל זאת, הם זכאים לה כדי לחיות!".

"עם כל הקושי הלוגיסטי והתשישות הטבעית" אומר לנו איציק לבל רכז המסע "התוצאות, טוענות אותנו באנרגיה אדירה והלוואי שיתאפשר לנו לערוך מחנות נופש שכאלה למאות הילדים שיודעים עכשיו שאפשר להגשים חלום שכזה".
