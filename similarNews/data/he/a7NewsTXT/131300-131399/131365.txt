

השר לביטחון פנים, גדעון עזרא, אישר את תוכנית המפכ"ל, רב-ניצב משה קראדי, בדבר שינוי המבנה הארגוני במטות המשטרה. המשטרה תעהוד מעתה בשלוש זרועות שתאחדנה תחתיהן את האגפים השונים.

על פי התוכנית שאושרה הערב על ידי השר לביטחון פנים, גדעון עזרא, יוקמו במשטרה שלוש זרועות מרכזיות, תחתן יאוחדו מרבית אגפי המשטרה. בראש כל אחת מן הזרועות יעמוד מפקד בכיר בדרגת ניצב, שיוכל להתמודד בעתיד על תפקיד המפכ"ל.

שלוש זרועות בהן יפעלו כוחות המשטרה על-פי המבנה הארגוני החדש הן זרוע חקירות ומודיעין, זרוע שיטור וביטחון וזרוע תומכת לבניין הכוח. במשטרה מקווים כי המבנה החדש יסייע לקצץ בהוצאות מיותרות.
