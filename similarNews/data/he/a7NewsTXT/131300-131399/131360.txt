

בתגובה להערכות לפיהן יעלה מחר נגיד בנק ישראל פרופ' סטנלי פישר את שיעור הריבית אומר היום חבר המועצה המייעצת של בנק ישראל, אוריאל לין, כי לחצים אינפלציוניים הם בלתי נמנעים אך אינם מצריכים העלאת הריבית

בתגובה להערכות לפיהן יעלה מחר נגיד בנק ישראל פרופ' סטנלי פישר את שיעור הריבית אומר היום נשיא איגוד לשכות המסחר וחבר המועצה המייעצת של בנק ישראל, אוריאל לין, כי לחצים אינפלציוניים הם בלתי נמנעים אך אינם מצריכים העלאת הריבית

לדברי לין, שנת 2005 מסתיימת עם עמידה ביעד האינפלציה, יציבות סבירה בשער החליפין (פיחות מול הדולר לעומת תיסוף מול האירו והפאונד), עלייה במרבית האינדיקאטורים הכלכליים בהם עליה בפדיון ענפי המסחר והשירותים, גידול בצריכה, עליה חדה במכירות רשתות השיווק, עליה בייצור התעשייתי בעיקר הטכנולוגי. "אלו תוצאות ישירות של הליכי הצמיחה", הסביר.

"מעט לחצים אינפלציוניים הם בלתי נמנעים בתקופה של צמיחה. אבל זו עדיין לא סיבה להעלאת הריבית במשק נוכח היציבות המשקית", אמר לין.
