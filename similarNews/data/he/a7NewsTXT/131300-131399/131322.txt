

היום בשעות הצהרים הורגשה בדרום איראן רעידת אדמה בעוצמה של 5.9 דרגות בסולם ריכטר. עד כה ידוע על 7 הרוגים ועשרות פצועים באיזור הרעש.

מוקד הרעש היה מתחת למימי המפרץ הפרסי, בסמוך לעיר באנדר אבאס ולאי קאסם, בהם מתגוררים למעלה מחצי מיליון בני אדם. מושל האיזור, היידר אלישוונדי, אמר לטלוויזיה המקומית שלפחות 4 כפרים נהרסו ברעידה כליל. סוכנות הידיעות האיראנית אף דיווחה כי מרכז קניות בבירת האי, קשאם סיטי, התמוטט לחלוטין.
