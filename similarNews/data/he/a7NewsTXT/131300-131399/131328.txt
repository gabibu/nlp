

הממשלה אישרה בישיבתה היום את תמ"א 35 - תכנית המתאר הארצית ל15 השנים הבאות. הדמויות הדומיננטיות בעיצוב התכנית הם שר הפנים לשעבר אופיר פינס ומנכ"ל משרדו, אוסקר אבו-ראזק.

הממשלה אישרה בישיבתה היום את תמ"א 35 - תכנית המתאר הארצית ל15 השנים הבאות. הדמויות הדומיננטיות בעיצוב התכנית הם שר הפנים לשעבר אופיר פינס ומנכ"ל משרדו, אוסקר אבו-ראזק.

עם אישור התכנית בממשלה אמר אבו ראזק "אישור תמ"א 35 הוא קביעת מדיניות ממשלתית ברורה לטווח ארוך על דמותה הרצויה של הארץ לעתיד לבוא. אם תמומש בעקביות, תהפוך התכנית את ישראל למקום טוב יותר לחיות בו לנו ולדורות הבאים". לדבריו, התכנית מייצגת קונצנזוס רחב, וגובתה במהלך העשור האחרון על ידי ממשלות ישראל ועל ידי כל שרי הפנים. הקונצנזוס מתבטא באישור פה אחד של הממשלה היום, המצטרף לאישור התכנית ללא מתנגדים על ידי המועצה הארצית לתכנון ובניה.

תכנית מתאר ארצית 35 כוללת מנגנון פנימי של עדכון ארבע-שנתי רצוף, אשר יתבסס על ניתוח הצרכים ויישומה של התכנית. זאת, במטרה לשמור את התכנית רלוונטית ועדכנית לטווח ארוך. בלב התכנית המטרה לפתח מטרופולינים בנגב ובגליל בנוסף על אלה הקיימים בירושלים, תל-אביב, וחיפה. בנוסף מבקשת התכנית לפתח את הנגב והגליל.

המטרה היא שמרכזי אוכלוסיה אלה יהוו מוקד משיכה מתחרה למטרופולין המרכז הותיק וכן חיזוק כוחם היחסי של אזורים אלה, ובראש ובראשונה איכויותיהם הסביבתיות והחברתיות. זאת, תוך כדי רישות המטרופולינים בצפון ובדרום במערכת משופרת של מסילות וכבישים, שיובילו אל המטרופולין ויחזקו את הנגישות בתוכו, השקעות משלימות במערכות תשתית משופרות, ובעיקר על ידי העדפה מובהקת בפיתוח 'הון אנושי'.

לדברי אבו-ראזק, ניתן לעדכן את התכנית באמצעות מנגנון פנימי ששולב בה פעם בארבע שנים כאשר כדי לעמוד בצרכי שוק הדיור יש לבנות בארץ מידי שנה כ50 אלף דירות חדשות.

מרכז השלטון המקומי ופורום המועצות האזוריות ברכו על אישור התכנית.
