

בבירה הצפונית של רוסיה נעשו פעולות לתגבור אבטחתו של בית הקברות היהודי, אשר סבל מכמה וכמה פריצות בחודשים האחרונים. בפריצות אלה ניפצו המתפרעים כמה עשרות מצבות, שנמצאו מחוץ לשטח המגודר לצד פסי הרכבת. תקריות אלה היוו הוכחה לצורך באבטחת השטח הפרוץ. בימים אלה מתבצעות פעולות נוספות אשר נועדו לתגבר את האבטחה, כגון סילוק העצים הישנים והפסולת.

הדבר התאפשר הודות למאמציו של מר לרקין, יו"ר איגוד הארגונים הממונים על שירותי הדת בחבל צפוני-מערבי. הקהילה היהודית של סנט-פטרבורג מקווה כי עבודות נוספות תבוצענה בבית-הקברות, לרבות החלפת הצנרת והתקנת התאורה.

בנוסף לכך, מעתה, יוצב בשטח שומר לילה וכלבי שמירה   כל אלה במימון הקהילה היהודית. ראשי הקהילה מודים ליהודים מקומיים על תרומותיהם ומאמציהם.
