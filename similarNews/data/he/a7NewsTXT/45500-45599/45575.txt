

ראש צוות פקחי פירוק הנשק של האו"ם הנס בליקס, אמר בראיון לשבועון "טיים" שייצא לדוכנים היום, כי, "איני נותן אמון בהצהרות העיראקיות", והוסיף כי "ייתכן שהדיפלומטיה תזדקק לסיוע בכוח".

"ייתכן שהפקחים יזדקקו ל'סיוע מלחיץ" אמר.

בליקס הביע ספקנות לגבי הודעות בגדאד בעניין השמדת מאגרי חידקי האנתרקס וגז העצבים VX. לדבריו, "מוזר שעיראק, שמשטרה הוא מהמאורגנים ביותר בעולם הערבי הודיעה כי אין ביכולתה להציג אף מסמך המאשר השמדת המאגרים המוזכרים".

"איני סבור שאפשר לתת בהם אמון כלשהו" אמר בליקס, בהתייחסות לבכירי ההנהגה העיראקית.

"עלינו לקבל ראיות מוצקות לגבי הכול. אם אין כאלה, או אם לא נמצא אותן (את הראיות), אומר בפשטות שאני מצטער, אבל בלעדיהן איני יכול לערוב, או להמליץ על אמון", הטעים ראש צוות הפקחים.
