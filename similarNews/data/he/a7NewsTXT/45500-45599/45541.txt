

מאגרי המים המלאכותיים של 'מקורות' מלאו מים. היום נמסר כי במפעלים לתפיסת שטפונות של החברה נאגרו עד כה 31 מיליון קוב מים, כמחצית מהם בחודש האחרון. הכמות הגדולה ביותר נאגרה במפעל נחלי מנשה   13 מיליון קוב מים, כמיליון קוב יותר מאשר הממוצע הרב שנתי.

אשתקד נתפסו במאגר נחלי מנשה 4 מיליון קוב מים בלבד בכל החורף.

מנכ"ל מקורות, עמוס אפשטיין, מסר היום כי החברה ממשיכה לפעול לזריעת עננים באזור ההיקוות של הכינרת. עם זאת הדגיש אפשטיין שעל אף החורף ברוך-הגשמים עדיין יש מחסור חמור בכל מאגרי המים בארץ, כתוצאה מהבצורות בשנים האחרונות.
