

מקור במערכת המשפט האיראנית וחבר פרלמנט יהודי מסר היום כי חמישה היהודים, שהורשעו בריגול לטובת ישראל, יצאו לחופשה קצרה מהכלא ולא קיבלו חנינה כפי שדווח לאחרונה.

ביום חמישי שעבר מקורות יהודיים מסרו, כי החמישה קיבלו חנינה מהמנהיג הרוחני האייטולה עלי חמנאי.

לעומת זאת אמר דובר מערכת המשפט גולאם חוסיין אלהאם, בשידור בטלוויזיה הממלכתית כי "אף אחד מהיהודים המורשעים לא קיבל חנינה מהמנהיג העליון".

חבר הפרלמנט היהודי מוריס מותאמד אמר מצדו, כי השלטונות בשיראז, שבה נשפטו החמישה, רק העניקו להם חופשה. "נאמר לי על ידי ראש האגף המשפטי בשיראז כי הם יצאו ל-10 ימי חופשה, שאותה אפשר יהיה להאריך", אמר מותאמד.
