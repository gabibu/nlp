

ראש הממשלה אריאל שרון העביר ליו"ר שינוי ח"כ יוסף לפיד מכתב ובו פירט את עמדתו בנושא המדיני.
שרון הבהיר ללפיד כי בנאומו בהרצליה לפני כחודשיים אמר שממשלת ישראל מנהלת דיונים עם ממשל בוש כדי להגיע לפירוט השלבים המדויקים למימוש המתווה לשלום מיוני 2002 בדבר השגת התקדמות בתהליך המדיני בינינו לבין הפלסטינים שיביא להסדר שלום.

"במסגרת הדיונים הללו", כתב שרון, "ישנן לממשלת ישראל הסתייגויות ותיקונים רבים לטיוטות שהובא לעיוננו על ידי המימשל האמריקני. דיונים אלה נמצאים עדיין בעיצומם. בסיומם, משתושג הסכמה מלאה בין ישראל לארה"ב, יובא הסיכום לדיון ואישור ממשלת ישראל".

בכיר במפלגת העבודה אמר בתגובה כי במכתב של שרון אין שום התחייבות לתמוך במיתווה בוש ולהקים מדינה פלשתינית בסופו של התהליך.
