

צוות המשא ומתן של הליכוד ישלים את עבודתו מבחינת קווי היסוד וההסכמים הקואליציונים עם שינוי עד אמצע השבוע.

אייל ארד, דובר צוות המשא ומתן של הליכוד, הודיע כי ראש הממשלה אישר את ההבנות עם שינוי והיום יחתם עמם הסכם הכניסה לקואליציה.

בתום פגישה לילית של הצוות עם ראש הממשלה בירושלים נמסר ששינוי תקבל את תיקי המשפטים, הפנים, התשתיות, איכות הסביבה, המדע וטכנולוגיה וכן תפקיד של סגן שר.


