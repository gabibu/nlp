

"ארה"ב תהיה מחוייבת לשחרור העם העיראקי ולא תהפוך לכוח כיבוש כאשר סדאם יופל מהשלטון", כך אמר סגן מזכיר ההגנה האמריקני, פול וולפוביץ, במהלך פגישה עם כמאתיים מהגרים עיראקים.

וולפוביץ שהגיע לדרבורן שבמישיגן שם חיה קבוצה גדולה של מהגרים עיראקים, חזר על הודעת שר ההגנה האמריקני, דונלד ראמספלד, ואמר: "נשאר עד כמה שנצטרך אולם נצא מהר ככל האפשר".

הבכיר התעניין בעמדת המשתתפים לגבי סיכוי לכינון דמוקרטיה בעיראק.
