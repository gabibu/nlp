

בירושלים ייתחדש המשא ומתן הקואליציוני בין צוותי הליכוד והאיחוד הלאומי. צוותי המו"מ יפגשו בכנסת בשעה 11:30.

באיחוד הלאומי אומרים שביממה האחרונה קטנו מאוד הסיכויים להצטרפות מפלגה זו לממשלה. זאת לאחר שעל פי דרישת שינוי הוכלל נאום הרצליה של שרון בקווי היסוד של הממשלה, נאום שבמסגרתו הביע שרון תמיכה מפורשת בהקמתה של מדינה פלשתינית.

באיחוד הלאומי גם זועמים על הפקרת תיק המשפטים בידי טומי לפיד, ואומרים שהוא ישפיע לא רק על הרכב בית המשפט העליון אלא גם על המינויים בבתי הדין הרבניים.

אם האיחוד הלאומי יצטרף בכל זאת לממשלה, נראה שהוא יקבל שנים מתוך שלושת התיקים: תחבורה, מסחר ותעשיה או קליטת עלייה.
