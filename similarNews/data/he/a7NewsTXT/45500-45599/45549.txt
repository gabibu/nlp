

כוח של לוחמי הצנחנים לכד במהלך הלילה את המחבלים נביל אחסן סיעד מברוקה, ואת בנו נביל אחסן מברוקה שניהם מבוקשים לכוחות הבטחון על פעילותם בארגון החמאס, כך הותר לפרסום הבוקר.

בהודעה צוין כי השניים, שנעצרו בכפר בלאטה, היו בעלי מעבדת הנפץ שנחשפה בשבוע שעבר בקסבה של שכם.

במחנה הפליטים בלאטה, לכדו חיילינו ארבעה מחבלים מבוקשים אחרים. מחבלים אלה הם מארגון התנזים, והם אחראים להנחת מטעני נפץ וביצוע פיגועי ירי לעבר כוחות צה"ל בשכם.

מצה"ל נמסר עוד כי בכפר ציידא בצפון-מזרח טול כרם עצר כח צנחנים מבוקש נוסף בחשד שהתכוון לבצע פיגוע התאבדות במרכזי האוכלוסייה.

המבוקשים הועברו לחקירת כוחות הביטחון.

שבעת המחבלים הללו מצטרפים לעוד עשרים ושישה מחבלים אחרים שאותם לכדו חיילינו ברחבי יהודה ושומרון במהלך הלילה. בפעילותם זו אותרו גם שלושה אקדחים ותחמושת.
