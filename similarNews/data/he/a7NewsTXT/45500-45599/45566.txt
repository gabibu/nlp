

היום בצהרים התקבלה בבסיס חיל הים בחיפה, פניה מספינת סוחר בעלת מטען כללי, בדרכה ממצרים ללבנון, ונושאת את דגל מצרים.

הספינה נקלעה למצוקה עקב תנאי מזג האויר במרחק של כ- 50 ק"מ מערבית לחיפה, וביקשה סיוע בעגינה בנמל.

ספינת דוברה של חיל הים הוזנקה לכיוון הספינה המצרית. לאחר זיהוי הספינה ומשהובהר שאין מדובר באירוע בעל אופי חבלני, הובילה אותה הדוברה לכיוון נמל חיפה , שם תעגון עד שוך הסערה.

מצבם של 7 אנשי הצוות של הספינה המצרית תקין.
