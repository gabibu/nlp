

ארה"ב תפר את החוק הבינלאומי אם תתקוף את עיראק ללא מנדט של האו"ם, אמר היום בכיר בכנסייה הקתולית.

שר החוץ של הוותיקן, הקרדינל ז'אן לואי טוראן, אמר בכינוס דתי כי רק מועצת הבטחון של האו"ם רשאית להורות על מתקפה נגד עיראק.

"מלחמת תוקפנות חד-צדדית תהווה פשע נגד השלום ונגד אמנת ז'נבה", אמר טוראן. "אין שום דבר בחוק הבינלאומי המרשה למדינה אחת או יותר להשתמש בכוח".

האפיפיור יוחנן פאולוס ה-2 הביע פעמים רבות התנגדות למלחמה בעיראק. בין השאר, שלח שליח לבגדאד ודן במשבר עם אורחים זרים רבים, כולל ראש ממשלת בריטניה טוני בלייר וסגן ראש ממשלת עיראק טארק עזיז.
