

רבנים המזוהים עם המפד"ל נמנעים מלהגיב על ההסכם שהושג בין מפלגה זו לשינוי.

אתמול טענו ראשי המפד"ל כי ההסכם הוא על דעת רבני המפלגה, אך בדיקה שעשו כתבי ערוץ 7 לא אוששה טענה זו.

הרב חיים דרוקמן, שהיה עד לאחרונה חבר כנסת מטעם מפלגה זו, סירב להתראיין הבוקר בנושא וכך גם הרב שלמה אבינר, שבמהלך מערכת הבחירות הביע תמיכה פומבית במפד"ל.

כתבנו יהודה פריימן מדווח שלפני ימים אחדים התקיימה פגישה של רבני הציונות הדתית בסוגיה זו, והתקבלו החלטות, אך הן לא פורסמו.
