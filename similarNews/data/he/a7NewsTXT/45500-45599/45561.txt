

מטוס קרב של חיל האויר, מסוג אפ-16, התרסק היום סמוך לשעה 13:30 בחבל התענכים, באיזור עפולה, בעת טיסת אימונים שגרתית, ככל הנראה בשל תקלה טכנית.

הטייס נטש את המטוס וצנח בשלום, בשטח ישראל.

צוות של חיל האויר יצא לקראת הטייס והחזיר אותו בשלום לבסיס חיל האויר, בצפון הארץ.

בצה"ל פתחו בתחקיר לברור נסיבות התרסקות המטוס. מפקד ח"א, האלוף דן חלוץ, הורה על בדיקת הגורמים שגרמו לתקלה הטכנית במטוס ולנטישתו.
