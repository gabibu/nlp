

ראש הממשלה אריאל שרון העביר ליו"ר שינוי ח"כ יוסף לפיד מכתב שבו פירט את עמדתו בנושא המדיני.

במכתב ציין שרון, שכפי שהודיע בנאומו בכנס הרצליה בחודש דצמבר אשתקד, ממשלת ישראל מקיימת מערכת מסועפת של דיונים עם מימשל הנשיא בוש, בדבר פירוט השלבים המדוייקים למימוש חזונו המדיני של הנשיא במטרה להגיע להסדר שלום בין ישראל לפלשתינים.

"במסגרת הדיונים הללו", כתב שרון "ישנן לממשלת ישראל הסתייגויות ותיקונים רבים לטיוטות שהובא לעיוננו על ידי המימשל האמריקני. דיונים אלה נמצאים עדיין בעיצומם. בסיומם, משתושג הסכמה מלאה בין ישראל לארה"ב, יובא הסיכום לדיון ואישור ממשלת ישראל".

בכיר במפלגת העבודה אמר בתגובה , כי במכתב של שרון אין שום התחייבות לתמוך במיתווה בוש ולהקים מדינה פלשתינית בסופו של התהליך.
