

"שינוי היא מפלגה אנטישמית וגזענית, עם מאפיינים מובהקים של התנועות האנטי דתיות באירופה ובאמריקה הלטינית", כך אמר היום הפרופ' אליעזר דון יחיא בכנס שהתקיים באוניברסיטת בר-אילן לסיכום וניתוח מערכת הבחירות. פרופ' דון יחיא הוא מהחוקרים הותיקים למדעי המדינה בבר אילן, ומזוהה מזה שנים עם המפד"ל.

לדבריו, "שינוי איננה מציגה מערכת ערכים חילוניים כאלטרנטיבה ליהדות אלא כל האידיאולוגיה שלה בנוייה על עויינות לחרדים ובעיקר לחרדים המזרחיים".

"שינוי השלימה עם הסטטוס-קוו, כי גם מלכתחילה לא התכוונה ברצינות להצהרותיה. שינוי רצתה לנדות את החרדים ובעיקר את המזרחיים, וזאת הצליחה בזכות המפד"ל", הוסיף. פרופ' דון יחיא הבהיר כי המפד"ל והליכוד לא נהגו בחכמה כששיתפו פעולה עם שינוי בנושא זה.
