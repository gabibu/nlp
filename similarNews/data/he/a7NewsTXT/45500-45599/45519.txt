

סופת שלגים עזה משתוללת בחרמון. בעקבות הסופה נסגר אתר החרמון למבקרים.

ברמת הגולן ובגליל העליון נערכות הרשויות לקראת הסופה, וכבר הבוקר החלו לנשוב רוחות חזקות, מלוות בממטרים עזים.

מטה השלג במועצה האיזורית רמת הגולן, במועצה האיזורית גליל עליון ובעיריית צפת, הוצבו במצב הכן, וכלים כבדים הוכנו לפילוס דרכים למקרה שיחסמו מהשלג ופינוי מכשולים שונים. התושבים נקראו לאגור מזון, ולהמנע מלנוע בדרכים מושלגות.

