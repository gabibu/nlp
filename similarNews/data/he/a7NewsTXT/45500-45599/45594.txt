

ירדן הודיעה כי כמה מאות חיילים אמריקנים התפרסו בתחומה כדי לסייע בהפעלת טילי הפטריוט, שנמסרו לה לא מזמן כהכנה לקראת מלחמה נגד עיראק.

"מערכות ההגנה נגד טילים יאוישו על ידי חיילים אמריקנים, בעזרת חיילים ירדנים, ותהיה נוכחות של חיילים אמריקנים בבסיסי האוויר למטרת הגנה בלבד", אמר ראש הממשלה הירדני עלי אבו ראר'ב.

אבו ראר'ב הבהיר בראיון לערוץ הטלוויזיה "אל ערביה" כי היחידה האמריקנית אינה גדולה. "אנו מדברים על כמה מאות חיילים אמריקנים, אך לא יהיה כוח אמריקני גדול בירדן ואין לכך שום קשר לפעולה צבאית נגד עיראק".

עתי"ם-רויטרס)
