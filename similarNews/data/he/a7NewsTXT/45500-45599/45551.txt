

יושב ראש המפד"ל, אפי איתם, דחה ביומן הצהרים של ערוץ 7 את הביקורת על הצטרפות מפלגתו לממשלה. הוא אמר כי ההסכם עם שינוי נעשה על דעת קבוצת רבנים בכירים, בראשות הרב חיים דרוקמן. עוד אמר, כי משרד הדתות לא יובטל לפני שיובטח כי שרותי הדת במדינה לא ייפגעו. לדבריו, גם תקציב הישיבות לא יוקטן.

השר איתם, שהתייחס גם לביקורת על הסכמתו להכללת עקרון הקמתה של המדינה הפלשתינית בקוויי היסוד של הממשלה, אמר כי מפלגתו תיאבק בתוך הממשלה נגד מדינה פלשתינית. לדבריו, קווי היסוד ומדיניות הממשלה החדשה היו גרועים פי כמה אילו קמה ממשלה בלי המפד"ל.
