

הסרט "הפסנתרן", סרטו של רומן פולנסקי על השואה, קיבל שבעה פרסי "סזאר", שהוא המקביל הצרפתי לפרס האוסקר, כולל פרס הסרט הטוב ביותר לשנת 2002. הסרט מבוסס על חייו של ולדיסלב שפילמן, והוא מספר על פסנתרן קונצרטים יהודי המצליח לשרוד מזוועות השואה ולהתקיים בגטו ורשה בזכות יכולותיו המוסיקליות.

הסרט, המועמד גם לקבלת פרס האוסקר, כבר קיבל את פרס "דקל הזהב" לסרט הטוב ביותר ב2002 בפסטיבל הסרטים של קאן.

פולנסקי, ניצול שואה בעצמו, קיבל את פרס ה"סזאר" לבמאי הטוב ביותר, וכוכב הסרט אדריאן ברודי קיבל את פרס השחקן הטוב ביותר על גילום שפילמן.

הסרט קיבל גם פרסים על העיצוב התפאורה, המוסיקה, הקול והצילום.
