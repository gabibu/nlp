

9 ילדיהם היתומים של בני הזוג יוסף וחנה דיקשטיין הי"ד שנרצחו בפיגוע טרור הגישו תביעות פיצויים נגד ערפאת והמחבל המפגע שרצח את הוריהם.

בני הזוג יוסף וחנה דיקשטיין הי"ד נרצחו בערב שבת בפיגוע ירי שאירע לפני חודשים אחדים ליד הישוב מעון שבדרום הר חברון. גם אחד מעשרת ילדיהם, שובאל ציון דיקשטיין הי"ד בן ה-9 נרצח בפיגוע.

את התובעים מייצגת עו"ד ניצנה דרשן לייטנר. לדבריהם , ערפאת והרש"פ עודדו לבצע פיגועי טרור נגד ישראליים, וכן העניקו לארגוני הטרור תמיכה כספית.
