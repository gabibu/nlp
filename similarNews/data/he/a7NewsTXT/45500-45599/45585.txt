

אחר הצהריים הסתיימה בלשכת ראש הממשלה בירושלים פגישתם של צוותי המשא ומתן של הלכוד והאיחוד הלאומי ללא פריצת דרך. בכוונת הצדדים להמשיך את השיחות מחר.

הבוקר אמרו באיחוד הלאומי כי הם ידרשו לראות את ההסכמים ואת קווי היסוד שעליהם חתמו המפדל והשינוי עם הליכוד. דחיית המפגש עמם אמש מעלה חשש במפלגה על נכונותו של הליכוד לצרף את האיחוד הלאומי לממשלה, מאחר שבעקבות ההסכמים שהושגו עם השינוי והמפדל לא נותרו להם מספיק תיקים. באיחוד הלאומי זועמים גם על מינוי טומי לפיד לשר המשפטים תיק בו חפץ ליברמן לעצמו.

יו"ר האיחוד הלאומי, ח"כ אביגדור ליברמן, הביע בצהריים ספק לגבי הצטרפות מפלגתו לקואליציה. לדברי ליברמן, מתגלים קשיים בישיבת המו"מ בין הליכוד לסיעתו. "לא נסכים בשום פנים ואופן ל'נאום הרצליה' של ראש הממשלה, ולא נסכים לקבל פחות ממה שקיבלה המפד"ל", אמר ח"כ ליברמן. בליכוד מציעים כי הסיעה תקבל שני תיקים בממשלה - תיק התחבורה ותיק הקליטה. ליברמן התרעם על כך שלמפלגתו הוצעו רק שני משרדים בממשלה שהבכיר שבהם הוא משרד התחבורה

האיחוד הלאומי דורש שהליכוד יחזור בו מכוונתו לכלול את העקרונות של נאום שרון בהרצליה, כולל הודעתו כי הוא מסכים שתקום מדינה פלסטינית. כעת נותר רק לסכם עם האיחוד הלאומי, שנציגיו נועדים היום עם צוות המשא ומתן של הליכוד. אבל בינתיים - זה לא הולך בקלות.
