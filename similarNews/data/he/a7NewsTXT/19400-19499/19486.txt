

צה"ל ממשיך לבתר את חבל עזה ל-3 חלקים, והציב מספר מחסומים, שמנעו מהפלשתינים לנוע בין חלקי רצועת עזה,כך מסרו הפלשתינים היום בכלי התקשורת שלהם.

הפלשתינים טענו עוד, שהתקפת חיל האוויר אתמול בערב על מפקדות הבטחון הלאומי וכוח 17, הסמוכים ללשכתו של ערפאת בעזה, גרמה נזק כבד לבניינים ול-18 פצועים, ביניהם, לטענת הפלשתינים, ארבעה עובדי או"ם, שהיו בבית סמוך.

מצה"ל נמסר על שני נפגעי הדף, עובדי אונסקו, במהלך ההפצצה.

דובר צה"ל הביע צער על הפגיעה בשני העובדים ששהו בקומתו הגבוהה של בנין UNESCO בעיר עזה. עוד הוסיף דובר צה"ל כי שמשות הקומה נופצו כתוצאה מההדף אשר נגרם במהלך תגובת צה"ל אמש, לפיגוע הרצחני בבאר שבע. כתוצאה מההדף נפגעו שני העובדים ,אך לא הייתה כל כוונה לפגוע בבניין ובאנשיו והדבר נעשה בשוגג, אמר הדובר.

