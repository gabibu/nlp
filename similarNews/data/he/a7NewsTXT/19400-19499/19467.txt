

אזרח צרפתי ממוצא אלג'ירי, שנעצר בשבוע שעבר בפאריס בחשד שהיה חבר בכיר בארגון "אל קאעידה", גילה בחקירתו כי קיים קשרים עם חשודים בביצוע מעשי טרור המוחזקים בארה"ב ובבריטניה.

"ספר הכתובות שלו הוא מכרה זהב. הוא מכיל את שמותיהם של רוב הקיצונים האיסלמים שנעצרו בחודשים האחרונים", אמר אחד השופטים החוקרים, כך דיווח העיתון "לה פאריזיין".

האיש הודה שנפגש עם זכריאס מוסאווי, אשר נאשם במעורבות במתקפת הטרור, וכן עם ריצ'ארד ריד, החשוד שניסה להפיל מטוס אמריקני באמצעות חומר נפץ שהוסתר בנעליו.
