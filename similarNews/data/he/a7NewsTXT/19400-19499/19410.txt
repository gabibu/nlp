

אלפי קלטות ומשחקי מחשב מזוייפים נתפסו אתמול בפעילות יחידת הקניין הרוחני במשטרת מחוז הדרום בבאר שבע ובאשדוד.

המשטרה עצרה לחקירה שני תושבי בת ים, בני 24 ו-26, שעל פי החשד הפיצו את הקלטות ומשחקי המחשב המזוייפים שנמצאו ברשותם. לטענת המשטרה, הודו החשודים בחקירתם במעשיהם.

כמו כן עיכבה המשטרה לחקירה בבאר שבע תושבת נתיבות בת 19, שברשותה נמצאו מאות קלטות מזוייפות. באשדוד נעצר תושב תל אביב בן 23, שברשותו נתפסו מאות קלטות מזוייפות אותן הפיץ על פי החשד. לדברי המשטרה הוא הודה בחקירה במעשה.


