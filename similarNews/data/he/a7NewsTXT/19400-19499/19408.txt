

מאז הסתיים מסע הפירסום המעודד תרומת איברים, תרמו בשבוע אחד, הראשון של פברואר, שש משפחות את אברי קרובם שנפטר להשתלות.

המתאמת הארצית של מרכז השתלות תמר אשכנזי אמרה בשיחה כי כמות כזו של תרומות בשבוע האחרון, זהה למספר התרומות בחודש מוצלח אחד. "מתוך 6 התרומות בוצעו 21 השתלות, מהן 3 לבבות, 6 כבדים, 11 כליות, ועוד השתלה של כליה ולבלב", אמרה אשכנזי.

מסע הפירסום המעודד תרומות איברים כלל, בין היתר, תוכנית רב מערכתית של הסברה באמצעי התקשורת השונים, וכן החתמה של מתנדבים באוניברסיטאות, קניונים ובתי חולים ברחבי הארץ.


