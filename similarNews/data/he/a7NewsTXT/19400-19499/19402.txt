

רה"מ שרון ביקש מנשיא ארה"ב בוש להגדיל את הסיוע הבטחוני והכלכלי לישראל ולזרז את העברתו.

הסיוע היה אמור להיות מועבר בסוף שנת 2001.

מנכ"ל משרד האוצר יצא לארה"ב בקרוב כדי להמשיך את המגעים בעניין זה.

עוד הוסיף בעניין זה שר האוצר שלום, כי סיוע זה הובטח לישראל בעקבות נסיגת צה"ל מלבנון ודחיית ההעברה של חלק ממנו היא אחד הגורמים לגרעון בתקציב 2001.

מקורות באוצר אומרים כי העברת הסיוע תשפיע על בדיקה הנערכת עתה באוצר, בעניין קיצוץ מתוכנן נוסף בתקציב עקב הירידה בהכנסות המדינה ממסים.
