

מפקד המחוז הדרומי במשטרה ניצב יצחק אהרונוביץ, אמר במסיבת עיתונאים: "התגברנו על המחבלים במהירות, בגלל הערכות הכוחות לקריאת פיגוע אפשרי".

עוד אמר כי הפיגוע הסתיים בתוך כ-10 שניות בגלל תגובה מהירה של קצינים ונגדים של חיל האויר אשר יצאו ממסעדת "סוף הדרך", ממש בתחילת ירי המחבלים.

ניצב אהרונוביץ מסר עוד, כי המחבלים השתמשו ברובה אמ-16 וברובה קלצ'ניקוב. ברשות השניים היו גם רימונים. על גופת אחד המחבלים נמצאה חגורת נפץ וחבלני המשטרה פעלו לנטרל את מנגנון ההפעלה.
