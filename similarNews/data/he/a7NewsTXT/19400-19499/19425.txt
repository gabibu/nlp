

מתחזקת הדרישה להסיר את חסינותו של ח"כ אחמד טיבי :

ח"כ אליעזר (צ'יטה) כהן מסיעת האיחוד הלאומי-ישראל ביתנו אומר כי יש לזרז את חקיקתו של החוק שיזם, לפיו חבר כנסת שיאמר דברים שניתן לפרשם כתומכי טרור   תוסר חסינותו מיידית. "על הכנסת לסיים באופן מיידי ומהיר את הליכי חקיקת החוק למניעת טרור ולהסיר את חסינותם של טיבי וחבריו התומכים בטרור. במעשיו מוכיח טיבי, כי הוא נציגו האותנטי של הטרוריסט ערפאת" אומר כהן.

הדברים נאמרו בעקבות הפגישה המתוקשרת של טיבי עם ערפאת אתמול ברמאללה.

כשהחל נאומו של ערפאת קראו תומכיו של טיבי : "לירושלים אנו צועדים -מיליוני שהידים" וכן "בדם, באש נפדה אותך אבו עמר".

ערפאת הצטרף לקריאות כשהמשתתפים קראו: "את דלת אל אקצה נפתח בדם השהידים".

ח"כ טיבי לא הצטרף לשירת הסיסמאות הללו.
