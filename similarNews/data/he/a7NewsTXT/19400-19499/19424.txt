

ספינת מלחמה קנדית, השייכת למערך המלחמתי באפגניסטן בפיקודה של ארה"ב, השתלטה על מיכלית בים הערבי החשודה בהברחת נפט מעיראק, תוך הפרה של משטר הסנקציות של האו"ם, כך מסרה ביום שישי הטלוויזיה הקנדית.

אוניית המלחמה "ואנקובר" החלה לעקוב אחרי האוניה החשודה ב-31 בינואר, וצוותה השתלט עליה יותר מאוחר במים בינלאומיים, סמוך לגבול האיראני-פקיסטני, מסרה תחנת הטלוויזיה CTV.

לא נמסרו פרטים על גודלה של המיכלית או נפחו של מטענה, אבל התחנה ציטטה את רב-החובל של הפריגטה הקנדית, קומנדר ג'ים הית', שאמר שהמיכלית רשומה באפריקה.

"יש מספר ראיות על הסיפון שלספינה היו מספר שמות בעבר, שכמה מהם מוכרים לנו, ויש ראיות נוספות על הספינה המעידים שהיא פעלה כספינת פיקוד ובקרה על ספינות אחרות באזור", צוטט הית'.
ואנקובר היא אחת מארבעת ספינות המלחמה הקנדיות המפטרלות באזור מחודש אוקטובר.

