

שולמית אלוני אמרה אמש בהפגנת השמאל הקיצוני בתל-אביב כי "הרמטכ"ל והממשלה צריכים לבקש סליחה מיורג היידר האוסטרי. הוא רוצה לגרש את אלה שבאים לארצו, והממשלה רוצה לגרש את אלה שחיים כאן דורות שלמים. הם בוגדים בנו, אלה שמדברים על השמדה, מחיקה והריגה".

אלוני גם תקפה בדבריה את צה"ל ופעולותיו בכפרים הערבים ביש"ע ואת מי שקורא להרוג פלשתינים. היא השוותה את הקריאות הללו לפעולות הנאצים בזמן מלחמת העולם השנייה, בכפר לידיצ'ה בצ'כיה, שם, לדבריה, "הנאצים הרסו עיר שלמה בגלל שתושביה הרגו פושע נאצי אחד".

בהפגנה, שהייתה משותפת ליהודים וערבים השתתפו רק כאלפיים איש. בשמאל הובעה אכזבה מהעובדה שהיא לא תואמה עם מרצ.
