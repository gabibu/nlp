

ראש הממשלה אריאל שרון סיים את ביקורו בארה"ב והמריא היום בבוקר (שעון ישראל) חזרה לישראל.

כתב עתי"ם הנילווה לפמליית ראש הממשלה מוסר כי בשל מחלת השפעת בה לקה ראש הממשלה, הוא ביטל את כל הפגישות שתוכננו לו בסוף השבוע בניו-יורק, לרבות 4 ראיונות לרשתות הטלוויזיה האמריקניות המרכזיות.

ראש הממשלה הסתפק רק בקבלת דיווחים בטחוניים על הארועים בישראל.

שרון צפוי לנחות בארץ לקראת השעה 5 אחר הצהריים.




