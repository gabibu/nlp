

מנהל היומון השמרני האירני "קיהאן", חוסיין שריעת מדרי, הדגיש בשבת ש"קבוצות של צעירים אירנים מתכוננות לביצוע פעולות התאבדות נגד אנשי צבא אמריקנים וישראלים".

"צעירים רבים מתכוננים בימים אלה לביצוע פעולות התאבדות נגד אנשי צבא אמריקנים וישראלים כדי לנקום", הדגיש שריעת מדרי, אחד הבולטים בזרם השמרני.

מנהל קיהאן, שדיבר בפני אלפי סטודנטים של בתי הספר הקוראניים בעיר הקדושה קום, הדגיש ש"ההקרבה העצמית והמוות בשם אללה בוער בלבבותיהם של חלקים רבים באוכלוסיה".

"הנשיא האמריקני ג'ורג' בוש וכנופייתו מבלבלים את אירן עם אפגניסטן ועיראק, ורבים מצעירינו מודים על כך לבורא עולם, על ההזדמנות המחודשת שהוא נתן להם למות מות קדושים", המשיך.
"מדוע שהאזרחים האמריקנים והישראלים יחיו בביטחון, כאשר בטחון אזרחינו בסכנה?", שאל שאיעת מדרי, שדבריו פורסמו ביומון הערב.

