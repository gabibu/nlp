

בישיבת מועצת העירייה של קריית שמונה הוחלט הערב לעניק את תואר "יקיר העיר" לניצב אליק רון, שעד לאחרונה פיקד על מחוז הצפון במשטרה. טקס הענקת התואר ייערך ביום העצמאות.

ראש העירייה חיים ברביבאי אמר במהלך הישיבה כי רון ייצג את המדינה ואת יישובי הצפון, ודאג לשמור על הקשר בין הצפון לבין מרכז הארץ.

יחד עם רון יקבלו את תואר יקיר העיר קריית-שמונה גם מריו קמחי, איש עסקים שתרם רבות לעיר בעיקר בתחום החינוך ומניעת האלימות, וצדיק נאור, שניהל במשך שנים ארוכות את בית-הספר "תל חי" בעיר.
