

57 גופים מרכזיים בחו"ל נרשמו עד כה ליריד התיירות הבינלאומי של ישראל, ה- IMTM, שייפתח השבוע במרכז הירידים בתל-אביב.

מספר הנרשמים גדול במיוחד, בהתחשב במצב הביטחוני ובמשבר התיירות בישראל ובחו"ל, שהעמידו בספק את קיום היריד השנה. ביריד יהיו בין השאר נציגויות מהודו, טורקיה, גרמניה, הולנד, רומניה, קרואטיה, הונגריה, שוויץ, בולגריה, יוון וקפריסין. היריד יציג את כל האפשרויות העומדות לרשות הנופש הפוטנציאלי, הן בתיירות היוצאת והן בתיירות הפנים, לתכנון חופשות הפסח והקיץ הקרוב.
