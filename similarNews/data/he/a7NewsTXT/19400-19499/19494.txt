

בג"צ דחה היום את עתירתם של עורכי הדין דוד זלצמן ואביחי ברטנובסני, המייצגים את פואד אל-שובקי, העצור ברמאללה על חלקו במימון אוניית הנשק קארין איי. השנים ביקשו לצאת לרמאללה לצורך דיון במשפט, המתנהל נגד שובקי.

אלוף פיקוד המרכז התנגד לכניסתם של עורכי הדין לרמאללה.

השנים עתרו לבג"צ והשופטים אהרן ברק, דורית ביניש ויעקב טירקל, דחו את העתירה בנימוק ששיקולי אלוף פיקוד מרכז מקובלים עליהם וכי צה"ל לא יכול לערוב לשלומם, אם ייכנסו לשטחי הרשות הפלשתינית.
