

ראש ממשלת סוריה מוסטפה מירו הגיע היום לקהיר לביקור עבודה של יומיים, שבמהלכו יקיים שיחות עם בכירים מצריים על נושאים הנוגעים לאיזור וליחסים בין שתי המדינות.

מירו, שהביא אתו מסר מהנשיא בשאר אסאד לנשיא מצרים חוסני מובראק, אמר בהגיעו לעתונאים כי "המדינות הערביות חייבות להקים גוש כלכלי חזק, כדי להתמודד בבעיות העכשוויות, ובעיקר בבעיה הציונית".

מירו גם קרא למדינות הערביות והאיסלמיות "להבטיח את התמיכה הנחוצה לעם הפלשתיני, כדי לסייע לו להתנגד לטרור של המדינה הגזענית, המפירה את כל ההחלטות הבינלאומיות".
