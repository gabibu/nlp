

מספר הטלפונים הסלולריים שבשימוש בעולם מתקרב למיליארד, והוא אמור לעבור את מספר הטלפונים הרגילים ברבעון הראשון של 2002, מסר ביום שישי איגוד התקשורת הבינלאומי בז'נווה.

מאז 1993 נרשם גידול במספר הטלפונים הסלולריים של 50 אחוז או יותר מדי שנה.

בהודעה נאמר, כי רק לפני שלוש שנים, היו 500 מיליון טלפונים סלולריים, לעומת 800 מיליון טלפונים רגילים בשימוש ברחבי העולם.

מאחר והשוק מתקרב לרוויה, צופה הארגון כי בשנה הבאה יירד שיעור הגידול לכ-20 אחוז.

על פי התחזיות, יהיו אז 1.6 מיליארד טלפונים סלולריים לעומת 1.2 מיליארד טלפונים רגילים.




