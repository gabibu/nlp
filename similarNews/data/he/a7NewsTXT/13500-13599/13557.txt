

הצבא האמריקני גייס יותר מ-50,000 חיילים ואנשי משמר לאומי, בעקבות הפיגועים של ה-11 בספטמבר, הודיע הפנטגון ביום שלישי.

בהודעה נאמר כי 52,457 חיילים נקראו לשירות פעיל, ופרשנים אומרים כי זו ההודעה הרשמית הראשונה בה נאמר כי הצבא גייס מספר רב יותר מ-50 האלף שביקש לראשונה.

חיילי המילואים משמשים להגנה על ארה"ב ולמשימות נוספות, כולל סיוע למבצע הצבאי באפגניסטן.

חיל האויר האמריקני גייס עד עתה 28,989 חיילי מילואים, חיל היבשה 14,125 חיילים, הצי 6,533, משמר החופים 2,198 והמארינס 612 חיילים.



