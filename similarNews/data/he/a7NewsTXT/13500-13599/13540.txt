

השייח יוסף ג'ומעה סלאמה, מנכ"ל משרד הוואקף והדתות של הרש"פ אמר היום בראיון לעיתון המזרח ירושלמי "אל קודס" כי ליהודים אין זכויות בהר הבית או בסביבתו.

"המקום הינו קדוש לאומה המוסלמית בלבד. על-כן הרשות הפלשתינית והמוסלמים ימשיכו להתנגד בכל תוקף לכל המזימות הישראליות, כדי להיכנס לתוך הר הבית ולהמשיך בחפירות מסביב לו", אמר סלאמה.

השייח סלאמה קרא לכל המוסלמים והערבים להתקומם על מנת "להציל את המקום לפני שיהיה מאוחר מדי". סלאמה אף טען כי 175 מסגדים בכל רחבי יש"ע ניזוקו כתוצאה מהירי הישראלי מאז תחילת האינתיפאדה.
