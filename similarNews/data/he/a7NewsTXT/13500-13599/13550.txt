

בשעה זו הותר לפרסום כי סרן במיל' אייל סלע הי"ד ממושב ניר בנים, הוא הקצין שנהרג היום בצהרים כתוצאה מהתקפת ירי של מחבלי הרש"פ לעבר כוח צה"ל.

המחבלים פתחו בשעות הצהריים בירי לעבר כח צה"ל שאיבטח עבודות במוצב צה"ל באזור הכפר תל שבשומרון, דרומית מערבית לשכם. הכח הבחין בשלושה חשודים מבעוד מועד וחילופי האש התבצעו כאשר הכח נע לעבר המחבלים ברגל, כדי לבדוק את פשר תנועתם בשטח. בצה"ל סבורים כי ייתכן וחוליית המחבלים היתה בדרך לפיגוע במקום אחר.

כח צה"ל, עליו פיקד הקצין, הסתער לעבר המחבלים והרג שניים מהם. מחבל נוסף נהרג במרדף שהתבצע אחריו על ידי כח קרקעי של צה"ל ומסוקי תקיפה.
