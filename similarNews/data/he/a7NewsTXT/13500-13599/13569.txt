

דובר צה"ל נמנע מלהגיב על הידיעה כי רופא פלשתיני קבע את מותו של סרן אייל סלע, בשעה שעדיין היה חי.

סרן במילואים אייל סלע הי"ד נפצע קשה אתמול בחילופי אש מדרום לשכם. הוא פיקד על כוח צה"ל שעסק באבטחת עבודות הנדסיות סמוך לכפר תל מדרום מערב לשכם. חוליה של ערבים חמושים פתחה באש לעבר הכוח, וסרן סלע נפגע קשה מאד, ושני חיילים אחרים הסתערו על המחבלים.
כתבנו חגי הוברמן מוסר כי רופא מטעם הסהר האדום שהוזעק למקום התקרית, בדק את סרן סלע ואמר לחיילים במקום כי הוא מת. בשל הקביעה הזו נמנעו החיילים מטפל בקצין. ואולם לאחר עשרים דקות פונה סלע למרפאה צבאית ושם אבחן רופא צבאי כי הוא עדיין חי. סלע פונה לבית החולים, אך שם הוא מת לאחר מספר שעות. סרן במילואים אייל סלע, יובא למנוחות במושב ניר בנים היום ב-15:00.

