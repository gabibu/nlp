

מפכ"ל המשטרה, רב ניצב שלמה אהרונישקי, אישר היום כי נתפסו מחבלים באבו דיס, אחד מהם נשא מטען חבלה, בדרכם לבצע פיגוע בירושלים.

שוטרי מג"ב הצליחו לעצור מחבלים שהיו בדרכם מהכפר אבו דיס, דרומית לירושלים, לתחומי העיר. אחד מהמחבלים נשא מטען חבלה. המפכ"ל ציין כי המחבלים נתפסו לאחר פעילות משולבת של המשטרה שהביאו לתפיסתם.

לדברי מפכ"ל המשטרה לא היו התרעות ממוקדות על כוונה של מחבלים לחדור מדרום העיר לירושלים.
