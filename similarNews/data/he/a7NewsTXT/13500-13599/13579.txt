

שר הביטחון בנימין בן אליעזר ביקר אתמול אצל משפחות החיילים החטופים אביטן וסואעד. השר אמר למשפחות כי המו"מ אינו מתנהל ישירות עם החיזבאללה, אלא אך ורק עם מדינות או עם נציגי מדינות המסייעים לישראל. לדבריו, כל מה שישראל התחייבה להחזיר ללבנון תמורת קבלת שלושת החיילים כשהם בחיים נכון גם עכשיו, כשברור שמדובר בגופות שלושת החיילים. בני משפחת אביטן בטבריה ביקשו משר הביטחון לעשות כל מאמץ כדי להחזיר את גופות החיילים לקבר ישראל.

היום צפוי ראש הממשלה אריאל שרון לבקר בבתיהם של משפחות אברהם, אביטן וסואעד.

בפגישה זו ימסור ראש הממשלה פרטים נוספים על המו"מ שהתחדש בין ישראל לבין מדינות שונות שמסייעות לישראל בניהול המו"מ עם החיזבאללה.

גם נשיא המדינה משה קצב יבקר היום את שלושת המשפחות.

