

מליאת הכנסת החליטה ברוב גדול להסיר את חסינותו של חבר הכנסת עזמי בשארה. שישים ואחד חברי כנסת הצביעו בעד הסרת החסינות. שלושים התנגדו.

בשארה יואשם בעבירה על הפקודה למניעת טרור בשל השמעת דברי תמיכה בחיזבאללה בנאומים בסוריה ובאום אל פחם. הסעיף השני בו יואשם בשארה הוא סיוע בהסעת תשע-עשרה קבוצות של אזרחים ערבים לסוריה.

בהצבעה אחרת קיבלה מליאת הכנסת את הצעת החוק של ישראל כ"ץ המונעת מאדם שהשמיע תמיכה בדברי טרור להיבחר לכנסת.
