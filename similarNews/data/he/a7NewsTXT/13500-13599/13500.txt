

ממשלת סין ביטלה את רוב ההגבלות, שהוטלו על קבלת אשרות כניסה ע"י אזרחי מדינות המזרח התיכון בעקבות הפיגועים בארה"ב, הודיעו ביום שלישי מקורות דיפלומטיים.

ההגבלות, שעליהן הוכרז בסוף ספטמבר, הוסרו לאחר ועידת הפסגה של 21 מדינות אסיה הפאסיפית שנערך ב-20-21 באוקטובר בשנחאי.

"אין יותר שום בעיות", אמר דיפלומט מהמזרח התיכון המוצב בבייג'ין, ואילו דיפלומט אחר דיווח כי ההגבלות בוטלו ב-22 באוקטובר.

מדינות רבות, ביניהן ישראל, התלוננו בסוף ספטמבר כי אזרחים רבים שלהם, ובעיקר אנשי עסקים, אינם יכולים להגיע לסין בשל ההגבלות שהוטלו ע"י השלטונות.
