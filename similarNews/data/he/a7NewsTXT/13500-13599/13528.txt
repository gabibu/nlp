

נשיא ארה"ב ג'ורג' וו. בוש אמר היום כי רשת אל-קאעידה בהנהגת אוסאמה בן לאדן, מעוניינת לרכוש נשק כימי, ביולוגי וגרעיני. הדברים נאמרו בהודעה שהועברה למשתתפים במפגש הפיסגה של מדינות מרכז ומזרח אירופה הנערך בוורשה.

"הם מעוניינים בנשק כימי, ביולוגי וגרעיני. בהתחשב באמצעים שבידיהם, אויבינו עלולים להיות איום לכל המדינות ולעולם התרבותי שלנו", אמר בוש בשידור לווייני למנהיגי מדינות מרכז ומזרח אירופה, הדנים בוורשה במאבק נגד הטרור.

"היום חרותנו נמצאת תחת איום פעם נוספת", אמר נשיא ארה"ב.
