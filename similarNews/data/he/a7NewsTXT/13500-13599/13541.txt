

מחבלי הפתח' מוסא ג'רדאת ועכרמא מחמד סתיתי, נהרגו, ככל הנראה, ב"תאונת עבודה" במהלך הכנת מכונית תופת, כך מסרו היום גורמי בטחון . השניים נהרגו בהתפוצצות ברכב בו נסעו במחנה הפליטים בג'נין.

הם היו אחראים לשורת פיגועים נגד ישראלים ולרצח החייל שלמה אלמקייס הי"ד בפיגוע בכביש ואדי ע'רה באפריל השנה.

ג'רדאת עמד לדברי גורמי בטחון בראש חוליה של הפתח' שכללה גם מחבלים מהמודיעין הכללי הפלשתיני. החוליה היתה אחראית למספר פיגועי מטענים וירי ובהם גיוס ערבים ישראלים שהניחו באוגוסט 2001 מטען חבלה שהתפוצץ בצומת גולני.

ערביי הרש"פ האשימו את ישראל במעשה, ואמרו כי מכונית שנמסרה לשניים ונשאה לוחית זיהוי ישראלית, התפוצצה לאחר שמולכדה על ידי השב"כ.
