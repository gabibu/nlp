

גם אתמול בחר חבר הכנסת טלאב א-סנע שלא להתייצב לחקירה במשטרת ירושלים. הוא זומן לחקירה בעקבות התבטאויותיו: לפני חודשים אחדים הצדיק לכאורה א- סנע בכלי התקשורת של אבו דאבי, את מעשיו של המחבל שביצע את פיגוע הירי בקריה בתל-אביב.

א-סנע גם ביקש מן היועץ המשפטי לממשלה להחליף את צוות חוקריו, מפני שלדבריו "אין לו בהם אמון".

זו הפעם השישית שבה מוזמן חבר הכנסת א-סנע לחקירה ואינו מגיע. אתמול התקשר א- סנע והודיע כי הוא מתעכב בפגישה במשרד ראש הממשלה. במשטרה הגיבו על כך בפליאה, שכן מועד החקירה תואם עמו.

השר לבטחון פנים עוזי לנדאו אמר בתגובה כי ח"כ טלאב א-סנע הוזמן והיה צריך להתייצב לחקירה.


