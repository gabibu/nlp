

מעצרו של השחיין המצרי, שחדר אתמול בלילה בשחייה ממצרים לאילת, הוארך ביום ד' בבוקר ב-9 ימים.

שופט בית משפט השלום באילת, מרדכי נדל, הסכים לבקשת המשטרה והאריך את מעצרו של החשוד, אחמד חאזן בן 19, ב-9 ימים. השופט התייחס לבקשה כי שיחרורו ממעצר יהווה סכנה לבטחון הציבור והמדינה.

החשוד סרב לייצוג עו"ד וסרב לפרט את סיבות הגעתו לאילת. אולם, בשיחה מקדימה, שערך עם עתונאים, אמר "לא הגעתי לאילת, הגעתי לפלשתין". עוד טען, כי התיק הגדול אותו נשא במהלך החדירה לאילת, אשר שקע למעמקי הים, הכיל בגדים.

החשוד ביקש מבית המשפט לברר, אם יש פתרון חלופי למעצר וכשנענה בשלילה, סרב לפרט את סיבות הגעתו לאילת.
