

99 אנשים נפצעו אתמול בהתפוצצות מכונית תופת ברחוב הומה אדם במדריד.

פקיד רם-דרג במשרד המדע, שהיה כנראה המטרה לפיגוע, נפצע קל וארבעה אנשים נוספים נפצעו קשה.

התקשורת המקומית דיווחה כי גבר טוניסאי נכווה קשה ואישה בריטית איבדה עין. השגרירות הבריטית במאדריד אישרה כי אכן נפצעה אזרחית בריטית.

שר הפנים הספרדי מריאנו ראחוי אמר, כי למרבה המזל לא היו הרוגים. "אילו המצב היה שונה, היינו מתאבלים על מותם של חפים מפשע רבים. זה מוכיח שוב את האכזריות, הפראות והיעדר כיבוד חיי האדם מצד ארגון אט"א".


