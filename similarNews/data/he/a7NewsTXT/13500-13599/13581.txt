

בחודש שעבר נכשלו שניים מאנשי המשמר הנשיאותי העיראקי בניסיון לרצוח את בנו של הנשיא סדאם חוסיין, כך דיווח אתמול עיתון עיראקי-כורדי "נידאע ארפידאן".

נסיון ההתנקשות היה ב-19 באוקטובר בבגדאד.

על פי הדיווח, שני אנשי המשמר תכננו להתנגש במכוניתו של קוסאיי סדאם חוסיין, ואחר כך לירות בו למוות, אולם קוסאיי, שככל הנראה יהיה יורשו של אביו כשליט עיראק, "הרגיש שמשהו אינו כשורה, והצליח להימלט ממכונית המתנקשים". כוחות הביטחון העיראקים עצרו את אחד מהמתנקשים, שזוהה ככמאל עבאס אל חאדידי, והשני, חוסיין אל דורי, הצליח להימלט.

