

יו"ר חרות, ח"כ מיכאל קליינר, מגנה את פנייתם של חברי הכנסת הערבים לנשיא מובארק נגד שחרור עזאם עזאם ואומר כי הם פועלים כנציגי החמאס בכנסת.

"על-פי מדד טיבי ובשארה שחרורו של עזאם עזאם ירגיז את שונאי ישראל וזהו עוד סיבה להכפיל את המאמצים לשחררו תוך הפעלת כל המנופים האפשריים על מצרים", אמר קליינר.

כזכור, הועד הציבורי לשחרורו של הישראלי עזאם עזאם האסור במצרים באשמת ריגול, טוען כי ח"כים ערבים פעלו במצרים למנוע את שחרורו עד לשחרור אסירים פלשתינים. נטען כי הדברים נאמרו בעיתון מצרי.

הכנסת קיימה אחר הצהריים ישיבת מליאה מיוחדת לציון חמש שנים למאסרו במצרים של האזרח הישראלי עזאם עזאם.
