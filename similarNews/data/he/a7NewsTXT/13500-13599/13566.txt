

דובר צה"ל נמנע מלהגיב על הידיעה כי רופא פלשתיני קבע את מותו של סרן אייל סלע , בשעה שעדיין היה חי.

כתבנו חגי הובמרן מוסר כי רופא מטעם הסהר האדום שהוזעק למקום התקרית, בדק את סלע ואמר לחייליו כי הוא מת. בשל הקביעה הזו נמנעו החיילים מלטפל בקצין. ואולם לאחר עשרים דקות פונה סלע למרפאה צבאית ושם אבחן רופא צבאי כי הוא עדיין חי.

סלע פונה לבית החולים אך שם הוא מת לאחר מספר שעות.

סרן במילואים אייל סלע, יובא למנוחות במושב ניר בנים בשלוש אחר הצהריים.

מפקד חטיבת שומרון יוסי אדירי אומר כי חרף המחיר הכבד ששילמנו , ההיתקלות אתמול מהווה הצלחה מבצעית.
