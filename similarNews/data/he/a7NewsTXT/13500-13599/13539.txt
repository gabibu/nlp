

ישראל מנעה את יציאתו של פרייח אבו מדיין, האחראי על המשפט ברש"פ, למצרים.

אבו מדיין היה בדרכו לכינוס בקהיר בו אמורים לדון במכניזם של המשפט הבינלאומי והאפשרות להפיק ממנו לקחים כדי לתבוע ישראלים למשפט, בשל מה שהגדיר אבו מדיין "מעשיהם נגד העם הפלשתיני ונגד הרכוש של הפלשתינים בשטחים".

אבו מדיין טען כי שלטונות ישראל מנעו ממנו לצאת דרך מעבר רפיח, לאחר שהמתין במשך שש שעות לאישור לצאת לקהיר, מבלי שתיוודע לו הסיבה למניעת יציאתו למצרים.
