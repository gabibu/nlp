

דובר מטעם הג'יהאד האיסלמי הודיע ביום שלישי כי תנועתו נוטלת את האחריות לפיגוע שהיה ביום שני ליד התישבות שקד ובו נפצעו שלושה ישראלים.

בהודעה ששודרה בערוץ הטלוויזיה המקומי בשכם, נמסר כי מטלפן אנונימי הודיע כי אנשי הג'יהאד הניחו מיטען חבלה ליד ההתנחלות.

על פי דיווחים מצה"ל, הפיגוע ארע ביום שני באיזור התעשייה הנמצא בשליטה ישראלית, כ-500 מטרים משקד.

ביום ראשון נטלו אנשי הג'יהאד את האחריות לירי על אוטובוס במזרח ירושלים, פיגוע בו נהרגו שני ילדים ונפצעו 35 בני אדם.
