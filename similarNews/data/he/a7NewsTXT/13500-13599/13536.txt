

ראש הממשלה אריאל שרון אמר היום לשרת החינוך לימור לבנת כי למרות שהוא מבין את המצוקה התקציבית במערכת החינוך לא נותרה בידו ברירה אלא לקצץ בתקציב משרדה, בשל המצב הכלכלי הקשה.

כתבת עתי"ם מוסרת כי הדו שיח בין השניים התנהל בכנס של מכון ברנקו ווייס לטיפוח החשיבה במוזיאון ארץ ישראל ברמת אביב. שרון אמר לליבנת: "אני יודע- בכל פעם שיש מצוקה את מנגנת על נימי ליבי ובסוף גם מצליחה אבל נגמר מאיפוא לקחת".

בכנס הוענקו אותות הוקרה לאנשי חינוך המשתתפים בפרויקט שמטרתו לסייע לתלמידים בעלי רקע משפחתי וחברתי קשה, המבקשים להשיג תעודת בגרות מלאה. במסגרת הפרויקט לומדים התלמידים בקבוצות מצומצמות של חמישה ילדים, דבר המאפשר להם לקבל תשומת-לב רבה יותר מהמורים.
