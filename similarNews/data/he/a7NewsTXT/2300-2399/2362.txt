

הקבינט המדיני נענה בחיוב לבקשת הפלשתינים להתיר להם להפעיל מחדש את הקזינו ביריחו, בתמורה להפסקת אש באזור בקעת הירדן.

שר החוץ שמעון פרס, אמר הבוקר, כי ישראל מסכימה לפתיחת הקזינו ומתקנים נוספים ביריחו גם ללא כל תנאי מוקדם. ואולם, עדיין לא נקבע מועד לפתיחת הקזינו וגורמי בטחון אף אומרים כי אין כוונה לאשר כניסת מהמרים ישראלים לשם.

בחודשיים האחרונים ביצעו הפלשתינים עבודות שיפוץ בבניין הקזינו, שספג פגיעות קשות מירי צה"ל בחודשי הלוחמה הראשונים.
