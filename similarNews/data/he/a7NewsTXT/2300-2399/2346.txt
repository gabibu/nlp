

אתמול נפגשו ראשי מועצת יש"ע עם שר האוצר סילבן שלום, וביציאתם מן הפגישה אמרו כי נחלו ממנה אכזבה.

הם מסרו כי שלום דחה את בקשתם לתקצב את צורכי הביטחון של המתיישבים. כמו כן אף לא הסכים לקיים התחייבות קודמת, התחייבות שנתנו שרי האוצר לשעבר רמון ושוחט, להעביר עשרים מיליון שקלים לרשויות המקומיות ביש"ע לצורך מימון הוצאות החירום הנגרמות להם בשל הלוחמה ביש"ע. לדברי ראשי המועצה, משרד האוצר והממשלה החדשה מפלים את מתיישבי יש"ע לרעה ביחס למתיישבי קו העימות בצפון.
