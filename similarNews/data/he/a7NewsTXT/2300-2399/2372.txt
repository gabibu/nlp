

מפעל הפיס מבקש מראש הממשלה כי יסרב להצעת הפלשתינים לפתוח את הקזינו ביריחו ובמקביל תאשר הממשלה הקמת קזינו בניהול מפעל הפיס, שהכנסתויו יופנו למימון פרוייקטים לאומיים.

אברהם כ"ץ יו"ר מפעל הפיס, שיגר לראש הממשלה מכתב בו הוא מפרט את טענותיו על הקזינו ביריחו, הקמתו ותמיכת הממשלה בו, וכן הוא מבקש משרון שלא יסכים להצעת הפלשתינים האומרת: "קזינו תמורת שקט במהומות".

"מזה זמן רב עולה בלבי השאלה כיצד קרה שניתן אישור שבשתיקה להקמת קזינו ביריחו והדבר אינו מופיע באף אחד מן ההסכמים הרשמיים שבין ישראל לרשות הפלשתינית?" כותב היו"ר "המציאות מוכיחה כי הישראלים מחרפים נפשם בניסיון להגיע ליריחו לצורך הימורים בקזינו?
... אני מקווה כי הממשלה תסרב לבקשת הפלשתינים ולא תאפשר פתיחת הקזינו ביריחו"
