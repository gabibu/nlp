

ב"סנדיי טיימס" הבריטי התפרסם דיווח ולפיו ערפאת שוקל לפרוס יחידות קומנדו במוקדי סכסוך ביש"ע אם תחול הסלמה נוספת במצב.

בידיעה נאמר כי ערפאת שוקל לפרוס יחידות קומנדו, המורכבות מ-300 לוחמים שעברו אימונים צבאיים בירדן. "הדבר תלוי בבשרון ובצעדים הצבאיים שינקוט", אמר מקור פלשתיני לעיתון.

ב"סנדיי טיימס" נכתב כי יחידות הקומנדו הושמו תחת פיקודו הישיר של מפקד המודיעין הכללי, וכי הם גוייסו ממשפחות פועלים קשות יום בגדה. קציני יחידות הקומנדו קיבלו הכשרה מודיעינית במצרים, נאמר.

נאמר בידיעה כי היחידות מצויידות בטילים נגד מטוסים.
(עתי"ם)
