

במשך שנה מתנהל דו שיח בין השב"כ לבין אנשי כהנא. אבינדב ויטקון, כתב השבועון "מקור ראשון", מסר בשיחה ליומן ערוץ 7 כי השב"כ אמר שהוא מוכן להמליץ לדרג המדיני להכיר בתנועת אנשי כהנא כארגון חוקי, בתנאי שהם יפרסמו הודעה כי הם אינם דוגלים בטרור.

על עניין זה מתנהלות שיחות מסודרות בין הצדדים, והן נמשכות כבר למעלה משנה.

לדברי הכתב יש מאנשי "כך" המעוניינים לדבר עם אנשי השב"כ, וישנם שאינם מוכנים לכך. מכל מקום, אמר ויטקון, היוזמה היא של השב"כ. הוא גם אמר שישנם אנשים מאנשי כהנא הנמצאים בקשר תמידי עם השב"כ, כגון טיראן פולק, העוסק בחילוצן של נשים יהודיות מבתים של ערבים, ולשם כך נעזר בשב"כ.
לדברי ויטקון הפרסום על הקשרים בין השב"כ לכהנא נעשו שלא ברצון השב"כ.
