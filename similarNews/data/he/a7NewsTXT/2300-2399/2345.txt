

דיפלומטים ישראליים אחדים ובני משפחותיהם, המשרתים בשגרירות ישראל במצריים, ובראשם השגריר צבי מזאל, הגישו בקשה למשרד החוץ לעזוב את מצריים. לפי ידיעה שהופיעה באתר האינטרנט "עניין מרכזי", הודיע מזאל לפרס שאין באפשרותו להמשיך בתפקידו. על פי הרגשתו אווירת היחסים בין ישראל למצריים הולכת ומתדרדרת, ועקב כך הוא חושש לחייו. מאז פרוץ האינתיפאדה החדשה הקצינה האווירה ברחוב הערבי, ובפרלמנט המצרי אף הועלתה בקשה לסגור את השגרירות, ולגרש את השגריר.

לשגריר מזאל יש כבר מחליף, גדעון בן עמי, אך הרשויות המצריות מסרבות לקבל את כתב האמנתו.
