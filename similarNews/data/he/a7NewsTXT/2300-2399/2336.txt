

הרשות הפלשתינית סירבה לגנות את פיגוע התופת שלשום בכפר סבא, שבו נהרג ד"ר מריו גולדין ז"ל, נפצע קשה נער בן 14, ונפצעו 50 אחרים. איתמר מרכוס, מנהל "מבט לתקשורת פלסטינית", אומר כי הרשות הפלשתינית מעודדת ביצועם של פיגועים המוניים נגד יהודים, ומהללת אותם.

הוא מביא כדוגמא תמונה שפורסמה אתמול בעתון הרשות אל-איאם (ראה תמונה). תחת תמונה זו של אוטובוס מתפוצץ, הופיע הכיתוב: "ילד עובר ליד גרפיטי על אחד מקירות מחנה הפליטים חאן יונס, הנשבע לנקום את הדם הטהור של השהידים".

"המסר שמעביר הרשות לגבי פיגועים נשאר עקבי וברור", אמר מרכוס.
