

בג"צ הורה למצוא תוך 4 חודשים פתרון למינוי רבנים ראשיים בתל אביב. זאת במענה לעתירתה של התנועה להגינות שלטונית כנגד שר הדתות.

העותרים דורשים למנות רבנים ראשיים בעיר תל אביב שכן מאז שנת 93', אז מונה הרב לאו לרב הראשי לישראל אין רב אשכנזי בתל אביב, ומאז שנת 98' לאחר שנפטר הרב הראשי הספרדי הרב חיים דוד הלוי אין רב ראשי ספרדי בתל אביב.

השופט טובה שטרסברג-כהן ואדמונד לוי ויצחק אנגלהרד אמרו לנציג הפרקליטות עו"ד יהודה שפר, כי על שר הדתות לבחון תוך 4 חודשים את הסוגיה ולמצוא פתרונות שיובילו למינוי רבנים ראשיים בתל אביב.
