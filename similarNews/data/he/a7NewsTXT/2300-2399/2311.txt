

שר הבטחון, בנימין בן אליעזר, מאשר שהממשלה אכן בוחנת עכשיו בחיוב את יוזמת השלום המצרית-ירדנית. כך מאשר שר הבטחון, בנימין בן-אליעזר, בהופעה בישיבת ועדת החוץ והבטחון של הכנסת.

בן אליעזר אמר כי מדובר ביוזמה ראויה, ובישראל מעריכים אותה. לדבריו, אם יוכנסו ביוזמה תיקונים אחדים היא יכולה לשמש בסיס לחידוש המשא-ומתן בין ישראל לפלשתינים.
ואולם, שר הבטחון הדגיש כי לא יתנהל משא-ומתן כל עוד משתוללת האש.

קודם לכן אמר ראש-הממשלה כי לא תהיה פשרה עם הטרור. הוא דיבר עם משתתפי חידון התנ"ך הבינלאומי, שבאו ללשכתו.

