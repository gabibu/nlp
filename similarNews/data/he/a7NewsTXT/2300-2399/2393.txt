

ערבים רגמו באבנים אוטובוס של אגד בקו 338 בעת שהיה ריק מנוסעים, סמוך לצומת יפיע, בפאתי העיר נצרת.

כתוצאה מכך נופצה שמשתו הקדמית שמאלית של האוטובוס והנהג נפצע קל משברי זכוכית בגבו.

האוטובוס היה ריק מאדם, לאחר שהוא הוריד את הנוסעים האחרונים שיצאו מחיפה במגדל העמק. האוטובוס עשה דרכו לחניון אגד בנצרת עילית. נהג האוטובוס לא נזקק לטיפול רפואי ובעדותו במשטרה הוא מסר כי הבחין בשנים נמלטים מהמקום ממנו הושלכו האבנים.

בחודש האחרון ארעו מספר תקריות של יידויי אבנים לעבר אוטבוסים של אגד באותו איזור וכן לעבר מכוניות פרטיות.
