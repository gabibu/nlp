

בישיבה של ועדת החוץ והביטחון של הכנסת אמר שר הביטחון בנימין בן אליעזר שהממשלה בוחנת עכשיו בחיוב את יוזמת השלום המצרית ירדנית. בן אליעזר אמר כי מדובר ביוזמה ראויה, וכי אם יוכנסו בה תיקונים אחדים, היא יכולה לשמש בסיס לחידוש המשא ומתן בין ישראל לפלשתינים. ואולם, שר הביטחון הדגיש כי מכל מקום כל עוד משתוללת האש לא יתנהל כל משא-ומתן.
בכינוס במעלה החמישה אמר אתמול יאיר הירשפלד, ממכונני הסכם אוסלו, כי הנחת היסוד של הסכמים אלה, כאילו אפשר לעבור מהסכם ביניים להסכם קבע, הוכחה כבלתי מציאותית.
