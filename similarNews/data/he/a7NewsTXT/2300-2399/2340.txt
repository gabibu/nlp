

כוחות הביטחון עצרו בשטח A באזור רמאללה עוד חברים בחוליית המחבלים שחבריה רצחו בסתיו ובחורף חיילים, ואת המתיישבת שרה לישה מנוה צוף. מחקירת העצורים עלה כי פעילות החוליה בוצעה בהנחיית מוחמד דמרה, המכונה אבו עוואד, מפקד כוח 17 ברמאללה, אולם הוא בעצמו טרם נעצר. חברי החוליה עמדו לצאת בימים הקרובים לפיגועים נוספים נגד אזרחים ישראלים ונגד חיילים. בכירי ההתארגנות הם מפקד החוליה טלאל נאעסאן, בכיר בכוח 17 באזור רמאללה, ומרזוק אבו נעים, פעיל פת"ח מהכפר מאער.
