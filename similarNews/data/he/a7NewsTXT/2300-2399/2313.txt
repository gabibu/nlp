

פיצוץ של רכב ארע ברחוב ההגנה באור יהודה בשוק אבו-לבן.

עדי ראיה סיפרו שראו אדם משליך לעבר המכונית בקבוק, האיש לא נתפס עד כה.

כתבנו קובי פינקלר מדווח שהמטען שהתפוצץ היה גדול מאוד והכיל כמות גדולה של מסמרים.

מפקד משטרת מחוז ת"א, ניצב יוסף סדבון, מסר כי המכונית שהתפוצצה נגנבה אתמול מירושלים, והוסיף כי מדובר "בנס גדול. משום שמכונית התופת הונחה בשוק הומה אדם".

שבעה פצועים סובלים מהלם, כולם פונו לבית החולים שיבא.

הפיצוץ אירע סמוך לשעה 14:30 בצהריים, ממטען צינור שהונח במושב האחורי של הרכב.

המכונית נשרפה כליל וכן מכוניות נוספות בסמוך ניזוקו קשות.
