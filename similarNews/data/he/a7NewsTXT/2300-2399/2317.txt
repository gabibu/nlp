

"למדתי שאין ואקום בחיים וכאשר דבר אחד מפונה הוא מפונה לדבר אחר. וכאשר מפעלים יהודים מפנים את עטרות בגלל מצב ביטחוני גרוע, התוצאה היא השתלטות פלשתינית על האיזור". כך אומר יו"ר התאחדות התעשיינים של עטרות רמי טטנברג.

לדברי טטנברג, מעל שלושים מפעלים עוזבים את אזור התעשייה בעטרות, והיקף המכירות ירד ב- 55% המתבטאים במאות מיליוני דולר.

העובדים באיזור עטרות בצפון ירושלים סופגים את ידויי האבנים מידי יום וכן את אירועי הירי.

מאז ראש השנה ביצעו ערבים כמה פיגועים נגד יהודים באזור עטרות. לפני כשלושה חודשים נרצח ביריות אריה הרשקוביץ מעפרה שעבד בעטרות ונפצעו שם מספר יהודים בכמה ידויי אבנים.

"אנחנו רוצים לשמר את אזור עטרות. האזור נחוץ לתעשיה בירושלים, ויש לו עתודות קרקע", מוסיף רמי טטנברג.

"המצב באיזור בלתי נסבל. ממשלת ישראל צריכה לתת את הביטחון למפעלים כך שבעלי המפעלים יוכלו להמשיך להתעסק רק במסחר".

