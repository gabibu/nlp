

לאחר שבתחילה נדחתה יוזמת השלום המצרית ירדנית, עתה היא נשקלת בחיוב גם על ידי שרון. אך לדבריו יש לערוך בה שינויים. שתי ההשגות העיקריות הן בנושא תחילת המו"מ ובנושא הסכם קבע לעומת ביניים ארוך טווח. ישראל דורשת שיוסכם שהמו"מ יתחיל רק לאחר הפסקת האלימות וכן שבתחילה יהיה הסכם ביניים ארוך טווח.

שר החוץ פרס מגבש את תשובת ישראל ליוזמה והוא יעביר את ההערות לירדנים. מתקיימים גם מגעים בין ישראל לירדנים, כדי לגבש נוסח מתוקן של היוזמה שיענה גם על הציפיות של ראש הממשלה וכך הוא אולי יוכל להסכים לה.

שר התחבורה אפריים סנה אמר כי עקרונית מדובר ביוזמה חיובית אך לישראל יש כמה הסתייגויות. בין היתר סבור סנה כי היוזמה הירדנית מצרית אינה מאוזנת: בעוד שמישראל נדרשת פעולה מיידית להוצאת הכוחות ולהסרת הסגר, הרי שהפלשתינים לא נדרשים לבצע משהו קונקרטי מיידי, כמו מעצר מחבלים למשל.
