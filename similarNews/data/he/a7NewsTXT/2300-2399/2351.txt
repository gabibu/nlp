

ח"כ איתן כבל יזם הצעת חוק שתאפשר לעומרי שרון לצאת לשליחויותיו כ"איש אמון" מטעם אביו.

לפי הצעתו של כבל, כמובא באתר האינטרנט "עניין מרכזי", יצטרך עומרי שרון לעמוד בקריטריונים הקובעים שהוא אינו פסול לשירות מטעם המדינה. לדברי כבל, במחאה נגד שליחתו של עומרי יש מידה של צביעות מאחר שגם בעבר נשלחו קרובי משפחה של ראשי המדינה, ואילו אז לא מחו נגדם.

בנושא שליחויותיו של עומרי שרון עומדות עתירות בג"ץ שהוגשו על ידי התנועה לאיכות השלטון ותנועת מר"ץ. על הכנת התגובה מונו עו"ד יעקב נאמן ועו"ד דוב וייסגלס, והם יצורפו לתשובה שייתן היועץ המשפטי לממשלה אליקים רובינשטיין.
