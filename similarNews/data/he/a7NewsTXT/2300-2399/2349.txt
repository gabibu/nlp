

משלחת של מתיישבים מגוש קטיף נועדה אתמול עם ראש הממשלה אריאל שרון בלשכתו בירושלים. בתום הפגישה הביעו נציגי המשלחת שביעות רצון מהדברים ששמעו ממר שרון בכל הנוגע למצב הבטחוני באזורם.

אפרת בדיחי, ממשתתפי הפגישה, סיפרה שאמנם הם ביקשו משרון לפעול לבטחונם, אך עיקר השיחה נסב על הצורך לפתח את היישובים ולהפריחם.
לדבריה, גם שרון וגם שרת החינוך לימור לבנת, שנכחה בשיחה, הבטיחו לפעול בישיבת הממשלה להכרה ביישובי גוש קטיף כיישובי קו עימות, על כל המשתמע מכך. לדברי בדיחי, שרון התחייב לא לעקור יישובים, ולא לנהל משא ומתן תחת אש. את הדברים הביא כתבנו קובי סלע.
