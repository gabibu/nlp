

אחד המקומות שסבלו ביותר מהאינתיפדה הוא אזור התעשיה עטרות שבצפון ירושלים. במסיבת עתונאים שהתקיימה בירושלים לסיכום שנת 2000 של התעשיה הירושלמית אמר יו"ר התאחדות התעשיינים בירושלים מוטי טפרברג כי המפעלים הישראליים בעטרות עוזבים ובמקומם יכנסו מפעלים פלשתיניים.

לדבריו נגרמו לבעלי המפעלים הישראליים בעטרות הפסדים של כ 400 מיליון ש"ח.
בשל המצב הבטחוני עובדים רבים לא יכלו להגיע לעבודה, עלויות האבטחה והמיגון עלו כספים מרובים והבנקים נרתעו מלתת בטחונות למפעלים. חברות הביטוח סירבו לבטח את המפעלים והעסקים במקום. בנוסף לכך הוא ציין שהפסדים כבדים נגרמו לתעשיינים בעטרות בשל חובות אבודים שנגרמו כתוצאה מאי כיבוד צ'קים על ידי הבנקים של הרשות הפלשתינית, בהיקף של יותר מ 50 מיליון שקלים, סכום חובות בגין מכירות שביצעו תעשייני עטרות לפלשתינים.

הרשות הפלשתינים, הוסיף טפרברג, גם הטילה חרם על סחורות מאזור זה, דבר שהביא לסגירתם של כ-10 מחסני שיווק ולאי תשלום עבור הסחורות המוחרמות.


