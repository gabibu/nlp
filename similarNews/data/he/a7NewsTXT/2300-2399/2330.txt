

שר הבטחון בן אליעזר אמר בישיבת ועדת החוץ והבטחון היום כי בקשת הפלשתינים לפתוח את הסגר מעל העיר יריחו נשקלת, ובתמורה מתחייבים הפלשתינים לשמירת השקט לאורך כביש הבקעה.

בועדה נשאל השר אם הגיע אליו בקשת פתיחה לקאזינו שהוגשה על ידי מוחמד ראשיד והועברה על ידי עמרי שרון. בן אליעזר אמר שהוא לא קיבל בקשה מעין זו.

עוד אמר בועדה כי משרדו יקציב 460 מיליון ש"ח לתיגבור המיגון של האזרחים בישובי יש"ע, שיכלול סלילת כבישים עוקפים נוספים. השר יידע את הועדה כי יהיה צורך בתוספת ימי מילואים ותוספת תקציב של 2 מיליארד שקלים בשל המצב ביש"ע.


