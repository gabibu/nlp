

השב"כ וצה"ל עצרו לפני 5 ימים שוטר פלשתיני החשוד שהשתתף באופן פעיל ברצח שני חיילי צה"ל בלינץ' ברמאללה לפני כחצי שנה.

כתב עתי"ם מוסר, כי במבצע מודיעיני ארוך ומסובך נעצר לפני שבוע חליל שוואמרה, בן 29, שוטר במשטרת אל-בירה, שזרועות הבטחון בישראל חושדים שהיה בין הראשונים שפגשו בשני חיילי צה"ל שנקלעו בשוגג לאזור העיר רמאללה בתחילת האינתיפאדה ונרצחו זמן קצר לאחר מכן בלינץ'.

שוואמרה חשוד כמי שהוביל את שני החיילים למשרדו של מפקד תחנת המשטרה ולאחר מכן פתח את דלתות המשרד לאספסוף המשולהב ואפשר לו לרצוח את שני החיילים, כאשר הוא נוכח במקום.
