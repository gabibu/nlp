

בבוקר נטרלו חיילי צה"ל מטען חבלה גדול שהתגלה בתחנת הדלק ביישוב גבעונים שליד גבעת זאב מצפון לירושלים. האזור נחסם לתנועה במשך כשעתיים, עד שכוח צה"ל נטרל בהצלחה את המטען. בעקבות גילוי המטען ואירועים אחרים באזור הטיל צה"ל סגר על הכפר אל-ג'יב הסמוך.

בצהרים השליכו הפלשתינים רימונים אל מוצב צה"ל בגבול ישראל מצרים ליד רפיח. אין נפגעים. כך מוסר כתבנו בדרום משה פריאל.

פלשתינים ירו בצהרים לעבר מוצב צה"ל ליד היישוב גני טל שבגוש קטיף. לא היו נפגעים וחיילי צה"ל השיבו אש.
