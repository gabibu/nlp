

החמאס הודיע כי המחבל שפוצץ את עצמו בתוך הקהל בכפר סבא הוא עימאד זביידי משכם. כך הודיע אתמול בלילה גדודי עז א-דין אל קאסם לתקשורת הערבית. אמו של המחבל, נהאייה זביידי, אמרה בראיון ל- ynet כי היא גאה מאוד בבן שלה. לדבריה היא זו שחינכה אותו לדרך של ג'יהאד נגד היהודים. "מוות כזה מביא לנו הרבה כבוד ושמחה, ולכן צריך לשמוח ולא לבכות, ולהתפלל לעוד אנשים, לעוד שהאידים כמו עימאד" אמרה האמא.

בהודעת החמאס עוד נאמר כי בהודעה נאמר כי "עימאד היה שייך לחוליית החלל עאדל עוואדלה, וכי הוא הלך בדרך הנאמנות והשאהידים בצעדים בטוחים מאוד שעה שנשא מטען שמשקלו מעל ל-20 ק"ג חומר נפץ, ופוצץ את גופו בין גופיהם הטמאים, כדי להרוג ולרצוח מעל ל-50 מהם, על פי הודעת הציונים".

