

שומר נאצי לשעבר במחנה ההשמדה טרייזנשטאט, שהואשם ברצח, יובא להיום לחקירה בבית המשפט בגרמניה, לאחר שלא הצליח לענות על שאלות שנשאל בשימוע שהיה אתמול.

אנטון מאלוט בן ה-89 אמר כי הוא אינו מבין מה שואל אותו השופט. דוברת מטעם בית המשפט אמרה כי השופט ינסה לתחקר את הנאשם פעם נוספת, כדי לקבל את גרסתו לארועים.

זהו משפט ראשון של שומר במחנה טרייזנשטאט.

התביעה טוענת כי מאלוט, שהיה מפקד כיתה באס.אס, רצח עצירים בינואר 1944 בעזרת סילון מים שכוון לגופותיהם הערומים במשך כחצי שעה.

עוד נמסר כי מאלוט היכה אסיר שלישי תוך שהוא צועק עליו "חזיר יהודי".

מאלוט יליד אוסטריה, שהורשע בבית המשפט בצ'כוסלובקיה שם נשפט בהעדרו ב-1948, הכחיש את כל האישומים.
