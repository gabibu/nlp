

מנכ"ל חברת החשמל ד"ר יעקב רזון ויו"ר ארגון העובדים, יורם אוברוקוביץ, יצאו בקריאה משותפת לעובדי חברת החשמל ומשפחותיהם להענות ליוזמה של משרד המסחר והתעשיה, להעדיף ולרכוש מוצרים תוצרת הארץ.

"היוזמה המשותפת לארגון העובדים של חברת החשמל, ההנהלה והדירקטוריון, מבטאת אחדות דעים על כי השעה מחייבת להביע סולידריות עם המפעלים והעובדים הישראלים, וכי יש לתת לכך ביטוי מעשי על ידי העדפת תוצרת הארץ", אמר מנכ"ל החברה.

חברת החשמל תדביק על כל מעטפות חשבון החשמל, הנשלחות ללמעלה משני מיליון בתי אב, מפעלים ובתי עסק, מדבקה מיוחדת - "בשבילי רק ישראלי".
