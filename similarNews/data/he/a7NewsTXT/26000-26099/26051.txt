

אמנסטי הבינלאומי האשים את ישראל ב"התנהגות גסה" כלפי ערביי הרש"פ במהלך מבצע "חומת מגן". כך עולה מהמסמך שהוגש היום לועדה של האו"ם נגד העינויים.

לטענת אמנסטי ישראל עצרה והחזיקה אלפי ערבים במשך תקופה ארוכה מבלי ליידע את קרוביהם כמו כן העצורים היו "עדים להתנהגות אלימה, בלתי אנושית ומשפילה".

עוד מוסיפים באמנסטי כי "השימוש השיטתי בהריסת בתים ללא צורך צבאי מבצעי, או כיתור ושימוש במגינים אנושיים, הם מעשים ש'יכולים להשתוות לעינויים', כפי שמוגדרים בסעיף 1 באמנה נגד העינויים".

ועדת האו"ם נגד העינויים החליטה ברוב של 9 נגד 1, להמליץ לממונה על המעקב על עבודת הוועדה להפנות תשומת לב למצב בשטחי הרש"פ.
