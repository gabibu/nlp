

שר הבריאות, נסים דהן מש"ס, הודיע אתמול שהנחה את אנשי מגן דוד אדום שלא לטפל יותר בגופות חללים בפיגועים ותאונות, ושהנושא יועבר מיידית לידי מתנדבי זק"א (זיהוי קרבנות אסון) החרדיים.

אתמול התקיים בוועדת הפנים בכנסת דיון על הפיגוע ב"שפילד קלאב" בראשל"צ, בו לא נתנו למתנדבי זק"א להיכנס לזירת הארוע כדי לטפל בגופות ההרוגים. המתנדבים אף טענו שהוכו על ידי שוטרים, וכי מפקדי המשטרה במקום הורו לאנשי מד"א לעסוק גם בפינוי הגופות.

יו"ר הוועדה, ח"כ משה גפני מיהדות התורה, אמר שבקרוב יובא לוועדה תיקון לחוק פקודת המשטרה, שיגדיר את סמכויות גופי ההצלה באירוע רב נפגעים.
