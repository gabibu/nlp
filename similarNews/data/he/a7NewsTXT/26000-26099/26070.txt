

מליאת הכנסת צפויה להצביע היום על שני חוקים שנועדו להצר את אפשרויות ההסתה של חברי הכנסת הערביים. מדובר בחוק ההסתה , ובתיקון לחוק יסוד הכנסת.

כתבנו בכנסת חגי סרי מדווח כי חוק ההסתה קובע כי מי שיפרסם קריאה לעשיית מעשה אלימות או טרור, או דברי שבח צפוי לעונש מאסר של חמש שנים. זאת בתנאי שיש אפשרות ממשית שהקריאה תביא לעשיית מעשה אלימות.

זוהי הפעם השלישית ששר המשפטים שיטרית מנסה להעביר את החוק בכנסת , לאחר שבפעמיים הקודמות הפילה אותו סיעת ש"ס.

את החוק השני שיועלה להצבעה יזם חבר הכנסת ישראל כ"ץ והוא קובע כי מפלגה שנציגיה ישמיעו דברי תמיכה במאבק אלים נגד המדינה, לא תוכל להשתתף בבחירות .
