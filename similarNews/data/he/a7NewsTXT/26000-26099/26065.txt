

משרד הביטחון מתכוון להעביר אלפי דונמים של שטחים פתוחים מהמועצות האזוריות מנשה ומגידו לרשויות מקומיות ערביות הסמוכות לכביש נחל עירון.

השטחים משמשים לסירוגין לאימונים צבאיים ולחקלאות.

ראשי המועצות האזוריות ופקידים בכירים במשרד הפנים מתנגדים להעברה זו.

היום תתכנס הוועדה העוסקת בשטחים המשמשים לאימונים ולחקלאות, שהקים משרד הפנים.

משרד הביטחון אומר בתגובה כי מדובר בשטחים הנמצאים בבעלות פרטית של תושבי הכפרים. עוד נמסר כי המשרד מעוניין לקדם את הנושא שכן מסמך ההבנות מתייחס בין היתר לשטחי אימונים הנדרשים לצבא.
