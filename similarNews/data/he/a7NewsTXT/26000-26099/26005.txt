

ערבי מיפו שזכה בלוטו התלונן במשטרת מחוז תל-אביב כי אלמונים מנסים לדרוש ממנו באיומים "לתרום" מסכום זכייתו בלוטו לרש"פ.

לדבריו לאחר שזכה בלוטו בסכום של 5 מיליון ש"ח, התחלק בזכייתו עם בני משפחתו והפקיד את יתרת כספו בבנק, הופיעו בביתו אלמונים, רעולי פנים, ודרשו באיומי נשק שיעביר מיליון שקלים "לעזרת יתומים והרשות הפלשתינית".

הוא הוזהר כי אם לא יעביר את הכסף, ייפגעו הוא ובני משפחתו.

גם אחיו של הזוכה בלוטו נסחט על-ידי שני אנשים שהיכו אותו, דקרו אותו ונמלטו.

היחידה המרכזית החלה בחקירה סמויה ואתמול נעצר תושב יפו החשוד שהיה מעורב בסחיטה.


