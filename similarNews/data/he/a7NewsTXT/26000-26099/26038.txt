

מעצרם של שני נוכלים שהתחזו למתרימים של עמותת "עזרא למרפא" בראשות הרב פירר, הוארך היום על ידי בית משפט השלום בתל אביב, לשבעה ימים. החשודים, אהרון קורניצר, בן 42, תושב גני תקווה ואשר שלום, בן 29, תושב בני ברק.

על-פי החשד התקשרו הנוכלים לאזרחים תמימים שנזקקו בעבר לעזרתו של הרב פירר והציגו את עצמם כנציגיה של העמותה, ובקשו תרומות. על ההמחאות שנשלחו אליהם זייפו הנוכלים את שם המוטב והסבו אותו לשם "עזריה שלומרופיץ". הנוכלים אף הציעו לאזרחים לשוחח בטלפון עם אדם שהתחזה לרב פירר.

על-פי החשד הגיעו לידיהם שיקים בסכומים של עשרות אלפי שקלים, תרומותיהם של אזרחים שרצו לסייע לעמותת "עזרה למרפא".



