

מחר יקיים בית הדיון לערעורים בבלגיה דיון נוסף בשאלה האם ניתן לפתוח בחקירה נגד רה"מ שרון, בפרשת הטבח שערכו הערבים הנוצרים בפליטים בשכונות סברה ושתילה.

הדיון יתמקד בפסק הדין התקדימי שנתן בית הדין הבינלאומי בהאג, בבקשה לעצור שר בקונגו.
צוות עורכי הדין הבלגי-הישראלי, יטען שאין לבית הדין סמכות להמשיך בחקירה, גם בשל התקדים בהאג.

ראש לשכת עורכי הדין ד"ר שלמה כהן פנה ללשכת עורכי הדין בבלגיה לפעול נגד ההליכים המשפטיים המתנהלים נגד רה"מ בבלגיה. דברי ראש הלשכה מתפרסמים בבטאון לשכת עורכי הדין "עורך הדין".

כהן ציין בפנייתו כי אין לנצל את המשפט הפלילי הבינלאומי למטרות פוליטיות לא רלוונטיות וכי לשכת עורכי הדין בישראל סבורה שההליכים הפליליים נגד רה"מ הם מניפולציה פוליטית של ההליך המשפטי.



