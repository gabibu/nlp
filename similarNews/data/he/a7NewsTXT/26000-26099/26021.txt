

אלפי ילדים ערבים "השתתפו" בהפגנה בלבנון "בדרישה" לקבל את "זכות השיבה לפלשתין", זאת לציון יום השנה ה-54 להקמת מדינת ישראל.

כאלף ילדים צעדו ברחובות מחנות הפליטים עין חילווה שליד צידון כשהם נושאים כרזות עליהן מופיעים שמות הערים והכפרים מהם באו הוריהם והורי הוריהם ב-1948. הילדים נשאו מפתחות עתיקים המסמלים את "השיבה" לתוך מדינת ישראל. הילדים הוכוונו אל מטה האו"ם בצור.

הפגנות נערכו גם במחנה הפליטים בורייג' אל שמאליה שממזרח לצור, ובטריפולי, שם צעדו מאות צעירים ערבים שהגיעו ממחנות הפליטים שבסביבה.
