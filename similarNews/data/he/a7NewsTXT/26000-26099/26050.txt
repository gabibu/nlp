

מחר יתכנסו תלמידי נעל"ה ומחנכיהם ליום כיף בפארק נחשונית. נעל"ה, נוער עולה לפני ההורים, חוגג את שנתו העשירית.

במרכז האירוע יתקיים טקס סיום שיציין התאזרחותם של כשבע מאות תלידי מחזור "זוהר" (ע"ש השר שבולון המר ז"ל) רובם מחבר המדינות, ולראשונה יתאזרחו גם תלמידים מאמריקה הלטינית.

רוב תלמידי נעל"ב מתגייסים לצה"ל ומשרתים בשירות לאומי. למעלה מ-90 אחוז מהם השיגו תעודת בגרות, התאזרחו והשתלבו בחברה הישראלית במסלולי שירות, השכלה גבוהה ותעסוקה.

בני משפחותיהם של 2/3 ממשתתפי הפרוייקט עלו ארצה בעקבות ילדיהם.
ביום כיף ישתתפו גם כ-1500 תלמידי נעל"ה המסייימים שנת לימודים ראשונה ושנייה, ומתכוננים לנסוע לחופשת קיץ לארצות מוצאם. הם ישובו לקראת שנת הלימודים.

למרות המצב בארץ, תוכנית נעל"ה ממשיכה בהבאת מאות תלמידים חדשים ארצה בכל שנה, ומצפים שכך יהיה גם במחזור החדש אשר יגיע ארצה בחודש ספטמבר.

בתוכנית התחנכו עד עתה כ 8000 תלמידים ותלמידות, והיא פרוייקט משותף של משרד החינוך והסוכנות היהודית.

שרת החינוך לימור לבנת אמרה כי "נעל"ה הוא כיום הפרוייקט החינוכי החשוב ביותר בעם היהודי ובמדינת ישראל".
