

אפשר לטפל בטרור הביולוגי על ידי מצב מוכנות משופר בכל אחת מ-191 המדינות החברות בארגון הבריאות העולמי (OMS), כך הודיע היום בג'נבה דיוויד היימן, הממונה על מחלות זיהומיות בארגון.

"ארגון הבריאות העולמי מעדכן בקביעות את המלצותיו בנושא, והוראות חדשות יתפרסמו בחודש יוני", אמר היימן במהלך מסיבת עיתונאים, בשולי הכינוס השנתי של הארגון.

בין ההמלצות העיקריות של הארגון: הכנה מתאימה של ארגונים ציבוריים כגון משטרה, מכבי אש וצוותי חירום רפואיים. במקביל, המעבדות הנמצאות מחוץ ל"איזור הפגוע" צריכות להתחיל מייד בבדיקות, שכמה מהן עלולות להימשך מספר ימים, אפילו מספר שבועות, לזיהוי הגורם הביולוגי בו מדובר, ודבר זה הוא חיוני.

ארגון הבריאות העולמי מציע רשימה של 47 גורמים ביולוגיים, שאפשר להתייחס אליהם כאל נשק לכל דבר. בין הגורמים: נבגי האנטרקס, הדבר, קדחת הטיפואיד, האבעבעות, החולירע, הקדחת הקוריאנית, דלקת קרום המוח הרוסית בעונות האביב והקיץ, קדחת דנגה, והשפעת.

רשימה זו שונה מזו שהוצעה על ידי מומחים אחרים של האו"ם, של האמנה לנשק הביולוגי, או של נאט"ו.

