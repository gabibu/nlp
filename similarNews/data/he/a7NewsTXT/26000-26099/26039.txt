

שר הבטחון בן אליעזר הודיע במכתב ששיגר היום ליו"ר ועדת החוץ והבטחון של הכנסת, ח"כ דוד מגן, על ביטול כל צווי 8 שהוצאו בשבוע שעבר לקראת הפעולה הצבאית שתוכננה ברצועת עזה.

ח"כ מגן מסר ששר הבטחון ציין במכתבו שיגוייסו יחידות נוספות בצו חריג עד שבוע ימים, וזאת על פי בקשת הרמטכ"ל. הרמטכ"ל נימק את בקשתו לגייס יחידות אלה בשל הצורך לשמור על היקף סד"כ (סדר הכוחות) נוכח המצב הבטחוני השורר באזור.
אחת חטיבות המילואים שגוייסה ב-9 במאי בצו 8, היתה אמורה להתגייס ממילא ב-12 במאי לשרות מילואים מתוכנן מראש, ולפיכך שלושת הימים הנוספים יהיו רטרואקטיבית בצו חריג.

ח"כ דוד מגן ציין, כי ועדת החוץ והבטחון לא נתנה שתהיה יד קלה על הדק צו 8. "השאלות שגרמו למערכת הבטחון לחשוב מחשבה שניה ולהגיע למסקנה הנכונה, והיא לבטל את צוי 8".
