

אמש נעצר פעיל הימין נועם פדרמן בחשד לקשר לחולייה שהניחה, על-פי החשד, מטען חבלה בבית ספר לבנות בשכונת א-טור בירושלים לפני כשבועיים. מעצרו של פדרמן הוארך היום בבית משפט השלום בירושלים בשמונה ימים.

עורך דינם של שניים מהעצורים, נפתלי ורצברגר, אמר בצהרים לכתבים כי העצורים לא נלכדו בדרך מקרה, כפי שטענה המשטרה, והדגיש שהשב"כ היה מעורב באופן עמוק ביותר בנסיבות שהובילו אותם לאבו דיס, שם נעצרו באישון ליל.
