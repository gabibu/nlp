

חברים בבית הנבחרים האמריקני יגישו היום הצעת חוק המסווגת את יאסר ערפאת כאחראי לפיגועי הטרור נגד ישראל.

הצעת החוק קוראת לערפאת ולאש"ף לגנות כל פעולת טרור, ודורשת להקפיא את נכסיו האישיים של היושב ראש ושל הארגון . כמו כן נדרשת הפחתת מספר נציגי אש"ף בארה"ב, שלילת אשרות שהייה לכל איש אש"ף בארה"ב, והגבלת חופש התנועה של נציגי הארגון במוסדות האו"ם.

את הצעת החוק הגישו חברי הקונגרס רוי בלאנט ובוב מננדס, והסנאטור מיטש מק'קונל.

הצעת חוק דומה הועברה לסנאט, אולם טרם עלתה להצבעה. כך נמסר מסוכנות AP.
