

משטרת צרפת פתחה היום במצוד אחרי כנופיית צעירים ממוצא מוסלמי, החשודים בתקיפתם של 5 יהודים בפרבר של פריז, תוך כדי השמעת קללות אנטישמיות.

קצין משטרה ברובע סנט מור דה פוס מסר שכנופיה שמנתה כ-10 אנשים, ובראשם 3 מנהיגים, תקפה והיכתה את חמשת הצעירים בני ה 17 במהלך פשיטה על מגרש כדורגל ציבורי ביום א' אחה"צ. ארגון יהודי צרפתי מסר כי כמה מהצעירים סובלים משברים בלסת.

"לפי עדי ראיה, התוקפים השמיעו קללות אנטישמיות כגון 'תחזרו מאיפה שבאתם, אתם לא שייכים לכאן', היכו אותם, פרצו למכוניתם וגנבו כמה תקליטורים", אמר הקצין.

אירוע זה הוא המשך לסידרת התקפות על אתרים יהודים ברחבי צרפת.
