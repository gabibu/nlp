

מורדים מוסלמים תקפו אתמול אוטובוס אזרחי ובסיס צבאי הודי בקשמיר.

מההתקפה נהרגו 34 אנשים, 22 חיילים ובני משפחותיהם. ערוץ הטלוויזיה "סטאר ניוז" דיווח כי לדברי ראש הממשלה פארוק עבאללה, מניין ההרוגים עלול להיות גבוה יותר.

המתקפה נערכה מעט לאחר שהעוזרת למזכיר המדינה האמריקני, כריסטינה רוקה, נפגשה עם בכירים הודים, בנסיון להביא להפגת המתח בין הודו לפקיסטן.

הודו מאשימה את פקיסטן כי היא מעורבת בפעילות הטרור. בין היתר הודו מאשימה את פקיסטן כי היתה מעורבת במתקפה שביצעו הטרוריסטים המוסלמים על בנין הפרלמנט בניו דלהי ב-13 בדצמבר 2001 . פקיסטן מכחישה כל מעורבות ישירה בפעולות הטרור, אולם הביעה תמיכה במאבק נגד השליטה ההודית בקשמיר.

בין הודו ופקיסטן המצויידות בנשק גרעיני נערכו כבר שלש מלחמות על השליטה בחבל קשמיר.
