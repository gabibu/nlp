

מעטפת נפץ שנתגלתה בפילדלפיה, התפוצצה חלקית תוך כדי נסיון לנטרל אותה. כך מדווחת רשת החדשות "פוקס ניוז".

כתבת האינטרנט של ערוץ 7 חני לוז דיווחה כי הפצצה הוטמנה במגש אוכל מקל-קר, ללא כתובת. על החבילה נמצא פתק בו נכתב "לשחרר את פלשתין" והמלים אל-קעידה, כך עפ"י עדותם של עוברי אורח.

החבילה עוררה את חשדו של דוור שמצאה בתיבת דואר ביום שני אחה"צ. מהחבילה בצבצו חוטים והיא לא היתה ממוענת. הדוור הזעיק חבלני משטרה, ובמהלך ניטרול הפצצה היא התפוצצה כשמסמרים רבים שצורפו אליה התפזרו במרחק של כמה עשרות מטרים.

איש לא נפגע. לדברי חוקרי האפ. בי. אי. מנגנון הפצצה היה משוכלל.

