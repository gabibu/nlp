

חברי הקיבוץ ברקאי השוכן על קו התפר בואדי ערה נתקלו לאחרונה בקשיים לשווק את תוצרת מפעלם "פוליאון" בעיקר בצרפת. הצרפתים השיבו להם כי הם אינם רוצים לסחור עם ישראל לאור "יחסה לערביי הרש"פ". חברי הקיבוץ שיגרו מכתב מחאה למערכות העיתונים בצרפת בהם המחישו את הצד הישראלי במאבק. המכתב נושא את השם : "פצצות מרגמה החלו ליפול בימים האחרונים על פאריז". כך מדווח אתר Ynet.

"פצצות מרגמה החלו ליפול בימים האחרונים על פאריז. האוכלוסייה הפלשתינית בעיר מונה כ-35 מיליון איש. הדרישה לאוטונומיה מממשלת צרפת נתקלה בסירוב וכתוצאה מכך התפוצצו מספר מכוניות תופת בשאנז אליזה, מחבל מתאבד התפוצץ בתוך אולם ה-Follies Bergres ונרשמו מספר מקרים של ירי מנשק אוטומטי על ריכוזי אוכלוסייה במרכז פאריז. מיליוני התיירים הפוקדים מדי שנה את העיר הפסיקו להגיע. בתי עסק רבים החלו להיסגר". קטע ממכתבם של חברי הקיבוץ למערכות העיתונים.

חיים לוי מנהל השיווק במפעל אמר שבשיחות עם לקוחות התברר כי הם ניזונים מהתעמולה של הרש"פ ואינם מכירים את הצד הישראל. "החלטנו במפעל לכתוב מאמר מקיף שיציג את העובדות ואת הטענות הישראליות".

המאמר לדבריו פורסם, ככתבו וכלשונו, במספר עיתונים במדינות אירופאיות והתגובות היו מדהימות. הוא אף סיפר כי הם קיבלו הודעה שהמכתב יפורסם בעתון "לה-פיגארו", הנפוץ ביותר בצרפת.
