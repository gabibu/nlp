

יו"ר ועדת חוץ ובטחון דוד מגן מסר בישיבת הועדה כי הגרמנים מחו בפני הרש"פ על כי מתחם ביה"ס בבית ג'אלה, שימש כעמדת ירי, והתלמידים הלומדים בו שימשו כחומת מגן חיה. כך מדווח כתבנו חגי סרי.

על השימוש הצבאי בבית הספר למדו כוחות הבטחון מתוך מסמך שנתפס במהלך מבצע "חומת מגן" שבו פורטה הפעילות נגד כלי רכב שנסעו על כביש המנהרות כשהירי לעברם בוצע מבית הספר שמומן על ידי הכנסיה הפרוטנטנטית בברלין.

ח"כ מגן סיפר כי על רקע גילוי המסמך הגיש מנהל משרד הקישור של גרמניה, אנדראס רינסק, מחאה לרש"פ, בה ציין כי אם יוודע בגרמניה ששטח בית הספר משמש כשדה מערכה, תתעורר מהומה, בקרב גרמנים רבים המעניקים תמיכה כספית לבית הספר, תמיכה המאפשרת לו להתקיים.
