

שניים מהעצורים בפרשת ההתארגנות המחתרתית החדשה הודו למעשה בחקירתם כי התכוונו לפגוע בערבים.

עורך דינם, נפתלי ורצברגר, אמר בצהרים לכתבים כי השניים ביקשו למחות בכך על המצב הבטחוני המידרדר במדינה. ורצברגר ציין כי השניים לא נלכדו בדרך מקרה, כפי שטענה המשטרה, והדגיש שהשב"כ היה מעורב באופן עמוק ביותר בנסיבות שהובילו אותם לאבו דיס, שם נעצרו באישון ליל.

היום נמסר על עוד שני עצורים בפרשה, המובאים כעת להארכת מעצר. לפי שעה, מסרב השב"כ לאפשר ליוסף בן-ברוך, העצור השלשי בפרשה לפגוש עורך דין. זאת מפני שבן-ברוך מתעקש עדיין לשמור על זכות השתיקה.

