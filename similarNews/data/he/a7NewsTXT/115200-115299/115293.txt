

115 מוסמכים סיימו בהצטיינות ו - 16 בהצטיינות יתרה. בין הסטודנטים המוסמכים יוכרזו 48 סטודנטים כמצטייני הדיקן ללימודים מתקדמים. (בתמונה: ראש השב"כ שסיים את התואר בהצטיינות).

1308 מוסמכים יקבלו את תעודותיהם במסגרת טקס חגיגי שיתקיים מחר אחה"צ באוניברסיטת חיפה.

באוניברסיטת חיפה מציינים כי זהו גידול של 4% במספר המסיימים ביחס לשנת הלימודים תשס"ד. 115 מוסמכים סיימו בהצטיינות ו - 16 בהצטיינות יתרה. בין הסטודנטים המוסמכים יוכרזו 48 סטודנטים כמצטייני הדיקן ללימודים מתקדמים.

בין המוסמכים: ראש השב"כ, יובל דיסקין, אשר סיים את התואר השני בהצטיינות במסגרת התכנית לביטחון לאומי בביה"ס למדעי המדינה ומפקד חיל   הים, האלוף דוד בן   בעש"ט אשר סיים את התואר השני במסגרת בית הספר למינהל עסקים.

פרס הרקטור למצטיין האוניברסיטה יוענק לנדב אפרתי, מהחוג למדעי המחשב על כתיבת עבודת התיזה בנושא: "מציאת דמיון לוקאלי מנורמל, תוך שימוש בדלילות המידע" בהדרכת: פרופ' גד-מנחם לנדאו.

יפעת שחר מהחוג לחינוך תקבל את פרס הדיקן ללימודים מתקדמים ע"ש פרופ' יוחנן הופמן ז"ל על כתיבת עבודת התיזה בנושא: "בני נוער עם נכות התפתחותית   פיגור שכלי גבולי וקל והתנסויותיהם במצבי פגיעה וניצול: השוואה לבני נוער רגילים ללא נכות" בהדרכת: פרופ' שונית רייטר.
