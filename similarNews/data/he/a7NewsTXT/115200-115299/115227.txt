

בטקס חגיגי, בו השתתפו קציני צה"ל ונציגי הקהילה היהודית בפולין, הוכנס לבית הכנסת בעיר הבירה ורשה ספר תורה עתיק, בן 129 שנים.

קציני צה"ל ויהודים מפולין וארה"ב השתתפו ביום שישי בטקס הכנסת ספר תורה עתיק לבית הכנסת נויזק בורשה. את התהלוכה הוביל הרב הראשי של יהודי פולין, מיכאל שודריך.

את ספר התורה מצא הארלי ליפמן, סגן נשיא הקונגרס היהודי-אמריקני, והשקיע בשיחזור הספר. הוא תרם את הספר לקהילה היהודית במדינה.
"עבורי זו חזרה הביתה. היטלר לא ניצח והקהילה היהודית בפולין שוב גדלה", אמר ליפמן.




