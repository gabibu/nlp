

היום (א') יחנך בקרית שמונה 'בית עדי', בית לאכלוס חיילים בודדים, על שם חייל צה"ל עדי אביטן ז"ל, שנהרג ע"י מחבלי החיזבאללה.

יו"ר האגודה למען החייל, יצחק איתן, מסר כי האגודה שוכרת דירות ברחבי הארץ עבור החיילים, פועלת מול בעלי הדירות ומשלמת את התשלומים הנדרשים.

כתבנו קובי פינקלר מוסר כי חוליות אחזקה של האגודה למען החייל מבקרות בדירות ומספקות את כל השרותים הנדרשים. האלוף איתן הדגיש כי האגודה מספקת את שירותי הרווחה לחיילים באמצעות עובדי האגודה ומתנדביה בסניפיה השונים, שילוב המקנה לחייל הבודד הרגשה שיש לו בית ומשפחה הדואגת לו לאורך שירותו בצבא. כיום שוכרת האגודה למען החייל 168 דירות ברחבי הארץ ומאכלסת בהן כ- 900 חיילים.
