

"יש לי ששה אחים, שלושה בצבא ושלושה בכלא" כך אמר ביום חמישי אחד החניכים המצטיינים בקורס קצינים לרמטכ"ל רב אלוף דן חלוץ. שלושת אחיו של החניך המצטיין נעצרו בגלל פעילות נגד תוכנית העקירה.

"יש לי ששה אחים, שלושה בצבא ושלושה בכלא" כך אמר ביום חמישי אחד החניכים המצטיינים בקורס קצינים לרמטכ"ל רב אלוף דן חלוץ. שלושת אחיו של החניך המצטיין נעצרו בגלל פעילות נגד
תוכנית העקירה.

כתבנו חגי הוברמן מוסר כי ביום חמישי, כשהעניק הרמטכ"ל את תעודות ההוקרה לחניכים המצטיינים בקורס קצינים, הוא שוחח עם כל אחד מהם, בהם גם תושב אחד היישובים הגדולים באיזור בנימין.

"מאיפה אתה?" שאל חלוץ. הקצין הצעיר נקב במקום מגוריו. "ומה עושה אביך?" שאל חלוץ "אבי רב" השיב הקצין. "וכמה אחים יש לך?" התעניין חלוץ. "ששה" השיב החניך המצטיין "שלושה בצבא, ושלושה בכלא".

שלושת האחים נעצרו בשבועות האחרונים, אחד בגלל הדבקת כרוזים נגד ההתנתקות, השני נתפס עם צמיג בדרך לחסימת כבישים, ואחד, נער צעיר, פשוט לבש חולצה כתומה. חלוץ, שהבין את הסיבות למעצרם, לחץ לקצין את ידו של החניך המצטיין בחום רב.
