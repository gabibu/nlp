

במהלך הפגנה נגד גדר ההפרדה סמוך לכפר בלעין, השליכו המפגינים, פעילי שמאל ופלסטינים, אבנים לעבר כוחות הבטחון ופצעו שלושה מהם. המשטרה עצרה ארבעה פעילי שמאל ושלושה פלסטינים שהתפרעו בהפגנה.

במהלך הפרות הסדר של כ-100 פלסטינים ופעילי שמאל סמוך לכפר בלעין נקראו המפגינים לשוב אל הכפר ולא להפר צו שטח צבאי סגור שהוטל על השטח.

כאשר סירבו המפגינים להענות לקריאות הכוחות הופעל לעברם אמצעי לא אלים לפיזור הפגנות אך המפגינים, פעילי שמאל ופלסטינים, המשיכו בזריקות האבנים מסיביות לעבר כוחות הבטחון שנכחו במקום. הכוח אולץ להשיב באמצעי לפיזור הפגנות.

כתוצאה מזרקות האבנים נפגעו באורח קל חייל צה"ל, קצין מג"ב ושוטר מג"ב, השלושה פונו לקבלת טיפול בבית חולים.

המשטרה עצרה 4 פעילי שמאל ו-3 פלסטינים שהתפרעו בהפגנה.

הם הועברו לחקירה בתחנת גבעת זאב.

לפני כשבועיים במהלך הפגנה אלימה נגד עבודות קו התפר סמוך לבלעין, באזור מודיעין, נפצע חייל צה"ל מאבן שהשליכו פעילי שמאל ופלסטינים. מהפציעה איבד החייל את עינו.
