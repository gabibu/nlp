

ראשי הועד למען פולארד מתכננים שורה של פעילויות מחאה למען שחרורו, בזמן ביקורה של שרת החוץ האמריקאי בארץ. במוצאי השבת הפגינו כ-200 פעילים מול מלונה של רייס בירושלים.

פעילי המטה למען יהונתן פולארד, הפגינו במוצאי שבת מול מזכירת המדינה האמריקנית, קונדוליסה רייס, במחאה על אי שחרורו מהמעצר של יהונתן פולארד הכלוא בכלא האמריקאי כ-20 שנה.

הפעילים קיימו את ההפגנה במוצאי שבת מול מלון מצודת דוד בירושלים בשעה 21:30. והבוקר הפגינו בעת פגישת של רייס עם השר פרס.

על רקע ביקורה של מזכירת המדינה האמריקנית, קונדוליסה רייס בישראל, קוראים חברי כנסת לראש הממשלה להעלות את סוגיית שחרורו של יונתן פולארד.

במודעה המתפרסמת היום בעיתון ג'רוזלם פוסט חתומים 112 חברי כנסת מכל סיעות הבית הקוראים לשחרורו של פולארד. מאחורי הפרסום עומדים ח"כ אורי אריאל מהאיחוד הלאומי, ויו"ר שדולת הח"כים למען פולארד, ח"כ גלעד ארדן (ליכוד).

בסוף השבוע סירבה רייס להיפגש עם ח"כ אריאל לדון בעניין זה, זאת לאחר ניסיון תיווך של השגריר דן קרצר.

ממארגני ההפגנה נמסר כי בהפגנה נשלח מסר לרייס, שהעם בישראל רוצה לראות את יהונתן פולארד חוזר הביתה. "כל זמן שיהונתן בכלא, גם את לא תוכלי לישון בשקט". אמרו.

ראשי הועד אומרים כי הם מתכוונים לנצל את ביקורה של מזכירת המדינה האמריקנית כדי להעלות את הנושא על סדר היום הציבורי.
