

בחודשים ינואר-מאי 2005 הסתכם יבוא הסחורות (למעט יהלומים) ב-14.7 מיליארד דולר. 38% מהיבוא היה מארצות האיחוד האירופי, 16% מארצות הברית, 18% מארצות אסיה והשאר מיתר ארצות העולם.

בחודשים ינואר-מאי 2005 הסתכם יבוא הסחורות (למעט יהלומים) ב-14.7 מיליארד דולר. 38% מהיבוא היה מארצות האיחוד האירופי, 16% מארצות הברית, 18% מארצות אסיה והשאר מיתר ארצות העולם.

יצוא הסחורות (למעט יהלומים) הסתכם בחמשת החודשים הראשונים של השנה ב-10.8 מיליארד דולר. באותה תקופה היווה יצוא הסחורות (למעט יהלומים) לארצות האיחוד האירופי 37%, היצוא לארצות הברית 27%, היצוא לארצות אסיה 15% והשאר ליתר ארצות העולם.

על כך נמסר מהלשכה המרכזית לסטטיסטיקה, על סמך נתונים ארעיים על הסחורות שעברו במכס ואשר אינם כוללים את הסחר בין ישראל לרשות הפלשתינית. כמו כן, הנתונים אינם כוללים יבוא ויצוא שירותים (הכוללים שירותי תוכנה). נתונים על כלל יצוא ויבוא סחורות ושירותים מתפרסמים במסגרת מאזן התשלומים מדי רבע שנה.

ההתפתחות של כלל יבוא ויצוא הסחורות בחודש מאי 2005, פורסמה בהודעה לעיתונות "סחר החוץ של ישראל בחודש מאי 2005" בתאריך 14 ביוני 2005.

המאזן המסחרי:

נתוני המאזן המסחרי (למעט יהלומים) בחודשים ינואר-מאי 2005 מצביעים על עודף בסחר עם ארצות הברית (0.5 מיליארד דולר). לעומת זאת, באותה תקופה נרשם גירעון במאזן המסחרי עם ארצות האיחוד האירופי (1.6 מיליארד דולר), עם ארצות אסיה (1.0 מיליארד דולר) ועם יתר ארצות העולם (1.8 מיליארד דולר).

יבוא סחורות:

על פי נתוני המגמה שחושבו בלשכה המרכזית לסטטיסטיקה לאחר ניכוי העונתיות הרגילה וגורמים בלתי סדירים, נותר יבוא הסחורות (למעט יהלומים, אניות ומטוסים וחומרי אנרגיה) בחודש מאי ללא שינוי. זאת, לאחר ירידה של 5.6% בחישוב שנתי בפברואר-אפריל.

היבוא מארצות האיחוד האירופי, על פי נתוני המגמה, נותר ללא שינוי בחודש מאי, לאחר ירידה של 3.4% בפברואר-אפריל. היבוא מארצות הברית ירד בשלושת החודשים האחרונים ב-13.4% בחישוב שנתי, בהמשך לירידה של 5.1% בדצמבר 2004   פברואר 2005.

לעומת זאת, עלה היבוא מארצות אסיה במרס-מאי ב-24.4%, בהמשך לעלייה של 13.1% בחודשים דצמבר 2004-פברואר 2005. היבוא מיתר ארצות העולם עלה בשלושת החודשים האחרונים ב-17.7% בחישוב שנתי, בהמשך לעלייה של 37.1% בדצמבר 2004-פברואר 2005.
