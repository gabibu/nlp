

במחצית הראשונה של חודש יוני נמשכו הפרות ה"רגיעה" ע"י כל ארגוני הטרור. כך קובע דו"ח של מרכז המידע למודיעין ולטרור שפורסם בסוף השבוע. כל אירגוני הטרור נטלו אחריות לפיגועים בשבועיים האחרונים.

כתבנו חגי הוברמן מציין כי אירגון הטרור המוביל בביצוע הפיגועים מאז ועידת שרם אלשיח' הינו הפתח', 46% מכלל הפיגועים, אחריו חמא"ס שביצע 36% מהפיגועים, ואחריו הג'יהאד האיסלאמי. אחריהם מצויים פת"ח/אבו ריש (3%) ו" ועדות ההתנגדות העממית" (1%).

הדו"ח קובע כי גם במהלך התקופה הנסקרת לא התקיימה פעילות אפקטיבית של הרשות הפלשתינית
למניעת או הפסקת הפיגועים. באירועים אלו שב והומחש חופש הפעולה ממנו נהנים ארגוני הטרור ברצועת עזה וחולשת ה"רשות הפלשתינית" מולם.

על פי הדו"ח, במחצית הראשונה של יוני נשמר רף הפיגועים הגבוה יחסית הגם שחלה ירידה קלה במספר הפיגועים. הפיגועים כוונו הן נגד אזרחים והן נגד חיילי צה"ל. חלה עליה משמעותית במספר הנפגעים - 3 הרוגים (2 פועלים סינים ופועל פלשתיני נהרגו כתוצאה מפגיעת פצצת מרגמה בחממות הישוב גני טל) ו- 20 פצועים בשבועיים הראשונים של חודש יוני, לא כולל אירועי סוף השבוע האחרון, זוהו לפחות 8 נפילות של רקטות "קסאם" שנורו לעבר ישובים ישראלים בנגב המערבי ובגוש קטיף.
במקביל נמשך ירי פצצות המרגמה לעבר גוש קטיף. סה"כ נורו במחצית הראשונה של חודש יוני (לא כולל סוף השבוע האחרון) כ-56 רקטות ופצצות מרגמה. לעומת כ-84 בחודש במחצית השניה של חודש
מאי.

כתבנו מוסיף כי נמשכים גם הנסיונות להברחת אמצעי לחימה. עוד מצויין בדו"ח כי נמשכת התופעה של השלכת בקבוקי תבערה לעבר ישראלים וכוחות ביטחון. בשבועיים האחרונים הושלכו 15 בקבוקי תבערה.
