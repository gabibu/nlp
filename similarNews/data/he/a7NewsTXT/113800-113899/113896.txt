

כתב האישום מתייחס לחברות פרי הגליל, וויטה פרי הגליל שיווק,כור תעשיות אשר היתה בעבר הבעלים של פרי הגליל, סנפרוסט, פוד קלאב ומילוטל

לבית המשפט המחוזי בירושלים הוגש השבוע כתב אישום כנגד יצרניות ירקות קפואים אשר הקימו קרטל שנמשך שבע שנים, משנת תשנ"ב עד שנת תשנ"ח, כך מדווח העיתון הכלכלי "גלובס". כתב האישום הוגש באמצעות איריס אכמון ואסף מוזס והמחלקה המשפטית של רשות ההגבלים העסקיים.

כתב האישום מייחס לחברות פרי הגליל, וויטה פרי הגליל שיווק (לשעבר פרי הגליל שיווק), כור תעשיות אשר היתה בעבר הבעלים של פרי הגליל, סנפרוסט, פוד קלאב ומילוטל הקמת קרטל לא חוקי.

כתב האישום מייחס למנהלים מחברות אלה ובהם אבי מרגלית מנחם רייניץ ואהרון לימור, לקיחת חלק בהקמת ההסדרים הכובלים הלא חוקיים. לחברות קויים שימוע, ולאחר מכן הוחלט להגיש את כתב האישום. על פי כתב האישום במשך 7 שנים עד לשנת תשנ"ח, תיאמו החברות מחירים של ירקות קפואים שנמכרו על ידם וחלקו לקוחות על פי רשימות שערכו. מנהלי החברות נפגשו מעת לעת במשרדי החברות השונות לצורך תאום המחירים וחלוקת הלקוחות.


