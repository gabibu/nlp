

עמותת השמאל "זוכרות" הפועלת להדגיש את הריסת הכפרים הערביים במלחמת השחרור וגירוש תושביהם ע"י צה"ל, תעודד את ערביי לוד - כי עירם היא עיר ערבית ביסודה, וכי רוב תושביה הערביים, גורשו ממנה במלחמת העצמאות

בשבוע הבא, החל מיום חמישי יערך בשכונת רמת אשכול בעיר, שכונה יהודית בעבר, שבשנים האחרונות השתלט עליה רוב ערבי, "פסטיבל האקטביזים". לדברי המארגנים, הפסטיבל בא לציין ולחגוג "שנת פעילות לשינוי חברתי, לשיוויון ולשלום של תנועות, ארגונים ופעילים ברחבי הארץ", במקום יערכו מופעי רחוב, פסטיבל סרטים, מופעי מוסיקה, מתחם ילדים ונוער, אירועי נשים, וסדנאות בנושאי איכות סביבה, חברה ופוליטיקה.

עמותת השמאל אומרת כי "כמובן שלא ייתכן חג כזה של החברה האזרחית בישראל ללא איזכור ולימוד של הסיפור הקשה של הנכבה של אל-ליד ( שמה של העיר לוד, בפי הערבים. י. א.) ולכן, דוכן של "זוכרות" ייפעל כל ימות הפסטיבל, וכן נערוך סמינר פעילים בנושא החיבור בין הנכבה לאקטיביזם חברתי פוליטי עכשווי.
בשבת הבאה בשעה 10:30 בבוקר, מתכננים אנשי השמאל לערוך "סיור ושילוט של האתרים החשובים בסיפור הנכבה של אל-ליד", דהיינו בתי ערהים שגורשו או עזבו את העיר בגלל מלחמת השחרור.
