

המכללה האקדמית יהודה ושומרון שבאריאל עורכת היום כנס מדעי רב תחומי בו יוצגו מחקרים שונים בנושא יהודה ושומרון. (בתמונה: מכללת יהודה ושומרון באריאל)

לראשונה, יחשפו ממצאי מחקר על תושבי שומרון וחבל עזה, הנזקים הנפשיים ותוצאות הגירוש של יישוביי צפון שומרון וגוש קטיף, יפורסם מחקר על השתתפות הממשלה בתקציביהן של הרשויות המקומיות ביש"ע לעומת עברו האחר של הקו הירוק. יחשף מחקר על שימוש לרעה שנעשה בחוק סוציאלי לצרכים פוליטיים, (מקרה שלושת האמהות) יפורסמו לראשונה חפירות בבקעת הירדן, שיטה לאיסוף מים שנמצאה מעשית וכלכלית, ועדויות ראשונות שנתגלו בחפירות לקיום ארמונות פאר בבקעת יריחו בתקופת החשמונאים.

כנס מחקרי יהודה ושומרון הינו כנס מדעי רב תחומי ומהווה במה להצגת מחקרים חדשים העוסקים בנושאי יהודה ושומרון. ייחודו של הכנס, בעיסוקו במחקרים מתחומים שונים והמרצים אשר לוקחים בו חלק , אף הם מתחומים שונים ומגוונים, מכל המוסדות האקדמיים בארץ. המשותף להם הוא המיקום הגיאוגרפי בו מחקריהם עוסקים, זאת בניגוד לכנסים מחקריים אחרים אשר מוגבלים לנושא או תחום אחד.

הכנס מתקיים זו השנה ה-15 והמחקרים המתפרסמים בו לראשונה, זוכים להתעניינות רבה בקרב הציבור הרחב, הקהילה האקדמית, קהל הסטודנטים ואנשי יהודה ושומרון.

כמידי שנה מוצגים בכנס מחקרים מתחומים שונים המעלים נושאים ובעיות הקשורום באיזור יהודה ושומרון בין המחקרים שיוצגו השנה:

עדויות חדשות לראשית ישראל, בקעת הירדן באיזור ארכאולוגי. חוקר: אדם זרטל, אוניברסיטת חיפה.

משמעות הקהילה בתהליך העקירה של ישובים בשומרון ובחבל עזה. חוקרת: מרים ביליג, המכללה האקדמית יהודה ושומרון.

המחיר הנפשי של גירוש ועקירת יהודי גוש קטיף וצפון השומרון. חוקר: פסיכולוג משה לייבלר, כוכב השחר.

השתתפות הממשלה בתקציבי הרשויות המקומיות משני עברי "הקו הירוק". חוקרים:גיל אפשטיין, מרים גבאי, מיכל שפר ושרית ליבוביץ, אוניברסיטת בר אילן והמכללה האקדמית יהודה ושומרון.

יישום שיטת מלכודות נגר לטיפול אגני, למיתון שטפונות ולשימור מי נגר עילי מישובים ביהודה ושומרון. חוקרים: גדעון סיני ודודנזלובין, הטכניון.

תרומתם של החשמונאים והורדוס לפיתוח בקעת יריחו. חוקר: אהוד נצר, האוניברסיטה העברית ירושלים.

השימוש בחוקי רווחת הילד לצורך קרימינליזציה של מתנגדים פוליטיים בישראל- ניתוח מקרה "אמהות חברון". חוקרים: גיא אנוש ואלי בוכבינדר, אוניברסיטת חיפה.
