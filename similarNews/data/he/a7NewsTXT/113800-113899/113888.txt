

במאמר בעיתון המצרי אל-אהראם, כותב חבר הכנסת מבל"ד כי "ישראל פושעת, הרשות הפלשתינאית מושחתת ובוגדנית, והאלטרנטיבה היחידה הינה "ההתנגדות האיסלמית"



ח"כ עזמי בשארה (בל"ד) כותב במאמר המתפרסם הבוקר בעיתון המצרי אל-אהראם, כי בהתחשב בכך שהנהגת הרשות זנחה את המאבק בישראל, והאלטרנטיבה היחידה הינה "ההתנגדות האיסלמית".
בשארה לעג לאותם אנשים המציעים לחקות את "המודל הציוני": "להקים סוכנות פלשתינית בדומה לסוכנות היהודית", או "להשתלט על התקשורת". האנשים המציעים הצעות כאלו אינן מסוגלים לרעיונות מקוריים להתנגדות, טען.

חבר הכנסת האשים את הנהגת הרשות הפלשתינית בשחיתות, וטוען שהיא "ויתרה על המאבק לשיחרור ועל זכות השיבה".

בשארה גם כועס על כך שמילים כמו "האויב הישראלי", או "האויב הציוני", אינם קיימים עוד בלקסיקון ההנהגה הפלשתינית. תקף את הנהגת הרשות בכך שלא הצטרפה לקוראים להטיל חרם על ישראל.

"במצב זה, המצפון הלאומי הפלשתיני יכול למצוא נחמה רק בכוחות הפועלים מחוץ למסגרת המסורתית. למרות שאין להם תוכנית פוליטית, די בכך שמנהיגיהם נרדפים בידי ישראל".

"להתנגדות האיסלמית אין תוכנית פוליטית, אך לפחות היא מתנהגת כמישהו שיש לו מטרה ומוכן למות למענה", כותב בשארה שאף תוקף את הסכסוכים הפנימיים בהנהגת הרשות שלדעתו מונעים "ממניע בוגדני".


