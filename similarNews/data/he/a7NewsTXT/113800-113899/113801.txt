

ביהמ"ש המחוזי דחה את עתירתו של ד"ר ברגמן וקבע כי לא יתערב בהליך בחירתו של נשיא האוניברסיטה העברית פרופ' מנחם מגידור. בית המשפט חייב את ברגמן לשלם לאוניברסיטה העברית 10,000  הוצאות משפט.

בהחלטה שתקבלה שלשום (ג') קבעה השופטת שידלובסקי-אור, מבית המשפט המחוזי בירושלים כי אין מקום להתערבות בית-המשפט בהליך בחירתו של נשיא האוניברסיטה העברית פרופ' מנחם מגידור ולכן דחתה את תביעתו של ד"ר יעקב ברגמן.

ד"ר ברגמן עתר לבית-המשפט בטענות לגבי עצם החלטת ועדת החיפוש להמליץ כי פרופ' מנחם מגידור ייבחר לכהונה שלישית כנשיא וכן על האופן בו נקבלה ההחלטה.

השופטת שידלובסקי-אור קבעה בהחלטתה כי "לא מצאתי בפעולת הוועדה, חריגה מסמכות או פגיעה בעיקרי הצדק, המצדיקות התערבות. הוועדה התכנסה ושמעה על הישגיו הרבים של הנשיא לאורך השנים. היא מצאה כי לאור הנתונים שהיו בידיה הנשיא המכהן הוא הראוי להיות מועמד לקדנציה נוספת. הגעתי למסקנה כי הועדה שיקללה באופן ראוי ונכון את הישגיו של הנשיא המכהן. היא צפתה פני עתיד והעריכה מהם האתגרים שיעמדו בפני הנשיא הנבחר ומצאה כי הנשיא המכהן הוא המתאים להתמודד אתם לאור ניסיונו בעבר. השילוב שבין הישגי העבר והיעדים לעתיד נשקלו באופן סביר וראוי ולא מצאתי בהם פגם הדורש התערבות".

בית המשפט חייב את ד"ר ברגמן לשלם לאוניברסיטה העברית 10,000  הוצאות משפט ושכר טרחה.
