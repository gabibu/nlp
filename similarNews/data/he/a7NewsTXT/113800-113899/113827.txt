

מנהל מקרקעי ישראל פרסם מכרז ל-22 יחידות דיור בשכונת מצפה נבו שבמעלה אדומים. מדובר במגרשים לבניה עצמית. בנוסף, משרד השיכון פרסם מכרז לתשתיות והשלמת סלילת כבישים בישוב אדם.

בארגון "שלום עכשיו" טענו בתגובה כי "הממשלה ממשיכה להפר ברגל גסה התחייבותיה במפת הדרכים להקפאת הבניה בהתנחלויות".

בני כשריאל, ראש מועצת מעלה אדומים, אמר לערוץ 7 כי "ככל שיתלוננו יותר אנחנו נשמח. הכלבים נובחים והשיירה עוברת". לדבריו, מדובר בבנייה בתוך השכונות עצמן.

