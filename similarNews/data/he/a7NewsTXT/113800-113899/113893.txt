

"קמפוס ברושים", ביה"ס להכשרת מטפלים ללימודי רפואה משלימה, קיבל השבוע הכרה אמריקנית והסכם שיתוף פעולה עם פסיפיק קולג' אוף אוריינטל מדיסין, הנחשב לאחד ממוסדות ההשכלה המובילים בלימודי רפואה משלימה

"קמפוס ברושים", ביה"ס להסמכות-הכשרת מטפלים, המועדון לספורט, באוניברסיטת ת"א, ללימודי רפואה משלימה, קיבל השבוע הכרה אמריקנית בזכות הסכם שיתוף פעולה, שנחתם השבוע עם פסיפיק קולג' אוף אוריינטל מדיסין, (PCOM) הנחשב לאחד ממוסדות ההשכלה הגבוהה המובילים בארה"ב ובעולם כולו בתחום לימודי רפואה משלימה.

תוכנית הלימודים של "פסיפיק קולג'" הפועל בשלושה מרכזים בארה"ב: ניו יורק, שיקאגו וסאן דייגו, מבוססת, בין היתר, בנוסף ללימודים עיוניים גם על התנסות קלינית של הסטודנטים ושת"פ עם מרכזים רפואיים, בדומה לשת"פ בין קמפוס ברושים ובין מרפאת המומחים לרפואה משלימה והיחידה לרפואה משלימה של המרכז הרפואי ת"א (ע"ש סוראסקי) בביה"ח איכילוב.

לדברי "קמפוס ברושים", תוכנית הלימודים שלהם לרפואה סינית היא היחידה בישראל המוכרת על-ידי "פסיפיק קולג'" ומסונפת לתוכנית הלימודים של פסיפיק קולג' בארה"ב. בוגרי "קמפוס ברושים" מקבלים בתום הלימודים תעודה המוכרת על-ידי פסיפיק קולג', לאחר שנבחנו על-ידי משלחת מרצים בכירים מ"פסיפיק" המגיעים מידי שנה למטרה זו.

לטענתם, תעודת הסיום מאפשרת לבוגרי קמפוס ברושים להמשיך לימודים לתואר שני ושלישי בארה"ב, והצוות האמריקני מסייע לבוגרים לגשת למבחן הרישוי האמריקני (NCCAOM) ולקבל תעודת מטפל מוכרת.

"אנו רואים בשיתוף הפעולה, ציון דרך נוסף בתהליך האקדמיזציה שאנו פועלים לקידומו", אומר עופר אפל, מנהל תחום רפואה משלימה בקמפוס ברושים, וחבר ועדת הרגולציה למיסוד תחום הרפואה המשלימה. במסגרת שתוף הפעולה,תכיל תוכנית הלימודים גם לימודים משותפים באמצעות תקשורת אלקטרונית ומערכת ועידת וידאו.

אנשי הסגל הבכירים של "קמפוס ברושים" יוזמנו לסימפוזיון המקצועי השנתי שעורך ה"פסיפיק".


