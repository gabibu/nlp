

לאחר מטח הפצצות אתמול והבוקר אפשר לגשת שוב לשיחות "הביטחוניות",
אין מה לדאוג גם התנצלנו על האירוע שהיה בשבוע שעבר עם בכירי כוחות הלוחמה הפלשתינים.

הבוקר שוב נורו מרגמות לעבר ישובים ישראלים ברצועת עזה, לאחר שאמש נורו מספר מטחים לעבר ניסנית ועצמונה. בכל המקרים לא נפגע איש. קצין בכיר בצה"ל: "לא יצרנו מספיק הרתעה. נכון היה להגיב באופן שייתפס כמטורף". אפשרות שנשקלת: פגיעה בבתי המלאכה לייצור המרגמות. הבעיה: מרגמות רבות מדי כבר נמצאות בשטח

הבוקר שוב נורו ברצועה פצצות מרגמה לעבר הישובים הישראלים: מספר פצצות מרגמה נפלו בחממות הישוב קטיף. איש מתושבי היישוב לא נפגע ולא נגרם נזק.

אמש נחתו שלוש פצצות מרגמה סמוך להתנחלות ניסנית שממערב למחסום ארז. גם באירוע זה לא נפגע איש ולא נגרם נזק. אחת מהפצצות נפלה על הגדר של ניסנית, כחמישים מטר מבתי היישוב, והשתיים האחרות נפלו מדרום למעבר ארז. צה"ל הגיב בירי מקלעים לעבר מקורות הירי של הפצצות. מוקדם יותר בשעות הערב נחתה פצצת מרגמה בהתנחלות עצמונה שבדרום גוש קטיף. גם במקרה זה איש לא נפגע, אולם נזק קל נגרם לתלמוד התורה של ההתנחלות.

בחודשים האחרונים נורו עשרות פצצות מרגמה אל עבר יישובים יהודים ברצועת עזה. ההערכה בצה"ל היא שאת הפפצות החזקות והמדויקות מבריחים דרך מנהרות מרפיח ואת הפצצות הפחות מדויקות מיצרים במעבדות בעזה.

שלושה יהודים נפצעו עד כה מהמטחים, ביניהם התינוק אריאל ירד שנפצע קשות בראשו.
בצה"ל אומרים כי "הפלשתינים התרגלו, ובמידה מסויימת, אנחנו כבר לא מפחידים אותם. נהרסו להם כל כך הרבה מבנים, שעוד מבנה או מפקדה לא כל כך משנה להם. חלק מן התגובות הן עבור הקהל בישראל ולא נגד הפלשתינים".

התשובה הטקטית למרגמות היא איתור המשגרים והשמדתם, אבל האיתור איננו משימה קלה. אפשרות אחרת היא תקיפת בתי המלאכה של המרגמות והפצצות, אולם ספק אם פעולה כזו תהיה אפקטיבית, מאחר שהפלשתינים מבריחים פצצות מרגמה ממצרים לרצועת עזה דרך הים או במנהרות. דווקא הפצצות המאולתרות שמיוצרות במעבדות הביתיות ברצועה חלשות ופחות מדוייקות.

אפשרות נוספת היא פעולה קרקעית של יחידה מובחרת לנטרול המפעלים, אולם ספק אם צה"ל ירצה לסכן את חיי החיילים בכניסה לשטחי הרשות.

(
