

בעת שסייר שר הביטחון בחברון, נפגשו אתו חברי מועצת יש"ע, וראשי היישוב היהודי בחברון. המתיישבים ביקשו משר הביטחון לכבוש את הגבעות השולטות על חברון. לדברי ארנון הוא הראה לשר הביטחון את נוסח הסכם חברון, שבו כתוב במפורש כי הגבעות הן אזורי ביטחון, וכי צריך להתקיים בהן סיור משותף, וסיור של צה"ל שיבטיח שלא יירו מהם. "הסעיף אינו מקוים", אמר ארנון, "ובפועל נטש צה"ל את הגבעות. לכן דרשנו לחזור ולתפוס אותן, משום שזו הדרך היחידה למנוע פיגועים וירי".
לדבריו, למרות הבטחותיו של השר לדאוג לבטחון תושבי היישוב היהודי בחברון היה ניכר בדבריו כי הוא מנסה להתחמק מהחובה להגיב תגובה ממשית לטענות אלו, ולדרישות הנלוות אליהן. "הם אינם מעיזים לדרוך במקום שכבר נמסר לרשות",סיכם ארנון.
