

האיחוד האירופי גינה גינוי חריף את מה שכינה מדיניות הקולוניזציה של ישראל, והכריז כי ההתנחלויות הן בלתי חוקיות, וכי יש בהן משום מכשול לשלום.

במסמך שפורסם אתמול קוראת לשכת הנשיאות השוודית של האיחוד לישראל לוותר על התוכניות להרחבת ההתנחלויות. המסמך האירופי מחיל את דבריו גם על מזרח ירושלים.

הודעה זו היא חלק מהודעה כוללת של האיחוד האירופי, המביעה "דאגה עמוקה" נוכח ניהול המיזמים הישראליים בהר חומה ובגבעות.
