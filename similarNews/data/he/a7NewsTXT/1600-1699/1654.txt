

כוח צה"ל הצליח לאתר ולנטרל מטען חבלה שהונח אתמול בשעות הצהריים בכניסה לשכונת בית הדסה בחברון. המטען נוטרל ללא נפגעים.

פלשתינים ירו הלילה לעבר היישוב קרית ספר שמצפון למודיעין. לא היו נפגעים וזוהתה פגיעת קליע באחת הדירות.

כמו כן ירו הפלשתינים רימון נגד טנקים לעבר אזור התעשייה בנווה דקלים. איש לא נפגע וחיילי צה"ל השיבו אש לעבר מקורות הירי.

לעבר מוצב מג"ב, ממערב לטול כרם נורו יריות, לא היו נפגעים וחיילי צה"ל לא השיבו באש מכיוון שלא זיהו את מקורות הירי.

פלשתינים ירו גם לעבר מחנה עופר ליד רמאללה ולעבר שתי עמדות צה"ל ליד ביתוניה שבאזור.
לעבר היישוב מעלה ישראל הסמוך לאריאל נורו יריות. כוח צה"ל השיב אש.

פלשתינים ירו רימון נגד טנקים לעבר משרד התיאום והקישור בנווה דקלים בגוש קטיף ואש מנשק קל לעבר מוצב צה"ל באזור. בשני המקרים לא היו נפגעים והחיילים השיבו אש לעבר מקורות הירי.

במהלך הלילה שבין שבת לראשון הפעילו פלשתינים מטען חבלה בכפר דרום ומטען נוסף סמוך לסיור של צה"ל בסמוך ליישוב מורג בדרום רצועת עזה.
