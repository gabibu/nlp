

שבוע שעבר נערכו מספר נסיונות למניעת המשך הטרור והלוחמה הפלשתינית, משלחות ואנשי ציבור הלכו להיפגש עם עראפת, אך דיבורים לחוד ומעשים לחוד. כוחות הלוחמים ממשיכים במלחמת הטרור בכל גזרות יש"ע.

צה"ל הצליח היום לאתר ולנטרל מטען חבלה שהונח בשעות הצהריים בכניסה לשכונה היהודית בית הדסה בחברון. המטען נוטרל ללא נפגעים

ירי לעבר "בית ישראל" סמוך לאריאל, איש לא נפגע

כוחות הלוחמה הפלשתינים ירו לעבר בית ישראל סמוך לאריאל. איש לא נפגע וכוחותינו השיבו אש לעבר מקורות הירי

כמו כן, במהלך הלילה הפעילו פלשתינים מטען חבלה בכפר דרום ומטען נוסף סמוך לסיור של צה"ל בסמוך ליישוב מורג בדרום רצועת עזה.

פצצת מרגמה נורתה לעבר מוצב גפן, מצפון לגוש קטיף ושתי פצצות מרגמה נוספות לעבר מוצב צה"ל בסמוך למחסום ארז.

ביהודה ושומרון ירו פלשתינים לעבר בסיס הצנחנים סנור ושא-נור שבצפון השומרון. חיילי צה"ל השיבו אש.

אש נורתה גם לעבר מחנה בזק שבאזור ג'נין, לעבר פסגות ממזרח לרמאללה.

בכל האירועים לא היו נפגעים בקרב חיילי צה"ל ואזרחים ישראלים.


ערבי ישראלי נרצח בטול כרם, החשוד בשיתוף פעולות עם כוחות הביטחון של ישראל.

מאמון פרייג', בן 35, ערבי ישראלי, גר בחדרה, נרצח הבוקר בטול כרם, על ידי שלושה רעולי פנים, בבית קפה השייך למשפחתו בעיר. השלושה נכנסו לבית הקפה וירו בו למוות.

פרייג' הינו תושב טול כרם שבשנים האחרונות קיבל אזרחות ישראלית.

משטרת מחוז ש"י חזרה והזהירה במהלך השבוע ישראלים מכניסה לשטחי הרשות הפלשתינית והדגישה כי גם כניסתם של ערבים ישראלים מסוכנת. ממחוז ש"י נמסר היום כי הרצח מוכיח שוב כי כניסת ישראלים לשטחי הרשות מהווה סכנת חיים של ממש.




