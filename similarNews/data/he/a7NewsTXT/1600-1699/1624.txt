

בג"ץ דחה אתמול את עתירתם של נאמני הר הבית. הם ביקשו לאפשר להם לעלות להר בחול המועד. השופטים קיבלו את עמדת הממשלה, ולפיה עליית נאמני הר הבית לשם עלולה לגרום מהומות. עם זאת בהודעה שפרסמה אתמול לשכת ראש הממשלה נאמר כי שרון הורה לגורמי הביטחון השונים "למצוא את הדרך הראויה כדי לממש את זכותם של אזרחים ישראלים לבקר בהר הבית". "ראש הממשלה מחייב ברמה העקרונית עליית בני כל הדתות להר הבית", נמסר מלשכת שרון.

