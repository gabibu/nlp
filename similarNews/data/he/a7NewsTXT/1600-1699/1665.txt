

מדד ת"א 100 יורד בשעה זו ב-0.3% לרמה של 382 נקודות; מדד המעו"ף משיל 0.6% לרמה של 388 נקודות; מדד התל-טק יורד גם הוא ב-0.6% לרמה של 248 נקודות. מחזור המסחר מסתכם ברמה של 10 מיליון שקל.

"המסחר היום מאופיין בהמתנה לפתיחת שבוע המסחר בשוקי ההון בארה"ב. ביום ה' נדמה היה שהנאסדא"ק חוזר לעצמו בעקבות זינוק של למעלה מ-6%, אולם ביום ו', בעקבות נתונים מדאיגים באשר למצב התעסוקה בארה"ב, חזר הנאסדא"ק לירידות ואיבד 3.6% מערכו". כך ציין הבוקר משקיע תל-אביבי.

עם פתיחת שבוע המסחר במטבע חוץ רשם הדולר ייסוף קל של 0.12%, לרמה של 4.192 שקל.
