

חוקרי המחלקה לחקירת שוטרים יחליטו היום, אם לבקש פעם נוספת את הארכת מעצרו של מפקד תחנת משגב, רב פקד גיא רייף , או לשחררו בתנאים מגבילים.

כתב עתי"ם מזכיר, שרייף נעצר ביום ו' ל-3 ימים, בהסכמת עורך דינו, טומי נדשי. בחשד בירי שבוצע אור ליום ד' לעבר תחנת המשטרה במשגב, עליה פיקד, מנשקו האישי וכן הוא חשוד בביצוע ירי במקרים נוספים.

לטענת חוקרי מח"ש, הדבר נועד להסית ולהמריד את האוכלוסיה הערבית נגד המשטרה, דהיינו ליצור רושם, כאילו ערבים הגרים באיזור תחנת המשטרה הם אלה שירו לעברה. רב-פקד רייף כפר, באמצעות עורך דינו, בחשד נגדו אולם עורך דינו אמר לכתב עתי"ם, כי מרשו אכן שהה באותו איזור עם נשקו במועד בו מדובר.
