

בשיחה עם שליח חב"ד בטוקיו הרב מנדי סודקביץ סיפר הרב על הכנותיו לסדרים הציבוריים שיתקיימו שם השנה . לדבריו, סדר אחד יתקיים בעברית, ובו ישתתפו כ 200 ישראלים.

הוא הוסיף כי החידוש השנה הוא שיתקיים גם סדר באנגלית, וכי הוא מיועד ליהודים מכל העולם שנמצאים בטוקיו. גם בסדר זה אמורים להשתתף כמאתיים יהודים.

סודקביץ סיפר שהסדר באנגלית יהיה ללא תשלום למשתתפים, וזאת מפני שאין יודעים מראש מי הם. לשאלת כתבנו מאין המימון של מבצע כה גדול אמר סודקביץ כי "כמה יהודים טובים קיבלו עליהם את המשימה".

בסדר באנגלית, הוא סיפר, ביקשו להשתתף גם סטודנטים יפנים הלומדים גמרא.
