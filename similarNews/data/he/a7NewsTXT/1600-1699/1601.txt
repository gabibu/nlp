

דו"ח חמור על תפקוד מנהל המכון הפתולוגי באבו כביר, פרופסור יהודה היס, הוגש אתמול לשר הבריאות ניסים דהן. הדו"ח מחשיד את היס בעבירות על החוק ובהפרה של תקנות משרד הבריאות. על פי הדו"ח, היס הוציא איברים מגופות נפטרים ואף נהג לשמור במכון במשך שנים חלקי גופות ללא ידיעת המשפחה. עוד נכתב בדו"ח כי פרופסור היס מסר לוועדת הבדיקה גרסאות סותרות ומבולבלות . שר הבריאות מינה את ד"ר יצחק ברלוביץ' לנהל בפועל את המכון הפתולוגי עד שיוסקו המסקנות מן הדו"ח.
