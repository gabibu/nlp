

מתאם פעולות הממשלה ביש"ע, תת אלוף מנדי אור, ורשות שדות התעופה הורו להפסיק את הפעילות במעבר קרני שבצפון חבל עזה.

אור החליט על כך בשל ההתפרעות שהייתה בסוף השבוע במתחם קרני ובמהלכה הרסו הפלשתינים את אחד מאגפי מתחם קרני. הם ניפצו זגוגיות ומכשירי בדיקה והציתו את המקום.

הפעילות במעבר קרני הואצה לפני שבועות אחדים במסגרת מדיניות הממשלה להקל בסגר . כעת כאמור ייסגר המעבר.

לפני צהריים הלוחמה ממשיכה, רכב של כוחות הביטחון ניזוק ליד ביטוניא כתוצאה מירי.
כמו כן, על השער של היישוב שבי שומרון שבצפון השומרון נפתחה אש.
