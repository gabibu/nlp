

פיצוץ ושרפה גדולה שפרצה בעקבותיו אירעו אמש בנמל התעופה "סכיפהול", באמסטרדם הולנד. הטלוויזיה ההולנדית דיווחה כי מספר אנשים נפצעו באורח קל ופונו באמבולנסים. אלפי אנשים פונו מהשדה.

בדיווחים ראשוניים נמסר שהפיצוץ אירע במסעדה של "ברגר קינג", באזור הקניות העיקרי של השדה. הלהבות והעשן התפשטו ברחבי הטרמינל, וגרמו לבהלה בקרב הנוסעים.

זו הפעם השניה השנה שאירוע דומה מתרחש בנמל התעופה של אמסטרדם. בינואר נאלצו לפנות את המקום בעקבות פיצוץ באחד מתאי השירותים של הנמל. הפיצוץ הקודם נגרם על ידי נערים מאינדונזיה, מושבה לשעבר של הולנד. "סכיפהול" הוא אחד מנמלי התעופה הגדולים של אירופה. קרוב ל-40 מיליון נוסעים עברו בו בשנה שעבר.
