

בהתנגשות שני מטוסים, סיני ואמריקני, בשבוע שעבר, נהרג הטייס של המטוס הסיני.
סין ביקשה מארה"ב להתנצל בפניה על ההתנגשות ועל מותו של הטייס אולם ארה"ב סירבה. בתגובה לסירוב החליטה ממשלת סין לעכב את המטוס האמריקני העומד בשטחה, על כל 24 אנשי צוותו.

ארה"ב שיגרה מכתב לאשתו של הטייס המת, המביע צער על ההתנגשות, אולם ממשלת סין חזרה והדגישה שהמטוס האמריקני יישאר בשטחה עד שארה"ב תשלח מכתב התנצלות לממשלה עצמה.

גורמים בכירים בממשל האמריקני אמרו אמש בתגובה כי "דרושה החלטה מהירה בעניין מטוס הביון כדי למנוע קרע ביחסי סין-ארצות הברית". וכי לעיכוב 24 אנשי הצוות האמריקנים בסין יהיו השלכות על החלטות הקונגרס האמריקני, בעניין מכירת כלי נשק לטייוואן.
