

פגישה לתיאום בטחוני, שהייתה אמורה להתקיים אמש בנוכחות ראש השב"כ וראשי הגופים הבטחוניים מישראל עם מקביליהם ברשות, לא התקיימה. זאת מאחר שהפלשתינים דרשו נוכחות אמריקאית בשיחות, וסירבו לקיימן בלא נוכחות זו.
קולין פאוול, שר החוץ של ארה"ב, אמנם תיווך בין הצדדים כדי שיתאמו ביניהם את קיומן של השיחות, אך על פי הנחיית נשיא ארה"ב ג'ורג' ווקר בוש האמריקאים אינם משתתפים בשיחות ובמפגשים, אלא רק מסייעים בהפגשת הצדדים.
מפקד מנגנון הביטחון הלאומי הפלשתיני עבד אל ראזק מג'איידה אמר שלאחר "נסיון ההתנקשות", כלשונו, בבכירים פלשתינים בשבוע שעבר, אין לפלשתינים שום כוונה להשתתף במפגשים בטחוניים עם ישראל.

