

שרי החוץ של מדינות הבלקן ייפגשו ב-12 באפריל בסקופיה כדי לדון בהתפתחויות האחרונות באיזור לאחר השינויים שחלו ביוגוסלביה. כך הודיע אמר היום דובר משרד החוץ היווני.

שר החוץ האמריקני קולין פאוול, נציג האיחוד האירופי חאבייר סולאנה ונציג מטעם נציבות האיחוג האירופי ישתתפו במיפגש, שעל קיומו הוחלט באתונה ביום רביעי, אמר הדובר.

ממשרד החוץ היווני נמסר כי ההתפתחויות האחרונות במצב ביוגוסלביה יהיו ללא ספק הנושא העיקרי במיפגש בו ישתתף גם שר החוץ של יוון ג'ורג' פפנדריאו. גם המצב במקדוניה יועלה לדיון, נאמר.

השתתפותו של קולין פאוול במיפגש "מוכיחה את העניין שיש לוושינגטון בבלקנים", נאמר.

לאחר המיפגש, יצא פאוול לביקורים בסרייבו ובפרישטינה.
