


אלפי יהודים מכל חלקי הארץ מתארחים ביישוב היהודי בחברון. הם מקיימים שם סיורים מודרכים ומתפללים במערת המכפלה, אשר פתוחה היום, מחר ומחרתיים ליהודים בלבד.
בין הבאים היום לחברון גם שר התיירות רחבעם זאבי.
בשעה זאת מתקיימת רחבת מערת המכפלה מופע זמר חסידי.

דובר היישוב היהודי בחברון, נועם ארנון:
"עם ישראל מראה שייכות למקום הקדוש הזה, זהו בעצם המבחן, המבחן הוא שגם שקשה וגם נראה מפחיד ממשיכים ולא מוותרים, שומרים על קשר ומגיעים למקום. גם כשיש קשיים במשפחה לא מוותרים, כך במקום הקדוש הזה לא מוותרים למרות כל הקשיים.
מכאן אנו אומרים לכל העולם, בעצם הנוכחות כאן עם ישראל מחובר למורשתו אל שורשיו, אל אבותיו ואל אימותיו."
