

ועדת המכרזים הבין משרדית המשותפת למשרד האוצר ולמשרד התשתיות הלאומיות לפרויקט הגז הטבעי פרסמה אתמול את מסמכי המכרז לבחירת חברה שתנהל את מערכת הולכת הגז הטבעי בישראל. המערכת תוליך את הגז מאשקלון לשני כיוונים: דרומה עד לאזורי באר שבע, דימונה וים המלח, וצפונה עד חיפה ועפולה. כמו כן יהיה אפשר להקים צינור ימי מאשקלון לאשדוד, לת"א ולחיפה. ההשקעה בפרויקט מוערכת בכ 400 מיליון דולרים.

שר התשתיות אביגדור ליברמן הביע סיפוק רב מפרסום המכרז, והביע דעתו כי מדובר ב צעד חשוב ומשמעותי. המכרז פורסם במסגרת פעולות המתבצעות לקראת כניסת המשק הישראלי לעידן חדש, שבו מקורות אנרגיה ישראליים, זולים וידידותיים לסביבה, יניעו את גלגלי המשק הישראלי.
