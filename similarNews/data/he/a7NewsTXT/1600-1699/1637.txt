

"על ישראל להבין כי אם תבצע פעולה כלשהי או תתקרב להר הבית, היא "משחקת באש", שלא ניתן יהיה לכבותה", כך הודיעה היום רשמית הרשות הפלשתינית, באמצעות סוכנות ואפ"א. זאת, ככל הנראה בתגובה לידיעות על הוראתו של אריאל שרון למערכת הביטחון לבדוק אפשרויות של ביקורי יהודים בהר הבית. יש לציין כי ההר סגור לכניסת יהודים מאז תחילת הלחימה ביש"ע.

תנועות מסויימות בנושא המקדש מתכוונות לנסות לעלות ללב ליבה של ירושלים ועם ישראל, בחג הפסח הקרב ובא. התנועות פנו לבג"ץ ולגורמים נוספים כדי שיאשרו את כניסתם להר.


הרשות הפלשתינית קראה לכל הזרמים האיסלאמים להתכונן לפעולה מהירה על מנת לבלום כל צעד שייעשה על-ידי ממשלת שרון בהר.

