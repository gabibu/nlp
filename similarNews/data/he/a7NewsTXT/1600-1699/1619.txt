

שמונים ושבעה סנטורים אמריקנים חתמו על עצומה הקוראת לנשיא ארה"ב שלא להזמין את ערפאת לבית הלבן. זאת עד לסיומו של תהליך ההערכה מחדש כלפי אש"ף והעומד בראשו, תהליך שמנהל הממשל האמריקני בימים אלה. כך דיווחה השגרירות הישראלית בוושינגטון. הסנטורים אף קראו לבוש לכלול את ערפאת וחלקים מארגון אש"ף והרשות הפלשתינית ברשימת הארגונים התומכים בטרור. עוד נמסר כי תהליך ההערכה מחדש כלפי אש"ף מתקיים גם בבית הנבחרים .

היועצת לביטחון לאומי בממשל בארצות הברית מתחה ביקורת על מצרים, ולפיה ערפאת הוא האחראי לאלימות באזור, ומצרים אינה עושה די כדי להבהיר לו שעליו להפסיק את הטרור. היועצת אמרה את הדברים באוזני שר החוץ המצרי עמרו מוסא, ודווח כי השיחה בין שני האישים הייתה קשה.
