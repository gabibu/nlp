

שר הביטחון, בנימין בן אליעזר, הורה אתמול בערב לצה"ל להסיר בהדרגה, החל מהבוקר, את הכתר מעל הערים הפלשתיניות ביהודה ושומרון.

בהודעה שפרסם יועץ התקשורת של שר הביטחון נאמר כי ההקלות בכתר הן חלק מהמדיניות לפיה מקילה ישראל עם האוכלוסייה האזרחית הפלשתינית.
למרות שההוראה לא ירדה עדיין לדרגי השטח ביהודה ושומרון, החל הצבא להסיר את הכתר ולפתוח חסימות במקומות שונים, בעקבות הפגישות שקיימו מפקדי החטיבות המרחביות עם עמיתיהם הפלשתינים.
