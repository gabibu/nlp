

היום נפתח בבית המשפט המחוזי בתל אביב משפטם של רעי חורב וסיגלית חיימוביץ', הנאשמים ברצח הנער אסף שטיירמן ז"ל לפני כארבע שנים.

שני הסנגורים הודו כי הנאשמים אכן היו בזירת הרצח, ואין להם טענות לגבי קבילות הודאתם במשטרה.

על פי החשד, חורב, חיימוביץ', וליהי גלוזמן, שהיא עדת המדינה במשפט, ישבו על מרפסת ביתה של חיימוביץ' ב-1996 כשהיו בני 17. בעקבות חילופי דברים עם אדם זר שעבר ברחוב ירדו השלושה למטה, וכעבור זמן קצר פגשו את שטיירמן. השלושה פיתו את שטיירמן לעשן עימם גראס בחורשת אוסישקין הסמוכה. לאחר מכן רצחו אותו באכזריות נוראה.


