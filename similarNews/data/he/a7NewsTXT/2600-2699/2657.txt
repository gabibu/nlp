

הפלשתינים החלו בצהרים לירות ירי כבד לכיוון חיילי צה"ל בצומת איו"ש. בעקבות הירי החלו במקום חילופי אש כבדים. הפלשתינים ירו מתוך שטחי הרשות ופגעו בבניין המנהל האזרחי הסמוך לצומת. הירי בוצע מתוך השטחים שבשליטה פלשתינית מלאה.

כוח צה"ל השיב לאש הפלשתינים בתחילה בירי מקלעים ולאחר מכן גם בירי טנקים. לא היו נפגעים אך נגרם נזק, כתוצאה מקליעים, לבניין המנהל האזרחי היהודי.

ליד הכפר אל-ערוב שבאזור חברון היה לפני בצהרים ניסיון פיגוע. פלשתינים ירו אל רכב ישראלי ובנס הנהג לא נפגע.

ארבעה מטעני חבלה גדולים הופעלו נגד כוח צה"ל ורימונים רבים הושלכו לעברו, במהלך הצהרים, בגבול ישראל מצרים בסמוך לרפיח. הפלשתינים טוענים כי בחילופי האש שהתפתחו במקום נהרג שוטר פלשתיני ומספר שוטרים נפצעו. בקרב חיילי צה"ל לא היו נפגעים.
