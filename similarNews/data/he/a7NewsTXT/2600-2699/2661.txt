

שר הפנים, אלי ישי, סייר במקום השריפה בדיזנגוף סנטר, כדי לעמוד על פעולות שירותי הכיבוי, המשטרה, מד"א ועיריית ת"א בעקבות השריפה.

השר ישי התרשם מפעולות הכיבוי ומהעבודה המאומצת והמהירה, "הכבאים פעלו בחירוף נפש כדי להציל חיי אדם ורכוש ועשו הכל, כדי למנוע התפשטות האש למגדל מגורים והאגפים האחרים בדיזנגוף סנטר" אמר ישי.

לאחר שהתברר כי דיזנגוף סנטר פועל ללא אישור שירותי הכבאות, הודיע השר כי הוא ממנה ועדה לבדיקת נסיבות פרוץ הדליקה, סידורי הכבאות ומניעת דליקות.

הוועדה תתבקש להתייחס לנושא אישורי הכבאות, במסגרת רישוי עסקים וכן להחליט אלו חנויות ייפתחו והאם דרוש לסגור את הקניון לזמן מה.
