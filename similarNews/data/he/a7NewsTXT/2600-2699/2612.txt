

הערב נפגש ח"כ יוסי ביילין עם אבו מאזן סגנו של ערפאת ועם הממונה על ההסברה ברשות, יאסר עבד רבו. הפגישה התקיימה ברמאללה ומלשכתו של אבו מאזן נמסר כי השלושה דנו במצב ביש"ע ובצעדים שישראל 'ממשיכה לנקוט נגד העם הפלשתיני' לשון ההודעה. כמו כן נמסר כי דנו באפשרויות להשיב את המצב לקדמותו.

בכיר פלשתיני מסר כי לדעתו מפלגת העבודה וסיעות האופוזיציה מעוניינים להרגיע את השטח, כדי ששרון לא יוכל להמשיך בצעדיו הצבאיים שבאמצעותם הוא משיג את שתיקת הישראלים ואת ריצוי הימין בישראל. וכן משום שמפלגות האופוזיציה מעוניינות להשיב את הצדדים ובראשם שרון אל שולחן המו"מ. הצפי, לפי אותו מקור, שכאשר ראש הממשלה יאלץ להסכים לויתורים יהיו לו קשיים עם הקואליציה שלו. מפלגות האופוזיציה ממתינות לפי הערכת המקור, להתרסקות ממשלת שרון ולהליכה לבחירות חדשות.
