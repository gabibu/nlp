

ארבעה מטעני חבלה גדולים הופעלו נגד כוח צה"ל ורימונים רבים הושלכו לעבר החיילים, במהלך הצהריים, בגבול ישראל מצרים בסמוך לרפיח.

האירוע החל בסמוך לשעה 11 בבוקר, כאשר כוח ממוגן של צה"ל עסק בפתיחת ציר לעבר מוצב תרמיט. החיילים זיהו מטען המונח על הדרך ופוצצו אותו. מיד אחר כך ירו פלשתינים לעבר הכוח מעמדה של המשטרה הפלשתינית ברפיח. החיילים זיהו מטען נוסף ודחפור משוריין של צה"ל נטרל אותו.

במהלך חילופי האש הופעלו לעבר הכוח שני מטענים נוספים ואש כבדה נורתה לעברו.
