

היועץ המשפטי לממשלה הודיע לבג"ץ, כי הוא אינו מתנגד שאריאל שרון ייוצג בעתירות שהוגשו נגדו בעניין בנו עומרי ע"י עורך הדין פרופ' יעקב נאמן. המדובר בעתירות שהגישו התנועה לאיכות השלטון וח"כ יוסי שריד בדרישה להוציא צו ביניים שיאסור על ראש הממשלה לשלוח את בנו עומרי לשליחויות מדיניות לערפאת.

היועץ המשפטי לממשלה נימק את הסכמתו בכך ש"כיוון שמדובר במחלוקת הקשורה בבנו של ראש הממשלה, סיטואציה שאינה משיגרת העבודה הרגילה, וכיוון שבגלל טיב הנושא האישי והחריג, אין בכך משום תקדים בנושא העיסוק" ולפי אליקים רובינשטיין אינו מתנגד לעו"ד יעקב נאמן שייצג את ראש הממשלה כפי שביקש.


היועץ המשפטי לממשלה רובינשטיין מתנגד נחרצות לשליחויות אלה ואף התעמת חזיתית עם אריאל שרון. ראש הממשלה שרון אמר בתשובתו לבג"צ, כי פגישותיו של בנו עומרי עם ערפאת יכולות להוריד את מיפלס האלימות ויכולות להציל נפשות והפלשתינים מייחסים אמון רב לבנו עומרי.

שרון אף הוסיף ואמר, כי אין זה מסמכותו של אליקים רובינשטיין להתערב בסוגייה.
