

כחמש שנים אחרי שחתם על הסכם הנסיגה מחברון אמר היום ראש הממשלה לשעבר בנימין נתניהו כי בדיעבד מתברר שהמתריעים נגד הסכם חברון צדקו. נתניהו דיבר ביומן ערוץ 7, וכדי להמעיט מחומרתו של הצעד שעשה עם חתימת ההסכם, ציין שבזמן כהונתו לא העזה הרשות הפלשתינאית לירות מאבו-סנינא אל בתי היהודים בחברון.

לדבריו הוא סבר שההגנה על היישובים פסגות גילה וחברון, וגם על יישובי רצועת עזה היא ההרתעה והנכונות לממש את ההרתעה, ולכן "כנראה שבזמנו לקחו הפלשתינים ברצינות את האיומים שלי להגיב בחריפות אם תיפתח אש. לדבריו הירי החל באותו רגע שהייתה "פרימה רצינית", כלשונו, ב"יריעת" כוח ההרתעה של ישראל בתקופתו של ראש הממשלה ברק. עכשיו, אומר נתניהו, מאחר שהפלשתינים הפרו את חלקם בהסכם, הסכם חברון בטל למעשה, ויש להפעיל כוחות קרקעיים נגד הרשות הפלשתינית "בעוצמה, בנחישות ובהתמדה".
לדעת נתניהו אמר ניכר שינוי מבורך במדיניותה של ישראל, כי הנה ממשלת שרון אינה מציעה ויתורים מפליגים תחת אש. עם זאת הוא סבור כי יש לממש את ההרתעה בעוצמה גדולה מאד.
