

בית משפט השלום בירושלים גזר שנה וחצי מאסר על תנאי על שר הביטחון לשעבר יצחק מרדכי. השופטים יעקב צבן ויאיר כרמל בדעת רוב החליטו על מאסר על תנאי באמרם כי הרשעתו של הנאשם בעל קריירה ציבורית מפוארת שתרם במשך 32 שנים למען מדינת ישראל, אי אפשר להתעלם מכך ששמו הטוב נפגע והמוניטין שלו התרסק.

השופטת רבקה פלדמן לא הסכימה עם קביעתם זו ואמרה כי הנאשם יצחק מרדכי עדיין לא לקח אחריות על מעשיו והוסיפה כי במאסר על תנאי אין מספיק מסר שבית המשפט רוצה להעביר וקבעה, בדעת מיעוט, כי יש לגזור על מרדכי מאסר בפועל למשך 4 חודשים ומאסר על תנאי למשך 12 חודשים. כאמור דעתה לא התקבלה. פרקליטו יאיר גולן, אמר כי העונש שהוטל על מרדכי אינו עונש קל והודיע כי מרדכי איתן בדעתו להגיש ערעור על הרשעתו.
