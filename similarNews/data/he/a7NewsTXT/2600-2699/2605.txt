

אלמוני צילצל היום לסוכנות עתי"ם ואמר שארגון "חיזבאללה הפלשתיני" לוקח על עצמו האחריות על רצח החייל שלמה אלמקייס ז"ל בצומת אום אל-פאחם שנחל עירון במוצאי שבת.

האלמוני אף הודיע כי ארגון חיזבאללה הפלשתיני הוא שהניח את מטען החבלה באיזור צומת הצ'ק פוסט בחיפה בשבוע שעבר.

האלמוני סירב להשיב לשאלה, מיהו אירגון "חיזבאללה הפלשתיני", היכן שוכנת מיפקדתו ובהשראת מי הוא פועל בשטחים. הוא השיב על כך קצרות ואמר, "אין לי עוד תשובות", לפני שטרק את הטלפון.
(עתי"ם)
