

ח"כ הכנסת הרב בני אלון מ"האיחוד הלאומי" אומר על הרצח אתמול כי אין מדובר באירוע פרטי של משפחת הרשקוביץ. "המוות מכה בנו, ואין זה עניין אישי, אלא חרפה לאומית. ביום העצמאות תוקפים את שכונת גילה בירושלים, ועוד אומרים 'אין נפגעים'. כאילו העצמאות והריבונות לא נפגעו".
הרב אלון דיבר ביומן הצהרים של ערוץ 7. בתשובה לשאלה עד מתי סיעת "האיחוד הלאומי" תמשיך לתמוך בממשלה, אמר אלון כי שרון אומר שיש לו תכנית. "אנו עושים מה שאפשר בתוך הממשלה, אך איננו תומכים במדיניות הנוכחית. אחרי חצי שנה שהאויב נלחם בנו, עדיין לא הורתה ממשלת ישראל להשיב מלחמה ולנצח, ואני חש בושה וחרפה על כך".
