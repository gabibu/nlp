

ביישוב עפרה התחילה לפני כשעה הלווייתו של אסף הרשקוביץ שנרצח הבוקר מירי פלשתיני לא הרחק מן היישוב. בעוד דקות אחדות ייצא מסע הלוויה מהיישוב בדרכו לפתח-תקווה. המלווים יעצרו במקום הפיגוע הבוקר כדי לומר קדיש ובמקום הפיגוע בו נרצח אביו לפני כשלושה חודשים   בצומת א-רם.
בשעה שש צפוי מסע ההלוויה להגיע לבית העלמין סגולה בפתח-תקווה, שם ייקבר אסף, בסמוך לקברו הטרי של אביו.

תושבי היישוב עפרה מתכוונים להקים מאחז במקום הרצח.

בכפר ביתין ובכפרים נוספים באזור רמאללה נמשכות הסריקות אחרי חוליית המחבלים שרצחה בבוקר את הרשקוביץ. מספר ארגונים מוסלמיים נטלו אחריות לפיגוע הרצחני אולם ההערכה היא שהרוצחים משתייכים לכוח שבע-עשרה, חיל המשמר של יאסר ערפאת.
