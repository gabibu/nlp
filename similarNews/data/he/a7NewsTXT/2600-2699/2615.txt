

בפגישה שהיתה היום בין שרון לראשי המועצות האיזוריות המשתמשים בכביש הבקעה, הבטיח שרון שלא יהיו ויתורים מדיניים בבקעת הירדן.

בפגישתם טענו ראשי המועצות כי מאז תחילת האינתיפאדה הצטמצמה ביותר תנועת הנוסעים לאורך כביש 90 דבר שפגע קשות בעסקים לאורך הכביש.
שרון הבטיח כי בתוך שלושה שבועות יועמד סיוע חירום ליישובי בקעת הירדן וצפון ים המלח. הסיוע יהיה לצורך מימון הוצאות הביטחון המיידי, סיוע לעסקים שנפגעו כתוצאה ממיעוט הנוסעים בכביש וכן סיוע לחקלאים.

ראשי המועצות דרשו בפגישה שהתקיימה מוקדם יותר עם שר הביטחון בנימין בן אליעזר להגביר את האבטחה לאורך הציר ובמיוחד באיזור הכפר עוג'ה שהוא הגורם המרכזי לדבריהם לשיתוק התנועה בכביש.
