

אתמול הציג פרס לרשות הפלשתינית שורת הצעות לשת"פ כלכלי בין ישראל לרשות. ההצעות כללו בניית מפעל התפלת מים פלשתיני שיספק מים לישראל, בניית מסילת רכבת מעזה לאשדוד ומאשדוד לטול כרם. כמו כן הוא דיווח למלך עבדאללה על הצעתה של ישראל לפלשתינים לבנות תחנת כוח תוך הבטחה שישראל תקנה מהם חשמל.

פרס הוסיף שבין הצעדים להקלות על האוכלוסיה הפלשתינית ביש"ע כלולים גם צעדים של הרחבת אזור הדיג ואם המצב הביטחוני יאפשר זאת - פתיחת שדה התעופה בדהניה. זאת, בנוסף על צעדים של הגדלת רשיונות העבודה לפלסטינים בישראל ב-15 אלף, במתן אשרות כניסה לסוחרים פלשתינים לישראל מ-1,000 ל-5,000 וכן הקלות בתנועה בתוך שטחי יש"ע.


