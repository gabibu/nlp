

צה"ל הסיר אתמול את הסגר מעל קלקיליה, וכן הקל את הסגר ברמאללה. הסרת הסגר נעשית כחלק מהמחוות לפלשתינים שעליהן החליטה ממשלת שרון לפני ימים אחדים.

מזכיר הפאתח' ביהודה ושומרון מרואן ברגותי אמר בשבת כי השיחות הבטחוניות אינן מביאות תועלת או תוצאות, ואין להן השפעה על ההחלטות אם להמשיך את האינתיפאדה או להפסיקה. לדבריו מטרת ההשתתפות של הפלשתינים בשיחות היא להשיג הקלות, ולמנוע התקפות צבאיות, בעוד שישראל, לדבריו, מקיימת אותן כדי להשלות את הפלשתינים.
