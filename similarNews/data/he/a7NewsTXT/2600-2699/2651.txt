

הדליקה שהיתה אתמול אחר הצהריים ליד כלא דמון נגרמה כתוצאה מהצתה, כך קבע הבוקר חוקר דליקות משירותי כבאות חיפה שבדק את נסיבות פרוץ האש.

משירותי הכיבוי נמסר לכתב עתי"ם קובי מנדל, כי במקום נתגלו שני מוקדי אש ונמצאו פחיות של חומר דליק וכן כמה אבוקות מאולתרות שכללו מוטות עץ וסחבות צמודים למוטות שהוכנו לצורך הצתה.

כתב עתי"ם מציין, כי הדליקה כילתה כ-100 דונמים של חורש טבעי ויער נטוע ובכיבוי השתתפו 28 צווי כיבוי מהצפון ממרכז הארץ.
