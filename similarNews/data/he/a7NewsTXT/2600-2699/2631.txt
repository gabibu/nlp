

צה"ל ממליץ, ואף תובע, להחליף את שכונות הקרוואנים בעשרות מיישובי יש"ע במבנים קשיחים. זאת נוכח העובדה שהקרוואנים חדירים לפגיעת קליעים ורסיסים של פצצות מרגמה. חבר הנהלת מועצת יש"ע אורי אריאל אמר שבעקבות פניית צה"ל אכן נעשים צעדים מזורזים להחלפת הקרוואנים במבנים קשיחים, ולדבריו הוא פועל כדי לאפשר לאנשים לרכוש בתים. הוא סיפר שבישיבת מועצת יש"ע עם שר האוצר אישר השר החלפת כיתות בית ספר בחבל עזה ממבני קרוואנים למבנים קשיחים.
