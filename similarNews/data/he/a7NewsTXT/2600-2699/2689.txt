

השר לבטחון פנים עוזי לנדאו ביקר אתמול בחברון, ונפגש שם עם התושבים היהודים. הפגישה הייתה סוערת. תושבי חברון תבעו מן השר להורות למשטרה לחדול מההתנכלויות אליהם. כמו כן דרשו מן הממשלה לכבוש מיד את הגבעות שמהן יורים הערבים על בתי היהודים.

בעת שהשר לנדאו ביקר באוהל המחאה, שהוקם לאחר הרצח של התינוקת שלהבת פס, התריסה בפניו אורית סטרוק, תושבת חברון: "בכל מקום יש הרבה 'אבו סנינות' שמהם רוצחים יהודים. בנתניה, בכפר סבא, בשדרות, ובמורג. מה קורה אתכם שם בממשלה?", שאלה סטרוק.
