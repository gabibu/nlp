

נהג מונית הסיע גבר ואשה מחדרה לכיוון בקעה אל גרבייה. בדרך התקיפו אותו שני נוסעיו, והצטרפו אליהם שני אנשים נוספים שהמתינו בכפר. הם הכניסו אותו בכוח למושב האחורי של המונית, והחלו בנסיעה לכיוון הכפר שווייקה. בדרך, התחנן נהג המונית על חייו, וביקש לשחררו. החשודים אומנם שיחררוהו, ונטשו את המונית, אך זאת רק לאחר ששדדו ממנו סכום כסף ומסמכים שונים. הנהג חזר בנסיעה לכיוון מחסום טל.
המשטרה פתחה בחקירה.

