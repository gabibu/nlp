

עיריית תל-אביב מסרה, כי לא חידשה להנהלת דיזינגוף סנטר את הרשיון להפעלת העסק לשנת 2001, כיוון שהנהלת הקניון לא עמדה בדרישות מכבי האש להתקנת מתזים במקום.

השריפה פרצה בשעה 11:30 בבוקר במסעדה למאכלים דרוזיים, הממוקמת בשער השני של דיזנגוף סנטר. האש התפשטה לתעלות האיוורור. וכוחות משטרה גדולים, בפיקודו של מפקד מרחב ירקון, תנ"צ אורי ברלב, הגיעו למקום. וסייעו לכ-30 כבאיות לפעול במקום ולהשתלט על הדליקה.

כתבת עתי"ם מציינת, כי מספר רב של חנויות ובתי עסק בחלק המזרחי של דיזינגוף סנטר ניזוקו קשה. כמו כן סגרה המשטרה מספר רחובות, הסמוכים לאיזור. מהמשטרה נמסר שמבדיקה ראשונה עולה, שסיבת השריפה היא ככל הנראה קצר חשמלי במטבח המסעדה. מרחב ירקון יבדוק חשד לרשלנות בעליה.

מעיריית תל-אביב הוסיפו, כי העירייה פתחה במרס 2001 בהליכים להגשת כתב אישום נגד הנהלת הקניון, מאחר ולא עמדה בדרישות מכבי האש, כחלק מהקריטריונים לקבלת רישון הפעלת עסק.

שר הפנים, אלי ישי, שביקר בקניון לאחר הדליקה, הודיע על מינוי ועדה לבדיקת נסיבות פרוץ הדליקה, מאחר והוברר לו כי הקניון פעל ללא אישור שירותי הכבאות.

לאחר ארבע שעות, בהם נאבקו צוותי הכיבוי עם הדליקה והשתלטו עליה, נפתח האזור לתנועת מכוניות. אולם בשלב זה סגור הקניון בפני הקהל הרחב.
