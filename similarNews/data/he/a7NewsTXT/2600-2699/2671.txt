

זרועותיה הארוכות של הרשות הפלשתינית, מסתבר, הגיעו גם למשטרת מחוז ירושלים.
"עניין מרכזי" מגלה שעל פי המידע המודיעיני, הצטוו עשרות צעירים פלשתינאים ממזרח ירושלים לערוך תצפיות על מטה מחוז ירושלים, הנמצא במגרש הרוסים במרכז העיר.

מטרתם של הרשות הפלשתינית היא לחשוף אנשי מודיעין, שיטות עבודה, אמצעים, סוגי כלי רכב ומספרי לוחיות זיהוי. כמו כן נצטוו אותם תצפיתנים לאתר משתפי פעולה ותושבים ממזרח העיר, המגיעים למטה המחוז.

חוקרי ובלשי מפלג המיעוטים, בשיתוף יחידות נוספות במשטרת ירושלים, ערכו בשבועות האחרונים מבצע ללכידת אותם תצפיתנים, במהלכה עוכבו לחקירה כעשרה פלשתינים, רובם תושבי מזרח ירושלים.
