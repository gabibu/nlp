

בבתי החולים בירושלים ובחיפה עדיין מאושפזים 55 פצועים מן הפיגועים האחרונים.

בבתי החולים בירושלים מאושפזים 44 פצועים מליל הדמים במדרחוב.

בבית החולים הדסה עין כרם מאושפזים 20 פצועים. 3 מהפצועים נמצאים במצב קשה מאוד ומאושפזים במחלקת טיפול נמרץ. מבית החולים נמסר כי הם עדיין לא יצאו מכלל סכנה. מצב שאר הפצועים קל - בינוני.

מבית החולים שערי צדק שוחררו היום 5 פצועים ונותרו בו 17 פצועים. שניים במצב קשה ומאושפזים במחלקת טיפול נמרץ.

בהדסה הר הצופים מאושפזים 7 פצועים במצב קל עד בינוני.
