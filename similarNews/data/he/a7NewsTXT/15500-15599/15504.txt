

המצרים והירדנים ממשיכים במאמציהם לבלום את ההתקפות הישראליות נגד הרש"פ ונגד ערפאת, כדי שערפאת ישרוד על כסאו.

כך אמר בכיר באופוזיציה הפלשתינית. הבכיר הוסיף שהמאמצים של שתי המדינות הללו נעשים מתוך החשש שישראל תהדק את החגורה סביב ערפאת, וזה ייאלץ בסופו של דבר למצוא מקלט באחת משתי המדינות הקרובות אליו שהן מצרים וירדן.

הבכיר הוסיף כי ירדן ומצרים חוששות שערפאת יארגן משטחן פעולות נגד ישראל, כפי שפעל בלבנון ובמקומות אחרים, מה שעלול לגרום לאי יציבות בשתי המדינות הללו.

לדברי הבכיר, ירדן ומצרים חוששות כי אם ערפאת יעזוב את יש"ע ויגיע אליהן עלולות לפרוץ בתוך מצרים או ירדן מהומות והתנגדויות לשלטון המקומי שאינו תומך בפעולות ערפאת, שיהיו תחת הסיסמה "הקמת מדינה פלשתינית ושחרור מהכיבוש הישראלי".
