

נמשכת הפעולה הנרחבת של צה"ל בעיירה ענתא ובכפרים נוספים ממזרח לטול כרם. דובר צה"ל פרסם הודעה בה נאמר כי בכפרים אלו, המצויים בשליטה פלשתינית מלאה, יש תשתית רחבה של טרור. כוחות חיל רגלים ושריון נמצאים בשעה זו בעיצומה של הפעילות. בדיווחים בלתי רשמיים נמסר כי ארבעה מחבלים, המשתייכים למשטרה הפלשתינית חוסלו . עשרים וחמישה נעצרו.

במבצע אחר , ליד רמאללה, עצר כוח צה"ל מחבל של החמאס בכפר אום אל-שראייף . הוא הועבר לחקירת השב"כ.

כתבנו קובי פינקלר מוסיף כי בהר צפחות ליד אילת נתפס לפנות בוקר מסתנן שחדר ממצרים. גם הוא נלקח לחקירה.
