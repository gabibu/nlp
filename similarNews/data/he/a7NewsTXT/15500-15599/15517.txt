

עו"ד גלעד ארדן אמר ביומן הצהרים של ערוץ 7 כי לאחר שהפלשתינים דחו את הצעת רה"מ לשעבר ברק "בדם באש ובתמרות עשן", הרי שאין טעם לחזור ל"שיטת המשא ומתן", כלשונו, מאחר שכבר ישבו ליד כל שולחן אפשרי, והציעו כל מה שאפשר להציע. ארדן שואל מה עוד צריך לקרות כדי שיבינו שהשפה היחידה שאותה מבינים במזה"ת היא "כוח, כוח, ושוב כוח".

הדרך היחידה למנוע טרור, לדבריו, היא על ידי כך שצה"ל נמצא בערי הרש"פ, וכששב"כ צריך לעצור מבוקש הוא עושה זאת בסיוע קציני צה"ל ולא שהוא מנסה "לגייס משתפי פעולה מבעד לגדר". ארדן אמר כי אם שרון ופרס סבורים שיש פתרון אחר לצמצומו של הטרור שיסבירו זאת, כי לדבריו היום המצב הוא ש"הטרור תקוע בגרוננו כעצם, והממשלה אינה בולעת אותה, ואינה מקיאה", והיא משותקת.


קישור לידיעה המלאה

