

כ 10,000 ילדים מערי הפיתוח בפריפריה ומיש"ע יקבלו באמצעות עמותת "אמנות לעם" כרטיסים מסובסדים ומוזלים למופעי הילדים ולפסטיבלים בחנוכה.

את המבצע יזם שר התרבות מתן וילנאי. הוא העמיד לפרוייקט זה תקציב מיוחד כדי לאפשר גם לילדים מיישובים בלתי מבוססים ליהנות מאירועי החג. הכרטיסים המוזלים נמכרים לילדים במחיר ממוצע של 35-40 שקלים לכרטיס לעומת כ-135 שקלים במחיר הרגיל. מהמבצע נהנים השנה ילדי נתיבות, מצפה-רמון, שדרות, אופקים, מרחבים, ירוחם, דימונה, לכיש, בית-שאן, שלומי, מעלות-יוסף, מעלות ועוד.

יו"ר הנהלת "אמנות לעם" אלעזר שטורם מסר כי בימי החג תקיים "אמנות לעם" מאות מופעים אומנותיים מסובסדים בכ 30 יישובים ברחבי הארץ, מהם בכ 60 יישובים ביש"ע.

תוכנית האירועים כוללת מופעים לכל בני המשפחה, והם יתקיימו, בין השאר, בפסגות שבחבל בנימין, במבוא חורון, בגוש עציון, בגוש קטיף ובמקומות נוספים.
