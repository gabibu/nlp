

40 חברי המועצה העולמית של תנועת 'השומר הצעיר', שהגיעו מ- 20 מדינות, התכנסו בישראלבשבוע שחלף לדיוני 'המועצה העולמית' של התנועה, המתקיימת בשיתוף המחלקות להגשמה ולחינוך של הסוכנות היהודית וההסתדרות הציונית העולמית. כינוס 'המועצה העולמית' של התנועה, המתקיים השנה בישראל, לאות הזדהות, נפתח השבוע בטקס חגיגי בקיבוץ רמת רחל ליד ירושלים ויינעל מחר.

הצעירים, בוגרי קני התנועה במדינותיהם, מייצגים את חברי התנועה ברחבי העולם, המביעים הזדהות עם מדינת ישראל ותומכים במאבקה הנוכחי. חלקם אף סיימו בעבר שנת הכשרה חינוכית בישראל, והשתתפו בתכניות חינוכיות של הסוכנות היהודית.

הצעירים מארגנטינה, אוסטרליה, אוסטריה, בלגיה, בלארוס, ברזיל, בולגריה, הולנד, הונגריה, איטליה, ישראל, קנדה, צ'ילה, צרפת, מקסיקו, שוויץ, אוקראינה, ארה"ב אורוגוואי וונצואלה.

תכנית 'המועצה העולמית' כוללת מפגש עם חברי-כנסת, ביקורים בקיבוצי התנועה בדרום הארץ הקולטים עלייה, דיונים על עמדות התנועה והקשר לישראל, לעולם היהודי ולתפוצות וכן סיורים בישראל.


