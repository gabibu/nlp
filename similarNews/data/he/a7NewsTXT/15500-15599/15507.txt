

דובר אמריקני באיסלאמאבאד קיבל אתמול בברכה את הודעת הכניעה של הטליבאן "בקנדהאר ובאזורים אחרים", ואמר ש"הקואליציה תמשיך במאמציה לרדוף את רשת הטרור אל-קאעידה ולחסלה".

דובר הקואליציה בפקיסטן קנטון קייט הביע את שמחתו מהודעת הכניעה בקנדהאר, ואמר כי הטליבאן "שייכים לעבר". עם זאת הוא הדגיש כי "הקואליציה תמשיך במאמצים לרדוף ולחסל את רשת הטרור של אל-קאעידה, שקיבלה את חסותו ואת תמיכתו של משטר הטליבן באפגניסטן".

מהבית הלבן נמסר אתמול כי הממשל מתנגד להעניק חנינה למנהיג הטליבאן המולא מוחמד עומאר, וכי בכוונתו להעמיד אותו למשפט.
