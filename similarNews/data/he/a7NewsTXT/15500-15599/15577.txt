

חוג הפרופ' לחוסן מדיני וכלכלי פרסם הודעה לתקשורת לפיה החוג מגנה את רשות שידור "הממלכתית" אשר איפשרה לראיין את רב המרצחים ערפאת דווקא בשבוע שבו הכריזה ממשלת ישראל על הרשות שלו כרשות תומכת טרור.

החוג מביע תמיהה מדוע סייעה רשות השידור לרשות תומכת טרור בהעברת מסרים של מנהיג הטרור ? ומדוע ברור לרשות השידור שאסור לראיין את הרוצח יגאל עמיר, אבל אין לה כל מעצור לתת במה לגדול רוצחי היהודים מאז היטלר ?

כמו כן שואל החוג האם ה- BBC היה מעז לראיין את היטלר ולהעביר את דבריו לאזרחי בריטניה בזמן מלחמה ? ומדוע זכות הציבור לדעת חשובה יותר מזכות היהודים לחיות ?

החוג תובע את הדחת האחראים למחדל, וכן את ביטול אגרת הטלוויזיה, הגורמת לאזרחי ישראל לממן את תעמולת הטרור.

את דברי החוג הביא ד"ר רון בריימן יו"ר חוג הפרופ' .



