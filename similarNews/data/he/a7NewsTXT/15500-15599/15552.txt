

פיגוע התאבדות אירע הבוקר סמוך לשעה 7:30 כאשר מחבל מתאבד פוצץ את עצמו בתחנת אוטובוס הממוקמת בדרך בן יהודה, לכיוון נשר בצומת הצ'ק פוסט שליד חיפה. יש לציין כי באיזור היו שוטרים רבים שהתפרסו במקום לנוכח ההתראות לפיגועים באיזור, וככל הנראה שהדבר מנע מהמחבל מלהתפוצץ באיזור הומה אדם.

כוחות מגן דוד אדום שהוזעקו למקום פינו 20 פצועים לבתי החולים רמב"ם, כרמל ובני ציון. 10מהפצועים נפצעו באופן קל עד בינוני ו-10 אנשים הם נפגעי הלם.

הצומת נחסמה לתנועה ובמקום יש כעת פקקים רבים. גופת המחבל המתאבד נמצאת עדיין במקום. חבלני המשטרה סורקים את האיזור בחיפוש אחר מטענים נוספים.


