

חוקרי מפלג עבירות מחשב ביחידה הארצית לחקירות הונאה, עצרו ביום שישי 4 בני נוער בחשד שכתבו והפיצו תוכנת וירוס מחשבים בארץ וברחבי העולם.

כתבת עתי"ם מוסרת, כי ארבעת הקטינים, תושבי צפון הארץ, חשודים בהפצת הוירוס אשר התחזה לשומר מסך והמכונה "GONER", וזאת בכדי לפגוע במערכות מחשבים בארץ ובעולם.

מחקירת המשטרה עולה, כי החשודים פעלו ככל הנראה במהלך השבוע האחרון. במשטרה התקבל מידע על כך לפני יומיים, וחוקרי היחידה הצליחו לאתר את החשודים, וכאמור להביא למעצרם. בחיפוש שנערך בבתיהם נתפסו מחשבים וחומרים נוספים. מעצרם של החשודים הוארך בארבעה ימים.
