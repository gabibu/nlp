

מחב"ד נמסר כי מעמד "חנוכה לייוו" השנתי, יתקיים השנה זו הפעם הארבע-עשר ברציפות.

בנר ראשון של חג החנוכה, היום כ"ד כסלו, בשעה עשר וחצי בלילה שעון ישראל (שלוש וחצי שעון ניו יורק), ידליקו את נר ראשון של חנוכה בעת ובעונה אחת בבית הרבי זצ"ל ב770, ברחבת הכותל המערבי בירושלים עיה"ק, ובכיכר שליד מגדל אייפל בפאריז, מתוך תקווה ותפילה כלל עולמית, שנזכה בזמן הזה לתשועות לגבורות לנסים ונפלאות שהיו לאבותינו בימים ההם.

ההדלקה בכל מקום תהיה ברוב עם ותועבר בשידור חי לכל העולם באמצעות האינטרנט, "רשות הרבים" המודרנית, ב"אתר על" מיוחד שהוקם לכבוד חג החנוכה, שכתובתו WWW.CHANUKAHLIVE.COM. האתר מופיע בשמונה שפות: אנגלית, עברית, גרמנית, ספרדית, צרפתית, איטלקית, הונגרית ורוסית.

עוד נמסר מחב"ד אתר חנוכה עולמי זה מכיל מסד נתונים מפורט ומעודכן של מעמדי ההדלקות בכל העולם, ארכיון תמונות עם אלפי תמונות מהדלקת נר חנוכה בכל פינה בעולם, יהודים הגרים במקומות נידחים יכולים להזמין ערכת חנוכה באמצעות האתר המכילה מנורה, נרות וחוברת הסבר על החג, וערכת "עשה זאת בעצמך" מיוחדת לילדים, משחקים אינטראקטיביים (לא רק לילדים...) עם משחק "סביבון ווירטואלי", פזלים שונים ועוד, מדור "שאל את הרב" בו ניתן להפנות שאלות ולקבל תשובות בענייני דיומא, וכן מגוון רחב של סיפורים אודות חג החנוכה.


