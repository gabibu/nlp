

טקס הדלקת נר ראשון של חנוכה יהיה הערב בכיכר ציון בירושלים. את הנר ידליקו, ראש הממשלה אריאל שרון , ראש עיריית ירושלים אהוד אולמרט . ישתתפו בטקס מושל מדינת ניו יורק , גו'רג' פטאקי, ראש עיריית ניו-יורק היוצא רודולף גו'ליאני, וראש העיר הנכנס מייקל בלומברג.

השלשה, עורכים היום ביקור הזדהות בישראל. כתבנו קובי סלע מדווח כי השלשה טמנו פתקים בכותל המערבי , סיירו במדרחוב בן יהודה וביקרו פצועי פיגועים בבית החולים בירושלים.

בהמשך היום ייפגשו עם ראש הממשלה שרון ועם שר החוץ פרס.

כתבנו יהודה פריימן מוסיף כי הרב הראשי לישראל , הרב ישראל מאיר לאו, ושר הביטחון בנימין בן אליעזר ידליקו יחדיו את נר החנוכה מול רחבת הכותל .
