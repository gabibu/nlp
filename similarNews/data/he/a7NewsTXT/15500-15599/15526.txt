

כוח של צבא תימן שיחרר היום אזרח גרמני שנחטף באחד מרובעי המגורים בבירה צנעא לפני כשבועיים.

מקורות בשירותי הביטחון אמרו כי קארל לינרט שוחרר לאחר מיתקפה שנמשכה כחמש שעות באיזור ההררי של מחוז מעארב, 170 קילומטרים מזרחית לבירה צנעא. המקורות מסרו כי החוטפים הם בני שבט אל-זיידי.

יצויין כי לתימן היסטוריה ארוכה של חטיפת זרים על ידי בני שבטים שונים, המנסים בדרך זו להפעיל לחץ על המימשל בצנעא, ולזכות במימון לצרכי פיתוח תשתיות, בניה ועבודה. מאז 1990 דווח בתימן על 145 חטיפות.
