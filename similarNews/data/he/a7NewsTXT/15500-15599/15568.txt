

הערכות מכסימלית של המשטרה לאבטחת אירועי חנוכה החלים מהערב. ממשטרת מחוז תל-אביב נמסר כי במהלך החנוכה תהיה כוננות גבוהה ובחלק מהאירועים תתגבר המשטרה את כוחותיה על פי הצורך.

שוטרים, לוחמי מג"ב ומתנדבי המשמר האזרחי יאבטחו מקומות הומי קהל, מרכזי בילוי, שווקים ותחנות הסעה גדולות כשדגש מיוחד יושם על אבטחת אולמות שבהם יערכו מופעים לילדים. שוטרי מחוז תל-אביב יעסקו בשמירה על הסדר והאבטחה וכן על הכוונת התנועה ושמירה על זרימתה.

עוד נמסר מהמשטרה , כי השוטרים והמתנדבים יאבטחו גם תהלוכות לפידים שיערכו ברחבי המחוז לכבוד החג.

המשטרה מזכירה לציבור לגלות עירנות ולא להסס להודיע על חפצים ואנשים חשודים.


