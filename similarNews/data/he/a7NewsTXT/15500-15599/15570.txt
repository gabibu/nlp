

שר הבריאות נסים דהן אישר כי צוותי ההצלה יגיעו לזירות פיגועים עם מסיכות אב"כ וציוד מתאים, מחשש לפיגוע כימי.

"על צוותי ההצלה להתייחס מעתה לכל פיגוע כאל אירוע משולב. מטען חבלה עם מרכיבים כימיים. בימים הקרובים נשלים את ההנחיות, ולאחר תרגול יונחו כולם ללבוש מסכות אב"כ בזירות פיגוע", דיווח ערוץ 2.

כתבנו קובי פינקלר דווח כי בבדיקות של שרידי המטענים בפיגועי התופת בירושלים נמצאו שרידים של חומר המשמש להדברת עכברים.

מטרתם של המחבלים היא להרעיל את הפצועים ולהחריף את פציעותיהם. ככל הנראה ייכנסו נהלים חדשים לצוותים הרפואיים והם יחוסנו בהתאם.

