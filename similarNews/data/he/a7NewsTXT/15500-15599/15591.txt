

נמסר מצה"ל כי הרשות הפלשתינית אכן תפסה אחד עשר מתוך שלושים ושלשה המחבלים שישראל תבעה ממנה לעצור. ואולם, מרבית המעצרים בוצעו באופן התנדבותי ובתנאים משופרים.

אנשי הרשות , הבהירו לעצורים כי מדובר במעצר זמני שיימשך שבועות אחדים, עד שיוסר הלחץ האמריקני והאירופי, וכי מדובר בטובת הרשות. חלק מהעצורים נעצרו רק "על הנייר" ולאחר שהובאו לתחנת המשטרה הפלשתינית ונרשמו, שוחררו לבתיהם.
