

ארה"ב החלה לערוך טיסות ביון בשמי סומליה, על מנת לזהות מחנות של ארגון אל-קאעידה העשויים לשמש מטרות להתקפה, מסר ביום ראשון העיתון הבריטי "אובזרבר".

"מטוסים של הצי האמריקני ערכו טיסות רבות מעל שני מחנות סמוך לגבול עם קניה, לקראת התקפות אפשריות מן האוויר", דיווח העיתון, שציטט מקורות בפנטגון.

ספינות מלחמה אמריקניות עוגנות מול הבירה מוגדישו, בניסיון לחסום את אוסאמה בן לאדן, אם ינסה למצוא שם מקלט, ועל מנת להתכונן להפצצות, במידה ויהיה צורך בהן", הוסיף.

עוד כתב "אובזרבר", כי טיסות סיור וביון רבות נערכו בימים האחרונים, ושמשרד החוץ האמריקני הזהיר ארגוני סיוע הומניטריים בינלאומיים הפועלים באזור שעליהם להיערך לפינוי.


