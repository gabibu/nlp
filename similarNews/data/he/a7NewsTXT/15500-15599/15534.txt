

חברת התעופה הלאומית "רויאל ג'ורדניאן" הודיעה בשבת על כוונתה לחדש את טיסותיה לבגדאד. לטענת החברה, הטיסות הופסקו בגלל בעיה של ביטוח בעקבות הפיגועים של ה-11 בספטמבר בארה"ב.

החברה תגיש ביום שני בקשה רישמית לוועדת הסנקציות של האו"ם לטיסה ראשונה ב-14 בדצמבר רבת עמון-בגדאד-רבת עמון, כך נמסר מהחברה.

בקשה זו התאפשרה אחרי שחברות הביטוח הבינלאומיות הסכימו לבטח את טיסותיה של החברה הירדנית לבגדאד, מה שסירבו לעשות אחרי ה-11 בספטמבר.
