

חמאד בן חאליפה, האמיר של קאטר, מנסה ללחוץ על ישראל באמצעות ארה"ב על מנת לאפשר ליאסר ערפאת לצאת לדוחא בירת קאטר, כדי להשתתף בכינוס המדינות האיסלאמיות שאמור להתקיים מחר, כך מסר נאביל שעת', הממונה על קשרי חוץ ברשות הפלשתינית.

שעת' יצא דרך מעבר רפיח לקהיר, כדי להיפגש עם שר החוץ המצרי אחמד מאהר ומשם ייצא לדוחא ולאחר-מכן לבריסל.

מקורות פלשתינים בלשכתו של נאביל שעת' מסרו, כי יציאתו של שעת' היתה באישור השלטונות הישראלים שאיפשרו לו לצאת לכנס האיחוד האירופי בבריסל לאחר שהאיחוד האירופי איים לבטל את הזמנתו של שר החוץ פרס לכנס .

בנוגע ליציאתו של ערפאת לדוחא נמסר מלשכת ראש הממשלה כי טרם הוגשה כל בקשה כזו מצידו של ערפאת ולכשתגיע   ידונו בה.
