

במוצאי שבת התקשר שר החוץ המצרי אחמד מאהר לשר החוץ שמעון פרס, ומחה על חידוש ההפצצות של חיל האוויר על יעדים פלשתינים, זמן קצר לאחר תום ביקורו של מאהר בישראל.

כתב עתי"ם מוסר, כי מאהר הביע בשיחה גם אי שביעות רצונו של נשיא מצרים, חוסני מובארק, מצעדי ישראל.

שר החוץ השיב, כי למרות שערפאת עשה מספר צעדים לבלימת הטרור, עדיין הוא לא קיבל את ההחלטה האסטרטגית הנדרשת. פרס הוסיף, כי ערפאת ביצע מספר מעצרים של מחבלים מהרשימה שהעבירה לו ישראל, אך אין זה מספיק ועליו לבצע יותר מכך.
