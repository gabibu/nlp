

"מטון זבל מקבלים חצי טון נפט, 300 ק"ג גז, ו-150 ק"ג פחם ירוק שמייצרים ממנו חשמל, התשתית למכשיר עולה 1200 דולר, והמכונה עצמה חצי מליון" כך תיאר ד"ר סרגי רוזנברג את המצאתו להפוך זבל לנפט.

בראיון ליומן הצהרים של ערוץ 7 תיאר ד"ר רוזנברג את השתלשלות בניית המכשיר, "פניתי למשרד התשתיות עם ההמצאה הזאת והם אמרו לי תבנה מכונה כזאת בחו"ל ונשקול את הבאתה לארץ בניתי מכונה במולדובה בה הוכחתי שזה עובד, הנפט עבר בדיקות שתהליך איננו רעיל".

בתשובה לשאלת כתבנו יגאל שוק ענה ד"ר רוזנברג כי הסיבה שלא מיישמים את השיטה בארץ, לדעתו היא מחשש להוציא את המונופול מאילי הנפט, "להפתעתי הייתה התעניינות גדולה אצל גופים ערביים דווקא כי יש להם הרבה פסולת שהם רוצים להיפטר ממנה בצורה יעילה".

"ברוסיה עסקתי במערכת בניית אגמים מלאכותיים ותחנות כוח, תכננתי את מערכת מים בכור בצ'רנוביל, אך בישראל לא קיבלו אותי לעבודה, כי אין לי קשרים באף מקום, יש לי רעיונות להמצאות נוספות כטורבינת רוח שעובדת ע"י אויר, וניצול אנרגיה באמצעות גלי הים".

התצלום באדיבות המפעל במולדובה
