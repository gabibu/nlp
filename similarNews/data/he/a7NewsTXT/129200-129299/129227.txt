

החל מתחילת 2006 אסור יהיה לחרוג ממסגרת האשראי שאישר הבנק, כך קובעת הוראה שהוציא, כזכור, המפקח על הבנקים, יואב להמן בפברואר השנה. כתבתנו ריכזה מבחר שאלות ותשובות - לעיונכם ולהיערכותכם.

מתחילת 2006 כל אוברדראפט בחשבונות העו"ש ובחשבונות עסקיים יהיה מותר אך ורק בגבולות מסגרת האשראי שאושרה מראש, וממועד זה ואילך לא ניתן יהיה לחרוג מהמסגרת שנקבעה לכם.

כתבתנו אורלי ברוך מרכזת ועונה לשאלות נפוצות בסוגיית עידן הפלוס המתקרב:

כל חיוב החורג מגבולות האשראי המאושר יוחזר ולא יכובד על ידי הבנק. כך גם לגבי הוראת קבע.

אם חיובי כרטיס האשראי במועד החיוב החודשי יעבירו את הלקוח אל מעבר למסגרת המותרת יש סכנה שהכרטיס ייחסם. עם זאת, ההערכה היא שהכרטיסים לא ייחסמו אוטומטית. הבנק יבדוק את העניין, ובמידת הצורך יפתח ללקוח מסגרת חד צדדית לתקופה קצרה, עד שהלקוח יסדיר את החוב ויחזור בחזרה לגבולות המסגרת שאושרה לו.

בחוזר שהעביר המפקח לבנקים, הובהר גם, כי הבנק והלקוח רשאים לחתום על הסכם מסגרת האשראי החדש עליו יוסכם בין הבנק ללקוח לקראת יישום ההוראה החדשה בסניף הבנק, או על ידי משלוח ההסכם ללקוח בפקס או בדואר וקבלתו בסניף כשהוא חתום, או באמצעות האינטרנט. משמעות הדבר היא, שלא כל הלקוחות חייבים להגיע לסניף הבנק על מנת להסדיר את מסגרת האשראי.

נוכח חששם של הבנקים, שלא יספיקו להסדיר עם כל הלקוחות את הסכם המסגרת כנדרש, קבע המפקח על הבנקים, יואב להמן, כי לבנקים תינתן ארכה עד לתאריך 1.1.07, המאפשרת להם להעמיד לרשות הלקוחות מסגרת אשראי חד צדדית בהיעדר האפשרות להיות בחריגה, ייעלם המושג "ריבית חריגה", שהיא הריבית הגבוהה שגובים מאיתנו הבנקים על משיכות יתר לא מאושרות.

ההוראה החדשה נועדה לאלץ את לקוחות הבנקים לעקוב במשנה זהירות אחר הפעולות המתבצעות בחשבון בעיקר באמצעות האינטרנט ולהיערך בהתאם, במיוחד לפני מועדי חיובים גדולים, כמו כרטיס האשראי.

ההוראה תשרת גם את הבנקים שכן היא תקטין את אלמנט אי הוודאות הטמון כאשר חובות הלקוחות שנמצאים בחריגה מהמסגרת המאושרת מאופיינים בסיכון גבוה.

עם זאת, הבנקים יפסידו את ההכנסות מהריבית הגבוהה העומדת על 13.5% בממוצע, שגבו על חריגה ממסגרת האוברדראפט.

