

אנחנו מתכננים להבטיח את הקו המדיני של הליכוד כשהקו שנקט ראש הממשלה סטה מן הדרך, כך אומרת ח"כ נעמי בלומנטל מנאמני הליכוד בראיון לערוץ 7. אנחנו ערוכים לכך בכל דקה, אמרה.

מספר שעות אחרי שניצחו את ראש הממשלה, ראש סיעתם, בהצבעה לאישור מינוי השרים בכנסת אומרים נאמני הליכוד כי בהמשך הדרך יבטיחו לשמור על הקו המדיני האמיתי של הליכוד.

ח"כ נעמי בלומנטל אומרת בראיון לעוזי ברוך ביומן ערוץ 7 כי קבוצתה בסיעה ערוכה לשמור על הקו המדיני האמיתי של הליכוד בכל דקה. "אנחנו מתכננים להבטיח את הקו המדיני של הליכוד כשהקו שנקט ראש הממשלה סטה מן הדרך ואנחנו ערוכים לכך בכל דקה", אמרה.

בלומנטל הדגישה כי כמיהתה היא שלא יהיה פילוג בליכוד. "הדרך שלנו, שהיא הדרך המהותית של הליכוד, תנצח", הצהירה. לדבריה, אחרי שראש הממשלה מינה עוד שרים וסגני שרים מן הסיעה הם הרגישו מחוייבים אליו וכך נוצרה נגיסה אידיאולוגית בתוך הסיעה. "אם אנחנו מסתכלים בתחילת הדרך כשרוב הסיעה המשיכה את דרכה של הליכוד הנגיסה היתה קטנה יותר", דברי בלומנטל אשר קבלה על כך שגם במינוי אותו ניסה אתמול ראש הממשלה להעביר לא מדובר במינוי שמנסה לשמור על אחדות הליכוד אלא מגביר את הנגיסה בסיעה. "אנחנו רואים שכחמישים אחוז מחברי הליכוד אינם מיוצגים על ידי ראש הממשלה והוא אינו עושה דבר על מנת לשנות את המצב", הסבירה.


לדברי בלומנטל, קבוצת הנאמנים תשב ותדון על עניין הקו המדיני של הליכוד באופן תדיר ובדיונים אלו יעלו הקווים המעשיים בהם יש לנקוט. "נדון אם יש תקציב לעיבוי ההתנחליות ביש"ע ואם יש מענה תקציבי לסבל הרב של אנשי גוש קטיף ועוד כהנה וכהנה".

ביחס לסבל המגורשים אמרה בלומנטל כי היא פסימית ביותר. "בפגישה במלון שלום שנערכה בשבוע שעבר הייתי פסימית ורציתי לומר להם שיהיה רע ומר כי אנחנו יודעים איך גלגלי הבירוקרטיה עובדים לאט. אני לא יודעת כמה אשמים אנשי מנהלת סלע אישית אלא הבעיה היא הבירוקרטיה שעובדת לאט", הסבירה.

להאזנה לראיון

