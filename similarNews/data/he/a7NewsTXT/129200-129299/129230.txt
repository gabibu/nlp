

הקידמה והטכנולוגיה לא פוסחות על מתקני האימונים של צה"ל. בקרוב יוכלו חיילי צה"ל לבצע פשיטה על עיר פלסטינית באמצעות רובי קרן לייזר.


מדובר במתקן חדש הנבנה בבסיס צאלים - מרכז אימונים ללוחמה אורבנית, היכול לשמש לאימוני חוליה ואפילו חטיבה. במסגרת הקמת המתקן תיבנה עיר פלסטינית שלמה, המדמה במדויק את מבנה הערים בגדה המערבית. המבנים השונים, הרחובות, השטחים הצפופים, המסגדים והקסבות - כולם ייבנו לפי מודל ערים פלסטיניות.

כתבנו קובי פינקלר מוסר שבמתקן החדש יתאמנו המחלקות או הפלוגות באמצעות מערכות מיילס, המדמות ירי ופגיעה באמצעות קרני לייזר. באגף הטכנולוגיה והלוגיסטיקה מסרו לכתבנו קובי פינקלר שהמתקן הנבנה הוא ייחודי מסוגו, ושיביא לחיסכון בתחמושת ולשיפור המקצועיות של הלוחמים המתאמנים בו.

הירי שיתבצע ברובי הלייזר, כמו גם תנועת החיילים המתאמנים ותוצאות פגיעותיהם, יימדדו ויתועדו באמצעות מחשב שישדר למפקדים תמונה מלאה על הלחימה בכפר המדומה. כך יוכלו המפקדים לנתח את פעילות החייל. בנוסף יותקנו מצלמות וידאו שיתעדו את המתרחש.

בנייתו של מתקן האימונים כבר החלה והיא צפויה להסתיים עד סוף 6002 בעלות של 41 מיליון דולר מכספי הסיוע האמריקאי.

