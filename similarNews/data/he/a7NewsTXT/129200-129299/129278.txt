

סקר חדש מעלה: 3 מתוך 4 אנשים מכלל האוכלוסייה הבוגרת בישראל סובלים ממחלות חניכיים. האם מדובר במגיפת הפה של המאה ה- 21?

3 מתוך 4 אנשים מכלל האוכלוסייה הבוגרת בישראל סובלים ממחלות חניכיים (ברמות שונות). מאחר שמחלת חניכיים (מחלה פריודונטלית-סביב השן) מתפתחת לרוב ללא כאבים, אנשים אינם מודעים למחלות וההשלכות החמורות שלהן.

מסקר שערכה חברת "דקסון" לקראת מסע הסברתי להגברת המודעות לבריאות החניכיים שיחל בחודש נובמבר, עולה כי רק 25% מכלל האוכלוסייה הולכים לרופא השיניים בגלל בעיות חניכיים.

ד"ר אריאל הירש, מומחה למחלות חניכיים אומר ש"נשים בהריון הסובלות מבעיות חניכיים עשויות לעבור לידה מוקדמת כיוון שהחיידקים עשויים להיכנס למחזור הדם ולהגיע דרך השלייה לעובר".

בנוסף לכך מציין ד"ר הירש כי "מחלות חניכיים עשויות לגרום להחרפה במחלת הסכרת, למחלות במערכת הנשימה וכן להגברת הסיכון למחלות לב".

על-פי הסקר 30% מטפלים בבעיית חניכיים ע"י צחצוח השיניים, 25% מבקרים אצל רופא השיניים, 23% שוטפים את הפה במיי פה, 11% עושים ניקוי שיניים/הסרת אבן, 6% משתמשים במשחה טיפולית, 4% עוברים ניתוח, 3% משתמשים בחוט דנטלי, 2% ע"י הגיינה (שזהו הטיפול החשוב ביותר) ואילו 20% לא מטפלים כלל.

5% מהנשאלים בסקר, חושבים שטיפול בחניכיים הוא הסיבה הכי משכנעת ללכת לרופא השיניים. 39% חושבים כי הסיבה הכי משכנעת ללכת לרופא שיניים היא הצורך בטיפול כאשר מתעוררת בעיה. עם זאת, 55% מהנשאלים טענו שהם חושבים/בטוחים שהם היו הולכים להיבדק אצל רופא השיניים במידה והיו אומרים להם כי קיים טיפול מיוחד לבעיות החניכיים.

הסקר בוצע ע"י חברת טלסקר, במדגם ארצי ומייצג של האוכלוסייה בגילאי 18 ומעלה. גודל המדגם 504 איש.
(ש)
