

מקום מחבואו של אחד הפושעים הנאצים האחרונים, אריברט היים, המכונה "רופא המוות", בן 91 התגלה בשבועות האחרונים בעיירת הנופש דאניה בספרד.



מקום מחבואו של היים התגלה בעקבות העברה כספית על סך 300 אלף יורו מאיטליה לחשבון בנק בספרד על ידי קרוב משפחה של היים.

ממשלת גרמניה הכריזה פרס בגובה 130,000 יורו למי שיביא למעצרו של היים ומכון ויזנטל הוסיף עוד 10,000 יורו.

'רופא המוות', שלמד רפואה באוניברסיטת וינה, ביצע ניסויים רפואיים במאות אסירים במחנה הריכוז מאטהאוזן. הוא הזריק לוורידיהם מים ונפט ללא הרדמה ותיזמן כמה דקות לוקח להם למות.

אחרי המלחמה הצליח היים להתחמק מעונש על פשעיו ועבד כרופא בעיר באדן - באדן שבדרום גרמניה. ב- 1962 כשנודע לו כי משרד המשפטים הגרמני מבקש להעמידו לדין, הוא נעלם.

