

שר הפנים הדיח את ראש מועצת ירוחם ברוך אלמקיאס. כתבנו יצא היום לישוב ירוחם ומדווח כי במסדרונות המועצה תלויים שלטים "שר האוצר אל תשכח את ירוחם, היא עדיין בתוך מדינת ישראל".

מאת כתבנו בדרום: משה פריאל

שר הפנים אופיר פינס הדיח היום את ראש מועצת ירוחם ברוך אלמקיאס. כתבנו משה פריאל יצא היום לישוב ירוחם ומדווח כי במסדרונות המועצה תלויים שלטים "שר האוצר אל תשכח את ירוחם, היא עדיין בתוך מדינת ישראל" ושלטים נוספים המביעים את מחאת העובדים ואת מצוקתם. כתבנו מציין שבמשך חודשיים העובדים לא קיבלו את משכורותיהם. לכתבנו מסר יעקב שהעדיף להישאר בעילום שם, אחד מחברי ועד העובדים, כי הוא מקווה שמעתה עם מינויה בעוד ימים ספורים של הועדה הקרואה יוזרמו תקציבים ולעובדים יהיה במה לגמור את החודש.

גזבר המועצה יעקב זלצר שהיה דמות די מרכזית בפרשת הדחתו של אלמקיאס סיפר לכתבנו: "הגעתי לפני שנתיים לשמש כגזבר המועצה. גיליתי להפתעתי גרעון של 17 מיליון ש"ח אשר לא היה ידוע למשרד הפנים. מונה חשב מלווה, במשך חודשיים הונחו על שולחני נספחים בלתי חוקיים שהתבקשתי ע"י ראש המועצה אלמקיאס לחתום עליהם וסרבתי. כתוצאה מכך נוצר העימות הראשוני כי לא הסכמתי שכספים שלא ניתנו כדין ישולמו. ובמקום שיבררו את הנושא הותקפתי אישית אני וכמו כן מנכ"ל משרד הפנים הותקפתי פיזית ע"י אלמקיאס".

כתבנו מציין כי תלונה על תקיפתו של ראש המועצה נגד זלצר הוגשה למשטרה בזמנו. הוא נזקק לאשפוז בביה"ח סורוקה. בתשובה לשאלת כתבנו האם לאחר ששר הפנים פינס הוא ממפלגתו של אלמקיאס הוא לא חשש שינסו לטשטש דברים ושהחלטה על תפקודו לא תינתן שר הפנים? השיב זלצר: "שר הפנים נתן החלטה לא מפלגתית, היא טובה לשר ולמדינת ישראל.
בתור איש מנהל תקין הייתי בטוח שתינתן גם החלטה תקינה".

זלצר הוסיף כי אתמול נפתחה חקירה פלילית ביאח"ה כנגד ברוך אלמקיאס בגין הגרעונות הכספיים והוא זומן להעיד על אותם חשדות. כתבנו כי במשך זמן רב הוא ניסה לקבל תגובות של תושבי המקום. רק לתגובה אחת אוהדת כ-9 תגובות היו מהסוג "אנו שמחים על הדחתו של אלמקיאס. במשך תקופת תפקודו הישוב הדרדר מכל הבחינות לעוני וחוסר חינוך, לעבריינות
וסמים".
