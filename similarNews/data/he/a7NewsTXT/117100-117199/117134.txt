

הוועד האולימפי הכריע ובחר בלונדון כעיר שתארח את אולימפיאדת 2012. עם לנודון ניצבו על קו הסיום בתחרות האירוח ניו יורק, פריז, מוסקבה ומדריד.



נזכיר כי מדובר לא רק ביוקרה ובשידרוג מעמד בינלאומי אלא גם בהשקעות כלכליות עצומות בתשתיות העיר. תקציבי עתק בינלאומיים מוקדשים לשיקום תשתיות העיר המארחת וב-7 השנים בהן מכינים את העיר לקליטת אלפי הספורטאים ובניית הכפר האולימפי על מתקניו הרבים, משודרגת העיר בהיקפים שמבוצעים בדרך כלל במשך עשרות שנים.

על מנת לשכנע את הועד האולימפי נשלחו על ידי הערים והמדינות האמורות בכירים ומכובדים על מנת לשכנע את החברים בועד להחליט לטובת עירם. העיר ניו יורק שיגרה את הסנאטורית הילארי קלינטון בליוויית מתאגרף העבר מוחמד עלי. לונדון שיגרה את ראש ממשלתה טוני בלייר לסינגפור. בנציג דרג דומה בחרה גם פריז שעל ייצוגה בפני הוועד הופקד הנשיא הצרפתי ז'אק שיראק. מדריד שיגרה את כוכב הכדורגל שלה, ראול ומוסקבה את הטניסאית שראפובה.

נציגי המדינות והערים הציגו במהלך התקופה האחרונה בפני חברי הוועד האולימפי את ההיערכות הכללית בארצותיהם לאירוח. תשתיות, מלונות ועוד ובמקביל ניסו להבהיר כיצד מתכוונת ארצם להתמודד עם איומי טרור, פקקי תנועה, השבתות, משברים פוליטיים פנימיים ועוד.

כאמור, 117 חברי הוועד האולימפי החליטו ברוב של 50% לפחות כמתבקש מחוקת האוליפיאדה שלונדון היא זו שתזכה באירוח.

(ש)
