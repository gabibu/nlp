

וועדת הכנסת החליטה שחבר הכנסת עמיר פרץ יאלץ לבחור בין תפקידו כיושב ראש ההסתדרות לחברותו בכנסת. פרץ: מדובר בחיסול פוליטי.

את החלטתה קיבלה הוועדה בתום דיון שקיימה בהצעת החוק של יושב ראש הקואליציה חבר הכנסת גדעון סער. ההחלטה התקבלה על חודו של קול. חבר הכנסת סער מבהיר את הצעת החוק שלו ואומר כי המציאות בה בידיו של חבר כנסת ישנו כוח עצום של מנגנון ההסתדרות היא מציאות בלתי תקינה.

חבר הכנסת פרץ ביקש מחברי הוועדה לפני כשבועיים לדחות את הדיון שכן לדבריו עליו להיערך לבחירות הפנימיות להנהגת מפלגת העבודה ועל כן לא יוכל להציג את גרסתו בפני הוועדה. לאחר החלטת מרכז 'העבודה' לדחות את הבחירות במפלגה למועד מאוחר יותר הוחלט לדון היום בסוגיה.

בתגובה אומרים אנשי פרץ שהמהלך הוא "ניסיון לחיסול פוליטי". אנשי מטהו של פרץ אומרים שחברי וועדת הכנסת מטעם הליכוד התגייסו כולם נגד פרץ "הליכוד נמצא בפאניקה של ממש", אומרים שם.
(ש)
