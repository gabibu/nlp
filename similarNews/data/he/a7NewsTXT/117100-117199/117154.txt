

ראשי ארגון המחאה 'הבית הלאומי', שי מלכה ואריאל ונגרובר הועברו הלילה, אחרי 52 ימים במגרש הרוסים, לכלא ניצן ללא ידיעת המשפחה.

אביו של שי מלכה, יצחק, אמר לערוץ 7 כי במשך כל הלילה ניסו להשיג את הילדים במגרש הרוסים. "קיבלנו תשובות מתחמקות ורק בסופו של דבר הודיעו לנו שנלקחו לכלא ניצן". יש לציין כי בכלא ניצן כלואים אנסים , רוצחים ופושעים שעברו על עבירות קשות העומדים לפני משפט.

"אני חושב שהמדינה נוקטת בהם ביד קשה כי היא מפחדת מהם", אמר יצחק מלכה, "לא מדובר בעצירים פליליים הם עצורי הינתקות, מדובר באנשים שניסו לעשות לובי ועל כושר המנהיגות שלהם מנסים להעלים אותם, להשתיק אותם ולהרחיק אותם מכל זירה אפשרית".

"לא יעלה על הדעת שהם לא יהיו בכלא מעשיהו יחד עם עצורי ההינתקות ולא בכלא שבו שוהים העבריינים הקשים של מדינת ישראל", דברי אביו של שי מלכה.

בעקבות לחץ שהפעילו בני משפחותיהם של העצורים הותר להם הבוקר לקיים שיחת טלפון אחת עימם.
