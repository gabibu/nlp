

נשיא התאחדות התעשיינים: שרגא ברוש, מעריך כי אם לא תישמר מעטפת מכס אחידה בין המשק הישראלי לפלשתיני, יחדרו לארץ סחורות נחותות בהיקף של כמיליארד שקל בשנה, שיפגעו קשות בתעשייה הישראלית.

ברוש קרא לממשלה למנוע את הפיכת רצועת עזה לתחנת מעבר לישראל של סחורות זולות, בלתי תקניות שעלולות לפגוע במשק הישראלי. לדבריו, אין לאפשר לגופים זרים - כח בינלאומי או גורמים מהרשות הפלשתינית לפקח בתחנות המעבר על מעבר הסחורות מעזה שכן, להערכתו, הגורמים הללו לא יוכלו למנוע מעבר של סחורות שאינן עומדות בתקינה ובכללי המכס.

ברוש מציין, כי החשש הוא לא רק מזליגה של סחורות שיוצרו בעזה אלא גם סחורות שיובאו לעזה מארצות שלישיות אשר ימצאו את דרכן לישראל.
