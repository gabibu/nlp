

פרוייקט "פריצת גבולות"   הציור הארוך ביותר בעולם למען השלום ואיכות סביבה, המתקיים באילת, משתף פעולה עם בסיס חיל הים באילת ומצייר למען התושבים והאורחים.

כחלק מהפרוייקט , ציור על בד באורך של 4 קילומטרים, הצפוי להיכנס לספר השיאים של ג'ינס, ונמצא כעת בעיצומו (עד כה צוירו כ- 2,000 מטרים), תרמה יוזמת הפרוייקט- רחל ויצמן בסיוע חברת "נירלט" ספקית הצבעים, כ- 100 ליטר צבע על מנת לצבוע ולצייר על חומת חיל הים בסמוך למלון מרידיאן כך מדווח כתבנו קובי פינקלר.

מפקד זירת ים סוף, סא"ל יוסי שחק נענה לפניית רחל ויצמן ואפשר לצייר על הקיר. כעשרים חיילים בסדיר ובקבע נרתמו למלאכה וסייעו במלאכת הצביעה. על הקיר הנבחר צוירו אלמוגים ושוניות המפרץ. בשעות הלילה ישמש הקיר כחדר חושך ממנו יבצבצו דגים ואלמוגים זוהרים. ואילו בשעות היום תראה על הקיר שונית האלמוגים, במלוא הדרה.

פרוייקט הצביעה ארך יומיים בסיוע החיילים ואומנים מקומיים.
