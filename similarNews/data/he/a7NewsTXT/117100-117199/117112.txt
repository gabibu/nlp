

בימים אלו מגיעים לישראל כ-7,000 ספורטאים מכ-55 מדינות להשתתף באירוע המכבייה שיפתח בעוד כשבוע.

הנהלת "המסלול האקדמי-המכללה למנהל" בראשל"צ החליטה לעשות צעד ולעודד את הספורטאים היהודים להישאר בישראל (לעשות עלייה) ומציעה להם לימודים אקדמאיים חינם.

מר רני יעקבי, סמנכ"ל השיווק ב"מסלול האקדמי-המכללה למנהל", מציין שהנהלת "המסלול האקדמי-המכללה למנהל" החליטה שכל ספורטאי יהודי המשתתף באירועי המכבייה מכל אחת מ-55 המשלחות, שירצה להישאר בישראל לאחר תחרויות המכבייה וללמוד לימודים אקדמאיים, יוכל לקבל מלגת לימודים חינם לשנת לימודים ראשונה באחד מ-8 המסלולים האקדמאיים - מנהל עסקים, כלכלה, משפטים, תקשורת, מדעי התנהגות, קרמינולוגיה ואכיפת חוק, מדעי המחשב, או עיצוב פנים (מלגה שעלותה מוערכת בכ-25 אלף  לשנה).

זאת ועוד, ספורטאים אשר יזכו במדליות כסף או ארד יהיו זכאים לקבלת מלגת לימודים חינם לשנתיים, וספורטאים אשר יזכו במדליית זהב יהיו זכאים למלגת לימודים חינם לתואר ראשון (כ-3 שנים).
מר רני יעקבי, סמנכ"ל השיווק ב"מסלול האקדמי-המכללה למנהל", מציין עוד שכל הסטודנטים היהודים שיגיעו בעקבות המכבייה יהיו זכאים לסיוע נוסף מהנהלת המכללה   תשלום שכר דירה לחודשיים הראשונים חינם (כ-500$ לחודש) והצמדה של חונך אישי שיסייע לספורטאים להיקלט בארץ, הן בסידורים מול מוסדות המדינה והן בהיבט החברתי.

הנהלת "המסלול האקדמי-המכללה למנהל" הקציבה במסגרת המבצע הנ"ל 50 מלגות לשנת לימודים חינם.
