

צביעת המדינה בכתום הולכת ומתרחבת. לאחר הצמידים, הסרטים, הדגלים, החולצות, ועוד, המחאה נכנסת לתוככי בתי הכנסיות: טליתות כתומות.

ב"משכן התכלת", מפעל יצור הטליתות והציציות הגיעה לאחרונה הזמנה גדולה של טליתות שפסיהן בצבע כתום. בקרוב בבתי הכנסיות שלכם.

גורם ביש"ע תוהה מה ייעשה בטליתות יום אחרי ביטול תכנית ההתנתקות של ראש הממשלה...



כתבנו מציין כי באחרונה הצטרף גם הציבור החרדי למחאה הכתומה נגד הטרנספר ליהודי השומרון ורצועת עזה. בסוף השבוע האחרון פרסם העיתון 'בשבע' ראיון עם ראש ישיבת 'כיסא רחמים' הרב מאיר מזוז שעל רכבו תלוי סרט כתום, וכך גם על רכבי תלמידיו. בעצרות תפילה ובהפגנות נגד תכנית שרון עיטרו חרדים רבים את המגבעת שלראשם בסרט כתום. יצויין כי כבר בראשיתו של המאבק בעקירת הישובים ניצפו ברחובות ירושלים חרדים שהפכו את הצעיף הכתום ל'גארטל' כשכרכו אותו על הקפוטה שלגופם.
(ש)
