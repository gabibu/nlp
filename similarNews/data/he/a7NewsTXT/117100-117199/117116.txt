

הנהלת רשות הרכבות באזור עקבה בדרום ירדן הודיעה כי השלימה את התסקירים הדרושים לתוכנית הקמת נמל יבשתי בעיר מעאן בדרום ירדן.

הנמל אמור על פי התוכנית לשמש להעברת מכולות מנמל עקבה ואליו באמצעות רכבות וזאת במטרה להקל על הלחץ במסופי המכולות בנמל עקבה. כך מדווח יעקב סתי, מזרחן, ראש הדסק הערבי בחברת אבי-עד שרותים לוגיסטיים, באתר הספנות והתעופה.

סקר ההיתכנות הכלכלית של הקמת הנמל היבשתי צופה הכנסה של 13% עד 15%.

לפי התסקירים, ההשקעות הדרושות לפרוייקט כוללות רכישת קרונות רכבת ומשאיות להעברת מכולות, מנופים, הקמת מחסני ערובה, חיבור מסילת הרכבת בין העיר מעאן ונמל עקבה. בירדן אף מצפים כי הפרוייקט יסייע בהעברת הפוספטים המיועדים ליצוא מים המלח לנמל עקבה.
