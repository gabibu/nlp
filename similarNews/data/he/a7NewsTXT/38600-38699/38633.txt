

בבית המשפט המחוזי בירושלים הוגש היום כתב אישום נגד אשראף זע'ייר, בן 24, מכפר עקב שבאיזור ירושלים. הוא מואשם כי במסגרת פעילותו בחמאס איתר מקומות הומי אדם מתאימים לפיגועים.

מכתב האישום עולה, כי הוא רכש מצלמת וידאו שתשמש את המחבלים המתאבדים טרם צאתם לפיגוע. הוא הסיע את המחבל איאד רדאד לרחוב אלנבי בתל אביב והינחה אותו להתפוצץ במקום שבו נמצאים רבים. הוא מואשם ברצח, נסיון רצח וסיוע לאויב במלחמה.

במקרה אחר הוא הסיע את המחבל המתאבד שניסה לבצע פיגוע במסעדה בטיילת בתל אביב במטרה לגרום למותם של אנשים רבים. מאבטח מנע אסון כבד.

