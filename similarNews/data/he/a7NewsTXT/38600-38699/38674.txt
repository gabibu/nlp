

ביריד התיירות הגדול בעולם ה W.T.M., הנערך בימים אלה בלונדון, מוצב הביתן של הרש"פ, וכותרתו: "הארץ הקדושה". בביתן זה הרש"פ מציינת כי ירושלים היא עיר מרכזית בה, כך מפרסם העיתון גלובס. הרש"פ גם מציגה מפה של הכבישים הראשיים ברשות, המוליכים לאתרי התיירות, ובהם נכללים, בין היתר, תל-אביב, נתניה אשקלון, וכן נתב"ג, שאותו מכנה הרשות LYDDA. בפרסום הרשמי מציינת הרשות גם את שדה התעופה של עזה כשדה תעופה בינלאומי, וזאת אף על פי שאין ממנו טיסות תיירים.

במפה, המופיעה, כאמור, בחוברת הרשמית של הרש"פ, אין כלל אזכור כי הערים והאתרים שייכים לישראל.

הרשות מציגה את "פלשתין" כמדינה לכל דבר. בפרסומים הרשמיים שמפרסם משרד התיירות של הרשות נכתב כי ענף התיירות ברש"פ הוא הענף הכלכלי המרכזי של "פלשתין", וזאת, נציין, אף על פי שמאז מלחמת אוסלו כמעט שאין מגיעים תיירים לשטחי הרשות.

האתרים המרכזיים שמזכיר משרד התיירות של הרש"פ הם: ירושלים, בית-לחם, חברון, יריחו, רמאללה, שכם, ג'נין ועזה. בשום פרסום רשמי שלהם אין ישראל מוזכרת.
