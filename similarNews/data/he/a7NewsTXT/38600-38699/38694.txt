

בראיון שנערך הבוקר בגלי צה"ל עם זוהיר אנדראוס עורך העיתון הערבי ישראלי 'כול אל ערב', אמר אנדראוס כי חברת הכנסת תמר גוז'נסקי החברה במפלגה ערבית היא ערביה. את הדברים אמר אנדראוס כשנשאל מדוע חברי הכנסת הערבים עוסקים בכל פעילותם הפרלמנטארית בעיסוקים לאומניים ערביים ואילו בענייני חברה ומצוקה הקיימת במגזר אותו הם מייצגים, פעילותם שואפת לאפס.

המראיין רזי ברקאי ציין את גוז'נסקי כח"כ הפורה ביותר בחקיקה למען החברה הערבית ובתגובה אמר אנדראוס "גוז'נסקי היא ערבייה במקרה... היא במפלגה ערבית יהודית, אבל היא נחשבת כחברת כנסת ערבית".

הראיון עסק בעיקרו בפלשתניזציה של ערביי ישראל ובקריאתו של אנדראוס לערביי ישראל להחרים את הבחירות זאת מפני שלטעמו, "זו מולדתי ואינה מדינתי, אין אני האזרח הפשוט צריך לשרת את המדינה כי אם המדינה צריכה לשרת אותי". אנדראוס הוסיף ואמר כי "זו המדינה הדמוקרטיה, במירכאות, היחידה(!) עלי אדמות שבה תולים קבלת זכויות במילוי חובות".
