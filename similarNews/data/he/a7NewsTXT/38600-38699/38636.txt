

מצרים קיבלה הלוואה של 233 מיליון דולר באמצעות הקרן הכווייתית לפיתוח כלכלי ערבי, למימון פרוייקט לכריית תעלת מים שתחבר בין הדלתא של הנילוס לבין צפון סיני -כך דיווחה היום סוכנות הידיעות כונ"א.

התעלה שייח' ג'אבר אל סאבאח, שאורכה 175 ק"מ מתעלת סואץ מזרחה לעבר סיני, תספק מים לחקלאים, בנוסף לאוכלוסייה צפוייה של כ-5 מיליון תושבים.

הפרוייקט נועד לחזק את החקלאות במצרים ולהגדיל את יבול הפירות והירקות באזור באמצעות השקיה.

