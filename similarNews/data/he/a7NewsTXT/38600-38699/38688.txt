

בשעה 3:00 בלילה שבין שני לשלישי, ייראה בשמי ישראל גשם של מטאורים-"כוכבים נופלים" .

מדובר במחזה מרהיב, שמתרחש אחת לכמה עשרות שנים. צפייה מאורגנת מתוכננת במצפי הכוכבים בגבעתיים ובעמק הירדן, שם גם יינתנו הסברים מקצועיים. הפנינג פתוח לציבור ייערך על ידי המרכז להשתלמויות מורים במדע וטכנולוגיה בשלומי. ההפנינג יחל בשעה 21:00.

ה"כוכבים" הם שברים קטנים של כוכב שביט, שנשרפים בזמן הכניסה לאטמוספירה. שובל האור שהם משאירים אחריהם יכול להגיע לעשרות קילומטרים. מהירות המטאורים יכולה להגיע ל-70 ק"מ בשניה.



