

חברת "ארקיע" החליטה לחדש את טיסותיה לקריית שמונה בעקבות התערבותם של מנכ"ל משרד התחבורה, סלמן בן ציון, ומנכ"ל משרד ראש הממשלה, אביגדור יצחקי.

"ארקיע" החליטה ביום חמישי שעבר להפסיק את טיסותיה לקריית שמונה עקב הודעת מנהל אגף הבטחון במשרד התחבורה, דני שנער, כי רמת האבטחה הנוכחית במנחת קריית שמונה אינה מספקת ואינה נותנת מענה לאיומים הנשקפים למטוסים הפועלים במנחת.

מנכ"ל משרד התחבורה יקיים ביום שלישי הקרוב דיון דחוף בנושא הבטחון במנחת קריית שמונה, במטרה להגיע להסדר שיאפשר את המשך הטיסות למנחת.

"ארקיע" מפעילה כיום שתי טיסות יומיות למנחת קריית שמונה, בימים ראשון עד חמישי.


