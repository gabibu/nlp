

בזכותו של ביטוח חיים שסידר לעצמו יהודי מפולין, אושרו לבתו, המתגוררת בארה"ב, כחצי מיליון ש"ח. האב היה מנהל בכיר בבית חרושת גדול. בשנת 1938 עברה המשפחה לאוסטריה, ושנה לאחר מכן נשלחו האב והאם לגטו בוינה, שם שהו שנתיים תמימות עד שנשלחו אל מותם. בגטו לודז' בפולין נותרה בתם היחידה.

בחודש אוקטובר אישרה "קרן ג'נראלי לזכר מבוטחי ג'נראלי אשר ניספו בשואה" תשלומים בסכום של כ 9.8 מיליון , 2,178,955$. אלה הועברו ל 112 פונים מכל רחבי העולם, בגין 261 פוליסות ביטוח חיים אשר הונפקו בסניפי חברת ג'נראלי במזרח אירופה ובמרכזה לפני השואה.

בין התשלומים הגבוהים שאושרו: 147,500$, כ- 663,750 , לשני אחים מארה"ב, אשר ירשו פוליסת ביטוח חיים שרכשו הוריהם בווינה. ההורים נספו בשואה. 129,856$, כ- 584,352 , ניתנו לשני אחים מארה"ב, אשר ירשו שש פוליסות ביטוח חיים שרכש אביהם בפולין. ההורים נספו בשואה.

ב-100,745$ (453,352 ), זכתה אישה מארה"ב, שפנתה אל הקרן בגין פוליסת ביטוח חיים שרכש אביה ז"ל בפולין.

112 פניות אושרו בחודש אוקטובר, ובבדיקת נתוניהן נמצא כי 38% מהפניות הן מישראל, 23% מהפניות הן מארה"ב ומקנדה, 32% מהפניות הן מארצות מזרח אירופה: הונגריה, צ'כיה, סלובקיה, פולין, רוסיה, בוסניה-הרצגובינה ואוסטריה, ויתר הפניות הן מיוגוסלביה, מקרואטיה, מאנגליה, מוונצואלה, משוויץ ומאוסטרליה.

התשלומים שאושרו בחודש אוקטובר ניתנו בגין 261 פוליסות. מתוכן 60% הונפקו בזמנו בצ'כוסלובקיה, 17% בהונגריה, 12% ביוגוסלביה לשעבר, 7% באוסטריה, ויתרת הפוליסות הונפקו באיטליה, בבולגריה וברומניה.
