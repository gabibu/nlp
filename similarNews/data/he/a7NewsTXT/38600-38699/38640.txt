

מנכ"ל משרד התיירות ייצא השבוע לקריית ארבע ולחברון כדי להכין תוכנית למסלול התיירותי החדש ב"ציר המתפללים". שר התיירות, הרב יצחק לוי, אמר כי הוא החליט לקדם את התוכנית ולהאיץ את התכנון, "מדובר במסלול שמאות אלפי אנשים משתמשים בו בשנה. חשוב לנו מאוד לאחר הפיגוע הקשה להאיץ את התכנון והפיתוח". לדברי השר, התוכנית מתבצעת בתיאום מערכת הביטחון. עלות התוכנית היא כ-5 מיליון שקלים למשך שלוש שנים.

