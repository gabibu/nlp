

הנשיא משה קצב הביע צער על מותו של אבא אבן, ואמר כי היה "מגדולי המדינאים של האנושות, אשר פעל בדורות האחרונים במאמצים להקמת מדינת ישראל וביסוסה וחיזוק מעמדה הבינלאומי".

כתב עתי"ם מציין, כי אוניברסיטת תל אביב חנכה באחרונה תוכנית ראשונה מסוגה בארץ ללימודיה דיפלומטיה, על שמו של אבא אבן. בראש התוכנית עומד פרופ' אהרון קליימן. התוכנית נבחרה להקרא על שמו של אבן בשל מעמדו ותרומתו הייחודיים כדיפלומט הגדול של מדינת ישראל.

ארונו של אבא אבן ז"ל יוצב מחר בשעה 13:30 ברחבת יד לבנים בהרצליה. בשעה 14:30 יחלו ההספדים. בשעה-15:30 ייצא מסע ההלויה לבית הקברות בכפר שמריהו.
