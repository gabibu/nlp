

עובדי עיריית באר שבע הפגינו היום וערכו מצעד מחאה, בשל אי תשלום משכורת חודש אוקטובר. צי התנועה המרכזי בעיר נחסם במפגינים.

העובדים נאספו בבוקר ברחבת החניה של בניין העירייה והודיעו, שלא יעבדו עד לקבלת המשכורת. אחר כך הם יצאו למצעד מחאה בשדרות הנשיאים, שהוא כביש הכניסה הראשי לעיר וציר התנועה המרכזי דרך באר שבע מצפון הארץ לדרומה. המפגינים חסמו לתנועה כלי רכב את הציר בצומת עם רחוב המשחררים ושדרות שז"ר. ההפגנה נערכה ברישיון המשטרה.

מהעירייה נמסר, שככל הנראה תשולמנה המשכורות כבר מחר.
