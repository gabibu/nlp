

ערבי ישראלי, נוסע בטיסת אל-על מתל אביב לאיסטנבול ניסה הערב לחטוף את המטוס שעשה דרכו מתל אביב לאיסטנבול. לא היו נפגעים.

תחילה ניסה לדקור דיילת אולם מיד הצליחו אנשי הביטחון להשתלט עליו והמטוס המשיך בדרכו ונחת בשלום באיסטנבול לפני כשעה.

הטיסה המריאה בערך בשעה 20:15 מתל אביב לכיוון תורכיה, כרבע שעה לפני הנחיתה אירעה התקרית. מנחם בינט, אחד מנוסעי המטוס, סיפר בשיחת טלפון לגלי צה"ל על מה שאירע: "חשבתי שמדובר במנוע שנשרף או נוסע שקיבל התקף לב, אולם מהר מאוד שמענו את הצעקות מהכיוון של המחלקה העיסקית והבנו שאנשים נאבקים שם".

כתבינו קובי פינקלר מדווח כי מנכ"ל רשות שדות התעופה, האלוף במיל' גבי אופיר הורה לבדוק כיצד הצליח הנוסע להעלות למטוס אולר וכעת עוברים על רשימת הנוסעים לבדוק את סוג הבדיקה שעבר.
מאיסטנבול נמסר כי הנוסע נמצא כעת בחקירה אצל משטרת טורקיה ולאחר מכן יועבר לידי כוחות הבטחון הישראלים.
