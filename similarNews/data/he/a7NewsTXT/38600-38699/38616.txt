

נשיא המדינה , משה קצב, ביטל את השתתפותו בטקס הענקת פרס לביקורת התקשורת על ידי האגודה לזכות הציבור לדעת. בטקס, המתקיים הערב בירושלים , יקבלו את הפרס עירית לינור וקלמן ליבסקינד.

בעקבות כתבתו של ליבקסינד נגד הרב אבינר ביקשו גורמים בציונות הדתית מהנשיא שלא להשתתף בטקס, והנשיא הודיע היום על ביטול השתתפותו.

מנכ"ל אגודת "לדעת", הילה רפפורט, מסרה כי "נשיא המדינה מסר שנבצר ממנו להשתתף וקיבלנו את החלטתו".

כתבתנו מוסיפה כי בטקס תנתן תעודת הוקרה לחן וליאור קינן, על חשיפת ההטיה האנטי ישראלית של CNN, בעקבות ראיון שהתקיים עימם לאחר ששכלו את בתם התינוקת ואת אימה של חן.
הטקס ישודר בערוץ 33 הערב.

את הידיעה העבירה הכתבת לענייני תקשורת, חני לוז.

