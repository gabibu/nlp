

בניגוד לטענות כי בנייה יהודית בין קריית ארבע לחברון תגרום לחיכוך במקום, אומר דובר היישוב היהודי בחברון נועם ארנון כי נוכחות יהודית מאסיבית של חיילים ואזרחים בציר זה תבטיח ביטחון ותפחית את החיכוך בין האוכלוסייה הערבית ליהודי חברון. "מזמן כבר דובר על חיבור בין קריית ארבע לחברון. ומי שמכיר יודע שלא צריך להרוס בתים, יש שם שטחים ריקים שאפשר לבנות בהם", אומר נועם ארנון. לדבריו, הערבים צריכים להבין שהתשובה לטרור היא בנייה יהודית בכל מקום.
