

אבא אבן, מגדולי המדינאים שקמו למדינת ישראל, מת אתמול בן שמונים ושבע.

הוא היה השגריר הראשון של ישראל באום ובארצות הברית, שימש שר בממשלות רבות והיה שר חוץ בארבע ממשלות.

אבא אבן יובא למנוחות ברבע לארבע אחר הצהריים בבית הקברות כפר שמריהו. ארונו יוצב באחת בצהריים ברחבת בית יד לבנים בהרצליה ובשעה שתיים וחצי יספידו אותו שם נשיא המדינה משה קצב, שר החוץ בנימין נתניהו וחבר הכנסת שמעון פרס.



