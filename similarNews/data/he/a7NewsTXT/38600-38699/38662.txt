

כוחות צה"ל עצרו הלילה 15 ערבים מבוקשים ודרושי חקירה ברחבי יהודה ושומרון. שבעה מבוקשים נעצרו בדורא שבאיזור חברון ועוד שלושה דרושי חקירה נעצרו בתקוע.

בפעילות בציידא נעצרו שני מבוקשים, בהם מחבל תנזים בכיר. השניים זוהו כשניסו לברוח, אחד מהם נורה ונפגע. בשכם נעצרו שלושה מבוקשים, שניים מהם אנשי תנזים.

בלילה הותקפה מיפקדת הבטחון המסכל בעזה. גורמי צבא מסרו הבוקר כי במקום זה הוכנו אלפי פצצות מרגמה, מטענים, רובי רימונים נגד טנקים ונשק נוסף.

לדברי אותם גורמים, אמצעי לחימה אלו חולקו לחוליות טרור של החמאס, הג'יהאד האיסלמי, הפתח וועדות ההתנגדות העממיות.
