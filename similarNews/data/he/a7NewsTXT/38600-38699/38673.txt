

על רקע אירועי הדמים בחברון כינס שר החוץ בנימין נתניהו את השגרירים הזרים לתדרוך. למפגש הגיעו 81 שגרירים וראשי נציגויות, ובהם השגריר האמריקני, הממונה המצרי והממונה הירדני.
במסגרת התדרוך גינו את הטרור שגרירי צרפת, דנמרק, הודו ואיטליה והביעו את תנחומיהם למשפחותיהם של קורבנות הפיגוע.

שגריר הוותיקן ציין כי האפיפיור גינה בחריפות את הפיגוע בחברון, שבוצע בקבוצת מתפללים במקום קדוש. לשאלתו של השגריר על תרומה אפשרית של כוח בינלאומי לפיקוח וסיוע לשני הצדדים, השיב השר נתניהו שבחברון עצמה נרצחו שני משקיפים בינלאומיים בידי מחבלים פלשתינים. זו תהיה אשליה להאמין שמשקיפים יוכלו להבטיח הגנה לאזרחי ישראל. הצד הפלשתיני רק ינצל את נוכחותם כי לבצע פיגועים מאחורי גבם.

לשאלת השגריר הצרפתי באשר לתפיסת שטחים בחברון אמר שר החוץ נתניהו כי טרם התקבלה החלטה בממשלה בעניין זה.
