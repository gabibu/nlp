

בתי הספר ברחבי הארץ יקבלו החל ממחר ערכה מיוחדת ובה כרזה עם מילות המנון התקווה ומגילת העצמאות ודיסק שירת התקווה. ממשרד החינוך נמסר כי מטרת הערכה היא "לתגבר את לימודי המורשת וחיזוק הקשר של הדור הצעיר עם השורשים והסמלים הלאומיים".

לערכה מצורף מכתב מהשרה לימור לבנת ומהמנכ"לית למנהלי בתי הספר בו הן מדגישות את חשיבותם של הסמלים הלאומיים: המנורה, הדגל וההמנון. במכתבן למנהלי בתי הספר: "עליכם המחנכים מוטלת האחריות לטעת בדור הצעיר את אותה התקווה שליוותה ומלווה אותנו מאז ומעולם".

על פי הוראת משרד החינוך על בתי הספר לתלות את הכרזה ועותק של המגילה במקום מרכזי בבית הספר ולהשמיע את הדיסק, בו נשמע ההמנון בביצוע תזמורת צה"ל, בטקסים הרשמיים של בתי הספר.
