

בריטניה תחל בקרוב בתכנית להכנת הציבור מפני התקפה כימית וביולוגית, כך דיווח העיתון "הראלד טריביון", בצטטו מקורות בשירותי הבריאות הבריטיים.

בחודשים הקרובים יתקיימו תרגילי התגוננות ברחבי בריטניה, ויחולקו עלונים לציבור שבהם יוסבר כיצד להתמודד עם התקפה בגז רעיל. "יש להמלט מפני הגז, ולהותיר את הפצועים לטיפולם של כוחות ההצלה. יש להמנע מנשימות עמוקות, ומומלץ לעשות שימוש בממחטות לסינון האויר", אמר ליאם דולנדסון, בכיר במערכת הבריאות של בריטניה.
