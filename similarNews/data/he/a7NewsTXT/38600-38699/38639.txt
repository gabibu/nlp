

עשרות פרות נלכדו במהלך מבצע רחב היקף ללכידת עדרי בקר משוטטים בשטחי אש של צה"ל וצירי תנועה ברמת הגולן. תופעת עדרי הבקר המשוטטים על כבישים בשעות הלילה גרמה גם לתאונות דרכים בצפון.

במהלך המבצע המשולב של המשטרה והסיירת הירוקה נתפסו 26 ראשי בקר ששוויים מעל מאה אלף שקלים. הפרות הועמסו על משאיות והועברו להסגר בבאר שבע. בעלי העדרים שיבקשו לשחררם יאלצו לשלם עבור עלות ההובלה ואיחסונם של הפרות קנס כספי גבוה וכמו כן יינקטו נגדם הליכים משפטיים.

בכיר במשטרה בגולן, רפ"ק נויימרק, מסר כי מדובר בתופעה המסכנת חיי אדם ובכוונתו להמשיך במבצע עד אשר יבינו בעלי העדרים כי חובה עליהם לגדר את שטחי המרעה כדי למנוע שוטטות של פרות על הכבישים המפותים בגולן ושטחי האש של צה"ל.
