

הסכם היסטורי ראשון מסוגו ייחתם היום בתל אביב בין מגן דוד אדום לבין הצלב האדום האמריקני. לטקס הוזמנו שר הבריאות הרב ניסים דהן, שגריר ארה"ב בישראל דן קרצר, קונסול קזחסטן בישראל, הנהלת מד"א, נציגי הצלב האדום הבינלאומי, ונציגי משרד החוץ. בטקס השתתפו גם עובדים ומתנדבים.

ההסכם נחתם על רקע המערכה שמנהלות ארה"ב וישראל נגד הטרור, והוא כולל סעיפים של סיוע הדדי במצבים של אסונות רבי נפגעים או במצבים של פגיעה באוכלוסייה האזרחית באמצעות שימוש בנשק להשמדה המונית. במסגרת ההסכם מתנהלות פעולות של הדרכה ותכנון, וזאת באמצעות חילופי מידע.

לדברי יו"ר הוועד הפועל של מד"א אלוף במיל. יוחנן גור, יוזם ההסכם, נודעת חשיבות רבה למזכר ההבנות ושיתוף הפעולה עם הצד האמריקני במקרי אסון ומלחמה דווקא בתקופה זו, שבה נתונה מדינת ישראל לאיום של שיגור טילים עירקיים לתחומה.

פגישות עבודה יתקיימו פעמים בשנה, בארה"ב ובישראל לסירוגין. בין היוזמות המשותפות יהיו שירותים בינלאומיים: סיוע לאגודות לאומיות, הזדמנויות הדרכה שונות, הדרכתו של צוות מענה בינלאומי, שתיעשה במתכונת של הרצאות מבוא ושל סדנאות התמחות, חילופי כוח אדם והזדמנויות לפריסה משותפת.

כמו כן סוכם בין הארגונים על פיתוח ארגוני, כלומר על חיזוק יכולת גיוס הכספים של מד"א כדי להבטיח קיום עצמי, וכן על גידול התמיכה מצד סניף של הA.R.C.. עוד סוכם על הפצת חומר העוסק בחוק ההומניטרי הבינלאומי, ועל הכשרת מדריכים.

נוסף על כל אלה נכללו בהסכם טיפוח משותף של שירותי בריאות, שירותי בטיחות ושירותי קהילה: הדרכת הציבור, והגברת המודעות הציבורית לענייני בריאות, השתתפות משותפת בוועידות מומחים הדנות בעזרה ראשונה, C.P.R. ומענה ראשוני, שיתוף פעולה בקביעת סטנדרטים של פעולה, והגברת הגישה לדפיברילטורים אוטומטים חיצוניים (A.E.D.S.).

שירותים בין רפואיים: החלפת מידע אישי באמצעות תקשורת מחשבים, החלפת חומרים לתוכניות, וחילופי מומחים אינדיבידואליים בהתאם לצורך, מחקר-שיתוף פעולה פוטנציאלי והחלפת מידע על מחקרים המתייחסים לרפואת עירויים, רישום תורמי מוח עצם, ניהול משותף של בנק דם טבורי, וקבלת ייעוץ טכני מה A.R.C..

הסכמים נוספים: הקצאת מקומות ספציפיים לשיתוף פעולה ויישום מזכר ההבנות יוכתבו בחוזים ובהסכמים שייחתמו בעתיד.
