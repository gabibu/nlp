

המכביה ה-16 תתקיים כמתוכנן, למרות הדיונים על ביטולה.

ראשי ועד המכביה שהתכנסו ביום שישי בכפר המכביה החליטו לקיים את המכביה כמתוכנן, והיא תפתח ב-16 ביולי במפגן ענק באיצטדיון טדי בירושלים.

ראשי ועד המכביה דנו באפשרות לדחותה לשנה הבאה, עקב ריבוי הביטולים של משלחות ספורטאים יהודיים מחו"ל. הם קיימו ישיבה בבוקר, בה עיבדו את הנתונים של מספר הספורטאים שאישרו השתתפותם ומצאו כי הם מאפשרים את קיום המכביה.

