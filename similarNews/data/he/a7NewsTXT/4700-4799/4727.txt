

בשבוע הבא ייצאו בני משפחות החטופים הישראלים לסיור בברלין ובריסל, במסגרת המאמץ לקבלת מידע על מצבם של החטופים.

נציגים של בני משפחותיהם של שלושת החיילים שנחטפו ע"י החיזבאללה ובני משפחתו של האזרח החטוף אלחנן טטנבוים, יקיימו סדרה של מפגשים עם אנשי ממשל בשתי הבירות, עם נציגי האיחוד האירופי, עם חברי פרלמנט, עם נציגי התקשורת ואנשי הקהילות היהודיות, ובהם יבקשו מבני שיחם לעשות את מירב המאמצים לקבלת מידע על גורל החטופים. (עש"ת)

