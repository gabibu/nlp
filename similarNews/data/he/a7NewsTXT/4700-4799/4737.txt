

על פי הדיווחים מלבנון, רוב הכוחות הסורים נסוגו מאזורים נוצריים, המהווים את מוקד ההתנגדות לנוכחות הסורית במדינה. בסך הכל יש כ-35 אלף חיילים סורים בלבנון.

גורמים בפיקוד צפון ציינו, כי יחד עם העניין הרב שמגלה ישראל בשינויים בלבנון, הרי שאין מדובר בשינוי משמעותי, וכי אין היחלשות במעמד סוריה בלבנון. גם באזור הגבול עם ישראל אין כל שינוי בהיערכות חיזבאללה וישראל עדיין רואה בסוריה אחראית על השקט בגבול.


