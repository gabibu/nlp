

משרד הבריאות אוסר את הרחצה בכל חופי אילת, עד שיבוצעו בדיקות דקדקניות שיגלו את רמת הזיהום בחופים.

כזכור, חופי הים זוהמו ביום שישי, כאשר בשעות המוקדמות של הבוקר, נפל המחשב והביוב החל לזרום למאגרי החירום, ממנו לתעלות הקינט, המווסתות את מפלס הביוב מפני הצפות, ומשם לים.

דגימות ממי הים יילקחו מחר בבוקר, ועד אז אסורה הרחצה בכל חופי הים באילת.

יתכן שמפרץ אילת יהיה מזוהם במשך מספר ימים, ורק לאחר שיתקבלו תוצאות הבדיקות מנקודות האיגום הקבועות, יהיה אפשר לדעת אם להתיר את הרחצה בים.

