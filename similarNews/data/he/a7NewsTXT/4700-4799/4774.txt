

צה"ל הכריז על בית הדסה ותל רומיידה בחברון כשטח צבאי סגור, ומנע בכך את כניסתם של פעילי שלום למקום.

הפעילים, אנשי "שלום עכשיו" וחברי מרצ, ביניהם גם חברי הכנסת מוסי רז, ענת מאור ונעמי חזן, רצו להיכנס לחברון כדי לעקוב מקרוב אחר ביצוע פסיקת בג"ץ מיום שישי, שהורה לאסור על עבודות בניה בתל רומיידה, המוכר כאתר ארכאולוגי, ולמחות נגד ההתישבות בחברון.

פעילי השמאל הקיצוניים עוכבו על ציר שוהאדה בחברון, ובינם לבין המתנחלים התפתחו חילופי דברים קולניים, במהלכם נזרקו על פעילי השלום שני חזיזים. בסופו של דבר,עזבו פעילי השלום את השטח, לאחר שלא הותר להם להיכנס למקום.
