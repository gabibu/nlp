

הנהלת מועצת יש"ע שהתכנסה ביום שישי לישיבת חירום החליטה לקרוא למפלגות - ש"ס, ישראל ביתנו, ישראל בעלייה, האיחוד הלאומי והליכוד להשעות את חברותם בקואליציה "כל זמן שהפסקת האש המדומה והחד צדדית נמשכת".

מועצת יש"ע תקיים בשבועות הקרובים פעילות מחאה ציבורית נרחבת- "לנצח את ערפאת".

מועצת יש"ע תערוך מבצע איכלוס לחיזוק ההתיישבות בקידמת החזית מול הטרור.
השבת, היישוב עפרה קיימה "שבת חי". במסגרת שבת זו יתארחו מאות אורחים וחברים ממרכז הארץ ביישוב כאות הזדהות עם המתיישבים הנמצאים בקדמת החזית של ישראל יחד עם נתניה, תל-אביב, שדרות וכל השאר.

יו"ר הקואליציה, ח"כ זאב בוים מהליכוד, ביקש מראשי יש"ע לתת שהות נוספת להפסקת האש, ולחדול מן ההצעות לפורר את הקואליציה.

בוים ביקש מראשי יש"ע לתת אמון בממשלה ובעומד בראשה ולסמוך עליה כי תדע להגיב במקרה והפסקת האש לא תישמר מן הצד השני.


