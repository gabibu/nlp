

שלטונות ירדן מנעו ביום היום מאיבראהים ר'ושה, אחד ממנהיגי החמאס, להיכנס לתחומה, אך הטייס שבמטוסו הגיע לנמל התעופה של עמאן סירב לקחתו חזרה לקטאר.

בכיר בנמל התעופה הירדני אמר כי ר'ושה הגיע לעמאן בטיסה סדירה של חברת התעופה הקטארית מדוחא, אך לא הורשה להיכנס לירדן והתבקש להמריא שוב באותו מטוס. אך טייס המטוס הודיע כי קיבל הוראות חד-משמעיות מקטאר לא להחזיר את ר'ושה.

השלטונות הירדניים הודיעו לטייס כי הנוסעים לא יורשו לעלות על המטוס אם לא יקח אתו את ר'ושה, ובשל המבוי הסתום בשיחות התעכב המטוס יותר מ-4 שעות.

סוכנות הידיעות הירדנית פטרה ציטטה מקור ממשלתי שאמר כי השלטונות הופתעו ורגזו בשל ניסיונו של ר'ושה לשוב לירדן.
