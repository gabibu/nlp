

שתי נשים נהרגו ושניים נפצעו בתאונת דרכים שארעה הבוקר סמוך ליישוב עומר שליד באר-שבע.

התאונה ארעה בכביש באר-שבע-צומת שוקת. מכונית פרטית התנגשה באוטובוס שנסע לפניה. שתי נוסעות שהיו במכונית הפרטית, אחת כבת 50 והשניה כבת 30 נהרגו, הנהג ובנו נפצעו באורח קל ופונו לקבלת טיפול בבית החולים "סורוקה" בבאר-שבע.

בחולון פגע נהג רכב ברוכב אופניים כבן 65 ופצע אותו קשה. ניידת טיפול נמרץ של מד"א פינתה את הפצוע לבית החולים תל השומר.
