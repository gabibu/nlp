

אזרח לבנוני נפצע היום קשה, בהתפוצצות מוקש באזור הבטחון לשעבר בדרום לבנון, כך מסרה המשטרה המקומית.

בהודעה נאמר, כי האיש בן 37, איבד את כף רגלו עת שעסק בעבודות חקלאיות סמוך לעיירה רמייש, כ- 83 ק"מ מדרום לביירות.

מאז נסיגת כוחות צה"ל במאי 2000, נהרגו 13 לבנוניים ו- 70 נפצעו בהתפוצצויות של מוקשים בדרום לבנון, וכ- 10 חיילים נפצעו בפעולות לסילוק מוקשים.

על פי נתוני האו"ם, ישראל השאירה יותר מ- 100 אלף מוקשים בתחום אזור הבטחון לשעבר, המשתרע על פני 850 קמ"ר, וציין כי כדי לסלקם תדרש עבודה של ארבע שנים.


