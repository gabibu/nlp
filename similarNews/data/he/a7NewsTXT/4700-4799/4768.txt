

הרב ברוך שמעון שניאורסון זצ"ל, חבר מועצת גדולי התורה של אגודת ישראל וראש ישיבת "כוכב מיעקב-טשעבין", נפטר בשבת בצהרים בגיל 88.

הרב שניאורסון, נודע בעולם החרדי כתלמיד חכם מובהק שלימד אלפי תלמידים במשך עשרות שנים. את ישיבת "כוכב מיעקב-טשעבין" הקים לזכר חמיו, הרב דב וינפלד מטשעבין.

גורמים המקורבים לחצר הרב סיפרו במוצאי שבת, כי הרב נודע בפיקחותו הרבה והתרחק מנושאים פוליטיים רבים שהיו שנויים במחלוקת. הם סיפרו, כי בשל כך, זכה הרב שניאורסון להערצה רבה בקרב כל חלקי הציבור החרדי: ליטאים, חסידים וספרדים כאחד.


