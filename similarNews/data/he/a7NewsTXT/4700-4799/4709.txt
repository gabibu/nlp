

אתמול סמוך ל- 23:00 בלילה ירו ערבים מן המארב לעבר רכב ישראלי שנסע לכיוון נווה צוף בכביש עוקף עבוד בחבל בנימין.

מן הירי נפצעו באורח בינוני עד קשה הלל אנגלמן ורמי חסיד, תשובי נווה צוף, ואשתו של הלל, שרה אנגלמן, נפצעה פצעים קלים. אמבולנסים של מד"א הוזעקו למקום ופינו את הפצועים: שניים לבית החולים תל השומר ואחד לבלינסון. שרה שוחררה היום מבית החולים לביתה.

כוחות גדולים של צבא הגיעו לזירת הפיגוע והותקפו אף הם ביריות. הם השיבו אש לעבר מקורות הירי, אך המחבלים נמלטו לתוך שטח שבשליטת הרש"פ. לא היו נפגעים בקרב חיילי צה"ל.

ממועצת יש"ע נמסר כי ד"ר חיים אפלבאום, תושב נווה צוף, מתגורר מזה 4 ימים מול בית ראש הממשלה. "זה המקום הבטוח והמאובטח שיותר בישראל", אמר דובר המועצה יהושע מור יוסף.

אתמול נמשך ירי המרגמות בגוש קטיף לעבר היישוב מורג, הזרוע הצבאית של הפתח' קיבלה עליה אחריות על ירי המרגמות.

