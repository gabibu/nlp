

נציגי אירגון מכבי במדינות השונות מעבירים בשעות אלה את החלטתם בנושא, לאחר שאמש הודיעו נציגי מכבי בארצות הברית כי בכוונתם להשתתף במכביה במועדה במשלחת מצומצמת בשני-שלישים מהמשלחת המקורית.

יושב-ראש הוועדה המארגנת של המכביה עוזי צוובנר הביע תקווה כי ראשי מכבי ברחבי העולם יילכו בעקבות החלטת עמיתיהם מארצות-הברית.

ראשי תנועת מכבי העולמית ייתכנסו היום לישיבה מיוחדת בשעה 14:00 בכפר המכביה. בישיבה יוחלט האם לקיים את המכביה ב-16 ביולי או לדחות אותה בשנה בשל המצב הביטחוני.




