

ערפאת, מפקד מחבלי הרש"פ, נפגש היום עם מזכ"ל האו"ם, קופי אנאן, וטען כי "המצב בשטח נותר בעינו וכי ישראל אינה מיישמת את כל ההחלטות בנוגע להפסקת האש". ערפאת התחנן שוב שישגורו משקיפים בינלאומיים לאיזור.

מזכ"ל האו"ם אמר בתום הפגישה שנערכה ברמאללה כי "הפסקת האש ודו"ח מיטשל אינן חלופה להחלטות האו"ם הרלוונטיות לסיכסוך הישראלי-פלשתיני". הערב ייפגש אנאן עם ראש הממשלה שרון.

דובר צה"ל מסר כי צה"ל ממלא את חלקו בהבנות "מסמך טנט", על פי לוח הזמנים שנקבע. דובר צה"ל הדגיש כי מאירועי הירי המתמשכים בשטחים בשלוש היממות האחרונות ניתן לראות כי הפלשתינים הם שאינם ממלאים את מלוא התחייבותם להפסקת אש. בצה"ל אומרים כי ימשיכו לבצע הקלות בכל מקום שבו ישרור שקט וימשיכו למלא את הסכמות הפסקת האש כרוחן וכלשונן, תוך כדי נקיטת הצעדים הדרושים להענקת ביטחון לאזרחי ישראל ולחיילי צה"ל.
