

שר הביטחון בנימין בן אליעזר אמר כי בכוונתו לעקור את כל המאחזים היהודיים שהוקמו ביש"ע מאז הבחירות, וכי הדבר הוא בהסכמת מועצת יש"ע.

מועצת יש"ע, לעומת זאת, הכחישה מכל וכל את הדברים, והיא מוסרת כי הבהירה לשר הביטחון שתתנגד בתוקף לפינוי מאחזים שהוקמו במקומות פיגוע.

לדבריה, המאחזים הללו נחוצים לצורך הגברת הביטחון בכבישים. מועצת יש"ע אף אמרה כי אם יוחלט לפנות מאחזים צבאיים במקומות מסוכנים יאיישו אותם אנשיה.

בהקשר זה מוזכר המאחז הצבאי בוואדי חרמייה, בין עפרה לנווה צוף, שהוקם אחרי רציחתם של שני חיילים ואזרחית אחת, לפני חודשים אחדים.

