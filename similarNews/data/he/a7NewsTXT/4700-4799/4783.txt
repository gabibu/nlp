

ביום שישי האחרון, החליט בג"ץ בצו ביינים, להפסיק את הבניה בתל רומידה שבחברון, בעקבות עתירה של מוסי רז ממר"ץ.

בשכונת אדמות ישי (תל רומידה) נערכו במהלך השנה שחלפה, חפירות הצלה ארכיאולוגיות, שמטרתן היתה, לתעד את הנוכחות היהודית במקום בתקופת בית ראשון לפני כ- 3000 שנים.
גם תוכניות הבניה מטעם הישוב היהודי שבחברון, לקחו בחשבון את שימור העתיקות, ופיתוחן לאתר תיירותי על סמך כוח המשיכה שלהן כמיני מוזיאון, וכאתר היסטורי.

במשך החפירות הממושכות שהיו במקום, שיתפו המתיישבים פעולה: הם הסכימו להצטופף בקראוונים, ולדחות את התחלת בנית הקבע עד לגמר החפירות, למרות שהשהות בקראוונים, בתשעת החודשים שחלפו, היתה מסוכנת מאוד נוכח ריבוי אירועי האש.

המתיישבים גם הסכימו להזיז את הקראוונים שבהם התגוררו לצורך החפירות.
כמו כן הם סייעו ככוח עבודה של מתנדבים בעבודת החפירות עצמן.

כל זה לא סיפק את מוסי רז, וכנראה גם את בג"ץ, אשר עברו בשתיקה רועמת על ההריסות הברבריות של השרידים הארכיאולוגייים בחפירות הר הבית, הריסות אשר נמשכות גם כיום ע"י הווקף המוסלמי .

ביום שישי האחרון, החליט בג"ץ בצו ביינים, להפסיק את הבניה בתל רומידה שבחברון, בעקבות עתירה של מוסי רז ממר"ץ.

היום החליטו פעילי השמאל הקיצוני, "שלום עכשיו" וחברי מר"צ, וביניהם גם חברי הכנסת מוסי רז, ענת מאור ונעמי חזן, להיכנס לחברון כדי לעקוב מקרוב אחר ביצוע פסיקת בג"ץ מיום שישי, שהורה לאסור על עבודות בניה בתל רומיידה, ולמחות נגד החפירות שם שלטענתם פוגעות בעתיקות האתר ההיסטורי שבחברון.

צה"ל הכריז על בית הדסה ותל רומיידה בחברון כשטח צבאי סגור, ומנע בכך את כניסתם של פעילי שמאל קיצוניים למקום, מחשש לעימות בינם לבין תושבי היישוב היהודי.

הפעילים עוכבו על ציר שוהאדה בחברון, ובינם לבין המתיישבים התפתחו חילופי דברים קולניים. חברי הכנסת טוענים, כי במהלך העימות נזרקו עליהם שני חזיזים על ידי אנשי היישוב היהודי בעיר.
ראשי היישוב היהודי בחברון, מכחישים זאת.

בסופו של דבר, הם עזבו את השטח, לאחר שלא הותר להם להיכנס למקום.
