

בכביש המנהרות שמדרום לירושלים, נהרג אתמול סא"ל יהודה אדרי ז"ל ממעלה אדומים, וישראלי נוסף נפצע קשה מירי של מחבל פלשתיני. התוקף הפלשתיני חוסל.

אדרי הובא למנוחות אתמול ב-20:00 בבית העלמין בהר הרצל בירושלים. מאות אנשי חיל המודיעין, חברים ובני משפחה ליוו את ארונו, בטקס צבאי מלא.

דרעי שירת ביחידה שמתמחה במודיעין אנושי בחיל המודיעין, שנקראה בעבר יחידה 504. הוא שימש בתפקיד סגן מפקד מרחב יהודה ושומרון ביחידה, ועסק בין השאר בהפעלת סוכנים ומקורות פלשתינים.

הרצח בכביש המנהרות היה אמור להיות "פגישת עבודה" חשאית בין אנשי בטחון למשתף פעולה : איוב דעדורה, תושב מחנה הפליטים אל-עזה שליד בית לחם, שהיה ידוע כמשתף פעולה לשעבר עם השב"כ.

איוב דעדורה היה כלוא במשך שנתיים על שיתוף פעולה עם ישראל, ובא לפגישה עם מפעיליו הישראלים. המחבל הפלשתיני חסם את דרכה של המכונית הישראלית , ניגש לרכב הישראלי ובו 3 אנשי בטחון ,ופתח באש מטווח קצר, בבכיר בשב"כ, שדרגתו סגן אלוף-והרגו.

המאבטח אחד שישב לצידו של הבכיר בשב"כ ניסה להגיב, והתוקף הערבי ירה ופצע אותו.

המאבטח הנוסף, שישב מאחור ולא נפצע מהירי, יצא מן המכונית ופתח במרדף לעבר המחבל לכוון מטע זיתים שהיה בצד הדרך. הוא הצליח להרוג את התוקף. אקדחו של המחבל נמצא לצידו.

המאבטח, צעיר כבן עשרים, פונה לאחר מכן ברכב פרטי לבית החולים עין כרם שבירושלים. הוא נפגע בלסת, ומצבו מוגדר בינוני עד קשה והוא מנותח כעת בבית החולים.

כביש המנהרות היה סגור אתמול כשעתיים, ונפתח לתנועה רק לאחר שאנשי כוחות הבטחון סיימו את הטיפול בזירת הרצח, לאחר סריקות שביצעו באיזור ופינוי גופת המחבל שהיתה מוטלת בכרם ,בסמוך לכביש.

כוחות מד"א ואמבולנסים שהובהלו למקום לא הורשו להתקרב בשל חילופי האש .

נקבע בודאות כי הירי היה על מנת להרוג, והמחבל ידע במי הוא יורה.

אנשיו של חוסיין אבאיית הצהירו כי הם אלה שביצעו את הרצח. חוסיין אבאיית איש התנזים של הפתח, חוסל לפני מספר חודשים על ידי מסוק ישראלי בפעילות יזומה באיזור בית סחור.אנשיו של חוסיין אבאיית הורו לדעדורה לחסל את הקצין בפעילות מתוכננת ומאורגנת ע"י התנזים של הפתח. בהודעה נאמר עוד, כי הריגתו של הקצין הישראלי באה כנקמה על מעורבותו בחיסול איש התנזים חוסיין אבאיית.
