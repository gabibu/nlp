

לשכת עורכי הדין מתחילה היום להפיץ בקרב חבריה את השאלונים בהם יעניקו עורכי הדין ציונים לשופטי ישראל. זאת לאחר שאמש נכשלו סופית הניסיונות של נציגי השופטים ונציגי עורכי הדין להגיע לפשרה בסוגיות המשוב.

כחלק מן הרצון למנוע קרע גדול בינן לבין השופטים החליט אמש הוועד המרכזי של לשכת עורכי הדין כי אם יפורסמו תוצאות המשוב יהיה זה רק לאחר שנשיאי בתי המשפט השונים יעיינו בהם. המשוב יקיף את כל עורכי הדין בישראל ויחול על כל השופטים בכל הערכאות.

ראש לשכת עורכי הדין הד"ר שלמה כהן, אמר כי לשכת עורכי הדין היתה שמחה לקיים את המשוב יד ביד עם השופטים, ומדובר במעשה שבסופו של דבר ייטיב עם המערכת המשפטית.
