

שתי גופות נוספות חולצו משרידי הצוללת הגרעינית הרוסית "קורסק", ובכך עלה ל-85 מספר הגופות שחולצו מאז טביעתה באוגוסט 2000 בים בארנטס, מסר ביום רביעי הצי הצפוני, שצוטט על ידי הסוכנויות.

עד כה זוהו גופותיהם ל 65 מהמלחים.

הצוללת נמשתה מהים באוקטובר והובאה למספנה של הצי הצפוני. פירוקה במפעל סודי יאפשר לחוקרים לקבוע את סיבות האסון.

הצוללת "קורסק" טבעה ב-12 באוגוסט 2000 בנסיבות שטרם הובררו, וכל 118 המלחים שבה ניספו.


