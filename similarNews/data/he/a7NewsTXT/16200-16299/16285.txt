

סליק מתקופת המנדט נתגלה השבוע בבית ישישה במושבה יוקנעם. מהמשטרה נמסר לכתב עתי"ם בצפון, כי במקום נמצאו עשרות רימוני-יד מסוגים שונים ו-50 פצצות מרגמה בקוטר 52 מ"מ וכן אלפי כדורים וציוד צבאי אחר.

חבלנים של משטרת מרחב העמקים סילקו את אמצעי הלחימה מהמקום ללא כל פגע.

הסליק היה טמון בביתה של תושבת המושבה, כבת 90, מאחרי האח. ותיקי המושבה סיפרו, כי היה ידוע על הסליק שהיה במקום בתקופת המנדט ואולם כל השנים נמנעו מלחפור במקום ורק עתה נאותה הישישה לחפור ולגלות את מחסן הנשק.
