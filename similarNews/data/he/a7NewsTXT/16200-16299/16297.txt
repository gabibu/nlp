

העיתון "לוס אנג'לס טיימס" דיווח הבוקר כי חברה אמריקנית השלימה את המחקר בשבב שיושתל בבני אדם, ותתחיל בתחילת השנה הבאה למכור אותו בדרום אמריקה. החברה "אפלייד דיגיטל סולושנס" תתחיל למכור את השבב באמצע השנה הבאה גם בארצות הברית.

החברה הודיעה כי הטכנולוגיה תשמש בתחילה לרישום מידע רפואי על פציינטים, אך תוכל לשמש גם להשתלת שבבים בבני ערובה כדי לאפשר מעקב אחריהם באמצעות לוויינים. עם הזמן, ניתן יהיה לפתח את השבבים האלה לשבבי זהות, שיהיו מסוגלים לבצע חלק גדול מהמשימות המבוצעות על ידי מפתחות וכרטיסי כספומט, נאמר בדו"ח.

"אני אופתע מאד אם תוך 10 שנים לא יושתל בך שבב שיוכל לפתוח את ביתך, להפעיל את מכוניתך ולתת לך כסף", אמר כריס האבלס גריי, מחבר הספר "האזרח הקיברנטי".
