

שתי מעטפות חשודות התגלו היום :

המעטפה החשודה הראשונה נתגלתה בלשכת יו"ר הכנסת, ח"כ אברהם בורג.

על פי נהלי הכנסת, לשכת היו"ר בודדה ולמקום הוזעק חבלן הכנסת אשר טיפל במעטפה החשודה כשהוא עטוף בבגדי מגן מיוחדים.

מעטפה חשודה נוספת התקבלה היום בבית הנשיא בירושלים, במקביל לגילוי מעטפה חשודה בלשכת יו"ר הכנסת.

בית הנשיא פעל על פי הנוהל הקיים בעת קבלת מעטפה חשודה, והעביר את הנושא לבדיקת המשטרה והמשרד לאיכות הסביבה.

המעטפה נושאת כתובת שלא הופיעה על גבי מעטפות קודמות שהתקבלו בבית הנשיא.

לשכת נשיא המדינה פנתה למשטרה על מנת לאתר את השולח.



