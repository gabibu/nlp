

"אין דבר חשוב יותר מחיזוקה ובנייתה של ירושלים ובניית התחנה היא חלק מחיזוקה של העיר", כך אמר ראש הממשלה, אריאל שרון, בטקס חנוכת התחנה המרכזית החדשה בירושלים.

בטקס השתתפו בין היתר שר התחבורה, אפרים סנה, שר הדתות, אשר אוחנה, ראש עיריית ירושלים, אהוד אולמרט והרב הראשי לישראל, אליהו בקשי דורון.

לפני חודשיים נערכה נפתחה התחנה שבה הושקעו כ-60 מיליון דולר המשתרעת על שטח של כ-70 אלף מ"ר. ראש הממשלה, אריאל שרון, בירך את נהגי "אגד" כמי שהשתתפו במלחמותיה של ישראל. "פגשתי בהם בזירות הקרב הקשות ביותר", אמר ראש הממשלה והוסיף כי היום נהגי "אגד" הם הקורבנות הראשונים שניצבים מול הטרור הפלשתיני. "הנהג בעיני הוא גם אוחז בהגה וגם חייל במשמרתו ועל כך יש לי יחס של כבוד אליכם", אמר ראש הממשלה לנהגים שנכחו בטקס.
