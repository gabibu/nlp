

אמש התפוצץ מטען חבלה בכביש ירושלים - חברון, סמוך לכפר בית עומר. המטען הורכב מבלון גז שהונח בתוך צמיג בוער.

לעבר הר אדר, סמוך לפרוזדור ירושלים, השליכו ערבים בקבוק תבערה. בשני האירועים לא היו נפגעים.
גם בחבל עזה נרשמו מספר אירועים. סמוך לשעה 10 בלילה נשמע פיצוץ ליד מוצב צה"ל במרכז גוש קטיף. ככל הנראה מדובר בפצצת מרגמה שנורתה על המוצב. בסריקות במקום שייערכו היום יובהר אם מדובר אכן בירי פצצת מרגמה. לא היו נפגעים באירוע. כמו כן, היה ירי לעבר מוצב צה"ל ליד היישוב נווה דקלים ולעבר מוצב צה"ל נוסף ליד היישוב גדיד - שניהם בגוש קטיף.

במהלך שעות הצהריים נפתחה אש פעמיים גם לעבר מוצב צה"ל ליד הישוב גני טל שבגוש. בשעות לפני הצהריים נורתה אש גם לעבר מוצב צה"ל ליד היישוב גדיד.

