

חיל האויר האמריקני ביצע אתמול 164 גיחות מעל אפגניסטאן, אך לא הפציץ בשום מקום. כך מסר דובר הפנטגון ריצ'ארד מקגראו.

"המטוסים לא השליכו את הפצצות שלהם, מהסיבה שנעשה יותר ויותר קשה למצוא מטרות טובות", אמר הדובר.

לדברי הפנטגון, המטוסים האמריקניים ממשיכים בטיסותיהם בכל שעות היממה, כולל בלילות, והם מוכנים להפציץ אם ימצאו מטרות מתאימות.

דובר הפנטאגון ציין, כי המטוסים האמריקנים ביצעו אתמול משימות הומניטריות, והשליכו שמיכות ומזון לאיזור קנדהאר.
