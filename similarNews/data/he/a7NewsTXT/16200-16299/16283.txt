

עיתוני דמשק כתבו היום כי הטיסות של מטוסי חיל האוויר בשמי לבנון משקפות את רצונו של ראש הממשלה אריאל שרון בגרימת מלחמה כוללת לאזור.

"שרון מעוניין לנצל עד כמה שאפשר את התמיכה המוחלטת שמעניקות לה ארה"ב ואירופה נוכח ההתקפות של הפלשתינים. הוא מנסה בהיסטריה להרחיב את החזית, ולגרום למלחמה כוללת באזור", נכתב במאמר מערכת העיתון "אל בעת', ביטאון מפלגת השלטון בסוריה.

"ההסלמה בלבנון היא מוצא אחרון לראש הממשלה שרון, אך היא עשויה להפוך לתוכנית התאבדות", מוסיף העיתון.
