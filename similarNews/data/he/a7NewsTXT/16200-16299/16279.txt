

ראש ממשלת הודו אטאטל בהארי ואג'פאי אמר היום כי הודו אינה מעוניינת במלחמה עם פקיסטן, למרות ההסלמה במתיחות בעקבות הפיגוע בפרלמנט ההודי.

ואג'פאי הוסיף כי הודו אינה יכולה להיות תלויה אך ורק בדיפלומטיה, והיא תחליט באופן עצמאי אך ללא חיפזון כיצד להגיב לפיגוע.

כמה מחברי מפלגתו הלאומנית של ראש הממשלה דרשו פעולת תגמול צבאית, כולל פגיעה במחנות הקיצונים בחלק של חבל קשמיר שבשליטת פקיסטן. ראש הממשלה דחה את הצעת פקיסטן לחקור במשותף את פיגוע ההתאבדות. "חקירה משותפת אינה באה בחשבון", הטעים.
