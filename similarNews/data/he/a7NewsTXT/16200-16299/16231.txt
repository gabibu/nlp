

ארה"ב עדיין שמה את הדגש העיקרי על ערפאת ועל הצורך שלו לפעול נגד הטרור , כך אמר היום דובר מחלקת המדינה, ריצ'ארד באוצ'ר.

פאוול בשיחתו באזני שרון אמר כי ישראל תצטרך להגיב ליוזמת ערפאת בצעדים מצדה.

מזכיר המדינה אמר כי על ישראל להיות מוכנה למלא את חלקה כדי ליצור אווירה שתאפשר התקדמות במגעים עם הפלשתינים. כמו כן הוא אמר כי על ישראל להקל על המצוקה הכלכלית של הפלשתינים ולפעול להסרת סגרים ומחסומים המקשים על ניהול חיי היומיום בשטחי הרש"פ.


פאוול אף דרש משני הצדדים לחדש את התיאום הבטחוני.
