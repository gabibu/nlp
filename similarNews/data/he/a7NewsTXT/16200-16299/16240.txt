

בכירים בעיריית ניו יורק אמרו אתמול, כי הורידו את מספר המתים והנעדרים בהתקפות הטרור במרכז הסחר העולמי ל-3,001. מספר זה ירד בהתמדה מאז ההתקפה של ה-11 בספטמבר, לאחר ששמות כפולים של מתים או נעדרים הוצאו מרשימת הקורבנות.

בבילבול ששרר מיד לאחר ההתקפות, חששו כי ניספו בהן יותר מ-6,000 בני אדם. אך מספר המתים ירד בהדרגה, בהתבסס על תעודות הפטירה שהוצאו למשפחות הקורבנות ובהתאם למספר הנעדרים שקיים חשש כי נהרגו.

המספר 3,001 כולל את 147 הנוסעים בשני המטוסים, שהתנגשו במגדלי התאומים, ואת עשרת החוטפים.


