

גורם מדיני אמר בתגובה לנאומו של ערפאת כי ערפאת קורא לבצע פיגועי התאבדות.

"זהו נאום הסתה. נאום של קריאה לבצע פיגועי התאבדות", אמר הגורם והוסיף כי "דברי ערפאת הם ממש המשך האינתיפאדה. זה מראה עד כמה ערפאת רחוק מלקבל החלטה אסטרטגית לחיסול הטרור", ציין הגורם.

היום התפרסם סקר דעת קהל שנערך ע"י מרכז התקשורת במזרח ירושלים. מימצאי הסקר מורים כי רוב ערביי הרש"פ מצדדים בהמשך פיגועי ההתאבדות בישראל, למרות התגובות הישראליות והלחצים הבינלאומיים על הרש"פ.

64% מערביי הרש"פ ממשיכים לצדד בהתקפות המבוצעות ע"י "קדושים" מארגוני החמאס והג'יהאד האיסלאמי. כ-57% מהנשאלים סבורים כי הפסקת האש אינה מוצדקת, ו-80% רוצים בהמשך הלוחמה.

כ-39% מהנשאלים סבורים כי מטרת המלחמה היא "לשחרר את כל פלשתין ההיסטורית", הכוללת את שטח מדינת ישראל, ו 48.8% אמרו כי מטרת המלחמה היא לסלק את ה"כיבוש הישראלי" משטחי יש"ע ולהקים מדינה פלשתינית.
