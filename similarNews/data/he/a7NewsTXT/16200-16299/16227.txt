

בשיחתו של רה"מ שרון עם מזכיר המדינה האמריקאי, קולין פאוול סקר רה"מ בפני המזכיר את המצב בשטח וציין כי ב-48 השעות האחרונות היו 31 פעולות טרור בהם נפצעו 4 אזרחים ישראלים. בין הפצועים גם פצוע אחד קשה וילד ישראלי שנפצע אף הוא.

ראש הממשלה ציין כי ירי המרגמות, הנחת המטענים והירי בצירים נמשכים וכי ערפאת ממשיך לתת אור ירוק לטרור, אינו מבצע מעצרים ואינו עושה דבר כדי לסכל את הטרור.

ראש הממשלה שיבח את השליח האמריקאי, גנרל זיני ואת מאמציו להשגת הפסקת אש ואמר כי ישראל תמשיך להיות מחוייבת לשלום.
