

"הסכם אוסלו הוא סוס טרויאני אשר באמצעותו נכנסו לישראל בכירי הפלשתינים" כך הכריז לפני ימים אחדים יאסר ערפאת בכנס סגור ברמאללה.

על פי מידע שהגיע למערכת הביטחון , ואשר הוצג בפני הדרג המדיני, אמר ערפאת באותו כינוס כי "האינתיפאדה בה פתחו הפלשתינים לפני שנה היא יציאתם של הפלשתינים מבטן הסוס".

במערכת הביטחון מסבירים את ההתבטאות הזו, ואת ההצהרות הלוחמניות הנוספות שהשמיע ערפאת בימים האחרונים ברצון לאותת לפלשתינים כי לנאום הפסקת האש שהשמיע ערפאת ביום ראשון אין משמעות, וכי ערפאת מעוניין בהמשך המתקפה על ישראל.
