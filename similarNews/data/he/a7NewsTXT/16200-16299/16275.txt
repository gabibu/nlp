

הוועד למניעת הרס עתיקות הר הבית מפרסם מנשר חריף במיוחד נגד ראש הממשלה , אריאל שרון. בהודעה מטעמו מדווח הוועד כי בשבועות האחרונים נמשך המבצע לניקוי אולמות תת קרקעיים עצומים, בין השאר במטרה להביא מי מעיין ממכה להר הבית. כן נמשכות עבודות תת קרקעיות במעברי שערי חולדה המערביים.

הווקף מוסיף להכניס חומרי בניה להר הבית, ולהפעיל טרקטורים במקום. הוועד מזהיר כי המשך העבודות בכותל הדרומי של הר הבית עלולה להביא להתמוטטותו.

לדברי הוועד, ראש הממשלה מתעלם מכל פניות חבריו, ונושא לשווא את שם הביטחון כאשר הוא עוצם עיניים למול המשך העבודות וטוען שגורמי הביטחון הם שממליצים להימנע מעצירת הפעולות .

כמו כן לדבריהם ישנה סתירה עצומה ובלתי נתפשת, בין הצהרות ראש הממשלה על חשיבות המקום לבין ההזנחה, ההתרשלות, אוזלת היד, וחוסר העניין והאכפתיות שמגלה שרון בעניין זה.

