

שר הביטחון בנימין בן-אליעזר, שב והבטיח הערב לערפאת כי ישראל אינה מעונינת לפגוע בו, וכי ישראל אינה רואה בעם הפלשתיני אויב.

בן אליעזר הוסיף כי "בכל פעם שאמצא את האפשרות להקל על האוכלוסייה הפלשתינית בלי לסכן את הביטחון, אעשה זאת".

עם זאת, אמר בן אליעזר, כי ישראל אינה רואה מאמץ אמיתי של הפלשתינים מול תשתיות הטרור.

שר הביטחון, שדיבר בכנס הרצליה למאזן החוסן והביטחון הלאומי, הוסיף עוד כי הוא מקווה שמנהיגי הפלשתינים "יתעשתו ויבינו שהם פוגעים בעמם".
