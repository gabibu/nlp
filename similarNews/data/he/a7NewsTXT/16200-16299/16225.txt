

הערב, יומיים בלבד לאחר נאומו של ערפאת בטלויזיה הפלשתינית בו "קרא" להפסקת פיגועי ההתאבדות ושיגור פצצות המרגמה , הצהיר ערפאת בנאום לפני ערבים ממזרח ירושלים כי הפלשתינים כולם הם "שאהידים". הוא הוסיף כי הוא מוכן להקריב 70 שאהידים פלשתינים על כל הרוג ישראלי.

ב"קול ישראל" דווח כי מאזיני ערפאת השיבו לו שמיליוני שאהידים כבר עושים את דרכם לירושלים.

עוד טרם פרסום הידיעה, כינה ראש אמ"ן, האלוף עמוס מלכא, את נאומו של יו"ר הרשות כ"צ'ק ללא כיסוי".

ראש אמ"ן ציין כי ביום שישי, יומיים לפני נאומו הטלוויזיוני, הטיל ערפאת ספק בלגיטימיות ההסטורית היהודית להקמת מדינה, ואמר שהשימוש ב"זכות השיבה" הוא המפתח לגרום למצב של מיעוט יהודי בארץ ישראל.
