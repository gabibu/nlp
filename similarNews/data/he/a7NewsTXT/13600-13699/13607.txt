

בית כנסת חדש ייחנך בדרזדן ביום שישי, ה-9 בנובמבר, יום השנה ה-67 לשריפת בית הכנסת העתיק בעיר זו בשנת 1938.

בית הכנסת החדש הוקם במקום בו עמד בית הכנסת העתיק, והוא בית הכנסת הראשון המוקם במזרח גרמניה לשעבר.

הקהילה היהודית בעיר, שמספר חבריה היה 3600 בשנת 1938, מנתה בסוף מלחמת העולם השנייה רק 70 אנשים. רק אחרי נפילת חומת ברלין ב-1989 היא החלה להשתקם, וכיום היא מונה 400 יהודים, שרובם הגיעו לעיר מברית המועצות לשעבר.

בית הכנסת העתיק הוקם בשנים 1838-1840 בהתאם לתוכניות של הארכיטקט גוטפריד סמפר. בנייתו של הבניין החדש ארכה 17 חודשים ועלתה כ-11 מיליון דולר.
