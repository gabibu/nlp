

עשרות סטודנטים ערכו הפגנת מחאה בירושלים על הסחבת במו"מ בין המרצים לאוצר.

כרבע שעה לאחר תחילת הדיונים בין הצדדים במשרד האוצר בירושלים, נכנסו נציגי הסטודנטים לחדר בו נערך המו"מ ומחו בפני יובל רכלבסקי, הממונה על השכר באוצר, ובפני ראשי המרצים, על איטיות התהליך.

יו"ר התאחדות הסטודנטים, ליאור שטרסברג, אומר כי "בכל מקום בו יתנהל המו"מ מעתה ואילך יהיו סטודנטים שיזכירו לצדדים מי שהקורבן היחיד בשביתה המיותרת הזו".

