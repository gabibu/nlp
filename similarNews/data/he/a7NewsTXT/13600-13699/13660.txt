

תשעה מתוך עשרה אמריקנים מאמינים כי הפעולות הצבאיות וההפצצות הן הנשק היעיל ביותר במלחמת ארה"ב נגד הטרור, זאת על פי סקר שתוצאותיו פורסמו ביום רביעי.

לאחר שהנשיא האמריקני דיבר השבוע על ניסיונות בן לאדן לרכוש נשק גרעיני שיהווה איום לאנושות, אמרו 54 אחוזים מהאמריקנים כי הם מאמינים שפריסת נשק גרעיני אסטרטגי תהיה יעילה במלחמה.

לעומת זאת, 39 אחוזים אמרו כי נשק אסטרטגי גרעיני לא יהיה יעיל כלל, ול-6 אחוזים אין דעה בנדון, נאמר על פי תוצאות הסקר.

80 אחוזים מהאמריקנים סבורים כי גם התקפה על עיראק והדחת סדאם חוסיין יכולות להיות אסטרטגיות יעילות, בעוד 64 אחוזים תומכים בשינוי מדיניות ארה"ב במזרח התיכון.

במקביל לכוננות בארה"ב נוכח החשש מפיגועי טרור נוספים, וחקירות התפשטות מחלת האנתרקס, אמרו 51 אחוזים מהנשאלים כי לדעתם, נשק ביולוגי לא יהיה אפקטיבי במלחמה זו.

הסקר נערך בקרב אלף בוגרים בעלי זכות בחירה בין ה-3 ל-5 בנובמבר, וטווח סטיית הטעות שלו 3.2 אחוזים.


