

שר ההסברה של הרש"פ, יאסר עבד ראבו, הודיע היום כי ערפאת לא יכריז על מדינה פלשתינית בעת נאומו בכינוס עצרת האו"ם ביום ראשון הקרוב.

כזכור, העיתון "אל חייאת" דיווח כי ערפאת שוקל להכריז על מדינה בכינוס האו"ם הקרוב.

המזרחן ד"ר גיא בכור אמר בערוץ 7 כי הוא מעריך שהאינטרסים הנוכחיים של ערפאת אינם עולים בקנה אחד עם הכרזה על מדינה פלשתינית.

הכרזה כזו יהיה בה משום הודאה בכך שהשטח שקיבלה הרשות הפלשתינית עד כה מישראל מספק אותו. כמו כן מעשה כזה ינקה את הישראלים מאחריות לגבי הפלשתינים, שכן ה"מדינות", מדינת ישראל ו"מדינת פלשתין" לא תהיינה עוד מעורבות זו בזו. עוד טוען ד"ר בכור כי יאסר ערפאת אינו מעוניין להקים מדינה פלשתינית, מפני שאז הוא ירד מדרגת הסמל והמיתוס לדרגת בשר ודם.
