

הפרקליטות הגישה היום לבית המשפט העליון ערעור על קלות ענשו של יו"ר "מעריב", עופר נמרודי.

עופר נמרודי נדון בבית המשפט המחוזי בתל אביב על ידי השופטת ברכה אופיר-תום לעונש של 25 חודשי מאסר בפועל, מאסר על תנאי ולקנס. זאת, לאחר שהצדדים הגיעו לעסקת טיעון שבה נמחקו סעיפים רבים מכתב האישום ובעיקר אישום שקשר את נמרודי לניסיון לרצוח את עד המדינה, יעקב צור.

משמעות העונש שהטילה השופטת על נמרודי, היתה שהוא לא יחזור לכלא וזאת בשל המעצר הממושך שבו שהה - 15 חודשים. יצויין עוד, כי לדברי השופטת כוונתה היתה שונה, שנמרודי כן יחזור לכלא אך שכחה לקחת בחשבון בחישובי העונש את מה שמכונה "ניכוי מינהלי".


