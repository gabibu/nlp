

מליאת הכנסת הסירה אתמול ברוב גדול את חסינותו של חבר הכנסת עזמי בשארה. שישים ואחד חברי כנסת הצביעו בעד הסרת החסינות, ורק שלושים התנגדו. בשל השמעת דברי תמיכה בחיזבאללה בנאומים בסוריה ובאום אל פחם יואשם בשארה בעבירה על הפקודה למניעת טרור.

הסעיף השני שיואשם בו בשארה הוא סיוע בהסעת 19 קבוצות של אזרחים ערבים לסוריה. בהצבעה אחרת קיבלה מליאת הכנסת את הצעת החוק של ישראל כ"ץ, המונעת מאדם שהשמיע תמיכה במעשי טרור להיבחר לכנסת.

בתגובה להסרת החסינות של בשארה אמר אתמול שר המשפטים מאיר שטרית כי בכך שמה הכנסת גבול להפקרות. לדבריו, לא ייתכן שחברי כנסת יתמכו באויבי ישראל, וימשיכו לכהן בכנסת ישראל.
באשר לחוק שלפיו מי שתומך בטרור לא יוכל להיבחר לכנסת אמר ח"כ ישראל כץ כי בקבלת חוק זה הציבה הכנסת גדר. לדבריו, בכך שלחה הכנסת מסר לעולם ולחכי"ם הערבים התומכים בטרור כי אי אפשר לכהן בכנסת ישראל בירושלים ולתמוך בטרור של עזה. "מי שתומך בטרור של עזה, שילך לעזה!" אמר כץ.

חבר הכנסת טאלב א סנע הודיע כי יגיש בג"ץ נגד החלטת הכנסת בעניין בשארה.


