

ראש המחלקה למלחמה בטרור של הסוכנות הפדרלית של ארה"ב - ה-F.B.I ג'יימס קארוזו דרלית הודה ביום שלישי כי לסוכנות אין כל רמז על מקורן של מעטפות האנתרקס. חודש לאחר שנרשם מקרה המוות הראשון עקב ממחלת האנתרקס עמד קארוזו מול מתקפת הסנאטורים, שהיו אחד מהיעדים אליהם נשלחו המעטפות הנגועות. "ובכן, עד היום אינכם יודעים מהיכן הגיעו חיידקי האנתרקס, ואינכם מסוגלים לזהות את מי שעלולים להיות בעלי נגישות לחיידקים, לא כך?", תהה הסנאטור הדמוקרטי ג'ון אדוארדס, וכתשובה קיבל מקארוזו אישור מגומגם.

הסנאטורית דיאן פיינשטיין שאלה כמה מעבדות בארה"ב מגדלות או מפתחות תרביות של חיידקי אנתרקס, ונענתה: "המספר אינו ידוע לנו כרגע". הסנאטורית מקליפורניה התעקשה, ודרשה לדעת "מדוע אינכם יודעים". בתשובה אמר קארוזו: "אנו חושפים את יכולות המחקר של אלפי מדענים. אני יודע שהתשובה אינה מספקת אותך. גם אותנו אין היא מספקת".

לדברי ראש הסוכנות רוברט מילר, אנשיו בודקים יותר מאלף אפשרויות, וביניהן כמאה מחוץ לגבולות ארה"ב, כדי לגלות את מקור החיידק הקטלני שנשלח לעיתונאים ידועים, ולמספר מוסדות אמריקניים, וביניהם הקונגרס.

