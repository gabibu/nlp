

שר החוץ שמעון פרס קרא אתמול בפריס לערפאת להכריח את "הקיצוניים הפלשתינים" להקשיב לקול ההיגיון, ולקדם את תהליך השלום. בהופעה בפני הוועדה ליחסי חוץ של האסיפה הלאומית הצרפתית אמר פרס: "הבעיה היא השליטה על הארגונים הקיצוניים הפלשתיניים. אם הפלשתינים יתנהגו באחריות, נוכל לסיים את הנסיגה".

פרס הדגיש כי "אם נצליח לסיים את הנסיגה נוכל לפתוח בשלב השני, שהוא המשא ומתן המדיני". לפני כן נפגש פרס עם שר החוץ הצרפתי היבר ודרין, ובסיומה אמר לעיתונאים כי הוא מכין תוכנית שתאפשר את חידוש הדיאלוג הישראלי-פלשתיני. "הבסיס לתוכנית הוא תוכנית מיטשל". "ממשלת ישראל קיבלה את התוכנית. מאמצינו העיקריים הם להשיג הפסקת אש, וקיווינו להשיג אותה תוך תקופה קצרה, אך זה לא הסתדר", הוסיף.

בחדשות "קול ישראל" דווח אתמול כי המפד"ל מגישה הצעת אי אמון בממשלה, הראשונה מאז כינונה של ממשלת שרון. הנימוק לכך, הוא שבפגישותיו של פרס עם ערפאת במיורקה הוא חילל את השבת.

