

ראש הממשלה שרון אמר בביקור בבית משפחת אביטן בטבריה כי מדינת ישראל הפעילה לחצים להתנות את כניסתה של סוריה למועצת הביטחון בהעברת מידע שקשור לחטופים או בשחרורם, אבל זה לא הסתייע. לדברי שרון, זה היה הניסיון האחרון להשיג מידע בעניין החיילים החטופים.

מיד עם עזיבתו של שרון את בית המשפחה בא לבית משפחת אביטן נשיא המדינה. הנשיא שוב מתח ביקורת חריפה על מזכ"ל האו"ם קופי אנאן. "מדובר בהתנהגות מבישה ולא אחראית, וכי הוא היה מצפה ממזכ"ל האו"ם להעמיד מייד לרשות המשפחות את המידע הנמצא ברשותו", הוסיף הנשיא.


