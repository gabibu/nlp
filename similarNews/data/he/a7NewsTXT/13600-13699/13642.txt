

בעת ביקור בבית משפחת אביטן מתח נשיא המדינה משה קצב ביקורת חריפה על מזכ"ל האו"ם קופי אנאן, ואמר כי "מדובר בהתנהגות מבישה ובלתי אחראית, וכי הוא היה מצפה ממזכ"ל האו"ם להעמיד מייד לרשות המשפחות את המידע הנמצא ברשותו".

בביקור בבית משפחת אביטן בטבריה אמר ראש הממשלה שרון כי מדינת ישראל הפעילה לחצים להתנות את כניסתה של סוריה למועצת הביטחון בהעברת מידע שקשור לחטופים או בשחרורם, אבל הדבר לא הסתייע. לדברי שרון, זה היה הניסיון האחרון להשיג מידע בעניין החיילים החטופים.

