

ח"כ מיכאל קליינר, יו"ר סיעת חרות, העלה היום בכנסת הצעת חוק ולפיה תהפוך העברית לשפה רשמית יחידה במדינת ישראל. ע"פ המצב החוקי היום, השורר מאז המנדט הבריטי, עברית וערבית הן שפות רשמיות במעמד שווה.

לדבריו, לאחרונה החלו גורמים פוליטיים מקרב האוכלוסייה הערבית לעשות שימוש בסעיף זה כדי לחדד את מאבקם הלאומני.

עוד טוען קליינר, כי יש מקום לכך שכל אזרחי המדינה ילמדו עברית מגיל הגן ולפחות מגיל בית הספר.

הצבעה על הצעת החוק תתקיים במועד אחר שכן ועדת שרים לענייני חקיקה טרם דנה בה.
