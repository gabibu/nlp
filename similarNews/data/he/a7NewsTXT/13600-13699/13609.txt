

נוסעי חברת "סבנה" הבלגית שהגיעו מבריסל לארץ ואמורים היו לשוב לבלגיה בטיסת החברה, הועברו לטיסות חלופיות. כתב עתי"ם מוסר, כי החברה דאגה להסעתם של הנוסעים דרך יעדים שונים באירופה לבלגיה.

חברת "סבנה" נקלעה לקשיים כלכליים, אשר הלכו והחריפו בעקבות גל הטרור האחרון. בעקבות כך, החליטו קברניטי החברה על פיטורי אלפי עובדים ולמעשה ביטלו את כל טיסות החברה.

עוד נמסר כי הטיסה האחרונה של החברה לישראל היתה בתחילת השבוע. ישראלים אשר הגיעו עם החברה לארץ בכרטיס לכיוון אחד, לא נתקלו בבעיות ואולם הבעיה היתה בקרב אותם נוסעים אשר היו אמורים לשוב בטיסת החברה לבריסל. אותם נוסעים קיבלו הודעה על ביטול הטיסה והם הופנו לטיסות של חברות אחרות. רבים מבין הנוסעים הועברו דרך שוויץ לבלגיה.
