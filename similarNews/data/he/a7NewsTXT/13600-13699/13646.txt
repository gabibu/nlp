

איל התקשורת הרפובליקני מייקל (מרדכי) בלומברג, ניצח בהתמודדות הפוליטית הראשונה שלו, ונבחר אתמול לתפקיד ראש עיריית ניו-יורק. בלומברג, המיליארדר, שהוציא סכום של 50 מיליון דולר מחשבונותיו הפרטיים כדי לממן את מערכת הבחירות שלו. באחת מההתמודדויות הצמודות ביותר בהיסטוריה של העיר הביס את הפוליטיקאי הוותיק מארק גרין.

בלומברג יקבל עתה את התפקיד הקשה והמפחיד של הנהגת העיר להחלמה מההרס הכלכלי והרגשי שנגרם לאחר פיגועי 11 בספטמבר. ההתקדמות הגדולה באהדת הציבור אליו הייתה בשבועיים האחרונים, בעיקר בשל התמיכה הבולטת שתמך בו ראש העירייה היוצא והפופולרי כל כך רודולף ג'וליאני, שלא היה יכול להתמודד פעם נוספת על קבלת התפקיד בשל החוק המתיר כהונה של שתי קדנציות בלבד.

בלומברג בן ה-59 ייסד את שירותי המידע הפיננסיים "בלומברג", והיה מוכר שנים רבות כדמוקרט. בשנה שעברה, כאשר התברר לו שההתמודדות על תפקיד ראש העירייה בבחירות הפנימיות אצל הרפובליקנים תהיה קלה יותר, הוא "החליף מפלגות".


