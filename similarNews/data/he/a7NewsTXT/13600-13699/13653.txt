

ביום א' הקרוב, 11 בנובמבר 2001, בשעה 13.00, יערך במרכז השלטון המקומי (הפטמן 3 ת"א) כינוס חירום של מנהלי מחלקות חינוך מכל הרשויות המקומיות בארץ.

בכנס ידונו מנהלי מחלקות החינוך בהשלכות הקשות של הקיצוץ בתקציבי מערכת החינוך בשנה הקרובה, וכן יגבשו דרכי פעולה למניעת הקיצוץ התקציבי המתוכנן.

בכנס ייטלו חלק שרת החינוך, לימור לבנת, יו"ר מרכז השלטון המקומי, עדי אלדר, יו"ר איגוד מנהלי מחלקות החינוך ברשויות המקומיות, אבי קמינסקי, ראשי ערים ומנהלי מחלקות חינוך מכל רחבי הארץ.

הכינוס פתוח לסיקורם של אמצעי התקשורת.

