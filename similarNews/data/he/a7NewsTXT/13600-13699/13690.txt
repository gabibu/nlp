

בהמשך לפרסום בערוץ 2 הערב, כי השב"כ הורה לאישיות בכירה לעזוב את ביתה בשל איומים על חייה, פרסמה סוכנות הידיעות הצרפתית כי השר דני נווה הוא האישיות הבכירה שפונתה הלילה מביתה. זאת בעקבות התרעות על כוונות פלשתיניות להתנקש בחייו.

סוכנות הידיעות הצרפתית הוסיפה כי סוכני שירות הבטחון הכללי ליוו את השר נווה, המתגורר סמוך לשוהם שליד נמל התעופה בן גוריון, למקום בלתי ידוע.

הפינוי בוצע לאחר שהתקבל מידע על נסיון התנקשות אפשרי בשר נווה, הוסיף כתב סוכנות הידיעות הצרפתית שציטט מקור בטחוני שבשמו לא נקב.
