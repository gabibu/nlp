

בשרון שוב כוננות גבוהה מפני פיגועים, לאחר שבבוקר דעכה הכוננות בעקבות חיסולו של מחבל החמאס בבקעה אל שרקיה. בכבישים הוצבו מחדש מחסומים ונערכות בהם בדיקות קפדניות.

גם באזור לכיש וצפון מערב הנגב יש כוננות גבוהה. זאת לאחר שנודע למשטרה כי תושב היישוב שובה שליד נתיבות, הבריח הבוקר מעזה לתחומי המדינה שלושה פלשתינים בעלי עבר חבלני. אחד מהם כבר נלכד ואחרי השניים האחרים מתנהל מצוד.
