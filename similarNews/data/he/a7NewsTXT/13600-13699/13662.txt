

סיכוני ההתנגשות בין כדור הארץ לבין אסטרואיד תועה במהלך מאה השנים הבאות פחותים מכפי שחשבו עד כה האסטרונומים.

קבוצת מדענים מאוניברסיטת פרינסטון שבניו ג'רסי חישבה ובדקה והגיעה למסקנה שהסיכוי להתנגשות כזאת הוא שתי מאיות האחוז. הם הגיעו למסקנה כי במערכת השמש שלנו מסתובבים כ-700 אלף אסטרואידים שקוטר הקטנים ביניהם הוא לפחות קילומטר, כלומר, גוף שיוכל להרוס בנקל את כל סממני התרבות והיישוב בעולם. אם ייתנגש חלילה בכדור הארץ. ואולם, מספר זה קטן בשליש מהאומדן הקודם, של שני מיליון אסטרואידים.

חישובי ההסתברות מבוססים על ההנחה כי קוטר האסטרואיד שפגע בכדור הארץ, ואשר היה הגורם להכחדת הדינוזאורים, היה עשרה קילומטרים. להערכת החוקרים, התנגשות בין גוף כזה לבין כדור הארץ יכולה להתרחש אחת ל-100 מיליון שנים.
