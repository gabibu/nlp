

שרת התעשייה והמסחר, דליה איציק, יצאה בקריאה לעובדי המכס לגלות אחריות לאומית ולהפסיק את השביתה אשר לדבריה גורמת לנזק בלתי הפיך ליצוא הישראלי דווקא בימים קשים אלה.

משרד התעשייה והמסחר מוצף בפניות רבות של יצואנים אשר השביתה במשק גורמת נזק אדיר ליצוא שלהם. כמו כן, מתלוננות חברות על כך שקווי יצור שלמים תקועים בשל אי יכולת קבלת חומרי גלם.

השרה איציק ציינה היום, כי יש להפסיק את ההשתוללות והאנרכיה אשר גורמת לנזק אדיר וופוגעת באמינות היצוא הישראלי בכל רחבי העולם.

השרה אמר עוד, כי לאחר השביתה בנמלים הופכת שביתת המכס לבלתי נסבלת, ולדבריה יש לאמץ את הצעת יו"ר ועדת הכלכלה, ח"כ אברהם פורז, שהציע לפתור זמנית בדיקות ממכס את היבוא והיצוא. לדברי איציק, עלות הסיכון שתיקח המדינה בצעד זה קטנה לאין ערוך מהנזקים שגורמת השביתה ומהשפעותיה על הסחר עם ישראל במדינות העולם.


