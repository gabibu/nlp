

קצין מילואים חדש בצה"ל. לאחר שלוש שנות שרות פרש אתמול תא"ל אריאל הימן מתפקידו ואת מקומו יתפוס תא"ל דני ון בירן בתפקיד קצין המילואים הראשי/


בטקס שנערך במעמד הרמטכ"ל רב-אלוף דן חלוץ, פורום המטה הכללי ואורחים נוספים אמר הרמטכ"ל : "צה"ל נדרש להמשיך לטפל ולטפח את מערך המילואים שאין בלתו, ולהבטיח את שירותם של אנשי המילואים המצוינים.בשל היותו של תא"ל דן בירן איש מילואים במשך כשש שנים, הוא מיטיב להכיר בחשיבות ובצורך של מינוי קצין המילואים הראשי.

כתבנו קובי פינקלר מוסר שבטקס פרש המפקד החדש את משנתו: "מערך המילואים הינו בראייתי חוד החנית של החברה בישראל. שירות במילואים מהווה ציונות במקום בו רווחת הציניות ויש בו דוגמא ומופת לכל מה שטוב בחברה שלנו" אמר תא"ל ון בירן בפנייה לחיילי ומפקדי מערך המילואים. "אעשה ככל שביכולתי לחזק את חוסנו של מערך המילואים בתוך הצבא, ולהציבו במקום הראוי לו בחברה הישראלית - כנבחרת של מובילים חברתיים ולאומיים וכנושאי דגל הציונות".

