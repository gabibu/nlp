

בטקס שהתקיים אתמול במשכן נשיא המדינה, מר משה קצב, חולק אות יקיר קרן לב"י ל-18 תורמים שתרמו בשנים האחרונות תרומות ייחודיות לקרן לב"י ולחיילי צה"ל.

האירוע התקיים במעמד שר הביטחון, שאול מופז ויו"ר קרן לב"י, האלוף במילואים דני מט.

כתבנו קובי פינקלר מוסר ש'יקיר קרן לב"י' הינו אות יוקרתי המוענק למי שתרמו מזמנם ומכספם למען קרן לב"י וחיילי צה"ל. 23 תורמים מהארץ ומחו"ל קיבלו את האות ,

נשיא קרן לב"י, האלוף במילואים דני מט: אמר בטקס שהקרן לביטחון ישראל, מציינת מחצית היובל להיווסדה. 25 שנים של פעילות מתמשכת למען חיילי צה"ל, שנים של עשייה ותרומה לחוסנו של צה"ל ולחברה בישראל.

נשיא המדינה שברך את מקבלי האותות אמר "בשם העם בישראל אני מברך את יקירי הקרן על תרומתם" אמר נשיא המדינה, מר משה קצב בנאומו. "קרן לב"י ב-25 שנותיה היא מסממניה היפים של הישראליות. היא ההוכחה לקשר המופלא בין העם לצבא מתוך הגישה המובהקת שהצבא הוא העם והעם הוא הצבא. מי שהעם הטיל עליו לשרת בצה"ל והטיל את כתפיו את נטל הדאגה לביטחון המדינה וחיי אזרחיה, ראוי להערכת העם ולאהבתו. אני מברך את אנשי הקרן על דבקותם, על מסירותם על פעילותם האחראית והדינמית ומאחל ומצפה שתמשיכו ביתר שאת בעבודה החובקת עולם. אני מברך את יושב ראש הקרן האלוף במילואים דני מט על עבודותו המסורה רבת השנים שנעשית מתוך רגש פטריוטי גדול ואהבת ישראל".
