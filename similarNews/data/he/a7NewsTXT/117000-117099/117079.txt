

בסיור שערך היום שר הביטחון, שאול מופז, באזור המואסי שבגוש קטיף אמר כי אשקלון נמצאת בטווח המחייב מיגון חריג.

שר הביטחון, שאול מופז, אמר היום כי "אשקלון נמצאת בטווח ההופך אותה ליישוב הדורש מיגון חריג". מופז גילה כי צה"ל לא יספיק להשלים עד ליישום תכנית ההתנתקות את מיגונם של 46 יישובי קו העימות החדשים בדרום. בנוסף, אמר מופז כי צה"ל ישאר ברצועה עד סוף שנת 2005.

מופז אמר את הדברים בסיור שערך היום באזור המואסי שבגוש קטיף. שר הביטחון סייר ביחד עם הרמטכ"ל, רב אלוף דן חלוץ, במפקדת צה"ל באזור ובמלון "מעוז הים" שפונה בשבוע שעבר.
