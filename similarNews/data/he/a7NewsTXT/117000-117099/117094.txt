

ממועצת יש"ע נמסר לפני זמן קצר כי הם מזועזעים נוכח שקריו ההזויים של אמנון אברמוביץ הערב בחדשות ערוץ 2, כאילו חשבו לכנות את מצעד "ההתחברות" בשם "מצעד החיים" המזכיר את השואה.

"לא היה ולא נברא", אמרו אנשי מועצת יש"ע בתגובה על טענותיו של פרשן הערוץ השני, אמנון אברמוביץ'. "ההחלטה על המצעד נפלה תוך התייעצות והסכמה עם כל הגופים", נמסר בהודעתם.

המועצה מחתה גם נגד הניסיון של אברמוביץ להציג מהלך זה כאלים. "פרשן הערוץ השני שמגונן על רה"מ כאתרוג, הפך בעצמו ללולב שדוקר בשקרים מופרכים את כל מי שעלול לערער על קדושת האתרוג".
