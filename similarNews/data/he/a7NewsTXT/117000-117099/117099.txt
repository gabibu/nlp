

בבית המשפט המחוזי בבאר שבע היתה היום מבוכה רבה למשטרה לאחר ששכחה להביא לדיון בבית המשפט את אחד מעצורי ההתנתקות, חנוך אלברט, העצור כחודשיים.

הדיון, בבית המשפט המחוזי בבאר שבע היה אמור לעסוק בהמשך מעצרו של חנוך אלברט, לאור תביעת הסנגורים לשחררו לאלתר. אל הדיון הגיעה התובעת מטעם המדינה, בני משפחתו של אלברט ועורך דינו וכמובן השופטת, ורדה מעוז.

אלברט עצור בבית המעצר "ניצן" ברמלה, והמשטרה, כאמור, שכחה להביאו לדיון בבית המשפט בבאר שבע. השופטת נזפה במשטרה על המחדל, והודיעה כי תדרוש על כך הסברים מהאחראים במשטרה.
