

במשכן נשיאי ישראל התקיימה היום קבלת פנים לנכנסים לעול מצוות, נפגעי פעולות האיבה. הנשיא ורעיינתו ערכו קבלת פנים ל 64 בני ובנות מצווה.

בקבלת פנים השתתפו יו"ר הסוכנות סלי מרידור, ח"כ שאול יהלום, יו"ר ארגון נפגעי פעולות האיבה יהושע כהן, מנכ"ל קרן היסוד גרג מייזל, יו"ר חברת החשמל ובני משפחותיהם.

על הפרק המוזיקלי הופקד הזמר הראל סקעת ששר לבני ובנות המצווה ובני משפחותיהם.

"שילמתם מחיר יקר רק מפני שאתם בני ובנות הארץ שלנו", אמר הנשיא, "אני מאחל לכם שתזכו לגדול לתוך חברה שקטה ורגועה יותר, שלא תדעו עוד טרור, שתגיעו לשיאים בכל התחומים ותגשימו את מלוא יכולותיכם ומשאלותיכם".

את הטקס חתם צילום משותף של הנערים והנערות עם הנשיא רעייתו והזמר הראל סקעת.
