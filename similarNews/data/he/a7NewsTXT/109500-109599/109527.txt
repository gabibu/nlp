

מנהלי בתי הספר ומפקחי משרד החינוך קיבלו היום מכתב ממשרד החינוך, ממנו עולה כי החל מהשנה הבאה יקבל כל מורה בישראל גליון הערכה ממנהל בית הספר

סמנכ"ל כוח אדם במשרד החינוך מנחם כהן, שיגר היום (ב') מכתב למפקחי משרד החינוך ומנהלי בתי הספר ובו הודעה כי החל מהשנה הבאה יקבלו גם מורים תעודות הערכה לסיכום עבודתם.

כהןהודיע כי גליון ההערכה החדש יינתן למורים כנהוג לגבי כלל עובדי המדינה ובהתאם לתקשי"ר.

את גליון ההערכה למורים ימלאו מנהלי בתי הספר או גורם אחר שיוסמך לכך על ידי המנהל. את הגיליון יקבל כל מורה לאחר שיחת הערכה ומשוב תקופתי. כך מדווח כתבנו שמעון כהן.

בתקופה הקרובה יקבלו מנהלי בתי הספר ברחבי הארץ ומפקחי משרד החינוך הנחיות מדוייקות ומפורטות לגבי האופן בו יש לבצע את משימת הערכת המורים, ומרכיבי ההערכה שבגיליון.
(ש)
