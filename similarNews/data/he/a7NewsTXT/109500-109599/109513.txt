

ניצולי השואה בארץ יזכו בקרוב למידת מה של נחת כאשר חיילים וקצינים מצה"ל יופיעו בביתם, יתעניינו בסיפורם האישי ויעניקו להם פרח ותעודה שבה מודה להם העם היהודי על חלקם בבנין הארץ.


האחראיים למבצע הזה, "פרח לניצול", הם הקרן לרווחת ניצולי השואה, בית לוחמי הגטאות ומפקדת קצין חינוך ראשי בצה"ל.

בצה"ל אומרים כי הרעיון שמאחורי המבצע הוא להראות לניצולי השואה שעם ישראל לא שוכח אותם ולא מתייחס אליהם כאל מסכנים, אלא פשוט מכיר בתרומתם החשובה לבנין הארץ, מעריך אותם על כך ומודה להם.

