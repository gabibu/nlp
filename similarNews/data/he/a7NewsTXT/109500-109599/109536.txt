

אם נדמה היה שאיום השבתת הבנקים מאחורינו בשל צו המניעה של בית הדין, מומלץ לשים לב לאיום החדש שמגיע מכיוון ועד עובדי בנק דיסקונט, לפיו ביום חמישי ישבתו הבנקים למרות צוי המניעה האוסרים עליהם לשבות.


את צוי המניעה הוציא, כזכור, בית הדין לעבודה בראשות השופטת אלישבע ברק, על מנת להחזיר את שני הצדדים, ההסתדרות ומשרד האוצר, לשולחן הדיונים ולהגיע לפשרה. אך נראה כי לפי שעה שני הצדדים רחוקים מלהגיע להסכמה בניהם.

על פי הוראת השופטת ברק אמורים הצדדים לדווח ביום רביעי לבית הדין על ההתקדמות במשא ומתן
בניהם, אולם כככל הנראה לא יהיו חידושים מיוחדים.

כתבנו עודד שטרן מדווח כי בעקבות חילוקי הדעות שנותרו בעינן מאיימים עובדי הבנקים מחדש בשביתה, הפעם בניגוד לחוק ולמרות צוי המניעה, והם גם מוכנים לשלם את המחיר.

גולת הכותרת של חילוקי הדעות בין ההסתדרות המייצגת את עובדי הבנקים לבין עובדי משרד האוצר היא סירובו של המשרד לפרוס בפני העובדים את מהות הפגיעה הצפויה להם עם יישומן של הרפורמות בשוק הבנקאות הישראלית. משרד האוצר קובע כי מדובר בנתונים שאין וודאות מוחלטת לגבם ועל כן לא יוכלו להיעתר לבקשת העובדים.
