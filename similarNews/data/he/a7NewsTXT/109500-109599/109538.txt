

פעם בשנה יש למתנ"סים בירושלים הזדמנות להביא לידי ביטוי את עשייתם בתחום הספורט במשך השנה. האירוע החגיגי המדובר הוא המתנ"סיאדה.

המתנ"סיאדה היא מעין אולמפיאדה צנועה ועממית שתתקיים ברחבי ירושלים בכמה מתנ"סים, בתי ספר ובאצטדיון טדי. כך מדווח כתבנו עודד שטרן.

בעיריית ירושלים מעריכים שמספר הספורטאים שיתחרו במתנ"סיאדה הוא באזור 2500, שיתחרו ב-9
ענפי ספורט, בניהם כמובן כדורגל וכדורסל, שחייה, טניס, התעמלות קרקע, התעמלות אמנותית, טקוואנדו ועוד.

חוץ מהתחרויות בענפי הספורט השונים יתקיים גם מסע אופניים חוויתי, לא תחרותי וללא תשלום לכל מאן דבעי, יחידים ומשפחות, שמשתתפיו יזכו לתעודה שתחולק להם בסיום החגיגי של האירוע שיתקיים בגן סאקר.

יצויין כי המתנ"סיאדה מתקיימת זו השנה ה   13 והיא תקרא, כמו בשלש השנים האחרונות, על שמו של רס"ן (במיל') אמיר זוהר ז"ל, שהיה מנהל המתנ"ס הקהילתי תלפיות מזרח ופעל רבות בנושא חינוך וקירוב לבבות דרך קידום הספורט בשכונת תלפיות. אמיר שירת כקצין במלואים ונפל בעת מילוי תפקידו בתחילת האינתיפאדה.

האירוע יתקיים מחר, יום ג', י' בניסן.
