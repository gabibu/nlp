


לקראת חג הפסח הקרב, זכו משפחות מעוטות יכולת בגן יבנה לסיוע בשיפוץ ביתם ובחידושו.
ה"קבלנים" שעסקו בשיפוץ הבתים היו חיילי חיל האוויר המשרתים בבסיס חצור.

לא אחת מתנדבים חיילי צה"ל בקהילות במקומות שונים בארץ, כזה הוא הצבא שלנו, אך לדברי עיריית יבנה מדובר במערכת יחסים ארוכה ומיוחדת בין העירייה ליחידות הצבא.

החיילים יצאו מבסיסם בשעות הבוקר מצוידים היטב בחומרים וכלי עבודה שסיפקה להם העירייה, והפתיעו את האזרחים המאושרים שלא יכולים להרשות לעצמם לשלם עבור השיפוץ וצביעת הבית.
"כל הכבוד לעירייה ולצה"ל שדואגים וקשובים לצרכי הקהילה", אומרת בהתרגשות תושבת המקום.

מפקד יחידת ה"שיפוצניקים" התארח בלשכתו של ראש העירייה צבי גוב-ארי, שם הודה לו ראש העיר על עבודתם הנפלאה של חייליו. כמו כן הביע ראש העיר את תקוותו להמשך שיתוף הפעולה הייחודי שנרקם בין החיילים לבין התושבים, מאחר וזה ערך חיוני וחינוכי בעיצוב אישיותה של החברה הישראלית.

בסיום העבודות זכו גם החיילים לתשורה קטנה, שי צנוע למזכרת, מתנת עיריית יבנה. כל החיילים שבו בשלום לבסיסם.
