

קצינים בפיקוד דרום אומרים בעקבות הפיגוע בציר פילדלפי כי חלה בשבוע האחרון עליה דרסטית באירועי הטרור ברצועת עזה, אך צה"ל מנוע מלהגיב. "אתמול היה פצוע קל, היום בינוני ומחר ייגמר באסון", אומרים בפיקוד

אתמול בצהרים ירה מחבל ופצע נגד צה"ל ואזרח. אחד מהם באורח בינוני. האירוע התרחש ליד מוצב "חרדון" בציר פילדלפי. הפצועים הוטסו לביה"ח סורוקה בבאר שבע.

השניים עסקו בעבודות אזרחיות בגבול ישראל-מצרים באזור בו מוקמת "רצועת בטחון" חדשה. כתבנו משה פריאל מוסר כי הפצועים פונו במסוק לבית החולים סורוקה בבאר שבע.

קצינים בפיקוד דרום אומרים כי המחבלים ב'ועדות ההתנגדות' מבינים שאין בכוונת צה"ל להגיב על האירועים והם ממשיכים לתקוף באין מפריע. "אתמול היה פצוע קל, היום פצוע קשה, מחר זה ייגמר באסון", אומרים בפיקוד.

ארגון מחבלים בשם "פלוגות סלאח א-דין", המשתייך לועדות ההתנגדות העממיות נטל אחריות לפיגוע. לטענתם זוהי נקמה על חיסולו של מחבל בכיר בגדודי אל אקצה בשכם ועל הריגתם של שלושה ילדים פלשתינים בידי צה"ל, לאחר שנתפסו בנסיון הברחת תחמושת.
