

רשות הטבע והגנים סיימה את שיקום שביל הגישה למערת הקמח, והחל ממחר (ג') ניתן יהיה לבקר במערה.


ברשות הטבע והגנים מציינים כי המערה נסגרה למבקרים לאחר נזקי שיטפונות החורף, פתיחתה התאפשרה לאחר הסדרת עזרי בטיחות והסרת מפגעי בטיחות.

דובר הרשות מציין כי המבקרים מתבקשים לקרוא בעיון את הנחיות הבטיחות המצויות על גבי השלטים בחניון הסמוך לכניסה למערה.

עוד נמסר שכמו כן נפתחו למטיילים שביל הסולמות בהר סדום, ושביל נחל תמר, כאמור ניזוקו גם שבילים אלו עקב השיטפונות האחרונים, וגם בהם הוסדרו מחדש אביזרי בטיחות ושבילים.

"רשות הטבע והגנים ערכה מאמץ מרוכז על מנת לאפשר טיולים באתרים אלו בחג הפסח, המועד המבוקש במיוחד לטיולים בחבל ארץ זה", אומר דובר הרשות אמנון נחמיאס.
(ש)
