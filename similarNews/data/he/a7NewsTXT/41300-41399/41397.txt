

המשטרה ממשיכה לבקש את עזרת הציבור בחיפושיה אחרי אברהם ברמן, בן ארבעים ושש מבני ברק, אשר נעלם אתמול בראשון לציון. חברי ארגון זק"א השותפים לחיפושים הודיעו לפני זמן קצר כי חפ"ק נוסף הוקם וכי מתנדבים יצאו בקרוב לסריקות בעזרת טרקטורונים, כלבים ומסוק.

תיאורו: קומתו מטר ושבעים ושלושה סנטימטרים, מבנה גופו בינוני, שערו שחור, קצר ומתולתל, עיניו חומות, בעל שפם וזקן ארוכים והוא מרכיב משקפי ראיה. הוא לבש מעיל שחור ארוך, חולצה לבנה, מכנסים שחורים, עניבה ונעל נעליים שחורות. כל היודע דבר על מקום המצאו של אברהם ברמן מתבקש להתקשר למשטרה.

