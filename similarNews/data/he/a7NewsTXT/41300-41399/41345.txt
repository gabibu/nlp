

מועדון יולדות במרכז הרפואי "שיבא" ברמת-גן יפתח בשבוע הבא קורס הכנה להורים מודאגים להתמודדות עם תינוקות וילדים במצב מלחמה.

הסדנא תכלול מספר הרצאות הכוללות: התמודדות עם מצב לחץ של ילדים, "מה עושים קודם", "למי נלביש קודם את המסיכה", הילד אינו מעוניין ללבוש את המסיכה, מה עושים, התינוק בתוך ממ"ד בוכה כיצד נתמודד, ממה מורכבת כל ערכה בהתאם לגיל. ילדים בעלי קשיים רפואיים או נפשיים-התמודדויות מיוחדות, התמודדות נפשית של ילדים עם מצבי מצוקה, איך לזהות מצבי מצוקה בילדים.

לדברי ד"ר זאב רוטשטיין מנהל בית החולים הכללי "מועדון היולדות תל השומר רואה חשיבות רבה בהכנת האוכלוסייה להתמודדות במצבי לחץ מבעוד מועד על מנת שבזמן אמת יכולו לתת מענה לצרכים המידיים של הילדים והתינוקות".
