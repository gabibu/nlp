

היום פורסם כי את ההחלטה להעמיד לדין את אבישי רביב קיבל מי שהיה ראש השב"כ עמי איילון לאחר שקיים סידרת פגישות חשאיות עם אנשים מבתי המשפט. לדברי איילון הוא השתכנע כי חקירת הענינים הנוגעים להפעלתו של רביב על ידי השב"כ לא מוצתה עד תום בוועדת שמגר, שחקרה את רצח רבין.

היום פורסם כי את ההחלטה להעמיד לדין את אבישי רביב קיבל מי שהיה ראש השב"כ עמי איילון לאחר שקיים סידרת פגישות חשאיות עם אנשים מבתי המשפט.

לדברי איילון הוא השתכנע כי חקירת הענינים הנוגעים להפעלתו של רביב על ידי השב"כ לא מוצתה עד תום בוועדת שמגר, שחקרה את רצח רבין.

נוסף על כך הוא השתכנע כי אמון הציבור בשב"כ התערער, ולכן החליט כי יש להעמיד לדין את רביב.

איילון סירב להשיב לשאלת פרקליטו של רביב איתן פלג מי היו הגורמים עימם התייעץ, משום שלטענתו התחייב שלא לגלות, אך השיב כי מדובר באנשים ממגזר בתי המשפט.

היום פורסמו חלקים מתוך עדותו של אבישי רביב סוכן השב"כ לשעבר, שנמסרה בדלתיים סגורות.

רביב כך פורסם העיד במשפטו, כי שמע את יגאל עמיר מתבטא בצורך להרוג את יצחק רבין וכי חל על רבין דין רודף. הוא גם טען כי רבים שמעו את עמיר מתבטא בעניין. רביב הוסיף עם זאת כי השב"כ לא גילה ענין מיוחד בעמיר או בנעשה באוניברסיטת בר אילן.

בעדות הוסיף רביב ואמר כי הוא חש נבגד על ידי השב"כ להם "נתן את כל מה שהיה יכול".

"הרגשתי כאילו גאווה וכבוד להיות עם השירות. כאילו זה אנשים נפלאים, למרות שהיום אני מרגיש תקעו לי סכין בלב וזרקו אותי לכלבים. אז הייתי גאה, להגיש את האמת. גם היום הייתי גאה להיות שייך לאותה קבוצה שפעלתי למען בטחון המדינה והצלתי. לא אומר את זה סתם, הצלתי מאות ערבים ויהודים. עשיתי את זה מכל הלב בשליחות והיה לי בטחון בכך".

רביב גם פרש בעדותו בפני בית המשפט את "קשייו" במשך השנים כשנאלץ לחיות בזהות כפולה בקרב "הימין הקיצוני", אותם כינה "חבורה של מטורפים".

"אצלהם לפגוע בחייל או ערבי זה כמו 'בוקר טוב', אין יום שלא זורקים אבנים או ביצים על חיילים ושוטרים", טען.

ב 25 ביולי העיד במשפטו של רביב ראש היחידה להפעלת סוכנים בשב"כ, המכונה "עדין". "עדין" תיאר בעדותו את מעשיו של רביב בתנועה הפיקטיבית 'אי"ל' שדרכה הכפיש רביב את הימין.

לדבריו, התנועה היתה "כולה רביב והאוטו שלו". עוד אמר "מדי פעם היו כל מיני נערים, ילדים שהצטרפו אליו לפעילות כזו או אחרת, אך אין תנועה, אין מבנה, אין מחשב, אין כלום. יש את רביב, ויש ביפר וטלפון והודעות לתקשורת, ומדי פעם הופצו כרוזים שקראו לא לוותר על ארץ ישראל, וכרוזים נגד אוסלו".

"עדין" הדגיש כי פעילות רביב ב"תנועת אי"ל" היתה בניגוד מוחלט להנחיות ולתדרוכים שקיבל מהשב"כ.

"עדין" התייחס בעדות גם לאופיו של רביב ואמר כי הוא היה מוכן לבצע כל פעולה שביקש ממנו השב"כ. "אני חושב שיש פער בין ההצהרות שלו לבין האמונה הפנימית, ועד כמה הוא מוכן לעשות דברים וללכת עם הדברים שלו עד הסוף", אמר בעדות, "זה ההבדל בין עמיר לבין רביב".

חלק מדבריו של סוכן השב"כ "עדין" לכאורה אינם תואמים את העובדות. הרב יעקב מידן, שעבד במרכז יצחק רבין, ציין בעיתון הארץ (אפריל 01') "רביב הוא זה שפרסם את התמונה של עצמו מחזיק אקדח ולובש חולצה ועליה תמונה של יצחק רבין והכיתובית 'אין מנוחה לבוגדים' ".
הרב מידן הוסיף: "אבישי רביב הסית ביודעין את יגאל עמיר לעשות את זה [לרצוח את רבין]".

כזכור רביב מואשם על-ידי הפרקליטות בכך שידע על כוונת יגאל עמיר לרצוח את יצחק רבין ולא עשה דבר כדי למנוע זאת.
