

ביום עיון שערכה החברה להגנת הטבע בתאטרון החאן בירושלים בנושא הטיול החינוכי, ציין יו"ר ועדת החינוך והתרבות ח"כ זבולון אורלב (מפד"ל), את העובדה כי קרוב ל-50% מתלמידי בתי הספר אינם משתתפים בטיולים החינוכים של בתי הספר או שהם משתתפים רק בטיולים המקוצרים.

אורלב ציין כי הסיבה לכך נעוצה במצב הכלכלי שכתוצאה ממנו "להורים אין כסף לשלם עד 1000  עבור כל ילד לשנה עבור הטיול החינוכי".

כאשר כל ילד חמישי חי מתחת לקו העוני ובמצב שבו מספר המובטלים מגיע ל 250,000 , יש משפחות שלמות, שאינן מסוגלות לממן לילדיהם את הטיול הבית ספרי ואפילו את הטיולים הקצרים, מציין אורלב.

"מנקודת מבטי" הוסיף "לטיול יש ערך חינוכי ולימודי יותר מאשר שיעור רגיל בהיסטוריה, גיאוגרפיה, או אפילו מקרא. אני מעמיד בסדר עדיפות גבוה מציאת פתרון כספי שיבטיח תנופת טיולים חינוכים מחודשת".אומר אורלב.

אורלב מציע לפתור את בעיית תשלומי ההורים על ידי חקיקת חוק לביטול תשלומי הורים. התחליף לסכום זה יגוייס באמצעות הלוואות אשר יהפכו ל"מענק חינוך" תמורת שרות צבאי או שרות לאומי למען המדינה.

חלופה אחרת, אומר אורלב, יכולה להיות תוספת של 2-3 פרומיל לתשלומי המעסיקים לביטוח הלאומי.
