

החל מהשבוע הבא יפתח קורס עזרה ראשונה להורים מודאגים בנושא התמודדות עם תינוקות וילדים במצב מלחמה. הקורס יתקיים במועדון היולדות במרכז הרפואי "שיבא (תל השומר)" ברמת-גן.

לאור מאות הפניות מהורים מודאגים, שהתקבלו בעת האחרונה בבית החולים, ולאור הבנת חשיבות הנושא הוחלט לפתוח את הסדנא.

בסדנא יינתנו הרצאות בנושאים שונים, כגון: התמודדות עם מצב לחץ של הילדים, "מה עושים קודם?"   מה אמורים להיות השלבים הראשוניים בטיפול בילדים? "למי נלביש קודם את המסכה?" מה עושים כאשר הילד אינו משתף פעולה ואינו מסכים ללבוש את המסכה? איך מתמודדים עם בכי התינוק שנמצא בממ"ד? (מרחב מוגן דירתי)? ממה מורכבת כל ערכה בהתאם לגיל הלובש אותה? התמודדויות מיוחדות עם ילדים בעלי קשיים רפואיים או נפשיים, התמודדות נפשית של ילדים במצבי מצוקה, איך לזהות מצבי מצוקה אצל ילדים? ועוד.

לדברי ד"ר זאב רוטשטיין, מנהל בית החולים הכללי "מועדון היולדות תל השומר", הוא רואה חשיבות רבה בהכנת האוכלוסייה להתמודדות במצבי לחץ בעוד מועד, וזאת כדי ש"בזמן אמת" יוכלו לתת מענה לצרכים המיידים של הילדים ושל התינוקות".
