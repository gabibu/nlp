

צעירים יהודיים מקנדה, שהגיעו הבוקר למסע חינוכי ראשון בחייהם בישראל, במסגרת פרוייקט תגלית, ירדו ממטוס אל-על, השתטחו על האדמה, נשקו אותה ובכו תוך כדי ריקוד ושירה של "עם ישראל חי".

המחזה הזה התרחש בעת שבשדה התעופה נחת מטוס, שהוביל בטיסה מיוחדת מטורונטו, 410 סטודנטים של תגלית. בחודשיים הקרובים יגיעו לארץ ברכבת אווירית, שתכלול 70 טיסות, בהם יגיעו כ-7,500 סטודנטים מ-25 מדינות. זהו גידול של כ-30% במספר הסטודנטים המגיעים החורף לעומת אשתקד וזאת, למרות המשך האינתיפאדה ואיומי המלחמה עם עיראק.
