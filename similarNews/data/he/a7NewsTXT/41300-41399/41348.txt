

הסנטור האמריקני ג'וזף ליברמן, שביקר את חיילי ארה"ב במפרץ, אמר היום כי הוא משוכנע שמנהיגי ערב הסעודית, קאטר ובחריין יתמכו בארה"ב אם תצא למלחמה נגד עיראק. ליברמן, דמוקרט מקונטיקט השוקל התמודדות על הנשיאות ב-2004, אמר כי נפגש עם אחדים ממנהיגי מדינות המפרץ במהלך ביקורו והיה מעודד מתגובותיהם.

ליברמן אמר כי הוא מצפה שארה"ב תתחיל להפעיל לחץ תוך שבועות ספורים ולדרוש מעיראק הודאה בקיום הנשק. "יש גבול לסבלנות, שאחריו אתה מגיע לנקודה בה צריך לקבל החלטה. לדעתי, טרם הגענו לנקודה זו", הטעים.
