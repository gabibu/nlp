

פעיל הליכוד אביעד ויסולי, שחשף את החשד לעבירה על חוק מימון הבחירות במטה מצנע, תובע מהמשטרה להמשיך מיד בחקירת הפרשה.

בפניה לניצב משה מזרחי ראש אגף החקירות במשטרה, טוען ויסולי כי הנחיית היועץ המשפטי לחדול מחקירות שכאלו בתקופת הבחירות אינה מיושמת בכל הנוגע לליכוד, ולכן יש לחדש מיד גם את החקירה נגד מצנע.

ויסולי אף מאיים כי יעתור לבג"ץ אם החקירה נגד מצנע לא תחודש.

אמש דווח כי רשם העמותות, עמירם בוגט, תובע לפרק עמותה שהקים מצנע בבחירות 99, ואשר העבירה כספים שלא כדין למטה אהוד ברק.
אנשי מצנע טוענים שמבקר המדינה כבר בדק את הפרשה הזו, והגיע למסקנה שאין בה ממש.
