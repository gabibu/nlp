

וועדת הבחירות דנה היום בעתירה עמותת קשב והמרכז לפלרליזם יהודי למנוע מערוץ 7 מלשדר עד לאחר הבחירות או לאסור עליו לשדר תעמולה בשל טענתם כי ערוץ 7 מקדם את תעמולת הימין הפוליטי בישראל.

נציגי ערוץ 7 בוועדה הביאו רשימה של אנשי שמאל אבים שהתראיינו באחרונה לערוץ 7 ובראשם יו"ר מפלגת העבודה עמרם מצנע.

יו"ר וועדת הבחירות השופט מישאל חשין אמר לראשי ערוץ 7 כי עליהם להביא עד מחר בבוקר לוועדת הבחירות תמלילים והקלטות של אנשי שמאל שהתראיינו לאחרונה לערוץ, זאת במטרה להוכיח את טענת ערוץ 7 כי שידוריו מאוזנים ונותנים ביטוי גם לדעות של אנשי שמאל.

השופט חשין אמר במהלך הדיון כי כל הערוצים עוברים בצורה זו או אחרת על חוק אסור שידור דברי תעמולה ואם ינתן צו מניעה נגד ערוץ 7 יש לעשות כן עם כל ערוצי התקשורת.
