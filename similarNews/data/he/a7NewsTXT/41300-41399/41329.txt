

יו"ר ועדת הבחירות השופט מישאל חשין דחה לפי שעה את עתירת עמותת השמאל "בקשב" לסגור את ערוץ 7 עד לאחר הבחירות, בטענה שהוא משדר תעמולה למפלגות הימין. השופט הורה לאנשי ערוץ 7 להביא הקלטות של אנשי שמאל שהתראיינו בערוץ לאחרונה כהוכחה לאיזון בשידוריו.

יו"ר ועדת הבחירות השופט מישאל חשין דחה לפי שעה את עתירת עמותת השמאל "בקשב" לסגור את ערוץ 7 עד לאחר הבחירות, בטענה שהוא משדר תעמולה למפלגות הימין. השופט הורה לאנשי ערוץ 7 להביא הקלטות של אנשי שמאל שהתראיינו בערוץ לאחרונה כהוכחה לאיזון בשידוריו.

נציגי ערוץ 7 בוועדה הביאו רשימה של אנשי שמאל רבים שהתראיינו באחרונה לערוץ 7 ובראשם יו"ר מפלגת העבודה עמרם מצנע.

יו"ר וועדת הבחירות השופט מישאל חשין אמר לראשי ערוץ 7 כי עליהם להביא עד מחר בבוקר לוועדת הבחירות תמלילים והקלטות של אנשי שמאל שהתראיינו לאחרונה לערוץ, זאת במטרה להוכיח את טענת ערוץ 7 כי שידוריו מאוזנים ונותנים ביטוי גם לדעות של אנשי שמאל.

השופט חשין אמר במהלך הדיון כי כל הערוצים עוברים בצורה זו או אחרת על חוק אסור שידור דברי תעמולה ואם ינתן צו מניעה נגד ערוץ 7 יש לעשות כן עם כל ערוצי התקשורת.

העותרים הגישו הקלטות של תוכניות מלל ואקטואליה משידורי ערוץ 7 כדי לחזק את טענתם כי בתוכניות האקטואליה, הפינות והטורים האישיים, מתנהלת תעמולת בחירות אסורה.

לאור זאת, ביקשו העותרים להוציא צו מניעה נגד תחנת הרדיו ערוץ 7 שיאסור עליה לשדר שידורי רדיו עד ליום הבחירות ולחילופין צו מניעה שיאסור על ערוץ 7 לשדר תעמולת בחירות כהוראת החוק עד ליום הבחירות.

המשך המלחמה במתנגדי אוסלו

חוג הפרופסורים לחוסן מדיני וכלכלי מביע צער על כך שגם ממשלת ליכוד לא מצאה לנכון לשנות את החוק באופן שגורמים פוליטיים במערכת אכיפת החוק יפסיקו לרדוף את ערוץ 7. כל עוד התקשורת "הממלכתית" בישראל מגויסת למען הרעיונות המסוכנים של אוסלו ושל הקמת מדינה פלשתינאית בלב הארץ, חיוני לאפשר את החופש להביע גם דעה אחרת, דעה ציונית.

החוג רואה בהתנכלות המתמשכת לערוץ 7 המשך המלחמה של המימסד המזוהה עם אסון אוסלו בכל מי שחולק על דרך מסוכנת זו, וצעד מגונה של פגיעה בחופש הבעת דעות ובמשטר דמוקרטי תקין.

מי עומד מאחורי המבקשים למנוע את שידורי ערוץ 7

"קשב" נמנה בין הארגונים הממומנים על ידי האיחוד האירופי ו"הקרן החדשה לישראל". מנכ"ל "קשב" יזהר באר היה מנכ"ל ארגון השמאל הקיצוני "בצלם".

כזכור האיחוד האירופי הוא הממן את פעילותו של פעיל השמאל הקיצוני יוסי ביילין שעזב את מפלגת העבודה והצטרף למרצ.

יצויין כי לפני מספר חודשים חשף העיתונאי יואב יצחק את התערבות האיחוד האירופי במהלכים הפנימיים בפוליטיקה הישראלית.

בחשיפתו גילה יצחק כי בכירים בעבודה ובארגוני שמאל הקיצוני היו קשורים לעמותות הממומנות על ידי האיחוד האירופי. בין היתר מדובר במימון שהגיע אל ארגוני שמאל קיצוניים כמו "שלום עכשיו", "ארבע אמהות", "התעוררות", "עמותת תאנה", "מכון מפנה", "הפורום למחשבה מדינית וחברתית ישראל לקראת שנת 2000" "מדע-מכון למנהיגות ודמוקרטיה לעולים" ועמותת "מרכז פרס לשלום", המזוהה עם שר החוץ שמעון פרס.

ביילין אף הודה בספרו העוסק ב"תהליך השלום" כי לולא המימון הנדיב של ממשלת נורבגיה, החברה באיחוד האירופי, לא היה יכול להכין את הסכמי אוסלו מאחורי גבה של ממשלת ישראל, שבה כיהן כסגן שר החוץ.

שלמה בן עמי, מי שהיה שר החוץ בממשלתו של אהוד ברק, זכה למקדמה בסך 50.000$ מהאיחוד האירופי למימון הפריימריס שלו, והוא אף מינה את חבר העמותה אלי בר- נביא לשגריר ישראל בצרפת. בר נביא פעל להשגת יתרת הסכום בסך 100.000$ בעבור העמותה כאשר בן עמי כבר כיהן כשר החוץ.

כאמור "קשב" הארגון הממומן על ידי האיחוד האירופי, הוא העותר בפני ועדת הבחירות נגד פעילותה של תחנת הרדיו ערוץ 7 , תחנה הנאבקת בין השאר לחשיפת מעורבות האיחוד האירופי בפעילות הפוליטית של השמאל בישראל.
