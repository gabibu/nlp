

ויקטור קומודרזניקוב התגייס השבוע, לכאורה ככל בני גילו. אך קומודרזניקוב אינו כמו שאר בני גילו משום שהוא נפצע באורח קשה בפיגוע הדולפינריום, ובשל כך היה פטור משירות צבאי.

קומודרזניקוב לא ויתר. השירות בצה"ל היה בעבורו משימה שהיה עליו להשלים במקום חברו הטוב,ששרותו הצבאי נקטע באותו ליל שבת בפיגוע.

חרף נכותו, הוא פנה לרמטכ"ל דאז, שאול מופז, וביקש להתגייס. בקשתו נענתה והשבוע הוא גוייס.

קומודרזניקוב עלה לישראל בהיותו בן 17 עם חברו הטוב, דיאז נורמאנוב, שהיה אז בן 20. הם הגיעו לבדם, ללא קרובי משפחה. חברו התגייס לצבא ואילו קומודרזניקוב יצא לעבוד עד הגיוס.

בליל שבת, 1 ביוני 2001, החליטו השניים לצאת לבלות, ונקלעו לפיגוע בדולפינריום.

השבוע הצליח להגשים את החלום ולהתגייס. את ההכנות לגיוסו ליוותה קרן הסוכנות למען נפגעי הטרור של הסוכנות היהודית. היא העמידה לרשותו סכום כסף כדי שיוכל לקנות, כמו כל המתגייסים, פריטים אישיים שונים המקלים

את ימי הקליטה בחיים החדשים. נמצא גם מי שליווה אותו אל נקודת הריכוז, לקראת היציאה אל בסיס
הקליטה והמיון.
