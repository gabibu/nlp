

עיראק מאפשרת לאזרחיה לאגור מזון כהיערכות לקראת מלחמה עם ארה"ב על ידי הגדלת מנות המזון המחולקות לאוכלוסיה. כך הודיע היום שר המסחר העיראקי.

השר מוחמד מהדי סאלח אמר לעיתונאים, כי המצרכים שחולקו עד עתה יבטיחו שלכל אחד תהיה כמות מזון שתספיק לשלושה חודשים. "אנחנו מתכוננים להגדיל את הכמות בחודשים הבאים, כדי שיובטח שלכולם יהיה מזון", הוסיף.

סאלח אף שיגר אזהרה לארה"ב: "נקטנו בצעדים להגנת ארצנו-מולדתנו, והמלחמה לא תהיה פיקניק. הם ייתקלו בקשיים ויהיו להם אבידות כבדות אם יבצעו מעשי תוקפנות, ולא ישיגו את מטרותיהם באמצעות מלחמה".
