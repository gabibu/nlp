

שר הבטחון שאול מופז העביר מסר מרגיע לאזרחי ישראל מפני הסכנה מעיראק. מופז אמר את הדברים בטקס ענידת כנפיים למסיימי קורס טייס של חיל האוויר, שנערך במוזיאון חיל האוויר בחצרים.

מופז הדגיש שיש לנקוט זהירות לגבי כל תרחיש אפשרי, אך הדגיש: "מתוך ידיעת העובדות אני קובע, שלאזרחי ישראל אין סיבה להדיר שינה מעיניהם". לדבריו, כל גורמי הבטחון בישראל ערוכים לקראת התפתחויות כתוצאה מהמלחמה בעיראק.

בקהל ישבו בני משפחות וחברים של בוגרי קורס הטייס וביניהם גם ילדים חולי סרטן, שעמותת "קו לחיים" הביאה אותם לטקס. השר מופז בירך אותם, איחל להם החלמה והביע תקווה שלאחר החלמתם גם הם יוכלו להגיע לקורס טייס.
