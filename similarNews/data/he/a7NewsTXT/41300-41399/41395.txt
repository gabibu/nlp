

ערוץ 7 הגיש הבוקר הוכחות לוועדת הבחירות המרכזית, על פי דרישת יו"ר הוועדה השופט חשין, הקלטות של אישים מהשמאל שהתראיינו לאחרונה לערוץ כדי להוכיח את האיזון בשידוריו.

תביעת השופט באה בעקבות העתירה שהגישה עמותת השמאל "קשב" ובה דרשה למנוע מערוץ 7 לשדר עד לאחר הבחירות או לחילופין לאסור על הערוץ לשדר תעמולת בחירות.

נציגי ערוץ 7 הגישו הבוקר לוועדת הבחירות הקלטות של ראיונות עם עמרם מצנע, דני יתום, מוסי רז בייגה שוחט ובכירים נוספים בשמאל.

יחד עימם הוגשה קלטת המתעדת ראיון לערוץ עם מזכ"ל "קשב" יזהר באר שהגיש את העתירה.

השופט חשין הציע שמזכ"ל בקשב יקבל פינה קבועה בערוץ וערוץ 7 הודיע כי הוא נעתר לבקשה.
