

אדם אחד נהרג ו-3 נפצעו בתאונת דרכים שאירעה הבוקר בקטע הכביש שבין צומת המוביל לצומת גולני.

מפרטים ראשונים עולה, שמכונית פרטית שהיתה בדרכה מצומת המוביל לצומת גולני סטתה מסיבה בלתי ברורה לנתיב השמאלי והתנגשה חזיתית סמוך לצומת בית רימון ברכב פרטי שבא ממול.

מעוצמת ההתנגשות, נהרג נוסע שישב ליד הנהג ברכב שנסע מצומת גולני לצומת המוביל. נהג רכב זה נפצע קל. במכונית הפרטית שסטתה נלכדו הנהגת ונוסעת שהיתה עמה.

אנשי מד"א פעלו לחילוצם ופינויים מהמקום. והכביש נסגר לתנועה.
(עתי"ם)
