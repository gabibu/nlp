

יאסר ערפאת פנה אתמול לכמה ממשלות ערביות, בבקשה שיזמו פיסגה בינו ובין ראש הממשלה הנבחר אריאל שרון. תחילה פנה ערפאת למצרים אך מובארק, נשיא המדינה, ענה בשלילה. אתמול אחרי הצהרים פנה ערפאת לטורקיה, ואלו נענו בחיוב.

הממשל בארצות הברית אמר על ערפאת כי נראה שבימים האחרונים הוא מאבד שליטה על השטח הפלשתיני, ולאור זאת צפויה הסלמה משמעותית בטרור. הרמטכ"ל שאול מופז אמר על הודעת האמריקנים כי לערפאת יש שליטה מלאה בשטח אך הוא אינו מעוניין להפחית את ההסלמה הגוברת. הרמטכ"ל אמר עוד כי אם ההסלמה תימשך "צה"ל יאלץ לפעול בצורה תקיפה יותר".
