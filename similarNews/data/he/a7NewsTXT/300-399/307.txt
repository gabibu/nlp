

בחורה צעירה מחולון, עולה חדשה מחבר העמים, נעצרה אתמול אחר הצהרים, בחשד שידעה על כוונתו של המחבל, פעיל חמאס תושב השומרון, לבצע את הפיגוע.
המשטרה חושדת בנערה מכיוון שהמחבל שהה בביתה במשך הלילה שבין ניסיון הפיגוע במסעדה בתל אביב והפיגוע אתמול בצפון.

היום תובא הצעירה בפני שופט שככל הנראה יאריך את מעצרה.

אתר האינטרנט Ynet דיווח הבוקר כי קצינים בכירים במחוז הצפוני של המשטרה אמרו אתמול אחרי-הצהריים כי השב"כ ידע על כוונתו של המחבל להגיע צפונה, אך לא דיווח על כך למשטרה. בדיקת תעודת הזהות של הנהג, אומרים במשטרת הצפון, הייתה מקרית.
