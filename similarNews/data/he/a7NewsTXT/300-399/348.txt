

אריאל שרון וצוותו ממשיכים, גם בשעה זו, להיפגש עם נציגי סיעת ש"ס, במטרה להגיע להסכם מגובש עד יום רביעי.

חבר הכנסת רחבעם זאבי מהאיחוד הלאומי אומר כי ישנה אפשרות שישראל ביתנו והאיחוד הלאומי לא ילכו יחדיו לממשלה. לדבריו, תלך ישראל ביתנו לממשלת האחדות בעוד האיחוד הלאומי יוותר באופוזיציה. ח"כ זאבי ציין כי הוא לא ידע שח"כ ליברמן חתם על הסכם עם הליכוד והוסיף שהדבר הזה לא יוכל לעלות מחר בהצבעה בסיעה המשותפת מאחר ועל פי התקנון דברים כאלו צריכים להיות בהסכמה.

חברת הכנסת לימור לבנת אומרת בתגובה לדיווחים לא רשמיים כאילו היא תהיה השרה לבטחון פנים, כי ראש הממשלה הנבחר טרם פנה אליה והודיע לה על המינוי "בכל מקרה אני אקדם בברכה כל תיק שיוצע לי".

על פי אותם הדיווחים ח"כ מאיר שטרית ימונה לתיק החינוך ואילו חבר הכנסת דני נווה ישמש כשר המקשר בין הממשלה לכנסת.
