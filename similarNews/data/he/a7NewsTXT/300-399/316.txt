

אמש זרק פלשתיני בקבוק תבערה על אוטובוס אגד שעשה את דרכו בכפר עוג'ה באזור יריחו. חמישה מנוסעי האוטובוס נכוו מן האש שהתלקחה. כוחות רפואיים של צה"ל וכן חיילים רבים הגיעו למקום הפיגוע וטיפלו בפצועים. אמבולנסים של מד"א העבירו את הפצועים לבית החולים "העמק" שבעפולה.
אבנים נזרקו אל אדם שנסע במוצאי שבת בין בית חנינא לנבי סמואל, צפונית לירושלים. הנוסע נפצע ופונה לביה"ח הדסה בירושלים.

הפלשתינים ירו אמש פעמים אחדות לעבר היישוב פסגות שבחבל בנימין. לא היו נפגעים. חיילי צה"ל השיבו אש אל מקורות הירי.

יריות היו גם אל גבעת הדגן שבאפרת השוכנת בגוש עציון, ואל חיילי צה"ל שנעו צפונית ליישוב איתמר באזור שכם. אש לא הושבה שכן כוח צה"ל לא זיהה את מקורות הירי.
