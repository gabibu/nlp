

לאחר שנה ושלושה חודשים, שוחרר הבוקר ממעצר, על ידי בית המשפט המחוזי בתל אביב,
עופר נמרודי מו"ל עיתון מעריב.

כתבת עתי"ם מוסרת, כי השופטת נירה לידסקי, קבעה, בהסכמת הצדדים, שנימרודי ישוחרר עם תנאים מקדימים כגון: הפקדת דמי ערבות, עיכוב יציאתו מהארץ ועוד.

עופר נמרודי מואשם בקשירת קשר לביצוע רצח, בשיבוש מהלכי חקירה ובהטרדת עדים. המשפט נמצא בשלב בו נותר לשמוע עוד עד מדינה אחד - סוכן הביטוח רני גלוגאו. לאחר מכן תתחיל פרשת ההגנה.
