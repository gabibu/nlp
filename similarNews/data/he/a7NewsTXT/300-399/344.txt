

בעקבות קריאתו של אריה דרעי לפעיליו, מפונה בשעה זו אוהל המחאה שהוקם מול כילאו של דרעי, ועימו הישיבה 'שאגת אריה' שהוקמה עם כניסתו של דרעי לכלא.

קריאתו של דרעי לפעיליו באה בעקבות כנס ש"ס שהיה לפני כשבוע ביד אליהו - אז קראו תומכיו של דרעי בגנותו של יו"ר ש"ס אלי ישי.

לפני הפינוי ערכו ראשי הישיבה טקס קצר במהלכו פינו את ספרי התורה בליווי תקיעת שופרות.

ראש הישיבה, הרב אורי זוהר, נשא דברים והתנצל בפני אברכי הישיבה והבהיר כי "הדברים נעשים בהוראתו של אריה דרעי".
