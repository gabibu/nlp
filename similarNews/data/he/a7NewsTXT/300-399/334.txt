

פצועה במצב אנוש, שהגיעה לבית החולים 'הילל יפה' בחדרה מיד לאחר הפיגוע, נפטרה לפני דקות אחדות על שולחן הניתוחים. מותה מעלה את מספר ההרוגים בפיגוע לשלושה.

פצוע קשה נוסף בבית החולים בחדרה נכנס בשעה זו לניתוח ארוך. לא נשקפת סכנה לחייו.

מבית החולים 'לניאדו' בנתניה נמסר כי לפני דקות אחדות הגיע אמבולנס נוסף עם פצועים מהפיגוע. פרופ' שקולניק, מנהל בית החולים מסר כי 20 פצועים הגיעו עד עתה לבית החולים, אחד במצב קשה מאוד, הוא פגוע בראשו, ללא הכרה ובדקות אלו מתבצעת בו החייאה. שאר הפצועים מוגדרים במצב בינוני וקל, הם נפגעו מרסיסים, מהדף ומשברים בגפיים.

מבית החולים מאיר בכפר סבא נמסר כי רוב הפצועים שהגיעו לבית החולים הם במצב קל.
