

ראש הממשלה הנבחר אריאל שרון אומר כי יש ללמוש מהפיגועים האחרונים את החשיבות של היותנו מלוכדים "אנו עומדים לפני תקופה לא קלה, שממחישה את החשיבות של ממשלת האחדות" אמר שרון.

ראש הממשלה היוצא אהוד ברק אמר בישיבת הממשלה: "אנו עדים לאחרונה לעליה בהיקף הפיגועים ובפגיעה באנשים. מציאות זו היא תוצאה של ההתמודדות בה אנו נמצאים מול הפלשתינים. נדרש מאתנו כושר עמידה וכל התנגדות שלא משקפת כושר עמידה משחקת לידי הטרור ובמידה מסוימת אף מעודדת אותו".

סגן שר הביטחון, אפרים סנה, אמר כי הרשות הפלשתינית אחראית לפיגוע: "אנחנו יודעים מי אחראי לסוג כזה של טרור. הרשות הפלשתינית אחראית, משום שהיא שחררה מחבלים."
סנה, הוסיף כי הוא חושש שעיקר אירועי הטרור נמצא לפנינו. הוא ציין כי יש להגביר את אמצעי ההפרדה בקו הירוק ולהאיץ את תוכנית המכשול, שהתחילה לפני מספר חודשים.

שר הביטחון המיועד בנימין בן אליעזר אומר כי הוא רואה בחומרה את ההסלמה המתמשכת בפעולות הטרור מצד גורמים פלשתיניים אך הפתרון האמיתי הוא סביב שולחן הדיונים.

יו"ר סיעת המפד"ל שאול יהלום אומר כי אנו נמצאים בתקופה מסוכנת של דמדומים בין ממשלות וגורמי הבטחון צריכים למצב פתרונות מיידיים. חבר הכנסת יהלום מציין כי הקמת ממשלת אחדות היא צו השעה ויש להקימה מיד.
