

שופט השלום בקרית שמונה, בן פיילס, האריך היום בשישה ימים את מעצרם של שני אזרחים סודנים שנעצרו אתמול במהלך ניסיון לחצות את גדר המערכת בגבול לבנון-ישראל, בסמוך לכפר רג'ר.

נציג המשטרה אמר בדיון, כי המעצר דרוש לצורך השלמת החקירה. שכן, השניים היו גם בסוריה וגם בלבנון, מדינות אוייב, ואין לדעת מי הגורמים שהיו בקשר איתם או ששלחו אותם לחדור לארץ במסווה של בקשת מקלט מדיני.

הסנגור ביקש את שחרורם בטענה שכל בקשתם של השניים היא לקבל מקלט מדיני בישראל כמדינה דמוקרטית ולא היו להם כוונות לאומניות.
(עתי"ם)
