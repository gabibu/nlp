

בעלון רבני בנימין של המועצה הדתית "לבנימין אמר" פרסם הרב יאיר שחור, רב היישוב מעלה לבונה וראש המכללה התורנית טכנולוגית "מכלול", מאמר על משבר המנהיגות בציונות הדתית. לדברי הרב שחור, בשיחתו ביומן ערוץ 7, לציבור הדתי לאומי יש גדולי תורה שאינם פחותים בגדלות התורה שלהם מאלו של הציבור החרדי, ובכל זאת אינם זוכים מצד הציבור שלהם לאוךו היחס שזוכים לו מנהיגי רבני הציבור החרדי. "צאן מרעיתם", כלשונו, מתייחסים למנהיגם ביראה גדולה ומקבלים את דעתם ללא ערעור. לעומת זאת, אמר שחור, רבים מבין האנשים בקרב הציבור של הציונות הדתית הם בעלי השכלה רחבה, ועקב כך הם מרגישים כאדונים לעצמם ושאיש אינו רשאי להטיל את מרותו עליהם. לדברי שחור, בקרב הציבור דתי לאומי רווח המוסכם שמותר לחלוק על הרבנים, ואילו הרבנים בעצמם, לדבריו, בענוותם אינם מוכנים לכפות את דעתם על הציבור.

לדעת שחור תיקון המצב הוא בכך שהציבור יקבל את מנהיגותם של הרבנים ויתייחס אליהם כאל מי שנמצא בפינה מיוחדת, במעין "שמורת טבע", כלשונו, שטוב יהיה להישמע להם.
