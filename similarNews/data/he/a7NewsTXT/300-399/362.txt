

אתמול דנו צוות המו"מ של הליכוד וש"ס במשך כארבע שעות, בכדי להגיע להסכם קואליציוני כתוב בין שתי המפלגות לקראת השבעתה של ממשלת שרון ביום רביעי השבוע.

ח"כ שלמה בניזרי אמר בצאתו מהדיונים כי רוב הסוגיות שעמדו על הפרק הסתדרו - ש"ס תקבל, כפי בקשתה, שר חמישי ללא תיק שיהיה אחראי על 'עניני ירושלים'.

עדיין הצדדים לא הגיעו לסיכום בנושא חוק הבחירה הישירה, בבחירות הבאות.

מפלגת ישראל בעליה, שאמרה אתמול בבוקר כי היא תתמוך בממשלה מבחוץ כיוון שהיא לא מקבלת את תיק הפנים, העבירה לאחר הפיגוע מסר לאריאל שרון שהיא מוכנה להמשיך בדיונים כיוון ש"זו שעת צרה לעם המחייבת אחדות מקסימלית".

בדיונים אתמול הציע אריאל שרון לשרנסקי לקבל את תיק העלייה והקליטה.
