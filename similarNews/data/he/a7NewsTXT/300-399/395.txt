

סגן נשיא ארה"ג דיק צ'ייני, בן 60, אושפז היום בוושינגטון, כך נמסר מפי מקור בכיר בממשל האמריקני. צ'ייני הרגיש כאבים בחזה פעמיים בימים האחרונים, והחליט להתאשפז כדי להיבדק.

ע"פ דיווח ב-CNN, צ'ייני עשוי לעבור סינטור כדי לפתוח מעברים בלבו.

נשיא ארה"ב ג'ורג' בוש אמר לעיתונאים שהאישפוז הוא "צעד זהירות".

"מדובר בצעד של זהירות, שאין לו אופי דחוף", הודיעה היועצת של צייני מארי מאטלין.

סגן הנשיא עבר בדיקה של אלקטרו-קרדיוגרמה, והתוצאות היו זהות לאלה שבוצעו ביום חמישי, הוסיפה היועצת. (עתי"ם-איי.אף.פי.)
