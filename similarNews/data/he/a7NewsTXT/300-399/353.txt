

"אנחנו יודעים בבירור שכוחות מהנאמנים ביותר של מר ערפאת משתתפים בפיגועים האלה. ברור שלא ננקטים שום צעדי סיכול. הדבר הזה מאוד חמור בעיננו. אני מקווה שכשתקום הממשלה נמצא דרכים כיצד להחזיר את הביטחון לאזרחי ישראל", כך אמר היום ראש הממשלה הנבחר אריאל שרון בתשובה לשאלות כתבים בטרם החל את פגישתו עם שגריר ארה"ב בישראל מרטין אינדיק במצודת זאב בתל אביב.

רה"מ המיועד שרון הוסיף כי בימים קשים שכאלה יש להתנהג באיפוק מירבי ולצפות שהממשלה שתקום תוך זמן קצר "תדע לתת את התשובות המתאימות שיחזירו את הביטחון". כך נמסר מסוכנות הידיעות עתי"ם.
