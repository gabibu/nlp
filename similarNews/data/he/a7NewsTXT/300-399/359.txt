

מחבל מתאבד פוצץ את עצמו אתמול בנתניה. שלושה יהודים נהרגו, וכן המחבל. בסך הכל נפגעו 74 בני אדם, שניים מהם נפצעו פצעים קשים, וכל השאר נפצעו קל. הם סובלים מפגיעות רסיסים ומחרדה. למקום נגרם נזק קשה. ההרוגים הם נפתלי דין בן 84 מתל מונד, יבגניה מלכין בת 70 מנתניה, ושולמית זיו בת 55, אף היא מנתניה.

לאחר הפיגוע הפגינו במקום עשרות תושבים מקומיים. בעקבות הפיגוע תוגברו כוחות הביטחון באזור קו התפר ובמרכזי הערים.

היום יובאו למנוחות שניים מהרוגי הפיגוע: שלומית זיו תובא למנוחות בשעה 13:00 בבית העלמין בשיכון ותיקין בנתניה.

דודה של שלומית, נפתלי דין, יובא למנוחות בשעה 15:30 בבית העלמין בתל מונד.

הבוקר מאושפזים עדיין 17 פצועים במצב בינוני וקל בבתי החולים השונים באזור.
