

ראש הממשלה הנבחר אריאל שרון אמר בתגובה לפיגוע בנתניה כי יש ללמוד מהפיגועים האחרונים את החשיבות של היותנו מלוכדים "אנו עומדים לפני תקופה לא קלה שממחישה את החשיבות של ממשלת האחדות"אמר שרון.

ראש הממשלה היוצא אהוד ברק אמר בישיבת הממשלה האחרונה שלו ש"אנו עדים לאחרונה לעליה בהיקף הפיגועים ובפגיעה באנשים. מציאות זו היא תוצאה של התמודדות בה אנו נמצאים מול הפלשתינים. נדרש מאיתנו כושר עמידה וכל התנגדות שלא משקפת כושר עמידה משחקת לידי הטרור ובמידה מסויימת אף מעודדת אותו".
