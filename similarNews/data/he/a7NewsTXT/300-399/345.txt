

מחבל ערבי, שהחזיק בידו תיק גדול, ניסה הבוקר להיכנס לאוטובוס ראשי בנתניה, לאחר שלא עלה בידו להספיק את האוטובוס הוא פנה למעבר החצייה הראשי ברחוב. בזמן שחצה את הכביש פוצץ המחבל את התיק. אישה אחת נהרגה כתוצאה מהפיצוץ, שני אנשים הובהלו לבית החולים כשהם במצב אנוש, שניים כשהם במצב קשה, שלושה כשהם במצב בינוני ועוד כחמישים שהיו במצב קל, טופלו בחדר המיון ושוחררו לביתם. לאחר כמה שעות נפטרו שני הפצועים שהיו במצב אנוש האחד גבר בן כ 85 והשניה אישה, מבוגרת אף היא. בכך עלה מנין ההרוגים לשלושה. המחבל מת אף הוא.

