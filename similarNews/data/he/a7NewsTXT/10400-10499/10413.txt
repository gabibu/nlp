

הרב הראשי לישראל הראשון לציון הרב אליהו בקשי דורון שיגר היום מברקים לאפיפיור ולכהני דת אחרים בעולם וקרא להם להשמיע קולם ולאסור באיסור חמור פיגועי התאבדות באנשים חפים מפשע.

באיגרתו כתב הרב בקשי דורון: "יש לבטל מיד כל פסק הלכה דתי שמתיר התאבדות או רואה בזה מצווה או קדושה, משום שפסק הלכה זה הוא התשתית הרוחנית למעשים הנפשעים ביותר, ומי שמורה כן, שותף בעקיפין לאסונות החמורים".

מאות רבנים,שקיימו ביום ד' את הכינוס הארצי השנתי שלהם בירושלים לרגל ראש השנה, אמרו תפילה מיוחדת, קראו פרקי תהילים וקדיש לזכר הנספים בארה"ב.

באירוע היה אמור להשתתף ראש הממשלה אריאל שרון, אך בשל הכרזת האבל הלאומי בישראל, הוא ביטל את השתתפותו. את הממשלה יצגו בכינוס שר האוצר סילבן שלום ושר הדתות אשר אוחנה.

הרב הראשי לישראל הרב ישראל מאיר לאו קרא לראש הממשלה ליזום ועידה עולמית לפעולה משותפת נגד הטרור.


