

החברה להגנת הטבע עתרה היום לבג"ץ נגד החלטת נציב המים וממשלת ישראל להמשיך את שאיבת המים מהכינרת על אף מצבה החמור.

בעתירה נטען כי ההחלטה הזו עשויה לגרום לכנרת נזקים בלתי הפיכים שימנעו ממנה להמשיך ולשמש כמאגר המים הגדול בישראל.

עוד נטען כי ההחלטה התקבלה בניגוד לחוות דעתם של כמעט כל מומחי המים בישראל. היום נמסר כי בכינוס בינלאומי של חזאים באירופה פורסמה תחזית לפיה יהיו חודשי החורף הראשונים בשנה הקרובה גשומים מאוד בישראל.
