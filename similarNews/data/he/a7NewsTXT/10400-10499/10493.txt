

טייס לשעבר בחברת התעופה של אפגניסטאן אמר כי הדריך לטייס 14 קנאים מוסלמים, חלקם בעלי דרכון אירופי, כך דיווח היום העיתון היוקרתי "א-שארק אל אווסט".

הטייס ראסול פרוואז, השוהה במקום מסתור באפגניסטאן, אמר בראיון לעיתון כי 14 הקנאים המוסלמים קיבלו רשיון להטסת מטוסים אזרחיים וכי עזבו את אפגניסטאן לפני כשנה למקום בלתי ידוע.

העיתון לא ציין אם בין הטייסים שקיבלו את רשיונות הטיס באפגניסטאן היו הטרוריסטים שביצעו את הפיגועים במגדלי התאומים ובפנטגון.
