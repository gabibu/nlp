

אהרון לב רן, איש מודיעין לשעבר, וחוקר במרכז אריאל, אמר אתמול ביומן ערוץ 7 כי הפגיעה השטנית במוקדי הכוח של ארה"ב באה כתגובה על תמיכתה של ארה"ב בישראל. לב רן הוסיף כי העולם המערבי וישראל פשטו את הרגל מבחינת ההרתעה שהן משדרות, ולכן ראשי הטרור אינם פוחדים מפני ישראל ומפני ארה"ב. לדבריו על ישראל לשים קץ למלחמה זו עם הפלשתינים, ולהכריע במאבק אתם.
לדעתו, אין אפשרות לדבר אתם, מפני שמדובר בטרור של מתאבדים. לב רן סיפר כי לפני כמה שנים כתב הסופר ס.יזהר, שהוא בדעותיו שייך לשמאל, מאמר בעיתון "הארץ", ובו אמר שאסור לקיים שיח עם חברה שמקדשת מתאבדים. זוהי חברה קניבלית, לדבריו, אמר לבן רן, ויש למחות אותם מעל פני האדמה. על רקע דברים אלה, לדעת לב רן, ישראל צריכה לנצל את הזדמנות הפז ולהרוס את הרשות הפלשתינית בחיסול מהאוויר של כל התשתיות שלה, כולל מערכות התקשורת, דלק, דרכים וכלים, וכן להגיב בירי על מבנים מאוכלסים. "העולם כרגע בטראומה ובזעזוע מהמראה מה יכול הטרור לגרום, ואם לא ננצל זאת עתה זו תהיה 'בכיה לדורות'", אמר לבן רן.


