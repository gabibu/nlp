

רשתות הטלוויזיה זרות נמנעו מלשדר את ריקודי השמחה של הפלשתינים ברשות לשמע הפיגועים בארה"ב. זאת לאחר שהרשות הפלשתינית הפעילה איומים ואמצעי לחץ אחרים על כלי תקשורת זרים, לבל ישדרו את הצילומים.

גורמים ישראלים משוכנעים, כי יצליחו לשים את ידם על סרטי הצילום שצולמו, ובקרוב הם ישודרו ברחבי העולם. הצילומים נעשו בידי צוותי טלוויזיה של סוכנות הידיעות רויטרס וסוכנות הידיעות איי.פי. בשכם, ובמחנה הפליטים בלאטה, אך זמן קצר לאחר מכן, קיבלו מנהלי הסוכנויות בישראל איומים מגורמים פלשתינים, לבל ישדרו את החומר. מקורות ישראלים מסרו כי בחומר שלא שודר נראים שוטרים פלשתינים חוגגים ויורים יריות שמחה באוויר, וזאת נוסף עלה ריקודי שמחה של אזרחים.

איומים דומים מצד הרשות הפלשתינית כלפי התקשורת הזרה הושמעו גם לאחר הלינץ' ברמאללה, שתועד ע"י צוות טלוויזיה איטלקי ובהתחלה לא שודר, בשל אותם איומים. מקורות פלשתינים בכירים מסרו כי הרשות הפלשתינים הורתה למשרד התקשורת וההסברה הפלשתינים להפעיל את כל האמצעים כדי למנוע שידורים של רשתות זרות, שפועלים ברחבי הרשות.


