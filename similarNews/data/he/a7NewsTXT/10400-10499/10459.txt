

רותי שואעי הי"ד, בת 47 ואם לשניים, נרצחה אתמול בפיגוע ירי ליד אלפי מנשה. רותי נסעה עם בעלה ברכבם מאלפי מנשה. סמוך לשעה 19:30 נפתחה לעברם אש מרכב חולף ליד צומת חבלה ורותי נפצעה פצעים קשים. צוות מד"א שהגיע למקום ביצע בה החייאה והסיעה לביה"ח שם מתה מפצעיה.

יהודי נוסף נפצע הלילה קל בפיגוע ירי בכביש בין מודיעין לגוש דולב טלמונים. הוא הועבר לטיפול בביה"ח הדסה הר הצופים בירושלים.

בתגובה לפיגוע ירה צה"ל פגזים לעבר קלקיליה וסלפית והרס שם עמדות של הרש"פ.

