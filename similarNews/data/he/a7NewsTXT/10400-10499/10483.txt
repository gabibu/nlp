

המרחב האווירי של ישראל נפתח לרוב החברות הזרות ומכל מקום.

עד לשעות הבוקר נוספו אישורים לנחיתות של מטוסי החברות הזרות גם ממקומות נוספים שקודם לכן לא היו ברשימה של כאלה המורשים לנחות בנתב"ג. בין היעדים שאושרו: מינכן, פלמה דה-מיורקה, ציריך, מדריד, רודוס, ברצולנה, מלגה, טנריף, כרתים ואיביזה.

המראות ונחיתות לארה"ב וממנה טרם אושרו, כך לגבי חברות תעופה זרות וכך גם לבגבי טיסות של חברת אל-על.

דוד יחזקאל הגיע היום בבוקר בטיסת שכר של חברת תעופה זרה מברצלונה. "נאלצנו להתעכב בברצלונה יותר מ-24 שעות לאחר שהתברר כי לא תתאפשר המראה לישראל. זה אומר ששכרנו עוד חדר במלון על חשבוננו. גם כאשר הובהר לנו שהטיסה מאושרת והגענו לשדה התעופה, התברר כי חל איחור שגרם לנו להרבה חרדה ומחשבה שאולי גם הפעם בוטלה הטיסה. בסופו של דבר הגענו לארץ באיחור של 4 שעות", אמר.

מאז התקבל אישור להמראות ונחיתות של חברות התעופה הזרות, כבר הגיעו היום לפנות בוקר טיסות רבות, בהן טיסת טארום מבוקרשט, טיסת מאלב מבודפשט, טיסות של חברת לופטהאנזה ממינכן ומפרנקפורט, טיסת אולימפיק מיוון וכן טיסות של חברות שכר ממערב אירופה.
