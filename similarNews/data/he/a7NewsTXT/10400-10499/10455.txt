

נשיא רוסיה ולאדימיר פוטין ונשיא ארה"ב ג'ורג' וו. בוש שוחחו ביום רביעי בטלפון, ודנו בהידוק הקשרים בין רוסיה לבין ארה"ב ובקיום מאמצים בינלאומיים נמרצים יותר נגד הטרור, הודיע הקרמלין.

בהודעה נאמר כי בוש הודה לפוטין על דברי התמיכה החמים שהנשיא הרוסי הביע ביום שלישי לאחר פיגועי הטרור. "מנהיגי רוסיה וארה"ב הדגישו את הצורך בהידוק שיתוף הפעולה בקרב הקהיליה הבינלאומית במאבק נגד הטרור. שני הנשיאים הדגישו כי הארועים הוכיחו פעם נוספת את הצורך בעבודה מתואמת יותר בין רוסיה לבין ארה"ב".
