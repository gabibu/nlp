

רק אחד משני מגדלי מרכז הסחר העולמי בניו-יורק היה מבוטח, כשנהרסו במתקפת הטרור ביום שלישי, משום שמומחים סברו כי הסיכוי ששני המגדלים יקרסו בו-זמנית קטן ביותר. כך דיווח היום העיתון הלונדוני "גארדיין".

העיתון ציין, כי הבעלים של המתחם, רשות הנמלים של ניו-יורק, יקבל דמי ביטוח בסך של 1.5 מיליארד דולר בלבד, פחות משליש משוויו לשעבר של מה שהיה אחד מבנייני המשרדים הגדולים בעולם.

מומחים בתחום הביטוח אמרו, כי מתקפת הטרור הייתה אסון מעשה האדם היקר ביותר אי-פעם, ועלותו נאמדת בכ-40 מיליארד דולר.
