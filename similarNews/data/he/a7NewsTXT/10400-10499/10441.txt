

שר החוץ שמעון פרס הציע היום להפוך את נאט"ו יחד עם כוחות צבא רוסיה וכמדינות נוספות לכוח משימה בינלאומי למלחמה בטרור.

במהלך היום העניק פרס כ-20 ראיונות לכלי תקשורת מרחבי העולם, לכמה מהם אפילו פעמיים במהלך היום, בהם העלה רעיון ולפיו הצבאות הקיימים כיום נועדו למלחמה נגד אוייבים שאינם קיימים עוד ועל-כן יש להסב אותם למאבק בטרור המאיים על הציביליזציה.

פרס אמר כי כוחות אלה זמינים ומצויידים והסבתם תחסוך זמן וכסף. על כוח משימה זה יהיה לגבש אסטרטגיה למלחמה בטרור ובטרוריסטים תוך דגש על טרור מתאבדים. פרס קרא לכל כוהני הדת בעולם לצאת בגינוי גורף לתופעת המחבלים המתאבדים.

כתב עתי"ם מוסיף, כי פרס שוחח בטלפון ביום ד' עם שני הסנטורים של מדינת ניו-יורק, צ'ארלס שומר והילרי קלינטון והביע את תנחומיה של מדינת ישראל על האסון שפקד אותם.
