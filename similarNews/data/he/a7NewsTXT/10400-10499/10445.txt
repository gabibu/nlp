

נוסעי המטוס שהתרסק בפנסילבניה, נאבקו כנראה בחוטפים ומנעו בכך את התרסקות המטוס בוושינגטון. כך אמר חבר בית הנבחרים ג'ון מורתה מפנסילבניה.

"מטרת המטוס היתה לפגוע במטרה גדולה בוושינגטון הבירה", אמר מורתה. "הגעתי למסקנה כי במטוס התחולל מאבק, וכי אחד האנשים הגיבורים אמר: 'אנחנו עומדים למות, אם כך, נתרסק כאן'", הוסיף מורתה.

טיסה 93 של יונייטד איירליינס מניו ג'רזי לקליפורניה התרסקה אתמול בבוקר סמוך לפיטסבורג, פנסילבניה, במרחק של כ-400 ק"מ מוושינגטון כשעליה 45 נוסעים ואנשי צוות.

אחד מנוסעי הטיסה, טום ברנט מקליפורניה, התקשר לרעייתו מהמטוס ואמר לה: "אנחנו הולכים למות כולנו, אך שלושה מאיתנו נעשה משהו. אני אוהב אותך".
