

לבית המשפט המחוזי בנצרת הוגש היום כתב אישום נגד חמשת הצעירים מהכפר דיר חנא שנעצרו לאחר הנחת מטען החבלה בצומת גולני לפני שלושה שבועות. המטען פוצץ במהלך נטרולו ואיש לא נפגע.

מבין חמשת הנאשמים, שניים שימשו ראשי החוליה והם מואשמים בחברות בארגון טרור, בסיוע לאוייב במלחמה, בקשירת קשר לביצוע פשע ובשידול לחברות בארגון טרור - ארגון הפת"ח. שלושה נוספים מואשמים באי מניעת פשע.

חברי החולייה תכננו בין היתר לחטוף ולרצוח חיילים ואף תכננו להניח את מטען החבלה בבית ספר בכרמיאל ביום פתיחת שנת הלימודים, אך בשל האבטחה במקום הם ביטלו את התוכנית.
