

חדר המצב של משרד החוץ בירושלים וחדר המצב של הקונסוליה הישראלית בניו-יורק טרם יצרו קשר עם כ-300 ישראלים, שיתכן והיו באיזור האסון במנהטן.

פנייות האזרחים לחדר המצב בירושלים פחתו במידה ניכרת, ועובדי משרד החוץ עוסקים בעיקר בהצלבת המידע שהצטבר מהטלפונים של בני המשפחה עם המידע המצוי בידי הקונסוליה הישראלית בניו-יורק, שכולל רשימות של פצועים בבתי חולים, ורשימות של עובדים ישראלים בחברות שהיו במגדלי התאומים.

היום רווח לאנשי משרד החוץ כאשר התברר ש-12 עובדים ישראלים בחברת ההיי-טק "קליר פורסט", שמשרדיה היו ממוקמים בקומה ה-47 במגדל הראשון של התאומים, יצאו משם ללא פגע.
