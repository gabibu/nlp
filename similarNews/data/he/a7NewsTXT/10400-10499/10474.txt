

כעשרים מבכירי השב"כ, ובכללם ראש השב"כ אבי דיכטר, קיימו בתחילת השבוע יום עיון משותף עם רבנים בכירים מיישובי יש"ע, ובהם הרב דב ליאור מקרית ארבע והרב יעקב מדן מאלון שבות.

יום העיון התקיים בישיבת הקיבוץ הדתי בעין צורים ובמהלכו נידונו עניינים התלויים בין השב"כ לציונות הדתית מאז ימית וכן תרחישים היפותטיים.

לכתבנו קובי סלע נודע כי ראשי השב"כ ביקשו לברר, בין היתר, כיצד יתנהג הציבור הדתי אם הכנסת תקבל חוקים אנטי דתיים. הרבנים מצידם שבו וביקשו הסברים בפרשת אבישי רביב.
