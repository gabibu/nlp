

בית המשפט המחוזי בתל-אביב ציווה הבוקר לקיים משפט חוזר לרב פקד אריה סילברמן, שנשפט והורשע בפרשת נמרודי.

סילברמן ערער על החלטת בית משפט השלום לדחות את בקשתו לחזור בו מהודאתו ומעסקת טיעון אליה הגיע עם התביעה, כאשר הואשם בכתב האישום המקורי בעבירות של שיבוש הליכי חקירה, מירמה והפרת אמונים וקבלת שוחד מעופר נמרודי.

הוא טען כי נוכח הזיכויים של הנאשמים האחרים בפרשה, הוא הגיע למסקנה שטעה כאשר חתם על הסכם הטיעון. כאמור, על פי החלטת בית המשפא המחוזי הבוקר יוכל סילברמן לחזור בו מעיסקת הטיעון, ומשפטו יתקיים מחדש, בפני שופט אחר.
