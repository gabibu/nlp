

מטען חבלה, שהתפוצץ היום בשעות הצהרים במהלך טיפול של חבלן משטרתי, לא גרם לנפגעים באיזור כביש המנהרות, הנמצא דרומית לירושלים.

המטען נתגלה על ידי אזרח, שעבר במקום ומיד הודיע לצוות שוטרי מג"ב, שסייר בשכונת גילה, הסמוכה לכביש המנהרות.

המטען התגלה בכביש המנהרות, שמוביל לגוש עציון, סמוך לטרמפיאדה. המטען הוסתר בתוך צמיג רכב. במהלך טיפול של חבלני המשטרה, התפוצץ המטען, הרובוט המשטרתי נפגע ולמרבה המזל לא היו נפגעים.

מחקירה ראשונית של המשטרה עולה, שהמדובר בשני מטעני צינור בגודל בינוני, שהונחו כמה עשרות מטרים מכביש המנהרות בתוך מטע זיתים. מטען אחד התפוצץ במהלך ניטרולו ופגע ברובוט המשטרתי את המטען השני הצליחה המשטרה לנטרל. כאמור, אין נפגעים ולא נגרם נזק, ונערכו סריקות אחר חפצים חשודים נוספים במקום.
