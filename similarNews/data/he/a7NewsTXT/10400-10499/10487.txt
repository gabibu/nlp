

סין תגביר את שיתוף הפעולה שלה עם ארה"ב כדי להיאבק בטרור הבינלאומי, אמר הנשיא ז'יאנג זמין, שצוטט ביום חמישי בעיתונות הסינית.

העיתון בשפה האנגלית "צ'יינה דיילי", ציין כי הנשיא אמר את הדברים בשיחת טלפון עם עמיתו האמריקני ג'ורג' בוש.

"ז'יאנג גינה גם בחריפות את הפיגועים הנתעבים והעביר את תנחומיו לממשלה ולעם האמריקני", כתב עוד העיתון.

"מתקפת הטרור היא לא רק אסון לארה"ב, אלא גם קריאת תגר לעמים המחויבים לשלום ברחבי העולם", אמר עוד ז'יאנג.

בתשובה להצעה של הנשיא האמריקני, אמר ז'יאנג כי סין מוכנה להרחיב את הדו-שיח ואת שיתוף הפעולה שלה עם ארה"ב ועם הקהילה הבינלאומית על מנת להיאבק בכל צורות הטרור.

