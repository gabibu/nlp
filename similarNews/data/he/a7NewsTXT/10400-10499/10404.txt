

התאחדות הכדורגל האירופית, אופ"א, החליטה לבטל את כל המשחקים של גביעי אירופה המתוכננים ליום רביעי (ליגת האלופות) וליום חמישי (גביע אופ"א), בעקבות מתקפת הטרור בארה"ב, נמסר בהודעה.

יו"ר אופ"א, גרהארד אייגנר, החליט על הצעד כדי לכבד את זכרם של קורבנות הפיגועים בארה"ב.

"היקף הטרגדיה, הכאב והצער שהיא מעוררת, חייב לגרום לנו להרהר במציאות", ציין.

"ההתאחדות סבורה, כי חשוב שמשפחת הכדורגל האירופית תתחשב בכאב המשפחות שאיבדו את יקיריהן, עם השעיית כל המשחקים של אופ"א הצפויים לשבוע זה", הוסיף.

"בשם אופ"א, אני מביע את תנחומי ואת צערי העמוק לכל אלה הסובלים בעקבות האירועים הטראגיים", נאמר עוד בהודעה.


