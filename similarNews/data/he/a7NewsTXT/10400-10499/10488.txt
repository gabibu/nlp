

כ-50 אנשים היו מעורבים בהכנות ובביצוע הפיגועים בארה"ב, דיווחו ביום חמישי רשת סי.אן.אן. והעיתון "לוס אנג'לס טיימס", שציטטו מקורות המקורבים לחקירה.

באתר "לוס אנג'לס טיימס" באינטרנט נכתב, כי השלטונות האמריקנים הרכיבו רשימה של כ-50 חשודים שכבר אותרו, מלבד כ-10 מהם.

במספר הזה כלולים חוטפי ארבעת המטוסים. רשת סי.אן.אן.,
בציטטה מקור ב-FBI, מסרה כי מדובר בין 12 ל-24 אנשים.

בשעות שלאחר הפיגועים, גילו החוקרים בניו יורק מכתבים שהשאירו החוטפים להוריהם, בהם הודיעו על כוונתם להתאבד.

העיתון "לוס אנג'לס טיימס" כתב, כי החוקרים מצאו כרטיסי אשראי מהם עולה כי כמה מהחוטפים שילמו באמצעותם תמורת קורסים לטיס בארה"ב.

"החוקרים סבורים כי 27 טרוריסטים קיבלו הכשרה בטיס", הטעים העיתון.

הטרוריסטים, שנשאו דרכונים ממדינות המזרח התיכון, השתייכו לארבעה תאים עצמאים, הוסיף העיתון.

כן כתב "לוס אנג'לס טיימס" כי נמלי התעופה האמריקנים סגורים זה היום השני ברציפות לתנועת מטוסים מסחריים על מנת למנוע את הימלטותם של החשודים שעדיין בחיים.


