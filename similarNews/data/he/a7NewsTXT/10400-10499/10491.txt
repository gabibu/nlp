

פגישת פרס ערפאת תתקיים ביום ראשון בדהניה שבדרום חבל עזה. שר החוץ אמר היום כי נקבע "מעין מקום ומעין זמן" לפגישה בינו לבין יאסר ערפאת, אך סירב למסור פרטים נוספים.

פרס אמר כי שוחח אתמול עם ערפאת, ואמר לו כי זו ההזדמנות של ההנהגה הפלשתינית להורות על הפסקת הטרור וחידוש המשא-ומתן, אולם לדברי פרס, התוצאות עד כה אינן משביעות רצון.

שרים בליכוד תוקפים את פגישת פרס-ערפאת ומבקשים מראש-הממשלה לבטל אותה. יו"ר ש"ס אלי ישי דורש מראש הממשלה לבטל את הפגישה "הרעיון בלתי נתפס ובלתי סביר אמר.

השר רחבעם זאבי אומר כי אין ספק שפרס וערפאת ידונו לא רק בענייני הפסקת אש, אלא גם בנושאים מדיניים.

השר דני נווה אומר שבמקום להיפגש עם ערפאת יש ללחום בו במסגת המלחמה הכלל עולמית בטרור.
חבר הכנסת מיכאל קליינר אומר שפגישת פרס-ערפאת היא הטפשות בהתגלמותה. גם אנשי סנאט בארצות-הברית מותחים ביקורת על הפגישה.

בניגוד לפירסומים בתקשורת הישראלית על-כך שהפגישה בין ערפאת לפרס נקבעה ביום ראשון הקרוב בשדה התעופה בדהניה, אמר סאיב עריקאת, כי עד-כה לא נקבע דבר באופן סופי אך המאמצים האירופים והערבים נמשכים כדי לקבוע פגישה בין ערפאת לבין פרס לפני ראש השנה.

