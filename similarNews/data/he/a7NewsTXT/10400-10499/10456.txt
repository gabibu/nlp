

הצלב האדום הבינלאומי החליט אתמול לצמצם את מספר אנשיו באפגניסטן, בעקבות פיגועי הטרור בארה"ב, הודיעה דוברת הארגון.

הדוברת ציינה כי כ-40 מאנשיה ישארו באפגניסטן מתוך 70 עובדים זרים, וכי הארגון ימשיך לבצע את הפעולות שנראות בעיניו חיוניות, המרכזים האורתופדיים ישארו פתוחים ויימשכו תוכניות הסיוע לבתי החולים.

"כולם סבורים שישרור מתח באפגניסטן בימים הקרובים, אך יש להתכונן לסייע לאוכלוסיה", הדגישה הדוברת.


