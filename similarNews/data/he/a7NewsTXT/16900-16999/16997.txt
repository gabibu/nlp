

הוועד למניעת הרס העתיקות בהר הבית משבח את השר לבטחון הפנים, עוזי לנדאו, על שציווה לעצור את עבודות הריצוף בהר הבית, ואף כפה על הוואקף את עקירת הריצוף שנעשה שם בימים האחרונים.

הוועד אומר כי הצעד הזה מוכיח שאפשר לבלום את הרס העתיקות בהר, בניגוד לטענות הדרג המדיני בשנתיים האחרונות.

ההודעה לועד נמסרה בפגישה בלשכת רה"מ בירושלים. נכחו במקום: גורמי משטרה, נציגים מרשות העתיקות, נציג של היועץ המשפטי לממשלה, נציג המזכיר הצבאי של רה"מ, נציג של המשרד לבטחון פנים, ומטעם הועד למניעת הרס העתיקות- ד"ר אילת מזר, ד"ר גבי ברקאי ועו"ד ישראל כספי.
