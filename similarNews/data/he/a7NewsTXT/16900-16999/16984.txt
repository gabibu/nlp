

ערפאת הורה לממונה על רשות התעופה הפלשתינית פאיז זיידאן להתחיל לאלתר בשיקום שדה התעופה דהנייה, ולאפשר טיסות של חברת התעופה הפלשתינית מהמקום.

פאיז זיידאן אמר כי עלות הנזק שנגרם לשדה התעופה כתוצאה מתקיפת צה"ל הוא כ-8 מיליון דולר, וכי תחילה ישופץ מסלול ההמראה, כדי לאפשר למטוסים לנחות ולהמריא שם, ולהפעילו מחדש.
לאחר מכן, אמר זיידאן, ישוקמו שאר האגפים שניזוקו מההתקפה שהייתה לפני שבועות אחדים.

זיידאן אמר כי כעת משתמשת חברת התעופה הפלשתינית בשדה התעופה אל עריש שבגבול מצרים ישראל, וזאת, לצורך העברת נוסעים פלשתינים וזרים לתוך הרש"פ ומחוצה להם. ההחלטה לשקם את שדה התעופה נתקבלה בפגישה שהתקיימה במחסום ארז בין קצינים בכירים בצה"ל לבין מחבלי הרש"פ. יצוין כי ערוץ 7 דווח לפני שלושה ימים כי אלוף פיקוד הדרום דורון אלמוג המליץ לשר הביטחון להתיר לרש"פ לשקם את מסלול ההמראה בנמל התעופה בדהנייה.


