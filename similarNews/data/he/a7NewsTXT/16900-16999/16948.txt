

כמאה בני אדם נהרגו בהפצצה אמריקנית על הכפר ניאזי-קלעא צפונית לגארדז, בירת מחוז פקתיעא שבמזרח אפגניסטן, מסרו עדי ראייה לסוכנות הידיעות האפגנית-איסלאמית.

ההפצצות בוצעו ביום ראשון בבוקר וגרמו להרס בתי מגורים רבים, נאמר בהודעת הסוכנות.

על פי דיווחים מהמקום, 92 גופות כבר חולצו מבין ההריסות, ויש חשש למניין הרוגים גבוה יותר.

עדי הראייה מסרו עוד כי ההפצצות בוצעו למרות שאין באיזור מחנות של אל קאעידה, ולא נרשמה בו נוכחות אנשי טליבאן.


