

יתכן שההפצצות האמריקניות ליד גארדז שבמזרח אפגינסטן בסוף השבוע גרמו להרוגים בקרב האזרחים, וזוהי "טרגדיה", אבל הם כוונו ל"מטרה צבאית לגיטימית", הודיע אתמול דובר פיקוד המרכז האמריקני.

"אם אנשים חפים מפשע נהרגו, זו בוודאי טרגדיה", אבל "הסיבה הישירה" נובעת מהטקטיקה של האויב שעיקרה "לפעול בקרב האזרחים ולסכנם", הודיע הדובר רס"ן ביל הריסון לסוכנות הידיעות הצרפתית.

ההפצצה על הכפר ניאזי שבמחוז פאקטיה גרמה למותם של 100 אנשים לפחות, וביניהם כנראה לוחמים מרשת אל-קאעידה, כך מסרו עדים ביום שני.

סוכנות הידיעות האפגאנית האיסלאמית ציטטה ביום שני עד ראיה שאמר שיש כ-100 הרוגים בהפצצה על הכפר.

"אנו סבורים שמדובר במטרה צבאית לגיטימית: אנו ידענו היטב שמנהיגים מאל-קאעידה או הטליבאן נמצאו בבניינים. לכן אנו תקפנו", אמר הריסון מבסיסו בטאמפה (פלורידה).
