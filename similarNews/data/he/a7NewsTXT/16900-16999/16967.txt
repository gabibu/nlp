

הלילה יידו אלמונים בקבוק תבערה לעבר בית ספר יהודי בפרבר קרטייל בפריס. אחת הכיתות עלתה באש אך לא היו נפגעים.

עוד נעצרו שלושה בני אדם בחשד כי יידו אבנים אל בית כנסת סמוך.

בעקבות אירועים אלה תגברה משטרת פריס את השמירה על מוסדות יהודיים.

הקונגרס היהודי האירופי גינה את ההתקפות האנטישמיות.

נשיא איחוד הסטודנטים היהודים בצרפת אמר, כי אירועים אלה מסיימים שנה שחורה של היהודים בפריס.


