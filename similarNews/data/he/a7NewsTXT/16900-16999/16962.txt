

שני חוקי הנגב - עידוד השקעות הון וחוק המשכנתאות לעידוד מגורים - לא יבוטלו, כך הודיע שר האוצר סילבן שלום בישיבת הליכוד.

עם זאת, תומך שר האוצר בביטול החוק המעניק הטבות מס גדולות לתושבי הנגב. לא ברור עדיין אם הודעת שר האוצר תעניק לו את הרוב הדרוש בכנסת לאישור תקציב המדינה.
בפעם השלישית ברציפות תחל שנה אזרחית חדשה ללא תקציב מדינה חדש ועדכני.

ראשי היישובים בנגב דוחים את הודעת שר האוצר ואומרים כי היא נועדה לאפשר את העברת חוק התקציב בכנסת. ממטה המאבק נמסר ששלושת סעיפי החוק קשורים זה בזה ואינם ניתנים להפרדה.
