

שלושת חכי"ם של תנועת חד"ש הניחו אתמול על שולחן הכנסת הצעת חוק, ולפיה פגיעה בחיילי צה"ל, "כחלק מהמאבק הפלשתיני הנאבק בכיבוש", לא תיחשב כפעולת טרור.

לדברי חברי הכנסת עיסאם מח'ול, מוחמד ברקה ותמר גוז'נסקי, "הפקודה למניעת טרור, כפי שהיא מנוסחת כיום, אינה מאפשרת להיאבק בכיבוש, ומאפשרת לראות בקורבן ארגון טרוריסטי".

מהצעתם משתמע כי הם אינם רואים בפעולה נגד חיילי צה"ל, המתבצעת במסגרת המאבק הערבי לגירוש ישראל מיש"ע, פעולת טרור.

"הצעת החוק באה ליצוק תוכן עדכני בפקודה, כך שמחד גיסא, פעילות הפוגעת באזרחים, למשל, או המאיימת בשימוש בנשק לא קונבנציונלי, תוגדר כפעילות טרור, ומאידך גיסא, תוכר הלגיטימיות של מאבק בכיבוש", נכתב בדברי ההסבר להצעת החוק.

ח"כ מח'ול אמר כי לדעתו הרג חיילים אינו נחשב לפעולת טרור. מי שפעולתו תגרום את מותו של חייל צה"ל, אמר מחו'ל, יואשם, אולי, בהריגה, אך לא בביצוע פעולת טרור.

