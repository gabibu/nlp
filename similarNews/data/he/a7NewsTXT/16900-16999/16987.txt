

העיתונאית חני לוז דווחה כי ועדת הערר של רשות השידור החליטה לפסול את תשדיר הפרסומת של "פורום המשפחות השכולות ישראלי- פלשתיני". מדובר בתשדיר שהמסר שלו הוא כי "עדיפים כאבי השלום על ייסורי המלחמה".

לפני כשלושה שבועות אישר מנכ"ל רשות השידור רן גלינקא את התשדיר, במימון האיחוד האירופאי, אך לאחר פניות מהציבור, ממטה נפגעי הטרור, מהמשפחות השכולות ומחברת מליאת רשות השידור גאולה כהן החליט המנכ"ל להקפיא את שידורו, עד לדיון בוועדת הערר, וזו, כאמור, החליטה לפסול אותו. הנימוק לפסילה הוא שהתשדיר עוסק בנושא השינוי במחלוקת אידיאולוגית בציבור.

הוועדה קראה להנהלת הרשות להקפיד על קיום ההוראה האוסרת שידור תשדירים העוסקים בנושאים השנויים במחלוקת.

ההחלטה נתקבלה פה אחד ע"י נציגי שמאל וימין בוועדה.

