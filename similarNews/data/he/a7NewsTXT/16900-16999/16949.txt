

במשרד ראש הממשלה מתקיימת כעת , באופן חריג , הישיבה השגרתית של סיעת הליכוד עם ראש הממשלה.

הישיבה הייתה אמורה להתקיים במקומה הקבוע והוא חדר סיעת הליכוד בכנסת בשיתוף עשרות מנציגי הדרום שעלו היום לירושלים. ואולם זמן קצר לפני תחילת הישיבה הודיע לשכת שרון כי בשל שיקולי לוח זמנים תתקיים הישיבה בלשכת שרון, בלי נציגי הדרום.

בתגובה אומר שמואל ריפמן, ראש המועצה האזורית רמת הנגב , כי שרון חושש מעימות עם אנשי הדרום ולכן נמנע מלפגוש אותם.

כתבנו משה פריאל מוסר כי כחמישים ממובילי השביתה בדרום נמצאים כעת בחדר סיעת הליכוד וקוראים לראש הממשלה לפגוש אותם .
