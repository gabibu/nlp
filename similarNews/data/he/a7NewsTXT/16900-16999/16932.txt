

המודיעין הבריטי הצליח לקשור בין ריצ'רד ריד, שניסה לפוצץ מטוס בטיסה מפריס למיאמי, לבין זקריה מוסאווי, החשוד במעורבות בפיגועים ב-11 בספטמבר בארה"ב, כך דווח בעיתון הלונדוני "אובזרבר".

השניים קיימו קשר טלפוני תדיר, שהסתיים לפני שנה, בעת שמוסוואי יצא לפקיסטן. על פי הערכות המודיעין האמריקני, מוסוואי הגיע משם למחנה של רשת אל-קאעידה באפגניסטן. כעת בודקים אם ריד התלווה למוסאווי במסעו.

בתוך כך בימים אלה בוחן המודיעין האפגני קלטות וידיאו שנתפסו בבסיסים של אל- קעידה בצפון אפגניסטן. בקלטות מצויות תוכניות לפעולות חבלה במקומות שונים בעולם.

