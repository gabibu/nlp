

משלחת של רופאים מומחים לטיפול בכוויות ולניתוחים פלסטיים תמריא היום ללימה בירת פרו כדי לסייע בטיפול במאות נפגעי הכוויות מדליקת הענק שפרצה שם במוצאי שבת בחנות למימכר זיקוקי די נור - כך מסר שר החוץ שמעון פרס בשיחת טלפון שקיים ביום א' עם נשיא פרו אלחנדרו טולדו.

כתב עתי"ם יורם לוי מוסר, כי שר החוץ פרס הביע את צערה של ישראל על האסון. כתב עתי"ם מזכיר כי השר פרס הוזמן אישית על ידי הנשיא טולדו, הנשוי לאזרחית ישראל, לטקס השבעתו לפני מספר חודשים.

יציאתה של משלחת הרופאים מתואמת באמצעות לשיתוף פעולה בינלאומי במשרד החוץ.
