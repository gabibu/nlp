

הצעה שהוגשה אל הנשיא מדברת על אפשרות שהנשיא קצב ינאם ברמאללה ויכריז על הפסקת אש. ראשי הארגונים הפלשתינים יאשרו את הצעת הנשיא ובכך תכנס הפסקת האש לתוקפה, למשך שנה, כך מגלה היום 'קול ישראל'.

מקורבי קצב אמרו כי ההצעה הועלתה בפניו, והוא השיב כי תמיד ישמח לעזור בקידום הפסקת אש, אולם יש לפנות בעניין זה לראש הממשלה.
בלשכת ראש הממשלה אמרו כי טרם הוגשה כל הצעה בעניין.

גורמים במשרד החוץ אמרו בפליאה כי מפתיע שהנשיא מוכן להשתתף ב'גימיק' הסברתי-תקשורתי זה, שיוזמים הפלשתיניים.
