

בעירית ירושלים - אגף התרבות ובהתאחדות בתי המלון בירושלים, שמחו לקבל את הנתונים המעידים כי בחודש נובמבר 2001 עלה מספר הלינות של ישראליים בבתי המלון בירושלים ב58% ביחס לנובמבר אשתקד, וב- 8% ביחס לנובמבר 1999. כל הנתונים מתייחסים למערב העיר.

לדברי שוש לקט מנהלת מחלקת התיירות בעירייה, ולדברי יונתן הרפז, מנהל התאחדות בתי המלון בירושלים- יש לייחס את העליה במספר הישראלים המגיעים לחופשות בירושלים, לקמפיינים ולמבצעים הנרחבים שקיימו גופים אלה לעידוד תיירות הפנים לבירה.

לדבריהם, הנתונים מלמדים על כך שלמרות המצב הכלכלי הקשה , ולמרות המצב הבטחוני - ישראלים רבים עדיין מעדיפים להגיע לחופשה בירושלים, הן בגלל ההיצע התרבותי הגדול של העיר והן בגלל מבצעי האירוח המיוחדים במלונות.
