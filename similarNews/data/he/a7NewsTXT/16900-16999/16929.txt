

קבוצת תיירים צרפתיים ואיטלקים אמורה להגיע היום לירושלים ולהפגין מול חומות העיר העתיקה.
הקבוצה, שהגיעה בשבת למחסום סורדא של צה"ל, מצפון לרמאללה, התפרעה במקום ובסופו של דבר פוזרה בגז מדמיע. המחסום, שלא היה מאויש באותם רגעים, נהרס בידי המתפרעים. הם דרדרו עמדה ממוגנת של צה"ל במורד הגבעה, רוקנו שקי חול ששימשו להגנת העמדה, ואף הציתו ציוד שהיה במקום.

אתמול ביקשה הקבוצה להגיע לחברון, ובשל חשש שהתיירים ינהגו שם בצורה דומה, הוכרזה העיר מבעוד מועד כ"שטח צבאי סגור", וכך נמנעה כניסתם.

נמסר, כי המשטרה טרם פתחה בחקירה, וזאת אף על פי שכמה פלשתינים ואזרחים ישראלים הצטרפו לקבוצה ולמעשיה.

בתוך כך נמסר כי אתמול עצרה המשטרה שני אזרחים זרים: בלגי וצרפתי. התיירים הניפו דגל אש"ף מול האוריינט האוס במזרח ירושלים, וכן תקפו שוטרים. לאחר חקירתם שוחררו השניים.

