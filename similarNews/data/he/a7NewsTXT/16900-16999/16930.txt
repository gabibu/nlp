

צעירים ישראלים רבים מצאו בשנים האחרונות סיבה נוספת למסיבה: הסילווסטר. הפאבים התל אביביים יהיו עמוסים עד אפס מקום בצעירים מאושרים ושמחים. לדידם, הם מציינים את השנה החדשה, אולם, למעשה הם נמנים עם חוגגי הסילווסטר, ומציינים בכך את לידתו של משיחם של הנוצרים, שהאמונה בו גרמה סבל רב ליהודים לאורך הדורות.

הסילווסטר נחוג גם לכבודו של האפיפיור סילוסטר שחי במאה הרביעית, ושהיה גדול רודפי היהדות בדורו. אחד הדברים הראשונים שעשה סילווסטר ברגע שקיבל לידיו סמכויות היה לפגוע בקניינם של היהודים, ובזכויותיהם בכל רחבי האימפריה הרומית.

נציין עוד כי החל מן המאה ה-15 הפך יום הסילווסטר ליום פרעות קבוע ביהודים, ובהתקרב התאריך היו היהודים מסתגרים בבתיהם בטרם תכלה אליהם הרעה.

בשל העיסוק האינטנסיבי בענייני התקציב לא התפנתה שרת החינוך לימור לבנת לעסוק בסוגייה, אולם הדוברת מטעמה מסרה כי שרת החינוך חוגגת רק את ראש השנה העברי, וכי כך נוהגים גם ילדיה.


