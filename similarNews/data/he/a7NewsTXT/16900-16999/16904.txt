

מעט אחרי השעה 18:00, נפתחה אש מנשק קל לעבר קבוצת חיילים, ששהתה בין היישובים אלי-סיני וניסנית. החיילים השיבו באש יעילה והרגו 2 מן המחבלים. מחבל שלישי נמלט מן המקום ולאחר מרדף קצר חוסל אף הוא. אין נפגעים בקרב כוחותינו.

תושבי היישובים הסמוכים נתבקשו להיכנס לחדרים הממוגנים.

סמוך לשעה 22:00 חוסלו שלושה מחבלים נוםפים ע"י כוחות הביטחון. המחבלים חצו את גדר המערכת באזור בית חנון. כוח ישראלי שהיה במקום קרא למחבלים לעצור ולהיכנע, אולם הם פתחו באש וניסו להפעיל מטען לעבר הכוח. החיילים השיבו אש והרגו את שלושת המחבלים. כל אחד מהמחבלים נשא עליו חגורת נפץ, רובה סער ומחסניות.

במערכת הביטחון מעריכים כי השלושה תכננו לבצע פיגועי ירי והנחת מטענים ביישוב ישראלי.
