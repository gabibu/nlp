

220 אנשים נהרגו, ולפחות מאה נפצעו, חלקם באורח אנוש, בדליקה שפרצה בשבת בלימה, בירת פרו.
הדליקה פרצה בחנות לזיקוקין די נור, בעת שהדגים מוכר הדגים לקונה פעולת זיקוק בחנותו. הזיקוק התלקח, ובתוך דקות התפשטה דליקה במרכז העיר, וכילתה ללא רחם כל מה שנקרה בדרכה.

לפחות שלושה בניינים, שני בתים ויותר מתריסר מכוניות נהרסו. בדיווחים ברדיו נאמר, כי בעיצומה של הדליקה נלכדו אנשים רבים בגגות הבתים ובמקומות העליונים של הבניינים, וקראו לעזרה, אך לשווא.
נשיא פרו אלחנדרו טולדו שב בחיפזון ללימה מביקור בצפון פרו, כדי לפקח על פעולות ההצלה, והכריז על שני ימי אבל לאומי.

שר החוץ שמעון פרס התקשר אתמול לנשיא פרו והביע את צערה של מדינת ישראל על האסון שפקד את לימה. היום תצא מישראל משלחת של רופאים מומחים לטיפולים פלסטיים ומומחים לטיפול בכוויות כדי לסייע לפצועים.

