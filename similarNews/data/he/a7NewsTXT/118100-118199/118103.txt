

סין מוחאת על ספרי לימוד הסטוריה שהתפרסמו לאחרונה ביפן, אשר לכאורה מטשטשים את העוולות והפשעים שביצע הצבא היפני בסין במהלך מלחמת העולם השניה

סין הזהירה את יפן אמש שלא תאפשר הפצת ספרי הלימוד בכיתות הלימוד היפניות, בטענה כי המונחים שבספרים והתוכן מפחיתים מחומרת המלחמה היפנית והברוטלית, ועלולים להחמיר את היחסים שבין השכנות האסיאתיות.

סוכנות הידיעות אסושייטד פרס מוסרת כי גורמים בעיר אוטווארה, כ-128 ק"מ צפונית לטוקיו, החליטו אמש להשתמש במהדורות החדשות של ספרי ההסטוריה והאזרחות. הספרים, כך טוענים בסין, "ירעילו את הנוער". דובר מטעם משרד החוץ הסיני ליו ג'יאנג'או אמר לסוכנות אי.פי. כי "צריך להבהיר כי לממשלה היפנית יש... אחריות לכך".

משרד החינוך היפני אישר את המהדורות לפני כחצי שנה, מה שגרם לזעם ומחאות מצד הסין והדרום-קוריאנים. בכמה ערים בסין פרצו אז מהומות אלימות, אשר החמירו את המתח בין בייג'ין וטוקיו, אשר קיים כבר בשל מחלוקות הנוגעות לכמה איים וטריטוריות שנויות במחלוקת.

המבקרים טוענים, כי הספרים מטשטשים את הזוועות של הצבא היפני - כגון הטבח באזרחים בננג'ינג, סין בין השנים 1930 ו-1940. הספרים החדשים אינם מזכירים זאת.

בסין טוענים, כי כ-300,000 איש נהרגו בננג'ינג, העיר המזרחית הידועה כננקינג, במהלך הטבח והביזה של הכוחות היפנים ב-1937. גם דרום קוריאה, כאמור, מתנגדת לספרים. שר החוץ אמר אמש כי הספרים מכילים חומרים אשר "מהללים את הסטורית הפלישה של יפן".

ההפגנות בסין לפני חצי שנה התקיימו גם על-רקע ההתנגדות החזקה של המפגינים לקמפיין של טוקיו, הקורא למושב קבוע במועצת הביטחון של האו"ם - סטטוס אשר הוענק עד כה רק לסין, ארה"ב, רוסיה, בריטניה וצרפת. הממשלה הסינית טרם הודיעה האם תתנגד למושב קבוע ליפן במועצה, אך בייג'ין רואה בטוקיו יריבה וככל הנראה תסרב לאפשר לה קבלת סטטוס מסוב זה - כאומה האסיאתית היחידה אשר זכתה במה שמאפשר להטיל וטו על החלטות שונות של האו"ם.


