

עימות פרץ בין ח"כ הרב יצחק לוי, מסיעת הציונות הדתית ותושב כפר מימון לבין חיילים המוצבים במחסום סמוך לצומת סעד. מחסום שהוצב כדי למנוע כניסת אזרחים לגוש קטיף. הרב לוי סירב לענות לשאלות החיילים.

עימות פרץ בין ח"כ הרב יצחק לוי, מסיעת הציונות הדתית ותושב כפר מימון לבין חיילים המוצבים במחסום סמוך לצומת סעד. המחסום הוצב על מנת למנוע מאזרחים להיכנס לאזור גוש קטיף.

ח"כ לוי אמר לכתבנו עוזי ברוך כי הוא נעצר ע"י חיילים שחקרו אותו על נתיב נסיעתו ועל מעשיו באזור, הרב לוי סירב לענות והמשיך בנסיעה עד ששוטר עצר אותו ולאחר שזיהה אותו איפשר לו להמשיך בנסיעה.

לדבריו, במהלך נסיעתו לביתו עבר שבעה מחסומים "לא יתכן שבמהלך החודש הקרוב יעצרו אותי חיילים ויתחקרו אותי לאן אני הולך ולאן אני בא, אני לא בטוח שיש סמכות לחיילים לעשות זאת אלא רק לשוטרים, לא יתכן שאצטרך לתת דין וחשבון לחיילים על כל נסיעה שלו ומטרתה, זו הטרדה בלתי נסבלת ובלתי חוקית".
