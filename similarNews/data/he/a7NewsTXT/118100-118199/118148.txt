

"פיגועים לא ימנעו את ביצוע ההתנתקות כי היא חשובה לישראל, אך התגובות של ישראל תהיינה קשות. הפינוי יתבצע, האש תימנע", כך אמר ראש הממשלה שרון בראיון לערוץ 2.

ראש הממשלה, אריאל שרון, אמר בראיון לתוכנית "פגוש את העיתונות" בערוץ 2 כי אבו מאזן אינו נלחם בטרור ברצינות. "אי אפשר לצעוק 'אני חלש' כל הזמן, אני סבור שהוא אינו עושה אפילו את כל מה שביכולתו", אמר שרון.

באשר לטרור שמפעילים ארגוני המחבלים בימים האחרונים, אמר שרון כי "תגובת ישראל כנגד הטרור תהיה קשה. לא תהיה בנושא המלחמה בטרור שום מגבלה". שרון ציין כי הנחה את צה"ל לנקוט בכל הצעדים נגד הג'יהאד האיסלאמי, ללא כל מגבלה.
