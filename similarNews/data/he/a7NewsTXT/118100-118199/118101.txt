



סמים, אלכוהול, סכינים ו...סרטים כתומים. אלו הדברים שכפר המוזיקה של קוקה קולה בניצנים אוסר על כניסתם.

עידו דניאל, נער שהגיע למקום הופתע לגלות שכל אדם שעל תיקו או ידיו סרט כתום אינו יכול להיכנס לשטח כפר המוזיקה. השומרים קורעים את הסרטים בכניסה וזורקים אותם לפח.

לשאלתו ענה אחד השומרים "כובע", ואילו מאבטחת אחרת אמרה ש"אין פוליטיקה בכפר".

זאת, למרות ששלשום חולקו בכניסה סרטים כחולים ופלאיירים מטעם נוער יח"ד-מרצ, וכן הותרה במקום הקמת דוכן של נוער השמאל. לדברי דניאל הוא אף ראה נערות עם הכיתוב "שלום עכשיו" על חולצותיהן נכנסות לשטח כפר המוזיקה באין מפריע. דניאל מדגיש כי ערימות סרטים כתומים נערמו על שולחנות הבידוק ולא הוחרם בידי השומרים אף לא סרט כחול אחד.

טרם התקבלה תגובת חברה "קוקה-קולה".

סלקציה של הכתומים גם בכבישי הנגב

עשרות מכוניות המעוטרות בסרטים כתומים נעצרו במחסום משטרתי בצומת איבים למרות ששאר מכוניות כולל אלו עם סרטים כחולים הורשו לעבור.

לכתבנו משה פריאל סיפרה כינרת רוזונפלד משדרות. "יצאנו כ-50 אנשים רובם משדרות
למחות מול בית ראש ראש הממשלה בחוות השיקמים כנגד יירי הקאסמים הבתי נפסק ונגד עקירת יהודים מבתיהם. בצומת איבים עצרו אותנו אנשי משטרה ולא איפשרו לנו לעבור תוך שהם מתייחסים אלינו בהתלהמות" עוד הוסיפה כינרת כי " מה שהרתיח את דמנו הוא שוב האפלייה בין יהודי ליהודי מכוניות ללא סרטים או כאלה עם סרטים כחולים עברו ללא קושי."

בתגובה מסר לכתבנו סנ"צ עמר פרץ, סגן מפקד מרחב לכיש, " מדובר בקבוצה של אנשים שהיגיעו במטרה להפגין מול ביתו של ראש הממשלה וזה ללא רישיון כך שמנענו את הגעתם לפני."

עוד טען פרץ כי המשטרה מנעה גם ממכוניות אחרות לעבור.
