

לפנות בוקר שוחרר השייח' סלאח מבית הכלא אשמורת והוסע לביתו באום אל-פאחם על ידי ניידת משטרה. משירות בתי סוהר נמסר כי שחרורו הוקדם מסיבות מבצעיות. מועד שחרורו המקורי של השייח' היה אמור להיות מחר.

הבוקר שוחרר השייח' סלאח מבית הכלא אשמורת והוסע לביתו באום אל-פאחם על ידי ניידת משטרה. משירות בתי סוהר נמסר כי שחרורו הוקדם מסיבות מבצעיות.


ראאד סלאח ריצה בבית הכלא שנתיים לאחר שהורשע בעבירות בטחוניות חמורות.

לפני כשנתיים הורשעה קבוצת בכירים ערבים, ביניהם ראאד סאלח וראש עיריית אום אל פאחם, סלימאן אגבריה, בחברות בארגון טרוריסטי, מסירת ידיעות לאויב, מגע עם סוכן חוץ, קשירת קשר לביצוע פשע, חברות בהתאגדות בלתי מותרת, ביצוע שירות עבור התאגדות בלתי מותרת, הלבנת הון, עשיית פעולה ברכוש אסור ורישום כוזב במסמכי תאגיד.

השייח' ראאד סלאח ואבו נאשם, בין היתר, גם במגע עם סוכן של המודיעין האיראני שפועל בלבנון. ראש עיריית אום אל פחם, סלימאן אגבריה, הורשע במגע עם סוכן חוץ ובשיבוש מהלכי משפט.

בחודש ינואר נחתמה עסקת טיעון בין התביעה לבין עורכי הדין של חברי התנועה האיסלאמית ובראשם השייח' ראאד סלאח. על-פי העסקה, נמחקו סעיפים רבים מכתב האישום המקורי, והעונשים שיוטלו על העצורים, הנאשמים בעבירות ביטחוניות, יקוצצו מלכתחילה בשליש.
