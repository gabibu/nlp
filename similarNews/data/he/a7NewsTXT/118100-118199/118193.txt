

ביוני 2005 פנו ללשכות שירות התעסוקה 229.8 אלף דורשי עבודה.בהשוואה ל-231 אלף בחודש הקודם, זו ירידה בשיעור של 0.5% במספרם הכללי של דורשי העבודה. כך מוסרת היום אסתר דומיניסיני, מנכ"ל שירות התעסוקה.

על פי הנתונים המקוריים ,הסתכם מספרם של דורשי העבודה שפנו ללשכות שירות התעסוקה ב-222.7 אלף בהשוואה ל-228.1 אלף בחודש הקודם, ו-226.4 אלף בחודש מקביל אשתקד.

בנתוני המגמה נרשמה עלייה בשיעור של 0.1% במספרם של המובטלים (דורשי עבודה שצברו מעל ל- 2 ימי אבטלה במשך החודש) והוא הסתכם ב-213 אלף מובטלים.

37% מבין דורשי העבודה שהם 84.2 אלף , צברו מעל 270 ימי אבטלה והם מהווים את הגרעין הקשה של המובטלים, לעומת 82 אלף בחודש הקודם.

ביוני חלה ירידה בשיעור של 12% במספרם של המצטרפים החדשים והוא הסתכם ב-18.5 אלף לעומת 21.1 אלף בחודש הקודם(נתונים מקוריים)

ביוני 2005 התקבלו בשירות התעסוקה 22.1 אלף דרישות לעובדים בהשוואה ל-18.9 אלף בחודש המקביל אשתקד.עליה בשיעור של 16.4%. מספר ההשמות בעבודה היה ביוני 10.4 אלף,לעומת 10 אלף בחודש המקביל אשתקד, עליה בשיעור של 3.5%.
