

מדובר צה"ל נמסר, כי על-פי החלטת הדרג המדיני ובהתאם להערכות המצב, וכן עם תחילתו של חודש הרמדאן, הוחלט על פתיחתו של מעבר הסחורות קרני בצפון רצועת עזה, החל מהבוקר.

מדובר צה"ל נמסר, כי על-פי החלטת הדרג המדיני ובהתאם להערכות המצב, וכן עם תחילתו של חודש הרמדאן, הוחלט על פתיחתו של מעבר הסחורות קרני בצפון רצועת עזה, החל מהבוקר. כך מדווח כתבנו קובי פינקלר.

המעבר, אשר מופעל על-ידי רשות שדות התעופה, נסגר ביום 24.9, כחלק מהסגר הכללי שהוטל על שטחי רצועת עזה, יהודה ושומרון ובקעת הירדן, בעקבות ירי רקטות הקסאם לעבר הנגב המערבי וכן בעקבות התרעות ביטחוניות שהתקבלו במערכת הביטחון.

במהלך סגירת המעבר, הותר מעבר סחורות חיוניות וסיוע הומניטרי לשטחי רצועת עזה, דרך מעבר סופה וכעת, עם פתיחתו, יחזור מעבר קרני לתפקודו הרגיל ויתאפשר מעבר סחורות מלא לשטחי רצועת עזה.

