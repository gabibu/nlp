

בכיר בליכוד מעריך כי ראש הממשלה, אריאל שרון עדיין שוקל ברצינות את האפשרות לפלג את הליכוד.

בכיר בליכוד מעריך כי ראש הממשלה, אריאל שרון עדיין שוקל ברצינות את האפשרות לפלג את הליכוד.

בהערכות מצב שקיימו חברי הכנסת שתמכו בהקדמת הפריימריז הושמעה העמדה כי שרון כבר קיבל בליבו את ההחלטה לפלג את הליכוד וכי הניצחון במרכז לא גרם לו לשנות אותה.

להערכה הזו שותפים מספר בכירים המפלגה וביניהם גם ח"כ גדעון סער וח"כ בנימין נתניהו. לדברי אותו בכיר, "העובדה ששרון לא פועל לאיחוד השורות הליכוד היא אינדיקציה לכך שראש הממשלה מוסיף לראות באופציית הפילוג אפשרות ממשית".

עוד הוא אומר כי "שרון חייב למנות אחד ממתנגדיו לתפקיד שר כדי להראות שפניו לאיחוד המפלגה". כמו כן הוא מציין כי מאז ישיבת המרכז לא נשמעה מפי ראש הממשלה אף הצהרה שעניינה שלום בית.

אותו בכיר גם מאשים את בנימין נתניהו בהפסד ההצבעה על הקדמת הפריימריז במרכז הליכוד. לדבריו, נתניהו לא מחובר לשטח והצטרפותו ליוזמה התפרשה על ידי חברי המרכז כצעד של קידום אישי אשר הרגיז רבים מחברי המרכז אשר מלכתחילה התכוונו לתמוך ביוזמה.

שרון ייפגש בימים הקרובים עם מספר חברי כנסת מקבוצת המורדים. מקורביו אמרו לעיתונאים כי הוא שוקל למנות שר מקבוצת המורדים שכן בלעדי תמיכתם הוא צפוי להיתקל בקשיים למנות את רוני בראון וזאב בוים לשרים ואת אהוד אולמרט לשר אוצר במינוי קבוע.
