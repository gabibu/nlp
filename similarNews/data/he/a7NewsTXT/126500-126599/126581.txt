

טקס חילופי מפקד פיקוד הצפון יתקיים היום במפקדת פיקוד הצפון בצפת. הטקס יתקיים במעמד מפקד פיקוד צפון הנכנס, האלוף אודי אדם, מפקד פיקוד צפון היוצא, האלוף בני גנץ, והרמטכ"ל, רב-אלוף דן חלוץ.

טקס חילופי מפקד פיקוד הצפון יתקיים היום במפקדת פיקוד הצפון בצפת. הטקס יתקיים במעמד מפקד פיקוד צפון הנכנס, האלוף אודי אדם, מפקד פיקוד צפון היוצא, האלוף בני גנץ, והרמטכ"ל, רב-אלוף דן חלוץ.

כתבנו קובי פינקלר מוסר שבשבוע שעבר התקיים בלשכת הרמטכ"ל טקס בו מונה האלוף אודי אדם לתפקיד מפקד פיקוד צפון, במעמד שר הביטחון, מר שאול מופז.

האלוף אודי אדם התגייס לצה"ל בשנת 1976 וביצע מסלול של תפקידים בחיל השריון. בתפקידו הקודם שירת כראש אגף הטכנולוגיה והלוגיסטיקה. האלוף אדם הינו בעל תואר ראשון בפסיכולוגיה ובסוציולוגיה באוניברסיטת בר-אילן, ובעל תואר שני בלימודים אסטרטגיים בבית הספר למלחמה בפריז.

האלוף בני גנץ התגייס בשנת 1977 לחטיבת הצנחנים. בתפקידיו האחרונים שירת כמפקד פיקוד צפון, כמפקד הגיס הצפוני ומפקד אוגדת יהודה ושומרון. האלוף גנץ ימונה בקרוב לתפקיד מפקד הזרוע לבניין הכוח ביבשה.

האלוף גנץ הינו בוגר המכללה לפיקוד ומטה, והמכללה לביטחון לאומי, בעל תואר ראשון בהיסטוריה באוניברסיטת ת"א, ותואר שני במדעי המדינה באוניברסיטת חיפה ובעל תואר שני נוסף באוניברסיטת NDU בארה"ב, בניהול משאבים לאומיים.

האלוף בני גנץ, מפקד פיקוד צפון היוצא, ימונה בקרוב למפקד הזרוע לבניין הכוח ביבשה.
