

מניין ההרוגים בגואטמלה, ניקרגואה, קוסטה ריקה, אל-סלבדור, הונדורס ודרום מקסיקו עומד כעת על כ-1,600 בני-אדם. המניין עלה לאחר שבכפר אחד בגואטמלה נמצאו גופותיהם של 1,400 תושבים, אשר נקברו תחת מפולת בוץ. מאות בני-אדם עדיין נעדרים באזורים בהם הכתה סופת ההוריקן "סטן" במרכז אמריקה.

בגווטאמלה הוכרז מצב חירום במדינה. בקזלטננגו, העיר השנייה בחשיבותה בגווטאמלה, הגיעו מי השיטפונות לגובה של שני מטרים ורבים מהתושבים לכודים תחת הריסות בתיהם.

בשבוע שעבר סופת ההוריקן "סטאן" הגיעה למרכז אמריקה וכשנחלשה לדרגה 1 גרמה למפולות בוץ והצפות רבות בדרום מקסיקו.

כ-200 אלף בני אדם נאלצו לעזוב את בתיהם בעקבות הסופה ורבים אחרים עדיין מסתגרים בבתים. באל סלבדור פונו יותר מ-50 אלף איש ל-370 מקלטים הפרושים ברחבי המדינה, זאת למרות הקשיים בתנועה בדרכים.

צוותי החילוץ ממשיכים לחפש אחר הנעדרים אך מתקשים להגיע לחלק מהמקומות שנפגעו בשל קריסת גשרים והצפת כבישים.

