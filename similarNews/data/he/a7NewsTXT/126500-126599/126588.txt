

יבואני לולבים וסוחרי ארבעה מינים מעריכים כי המחסור בלולבים לא יגרום לעליה במחיר הסופי ללקוחות.

יבואני לולבים וסוחרי ארבעה מינים מעריכים כי המחסור בלולבים לא יגרום לעליה במחיר הסופי ללקוחות. מספר סוחרים שמבקשים לשמור על עילום שמם ואשר שוחחו במשך הבוקר עם מערכת ערוץ 7 אומרים כי אכן קיים מחסור מסויים בשוק אך בסופו של דבר "יהיה בסדר".

דוד, יבואן לולבים שבשנים האחרונות הביא את סחורתו ממצרים אומר לערוץ 7 כי אפילו אם כעת המצרים יתירו את קטיף הלולבים זה יהיה "מעט מדי ומאוחר מידי. יש שבוע אחד עד החג ובמהלכו יש יום כיפור ושבת".

להערכתו יהיה מחסור ו"לולבים כשרים שבשנה שעברה איש לא היה מסתכל עליהם יימכרו השנה בחיר מלא. גם יהיה קשה למצוא לולבים לילדים בני 3 אבל בסך הכל יהה בסדר".

להערכתו "לא יהיה שינוי במחיר הסופי לצרכן. אם בשנה שעברה מכרתי לולב ב - 80 שקל השנה אמכור בחמישה או שישה דולר. עם זאת, הסוחרים הסיטונאיים לא יעלו את המחיר יותר מ-50 או 60 ש"ח ללולב, כפי שהיה בשנה שעברה אלא יסתפקו במתח רווחים קטן יותר. לכן ללקוחות זה כמעט לא ישנה".
