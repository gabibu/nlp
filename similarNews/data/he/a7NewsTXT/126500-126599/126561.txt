

"אלפי אנשים עדיין לא מצאו פתרונות דיור ותעסוקה והצטרפות לממשלה היא מתן לגיטימציה להתנתקות ואולם אם וכאשר ישתנו הנסיבות אזי התביעות הקואליציוניות תשקפנה את המפד"ל החדשה", אמר ח"כ אורלב.

יו"ר המפד"ל, זבולון אורלב, אומר כי האפשרות שמפלגתו תצטרף לקואליציית שרון אינה אקטואלי "בשלב זה".

לדבריו, "אם אפגש עם שרון, אדרוש ממנו דבר אחד - הקדמת הבחירות. ההתנתקות לא הסתיימה. אלפי אנשים עדיין לא מצאו פתרונות דיור ותעסוקה והצטרפות לממשלה היא מתן לגיטימציה להתנתקות". ואולם "אם וכאשר ישתנו הנסיבות אזי התביעות הקואליציוניות תשקפנה את המפד"ל החדשה".

הודעתו של אורלב באה לאחר שערוץ הכנסת פרסם הודעה בשמו ועל פיה אין מניעה שהמפד"ל תצטרף לקואליציית שרון. בראיון לערוץ הכנסת, כך נאמר בהודעת הערוץ, אמר אורלב כי המפד"ל דורשת להסדיר את כל בעיותיהם של מפוני הגוש ולהקים ועדת חקירה שתבדוק את הטיפול במפונים. כמו כן תדרוש המפד"ל מספר דרישות בתחום הכלכלי חברתי.
התמורה הפוליטית שדורש אורלב היא מינויו לתפקיד שר החינוך וכן חקיקת חוק משאל עם בהכרעות מדיניות. "אם יהיה חוק משאל עם אפשר להצטרף לקואליציה כדי להשפיע על הנשמה של המדינה" אמר אורלב.

דוברו של אורלב אומר כי דבריו בערוץ הכנסת הוצאו מהקשרם וכי גם במהלך הראיון הדגיש שוב ושוב כי סוגיית הכניסה לממשלה היפוטתית לחלוטין.
