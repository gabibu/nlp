

אשה יהודייה מאוקראינה החליטה לערוך את הברית לבנה במיז'בוז', ליד ציונו של הבעל שם טוב. לאחר הברית ביקש אחד המבוגרים מהמוהל ששהה במקום לקיים אף הוא את המצווה ולהיכנס בבריתו של אברהם אבינו.

בעיר חמלניצקי שבאוקראינה נולד תינוק לאם העובדת בבית הספר היהודי בעיר. האם פנתה לרב יהושע רסקין שיסייע בהכנות לקראת הברית של התינוק.

הרב רסקין יצר קשר עם המוהל של אירגון 'ברית יוסף יצחק', הרב יעקב גיסינוביץ, מדונייצק שבאוקראינה, לצורך עריכת הברית. היות והיום השמיני חל בח"י אלול, יום הולדתו של הבעש"ט, החליטו בני המשפחה והרב לערוך את הברית במיז'בוז' בבית הכנסת המשופץ של הבעל שם טוב הקדוש.

המוהל הגיע בטיסה מדונייצק לקייב ומשם במונית 5 שעות, וזאת לאחר שיום לפני כן במזל טוב נולדה לו בת. בברית השתתפו יהודים מישראל ומארגנטינה, ששהו על הציון במז'יבוז' ונקרא שמו בישראל דניאל.

לאחר הברית של התינוק, הכריז אחד המשתתפים כי גם הוא חפץ לערוך ברית מילה. היות וציוד ניתוח לא היה במקום, נסעו לבית רפואה הקרוב לחפש אך למרבה אכזבתם גם שם לא היה.
המוהל נאלץ לנסוע שעה וחצי לעיר גדולה סמוכה, שם מצאו ציוד ושילמו בהתאם על כך. המוהל חזר למזבוז והכניס את היהודי בבריתו של אברהם אבינו ע"ה ונקרא שמו בישראל ישראל על שם הבעש"ט.

יצויין, כי מזה 65 שנה, מאז השואה, לא נערך בעירו של הבעש"ט הקדוש ברית מילה, וכעת, ביום אחד - ח"י באלול, נערכו שני בריתות על ציונו, אחד ביומו ואחד מבוגר.

