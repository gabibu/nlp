

מחר תתקיים ביד ושם עצרת האזכרה השנתית במלאת 64 שנה לרצח היהודים בידי הנאצים על אדמת אוקראינה.

מחר (ב) בשעה 15:00 תתקיים ביד ושם עצרת האזכרה השנתית לציון 64 שנים לרצח היהודים בידי הנאצים על אדמת אוקראינה, קורבנות הטבח בבאבי-יאר, בוגדנובקה, דרוביצקי יאר והאזורים הסמוכים.

העצרת תיערך במעמד: סגנית השרה לקליטת העליה חה"כ מרינה סולודקין, גזבר הסוכנות היהודית מר שי חרמש, מ"מ שגריר אוקראינה בישראל מר אלכסנדר חומיאק, מנכ"ל יד ושם מר ישי עמרמי ויו"ר התאחדות יוצאי אוקראינה בישראל מר דוד לוין.

העצרת נערכת ביד ושם, בשיתוף התאחדות יוצאי אוקראינה בישראל, הסוכנות היהודית והמשרד לקליטת עלייה.


