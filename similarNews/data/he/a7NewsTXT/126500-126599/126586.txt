

נגיף שפעת העופות מממשיך להתפשט גם בתורכיה שם התגלו אתמול המקרים הראשונים של המגפה בעקבות מותם של כ- 2,000 תרנגולי הודו במערב המדינה.

נגיף שפעת העופות מממשיך להתפשט גם בתורכיה שם התגלו אתמול המקרים הראשונים של המגפה בעקבות מותם של כ- 2,000 תרנגולי הודו במערב המדינה. עם גילוי המגפה, הושמדו כל בעלי הכנף והכלבים המשוטטים בכפר.

יצוין כי, עד כה התגלו 116 מקרים של שפעת העופות בקרב בני אדם, בעיקר בדרום מזרח אסיה. כ-60 מהחולים מתו. רוב המקרים נגרמו כתוצאה ממגע ישיר עם העוף החולה, דבר המצביע על קושי מסוים בהתפשטות הווירוס מחיות לבני אדם.

גם ברומניה דווח על לפחות שלושה מקרים של שפעת העופות שהתגלו בכפר שבשפך נהר הדנובה. מדובר במקרים הראשונים של שפעת העופות שהתגלו באזור זה של אירופה, כשבעקבותיהם נעצר ייבוא העופות מ- 15 מדינות, רובן מאסיה.

