

נשיא רוסיה, וולדימיר פוטין, שלח את איחוליו ליהודי רוסיה לרגל השנה החדשה. מכתב האיחולים הועבר אל היהודים באמצעות רבה הראשי של רוסיה הרב בערל לאזאר וזה לשונו:

"אני מברך את יהודי רוסיה לרגל ראש השנה (שנה חדשה לפי הלוח העברי).

עבור בני דת היהדות, מסמל חג זה את החתירה לשלמות רוחנית, מוסרית ודתית ואת הדבקות בערכים נצחיים של טוב, הצדק והרחמים.

יהודי רוסיי, לצד נציגי דתות אחרות, תורמים תרומה נכבדה למלאכת חיזוק היציבות וההסכמה במדינתנו, כמו גם בפיתוח דיאלוג קונסטרוקטיבי בתוך החברה.

דברים אלה חשובים כיום מאין כמותם בשעה שמטרתינו המשותפת היא להתייצב מול כל ביטוי של חוסר-סובלנות על רקע לאומני או דתי ולהדוף כל ניסיון להפרת הרב-קיום השלו של נציגי הדתות השונות במדינתנו.

אני מאחל לכולכם מכל הלב בריאות, אושר וכל טוב. מי ייתן ובבתיכם ישררו שלום ורווחה.

וולדימיר פוטין."
