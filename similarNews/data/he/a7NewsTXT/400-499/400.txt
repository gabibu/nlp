

עשרות נשים מבית אל הפגינו אתמול בנקודת הקצה המזרחי של כביש ולרשטיין מדולב לבית-אל. הן תבעו לפתוח את הכביש, החסום זה חמישה חודשים. לטענתן הדבר מאלץ את ילדי היישובים בגוש טלמונים לנסוע מדי יום לבית הספר שעה וחצי במקום עשרים דקות. הנשים הוסיפו כי הערבים נוסעים בכביש באין מפריע בשעה שעל היהודים נאסרת הנסיעה בו. נשים מדולב ומטלמונים הפגינו באותה שעה בקצה המערבי של כביש ולרשטיין.

סוכנות "קול רינה" דיווחה כי עשרות יהודים מקריית ארבע ומחברון קיימו הפגנה בתביעה לפתוח מחדש את כביש חוצה יהודה, החסום אף הוא בפניהם מאז תחילת מהומות הדמים. ההפגנה התקיימה בקטע המזרחי של הכביש.

