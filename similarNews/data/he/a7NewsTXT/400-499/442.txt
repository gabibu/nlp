

מועצת החכמים של ש"ס, בראשות הרב עובדיה יוסף שליט"א החליטה כי אלה יהיו שרי ש"ס בממשלת האחדות:

אלי ישי - שר הפנים, שלמה בניזרי - שר העבודה והרווחה, נסים דהאן - שר הבריאות, אשר אוחנה - שר הדתות ומקורבו של אריה דרעי, אליהו סוויסה יהיה השר לענייני ירושלים.

יו"ר ש"ס ח"כ אלי ישי אמר בתום הפגישה שהתקיימה בבית הרב יוסף בירושלים, כי מי שנבחר "הם אנשים מוכשרים ומוצלחים, ויהיו המובילים בממשלה".

מועצת החכמים של ש"ס גם החליטה על מינויו של משולם נהרי לתפקיד סגן שר החינוך, תפקיד אותו מילא גם בממשלת ברק עד לפרישתה של ש"ס מהממשלה. שני סגני השרים האחרים ימונו בימים הקרובים. (עתי"ם)
