

המנהיג הרוחני של ארגון החמאס, שייח' אחמד יאסין, קרא היום לוועידת הפסגה הערבית, האמורה להתקיים בסוף מרץ בעמאן, לספק נשק לפלשתינים.

"אנחנו מבקשים מהערבים ומהמוסלמים סיוע חומרי ונשק, כי העם הפלשתיני זקוק לנשק כדי להילחם בישראל", אמר יאסין בשידור שנקלט בניקוסיה.

"הערבים והמוסלמים חייבים גם ללחוץ לחץ רב יותר על ארה"ב וישראל כדי שהן יכירו בזכויות הפלשתינים", הוסיף יאסין.

שייח' יאסין אמר גם כי פעולות עז א-דין אל קסאם "נעשות במסגרת הג'יהאד וההקרבה, ומטרתן להגן על זכויות העם הפלשתיני". (עתי"ם)
