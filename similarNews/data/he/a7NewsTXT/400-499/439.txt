

"ההתייחסות אלינו היתה מבזה, רק שבועיים לאחר הבחירות נזכרו לדבר איתנו. זו כפיות טובה", כך אמר ח"כ הרב חיים דרוקמן מסיעת המפד"ל .

ח"כ דרוקמן אמר את הדברים בכינוס מרכז ההמפד"ל הערב לאחר כישלון ניסיון של צוות המשא ומתן של הליכוד להציע למפד"ל תפקידים על מנת שיוכלו להצטרף לממשלת האחדות.

דוברים נוספים העלו את נושא התייחסות שרון והליכוד למפד"ל, חלקם נקטו בלשון חריפה מאוד, וכולם טענו כי הליכוד מתייחס אל המפד"ל שסייעה לו בכפיות טובה.

חלק מהדוברים טענו שיש לעשות חשבון נפש והפקת לקחים בתוך המפלגה ולאפשר לליכוד ליזום מהלך שיאפשר למפד"ל להיכנס לממשלה. ח"כ הרב יצחק לוי הציג בפני חברי המרכז את הליך המו"מ מול צוות המשא ומתן של הליכוד וטען כי הוזמן למו"מ כשבכוונת הנושאים ונותנים שלא להציע לו דבר. "לא רוצים אותנו", כך אומרים במפד"ל ביום ג' בערב.

ח"כ הרב חיים דרוקמן אמר: "אני חש כפי ששרון חש כשנתניהו השאיר אותו בזמנו בחווה".

"המפד"ל תרמה תרומה עיקרית לתיק התשתיות שלו", אמר דרוקמן והוסיף כי "לא יתכן שענייני הדת במדינה ייוצגו רק על-ידי מפלגה לא-ציונית". (עתי"ם)
