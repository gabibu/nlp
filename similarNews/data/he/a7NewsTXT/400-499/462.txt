

כתבת עתי"ם מוסרת, שמטען חבלה התפוצץ הבוקר בתוך משאית אשפה ברחוב הסדנה בתלפיות. פועלי זבל רוקנו פחי אשפה לתוך משאית הזבל שלהם וזמן קצר לאחר מכן נשמע קול פיצוץ מתוך משאית הזבל. הפיצוץ, כך הסתבר, היה ממטען שהיה חבוי באחד מפחי האשפה שרוקנו. כתוצאה מהפיצוץ נגרם נזק קל לדופן המשאית.

בבדיקה,שערכה מעבדת החבלה של המשטרה, התברר כי מדובר במטען חבלה קטן, ששרידיו נבדקים ברחבת משרד הרישוי לשעבר, באיזור התעשיה תלפיות.

ממשטרת ירושלים נמסר לכתבת עתי"ם, שאין נפגעים ובשלב זה המניע למעשה אינו ברור. המשטרה פתחה בחקירה.
