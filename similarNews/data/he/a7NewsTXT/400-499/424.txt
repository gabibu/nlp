

בהצבעת וועדת הכנסת הוחלט בצהרים להסיר את חסינותו של ח"כ אביגדור ליברמן, שמתעתד לכהן כשר התשתיות בממשלת האחדות שתושבע מחר. חסינותו הוסרה בעקבות בקשה להגיש נגדו כתב אישום בחשד שתקף קטינים ואיים עליהם, בתקרית שהתרחשה ביישוב נוקדים בסוף 99'.

בעד הסרת החסינות הצביעו שמונה חברי כנסת.

ח"כ ליברמן העביר ליו"ר הוועדה סלאח טריף הודעה שהוא מסכים להסרת חסינותו כדי שיוכל להוכיח את חפותו בבית המשפט.
