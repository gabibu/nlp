

במאמר שפורסם היום בעיתון של מפלגת אל בעת' נאמר:"הממשלה שתוצג היום בפני הכנסת בישראל היא ממשלת מלחמה בכל הרמות. למפלגות הליכוד והעבודה החברות בקואליציה רעיון משותף והוא: ביצוע עוד פשעים נגד הפלשתינים. רבים סבורים כי על העם הפלשתיני לצפות עתה למצב טראגי יותר מאשר המצב הנוכחי, או לעבר האפל והנפשע, המסומן במעשי טבח".

בנוסף מציין כותב המאמר כי "שרון אינו מוכן לפתוח את הדרך למאמץ בינלאומי במטרה לחדש את המשא ומתן מהנקודה בה הופסק, והוא מתעקש לשוב לנקודת ההתחלה".
"אל בעת'" התייחס בעיקר לסרובו של שרון לנסיגה מרמת הגולן.

כותב המאמר מביע צער על כך ש"וושינגטון מנסה להפחית בגודל הסכנה שמציב שרון" ומעריך כי יחס זה "תואם לשאיפת ישראל".

היומון קורא לארה"ב למלא תפקיד פעיל יותר וניטרלי, כדי למנוע את סכנת הידרדרות המצב במזרח התיכון".

עוד קורא היומון למדינות ערב לנקוט, במהלך מפגש הפיסגה הערבי שיתקיים בסוף מארס בירדן, "אמצעים שיתרמו לבניית סולידריות נוכח הסכנה האורבת לכולם".
