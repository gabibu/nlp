

כתב עתי"ם מוסר כי נחתם הסכם בין 'עם אחד' לליכוד. ההסכם קובע כי סיעת "עם אחד" תקבל את התיק לתיאום חברתי, את המשרה יקבל ח"כ שמואל אביטל.

עוד הובטח לסיעה בין היתר שיהיו הסדרי שידורי רדיו יחודיים לעובדים ולגימלאים וכן בתוך ארבעה חודשים תגיע הממשלה למדיניות מוסכמת ומתואמת עם יו"ר הסיעה ח"כ עמיר פרץ בעניין העלאת שכר המינימום לאלף דולר, חקיקת חוק פנסיה לכל אזרחי המדינה, הכרה בהוצאות על מטפלות ובמעונות יום ופטור לגימלאים על תשלום תרופות.

ח"כ פרץ ברך על חתימת ההסכם ואמר, כי הוא מקווה שבתוך ארבעה חודשים "נוכל לבשר בשורה גדולה לציבור העובדים והגימלאים על השלמת חקיקת מיכלול חוקים חשובים שיקלו את החיים של העובדים והגימלאים".

