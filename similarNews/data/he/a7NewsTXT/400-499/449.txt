

אלוף פיקוד הדרום דורון אלמוג אומר כי צה"ל מתנגד לוותר ולו על סנטימטר אחד בחבל עזה. זאת כל עוד נמשך העימות עם הפלשתינים, וכל עוד אין הסכם עמם. בשיחה עם כתבים צבאיים אמר האלוף אלמוג כי פינוי התנחלויות מבודדות יתפרש אצל הפלשתינים כניצחון, והדבר יעודד אלימות נוספת.
"די לראות כיצד נתפסה אצלם נסיגת צה"ל מלבנון", אמר אלמוג. לדבריו, אין הבדל בין נצרים לבין כל יישוב אחר בארץ הזקוק להגנה של צה"ל.

באשר לסכנה שהפלשתינים ינסו לכבוש יישובים ביש"ע, אומר אלמוג כי להערכתו אין להם יכולת לעשות זאת.

