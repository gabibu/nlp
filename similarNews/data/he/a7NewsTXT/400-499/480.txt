

בית משפט השלום בתל אביב פסק כי יעקב נמרודי יוכל להגיש קובלנה פלילית פרטית על הוצאת לשון הרע נגד ניצב משה מזרחי, ראש אגף החקירות במשטרה, שחקר את בנו עופר נמרודי.

מדובר בהתבטאות של מזרחי, שהיה אז ראש היחידה הבינלאומית לחקירות, כלפי משפחת נמרודי, כשהשווה אותה למשפחה במאפיה האיטלקית.

השופטת נורית רביב קבעה, כי ההתבטאות של מזרחי, שבעטיה הוגשה הקובלנה, לא היתה במסגרת תפקידו, ולכן לא מדובר בקובלנה נגד עובד ציבור, שיש צורך באישור היועץ המשפטי לממשלה כדי להגישה.
