

בתגובה על דבריו של האלוף עמוס מלכה, ראש אגף המודיעין בצה"ל, על שיתוף הפעולה ההדוק בין כל ארגוני הטרור ובינם לבין המוסדות הרשמיים של הרשות, מציין העיתונאי חגי הוברמן כי בדברים אלה אין כל חידוש. החידוש הוא בכך שגורם צבאי בכיר כאלוף מלכה אומר זאת בריש גלי, ובפורום רשמי כוועדת החוץ והביטחון של הכנסת.

עוד מסביר הוברמן כי משמעותה של האחדות בין הארגונים היא שבהיכנס ישראל לעימות כולל עם הפלשתינים הם יאחדו שורות. יוצא מכך, אמר הוברמן, שאם הייתה סברה בקרב הדרג המדיני שהרשות יצאה ממעגל הטרור, כעת ברור שהרשות, ה"מיישרת קו" עם ארגוני הטרור, היא אויב שכולל את כולם.
הוברמן אמר שההתראות על כוונות להתנקש ברמטכ"ל רב אלוף מופז אינן בגדר מידע חדש, אבל היה מידע קונקרטי על נסיונות אלו, וחלקם גם סוכלו כבר בפועל.
