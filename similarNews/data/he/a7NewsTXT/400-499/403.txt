

כתבנו קובי סלע פירט את האופן שבו יוסדרו ערוצי הרדיו של ש"ס. הרעיון החדש הוא שמועצה חדשה של רשות רדיו, שתהיה כפופה למשרד הדתות, היא שתקים את תחנות הרדיו האלה. כך מבקשים אנשי המשא ומתן של הליכוד להתגבר על החשש כי אם תאושר "תחנה מגזרית" הדבר לא יעמוד במבחן בג"ץ. תחנת רדיו הכפופה למשרד ממשלתי כמשרד הדתות, כן תעמוד.

הרב יוסף צבי בן פורת, המתאם את הסדרת הערוצים החדשים, אמר כי מדובר במועצת כבלים, שתפרסם מכרזים על שידורים שיעסקו בתכנים של דת ומסורת ישראל, וגופים שונים יוכלו לגשת למכרזים עפ"י קריטריונים שהמועצה תכתוב. כמו כן היא תבחר זכיינים לפרויקטים שיתנהלו תחת חסותה. את המועצה ימנה שר הדתות באישור הממשלה, והיא תפקח על השידורים.

