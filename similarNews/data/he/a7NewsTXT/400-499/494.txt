

הפלשתינים ירו אתמול לעבר היישוב פסגות שבבנימין ולעבר מכונית יהודית שנסעה סמוך לאריאל שבשומרון.

פלשתינים פוצצו מטען חבלה על שני כלי רכב של צה"ל סמוך לכפר סורדא שמצפון לרמאללה. לא היו נפגעים ולא נגרם נזק. חיילי צה"ל פתחו בירי לעבר נקודות חשודות ופתחו בסריקות באזור.

שלש פעמים נורתה אתמול בשעות הצהריים אש לעבר עמדת צה"ל ביישוב נצרים. כך דיווח כתבנו חגי הוברמן. חיילי צה"ל השיבו אש לעבר מקורות הירי.

באחת הפעמים התנהלו חילופי האש באזור החממות של היישוב נצרים, וצה"ל פינה מהמקום את עובדי החממות מחשש לחייהם. קדמו לכך ארבע אירועי ירי בבוקר יום אתמול, ובלילה שלפניו במקומות
אחרים בגוש קטיף: באזור היישובים נווה דקלים גדיד ונצרים.
