

החשב הכללי ומנכ"ל משרד התמ"ת החליטו על הקמת קרן סיוע לעידוד עסקים קטנים במגזר הערבי בסך של 40 מיליון שקלים.

החשב הכללי, דוקטור ירון זליכה, ומנכ"ל משרד התמ"ת, רענן דינור, החליטו על הקמת קרן סיוע לעסקים קטנים באמצעות בנק מרכנתיל דיסקונט שמרבית סניפיו בהם יינתנו ההלוואות במסגרת הקרן מרוכזים במגזר הערבי.

במשרד התמ"ת אומרים שהקרן הוקמה בהמשך לבדיקה שבוצעה במסגרת צוות משותף לנציגי החשב הכללי ונציגי המגזר הערבי שבחן את בעיית השתתפות עסקים קטנים במגזר הערבי בקרן לסיוע לעסקים קטנים.

הקרן שתופעל כאמור באמצעות בנק מרכנתיל דיסקונט, צפויה להתחיל לפעול במהלך השבועות הקרובים. היקף ההלוואות שיינתנו באמצעות הבנק יהיה כ- 40 מיליון  על בסיס פיקדון מדינה של 6.5 מיליון  (16% מהיקף ההלוואות), בתנאים זהים לתנאי הקרנות הקיימות בבנקים אחרים.
(ש)
