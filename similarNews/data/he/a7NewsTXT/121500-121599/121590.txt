

ח"כ מיכאל איתן מזהיר: האופן בו עלולים השוטרים להבין את ההבחנה בין המפגינים למתיישבים עלול להוביל לנקיטת כוח מוגזם ובלתי סביר שעלול להביא לשפיכות דמים. איתן דורש מהמפכ"ל להורות על ענידת תגי זיהוי.

חבר הכנסת מיכאל איתן תובע ממפכ"ל המשטרה להורות לכל השוטרים לשאת תגי זיהוי. לדבריו העובדה שמפקדים שולחים שוטרים בניגוד להוראות ובניגוד לדין ללא תגי זיהוי מתפרשת גם בקרב השוטרים וגם בקרב המפגינים כהיתר להשתמש בכוח בניגוד לחוק. "לא יעלה על הדעת שמשטרת ישראל תפר את החוק בצורה כל כך בוטה וגלויה לעין במיוחד בשעה רגישה זו כשהכל מתבקשים להקפיד על זהירות, מתינות ושמירה על עקרונות הדמוקרטיה".

יו"ר ועדת החוקה, חוק ומשפט, חה"כ מיכאל איתן, פנה בדחיפות לראש הממשלה, שר הבטחון, השר לבטחון פנים ושרת המשפטים בתביעה לבחון פעם נוספת את מגבלות השימוש בכוח בעת עקירת היישובים.

איתן הבהיר כי במסגרת תלונות שהוא מקבל היום בקו החירום לתלונות על הפרות זכויות אזרח שמפעילה ועדת החוקה, חוק ומשפט עולה כי בקרב הכוחות המפנים קיימת מוטיבציה לבצע את הפינוי במהירות וביעילות גם במחיר שימוש בכוח מוגזם. בין השאר, הגיעו לקו החירום קטעי מידע מתדריכים שנערכו לכוחות המפנים ולפיהם כוחות היס"מ של המשטרה יפעלו בקשיחות מוגברת כלפי המסתננים לאחר שפינוי המשפחות יסתיים.

איתן ציין כי האופן שבו עלולים הדרגים בשטח להבין את ההבחנה בין המפגינים למתיישבים עלול להוביל לנקיטת אמצעים בלתי סבירים ולשפיכות דמים. "האחריות הראשונית למה שמתרחש שם מוטלת על הממשלה וכוחותיה וחשוב ששרי הממשלה הנוגעים בדבר יפנימו זאת ויינקטו בכל אמצעי הזהירות" קובע איתן.


התמונות הבאות ששוגרו לערוץ 7 מיחידת הצילום של הפורום המשפטי למען ארץ ישראל, מוכיחות שוב את המציאות בה שוטרי היס"מ הפועלים בגוש קטיף נעדרים תגי זיהוי כמתבקש בחוק:








(ש)
