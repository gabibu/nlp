

התביעה הצבאית הגישה כתב אישום מאוחד לבית המשפט הצבאי בעזה נגד ארבעה נאשמים, שנתפסו על-ידי כוחות צה"ל על גבי ספינת הנשק "קארין A" בתאריך 3.1.02.

ארבעת הנאשמים הם: עומר מוחמד חסן עכאווי (קפטן הספינה), ריאד צלאח מוצטפא עבדאללה, סאלם מחמוד חוסני אל סנקרי ואחמד מוחמד עבד אל האדי ח'ריס.

האישום כולל מספר פרטים המתארים את עיסוקם של הנאשמים בניסיונות להברחת אמצעי לחימה לרשות הפלשתינית ברצועת עזה, מאז חודש אוקטובר 2000.

בהברחת הנשק שבוצעה באמצעות "קארין A" שבמהלכה נתפסו הנאשמים, נמצאו על הספינה אמצעי לחימה מגוונים ורבים במשקל כולל של כמה עשרות טונות.

חלק מהנאשמים אף היו מעורבים בניסיונות קודמים להברחת אמצעי לחימה לרשות הפלשתינית, בין היתר באמצעות ספינת הנשק "סנטוריני" שנתפסה על-ידי צה"ל בתאריך 6.5.01, נטען.


