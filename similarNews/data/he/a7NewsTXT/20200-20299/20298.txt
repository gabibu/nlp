

בראיון ליומון הצרפתי ל'הומניטה" אמר יאסר ערפאת כי הוא מקיים קשר "קבוע ואישי" עם נשיא ארה"ב, ג'ורג' וו. בוש.

ערפאת נשאל על התייחסותו ללחצים האמריקנים ועל העובדה שעד כה לא הוזמן לוושינגטון (מאז בחירתו של בוש בינואר 2001), וענה כי "זה לא חשוב כל כך, כיוון שאני מקשר קבוע ואישי עם הנשיא בוש ועם קולין פאוול". בהמשך אמר ערפאת: "תבינו, הנשיא האמריקני חדש בעסק. הוא צריך ללמוד".

עוד אמר ערפאת כי הוא "מוכן לעריכת בחירות חדשות בתחומי הרשות", זאת בהתאם להצעה הצרפתית שהמליצה על בחירות ברשות.
