

נציבות כבאות והצלה הוציאה לקראת חג הפורים הוראות בטיחות. הנציבות קוראת להורים ולילדים לנקוט זהירות, ולהימנע משימוש בתחפושות ומשחקים מסוכנים.

דובר הנציבות משה מוסקו ציין כי התחפושת היא מוקד לסכנה בטיחותית. אין להשתמש כלל בצמר גפן, שהוא חומר דליק ביותר, להכנת תחפושות. כמו כן, אין להשתמש בתחפושות העשויות מבד ויסקוזה או מניילון, גם הם דליקים ביותר.

עוד מוסיפה כתבת עתי"ם, כי אין להשתמש באקדחים, קפצונים ופיקות, היוצרים גיצים בעת התפוצצות.
