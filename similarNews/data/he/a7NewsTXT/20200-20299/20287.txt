

היועצת לביטחון לאומי של ארה"ב, קונדוליסה רייס אמרה היום בשיחה עם עיתונאים כי בשיחות בבייג'ינג בין הנשיא ג'ורג בוש לבין עמיתו הסיני ז'יאנג זמין לא הוסכם הסכם בנושא הבקרה על הפצת הנשק. "השיחות מתנהלות היטב, אך אין הסכמה", ציינה רייס בשיחה עם עיתונאים.

פקידים אמריקנים קיוו כי ועידת הפסגה הסינית - אמריקנית תאפשר להגיע להסכם בנוגע למכירת נשק סיני למדינות כמו איראן, עיראק או צפון קוריאה, שהנשיא בוש הגדיר באחרונה כחלק מ"ציר הרשע".

במסיבת עיתונאים משותפת שהתקיימה בתום פגישת הפסגה, הסתפק בוש ואמר כי הממשל האמריקני מקווה שסין תתנגד בתוקף להפצת טילים טכנולוגיית טילים וטכנולוגיות קטלניות אחרות.

וושינגטון האשימה בעבר את סין בהעברת טכנולוגיות טילים למדינות כמו פקיסטן ואיראן, טענה שבייג'ינג דחתה.
