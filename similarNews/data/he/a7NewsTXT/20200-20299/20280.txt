

מועצת יש"ע תוקפת את סיעת האיחוד הלאומי בממשלת שרון על המשך חברותה בממשלה.

דובר המועצה, יהושע מור יוסף, אומר כי צריך כשרון מיוחד כדי להסביר מה עושה מפלגת ימין בממשלתו המבולבלת של שרון. מור יוסף רמז כי מסיבה זו הוחלט אתמול למנוע מהרב בני אלון לנאום בהפגנה שאירגנה המועצה מול מעונו של ראש הממשלה, במחאה על מדיניות ההבלגה.

בלשכת שר התיירות הרב בני אלון התקיימה הבוקר התייעצות של סיעת האיחוד הלאומי ישראל ביתנו על המשך דרכה של סיעה זו בקואליציה. הישיבה הסתיימה בלא להחליט דבר.

כך מדווח כתבנו חגי סרי.


