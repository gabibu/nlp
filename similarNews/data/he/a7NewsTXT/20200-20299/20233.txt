

מסיכום רשמי של המשטרה עולה כי בגשמי הזעף של אתמול נהרגו תוך שעה 48 איש. צוותי חילוץ ממשיכים לחפש אחרי ניצולים בהריסות הבתים, פעולה בה התחילו בערב הקודם.

מרכז הבירה נראה כאיזור מוכה אסון, שנפגע במבול פתאומי ללא תקדים בעוצמתו. השירות המטאורולוגי דיווח על 39,4 מ"מ גשם בבירה במהלך שעה אחת.

ממשלת בוליביה הכריזה על יום אבל לאומי. השלטונות קראו לתושבי לה-פאז, שהופתעו לחלוטין מזרמי המים האדירים ברחובות, לשמור על השקט. כוחות משטרה רבים נפרשו בעיר כדי להחזיר לסדרה את התחבורה שנפסקה, ולמנוע ביזה. כ-100 כלי רכב נסחפו על-ידי הזרמים החזקים ששטפו את העיר.
הבירה הבוליבית ממוקמת בעמק צר באיזור הררי, בגובה שבין 3,200 מטר ל-4,000 מטר, ומיקומה מהווה משפך אמיתי.
