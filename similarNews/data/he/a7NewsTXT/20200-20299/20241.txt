

מקורות פלשתיניים מדווחים הלילה כי כוחות גדולים של צה"ל נכנסו לעיר עזה ורפיח. הם מדווחים כי במהלך הפעילות פוצץ כוח צה"ל בניין המשמש את תחנת הרדיו "קול פלשתין". נציין כי אין לידיעה עדיין אישור מדובר צה"ל.

אמש תקף חיל האוויר בטילים את מתחם "אנסאר-2", בו מצויות מפקדות של מרבית מנגנוני הביטחון הפלשתיניים בחבל עזה ובכלל זאת מפקדת כוח 17. נזק נגרם למפקדות. ברפיח הפציצו כוחותינו את מפקדת המשטרה הפלשתינית, הסמוכה לבניין המושל.

בג'נין תקפו מסוקים את המשטרה הפלשתינית והרסו אותה. מספר שעות לאחר מכן הותקפה גם מפקדת כוח 17 בעיר ונהרסה. הערבים מדווחים על עשרות פצועים.

