

כ-300 תורמים יהודים, ששסיירו בערבה התיכונה במסגרת החגיגות, הודיעו, כי ימשיכו לתרום כספים לנגב ולערבה. זאת, על מנת לעודד את ההתיישבות בערבה ולקיים את חזונו של ראש הממשלה הראשון של מדינת ישראל, דוד בן גוריון. בנוסף, הודיעו חברי המשלחת כי יתרמו כספים גם על מנת לשפר את משק המים בישראל, הנתון לקשיים.

כתבת עתי"ם באילת מוסרת, כי חברי המשלחת סיירו בערבה התיכונה, שם ממוקם המרכז למחקר ופיתוח חקלאי (תחנת יאיר). מדובר בתחנת מחקר המספקת עבודה רבה לתושבי האזור ומסייעת בפיתוחם של גידולים חדשים וביצוע שיפורים טכנולוגיים בגידולים קיימים, במטרה להגביר את מקורות התעסוקה באיזור ואת הרווחיות והיציבות של החקלאות בארץ.
