

שרת החינוך לימור לבנת תשתתף מחר כממלאת מקומו של ראש הממשלה בטקס הממלכתי לציון 82 שנים לנפילת מגיני תל חי, יוסף טרומפלדור וחבריו. בטקס ישתתפו ראש מועצה אזורית גליל עליון אהרון ולנסי, ראש עיריית קריית שמונה חיים ברביבאי, אלוף פיקוד הצפון, בני נוער, עולים חדשים, חיילים ותושבי הגליל העליון.

יוסף טרומפלדור נולד בנובמבר 1880 ונהרג בקרב על הגנת תל חי ב-1920 - כשהוא בן 3. טרומפלדור נפצע אנושות בתל חי בקרב עם כנופיה ערבית ומלותיו האחרונות היו: "אין דבר. טוב למות בעד ארצנו".

לקראת הטקס אמרה שרת החינוך לימור לבנת: "82 שנים חלפו, ואנו עדיין נלחמים בעד ארצנו ועדיין נהרגים בקרב על זכותנו הפשוטה לחיות בשלום, עדיין לא זכינו לקבוע את הגבולות בינינו לבין שכנינו בשלום בצדק ובמשפט. עם שוחר שלום אנחנו. בכל תפילותינו, שלוש פעמים ביום, אנחנו מייחלים לשלום, וידנו תמיד מושטת לשלום. אבל לעולם לא נברח משום מקום ולעולם לא ניתן לטרור לקבוע לא את חיינו ולא את גבולותינו".
