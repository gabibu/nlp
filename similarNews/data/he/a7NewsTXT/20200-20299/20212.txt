

מערכת החינוך נערכת לקראת חג הפורים, אשר יחול ביום שלישי הקרוב.

במסגרת ההיערכות, הפיץ משרד החינוך למנהלי מוסדות החינוך חוזר המנחה אותם לקיים הסברה בקרב התלמידים על מנת להביא לתודעתם את הסיכונים הקשורים בחג הפורים ואת הדרכים למניעתם:

אסור להשתמש בכל אמצעי שיוצר קולות נפץ, או רעשים דמויי התפוצצות, העלולים לגרום לבהלה. אסור להשתמש בתחפושות מחומרים דליקים, כגון צמר גפן, זהורית וניילון ויש להשתמש בבדים שאושרו על ידי מכון התקנים כבטיחותיים. אסור להשתמש בשקיות פלסטיק כמסכנה, משום סכנת חנק למתחפש, ואסור להשתמש בצבעים ובצבעי איפור שאינם "נושמים".
