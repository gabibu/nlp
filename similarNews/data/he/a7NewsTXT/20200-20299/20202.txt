

בתחרות יין בינלאומית שנערכה בשבוע שעבר בהאנוי בירת ויטנאם זכה בקבוק היין הישראלי במדליית ארד.

כתב עתי"ם מציין, כי בתחרות השתתפו 20 מדינות ששלחו 400 סוגי יין. התחרות נמשכה יומיים כשצוות השופטים הורכב ממומחי יין כמו יו"ר ארגון היין הבינלאומי רוברט ג'וזף שהגיע במיוחד מלונדון לצד דיפלומטים זרים המשרתים בהאנוי.

הבוקר קיבלה שגרירות ישראל בהאנוי את ההודעה הרשמית המשמחת כי היין הישראלי שנתרם על ידי השגרירות לתחרות, ברקן רזרבד קברנה סוביניון 1997 זכה במדליית ארד. היין קיבל 16.3 נקודות מתוך 30 אפשריות.
