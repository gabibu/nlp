

מאות רבות ליוו אחה"צ למנוחות את סמ"ר בני קיקיס (20), שנטמן בחלקה הצבאית בבית העלמין בכרמיאל. בני קיקיס הינו החלל הראשון של בית הספר אורט כרמים בו סיים את לימודיו במחזור ב'.

ראש עיריית כרמיאל עדי אלדר אמר בדברי ההספד, כי אין נחמה למשפחה וכי לא ניתן לתאר את הכאב שעוברת משפחת קיקיס ושאר חמש המשפחות. "צריך להביא סוף לדבר, שילדים נקטפים כל כך רכים, וצריך שמישהו בממשלה יגלה מנהיגות. עד מתי יקברו הורים את ילדיהם".

גם קצין הנדסה פיקודי ספד למנוח. בתום ההספדים ותפילת "אל מלא רחמים" הונחו זרים רבים על קברו. בני קיקיס הותיר הורים האב יורי העובד במפעל בכרמיאל, אם מרגרט המשמשת כאחות בכירה בבית החולים ע"ש רבקה זיו בצפת ואח בכור אריה (30) שהינו סטודנט.
