

נשיא המדינה משה קצב שיגר אתמול מברק תנחומים לנשיא מצרים חוסני מובראק בעקבות אסון הרכבת בקהיר, שבו נספו לפחות 400 בני אדם.

הנשיא קצב הביע צער רב על אובדן חיי אדם. הוא שלח תנחומיו ותנחומי העם בישראל לנשיא מצרים ולעם המצרי והביע את השתתפותו בצערן של המשפחות האבלות.

ברכבת שנסעה מקהיר ללוקסור פרצה דליקה, ועשרות נוסעים נלכדו בקרונותיה הבוערים. על פי סוכנות הידיעות המצרית, האש פרצה כתוצאה מפיצוץ בבלון גז הבישול בקפיטריה של הרכבת.

