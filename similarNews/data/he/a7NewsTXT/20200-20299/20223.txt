

מול בית ראש הממשלה החלה ההפגנה של הימין בדרישה "למוטט את הרשות, ולהפסיק את הטרור".

ההפגנה הייתה אמורה להתמקד בבני הנוער, וכותרתה הראשונית הייתה: "נוער השומרון אינו נכנע לטרור", אך היא הפכה להיות מחאה של בני כל הגילאים, לאחר שגם המבוגרים ביקשו להשתתף. כך הסבירו אתמול במועצת יש"ע.

את העצרת ינחו נער ונערה מתנועות הנוער "בני עקיבא" ו"הצופים". ינאמו בה אמו של נער שנפצע באחד הפיגועים, אחות ששכלה שני אחים בפיגוע בעמנואל, וילד שמרותק לכסא גלגלים בעקבות פציעתו באחד הפיגועים. בעצרת ישתתפו גם ראש מועצת קרני שומרון אודי ליברמן, וראש מועצת אלפי מנשה אליעזר חיסדאי.
