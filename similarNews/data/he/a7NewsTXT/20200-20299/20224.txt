

משטרת בריטניה האשימה היום איש דת מוסלמי, בהסתה לרצח יהודים. לפני כחודש קרא עבדוללה אל-פייסל, איש דת מוסלמי בן 38, בעיתון "טיימס" לרצוח יהודים ולא מאמינים אחרים.

הסקוטלנד יארד מסר כי עבדוללה אל-פייסל, בן 38, נצטווה להופיע ביום חמישי בפני שופטי בית המשפט בבאו סטריט שבמרכז לונדון.

אל-פייסל נעצר ביום שני באילפורד שבאסקס, והואשם בהסתה לרצח. העונש המירבי הצפוי לו אם יימצא אשם הוא מאסר-עולם. אל-פייסל מכחיש את האשמות נגדו.
