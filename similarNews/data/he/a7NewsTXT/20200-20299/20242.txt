

הנשיא האמריקני ג'ורג' וו. בוש המריא הלילה לסין, 30 שנה אחרי טיסתו ההיסטורית של הנשיא לשעבר ריצ'ארד ניקסון במדינה.

בתום ביקורו בבסיס חיל האוויר אוסאן שבדרום-קוריאה, יצא בוש לבייג'ין, פרק אחרון בסיורו האיסאתי בן ששת הימים, אחרי שכבר ביקר בטוקיו ובסיאול.

פקידים אמריקנים בכירים מסרו כי מסתמנת חזרה ליחסים טובים בין שתי המדינות, ובעיקר אחרי הפיגועים של ה-11 בספטמבר בארה"ב, עם שיתוף פעולה בחלוקת מידע מודיעיני, השקעות של בנקים אמריקנים, ותמיכה סינית מסויימת במלחמה שמנהלת ארה"ב באפגניסטן. עם כל זאת, יש עדיין שורה ארוכה של חילוקי דעות שיידונו במהלך ביקורו של בוש באווירה פרטית, הרחק מעינו של הציבור.
