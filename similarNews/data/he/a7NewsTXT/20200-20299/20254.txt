

"מוזיאון הטרור", לזיכרם של קורבנות הנאציזם והמשטר הקומוניסטי בהונגריה, ייפתח ביום ראשון בבודפשט על-ידי נציגי הממשלה השמרנית, כך הודיעה אתמול הנהלת המוסד.

"אני מקווה שצידקתם של הקורבנות תצא לאור במידה כלשהי, ושאלה שמצפונם מייסר אותם יוכלו להתחרט על-כך", הודיע מנהלת המוזיאון, מריה שמידט, במהלך מסיבת עיתונאים.

המוזיאון ממוקם במבנה בשדרת אנדראסי, רובע מגורים בליבה של בודפשט. ב-1944, שימש בניין זה כמרכז מפלגת צלב החיצים, הנאצים ההונגרים שהשתתפו באופן פעיל בהשמדתם של כ-600,000 יהודים הונגרים ואלפי צוענים במחנות הנאצים.

בין 1945 ו-1956, שימש מבנה זה משכן למשטרה החשאית ההונגרית AVO, ואחריה AVH, הידועים לשימצה על מעשי העינויים והרציחות של אלפי אנשים במרתפי המבנה, שסירבו לשתף פעולה עם השלטונות ההונגרים הפרו-סובייטים.

יעדו של המוזיאון הוא "להסביר לילדינו מה פירושו של המונח לחיות בצל הקומוניזם", הודיעה שמידט, המשמשת גם כיועצת לראש הממשלה השמרני ויקטור אורבאן.

ראש הממשלה "סבור שאם אנחנו מציגים משהו במוזיאון, דבר זה איננו עוד חלק מחיי היום-יום שלנו", הסבירה. "אנו חושבים שכדי לחזק את חברתנו מבחינה נפשית, אנו צריכים להציג את חלק זה מעברנו, כפי שעשינו", הוסיפה שמידט.

