

ראשי יש"ע דוחים את הפרסום בחדשות ערוץ 2 הערב בדבר תמיכה בהסכם שנעשה בין השר ישראל כץ למתנגדי שרון בליכוד אשר גורס כי מתנגדי שרון יאפשרו לתקציב לעבור תמורת הכשרת 71 מאחזים.

במהדורת החדשות של ערוץ 2 הוצג הערב הסכם שנעשה בין השר ישראל כץ לבין מתנגדי תכנית העקירה בליכוד, לפיו אם יכשיר ראש הממשלה 71 מן המאחזים שמוגדרים על פי הדו"ח של עו"ד טליה ששון כ'לא חוקיים', יצביעו חלק מקבוצת מתנגדי העקירה בליכוד בעד תקציב המדינה ויאפשרו לו לעבור.

על פי הדיווח בדק כץ את הסוגיה עם גורמים במועצת יש"ע אך ראשי יש"ע מכחישים זאת. "מסמך מקומם זה לא הוצג מעולם בפני איש מהמנהיגות ביש"ע, וגם אם היה מוצג היה בוודאי נדחה על הסף", אומרים הערב ביש"ע.
