

מנכ"לית משרד החינוך, רונית תירוש, אומרת היום כי משרדה יודיע סמוך למועד ההתנתקות על ההקלות שיינתנו לנבחני הבגרות באזורים שיפונו.

"לא אודיע כעת מה ההקלות אבל אפשר להיות בטוחים שלקראת מועד הבחינות נדע מה לעשות", אמרה תירוש בדיון שנערך היום בוועדת החינוך של הכנסת והוסיפה, "עברנו שנים של פיגועים קשים ורגעים כואבים וידענו כיצד לנהוג. כך יהיה גם הפעם".

חבר הכנסת יוסי שריד אמר במהלך הדיון כי "אחרי ששמעתי חלק מהתאוריות הפסיכולוגיות על השפעת תוכנית ההתנתקות על ילדי גוש קטיף, הגעתי למסקנה שעשו חסד עם הילדים במצדה".
(א"ו)
