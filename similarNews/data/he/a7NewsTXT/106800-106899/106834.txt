

טול כרם הועברה לשליטה פלשתינית לאחר שמפקד חטיבת טול כרם אל"מ היימן הגיע להבנות עם המפקד הפלשתיני. בשלב זה תביעת הפלשתינים לקבל גם את הכפרים מצפון לטול כרם לא נענתה. הדבר ייבחן בשבועות הקרובים.

טול כרם הועברה לשליטה פלשתינית לאחר שמפקד חטיבת טול כרם אל"מ היימן הגיע להבנות עם המפקד הפלשתיני. בשלב זה תביעת הפלשתינים לקבל גם את הכפרים מצפון לטול כרם לא נענתה. הדבר ייבחן בשבועות הקרובים.

צה"ל יבחן בשבועות הקרובים את המאמץ הפלשתיני לסכל נסיונות להוציא פיגועים מאותו אזור ולאחר מכן תתקבל החלטה.

בישיבה שהתקיימה אתמול, הפסיק היימן את השיחות עם הפלשתינים לאחר שהללו דרשו לקבל את הכפרים. היימן אמר לפלשתינים כי דרישתם חורגת מההסכמות הקודמות אליהן הגיע הדרג המדיני עם אנשי הרש"פ. בצמרת צה"ל במשרד הבטחון ובדרג המדיני נערכו התייעצויות.

שר הבטחון שאול מופז הבהיר כי מדינת ישראל מבצעת את העברת הערים לאחריות בטחונית של הרש"פ באופן זהיר "צעד אחרי צעד" כהגדרתו, ועל כן לא ניתן לדלג על שלבים ולהרחיב אותם ללא תיאום ובחינה מדוקדקת של הצעדים והמהלכים שכבר נעשו.

עוד הובהר כי הפלשתינים דרשו גם את הכפרים בית ציידא, עילאר ורמין. שלושת הכפרים מהווים מוקד לקיני מחבלים המשגרים מחבלי תופת ומייצרים אמצעי לחימה רבים. בין השאר, מכפרים אלה נשלח המחבל שהתפוצץ במועדון הסטייג' בתל אביב. נתונים אלה עומדי בבסיס הדעה השוררת במערכת הבטחון ובצה"ל כי יש להמשיך ולהחזיק באחריות הבטחונית על אזורים אלו.
(ר)
