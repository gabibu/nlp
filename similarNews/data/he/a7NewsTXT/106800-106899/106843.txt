

היועץ המשפטי לממשלה, מני מזוז, חיפש ומצא אתמול את הסעיף החמור ביותר להאשים בו את מתנגדי ההתנתקות שיחסמו כבישים - 'סיכון חיים בנתיבי תעבורה', סעיף שעונשו מגיע עד 20 שנות מאסר.

חסימת כבישים על ידי מתנגדי תכניתו המדינית של ראש הממשלה ממשיכה להטריד את מקבלי ההחלטות בישראל. אתמול קיים היועץ המשפטי לממשלה דיון ובו הוחלט לשייך חסימת כבישים להגדרת "הפרעה בנתיבי תעבורה", עבירה שעונשה עד 20 שנות מאסר.

'סיכון חיי אדם בנתיב תחבורה' זהו הסעיף שעל פיו מבקש היועץ המשפטי לממשלה מני מזוז להעניש מתנגדי התכנית המדינית של ראש הממשלה שיחליטו לחסום כבישים במסגרת המאבק.

את ההחלטה קיבל היועץ המשפטי בהתייעצות שקיים אתמול בלשכתו עם בכירי משרד המשפטים. מזוז הבהיר כי הוא רואה במעשיהם של המפגינים חוסמי הכבישים עבירת אלימות חמורה. על מנת ליצור הרתעה חיפשו הבכירים את הסעיף החמור ביותר להאשים בו את המפגינים.

כאן המקום להזכיר את עדותו של מתנדב במשמר האזרחי שהובאה כאן, ולפיה תסריט הבלהות מבחינתה של משטרת ישראל במסגרת יישופ תכנית עקירת הישובים, הוא מצב בו יגיעו נהגי משאיות עם רכביהם לצמתים מרכזיים בארץ, שם ינטשו את המשאיות ויגרמו לפקקי ענק במרכז הארץ.

במשטרה מעריכים כי הפגנות חסימת הכבישים יחריפו ביותר לקראת תאריך היעד ליישום העקירה.
(ש)
