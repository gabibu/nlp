

לכל האמהות והאבות, הדואגים שגם השנה, יאלצו לשאת את עולליהם בידיים ולצפות בפעילויות הפורימיות, יש השנה פתרון יצירתי וקסום. כתבנו קובי פינקלר מדווח.

קרנבל הפורים במרכז קטנים-גדולים, יערך במיוחד לעוללים הצעירים מגיל שנתיים ועד 4 שנים. שם יוכלו הקטנטנים להציג את תחפושותיהם בגאווה וללא חשש מדריכות רגליים גדולות, לרוץ בין מתקני הג'מבורי הרכים והצבעוניים, לרקוד, לשיר ולהשתתף בפעילויות המתאימות לגילם ביחד עם ההורים המאושרים והנינוחים.

על היוזמה הברוכה אחראיות מירה קליין-פכט ויעל עובדיה , אשר כנשות קריירה ואמהות לפעוטות, מצאו עצמן לא פעם כואבות ידיים ורגליים ומנסות להפעיל ללא הצלחה את עולליהן בקרנבלי פורים מקומיים.

בתוכנית שלל הפתעות והפעלות מקוריות המחולקות לגילאים, כך שכולם ייהנו: קרנבל ותחרות תחפושות, ליצנים, משלוחי מנות, פינות איפור ותחפושות ושתי הצגות מרהיבות של תיאטרון דובדבן לגילאי 3-4 : בעולם האגדות ולגילאי 2-3 סיפור והפעלה מיוחדת לפורים.

הקרנבל המיוחד יתקיים מחר יום שני במרכז הקסום של "קטנים גדולים" ברח' התעשייה 21 באיזור התעשייה ברעננה. טל' לפרטים: 09-7409509 מחיר כרטיסים: 40 ש"ח.
