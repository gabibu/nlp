

בכנס רב משתתפים פתחה אתמול עיריית טבריה את 'שנת הרמב"ם'. במהלך השנה הקרובה תציין העירייה במספר אירועים את שנת השמונה מאות לפטירתו של הרמב"ם.

בטבריה נערכים להגעת תיירים רבים לעיר, להשתתפות באירועי האדרת שמו של הרמב"ם, כהגדרתו של ראש העירייה זהר עובד.

נזכיר כי לקראת פתיחת אירועי שנת הרמב"ם ערכה יחידת הביקורת הארצית של משרד התיירות מבצע מיוחד לבדיקת איכות המוצר התיירותי ב- 13 אתרי תיירות בטבריה; ב-12 מסעדות ו-22בתי מלון.

עם תום המבצע פרסמנו כאן את מסקנות הוועדה. במסקנות נקבע כי "המסעדות בעיר נקיות. עם זאת, יש מקום לשיפור בתחזוקה וניקיון במקומות הקדושים ליהדות, כגון קבר הרמב"ם וקבר רבי מאיר בעל הנס". בשבועות האחרונים בוצעו מבצעי שיפור וניקיון באתרים הללו.

עוד מזכיר כתבנו שמעון כהן כי אירוע משמעותי במיוחד הצפוי בעיר הוא הכינוס הבינלאומי לרפואה ואתיקה על פי הרמב"ם.

מדובר בכינוס ראשון לרפואה ואתיקה על פי הרמב"ם שיתקיים במלון שרתון מוריה בטבריה, ויתמקד בנושאים מתחום הרפואה והאתיקה הרפואית מנקודת מבטו ותפיסתו של הרמב"ם. בין הנושאים שידונו: רפואה מונעת, חולי ודרכי רפואה, אתיקה רפואית ורפואה והלכה
(ש)
