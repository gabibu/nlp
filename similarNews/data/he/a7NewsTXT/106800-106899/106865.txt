

פרס יושב ראש הכנסת לאיכות חיים יוענק מחר לארבעה ארגונים ומוסדות התורמים לחברה. בתחום החברה והקהילה יוענק הפרס לאגודת שלו"ה - אגודת שחרור לילד המוגבל, וכן לעמותת חולי האלצהיימר.


בתחום האמנות וההגות יוענק הפרס לבית מורשת אצ"ג ולפורום הישראלי לקופרודוקציות דוקומונטריות.

כתבנו מציין כי ראשי ועדת הפרס היו חה"כ יצחק לוי ויולי תמיר.

אגודת שלו"ה מטפלת בכ-350 תינוקות, ילדים ובני נוער הסובלים מנכויות קשות ומשולבות. כמו כן היא מושטיהנ סיוע לבני משפחותיהם. את האגודה ייסדו בני הזוג מלכי וקלמן סמואלס לאחר שבנם, יוסי, לקה בעיוורון, בחרשות ובהיפר אקטביות כתצואה מחיסון שקיבל כשהיה תינוק.

עמותת האלצהיימר מפעילה כ-250 מתנדבים ב-33 סניפים ברחבי הארץ. מטרתה המרכזית היא הפעלת רת תמיכה וסיוע ל60,000 חולי האלצהיימר בארץ ולבני משפחותיהם. כמו כן היא פועלת לקידום המחקר אודות המחלה ומנסה להשפיע על קובעי המדיניות להרחבת סל השירותים שיוענק לחולים.

בית מורשת אצ"ג, אותו הקימה חה"כ לשעבר גאולה כהן שם לו למטרה להנחיל לדורות הבאים את מורשתו של המשורר ובעיקר לחשוף אותה בפני בני הנוער. המרכז מקיים סמינרים וימי הדרכה שוטפים אודות שירתו של אצ"ג.

הפורום הישראלי לקופרודוקציות דוקומונטריות בינלאומיות קיים 7 שנים והוא מתרכז במימון סרטי תעודה ישראליים המופצים ברחבי העולם. כמו כן הפורום מפגיש יוצרי סרטים תיעודיים מכל המגזרים בישראל ומרבחי העולם. עד היום הובאו לארץ 35 מנהלי רשתות טלוויזיה זרות וכן עורכי חדשות וסרטים.

כתבנו בכנסת אריאל כהנא מדווח כי הפרסים יוענקו מחר לזוכים בטקס שייערך במשכן הכנסת.
