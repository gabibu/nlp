

משרדי הממשלה והתחנות האזוריות הגיעו להסכמה כי במידה ויפגעו מהרדיו הדיגיטלי הן תפוצינה. כתב INN משה למפרט מדווח.


משרד האוצר, משרד המשפטים והתחנות האזוריות הגיעו בשבוע שעבר, להבנות ראשוניות בנושא הרדיו הדיגיטלי והסדרים למקרה שבו התחנות תיפגענה מהתחנות החדשות שישרדו ברדיו הדיגיטלי.

מהו הרדיו דיגיטלי ?
הרדיו הדיגיטלי הוא שיטת שידור חדשה שנועדה לפתור בעיות רבות הקיימות בשיטה הקיימת (המכונה גם "אנלוגית") בשיטה האנלוגית שידורי הרדיו מועברים בתדר גבוה ויכולים להיקלט גם במרחק רב מהמשדר עצמו. אולם, השיטה רגישה להפרעות וזליגת תדרים, כמו גם מוגבלת יחסית במספר התחנות שניתן לשדר על גביה באזור מסויים. כמו כן, השיטה מחייבת לשדר בתדר שונה באזורים שונים בארץ.

בשיטה החדשה ניתן לשדר באיכות טובה בהרבה, בתדר אחיד ולשדר בנוסף לשיר גם את שם התחנה, שם השיר וכיוצא בזה.

ישנן 2 דרכים לשדר ברדיו הדיגיטלי: הראשונה לויינית ונפוצה בארה"ב החל משנת 92. בשיטה הלויינית השידור מתבצע בדומה לשיטה שבה משדרים טלוויזיה בלויין. השיטה השניה היא קרקעית. הסטנדרד הקרקעי התקבל בכל העולם חוץ מארה"ב (שדבקים בלווינים שלהם בעיקר) וביפן ששם בין השאר נפוצה שיטה להעביר רדיו בכבלים.

בארץ מנסה משרד התקשורת לקדם את אימוץ את הרדיו הלוויני מאחר ועלות התשתית שלו זולה בהרבה ממשדרים על האדמה.

יצויין כי חברי כנסת מסיעת ש"ס פנו לאחרונה למשרד התקשורת בבקשה להקצות תדרים דיגיטליים לתחנות הרדיו הבלתי מוסדרות המזוהות עם התחנה.
