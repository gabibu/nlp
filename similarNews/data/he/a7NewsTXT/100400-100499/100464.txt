

מערך ניטור איכות אוויר של המשרד לאיכות הסביבה מודיע כי אמש נרשם זיהום אוויר גבוה בגוש דן ובירושלים. מומחים התריעו מחשש לזיהום אוויר גבוה באזורים אלה. זיהום אוויר זה נובע משילוב בין פליטות מכלי רכב ותנאי יציבות אטמוספיריים גבוהים (רכס ברום ורמה בקרקע).

לחולי לב-ריאות, קשישים, ילדים ונשים בהריון מומלץ להימנע מפעילות גופנית מאומצת ממושכת בחוץ, דהיינו: להימנע מריצה, משחקי כדור למיניהם, הליכה מאומצת ורכיבה מאומצת על אופניים.

איגוד רופאי הריאות מבקש מהחולים להקפיד על נטילת התרופות.
