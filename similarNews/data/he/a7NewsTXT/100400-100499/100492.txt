

החייל מיצהר יוסי פילנט, ששוחרר בהוראת בג"ץ, נלקח אמש לחקירה של שני קצינים בודקים שמונו על ידי הפרקליט הצבאי הראשי. בחקירתו מסר הצהרה כי הוא מתכוון לטעון במשפטו שהפקודה לחיילים להרוס את הקרוואנים בגבעת להב"ה הייתה בלתי חוקית בעליל.
פילנט ביקש לזמן לעדות במשפטו את שר הביטחון שאול מופז ואת אלוף פיקוד המרכז קפלינסקי, מח"ט השומרון, ואת מפקד משטרת שומרון.

רס"ן (מיל') בועז העצני, בנו של הח"כ לשעבר אליקים העצני, הודיע היום במכתב ששלח לרמטכ"ל כי יסרב להתייצב לשירות מילואים שאליו זומן בחודש מרס. העצני כתב לרמטכ"ל: "אסרב להתגייס לשירות שבו אני אמור לשחרר גדוד אחר, לצורך היערכות למשימה הבזויה והפסולה של גירוש יהודי חבל עזה והשומרון. פקודת הגירוש אינה חוקית בעליל".
