

משטרת פקיסטן הודיעה היום על מעצרם של מאות מפגינים, קיצונים איסלאמים, שמחו על הענקת זכות שימוש לכוחות האמריקניים בבסיס צבאי בדרום המדינה.

לדברי מולאנה עבדול גאפור, דובר ג'אמיאט-אולמה-אי-איסלאם, הגוף שארגן את ההפגנה, יותר מ-2,000 איש נעצרו על ידי המשטרה כאשר היו בדרכם לנמל התעופה של העיר ג'אקובאבד שבמחוז סינד, כ-500 ק"מ צפונית מזרחית לקראצ'י.

הדובר הוסיף ואמר כי כ-4,000 מפגינים כבר נמצאים בעיר, שנמל התעופה שלה הועמד לרשות כוחות התקיפה האמריקניים.

כן ציין הדובר כי העיר "מלאה באנשי בטחון, צבא ומשטרה".
