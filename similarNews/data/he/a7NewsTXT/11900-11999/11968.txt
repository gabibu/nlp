

בנמל אילת הוחל בפרוייקט החלפת צינור הטעינה הישן במיתקן הפוספטים בצינור חדש, העומד בתקני המשרד לאיכות הסביבה. משך הקמת הפרוייקט המשוער הינו 7 שבועות ובסיומו תתקין הרשות בנמל אילת מטען חכם שימנע את זיהום מפרץ אילת ויהפוך את הנמל לנקי יותר.

מדובר במטען שאמור לקלוט את כל כמות הפוספטים המגיעה למתקן התפזורת. זאת, מבלי שהחומר הדק ישתחרר ויזהם את האוויר והים. בשנים האחרונות עלה היקף שינוע הפוספטים דרך נמל אילת, אולם חלק מהחומר דלף מהמטען הקיים והגיע לרציף, משם נדד לים ולריף הדולפינים הממוקם בסמוך.

מסוכנות עיתי"ם נמסר כי, עד כה התעכבה התקנת המטען ועל פי הערכת הנהלת רשות הנמלים והרכבות, היא תתבצע עד סוף חודש דצמבר 2001.
