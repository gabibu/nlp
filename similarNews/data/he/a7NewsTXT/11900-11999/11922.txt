

ראש המרכז למחקר בטיחות בתעופה עו"ד יצחק רז, דחה את טענות הקצינים בצבא האוקראיני, שגרסו כי לא יתכן שטיל מסוג S-200 מהתרגיל הצבאי שערך הצבא, פגע במטוס הרוסי טופולב שעשה דרכו לפני כ-10 ימים מנתב"ג לנובוסיבירסק.

רז הדגיש שנוכח העובדה שקיימים ממצאים ברורים שטיל פגע במטוס, ללא הוכחה ברורה על קיומה של סוללת טילים אחרת שירתה באותו זמן לכיוון המטוס, האפשרות שמדובר בטיל הצבא האוקראיני היא הסבירה ביותר.

"נכון שהאוקראינים טוענים שהגבילו את הטווח של הטיל, אולם יתכן שההגבלה לא פעלה, או שהם טעו והפעילו טיל אחר שלא היתה לו הגבלה. הזמנים, המיקום ושאר הממצאים מתאימים לפגיעה של טיל אוקראיני", נימק.

רז ציין, כי הטענה של האוקראינים ביחס לפער של 4 דקות בין הזמן המדווח על נפילת המטוס לזמן תחילת התרגיל, ובידיעה שהטיל עבר קילומטר לשניה, מוכיחה כי 4 הדקות החסרות הן בדיוק 250 ק"מ שעבר הטיל עד לפגיעה.

