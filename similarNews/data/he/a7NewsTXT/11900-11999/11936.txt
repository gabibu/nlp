

אלמונים ציירו צלבי-קרס ומגיני-דוד על בנייני מוזיאון לזכר גרוש יהודי הולנד למחנה וסטרבורג, השוכן סמוך לעיר ההולנדית אסן.

"זו הפעם הראשונה שזה קורה ב-20 שנות קיומו של המוזיאון", אמר מנהלו דירק מולדר והוסיף כי גם על העצים והשלטים הסמוכים רוססו ראשי התיבות WP לציון "הכוח הלבן" (White Power).
מולדר הוסיף כי המשטרה המקומית חוקרת את התקרית, אך עדיין לא ברור מי אחראי לה.

כ-107 אלף יהודים הולנדים, ביניהם אנה פראנק ובני משפחתה, עברו דרך מחנה וסטרבורג בדרך לאושוויץ-בירקנאו או סוביבור בתקופת מלחמת העולם השניה. רק 5000 מהם נותרו בחיים ושבו להולנד.

בתחילת השנה ציירו אלמונים סמלים אנטישמיים בשני בתי קברות יהודיים ואף חיללו 70 מצבות באחד מהם השוכן בדרום הולנד.

