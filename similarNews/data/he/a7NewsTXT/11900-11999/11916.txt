

נרל עבדול ראשיד דוסטום, אחד המפקדים הבכירים של "הברית הצפונית", אמר כי הכוחות המתנגדים לטליבאן מתכוננים "למיתקפה עזה".

דוסטום אמר בראיון בטלוויזיה האוזבקית כי הברית הצפונית מתכוננת למיתקפה גדולה נגד כוחות הטליבאן במאזאר-א-שריף, מעוז חשוב של הטליבאן בצפון המדינה.

לדבריו, "אנשי הטליבאן איבדו את אומץ לבם ושוררת בקרבם פאניקה" בעקבות ההתקפות האמריקניות. דוסטום ציין כי 4,000 מלוחמי הטליבאן כבר הצטרפו לברית הצפונית, וכי עוד כ-5000 עשויים להצטרף אליה ביומיים הבאים.
