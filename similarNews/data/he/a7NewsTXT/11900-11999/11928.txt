

רשויות החקירה בארה"ב עדיין לא מצאו כל קשר בין גילוי מקרי האנתרקס בפלורידה ובניו יורק בימים האחרונים לבין פיגועי הטרור של החודש שעבר. החוקרים אף לא הצליחו לגלות מי עומד מאחורי הפצת האנתרקס.

סגן נשיא ארה"ב, דיק צ'ייני, היה הבכיר הראשון שקשר בין האנתרקס לטרור. "אני חושב שהדבר ההגיוני היחיד שאנו יכולים לעשות הוא להתקדם על סמך ההנחה שיש קשר בין הדברים", אמר צ'ייני שלשום.

לפי שעה ידוע על עשרה אנשים שנדבקו בחיידק האנתרקס. החיידק התגלה בשלושה מקומות שונים בארה"ב - פלורידה, ניו יורק ונוואדה. לכך מתווספים עוד מקרים רבים של חשש להדבקה, שמתוכם נבדקים עדיין שניים - בניו יורק ובקליפורניה.
