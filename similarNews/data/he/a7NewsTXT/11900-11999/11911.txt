

בטיסה של חברת יו.אס. אייר, שהייתה בטיסה משארלוט שבצפון קרוליינה לדנבר, קולורדו, לא נמצאו שרידי אנטרקס. כך הודיע דובר החברה בשיחה טלפונית עם עיתונאים.

לפני כן נמסר כי הטיסה הוסטה לאינדיאנאפוליס לאחר שבמטבח המטוס התגלתה אבקה לבנה שטיבה לא היה ברור.

דובר החברה מסר כי נערכה בדיקה באבקה וכי התברר כי אין היא רעילה. לדבריו, הטיסה הופסקה ו-60 הנוסעים הוטסו לדנבר בשני מטוסי יונייטד אירליינס.
