

העיר קנדאהר, מעוז מיליציית טליבאן בדרום אפגניסטן, הופצצה ביום ראשון בבוקר פעם נוספת, לאחר הפצצות כבדות בשעות הלילה על בסיסים צבאיים ונמל התעופה, דיווחו תושבי העיר בשיחות טלפוניות.

"ההפצצות חודשו בערך ב-05:30 לפנות בוקר", אמר תושב העיר.

בכיר בטליבאן אמר כי בשעות הלילה הפציצו מטוסי ארה"ב את בסיס הצבא קשלה ג'אדיד, המרוחק כארבעה ק"מ ממרכז העיר. הבכיר לא ידע אם הבסיס היה מאויש ואם היו נפגעים. כן ציין הבכיר כי גם נמל התעופה של העיר, ומטרות בהרים מסביבה, הופצצו בשעות הלילה.


