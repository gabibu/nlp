

ישיבת ממשלה לפני הצהריים הייתה סוערת במיוחד: הישיבה נפתחה בהודעת ראש הממשלה על שורת הקלות שיינתנו לפלשתינים. בין היתר הודיע שרון כי צה"ל ייסוג מגבעות אבו סנינה וחארת-א  שיך. ראש הממשלה אריאל שרון תקף את הרמטכ"ל , על שהודיע כי הוא מתנגד למתן ההקלות לפלשתינים. "אסור שהדרג הצבאי יפרסם הודעות בתקשורת " אמר ראש הממשלה .

דברי שרון באו בתגובה להודעת הרמטכ"ל, כי אין לבצע הקלות להפלשתינים שיסכנו חיי אזרחים וחיילים ביש"ע. מופז פרסם הודעה חסרת תקדים ובה הביע התנגדות נחרצת להחלטות הדרג המדיני. בהודעה רשמית של דובר צה"ל נאמר כי הרמטכ"ל מתנגד לירידה מגבעות אבו סנינא וחארת א-שייח

עוד נמסר מישיבת הממשלה כי מר שרון תקף את שרי הימין שהתבטאו בעניין ההקלות הצפויות לפלשתינים. שרון אמר ללימור לבנת כי היא איננה יותר לאומית ממנו. לעוזי לנדאו אמר ראש הממשלה "כל השנים היית טוב בדיבורים   תתרגל לכך שעכשיו אתה נשפט לפי המעשים".

השר רחבעם זאבי הביע מחאה חריפה על כך שדבר ההקלות נמסר לפלשתינים עוד בטרם דווח על כך לשרי הממשלה.
