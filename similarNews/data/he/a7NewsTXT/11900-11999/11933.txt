

(צילום: מוטי סנדרkatif.net)
שתי פצצות מרגמה נפלו הבוקר סמוך לשעה 5:00 ביישוב בגוש קטיף. אחת הפצצות התפוצצה סמוך לביתו של אחד התושבים. וכתוצאה מכך, נפער בור גדול בחצר ורסיסים פגעו בקיר הבית.

פלשתיני שזוהה הבוקר בשכונת גילה בירושלים ובידו תיק גדול וחשוד הצליח להימלט מידי המשטרה.
שוטרי סיור של תחנת מוריה זיהו ברחוב הרוזמרין ערבי נושא תיק גדול. השוטרים קראו לו לעצור, והוא סירב והחל להימלט לכיוון מחסום 300 (סמוך לבית לחם). השוטרים ירו כמה יריות אזהרה באוויר, אך הערבי הצליח להימלט. משטרת ירושלים בסיוע מחוז יהודה ושומרון וצה"ל פתחו בסריקות אחר החשוד ומסוק הוזנק לאוויר.

הבוקר סמוך לשעה 8:00 ירו פלשתינים מרכב חולף לעבר טרנזיט ישראלי בכביש חוצה יהודה סמוך לצומת חברון. לא היו נפגעים ולא נגרם נזק לרכוש. בעקבות הדיווח, סגר צה"ל את הכביש בנסיון ללכוד את היורים.

בלילה ירו הפלשתינים על מספר עמדות של צה"ל בחבל עזה , ובין היתר השליכו רימונים על מוצב צה"ל ליד רפיח. כתבנו משה פריאל מוסר כי בכל התקריות לא היו נפגעים.
