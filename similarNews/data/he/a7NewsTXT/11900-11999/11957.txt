

"נכון שאי אפשר לתלות את כל הבעיות במערכת החינוך בתפקודה של שרת החינוך המכהנת, אולם במצב הקיים היום, אין כל סיכוי שהיא תעשה משהו למען המערכת, מלבד הצעות פופוליסטיות", אמר יו"ר ארגון המורים העל-יסודיים רן ארז הכריז על הקמת תנועת מחאה שנועדה לדבריו להלחם למען שיפור מצב מערכת החינוך. במסיבת עתונאים שנערכה בבית סוקולוב בתל-אביב.אמר ארז כי הכרזותיה הפופוליסטיות של שרת החינוך, לדבריו, אינן תורמות לשיפור מצב המערכת, ובמצב הקיים של אלימות גואה, ירידה בהישגיות, אחוזי הצלחה נמוכים בבחינות הבגרות, נשירת תלמידים ומספר רב של תלמידים בכתה, הנהגת מערכת החינוך חייבת להתגייס ולנקוט בצעדים שימנעו מצב קשה הרבה יותר בעתיד.

ארז ציין שבסיס תנועת המחאה כולל עמותת יסוד שחבריה הם פרופסורים באוניברסיטאות בארץ ואמר כי הוא מקווה שלבד ממנהלים ומורים בבתי ספר על-יסודיים יצטרפו גם מורי הסתדרות המורים למאבק וגם הורים וכל מי שאיכפת לו ממערכת החינוך בישראל.

