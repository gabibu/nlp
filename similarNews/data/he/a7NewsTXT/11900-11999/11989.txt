

הבולשת הפדראלית פתחה בחקירה בבית ספר ללימוד נהיגה במשאיות, ש-35 תלמידים ערבים שילמו כדי ללמוד בו אך לא ביקשו אחר כך עזרה במציאת עבודה, כך דיווח היום העיתון "טיים".

סוכני האף-בי-איי מנסים למנוע התקפות טרור חדשות, בדומה להתקפות של ה-11 בספטמבר, וחלק מהסוכנויות לאכיפת חוק חוששות שטרוריסטים עלולים להשתמש במשאיות ממולכדות, שיכילו חומרי נפץ רגילים או כימיקלים מסוכנים.

העיתון דיווח כי מנהל בית הספר לנהיגה במשאיות בדנבר הודיע לאף-בי-איי כי 25-35 תלמידים ערבים למדו בו בשנתיים האחרונות. לדבריו, הם לא דיברו אנגלית וכל קבוצה השתמשה באותו מתרגם.
