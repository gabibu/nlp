

הרב בקשי דורון, הראשון לציון והרב הראשי לישראל, נענה לבקשת נשיא הקונגרס האירו-אסייתי המליונר מר אלכסנדר משקביץ והגיע אתמול להצדיע ליהודי קזחסטאן ולממשלתה על יחסה המיוחד והנפלא כלפי העם היהודי.

בשדה התעופה בעיר אלמאטי, בירתה הדרומית של קזחסטאן, נערכה אתמול קבלת פנים לכבוד הראשון לציון. בין המשתתפים: הרב הראשי לקזחטאן הרב ישעי' כהן, שגריר ישראל באלמאטי וקרגיזיה מר ישראל מי עמי, נשיא הקונגרס האירו-אסייתי המליונר מר אלכסנדר משקביץ ועוד רבים מיהודי הקהילה.

היישר משדה התעופה המשיך הרב בקשי דורון בביקורו במוסדות חב"ד באלמאטי, והיום יטוס אף לעיר אסטנה, בירתה הצפונית של קזחסטאן. שם ייפגש הרב עם ראשי הממשל הקזאחי וישוחח עימם אודות הטרור והמצב הביטחוני בארץ. במקביל יבקר הרב גם בבית הכנסת שניבנה בימים אלו באסטנה יחד עם רבה הראשי של קזחסטאן, במשרדי הסוכנות היהודית, במפעלי ארגון מצוה ועוד. אך, לא לפני שישתטח על קברו של אבי הרבי מליובאוויטש הקבור באלמאטי.

בנאום הרב ליהודי הקהילה ציין הרב את יהודי הקהילה הרבים שעלו לארץ לא מכבר ואת אלו שעתידים לעלות בקרוב. הרב דיבר דברי ברכה ובמיוחד ציין שמימיו לא ראה במקום נידח כזה בית כנסת ומוסד גדול מימדים כזה.

בארוחת ערב מצומצמת לראשי הקהילה ציין הרב בקשי דורון ואמר: התפעלתי מאד מיהודי הקהילה. כשבאו לבקש ברכה, לא ביקשו אלא "לשלום וביטחון תושבי מדינת ישראל".
