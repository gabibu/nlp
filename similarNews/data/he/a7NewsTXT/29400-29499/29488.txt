

נגיד בנק ישראל דוד קליין גילה היום כי פנה לבנק המרכזי האירופי, כדי שיחווה דעתו על התיקונים שהממשלה רוצה להכניס לחוק בנק ישראל.

הנגיד קליין, שנאם ב"כנס קיסריה" של המכון הישראלי לדמוקרטיה בירושלים, ציין כי הבנק המרכזי האירופי עוסק בסריקת חוקים של בנקים מרכזיים של מדינות המעוניינות להצטרף לאיחוד האירופי, במגמה לזהות את השינויים הדרושים בחוקים אלה, כך שיהיו תואמים לנורמה האירופית.

חוות הדעת של הבנק האירופי תפורסם בשבוע הבא. כזכור, קליין מתנגד נחרצות להקמת מועצת הנגידים במתכונת שאותה מציע האוצר.

"את החוק המיושן של בנק ישראל צריך לתקן, אולם לא בצורה שתרחיק אותנו מחוץ לגדר של המדינות המפותחות ותסווג אותנו כמדינה אשר מוטב להיזהר ממנה", אמר הנגיד קליין. (
