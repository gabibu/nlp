

ועדת החינוך של הדומא הרוסי מסכימה לדברי ח"כ אורלב ומאמצת את מסקנות ועדת החינוך והתרבות של הכנסת נגד ההסתה בחינוך הפלשתיני.

להלן תשובת יו"ר הוועדה להשכלה ולמדע של הדומא הרוסי מר שישלוב אלכסנדר לפנייתו של יו"ר ועדת החינוך והתרבות ח"כ זבולון אורלב.

"אני מודה לך על מכתבך אלי ועל החומר שצירפת למכתבך, חומר שהוכן לאחר הדיון שהתקיים בוועדה שלכם בנושא ניתוח תוכנם של ספרי לימוד בבתי הספר שהוצאו לאור בשטח הטריטוריה הפלשתינאית.

אני מסכים אתך, אדון אורלב, שההכנה וההוצאה של ספרי לימוד כאלה לא זו בלבד שאיננה תואמת את החינוך של הדור הצעיר ברוח השלום, הידידות, הסובלנות, האהבה לשלום, ויחסי שכנות טובים ושוטפים, אלא שהיא מגבירה את המתח ביחסים הישראלים-פלשתינאים ומתכננת גידולו של מתח זה בעתיד, ומביאה להעצמתו של הסכסוך הישראלי-פלשתינאי.

בעיניי, אין ויכוח על הדעה שאם הצדדים רוצים לספק שלום לעמים שלהם הם צריכים למצוא פשרה, למרות הקשיים שעלולים להתעורר להם בדרך.
בפעילותי היומיומית, לחברי הוועדה שלנו אין כל מגע עם חברי הוועדה הפלשתינים, אולם יחד עם זאת אני יכול להבטיח לך שאציג את מכתבך בפני חברי הוועדה האחרים, וכן את החומר המצורף לו.

זה הכרחי לכך שכשתהיה ההזדמנות להיווצרותם של הקשרים האלה, הם יוכלו להיות מעודכנים ומעורבים יותר באשר למצב במזרח התיכון, וכן לשים לב לכך שהפלשתינאים לא יחנכו את הנוער שלהם ברוח שנאה, ברוח של חוסר סובלנות ובאי הכרה במדינת ישראל והעם היהודי".

ועדת החינוך והתרבות קיימה הצבעה על מסקנות הוועדה בנושא יהודים, ישראל והשלום בספרי הלימוד הפלשתינאים, בעקבות הצעה לסדר של ח"כ זבולון אורלב

אורלב אמר אתמול שבמערכת החינוך ברש"פ לא מתייחסים לא לשלום, לא לסובלנות, לא להכרה ולא לפיוס עם מדינת ישראל. לצערי, אמר אורלב, מחנכים ברש"פ לעוינות, לשנאה, להתעלמות מהעם היהודי וממדינת ישראל, ולאי קבלה את קיומה של מדינת ישראל כמדינה.
ח"כ אורלב מציין את הסטראוטיפים הרווחים בקרב הפלשתינים, העוינים מאד את מדינת ישראל, וטוען שהמגמה הזאת היא ערובה לכך שמערכת החינוך הפלשתינית הופכת להיות חממה אחת גדולה לגידול שאהידים ומתאבדים.

