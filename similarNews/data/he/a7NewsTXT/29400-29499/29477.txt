

54 בני אדם נלכדו בשני מכרות פחם בסין, וכמעט שאין תקווה לחייהם, כך מסרו היום מקורות סיניים .

התפוצצות גז גרמה לקריסת מכרה וללכידתם של 39 איש ביום חמישי בבוקר, בסונגשו שבמחוז ג'ילין בצפון-מזרח סין.

צוותי הצלה לא הצליחו למצוא ניצולים ב-8 השעות הראשונות לאחר הפיצוץ, ולדבריהם, קיים סיכוי קלוש להצלת הלכודים.

בתאונה נוספת, שאירעה ביום שלישי בבוקר, נלכדו 15 כורים בעת שטפון שארע במכרה הפחם שיגו במחוז שאאנשי בצפון סין.

צוותי הצלה עדיין מחפשים את פיר המכרה, אולם נראה כי אין תקווה להציל את הכורים הלכודים.

תאונות במכרות הפחם בסין גבו בשנה שעברה את חייהם של 5,160 כורים על פי הסטטיסטיקה הרשמית, למרות שבדרך כלל לא מדווח על מקרי מוות רבים במכרות קטנים ולא רשומים.


