

יו"ר ועדת החינוך והתרבות ח"כ זבולון אורלב פנה היום לשר המדע התרבות והספורט מתן וילנאי ולראש העיר ירושלים אהוד אולמרט, בבקשה לדחות את טכס פתיחת פסטיבל הקולנוע הבינלאומי שנקבע למוצאי תשעה באב בשעה 20:30 , דבר המונע מציבור דתי (המסיים את הצום בשעה 20:15) לקחת חלק באירועים החגיגיים.

לפי המסורת היהודית, מסביר אורלב, חלק ממנהגי האבלות של תשעה באב נשמרים עד למחרת בבוקר. ח"כ אורלב מציע כי באותו ערב התקיימו האירועים באיחור של שעה, ללא טכס פתיחה. ואת טכס הפתיחה לצרף לאירועים של יום המחרת.
