

שר החוץ שמעון פרס מתנגד לכוונת האוצר לבטל את פרויקט ייבוא המים מטורקיה בשל חשיבותו המדינית גורמים במשרד החוץ ציינו באוזני כתב עתי"ם, כי ביטול העיסקה עלול לגרום לכך שגם הטורקים יחליטו מצדם לבטל עיסקאות גומלין עם חברות ישראליות.

יצויין, כי לבד מעיסקאות ביטחוניות כמו השבחת טנקים של הצבא הטורקי, זכו חברות מישראל במכרזים לתיכנון מים ומערכות השקייה באזור דרום-מזרח טורקיה בהיקף של 700 מיליון דולר.

כתב עתי"ם מוסיף, כי ההחלטה הסופית על ביטול או המשך פרוייקט ייבוא המים מטורקיה צפוי להתקבל בדיון נוסף שיתקיים אצל ראש הממשלה בקרוב. בדיון קודם שכינס שרון בשבוע שעבר באותו עניין, סוכם שישראל תנהל מו"מ עם טורקיה על תשלום פיצוי תמורת ביטול הפרוייקט.
