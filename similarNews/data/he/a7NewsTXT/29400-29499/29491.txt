

11 ילדים בני 7 עד 9, לקו היום אחר הצהריים בהרעלת כלור בעת שהתרחצו בבריכת הקאנטרי קלאב העירונית בנהריה. למקום הגיעו אנשי המשרד לאיכות הסביבה, מכבי-אש, חוקרי תחנת נהריה. הילדים פונו לבית החולים בנהריה באמבולנסים של מד"א.

סגן מנהל בית החולים, ד"ר משה דניאל מסר כי מצבם של הילדים קל מאוד והם ישוחררו לאחר השגחה.

מנהל המקום טען, כי עקב מספר הפסקות חשמל שהיו בבריכה, נפלטה בועת כלור לתוך הבריכה וכתוצאה מכך נפגעו הילדים שרחצו בה באותה עת.


