

מפקד משטרת הגולן, אפי פרטוק , מסר לכתבתנו תמר יהל, כי במעבר הגבול ליד קונטרה , עומדים לעבור מסוריה לרמת הגולן ,למעלה ממאה סטודנטים דרוזים ושתי כלות דרוזיות.

פרטוק דווח עוד לכתבתנו , כי כ- 20 פעמים בשנה מתבצע מעבר אזרחים בין סוריה לישראל.

עוד ציין, כי הקבוצה הגדולה ביותר היא של כ-500 סטודנטים דרוזים אזרחי ישראל הלומדים בסוריה. הסטודנטים יוצאים אחת לשנה לסוריה וחוזרים לחופשת הקיץ . לדבריו, כבר חזרו הביתה לישראל, שתי קבוצות סטודנטים דרוזים והיום מתבצעת חזרתם לישראל של הקבוצה השלישית .

מפקד משטרת הגולן סיפר עוד, שהיום הגיעו מסוריה לישראל גם שתי כלות דרוזיות, שתנשאנה לחתנים דרוזים ישראליים. הוא דווח כי במעבר קונטרה קיים שטח נוטראלי שבו נפגשו בני משפחות החתנים והכלות.

לדבריו, גם שייח'ים דרוזים יוצאים לעיתים מישראל לסוריה לארועים דתיים או כדי לפקוד קברים בסוריה.
