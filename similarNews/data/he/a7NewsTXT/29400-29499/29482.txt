

אמנות לעם תקיים בחופשת הקיץ, שהחלה השבוע, מרתון של כ-100 מופעים לילדים, לבני נוער ולכל המשפחה ביישובי הפריפרייה.

נמסר, כי האירועים יתקיימו במסגרת קייטנות ומפעלי הקיץ של הרשויות המקומיות והמתנ"סים ויכללו עשרות הצגות ילדים, מפגשים עם סופרים ומופעי מוסיקה ומחול.

המופעים ייערכו ביישובים יהודיים וערביים וכן בפנימיות שבהן חיים ילדים מטעם המועצה לילד החוסה. הכניסה לכל המופעים - ללא תשלום.


