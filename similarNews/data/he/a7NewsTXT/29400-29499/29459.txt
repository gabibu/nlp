

מזכיר המדינה האמריקני קולין פאוול אומר כי ארה"ב לא תנהל מגעים עם ערפאת והנהגתו."אנחנו לא חושבים שאנחנו יכולים לעבוד עם המנהיגות הנוכחית של יאסר ערפאת" ציין. פאוול אמר כי יפגש בקרוב עם נציגי מדינות "הרביעיה" (רוסיה, האו"ם והאיחוד האירופי) ומנהיגים ערביים,על מנת לנסות ולהניע את התהליך המדיני.

בניגוד לעמדת ארה"ב השוללת את מנהיגותו של ערפאת,מדינות הרביעייה אינן מנתקות לפי שעה את יחסיהן עימו.

בראיון לסוכנות הידיעות רויטרס אמר שר החוץ האמריקני כי ארה"ב איננה יכולה להכתיב לשאר המדינות את השקפתה בסוגית הסכסוך הערבי ישראלי אולם יש בכוונתה לשכנע אותן. "אמרנו להן במה אנחנו מאמינים ושכדי לא להתאכזב פעם נוספת אנחנו זקוקים למנהיגים שמזוהים עם הקהילה הפלסטינית ושיוכלו לעבוד איתנו ויהיה להם מספיק סמכות כדי לנקוט בפעולה.

יחד עם זאת ציין פאוול כי שאר המדינות המעורבות בתהליך השלום מבינות את העמדה האמריקנית. לדבריו, בקשה ארה"ב מהמדינות המעורבות בתהליך המדיני להעביר את המסר האחרון של הנשיא האמריקני.
