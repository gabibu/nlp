

נהיגה בעת שכרות מהווה את הבעיה הראשונה המטרידה את האמריקנים לקראת חגיגות יום העצמאות ב-4 ביולי, ולא האיום בטרור. כך עולה מסקר שתוצאותיו פורסמו ביומון "יו-אס-איי טודיי.

מהסקר עולה כי נהיגת תחת השפעת אלכוהול עומדת בראש דאגותיהם של 64.1 אחוזים מהאמריקנים, ואחריה מופיעה בעיית התאונות הנגרמות עקב ירי זיקוקי דינור, המדאיגה 14.1 אחוזים מהנשאלים. במקום השלישי עומד הטרור, עם 8.9 אחוזים, ובהמשך, הרעלות מזון (3.1 אחוזים) וטביעה (2.4 אחוזים). הבית הלבן קרא לאמריקנים להפגין משנה זהירות בעת חגיגות יום העצמאות.

הסקר נערך בין ה-6 ל-9 ביוני על מדגם מייצג של 1,001 אמריקנים בוגרים. טווח הסטייה נקבע לפחות מ-3 אחוזים.

(עתי"ם-איי אף פי)
