

מחנה אוהלים ובו פלשתינים השוהים בישראל באורח בלתי חוקי נתגלה על-ידי כוחות מג"ב היום בצהריים.

כוחות מג"ב פעלו משעות הבוקר לאיתור שוהים בלתי חוקיים באיזור הדרום. ליד כפר מנחם באיזור תל אספי נתגלה בתוך הפרדסים והמטעים מחנה אוהלים בו שהו פלשתינים מאיזור יהודה ושומרון שהועסקו בחקלאות באיזור ללא רישיונות עבודה.

112 פלשתינים שנתפסו במקום, נחקרו על-ידי חוקרי מג"ב וגורשו אל מעבר לקו הירוק.

יש לציין עוד כי בבוקר נלכדו גם בגליל 117 פלשתינים ללא היתר שהיה.
