

ברבע הראשון של 2005 - ירד יצוא הסחורות (ללא יהלומים) לארצות אמריקה הלטינית בכ-3.4% לעומת התקופה המקבילה אשתקד והסתכם ב-200 מיליוני דולרים. כך עולה מניתוח ה יחידה הכלכלית במכון היצוא.

במכון היצוא מעריכים, כי בשנת 2005 צפוי גידול של כ-5% ביצוא לאמריקה הלטינית לעומת 2004 ויסתכם בכ-820 מיליון דולר.

מכון היצוא מתכנן קיומן של 2 תערוכות באמל"ט בהשתתפותם של כ-16 יצואנים בתחומים   חקלאות ותקשורת וכן הוצאתן של 4 משלחות עם כ-40 יצואנים בתחומים   חקלאות; אבטחה; תקשורת ואריזה. זאת כדי להגדיל היצוא לאמריקה הלטינית.

במכון היצוא מציינים, כי עיקר הירידה ביצוא לאמריקה הלטינית ברבע הראשון של 2005 היה למדינות פרגוואי ומקסיקו בענפים ציוד טלקומוניקציה כימיקלים וזיקוקי נפט.

מניתוח מכון היצוא מתברר כי היצוא לפרגוואי ירד ב-83.3% לעומת התקופה המקבילה אשתקד והסתכם ב-300 אלף דולר. עיקר היצוא ציוד טלקומוניקציה ומכונות וציוד. היצוא למקסיקו ירד ברבע הראשון של 2005 ב-35.8% לעומת התקופה המקבילה והסתכם ב-49.2 אלף דולר. עיקר היצוא כימיקלים וזיקוקי נפט וציוד טלקומוניקציה.

היצוא לקולומביה ירד ברבע הראשון של 2005 בכ-29.4% לעומת התקופה המקבילה והסתכם בכ-10 מיליון דולר. עיקר היצוא כימיקלים וזיקוקי נפט וציוד טלקומוניקציה.

עוד עולה מניתוח מכון היצוא, כי היצוא לברזיל ירד ברבע הראשון של 2005 ב-10.2% לעומת התקופה המקבילה והסתכם בכ-85.6 מיליון דולר. עיקר היצוא כימיקלים וזיקוקי נפט, מכונות למשרד ומיחשוב.

במכון היצוא מציינים, כי ביצוא לוונצואלה חלה ירידה של 19% בקירוב ברבע הראשון של 2005 לעומת התקופה המקבילה והסתכם ב-8 מיליוני דולרים. עיקר היצוא ציוד טלקומוניקציה, מכונות וציוד.

במכון היצוא מציינים, כי חל גידול של כ-98.3% ביצוא הסחורות (ללא יהלומים) לצ'ילה ברבע הראשון של 2005 והסתכם בכ-10.7 מיליון דולר. מכונות וציוד כימיקלים וזיקוקי נפט. היצוא לבוליביה עלה ברבע הראשון של 2005 ב-72.4% לעומת התקופה המקבילה והסתכם ב-862 אלף דולר. עיקר היצוא מכונות למשרד ומחשוב וכימיקלים וזיקוקי נפט.

עוד עולה מניתוח מכון היצוא, כי היצוא לארגנטינה עלה בכ-53% ברבע הראשון של 2005 לעומת התקופה המקבילה והסתכם בכ-14.5 מיליון דולר. עיקר היצוא כימיקלים וזיקוקי נפט וציוד טלקומוניקציה.

עוד מתברר כי, היצוא לפרו עלה בכ-28.7% לעומת התקופה המקבילה אשתקד והסתכם בכ-4.4 מיליון דולר. עיקר הייצוא מכונות וציוד, כימיקלים וזיקוקי נפט.

יצויין, כי בשנת 2004 גדל מספר היצואנים לאמריקה הלטינית המורחבת ב-0.8% לעומת השנה שקדמה לה והגיע ל-2,480 חברות (כולל יצואני יהלומים).
