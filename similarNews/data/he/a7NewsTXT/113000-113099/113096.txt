

בכלא מעשיהו ברמלה, מוחזקות מזה כשבועיים שמונה בנות, קטינות, שנעצרו בחסימות הכבישים. שבע מהן, טרם הזדהו, ולכן בית משפט השלום בפתח תקווה הורה לעצור אותן עד תום ההליכים. גדעון עזרא מסרב להגיב על הפרשה

ביהמ"ש טען כי הן יכולות בכל שעה להזדהות, לחתום על ערבויות ולקבל על עצמן מעצר בית עד תום ההליכים   ואז מיד להשתחרר מהכלא.

הערב התברר לעמותת "חננו" כי שמונה הקטינות הוחזקו, במשך היום, בתאי צינוק ובידוד, במסגרת ניסיונות שרות בתי הסוהר לשבור את רוחם ולגרום להן להזדהות.

חלק מבנות אלו, בגילאי 15-17, אך יש ביניהן גם בנות 12, שהחוק אוסר כלל לעוצרן, ולהחזיק מעצר.

הבוקר התגלה כי גם אם ירצו להזדהות, הן אינן יכולות לעשות זאת, שכן בית המשפט דרש כי הן יזדהו בתחנת משטרה   ואילו הן מוחזקות, כאמור, בכלא מעשיהו.

השר לביטחון הפנים גדעון עזרא, סירב להגיב לפנית ערוץ 7 על הידיעה.

יצויין כי לפני כחודש שוחררו בהוראת שופט מחוזי 5 ילדות בנות 12 עד 14 מחברון. הילדות נעצרו במאחז גיבורים וסירבו להשתחרר בתנאי שיתחייבו להתרחק מהמקום. מעצרן הוארך על ידי השופט כהן בבית משפט השלום, אך את ההחלטה הפך כאמור שופט בימ"ש המחוזי צבן שקבע כי הילדות אינן צריכות לחתום בעצמן על הרחקתן והן שוחררו בערבות.
