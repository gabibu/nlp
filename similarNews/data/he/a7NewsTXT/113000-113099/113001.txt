

פעילי ימין ממשיכים לחלק חומרי הסברה לחיילים ליד מחנות צה"ל במטרה לשכנעם שלא לציית לפקודת הגירוש.


אתמול עמדו ארבעה פעילים ליד מחנה פלס בבקעה וחילקו חומרי הסברה, וזאת לאחר שנודע להם כי ממחנה זה אמורים לצאת כוחות גדולים ולבצע את תוכנית הגרוש.

לדבריהם, החיילים קיבלו את החומרים וקראו אותם בעוד שמפקדיהם ניסו להניאם ולהרחיק את המפגינים עצמם מהמקום.

אתמול, במהלך נאום של שר הביטחון שאול מופז, בכנס הוקרה לחיילי המילואים, הפריע לו חייל ושאל אותו: "לא מפריע לך לגרש מאות חיילים מבתיהם?"

בל"ג בעומר מירון תלבש כתום: הערב ולאורך כל הלילה, יוקרן סרט ההסברה "סכין בלב" נגד תוכנית ההתנתקות. פעילי מפלגת "האיחוד הלאומי" במחוז הצפון יחלקו חומר הסברה, והם קוראים לכולם לחגוג בחולצות כתומות.
