

בשבוע שעבר הגיעה למועצה האיזורית משגב פנייה ממשרד החינוך לקלוט כיתת ילדים עולים מאתיופיה שהגיעו לאחרונה למרכזי קליטה בצפת. היום קיבלו ילדי מורשת את הילדים בסבר פנים יפות.


לאחר שבמערכת החינוך בצפת הוברר שלא נמצא מקום לילדים עולים חדשים מאתיופיה שהגיעו לאחרונה לארץ נשלחו הילדים לבית ספר ביישוב הדתי מורשת שבגוש שגב.

הבוקר, בשעה 8:00 הגיעה קבוצת התלמידים החדשים למורשת. תלמידי ביה"ס, קיבלו את פני העולים בשער הכניסה לבית הספר, בברכות ובסוכריות. לאחר המפגש הראשוני, פגשו התלמידים החדשים את המחנכת יפעת דמתי, אשר אף לקחה אותם לסיור הכרות בביה"ס.

לצורך ההיערכות לקליטת התלמידים הוקם צוות בית ספרי, שהכין את תלמידי בית החינוך מורשת, לקבלת העולים ויסייע לתלמידים הנקלטים. מנהלת ביה"ס, צילה אדלשטיין, אמרה היום כי בבית הספר ערוכים ושמחים על ההזדמנות שניתנה להם להיות שותפים במימוש הערכים אותם אנו מנחילים ולאורם אנו מחנכים את תלמידינו. "רבי יוחנן אמר :" גדול קיבוץ גלויות כיום שנבראו בו שמים וארץ", ציטטה.
