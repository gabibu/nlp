

בכירים בצה"ל המליצו אתמול לשר הביטחון, שאול מופז, להעביר את העיר ג'נין לאחריות הביטחונית של הרשות הפלסטינית, בטרם עקירת ישובי צפון השומרון.

הקצינים מעריכים כי רצוי מאוד שהרשות הפלסטינית תפרוס את שוטריה ותפגין שליטה בעיר, לפני שישראל תעקור את ארבעת הישובים מצפון השומרון.

העיתון הארץ מדווח כי בהערכת המצב שקיים אתמול מופז בשומרון, השתתפו סגן הרמטכ"ל האלוף משה קפלינסקי ואלוף פיקוד המרכז יאיר נווה.

לפי שעה, ישראל מקפיאה את העברת ערים לשליטת הרש"פ לידי הרשות מכיוון שהפלסטינים לא עמדו בהתחייבויותיהם בערים טול-כרם ויריחו.

הקצינים דיווחו למופז על סימנים שהרשות מגיעה להסדרים ראשונים עם המבוקשים בערים נוספות. על ההסדרים, שלפיהם מתחייבים המבוקשים שלא לעסוק בטרור ומצטרפים למנגנונים חותמים בעיקר מחבלי הפת'ח. יחד עם זאת הרשות מתקשה להגיע להסדרים דומים עם מבוקשי חמאס.
