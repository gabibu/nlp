

בעקבות קריאתו של נשיא המדינה, משה קצב, לסטודנטים שובתי הרעב להפסיק את שביתתם המסכנת את בריאותם הסכימו הסטודנטים להפסיק את השביתה ולהמירה בדרכי מאבק אחרות.

"לאחר 12 ימי שביתת רעב ולאור ההצלחה היחסית לעורר דיון ציבורי בנושא ההתנתקות הוחלט להמיר את שביתת הרעב בדרכי מחאה אחרות ולהמשיך את המאבק עם סנדביץ' ביד", אמרו נציגי הסטודנטים.

השבוע ביקרו במאהל פוליטיקאים רבים מהשמאל, ביניהם ח"כ יולי תמיר, אילן לייבוביץ ועמי איילון.

בראיון ליומן הצהרים של ערוץ 7 אמרה אחת הסטודנטיות השובתות, שני ינאי "נוצר במאהל רב שיח מאוד מעניין שבו עלתה טענתם של חברי הכנסת שהתקשורת מסקרת רק את המאבק האסור של חסימות הכבישים ולא את המאבק המוערך על ידם של חברי 'תא כתום'".
