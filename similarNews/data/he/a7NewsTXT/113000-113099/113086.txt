

ועדת תקציב הביטחון של הכנסת אישרה אתמול הקצבה מיוחדת בסך 220 מיליון שקל לרכישת 230 קרוואנים, המיועדים למגורשי גוש קטיף באתר ניצן.

66 מיליון שקל יוקצבו מהרזרבה הכללית ו-150 מיליון שקל יועברו מתקציב מערכת הביטחון המיועד לגדר ההפרדה, שהאוצר התחייב להחזירם.

חלק מהח"כים מחו והנגדו. ח"כ רצבי משינוי נמנע בהצבעה בטענה שניתן לשכור דירות פנויות בדרום בעלות הרבה יותר נמוכה.

יו"ר הוועדה, ח"כ אברהם שוחט מהעבודה, הסביר שהתקבלה גם החלטה לדרוש מהממשלה להציג תוך כשבועיים את הגוף שינהל את אתר הקרוואנים ויהיה אחראי על אספקת השירותים למקום. לוועדה נמסר, כי אישור ההקצבה יאפשר מימוש מיידי של ההתקשרות עם חמש החברות שנבחרו לספק את הקרוואנים.
