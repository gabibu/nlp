

ארבעה בני אדם, בהם גבר ו-3 נשים, נהרגו בהתנגשות מכונית במשאית בצומת בית השיטה בעמק בית שאן.

ארבעה בני אדם נהרגו אחר הצהריים בהתנגשות קטלנית בין משאית לבין מכונית פרטית בצומת בית השיטה שבצפון.

מחקירה ראשונית עולה כי המכונית שנסעה מכיוון עפולה לבית שאן סטתה מנתיבה מסיבה שאינה ברורה והתנגשה עם משאית סמיטריילר. נהג המשאית נפגע קל מאוד ולא נזקק לטיפול.
ארבעת ההרוגים חולצו מכלי הרכב בידי כוחות כיבוי ומד"א שהוזעקו למקום.

בצהריים נפצעו 5 בני אדם, 3 קשה והיתר בינוני, בהתנגשות בין 2 מכוניות פרטיות סמוך לצומת בני דרום. בין הנפגעים, 2 ילדות שנפצעו קשה. נסיבות התאונה נחקרות בשעה זו.

ממשטרת התנועה נמסר כי בתאונות דרכים נוספות שאירעו ביממה האחרונה ברחבי הארץ נפצעו 130 בני אדם. מתחילת השנה האזרחית נהרגו בכבישים 192 בני אדם.
