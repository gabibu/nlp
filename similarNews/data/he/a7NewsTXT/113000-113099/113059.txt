

הועדה המיוחדת של הכנסת לתקציב הביטחון אישרה תקציב מיוחד של 224 מיליון ש"ח למימון מרכיבים של תכנית ההתנתקות. נמסר כי הפינוי ייעשה גם בשבת וכי מבני הדת - בניגוד להבטחת שר הביטחון - לא יועתקו.


הועדה המיוחדת של הכנסת לתקציב הביטחון אישרה תקציב מיוחד של 224 מיליון ש"ח למימון מרכיבים של תכנית ההתנתקות. המימון בא על חשבון תקציב גדר ההפרדה ומתוך הרזרבה של תקציב המדינה. מרבית הסכום נועדה לממן בניית 319 קרוונים לעקורים.

בישיבת הועדה מסרו גורמי הצבא כי בניגוד לתכנון המוקדם נראה שגברים יפנו נשים, למרות הבעייתיות הקשה שתיווצר מכך. עוד נמסר כי הפינוי ייעשה גם בשבת וכי מבני הדת - בניגוד להבטחת שר הביטחון - לא יועתקו.

הם הציגו תחזית קודרת על הצפוי ביום שאחרי ההתנתקות. לדבריהם, אחרי הנסיגה יהיה ירי תלול מסלול ושטוח מסלול אל היישובים הסובבים את חבל עזה. ככל הנראה צפויים גם נסיונות חדירה מעל ומתחת לקרקע ליישובים.

ח"כ אורי אוריאל, החבר בועדה, אמר בתגובה כי התחזית הביטחונית היא המציקה ביותר. "התחזית הביטחונית מראה שההתנתקות היא בשביל כלום. צה"ל משקיע עשרות מיליוני ש"ח מתוך הנחה שהטרור יגבר ויתקדם לפנים הארץ.
