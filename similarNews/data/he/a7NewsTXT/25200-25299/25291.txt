

ראש עיריית ירושלים אהוד אולמרט אמר כי הגיע הזמן להעביר את המכללות הצבאיות לירושלים, דבר שיהיה צעד נוסף וחשוב לחיזוקה של העיר כבירת מדינת ישראל, ולפיתוחה.

מפקדי המכללות הצבאיות הגיעו אתמול לסיור בירושלים. לאחר פגישה עם ראש העיר אהוד אולמרט הם יצאו יחד עם מהנדס העיר והגורמים הרלוונטיים בעירייה לסיור, ובו הציגו להם אתרים שונים שאליהם יהיה אפשר להעביר את מתקניהם, וביניהם גבעת התחמושת.

בפגישתו של אולמרט עם המפקדים הוא הדגיש כי בשנת 62' נקבע בהחלטת ממשלה שמקום מושבם של המכללות יהיה בירושלים, ומאז ועד אתמול מתקיים בעניין זה משא ומתן בלתי פוסק.

