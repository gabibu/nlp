

פעילי "מולדת" בירושלים מפעילים מזה שבועות אחדים מנגנון המעודד ערבים להגר לחו"ל מרצון.

המנגנון הפועל תחת חסותו של ח"כ בני אלון, יצר קשר עם חברות כוח אדם בחו"ל. חברות אלה המפרסמות בישראל מודעות "דרושים", מפנות תחילה אל המנגנון את רשימת המקצועות המבוקשים ואת פרטיהם. המנגנון מספק לחברות הללו שמות של ערבים המחפשים תעסוקה.

אריה קינג משכונת ראס אל עמוד בירושלים הוא המארגן פעילות זו. לדבריו "מבחינת אלה שפונים אלינו המטרה היא עבודה נטו".

עוד הוסיף קינג כי "המטרה היא להוכיח שבדרך פשוטה אפשר לבנות מודל למשהו גדול ורציני הרבה יותר, כדי לממש את חזונו של רחבעם זאבי הי"ד, בדבר "טרנספר מרצון".
