

תערוכה ותחרות של פרויקטים של תלמידי מגמת חשמל - אלקטרוניקה במערכת החינוך, תתקיים היום בפקולטה להנדסה באוניברסיטת תל אביב ברמת אביב.

בתערוכה יוצגו כ-180 פרויקטים של בוגרי מסלול הנדסאים תלמידי כיתות י"ב, י"ג. דוברת משרד החינוך מסרה כי הפרויקטים התמקדו השנה בסיוע לאנשים בעלי מוגבלויות.

דוברת משרד החינוך הוסיפה כי היוזמה מבוססת על תפיסה חינוכית הגורסת כי ביצוע של פרויקטים מסוג זה תורם תרומה בעלת משקל רב לעיצוב אישיותו של התלמיד ולסולם הערכים שלו, ובד בבד מעודדת את התלמיד ומדרבנת אותו לשאוף למצוינות בביצוע הפרויקט, מתוך הכרה בחשיבות נושא הפרויקט לאיכות חייו של האדם בעל המוגבלות.
