

נשיא ארה"ב ג'ורג' וו. בוש אינו מוכן עדיין להיפגש עם יאסר ערפאת, משום שערפאת עדיין לא זכה באמונו, אמר דובר הבית הלבן ארי פליישר.

"יאסר ערפאת לא זכה עדיין באמונו (של בוש)", אמר פליישר בתדרוך לעיתונאים בוושינגטון והוסיף כי "הנשיא ימשיך לפגוש את ראש הממשלה אריאל שרון ומנהיגים ערבים רבים".

בתשובה לשאלה על האפשרות לשובו של שר החוץ קולין פאוול למזרח התיכון, ענה הדובר כי "לא התקבלה כל החלטה בסוגייה זו".
