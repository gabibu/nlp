

"צה"ל לא ערך טבח במחנה הפליטים בג'נין, אך בוצעו הפרות של הזכויות ההומניטריות הדומות לפשעי מלחמה", כך הודיע הארגון "ווטץ'" לשמירה על זכויות האדם. הדו"ח אמור להתפרסם רשמית ביום שישי בתום שבעת ימי בדיקה במקום.

מהארגון נמסר כי בפעולת צה"ל בג'נין נהרגו 52 פלשתינים, מהם 22 אזרחים. הארגון ביסס את טענותיו על פשעי מלחמה מעדויות ערבים בעיר. "החיילים הישראלים הכריחו שמונה אזרחים להגן עליהם בכך שהחזיקו אותם על מרפסת בעת שהחיילים ירו על פלשתינים חמושים", 'העיד' אחד הערבים.

עם זאת מציין הארגון כי "לוחמים פלשתינים סיכנו אזרחים במחנה בכך שהשתמשו בו כבסיס לארגון ולביצוע פיגועים", ומתח עליהם ביקורת בעיקר על הטמנת מוקשים במחנה והתערבות בתוך האוכלוסיה האזרחית.
