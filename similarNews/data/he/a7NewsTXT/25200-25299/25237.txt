

קצין צה"ל החבר בצוות המו"מ להשגת הסדר בענין המתבצרים בכנסיית המולד בבית לחם אמר כי צה"ל לא יאפשר לשליח האפיפיור הקרדינל רוזה אצ'גראי להכנס למתחם.

לא ניתן לערוב לשלומו של הקרדינל במתחם הכנסיה אמר הקצין ולכן רק לאחר שיושג הסדר הוא יוכל להכנס.

הקרדינל אמר כי הוא בא לאזור "כדי לבקש שייעשה הכל לפתרון מהיר של הסיטואציה הטראגית בבית לחם, וכדי שכנסיית המולד תחזור לאל ולמאמיניו".

הערב ייפגש הקרדינל עם ערפאת כדי לדון עימו בנושא.

