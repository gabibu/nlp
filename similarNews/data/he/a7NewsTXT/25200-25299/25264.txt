

שופט תעבורה בבאר-שבע אסר המשך לימודי נהיגה של תושב דימונה, שהודה כי במשך 38 שנים הוא נהג ללא רשיון, ובין היתר, נהג גם במשאיות שהובילו טנקים עבור צה"ל.

התושב מדימונה הורשע לא מכבר בבית המשפט לתעבורה באשקלון, על כך שנהג בלא רישיון.
מתן גזר דינו עוכב כדי לאפשר לו להשלים את לימודי הנהיגה שהתחיל, אולם הדבר לא מנע בעדו להמשיך ולנהוג ללא רישיון.

הנהג הוותיק הודה בכל האשמות נגדו, הביע צער על מעשיו וביקש לצרף את שני התיקים שלו מבית המשפט באשקלון לתיק בבאר-שבע, בנימוק שהוא מתבייש מהשופטת באשקלון, שנתנה לו סיכוי והוא מעל באמון שנתנה בו.
