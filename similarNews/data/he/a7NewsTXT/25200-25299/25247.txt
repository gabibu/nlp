

ראש עיריית ירושלים אהוד אולמרט אומר כי הגיע הזמן להעביר את המכללות הצבאיות לירושלים, דבר שיהווה צעד נוסף וחשוב לחיזוקה ופיתוחה של העיר כבירת מדינת ישראל.

כתבת עתי"ם מוסרת, כי מפקדי המכללות הצבאיות הגיעו הבוקר לסיור בירושלים. לאחר פגישה עם ראש העיר אהוד אולמרט יצאו מפקדי המכללות הצבאיות יחד עם מהנדס העיר והגורמים הרלוונטים בעירייה לסיור בו הציגו להם בשטח חלופות למעבר, בהם גבעת התחמושת.

בפגישתו של אולמרט עם מפקדי המכללות הצבאיות הדגיש אולמרט, כי בשנת 1962 נקבע בהחלטת ממשלה שמקום מושבם של המכללות יהיה בירושלים ומאז ועד היום מתקיים משא ומתן בלתי פוסק על העברת המכללות לירושלים.
