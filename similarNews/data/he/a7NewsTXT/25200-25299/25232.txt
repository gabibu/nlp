

לכתבתנו רותי אברהם נמסר כי גורמים בקרב התנועות החוץ פרלמנטריות הביעו את זעמם על דיווח ערוץ 7 לפיו "אנשי החצר", כלשונם, של שרון - השר ריבלין והשרה לבני מנסים לשכנע את מרכז הליכוד שלא לקבל החלטה הדוחה הקמת מדינה פלשתינית, וזאת בטענה כי "הענין אינו רלוונטי".

לדברי אותם גורמים רה"מ שרון בקבלו את הצעת פרס למסור הודעה בעד הקמת מדינה פלשתינית ב 23 בספטמבר, גרם (בעידודו של משרד החוץ) לכרסום בעמדה האמריקנית המסורתית כנגד מדינה פלשתינית.

הגורמים מסרו לכתבתנו כי אם המרכז לא יצטרף להחלטת הלשכה נגד הקמת מדינה פלשתינית יקרא המחנה הלאומי לעריכת בחירות.
