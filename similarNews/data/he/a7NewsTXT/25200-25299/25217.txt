

אתמול אישרה ועדת החוקה של הכנסת ברוב גדול את הצעת החוק הפוסלת מפלגות התומכות בטרור מלהתמודד בבחירות לכנסת.

את הצעת החוק יזם ח"כ ישראל כ"ץ מהליכוד, והיא נועדה להצר את צעדיהם של חברי הכנסת הערביים אשר חסינותם מאפשרת להם להשמיע דברי הזדהות עם הטרור הערבי.

בתום אישור ההצעה קרא כץ לח"כ טיבי: "אם אתה, אחמד טיבי, תקרא לתמוך באינתיפאדה דקה אחרי אישור החוק במליאה אתה יכול לקחת את הקיטבג שלך וללכת לבקו"ם הפוליטי. אם אתה רוצה להיות כאן עם עוד שלושה מהחברים שלך, אתה לא תדבר כך".

כתבנו חגי סרי מוסר כי כעת תועבר העצת החוק לאישור סופי במליאת הכנסת.
