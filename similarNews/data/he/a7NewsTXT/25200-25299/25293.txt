

ביום ראשון הקרוב יפגינו סטודנטים מול הקלפי של צרפת בישראל, הממוקמת בתיכון שאגאל ברחוב שלוש בתל אביב, וזאת במחאה על האנטישמיות.

מהתאחדות הסטודנטים נמסר כי בהפגנה ישתתפו מאות סטודנטים מכל רחבי הארץ, וכי היא תיערך תחת הכותרת: 1940 - הנאצים כובשים את פאריז, 2002 - האנטישמיות חוזרת לפאריז.

ההפגנה תחל בשעה 10.30 בבוקר ותתקיים בו בזמן שייערכו הבחירות לסיבוב השני בצרפת. הסטודנטים מוחים על גל האנטישמיות השוטף את צרפת והפוגע באזרחים היהודים בה.

לדברי ראשי ההתאחדות, עליית כוחו של מנהיג הימין הקיצוני ז'אן מארי לה-פן בסיבוב הראשון החזירה את צרפת יובל שנים לאחור, לתקופת ממשלת הבובות הנאצית של ראש הממשלה וישי.
לפני כשבועיים התקיימה הפגנה נוספת מול שגרירות צרפת, ובה השתתפו סטודנטים וניצולי שואה.

