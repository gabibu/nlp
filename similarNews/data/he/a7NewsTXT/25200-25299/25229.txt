

לפני זמן קצר נעצר יהודה עציון העומד בראש תנועת "חי וקיים" על ידי המשטרה. תנועת "חי וקיים" מנהלת מאבק ממושך לפתיחת שערי הר הבית לתפילות יהודים.

מעצרו בוצע בעקבות צו הבאה שהוצא כנגדו על ידי בית המשפט, לאחר שסירב להתייצב בפניו.

עציון אמר ממקום מעצרו לכתבתנו רותי אברהם כי הוא דורש שזכויותיו המשפטיות יושוו לאלו של הוואקף . הוואקף לדבריו החליט לסגור את שערי הר הבית בפני יהודים ומדינת ישראל "התיישרה", כלשונו עם המעשה ואינה עושה דבר כנגדו.

מדובר בפרדוקס אומר עציון לפיו המשטרה משתפת פעולה עם הגזלן - הוואקף, במקום לתבוע אותו.

לכן אומר עציון, אין בדעתו לכבד את הזמנת בית המשפט להתייצב בפניו בכל הנוגע לעניני הר הבית.

השוטרים עצרו את יהודה עציון מול משרד ראש הממשלה בירושלים שם הוא מקיים מזה כחודשיים משמרת מחאה בתביעה לאפשר את תפילת יהודים על הר הבית.
