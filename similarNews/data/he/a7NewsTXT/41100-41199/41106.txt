

החברה לפיתוח הגליל מוכרת את מפעל "סיידר הגליל" לחברת "טמפו" ב-12 מיליון שקלים. מעתה יפעל סיידר הגליל כחברה בת של טמפו. כתב עיתי"ם מוסר כי היקף הפעילות של סיידר הגליל עומד היום על מעל 30 מיליון שקלים ובשנתיים האחרונות נרשמה ירידה של כ-25% בהיקף הפעילות.

חברת טמפו מפיצה את משקאות סיידר הגליל זה מספר שנים. בין מוצרי סיידר הגליל יש משקאות קלים צלולים או מוגזים בטעמי פירות ומיצים סחוטים אך החברה מזוהה בעיקר עם משקה התפוחים.
יצויין כי לפני כשנתיים רכשה סיידר הגליל את חברת "פרוטרי" בחצי מיליון שקלים.
