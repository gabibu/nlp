

החברה להגנת טבע מקיימת השבוע מבצע לנקיון חוף זיקים בדרום הארץ. זאת לאחר שכמויות גדולות של שקיות ניילון וזבל נערמו על החוף. כך דווח הערב בערוץ 1.

בחברה להגנת הטבע טוענים כי ערביי עזה מצאו שיטה חדשה לסילוק הפסולת מאזורם. הם זורקים את הזבל לים ובמצב של סערה ורוח חזקה, כפי שהיה בסוף שבוע שעבר, הכל נסחף אל חופי הים התיכון. הפסולת מזהמת את החופים וכתוצאה מכך בעלי חיים רבים מוצאים את מותם. לדוגמא, לפני כחצי שנה פקחים של החברה להגנת הטבע מצאו לוויתן שנפלט אל החוף ובניתוח בבטנו נמצאו ארבע טון של שקיות ניילון. כאמור, בחברה להגנת הטבע מבקשים ממתנדבים להגיע בתיאום ולעזור בניקוי החופים.
