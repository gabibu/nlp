

אוסטרליה הודיעה שהיא פותחת במאבק נגד שקיות הפלסטיק, כאשר המטרה היא להפחית את מספר השקיות, שבהם משתמשות רשתות הסופרמרקטים והסוחרים, ב-38 מיליון יחידות לקראת סוף שנת 2004.

בין הצעדים הנבדקים, היטל על 6.9 מיליארד שקיות הפלסטיק בהם משתמשים 20 מיליון אזרחי אוסטרליה מידי שנה, ולקבוע לסופרמרקטים יעדים "שאפתניים" בשטח המחזור, כך מסר השר לאיכות הסביבה באוסטרליה, דיויד קמפ.

"בעיית שקיות הפלסטיק היא הראשונה והחשובה ביותר בסוגיית האשפה", אמר קמפ בהודעה.

"האתגר לאוסטרליה איננו 6.9 מיליארד שקיות פלסטיק בהן משתמשים מידי שנה, אלא ב-50-80 מיליון שמסיימות את דרכן באשפה. אנו חייבים לשים קץ למספר בלתי יאומן זה של שקיות שמסיימות את דרכן באשפה, ומהוות איום קטלני על החי והצומח ביבשה ובים".

הממשלה האוסטרלית מתכוונת להפחית את כמות האשפה הזאת ב-75% לפחות, קרי: מינימום של 38 מיליון שקיות, אמר קמפ.

השר נפגש אתמול עם מומחים לאיכות הסביבה, וסיכם איתם על קביעת יעד לסוחרים - להגיע ל-50% מחזור של שקיות הפלסטיק הקלות בשנתיים הקרובות, ובאופן וולנטרי.

קמפ הוסיף שהממשלה הפדראלית והשלטונות המקומיים יגבשו את החקיקה המתאימה בששת החודשים הקרובים.
