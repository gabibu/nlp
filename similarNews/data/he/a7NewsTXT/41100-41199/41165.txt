

יו"ר ועדת העליה והקליטה, ח"כ צבי הנדל תוקף בחריפות את יו"ר הכנסת ואומר כי "הוא ביזה את הכנסת היוצאת". לדבריו "בורג ניצח על חגיגת נסיעות מושחתת של משלחות ח"כים לחו"ל, וחלק גדול מהן היו בגדר שערוריה ללא שום הצדקה" .

הנדל טוען כי קופח על ידיו ואמר כי "רק בשל העובדה שאני מהאיחוד הלאומי, בורג לא אישר לוועדת העליה בראשות הנדל, נסיעה הכרחית לצרפת, בשל הדיווחים על התגברות האנטישמיות וקשיי תהליכי העליה משם".

עוד אמר כי בורג אף פעל לביטולה של ועדת העליה והקליטה, ממניעים פוליטים זרים. לדבריו "האיש איבד את דרכו הציונית" .

לסיכום אומר הנדל כי לבורג יש תרומה מכריעה להשתקפות השלילית של הכנסת בעיני הציבור.

את הידיעה העביר כתבנו בכנסת, חגי סרי לוי.
