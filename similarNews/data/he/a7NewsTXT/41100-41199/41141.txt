

ארגון החיזבאללה מסר אמש לממשלת לבנון קלטות, שלפי טענתו "מטילות ספק" ב"טענות ובאמתלות" שהעלתה קנדה כדי להצדיק את החלטתה לצרף את הארגון לרשימה השחורה.

ארגון החיזבאללה מסר אמש לממשלת לבנון קלטות, שלפי טענתו "מטילות ספק" ב"טענות ובאמתלות" שהעלתה קנדה כדי להצדיק את החלטתה לצרף את הארגון לרשימה השחורה.

ציר הפרלמנט הלבנוני מטעם החיזבאללה עלי עמאר אמר שהוא מסר למוחמד עיסא, מזכ"ל משרד החוץ הלבנוני, קלטות של נאומים של מנהיג החיזבאללה שיח' חסן נסראללה.

"מסרתי קלטות הקשורות להודעות המיוחסות לנסראללה, והשוללות את הטענות ואת האמתלות שעליהם התבססה הממשלה הקנדית בהחלטתה" אמר עמאר לכתבים.

קנדה הודיעה ב-11 בדצמבר שהיא מוציאה אל מחוץ לחוק את ארגון החיזבאללה, בנוסף למפלגת הפועלים הכורדית ולתנועת "אום שינריקיו" היפנית, בשל העובדה שהם "מעורבים במודע בפעילות טרוריסטית".

ההחלטה התקבלה לאחר מאמציהן של מפלגות אופוזיציה ושל קבוצות יהודיות בקנדה להוכיח כי גם המוסדות "החברתיים והחינוכיים" של החיזבאללה משמשים לטרור.

לבנון, הניצבת לצד החיזבאללה, הורתה לשגריר הלבנוני בקנדה לדרוש מהשלטונות הסברים להצדקת החלטתם.
