

בית המשפט המחוזי בירושלים גזר עונש של שבעה מאסרי עולם ועוד 50 שנות מאסר על נאצר אבו חמיד, סגנו של המחבל מרואן ברגותי, אשר הודה והורשע ברצח שבעה ישראלים. כמו כן, הוא הורשע ב-12 אישומים של ניסיון רצח וכן בעבירות של קשירת קשר לרצח ופעילות בארגון טרור.

אבו חמיד היה אחראי לשליחתם של המחבלים שרצחו את בנימין-זאב וטליה כהנא לפני שנתיים ליד עופרה, רצח אליהו כהן בכביש 443, רצח גדי רג'ואן בעטרות שבצפון ירושלים וכן רצח יוסף חייבי, אלי דהן וסלים ברקאת במסעדת "סי פוד מרקט" בתל-אביב.
