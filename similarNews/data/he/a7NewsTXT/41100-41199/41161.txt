

חוליית חמאס שחדרה לישראל מגבול מצרים נלכדה על ידי חיילינו לאחר מרדף שלווה בחילופי אש. המרדף התנהל בגזרת ניצנה.

חוליית חמאס שחדרה לישראל מגבול מצרים נלכדה על ידי חיילינו לאחר מרדף שלווה בחילופי אש. המרדף התנהל בגזרת ניצנה.

מחקירת אנשי חוליית המחבלים שנתפסו כשברשותם אקדח ורימון יד, התברר כי התכוונו לחטוף חייל, להעבירו לרצועת עזה ולנהל אחר כך משא ומתן לשחרור מחבלים הכלואים בישראל.

מחקירת המחבלים עולה עוד כי מפקדת החמאס ברצועת עזה היא שעמדה מאחורי ניסיון ההסתננות ותכנון חטיפת החייל. למתכנני הפיגוע, כך מתברר, היה קשר עם הארכי-מחבל מחמד דף.

לקראת החטיפה המתוכננת נשלחו חברי חוליית המחבלים לאימונים באזור רפיח, באימונים תרגלו ירי בקלצ'ניקוב, באקדח, וידוי רימונים. אחד המחבלים הוא גם דובר עברית, מה שאמור היה לסייע לו בביצוע החטיפה שסוכלה.

בחקירתם סיפרו המחבלים כי את הסתננותם לישראל אמורים היו לבצע תוך ניצול רשת מבריחים קיימת שהתמחתה בעיקר בהברחות פליליות כסמים, עובדות זרות וכיוצא באלה.

במערכת הביטחון מציינים כי ניסיון זה של חדירה לישראל מהגבול המצרי מצטרף לשורה ארוכה של ניסיונות דומים בעבר. כמו כן משתלב ניסיון זה ברצף ההתרעות בדבר ניסיונם של מחבלים מזה זמן רב להוציא לפועל פיגוע לשם מיקוח לשחרור מחבלים אסירים. פיגוע שכזה, מציינים במערכת הביטחון, נחשב יוקרתי ולגיטימי בעיני תושבי הרש"פ בעיקר לנוכח מספרם הגדל והולך של המחבלים שנלכדו בידי כוחות הביטחון ומצויים כעת במאסר.
