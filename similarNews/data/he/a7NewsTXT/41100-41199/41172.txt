

בשעות הצהריים אתמול פשטו שוטרי משטרת ישראל, בלווי אנשי משרד התקשורת, על אוניית "ארץ הצבי" של ערוץ 7 בלב ים והפסיקו את השידורים של התחנה. הפשיטה נמשכה כשעה, ובמהלכה צילמו השוטרים ציוד ואנשי הצוות.

בשעות הצהריים אתמול פשטו שוטרי משטרת ישראל, בלווי אנשי משרד התקשורת, על אוניית "ארץ הצבי" של ערוץ 7 בלב ים והפסיקו את השידורים של התחנה. הפשיטה נמשכה כשעה, ובמהלכה צילמו השוטרים ציוד ואנשי הצוות.

בניגוד לדיווחים ברשת ב', כאילו בעת הפשיטה נכח באוניית ערוץ 7 רק הקרבניט, אדם בן שמונים, נמסר מהנהלת ערוץ 7 כי הדיווח אינו נכון. אנשי צוות אחדים דרושים להפעיל ולתחזק את האונייה, ה
עוגנת מחוץ למים הטריטוריאליים של מדינת ישראל.

יש לציין כי בכל ממשלות ישראל, כולל ממשלתם של יצחק רבין, שמעון פרס ואהוד ברק, מעולם לא נשלחו שוטרים כדי לפשוט על האוניות של אייבי נתן וערוץ 7 בלב ים.

בתגובה לפשיטה אמר יו"ר מפלגת האיחוד הלאומי חבר הכנסת אביגדור ליברמן: "הפשיטה על ערוץ 7 היא התנכלות פוליטית נטו, מתוך שיקולי בחירות וכנקמה על קו מדיני צלול וברור של ערוץ 7 נגד רעיון הקמת מדינה פלשתינית".

גם ח"כ אורי אריאל ממפלגת "האיחוד הלאומי" הגיב על האירוע ואמר: "מדובר בניסיון לסתום פיות, אך גם הפעם הדבר לא יצליח. מפלגת "האיחוד הלאומי" תומכת בזכותו של ערוץ 7 לשדר וכן בזכותם של המאזינים לקבל את התכנים שהם מזדהים אתם".

גורמים בימין מעריכים כי ככל הנראה ראש הממשלה שרון, שגמר אומר להקים מדינה פלשתינית לפי מתווה בוש, רואה בשידורי ערוץ 7 מכשול לתכניתו. לדעת אותם גורמים, לאחר הקמת ממשלת אחדות עם מפלגת העבודה ו"שינוי" יבוא השלב של גירוש היהודים הגרים ביש"ע מבתיהם.

מלשכת שרון נמסר בתגובה כי ראש הממשלה אינו מטפל בסוגיות אלה, וכי הם נמצאים באחריות של המשרד לביטחון פנים.

ערוץ 7 פנה לדוברו של השר לביטחון הפנים עוזי לנדאו כדי לקבל את תגובתו, אך עד כה לא נמסרה כל תגובה.
