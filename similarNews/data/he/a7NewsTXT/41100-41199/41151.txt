

הותר לפרסום: כוחות הבטחון עצרו בשבוע שעבר חולית חמאס חמושה, אשר אנשיה חדרו לישראל מגבול מצרים , במטרה לחטוף חייל צה"ל , חטיפה אשר תשמש קלף מיקוח לשם שחרור כלואים מערביי יש"ע.

בליל ה- 15.12.02 נעצרו לאחר מרדף מלווה בירי בגבול ישראל מצרים בגזרת ניצנה, שני מחבלים מהחמאס שהיו חמושים באקדח ורימון, ונפצעו באורח קל במהלך מעצרם.

בחקירתם בשב"כ הודו השניים, כי נשלחו ע"י מפקדת החמאס בחבל עזה על מנת לבצע פיגוע מיקוח של חטיפת חייל, לשם ניהול מו"מ עם ישראל לשחרור כלואים מערביי יש"ע. השניים התכוננו להבריח את החייל החטוף לתחומי רצועת עזה.

עוד מסרו השניים כי מפעילם בחמאס הוא סאלם מהמום , המחבל שעמד מאחורי גל פיגועי התופת בירושלים ואשקלון החל משנת 96. הם דווחו גם כי הסתייעו ברשת מבריחים הפועלת בגבול ישראל מצרים על רקע פלילי.

את הידיעה העבירה כתבתנו תמר לשם.

