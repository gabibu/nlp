

כוחות הבטחון עצרו במהלך הלילה את קאמל אבו-עפיף, מחבל מארגון הפתח', תושב העיירה שוויקה באזור טול כרם, כך דיווחו ערבים מיש"ע.

עוד נמסר כי המעצר בא לאחר שהוטל עוצר במקום ונערך חיפוש רחב היקף, בעיקר בשכונות הצפוניות והמערביות. לדבריהם, צה"ל פעל גם במחנות הפליטים טול כרם ונור שאמס, אך לא דווח על מעצרים.

לדבריהם, צה"ל הסיר בבוקר את העוצר מהעיר טול כרם עד שעות הערב לצורך הצטיידות. זאת, לאחר מספר ימי עוצר רצופים.
