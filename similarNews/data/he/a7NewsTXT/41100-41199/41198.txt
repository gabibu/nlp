

גרסאות סותרות של משרד התקשורת והמשטרה באשר לפשיטה היום בלב ים על אניית השידור של ערוץ 7. משרד התקשרות טוען שהפשיטה נעשתה על פי החלטת יו"ר וועדת הבחירות המרכזית השופט מישאל חשין, שביקש למנוע שידורי תעמולה בתחנות בלתי מוסדרות. לעומתו טוענת המשטרה שהפשיטה נעשתה על פי בקשת משרד התקשורת במסגרת מאבקו בתחנות בלתי מוסדרות.

הנהלת ערוץ 7 אומרת בתגובה כי במסגרת שידורי הערוץ יש הקפדה מירבית על הימנעות משידורי תעמולה, הקפדה גדולה אף יותר מאשר בתחנות הרדיו הממשלתיות. ממשרד התקשורת נמסר כי כעת מתקיימים דיונים שיאפשרו לממשלה לפתוח בתהליכי חקיקה, שבהם יינתן ביטוי לקהלי יעד מקופחים, ובכללם מאזיני ערוץ 7.
