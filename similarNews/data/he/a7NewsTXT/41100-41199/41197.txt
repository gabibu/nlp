

יו"ר ועדת הבחירות המרכזית, השופט מישאל חשין קיבל את עתירתם של ח"כ נעמי חזן ויעקבשטוטלר וקבע כי משה פייגלין ימחק מרשימת המועמדים של תנועת הליכוד לכנסת ה-16.

חשין קבע כי יש בעבירות שבהן הורשע פייגלין בעבר, קלון, ולכן לא יוכל להתמודד על מקום בכנסת. בהחלטתו ציין כי פייגלין ששובץ במקום ה-40 ברשימת הליכוד, הורשע בשנת 1997 בעבירת המרדה ונשפט ל 18 חודשי מאסר מתוכם ששה חודשים בפועל. בתגובה אומרים במטות ערים כי החלטתו של השופט חשין היא ביזארית. כבר בגזר הדין במשפט "זו ארצנו" הוזכר שהטעויות של האוחזים בשלטון דחקו את "זו ארצנו" לדרכו ואין כאן שום קלון.

פייגלין בתגובה אמר בתוכנית "קווים מקבילים" בראיון לערוץ 7 כי יש להבין שפסילתו היא אמירה פוליטית שמבטאת את דעותיו של השופט חשין. החוק אומר שמי שנשלח למאסר ללמעלה משלושה חודשים בעבירה שיש עימה קלון צריך להמתין תקופה של שבע שנים מתקופת מעצרו ועד שהוא יכול להיבחר לכנסת, מכיוון שאין רשימה בחוק של עבירות שיש עמן קלון, השופט הוא המחליט האם בעבירה זו יש או אין קלון וזה נתון להחלטתו של השופט וממילא להשקפת עולמו.השאלה שבה דן השופט חשין היא האם מה שעשה פייגלין היא עבירה שיש עמה קלון.

לדעת פייגלין ברור לכל שהמחוקק לא דיבר על פעולות דמוקרטיות פוליטיות כמו של "זו ארצנו" אלא דבר על פעולות שבאמת יש עימן קלון כגון שוד, רצח וכדו'. אך הוא אינו מופתע מהחלטתו של השופט חשין לפוסלו. "צריך להבין שהפעולות שביצעתי בכדי לעצור את תהליך הדמים של אוסלו הן פעולות שיש עימן כבוד רב, בוודאי שלא קלון"   אמר פייגלין   "אני גאה מאד במה שעשיתי. אני מודה לקב"ה בכל יום שהיתה לי ההזדמנות לעשות משהו נגד הסכם הדמים של אוסלו. אילו יכולתי הייתי עושה את הדברים שוב וביתר שאת." לדעתו, המערכת המשפטית שבראשה עומדים שופטים כמו השופט ברק והשופט חשין הם. הם חלק מאותו מנגנון שהביא עלינו את האסון הזה.הוא ידע כי ישנה אפשרות לפסלו אך חשב שמכיוון שגם הרב בני אלון היה מואשם באותו כתב אישום ובכל זאת נבחר לכנסת, גם הוא יצליח להיבחר. בתגובה לשאלה האם יערער על ההחלטה ענה פייגלין: "אל מי אני אערער? אל החתול שמחזיק כרגע את השמנת?!" למרות הכל מבטיח פייגלין להמשיך במאמציו למען עם ישראל.

בתגובה על פסילת משה פייגלין, אמר יו"ר חרות, ח"כ מיכאל קליינר: "ההחלטה לפסול את פייגלין בגין מאבק ציבורי שניהל נגד הסכמי אוסלו שהתקבלו על ידי שלטון מושחת על חודה של מיצובישי, היא החלטה שגוייה שמגמדת את האזרח הקטן ומענישה אותו על מאבקו בעריצות השלטון", אמר קליינר.
