

יו"ר ועדת החינוך והתרבות ח"כ זבולון אורלב מהמפד"ל, פנה לשרת החינוך והתרבות לימור לבנת למנוע את הקיצוץ המתוכנן של 400 תקנים למתנדבות השרות הלאומי.

"החלטה לקצץ 400 תקנים פוגעת בלב ליבה של הציונות הדתית ויוצרת אפליה לרע של מתנדבות השרות הלאומי לעומת חיילות המתגייסות לצה"ל" , אומר אורלב.

לדבריו, "כפי שלא יעלה על הדעת למנוע גיוסה של חיילת לצה"ל בטענה של חוסר תקציב, כך אסור למנוע גיוסה של מתנדבת לשרות לאומי. הצבור הציוני דתי לא יאפשר גזרה שכזו".
