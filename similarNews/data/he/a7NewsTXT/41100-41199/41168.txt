

בחודש הבא אמור להתקיים בלונדון ועידה בה יידונו הרפורמות בהנהגת הרש"פ, רפורמות להן מייחלים מנהיגי מדינות אירופה וארצות הברית. לוועידה המדוברת הוזמנו נציגי בריטניה, מצרים וערב הסעודית. לועידה זו הזמין ראש ממשלת בריטניה גם משלחת מטעם הנהגת הרשות הפלשתינית.

בימים אלה פועלים אנשי הרש"פ כדי לשנות את סדר הדיונים הצפוי בוועידה. זאת, לאחר שבעבר נאותו לתכניתו של בלייר לעסוק בוועידה בעיקר ברפורמות המדוברות. בכוונת הפלשתינים לשכנע את משתתפי הוועידה לדון בפגישתם במה שמכונה תכנית "מפת הדרכים של ג'ורג' בוש".

את ניסיונות השכנוע מנהל נביל שעת' שהגיע לקהיר מלונדון, שם נפגש עם שר החוץ המצרי אחמד מאהר ומשם הוא אמור לצאת ככל הנראה לירדן כדי לפגוש את ראש הממשלה ושר החוץ הירדנים.
