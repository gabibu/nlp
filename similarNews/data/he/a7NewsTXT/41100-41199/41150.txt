

צופי טלוויזיה רבים החליטו להחרים את הצפייה בתוכניתו של טופז לאחר שחשו פגועים מאופן התנהלותו של טופז מול שחקנית אורחת בתכניתו בשבוע שעבר.

הפרשה שעוררה סערה במהלך הימים האחרונים גררה "מבול" של תגובות נזעמות באתרי אינטרנט, בתקשורת הכתובה ובערוץ השני של הטלוויזיה.

הנהלת הערוץ החליטה בשבוע שעבר לפתוח בהליכים משמעתיים נגד "שידורי קשת", הזכיינית המשדרת את תכניתו של טופז ובמקביל נשמעו בהנהלה גם קולות הקוראים לחדול משידור תכניתו של טופז בשידור חי, "אם אי אפשר לסמוך על האיש, שיצלם את התכנית, נראה אותה, נבדוק ורק אז נאשר שידור לא חי", אומרים שם.

החלטה בעניין אמורה להתקבל בימים הקרובים.
