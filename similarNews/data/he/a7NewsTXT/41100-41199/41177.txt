

יו"ר ועדת החינוך והתרבות, ח"כ זבולון אורלב מגנה בחריפות את החרם המוטל על ידי אישים ומוסדות אקדמיים באירופה על חוקרים מישראל ועל עבודותיהם המחקריות. חרם זה הוא פגיעה חמורה בעקרון החופש האקדמי,שהוא מאושיות הדמוקרטיה המערבית המודרנית.

וועדת החינוך והתרבות של הכנסת דורשת מהפרלמנטים בעולם החופשי ומהגורמים הממשלתיים המוסמכים, בארצות שיש בהן גילויים של חרם זה, לגנות בפומבי, ובצורה נחרצת, את התופעה, ואם צריך, להעמידלדין את הגורמים האחראים לכך.

לדבריו, ועדת החינוך והתרבות של הכנסת תמהה על כך שהקהילה הבינלאומית אינה דוחה, בשאט-נפש, גילוים של שנאת יהודים ושל תעמולה אנטי-ישראלית כפי שהם באים לידי ביטוי בספרי לימוד במדינות ערב בכלל, וברשות הפלשתינית בפרט.

ח"כ אורלב יפנה ליושבי ראש ועדות חינוך ותרבות בעולם כדי לגנות חרם זה ולפעול לביטולו.
כמו כן, פנה ח"כ אורלב לשר החוץ כדי להביא להחלטת אונסק"ו לגנות חרם זה.

