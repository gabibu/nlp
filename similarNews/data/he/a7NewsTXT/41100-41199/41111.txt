

איראן הסכימה להחזיר דלק גרעיני משומש לרוסיה ממתקן גרעיני שנבנה בעיר בושאר. כך מסר פקיד בסוכנות האיראנית לאנרגיה גרעינית. הדלק המשומש עשוי לשמש לייצור נשק גרעיני.

שר האנרגיה הגרעינית הרוסי, אלכסנדר רומייאנצב, הגיע אתמול לטהראן כדי לסכם את הפרטים האחרונים של התכנית הגרעינית. "איראן הסכימה להחזיר את הדלק שנצרך לרוסיה. זה היה תנאי לתחילת משלוחי הדלק הגרעיני", מסר הפקיד האיראני. פקידים אחרים מסרו שההסכם על החזרת הדלק הגרעיני שנצרך ייחתם ביום רביעי.
