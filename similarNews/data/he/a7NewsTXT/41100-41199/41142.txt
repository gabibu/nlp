

מומחי צבא אמריקנים החלו אתמול לבדוק בסיסי אוויר טורקים בדרום ודרום-מזרח המדינה, שעשויים לשמש את ארה"ב במלחמה נגד עיראק.

אם ממשלת טורקיה תיתן אישור לכך, עשוי הצבא האמריקני לשדרג את הבסיסים האלה, לשימושם של מטוסי קרב אמריקנים לקראת סוף חודש ינואר.

אמצעי התקשורת בטורקיה ציטטו אתמול מקורות בלתי מזוהים, שאמרו שאנקרה תאפשר לכוחות הקואליציה להשתמש בבסיסי האוויר, אבל תימנע מלהסכים לנוכחותם על אדמתה של חיילי הקואליציה, לקראת התקפה על עיראק מצפון.


