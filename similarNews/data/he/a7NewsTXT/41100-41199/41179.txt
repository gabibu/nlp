

היום תקיים הממונה על יישום זכויות תלמידים במשרד החינוך, גב' טובה בן ארי, מפגש בנושא זכויות התלמיד בבית הספר. הדיון יתקיים בחסות מנהלת מחוז הדרום של משרד החינוך, גב' עמירה חיים וייטלו בו חלק תלמידים, מורים ומנהלים, מדריכים ומפקחים.

בכינוס ידונו ההיבטים משפטיים של זכויות הילד ויישומם. כמו כן יוקרן בפני המשתתפים הסרט "אני-אבי" של התלמיד אבי דאלי, בוגר פנימיית "קדמה". בסרט: אבי, בן למשפחה קשת יום מבקש מהוריו ליטול אחריות על המשפחה ולשחרר אותו בכך מלהיות ראש המשפחה, כך שסוף כל סוף יוכל להיות ילד. הסרט זכה בפרס ראשון בפסטיבל סרטי תלמידים.

בעקבות הסרט יתקיים דיון בנושא: "סרטי תלמידים ככלי לעיסוק בבעיות חברתיות וערכיות". את הדיון תנחה גברת גב' דורית באלין, מפקחת תקשורת וקולנוע, משרד החינוך.

כמו כן ייסוב הדיון גם על דמותו של המורה כמוביל תרבות של זכויות.

בדיווחה על הכינוס, הוסיפה דוברת משרד החינוך ואמרה כי פעילות זו היא רק אחת ממכלול פעילויות, שמקיים משרד החינוך בנושא זכויות תלמידים, מורים ומנהלים ברחבי הארץ.
