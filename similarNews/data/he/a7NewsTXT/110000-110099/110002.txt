

חייל נפצע בשבת באורח קל לאחר שמחבל דקר אותו בצווארו בכניסה ליישוב גנים בצפון השומרון וחטף את נשקו. ברצועת עזה: שורה של נסיונות פיגועים נגד המתיישבים והחיילים.

רקטת קסאם נורתה במהלך השבת לעבר היישוב נוה-דקלים. רקטה אחרת נחתה בפרדס סמוך לקיבוץ יד-מרדכי ופגעה בקו מתח חשמלי. רקטה נוספת נפלה ככל הנראה בשטח שבשליטת הרש"פ. לא היו נפגעים.

כמו כן, נרשמו אירועי ירי באזור עזה. מחבלים ירו לעבר עמדת צה"ל על ציר קרני נצרים. אש נפתחה גם מוצב צה"ל בגבול ישראל מצרים סמוך לרפיח ולעבר עמדת צה"ל הסמוכה לכפר דרום. טיל נ"ט נורה לעבר מוצב צה"ל סמוך לגני טל.

כן סוכלו ארבעה אירועי חדירה על גדר המערכת, במרכז הרצועה ובצפונה. הערבים שנתפסו הועברו לחקירת כוחות הביטחון.

חייל נפצע בשבת באורח קל לאחר שמחבל דקר אותו בצווארו בכניסה ליישוב גנים בצפון השומרון וחטף את נשקו.
שני מחבלים חמושים בסכינים ניסו לדקור חייל במחסום בית פוריק ביציאה משכם, ב"ה החילים לא נפגעו . המחבלים הועברו לחקירה.

במהלך החג התברר כי 3 הערבים שנעצרו בחג בשרון היו שוהים לא חוקיים ולא מחבלים. הבוקר הפחיתו כוחות הביטחון את הכוננות הגבוהה שהוכרזה במרכז הארץ והסירו את המחסומים הרבים.

מערכת הביטחון ממשיכה לשמור על כוננות גבוהה מחשש לפיגועים במהלך החג. סגר מלא הוטל על שטחי יש"ע עד לאחר צאת החג.
