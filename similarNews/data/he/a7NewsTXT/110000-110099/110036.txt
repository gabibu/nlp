

פרוייקט "לב לילדים" למען ילדים חולי סרטן בשיתוף עמותת "חיים" יתקיים ביום חמישי חול המועד פסח בין 09:00-14:00 במנחת הבקאיי סמוך לשפיים.


ליאור, נער כבן 14, תושב תל אביב, שהתחביב שלו הוא טיסנאות ומכוניות מונחות שלט, מתנדב זו השנה השניה בקרב ילדים חולי סרטן, הוא הצליח ל גייס בני גילו וגם מבוגרים שיתרמו מזמנם מאונם ומהונם כדי לקיים אירוע שהוקדש לילדים חולי סרטן ולמשפחותיהם, האירוע לו קרא "טיסניאדה" כלל הטסת טיסנים, בניית גלשונים, והפעלת מכוניות מונחות שלט.

ליאור, שכילד עבר תקופה קשה במיוחד לאחר גירושי הוריו, למד בעבר בכיתה טיפולית ויצא מחוזק נפשית ופיזית. כיום ליאור לומד במגמת תיאטרון בביה"ס ליידי דיוויס.

נושא ההתגייסות למען ילדים חולי סרטן החל לפני מספר שנים כאשר חילק ממתקים לילדים חולים בבית חולים שניידר יחד עם ילדים בי גילו, והמשיך לפני כשנה כאשר סייע לאביו השייט (סקיפר) נכה צה"ל, לערוך בהתנדבות ימי כיף ביאכטה לילדים חולי סרטן. חברת הנהלת עמותת חיים אשר השתתפה בשייט, התרשמה מכושר הניהול והפיקוד של הילד בן ה   14 (שהשיט את היאכטה בעצמו) והציעה לו להתנדב בקרב ילדים אלו, ליאור לא התבלבל הבטיח וקיים, מייד לאחר אותו שייט החל במרץ בתכנון ובביצוע המשימה שלקח על עצמו.

תוך כדי לימודים הוא קיים אירוע בשנה שעברה בשם: "טיסניאדה, סוכות 2004", האירוע זכה להצלחה רבה וליאור כבר החל בתכנון השלבים הבאים.

תוצאות הצלחת האירוע גרמו להיענות של אנשים רבים וטובים, צעירים ובוגרים, מתנדבים ומנדבים, המתגייסים למען הצלחת האירוע כהמשך לאותו אירוע שליאור ערך בשנה שעברה.

כבר בן 8 הצטרף ליאור לפעילויות התנדבויות של סבתו (בת 75 כיום) אשר ניגנה באורגן בהתנדבות עבור קשישים בבתי אבות במטרה לשמח את ליבם.

ליאור גדל על ערכים, התנדבות ונתינה לקהילה ורואה עצמו באופן טבעי ממשיך בדרך זו.

ליאור שכאמור הוא רק בן 14 גייס ומפעיל צוות של כ-30 מבוגרים ויותר. הוא עובד ימים ולילות במטרה להוציא לפועל את יום הכיף עבור ילדים חולי סרטן, בתוך כך גייס מי שיממן את שיחות הפלאפון, חנויות שמוכנות לתרום, פורומים באינטרנט המארחים את הפניות לעזרה ולמתנדבים, "מועדוני טיסנים שיארחו את האירוע, מועדון אחר של טיסנאים ברמה בינלאומית שיקיימו מופע אווירי, גם גרפיקאי שעיצב מודעה בהתנדבות, מסעדות שיתרמו אוכל במהלך האירוע ועוד ועוד תורמים עם רוח טובה ונעימה שנתנו יד לנער בן 14 ליישם יום כיף עבור הילדים.

האירוע כאמור יתקיים בחופשת פסח ביום חמישי הקרוב במנחת הבקאיי (מנחת לטרקטורונים מעופפים של דביר) הממוקם ליד חוות רונית סמוך לשפיים.

