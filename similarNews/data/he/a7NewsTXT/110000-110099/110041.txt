

צעדת לטרון ה-15 תתקיים השנה ביום ד', ה-27 באפריל 2005. הצעדה תחולק לשני מסלולים, למיטיבי לכת (9 קילומטר) ולמשפחות (6 קילומטר).

המסלולים יכללו הפעלות ילדים לאורך המסלול ונקודות הסברה באתרים כמו "יד לשריון", פארק עוצבות השריון, יער הדורות, מנזר השתקנים, עין חילו, דרך בורמה ונווה שלום.

בצעדה ישתתפו לוחמי השריון בעבר ובהווה, חיילי צה"ל, שרותי הביטחון, תנועות נוער ומוסדות, קבוצות מהרשויות המקומיות, מקומות עבודה וארגונים נוספים.

הצעדה לוקחת את המשתתף לטיול בהיסטוריה של ארצו ומדינתו, מתקופת יהושע בן-נון ומלחמתו נגד האמורים ("שמש בגבעון דום וירח בעמק איילון", יהושע ו' 12), דרך קרבות יהודה המכבי בקרב אמעוס המפורסם נגד גורגיאס (שר צבאו של אנטיוכוס) ועד קרבות לטרון במלחמת העצמאות (קרב בן-נון א', קרב בן-נון ב' ומבצע יהורם).

המשתתפים בצעדה (השתתפות חינם לחיילים) יקבלו בכניסה לאתר כובע ומדליית השתתפות. ההזנקה בשעה 10:00 מאתר 'יד לשריון' בלטרון, סיום משוער בשעה 13:00.
