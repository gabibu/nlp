

מאות יהודים אמריקנים, שהתנדבו להאבק בעקירה, יגיעו במהלך השבועות הקרובים לארץ כדי להצטרף אל המתנחלים ולסייע להם במאבקם נגד עקירתם מבתיהם. בין המתנדבים פוליטיקאי אמריקני ממוצא יהודי.

מדובר במתנדבים שהביעו את נכונותם לתגבר את מתנגדי העקירה ואת המתיישבים בגוש קטיף ובצפון השומרון.

כתבתנו רותי אברהם מוסרת כי לפי דיווחו של אתר חדשות מזה"ת, מאות יהודים אמריקנים בהם פוליטיקאי אמריקני ממוצא יהודי, הביעו את נכונותם להצטרף ל"מרי האזרחי" נגד העקירה ולסייע למתיישבים במאבקם נגד עקירתם מבתיהם בידי המשטרה והצבא.

שמואל סאקט חבר הליכוד וממארגני ההתנגדות לעקירה אמר כי למאבק בעקירה דרושים גם כאלו המוכנים להאבק למען ארץ ישראל וגם כאלו המוכנים לצאת למחאות והפגנות ברחובות.

האתר מציין כי ביום חמישי הודיע שר הבטחון כי ימליץ לראש הממשלה לדחות את העקירה ב 3 שבועות, ל 15 באוגוסט, אך הדבר טעון הסכמת רה"מ והממשלה.
