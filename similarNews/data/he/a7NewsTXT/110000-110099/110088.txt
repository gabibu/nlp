

במהלך עצרת שהתקיימה במוצאי החג מול כלא מעשיהו, נעצרו 15 צעירים. לדבריהם, הורתה שופטת לשחררם בתנאים מגבילים אך חלק מהם סרבו להשתחרר וטענון שלא יעברו בשתיקה על כך שהותקפו בידי שוטרים.

עמותת "חננו" שאירגנה את העצרת, מסרה כי למקום הגיעו למעלה מ-500 איש אשר באו לחזק את הכלואים ב"אגף ההתנתקות", המוחים על תוכנית עקירת הישובים מגוש קטיף וצפון השומרון.

לדבריהם בבוקר הורתה שופטת בית משפט השלום ברמלה לשחרר את כל העצורים בתנאי הרחקה של שבוע, ואולם חלק מהעצורים סירבו להשתחרר והודיעו שלא יהיו מוכנים לעבור בשתיקה על כך ששוטרים תקפו אותם.

חננו מוסרים עוד כי השופטת הורתה להעביר את התיק למחלקה לחקירות שוטרים (מח"ש). לדבריה התרשמה כי בגדי העצורים נקרעו בידי השוטרים, וכי על אחד מהם נראו סימני שריטות.

יצויין כי עמותת "חננו" מסייעת לאזרחים וחיילים שנעצרו בעקבות המצב והביטחוני, ונאלצו להגן על חייהם. כמו"כ היא מסייעת, משפטית וכלכלית, לאזרחים הנרדפים ע"י המשטרה בגלל מימוש זכות המחאה וההפגנה.
