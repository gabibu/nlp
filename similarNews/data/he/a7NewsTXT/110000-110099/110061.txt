

בימים אלו יצא לאור דיסק חדש של מיטב אומני המוזיקה היהודית מקורית החסידית עם מיטב השירים המבטאים את המאבק הנחוש על גוש קטיף והשומרון. יחד עם השירים משולבים דבריו של הרב צבי יהודה קוק זצ"ל.

בדיסק מופיעים 15 שירים עם האומנים: מרדכי בן דוד עם הלהיט "לא נזוז מכאן", בני אלבז עם שירו החדש "זה לא יהיה", להקת מערבא מכאן עם השיר "לא תירא", עדי רן, סיני תור, אהרון רזאל, ועוד.
ניתן להשיג את הדיסק בדוכנים הכתומים ובחנות האינטרנט של גוש קטיף. כל ההכנסות קודש למאבק על גוש קטיף וצפון השומרון.

מפיצי התקליטור מספרים כי הדיסק הופק תוך חודש כאשר הזמרים נענו בזריזות להצעה. עוד מסרו כי הדיסק "נחטף" לאחר שיצא לשוק, ואף קיבלו תגובות חמות מאנשים אשר ציינו כי הדיסק הצליח לחבר אותם למאבק.


