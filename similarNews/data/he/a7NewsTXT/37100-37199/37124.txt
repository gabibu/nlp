

ראש הממשלה אריאל שרון בירך את נשיא רוסיה ולדימיר פוטין על הצלחת המבצע לשחרור בני הערובה באולם התיאטרון במוסקבה.

בהודעה שפירסמה לשכת ראש הממשלה לאחר שנודע על חילוץ בני הערובה, נאמר כי גם הפעם הפגין הנשיא פוטין אומץ לב ונחישות במאבק במפלצת הטרור ונתן דוגמה ומופת לכל המדינות בנות התרבות, כי אין פשרה עם הטרור ושאת הטרור יש לנצח.

בהודעת הלשכה נאמר כי ממשלת ישראל וראש הממשלה משתתפים בצערו של העם הרוסי על אובדן חיים של חפים מפשע במעשה טרור הנפשע.
