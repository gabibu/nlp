

ארה"ב, יפן ודרום קוריאה קראו בשבת לצפון קוריאה לבטל את תכניתה לפיתוח נשק גרעיני, כשהנשיא בוש פועל לבידודה של פיונגיאנג.

הנשיא בוש, ראש ממשלת יפן ג'וניצ'ירו קויזומי ונשיא דרום קוריאה קים דאי-ג'ונג שבו והדגישו בהודעה משותפת את מחויבותם לחצי-אי קוריאני חופי מנשק גרעיני. "קשריה של צפון קוריאה עם הקהילה הבינלאומית תלויים כעת בפעולות מיידיות ושקופות לביטול התכנית, שנועדה לייצר אורניום מועשר לנשק גרעיני", אמרו המנהיגים, המשתתפים בוועידת הפורום הכלכלי של אסיה ואזור האוקיינוס השקט, המתכנסת בלוס קאבוס, מקסיקו.

לא צוין מה ייעשה אם פיונגיאנג לא תיענה לדרישה.

