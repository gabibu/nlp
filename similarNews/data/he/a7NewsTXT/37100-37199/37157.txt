

נשיא רוסיה, ולדימיר פוטין, ביקש מחילה ממשפחות בני הערובה שנהרגו, כאשר הכוחות הרוסיים פרצו בשבת לבניין התיאטרון שהוחזק על ידי המורדים, והטיל את האחריות לפרשה על הטרור הבינלאומי.

"לא יכולנו להציל את כולם. אנו מבקשים את סליחתכם", אמר פוטין בשידור טלויזיה.

פוטין הטיל את האחריות לפרשה על הטרור הבינלאומי, אותו הוא כינה "חזק ומסוכן, אויב אכזר וחסר מעצורים". "איש בעולם לא יוכל להרגיש בבטחון עד שנחסל אותו (את הטרור). חייבים לחסל אותו, ואנו נחסל אותו", אמר.



