

מספר ההרוגים בפעולת החילוץ של בני הערובה ברוסיה עלה , והוא עומד כעת על 118. כך מוסרים בשעה זו גורמים רשמיים במוסקבה. עוד נמסר כי מרבית ההרוגים נפגעו מן הגז, שהחדירו כוחות החילוץ למתחם התיאטרון .

בבתי החולים במוסקבה מאושפזים עדיין כ- 550 בני אדם ,מתוך אלו ששוחררו אתמול בפעולת החילוץ מידי החוטפים בתיאטרון.

שלטונות רוסיה אינם מפרטים את מהות פגיעותיהם של המאושפזים , אך רופאים ומומחים מעריכים כי הפצועים נפגעו כתוצאה משאיפת הגז שהוזרם לתוך אולם התיאטרון על ידי כוחות החילוץ.

