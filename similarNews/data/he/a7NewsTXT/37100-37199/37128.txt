

מועצת הבטחון של האו"ם החליטה להפעיל סנקציות על הארגון המוסלמי הרדיקלי מדרום-מזרח אסיה, ג'מאעה אסלאמיה (JI), הנחשב לאחראי לרציחתם של יותר מ 190 אנשים בפיגוע בבאלי.

האו"ם סיווג בשבת את הקבוצה בתור ארגון טרוריסטי בינלאומי פעיל, וקרא לכל המדינות לרדוף את חבריו ולהקפיא את נכסיו, כדי למנוע ממנו אספקת נשק נוסף. כתוצאה מכך, הועמד הארגון JI באותה קטגוריה כמו רשת הטרור "אל-קאעידה". כך נמסר בשבת משירות ההסברה של האו"ם.

ארה"ב ובריטניה כבר סיווגו את ה JI כקבוצת טרור פעילה, המקיימת מחנות אימונים בפיליפינים, במלזיה ובסינגפור. מטרתה של הקבוצה היא להקים מדינה פאן-איסלמית בדרום-מזרח אסיה.

(עתי"ם-ד.פ.א)
