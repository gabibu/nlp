

הסנטור הדמוקרט ממינסוטה פול וולסטון, אשתו, בתו, אחדים מעובדי לשכתו ושני טייסים, נהרגו בהתרסקות מטוס פרטי מסוג "קינג אייר" 11 ימים בלבד לפני מועד הבחירות לסנאט.

שמונה ההרוגים היו בדרכם לעיר וירג'יניה שבמינסוטה. המטוס התרסק במרחק של כ-10 קילומטרים מהמסלול.

וולסטון היה אמור להתמודד על תקופת כהונה נוספת מול יריבו הרפובליקני נורם קולמן. בחירתו של קולמן עשוייה לשנות את מאזן הכוחות בסנאט, בו נהנו הדמוקרטים עד כה מרוב של קול אחד.

נשיא ארה"ב ג'ורג' בוש הביע צער על מותו של וולסטון, והעביר את תנחומיו למשפחתו ולמשפחות שאר הרוגי האסון.
