

ציוד ריגול מתוחכם התגלה באזור מבודד סמוך לכפר-מתא, 30 ק"מ מזרחית מבירות. כך מסרו מקורות בטחוניים לבנוניים. המקורות סיפרו שצייד ציפורים מקומי גילה את הציוד לפני שלושה שבועות, על הר השולט מבחינה אסטרטגית על בירות ועל אזור החוף הדרומי כולו.

המקורות הלבנונים הוסיפו שאפשר שהציוד מופעל מלוויין, והוא משדר את ממצאיו למטוסי ביון ישראלים החגים בשמי לבנון. המקורות הביעו חשש שישראל הציבה כנראה בעבר מכשירים דומים במקומות מבודדים אחרים בלבנון.

(עתי"ם-ד.פ.א)
