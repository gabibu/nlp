

הפיגוע באריאל דחה ככל הנראה את המשבר הממשלתי שאמור היה להווצר, אם מפלגת העבודה תחליט לא לתמוך בתקציב המדינה 2003 בקריאה הראשונה בכנסת.

הישיבה הגורלית בראשות ראש הממשלה שרון ושר הביטחון בן אליעזר ובהשתתפות שר האוצר שלום, שר החקלאות שמחון, ושרים נוספים, הסתיימה ללא החלטות, לאחר שלישיבה הגיעו הידיעות על הפיגוע באריאל.

מקורות במפלגת העבודה מסרו , כי גם ישיבת הסיעה בבית המפלגה בשכונת התקוה, תסתיים ככל הנראה ללא החלטות. אם כך יהיה, יתכן כי מרכז מפלגת העבודה המתכנס אחר הצהריים בגני התערוכה בתל-אביב, לא יוכל אף הוא לקבל החלטות.


