

ראש הממשלה אריאל שרון יוועד מחר עם שר הביטחון ויו"ר מפלגת העבודה בנימין בן אליעזר לפגישה מכרעת שתקבע האם מפלגת העבודה תתמוך בתקציב המדינה בקריאה הראשונה בכנסת.

כתב עתי"ם מוסר כי חלק מהפגישה תהיה בארבע עיניים בין שני האישים, אולם לפגישה יצטרפו גם שר האוצר סילבן שלום ושר החקלאות שלום שמחון. שמחון, העומד בראש הוועדה שמינתה מפלגת העבודה לדון עם משרד האוצר בנושאים שלדעת המפלגה דורשים שינוי בתקציב לקראת הקריאה הראשונה.
