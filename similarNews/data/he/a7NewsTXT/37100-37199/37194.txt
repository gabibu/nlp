

ד"ר דני שוהם אומר כי ייתכן והכוחות המיוחדים ברוסיה השתמשו בחומר משתק במהלך פעולת החילוץ של בני הערובה. ד"ר דני שוהם הינו מומחה ללוחמה כימית וביולוגית ונשק לא קונבנציונלי, והוא חוקר בכיר במרכז בגין סאדאת למחקרים אסטרטגים באוניברסיטת בר-אילן.

עם זאת ד"ר שוהם לא שולל אפשרות שמדובר בחומר משרה שינה גרידא, אשר שאיפתו במינונים גדולים יחסית עלולה לגרום גם לתופעות פתולוגיות. "האפשרות השנייה היא שמדובר בחומר משתק שעלול לגרום לתופעות פתולוגיות מתמשכות בכל מינון, וזאת מעבר להשריית שינה או אובדן הכרה הפיך".

ד"ר שוהם ציין כי ברה"מ ואחריה רוסיה השקיעו רבות בפיתוח חומרים כנ"ל לצורכי לוחמה, וסביר כי הצליחו בכך. "המנעותם מלציין את מהותו של הגז הינה אופיינית, ומיועדת לשמר מימד של הפתעה ואפקטיביות גם לעתיד, כמו גם למנוע מאחרים מלפתח את אותו גז לצורכיהם", מסביר.
