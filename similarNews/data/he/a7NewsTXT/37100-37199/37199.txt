

התקשורת הסורית דיווחה כי מפת הדרכים שהציגה ארה"ב למזרח התיכון, אינה "מאמץ להשגת שלום", אלא קנוניה שנועדה להרגיע ולפייס את הערבים לקראת פעולה אמריקנית אפשרית בעיראק.

"מפת הדרכים שהביא עימו ברנס אינה כוללת רעיונות משמעותיים", נאמר במאמר מערכת של היומון "תשרין". "שליחותו של ברנס מהווה למעשה הסוואה לתכניות המלחמה של וואשינגטון נגד עיראק, ונסיון לפייס דיעות במספר בירות ערביות, כדי לאפשר לכוחות האמריקניים שכנראה ישתתפו במתקפה על עיראק, לנצל מתקנים צבאיים", נאמר בהמשך הידיעה.

(עתי"ם-רויטרס)
