

הבוקר יוצא טוביה ויקטו,ר תושב בית אל שבחבל בנימין, יחד עם יותר מ 100 רוכבי אופניים למסע בן חמישה ימים מירושלים לאילת, במטרה לגייס כספים למען בית החולים אלי"ן.

בין הרוכבים נמצאים אנשי חינוך, עורכי דין, אנשי עסקים והיי טק ורופאים המגיעים מכל רחבי הארץ כמו גם מארה"ב ומאנגליה, והיום יצטרף למסלול בפארק בריטניה שגריר בריטניה בישראל שרארד קאופר-קולס.

המבצע שנקרא "גלגלי אהבה" מתבסס על מודל אמריקני בו כל רוכב מתחייב לגייס דמי חסות מחברים וקולגות בסכום מינימלי של אלפיים דולרים.

במקביל למסע "האמיתי" ייערך גם "מסע וירטואלי" שבו משתתפים מתעמלים במועדוני כושר ירושלמים על ידי הקדשת שעות של "ספינינג" באופני כושר לטובת "גלגלי אהבה". המתעמלים שנרשמו למסע זה מגייסים אף הם תרומות מחבריהם ומבני משפחותיהם עבור זמן האימון שלהם.

את הידיעה העבירה כתבתנו רותי אברהם.

לכתבה המלאה




