

במבצע שערך אגף התנועה בכבישים בינעירוניים ברחבי הארץ נרשמו למעלה מ-770 דו"חות תנועה.

5 נהגים נעצרו בחשד לנהיגה בשכרות. כמו כן שני נהגים החשודים בנהיגה בגילופין התהפכו עם רכבם וכתוצאה מכך נפצע אחד מהם באופן קשה ופונה לביה"ח תל השומר.

כתבת עתי"ם מוסרת כי נחל עירון נקלט נהג הנוסע במהירות של 189 קמ"ש במקום 90 קמ"ש. הנהג המשיך בנסיעה מהירה ובצומת ערה פגע בחומת בית. הנהג פונה לבדיקות בבית החולים שם נפסל רשיונו ל-30 יום על ידי קצין ובין השאר קיבל זימון להעמדה לדין.

תאונת "פגע וברח" בכביש החוף"

הערב אותר נהג הרכב שע"פ החשד דרס למוות הולך רגל ביום שישי בתאונת "פגע וברח" בסמוך למחלף הסירה בכביש החוף.

האיש ניסה לחצות את כביש החוף בין מחלף הסירה לכפר שמריהו. כלי רכב מסוג רנו בצבע כחול שנסע במהירות פגע בו ונמלט מן המקום.

הולך הרגל נפצע אנושות ומאוחר יותר מת בבית החולים שיבא ברמת גן.

כאמור, הערב (מוצאי שבת) אותר נהג הרכב, בן 31 מנתניה, ובחקירתו הוברר כי רכב נוסף היה מעורב בתאונה אך טרם אותר. הנהג שוחרר בערבות בתום חקירתו.
