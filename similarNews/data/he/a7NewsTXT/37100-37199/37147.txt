

אתר Ynet פרסם במהלך השבוע האחרון תגובות הכוללות דברי נאצה והסתה חמורים נגד ציבור המתיישבים ביניהן קריאות מפורשות מצד גולשים לרצח מתיישבים ואפילו דברים בעד מלחמת אחים. זאת, בניגוד לכללים שהאתר עצמו מציב בפני הגולשים.

אתר Ynet פרסם במהלך השבוע האחרון תגובות הכוללות דברי נאצה והסתה חמורים נגד ציבור המתיישבים ביניהן קריאות מפורשות מצד גולשים לרצח מתיישבים ואפילו דברים בעד מלחמת אחים. זאת, בניגוד לכללים שהאתר עצמו מציב בפני הגולשים.

לגולשים באתר החדשות מפורסמת דרך קבע אזהרה והתראה בזו הלשון: "לא יפורסמו תגובות הכוללות דברי הסתה, נאצות, דיבה וסגנון החורג מהטעם הטוב".

להלן לקט של תגובות גולשים שפרסם אתר Ynet על כתבה חדשותית שעסקה בפינוי חוות גלעד מהתאריך 20 באוקטובר.

תגובה מספר 25: "אם היה לנו צבא נורמלי ...זה היה נגמר עם 50-60 מתנחבלים מאושפזים ואולי כמה כבר לא מאושפזים ואז היינו רואים אותם חוזרים כמו עכברים לחורים שלהם".

26. "פואד איפה הטנקים"

88. "אין מה לפחד מכמה מתנחלים קיצוניים. צה"ל הצבא החזק והמוסרי בעולם. יש לנו טנקים, טילים ופצצות של טון. בוגי, זה הזמן להוריד על חוות גלעד פצצה של טון. טנק אחד של צה"ל היה מוחק את ההאחזות הקיקיונית מספיק לשחק איתם"

89. אסור לצה"ל לפנות אותם, את המתנחבלים צריך להשאיר שם, ושהחמאס יפנה אותם. שייתנו להם קרב טוב עם תוצאה גבוהה.... אולי 1000:1000 יעשה טוב לשני העמים".

290. "פגז של טנק ! האם ייתכן שאנשים זורקים אבנים על חיילי צה"ל ולא יורים עליהם פגז של טנק ?

360. "להשתמש בטנקים"

369. "יאללה פואד, תכניסו מחסניות או יותר טוב, תפסיקו לספק מחלקת חיילים לאבטחת כל פוגרומצ'יק מהשטחים שיסתדרו לבד"

339. יהודונאצים!!!

יש לציין כי מאחר שמדובר ב457 תגובות לא ניתן להביא את שלל הקללות הנאצות והגידופים כמו כולירות, מחבלים, פאשיסטים, תופעה סרטנית, ועוד.

בתגובה למאמר של נעם ארנון "שירת נוער הגבעות" מתאריך 25 לאוקטובר המשיכה המגמה הזו. הפעם עסקו כמה מהתגובות בהשוואה של נוער הגבעות לנאצים כולל קריאה מפורשת למלחמת אזרחים.

24. פשוט מתנחבלים (לת)

53. גם נוער היטלר היה נאמן לגרמניה

56. נוער הגבעות הם כנופיית פורעי חוק, הגרועים מטרוריסטים, כי הם זיהום מוסרי שלנו..

57. מה אפשר לצפות ממשיכו של כהנא? למה שקבלנו - טקסט שנוסח הנוער ההיטלראי.

78. לא נוער גבעות אלא כנופיית גלוחי ראש
גם מוסוליני התפעל מהמסירות הנפלאה של גדודי שחורי החולצות שלו. אלה כנופיות פורעי חוק מתעללים בערבים, מכים חיילים מצאצאי מזל היורקת. כל עם והזבל שלו - אלה שלנו.

88. Just like the German youth in 1930

98. למסור אותם לחמס

102. נוער הגבעות=נוער היטלר+זקן

131. פשוט סרבו לשמור עליהם במילואים

133. מלחמת אזרחים זה הפתרון לצערי
וכשזו תבוא וצבא הגנה לישראל יעלה על צבאות השם לצערי רק אז נצליח להפטר מאותם פאנאטים מטורפים

167. פתרון לאנשי יש"ע
אני מאמין כי זהו הפתרון הטוב ביותר עבור הפרשה. במידה וממשלת ישראל החליטה לפנות את הישובים ביש"ע. והמתנחבלים לא מוכנים להתפנות. על צה"ל להסיג את כוחותיו ולתת למתנחבלים לדאוג לעצמם. לנתק אותם מחשמל ומים ואם א"י "השלמה" כ"כ חשובה להם שישאבו מים מהבארות בסביבה ויגנו על עצמם מפני בני הדודים שלנו. המצב יגיע לפתרון מכל אספקט. או שהערבים יהרגו אותם ולא יהיו יותר התנחלויות. או שהמתנחבלים יוותרו ויעזבו מרצונם לאחר הסרת חסות צה"ל.

נשאלת השאלה האם אין בפרסומים המצוטטים כאן "דברי הסתה, נאצות, דיבה וסגנון החורג מהטעם הטוב", ע"פ הגדרת עורכי אתר Ynet?

בעקבות הפרסום באתר ערוץ 7 הורידה מערכת YNET בשעות האחרונות חלק מהתגובות לכתבות המובאות כאן. התדפיסים של הכתבות עם התגובות בצורתם המקורית שמורים בתדפיסים במערכת ערוץ 7.
