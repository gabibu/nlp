

נשיא רוסיה, ולדימיר פוטין, איים לבטל ביקור רשמי בדנמרק המתוכנן לחודש הבא, בשל כוונתה של קופנהגן לארח ועידה של צ'צ'נים. כך מסר בשבת שר החוץ הדני.

הקונגרס הצ'צ'ני של קופנהגן אמור להתקיים בימים שני ושלישי, ימים ספורים אחרי סיום פרשת בני הערובה בתיאטרון במוסקבה, בו הוחזקו יותר מ 700 צופים על ידי אנשי הגרילה הצ'צ'נים.
"קיבלתי אזהרה אתמול (יום שישי) מהשלטונות הרוסים, שהנשיא פוטין לא יבוא לביקור רשמי בדנמרק אם יורשה לועידה הצ'צ'נית להתקיים בקופנהגן", אמר שר החוץ, פר סטיג מולר, לכתבים.

(עתי"ם-רויטרס)
