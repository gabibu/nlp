

מפלס הכינרת עלה מאז תחילת השבוע באחד עשר סנטימטרים. לאגם היתוספו שבעה עשר מיליון קוב מים. אך עדיין חסרים לו כמעט מיליארד קוב כדי להגיע למיפלס העילי ושלוש מאות מיליון קוב כדי להגיע לפחות לקו האדום התחתון.

במקומות רבים ברחבי הארץ ירדו גם בלילה כמויות גשם נאות, עד כדי מאה מילימטרים במקומות אחדים באזור השפלה הפנימית, וכתוצאה מכך אף נגרמו שטפונות במקומות אחדים: בשכונת התקווה בתל-אביב, באזור טייבה, בגשר צאלים בדרום, ובאזור המלונות בים המלח.

כביש בני ציון שפיים, בין הכביש הישן חיפה תל-אביב לכביש החוף נחסם בשל התמוטטות גשרון.
