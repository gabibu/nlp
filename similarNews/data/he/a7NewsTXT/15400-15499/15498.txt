

מועצת יש"ע התלוננה בפני מערכת העיתון "ידיעות אחרונות" על מכתב למערכת שהתפרסם אתמול בעיתון, מכתב שהביע תמיכה בירי פצצות המרגמה על היישובים היהודיים בחבל עזה.

בפנייה לנוגה כהן מכפר דרום, אמם של שלושת הילדים שנפצעו קשה בפיגוע האוטובוס אשתקד, כותב אריה גל מכפר סבא: "איננו רוצים שתהיו שם. אבל אנחנו יודעים שלשכנע אתכם לעזוב לא נצליח, אז אולי הפצמ"רים יצליחו".

דובר מועצת יש"ע אומר כי מדובר בהסתה ישירה לאלימות רצחנית, וכי היה אסור לפרסם מכתב מהסוג הזה.
