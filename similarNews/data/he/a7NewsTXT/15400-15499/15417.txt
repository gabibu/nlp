

נשיא צרפת ז'אק שיראק גינה אתמול את מה שהגדיר "מעגל האלימות האבסורדי" במזרח התיכון, ומתח ביקורת על ממשלת ישראל על שהיא מגיבה לפעולות טרור נתעבות בירושלים ובחיפה, כדבריו, תוך כדי הריסת מה שנותר מהרשות הפלשתינית ומהסכמי אוסלו.
"אנו מביעים את התנגדותנו למעגל האלימות האבסורדי ההורס כל תקווה לשלום ולפיוס," הוסיף שיראק.

גם שר החץ של צרפת הובר ודרין שב והזהיר אתמול את ממשלת ישראל מפני נסיונות לחסל את הרש"פ ואת ערפאת. "לא ייתכן שהם רק יכו בהם. הם צריכים מישהו שאפשר לנהל עמו משא-ומתן", אמר בראיון לתחנת הרדיו "אירופה 1". "אני מבין את הכאב העמוק ואת הזעם שחשו הישראלים לאחר הפיגועים בסוף השבוע. עם זאת אני מקווה שממשלת ישראל תבין כי היא חייבת לדבר עם הפלשתינים", אמר.

ביום שלישי האשים ודרין את אריאל שרון בהנהגת מדיניות שמטרתה לחסל את הרשות הפלשתינית.
