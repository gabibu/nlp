

ח"כ צבי הנדל מהאיחוד הלאומי אמר כי המשך מתווה אוסלו שומט את זכות הקיום של הממשלה.

עוד אמר כי ההחלטה לנסות לסמוך שוב על ערפאת שישמור על הביטחון במקומנו, עומדת בניגוד מוחלט להחלטת הממשלה הקובעת כי הרש"פ היא ישות טרוריסטית.

הנדל ציין כי לא יתכן שאחרי קבלת החלטה זו שבפועל מחסלת באופן רשמי את הסכמי אוסלו, ימשיך פרס במאמציו המסוכנים להשיב אותנו בוח לחיקו הרצחני של ערפאת.

אנו כבר למודי נסיון, הוסיף הנדל, וגם אם ערפת יבצע מעצרים כאלה או אחרים כדי לרצות אותנו או את האמריקאים, זה יהיה למראית עין בלבד, ובתוך זמן קצר מאוד הם ישוחררו וימשיכו לרצוח.

עוד הוסיף, כי ערפאת ישאר תמיד אותו ערפאת, ואם לא יהיה ישום ברור וחד משמעי של החלטת הממשלה עד אשר תפורק לגמרי הרש"פ, לא תהיה לה מבחינתנו עוד זכות קיום.
