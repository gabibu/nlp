

מועצת יש"ע התלוננה בפני מערכת העיתון ידיעות אחרונות על מכתב למערכת המתפרסם היום בעיתון, והמביע תמיכה בירי פצצות המרגמה על היישובים היהודיים בחבל עזה.

אריה גל מכפר סבא כותב בפניה לנוגה כהן מכפר דרום, אמם של שלושת הילדים שנפצעו קשה בפיגוע האוטובוס אשתקד, "איננו רוצים שתהיו שם. אבל אנחנו יודעים שלשכנע אתכם לעזוב לא נצליח, אז אולי הפצמ"רים יצליחו".

דובר מועצת יש"ע אומר כי מדובר בהסתה ישירה לאלימות רצחנית, וכי אסור היה לפרסם מכתב מהסוג הזה.
