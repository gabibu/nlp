

סין תובעת כמיליארד דולר פיצויים מישראל עקב ביטול עסקת המכירה של מטוסי הביון "פאלקון", ביטול שנעשה לחץ אמריקני.

במשרד הביטחון בישראל הופתעו מגובה התביעה.

הפרטים נודעו מדיונים שקיימה בבייג'ין משלחת ישראלית, בראשות מנכ"ל משרד הביטחון אלוף (מיל.) עמוס ירון.

ראש אגף החימוש בצבא סין אמר בפגישה עם עמוס ירון, כי ממשלת סין מתעקשת לבצע את עסקת ה"פאלקון", כפי שנקבע בחוזה שנחתם.

יו"ר ועדת החוץ והביטחון של הכנסת, ח"כ דוד מגן, אמר השבוע כי ישראל אינה צריכה להיכנע ללחץ אמריקני בנושא זה, וכי "זכותה של ישראל לנהל סחר בינלאומי באופן עצמאי".

הידיעה הועברה אלינו באדיבות הסוכנות היהודית לישראל.
