

השר בני אלון אמר הבוקר לכתב ערוץ 7 כי עיתון מעריב באינטרנט סילף את דבריו, על הקמת מדינה פלשתינית, שנאמרו היום ברשת ב' של קול ישראל.

לדבריו, הוא אמר בראיון כי הוא מסכים להקמת מדינה פלשתינית ממזרח לירדן, עמאן בירתה. השר אלון אמר לכתבנו כי הוא אינו מתנגד שתהיה לערבים המתגוררים ביש"ע זיקה לאותה מדינה.

אתר מעריב ציטט את השר אלון כאילו הוא מסכים להקמת מדינה פלשתינית כאן, ממערב לירדן, כל עוד ערפאת לא עומד בראשה.

השר אלון אמר לכתבנו כי ידרוש תיקון והתנצלות מעורכי אתר מעריב.
