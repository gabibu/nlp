

שר החוץ המצרי אחמר מאהר הגיע לארץ. הביקור, כך נומק, הוא חלק מיוזמה מצרית לתווך בין ישראל לפלשתינים. הגעתו הנה באה בהמשך לביקור חשאי שקיים אתמול נציג של ראש הממשלה בקאהיר. זהו ביקורו הראשון של מאהר בישראל.

חבר הכנסת יובל שטייניץ מהליכוד התייחס לבואו של מאהר ואמר שאסור לאפשר למצרים למלא תפקיד של מתווכת בין ישראל לפלשתינים.

לטענת שטיייניץ כל מטרת ביקורו של מאהר היא לשוות למצרים דימוי מתון כדי לרכך את ההתנגדות בוושינגטון לעיסקה החדשה של אספקת טילי ים-יבשה לצבא המצרי.

מאז מונה כשר חוץ הוא מרבה לתקוף את ישראל בחריפות. מאהר ייפגש בירושלים עם ראש הממשלה וברמאללה עם ערפאת.



