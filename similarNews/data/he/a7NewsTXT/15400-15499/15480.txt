

מוחמד דחלאן אמר ברדיו מונטה קרלו הלילה כי הרש"פ לא תוכל להיות אחראית להשלכות שתהיינה לחיסול נוסף כתוצאה "ממדיניות הסיכול הממוקד", בה הבטיח שרון להמשיך.

עוד אמר בראיון כי זיני התחייב בפני ערפאת בעת שנפגש עמו, כי העיסוק ברובד הבטחוני של יחסי ישראל והפלשתינים לא יארך זמן רב, ובעקבותיו יתחיל לטפל בנושאים המדיניים בשאיפה להגיע לחתימה על הסדר הקבע ולהקמתה של מדינה פלשתינית.

דחלאן סיפר כי זיני הבטיח שישראל תנקוט בצעדים מסויימים, אותם לא פירט, שיאפשרו לרשות הפלשתינית לפעול לשמירה על הפסקת האש ולישום החלטות הקבינט הפלשתיני בעקבות הפיגועים הרצחניים שהיו באחרונה בישראל.
