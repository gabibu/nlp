

יותר מ-70% מפורשי שירות הקבע בצה"ל נקלטו בתפקידי ניהול והוראה במערכת החינוך - כך עולה מניתוח הנתונים של הבוגרים שנערך על ידי אל"מ (מיל.) מוטי שגיא מנהל "פרוייקט הקצינים" במשרד העבודה והרווחה עבור רשות התעסוקה של אגודת "צוות" של גמלאי שרות קבע בצה"ל.

אגודת "צוות" החלה בשנת 1987 בפרוייקט הכשרה מיוחד בשיתוף מכללת "בית ברל" ופרוייקט הקצינים במשרד העבודה והרווחה, לפיו גמלאי שירות הקבע בצה"ל, יעברו מסלול הכשרה מיוחד שיכשיר אותם לתפקידי ניהול והוראה במערכת החינוך בישראל.

על פי נתוני הסקר עולה כי מרבית הבוגרים השתלבו בעבודה בתפקידי ניהול, בחטיבות הביניים ובחטיבה העליונה בבתי הספר, והיתר משמשים מורים ומחנכים.


