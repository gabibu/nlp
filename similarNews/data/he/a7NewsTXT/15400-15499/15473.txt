

כתריסר נבחרים אמריקנים פנו במכתב לנשיא בוש ובו הם קוראים לו לגרום להפלתו של סאדאם חוסיין על ידי תמיכה בתנועות האופוזיציה בעירק.

"אדוני הנשיא, כל הראיות מצביעות שהאינטרס הלאומי שלנו מחייב את הדחתו של סדאם חוסיין", כתבו הנבחרים, וביניהם המועמד לשעבר לנשיאות, הסנטור הרפובלקני ג'ון מקיין, במכתב מתאריך 5 בדצמבר.

"בזמן שאנו מתאמצים לנקות את אפגניסטן ולחסל את אל-קאעידה, חובה עלינו לתכנן את חיסול האיום שמהווה עיראק", הוסיפו הנבחרים, וצירפו את קולותיהם לתנועה הגוברת בקונגרס למען התערבות אמריקנית נגד עיראק, אחרי המערכה העכשווית נגד הטרור באפגניסטן.

בין החתומים על מכתב זה, הסנטורים הרפובליקנים טרנט לוט וג'סי הלמס, הסנטור הדמוקרטי והמועמד לשעבר לסגן הנשיא ג'וזף ליברמן, בנוסף לנציגים הרפובליקנים הנרי הייד והדמוקרטי טום לאנטוס, חברי הועדה לקשרים בינלאומים של בית הנבחרים.

"האיום שמציבה עיראק הוא אמיתי, ולא יהיה אפשר לשלוט במדינה זו לאורך זמן", כתבו הנבחרים, והדגישו ש"כל הזמן שסדאם חוסיין שולט בבגדד, הוא תמיד ינסה להשיג נשק להשמדה המונית, ואת האמצעים להשתמש בנשק זה".



