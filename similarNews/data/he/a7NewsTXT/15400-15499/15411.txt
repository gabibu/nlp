

במשך כשלוש שעות חסמו כוחות משטרה וצבא את הציר המרכזי המוליך ליישובי חבל קטיף, ועקב כך מנעו מהתושבים היהודים להגיע לבתיהם. כל זאת לצורך פינוי המאחז שהוקם במקום שבו רצחו מחבלים את אתי פחימה הי"ד.

כזכור, אתי פחימה נרצחה בפיגוע ירי ב-י"ג בכסלו (28 בנובמבר) בצומת גוש קטיף. למחרת הקימו שתי משפחות, אחת מנווה דקלים ואחת מכפר דרום, מאחז במקום שבו היא נרצחה.

אתמול על פי החלטת אלוף פיקוד הדרום דורון אלמוג החלו כוחות משטרה, צה"ל, מג"ב והמשטרה הצבאית בפינוי המאחז.
במהלך הפינוי היתה התנגדות של המתיישבים, אשר כבלו את עצמם לקרוואנים ונכנסו מתחת לגלגלי המנוף בניסיון למנוע את הפינוי. 10 מתושבי גוש קטיף נעצרו ששהו במקום והתנגדו לפינוי.
העשרה נלקחו לחקירה במשטרת המעברים.
