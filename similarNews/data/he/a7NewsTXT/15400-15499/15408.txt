

שר החוץ המצרי אחמר מאהר הגיע לארץ. הביקור, כך נומק, הוא חלק מיוזמה מצרית לתווך בין ישראל לפלשתינים. הגעתו הנה באה בהמשך לביקור חשאי שקיים אתמול נציג של ראש הממשלה בקאהיר. זהו ביקורו הראשון של מאהר בישראל.

חבר הכנסת יובל שטייניץ מהליכוד התייחס לבואו של מאהר ואמר שאסור לאפשר למצרים למלא תפקיד של מתווכת בין ישראל לפלשתינים.

לטענת שטיייניץ כל מטרת ביקורו של מאהר היא לשוות למצרים דימוי מתון כדי לרכך את ההתנגדות בוושינגטון לעיסקה החדשה של אספקת טילי ים-יבשה לצבא המצרי.

נשיא מצרים ושר החוץ שלו לא ביקרו בישראל מזה שנים, ומאהר שנכנס לתפקידו כשר החוץ לפני כמה חודשים, הספיק לתקוף את שרון בחריפות כמה פעמים.

אתר NFC פרסם לפני מספר ימים כי מצרים חוששת מהידרדרות המצב ומגלישת האינתיפאדה למדינות סמוכות. יצוין כי אזרחי מצרים נחשפים לשידורי הסתה, בעלי גוו אנטישמי, המשודרים בערוצים המצריים וגם לשידורים דומים בכלי התקשורת של הרש"פ.
