

עימותים סביב ביתו של מנהיג החמאס אחמד יאסין: עשרות מחבלי חמאס רעולי פנים ששמרו על ביתו של יאסין פתחו בירי באוויר לעבר שוטרים פלשתינים בעת שהתקיימה הפגנה סביב ביתו של יאסין במחאה על שהושם במעצר בית.

השוטרים הפלשתינים הגיבו בירי באוויר לצורך הרתעה. כמו כן למעלה ממאה שוטרים פלשתינים ירו גז מדמיע לעבר מפגינים שידו לעברם אבנים.

ובתוך כך נמסר כי איש החמאס, אחמד אקראם סילמי, בן 22, שנורה בעימותים עם המשטרה הפלשתינית אמש ליד בית של השייח' יאסין בעזה, מת מפצעיו.
