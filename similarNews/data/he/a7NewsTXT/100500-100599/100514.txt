

אתמול אירח מפקד חיל האוויר, האלוף אליעזר שקדי, את פורום מפקדי חיל האוויר לשעבר.

כתבנו קובי פינקלר מוסר כי במסגרת הפגישה עדכן האלוף שקדי את הפורום בהיבטים שעל סדר היום בחיל האוויר.

מפקדי החיל לשעבר הביעו את דעתם בנושאים השונים וחיזקו את ידי האלוף שקדי בדרכו ובפעולותיו. האלוף שקדי ציין את יום הולדתו ה-84 של האלוף במיל. דן טולוקבסקי, מפקדו החמישי של חיל האוויר בין השנים 1953-1958.

האלוף שקדי העניק למפקדים תמונה המציינת את מטס מטוסי חיל האוויר הישראלי מעל מחנה השמדה אושוויץ, בירקנאו שהתקיים בספטמבר 2003.
