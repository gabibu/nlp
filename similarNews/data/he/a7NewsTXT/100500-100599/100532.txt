

בעקבות ירי הקסאם הערב על העיר שדרות, ממנו נפצעה באורח אנוש נערה תושבת העיר ועוד 4 תושבים נפצעו קל, הוחלט להשבית ביום שני כליל את העיר.

בשדרות הפגינו הערב עשרות מתושבי העיר לאות מחאה על המשך ירי הרקטות לעיר. בהפגנה זועמת של התושבים, בעקבות ההדרדרות במצב הביטחון בעיר, עם פציעתם של שבעה אזרחים הערב, בהם נערה שנפצעה באורח אנוש, קראו התושבים לראש הממשלה אריאל שרון להתפטר. התושבים איימו לעזוב את העיר ולהפסיק את הפעילות. כן קראו לראש העיר להשבית את העיר למחאה.

עיריית שדרות החליטה הערב בישיבת חירום להכריז על יום שני כיום אבל עירוני. בכירי העיריה שהתכנסו, החליטו כי העיר תושבת העיר כליל וכל מוסדות החינוך יהיו סגורים. באותו יום יתבקשו בעלי העסקים בעיר לסגור את עסקיהם מוקדם יותר, לאות הזדהות.
