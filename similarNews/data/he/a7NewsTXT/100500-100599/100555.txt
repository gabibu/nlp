

האלוף קפלינסקי לעתון "במחנה": לא נציב לאבו מאזן רף דרישות גבוה מידי שהוא לא יוכל לעמוד בו". קפלינסקי מבטיח לשפר את תנועת הפלשתינים, להפסיק סיכולים ממוקדים ולשחרר אסירים.

מה מוכן צה"ל לעשות למען אבו מאזן? לפי דברי אלוף פיקוד מרכז משה קפלינסקי המובאים בעתון "במחנה", צה"ל לא יציב בפני אבו מאזן דרישות שאין הוא יכול לעמוד בהן "הדבר החשוב ביותר שיעזור לאבו מאזן זה אבו מאזן בעצמו, אנחנו מצידנו לא נציב לו רף דרישות גבוה מידי שהוא לא יוכל לעמוד בו. נגרום לשיפור התנועה, להפסקת הסיכולים הממוקדים ולשחרור אסירים. לדעתי, הדרך צריכה להיות מדורגת, הפיכה ולא מותנית, אלא מתואמת עם הצד השני", אמר קפלינסקי.

לפני כשבוע, בכנס השנתי של המכון לחקר הסביבה הטקטית, אמר קפלינסקי כי "לאחר הבחירות יהיו הרבה מאוכזבים שלא יקבלו תפקידים בהנהגה החדשה". לדבריו אחת הדרכים של הפלשתינים לרכוש דומיננטיות ב"מלחמת הירושה" היא ב"איכות הפיגועים נגד ישראל". מאוכזבי הבחירות לדבריו עלולים לפנות לכוח הזרוע.

כתבתנו רותי אברהם מוסרת כי בשבת הודיעו 46 חברי ועדת הבחירות המרכזית ברש"פ בראשם יו"ר הועדה, על התפטרותם מהועדה. זאת לטענתם בשל לחצים שהפעילו אנשיו של אבו מאזן ביום הבחירות ב 9 בינואר, לשנות נוהלי הצבעה. שני בכירים בועדה עמר דוויק ובהה אל בקרי התפטרו בשבת בבוקר ומאוחר יותר הודיעו 44 חברים נוספים על התפטרותם. ההתפטרות מעוררת ספקות ביחס ל"נצחון הסוחף" של אבו מאזן בבחירות. המתפטרים טוענים כי השיבושים בנוהלי ההצבעה לא השפיעו על תוצאות הבחירות.
