

מי מאתנו לא נתקל בעוולה צרכנית? כמה פעמים הבטיחו לנו מוצר אחד, אך סיפקו לנו מוצר אחר לגמרי? כמה פעמים הבטיחו לנו שירות, אך שכחו אותנו אחרי התשלום?

מוכר ולא חביב, ומעתה אפשר יהיה גם לטפל בסיוע ההסתדרות, הכשירה לצורך כך 25 רכזי צרכנות שיסייעו לצרכן להגיש תביעות לבית המשפט לתביעות קטנות.

השירות שהחל מהיום כולל את האפשרות להסתייע ברכזי הצרכנות הפרוסים בכל רחבי הארץ.
מנכ"ל רשות ההסתדרות לצרכנות דוד יפרח אומר כי "במקרים רבים הלקוח הפשוט, איננו מכיר בכוחו, הוא חושש מלעמוד על זכויותיו ולהיגרר לפרוצדורה מסובכת ולכן הוא מוותר, גם כאשר באמת קיפחו אותו. תביעה קטנה היא פתרון פשוט אשר יכול לתת מענה לבעיות מסוג זה. מטרתנו הראשונית תהיה לנסות ולפנות לבעלי העסקים ולפתור את הסכסוכים בדרכי שלום. לשם כך רכזי הצרכנות יעברו גם הכשרה בנושא פישור וגישור. אך באין ברירה נפעל להגשת תביעות קטנות נגד מי שיפגע בצרכנים. בנוסף נפעל גם במישור התקשורתי לשבח שירות מצויין ולבקר שירות גרוע".

בית המשפט לתביעות קטנות מאפשר להגיש תביעות אזרחיות בסכומים שאינם עולים על 18,000 . הפרוצדורה בבית המשפט לתביעות קטנות אינו דורש ייצוג של עורך דין וכל אזרח יכול לייצג את עצמו ולהציג את טענותיו בשפתו ובדרכו. הדיונים בבית המשפט לתביעות קטנות הם קצרים ובדרך כלל אין צורך ביותר מדיון אחד לסיום התביעה. הנתבע, אף הוא אינו רשאי להיות מיוצג על ידי עורך דין למעט מקרים חריגים. בית המשפט מנסה בדרך כלל להביא את הצדדים לפשרה. (ר)
