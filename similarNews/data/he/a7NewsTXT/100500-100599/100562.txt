

בקולותיהם של 20 שרים אושר דו"ח דברת בממשלה. שרת התקשורת דליה איציק התנגדה בטענה כי השרים לא קיימו דיון מעמיד ברפורמה כה מקיפה.

הממשלה אישרה את המלצות וועדת דברת לרפורמה במערכת החינוך. שרי העבודה ביקשו להסיר את האיום לממש את הדו"ח בחקיקה אם ייכשל המשא ומתן עם ארגוני המורים. שרת החינוך לבנת תדווח לממשלה בכל חודשיים על ההתקדמות ביישום הדו"ח.

הדו"ח אושר בקולותיהם של 20 שרים. התנגדה לאישור שרת התקשורת דליה איציק אשר טענה כי לפני החלטה על רפורמה כה מקיפה יש לערוך דיון מעמיק.

איציק אמרה כי אינה בטוחה שהשרים הספיקו לקרא את הדו"ח.

ממימצאי סקר מכון סמית עולה כי 94% סוברים שלמערכת החינוך דרוש שינוי. יחד עם זאת, מהסקר עולה עוד כי חוסר הידיעה באשר לכתוב בדו"ח אינו נחלת השרים בלבד, כטענת איציק, אלא של הציבור בכללו: 75% אמרו כי "שמעו" בחודשים האחרונים על ועדת דברת ועל המלצותיה.

שרת החינוך לימור לבנת קראה לארגוני המורים: "לנצל הזדמנות הסטורית זו לשיקום מעמד המורה ולקביעת ההוראה כמקצוע לאומי מועדף. אני קוראת להם שוב, להיענות להזמנה ולהפגש כדי לפתוח מיד בהידברות כדי ללבן את כל הנושאים השנויים במחלוקת ולא לפנות לדרך סכסוכי עבודה ושביתות".(ר)
