

האינפלציה של השנה הקודמת הגיעה ל-1.2%, כך עולה מפרסום נתוני המדד לחודש דצמבר 2004 של הלשכה המרכזית לסטטיסטיקה. מדד דצמבר הפתיע ועלה ב-0.1%.

הירקות והפירות הטריים עלו בדצמבר ב-30% ומנגד נרשמה ירידה של 3.2% בדלק ושמנים לרכב. התייקרות חדה נרשמה בדמבר בסעיף ירקות ופירות שעלו ב-12.7% ותרמו 0.4% למדד דצמבר. בשנת 2004 כולה עלה סעיף הירקות והפירות ב-6%.

סעיף הנעלה והלבשה התייקרו בדצמבר ב-4.6% ותרמו 0.1% למדד. מנגד, מחירי הדיור, (בעיקר שכר דירה), ירדו ב-1.7% וגרעו 0.4% מהמדד. ב-2004 נרשמה עליה חדה של 3.3% בסעיף הבריאות, התחבורה והתקשורת.

מבנק ישראל נמסר בתגובה למדד כי, "מדיניות הריבית של הבנק, בהתאם ליעד יציבות המחירים של הממשלה, הצליחה להביא לעלייה הדרגתית ומבוקרת של האינפלציה ב-2004. המשימה שעומדת בפני הבנק ב-2005 ואילך, היא לאפשר עלייה מסוימת נוספת בשיעור האינפלציה, הפעם בשיעור מתון מזה שנרשם ב-2004, עד להתייצבותה בתוך יעד יציבות המחירים, ובכך להבטיח שיציבות מחירים תוטמע כתופעת קבע במשק הישראלי".

