

הפתעה בקרב חותמי סירוב פקודה במסגרת החיילים הסדירים נגד תכנית ההתנתקות. מנתונים של מחתימים בתחנות מרכזיות ועוד מקומות ציבוריים עולה, כי החיילים החילוניים מסכימים יותר מהר לחתום מהחיילים הדתיים, המהססים יותר ומתלבטים. רס"ר במיל, בעז העצני, מסביר כי לחילוניים יותר קל לסרב, כי אין להם "יחס של קדושה לצבא ואין להם חיידק של ממלכתיות", חייל חילוני אומר: "לא בשביל זה התגייסתי לכו לעזאזל". "הדתיים פחות בנויים להפוך את השולחן" אומר העצני הפעיל בעצמו בתנועת "חומת מגן", תנועה הפועלת לעידוד הסרבנות בקרב חיילי צה"ל נגד פקודה לגירוש יהודים מבתיהם במסגרת תכנית ההתנתקות.
