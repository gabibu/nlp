

בית חב"ד בנתניה יצא במבצע מקיף, לחלוקת שמיכות חורף ותנורי חימום למשפחות נזקקות.

בשלב ראשון חולקו כ- 100 שמיכות פוך וכמספר דומה תנורים, לצבור מגוון מתושבי העיר והשכונות. בבית חב"ד המקומי ציינו כי מרגש היה לראות את השמחה בעיני המשפחות שקבלו את השי, ובפרט לאור מזג האוויר החורפי בתקופה האחרונה.

משפחות רבות באו לבית חב"ד בקריית נורדאו לקבל את השי, שחולק בצורה מכובדת ובסדר מופתי. קשישים וחולים שלא היו מסוגלים להגיע בכוחות עצמם, קבלו את השמיכות והתנור ישר לביתם.

המבצע מתקיים בחסות חברת "תקשוב" והמנכ"ל מר שי פרץ, שאף שלחו צוות עובדים שסייעו לחלוקה. בהמשך מתכננים הרב מנחם ולפא רב קהילת חב"ד בנתניה וסמנכ"ל המוסדות הרב יצחק טייכטל שלב נוסף של חלוקה, לרווחת האוכלוסיה הנזקקת בעיר.
