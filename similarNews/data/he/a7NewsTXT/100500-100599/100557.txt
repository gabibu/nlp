

בבית הספר הממלכתי דתי רמב"ם בחיפה נחנכה ספריה חדשה. הספריה נבנתה בתרומתו של ילד בן 13 אלכס רוזנברג מבוסטון.

אלכס רוזנברג בנו של רב קהילת בוסטון תרם את מתנות בר המצוה שלו בסך 10 אלפים דולר לקרן חיפה שמימנה את בניית הספריה.

עירונט חיפה מציין כי משפחת רוזנברג תרמה בעבר לחיפה להקמת מרכז מילוא בקריית חיים: מרכז להעשרת תלמידים באומנויות ותורמת בכל שנה לעריכת סדר פסח לקשישים עריריים בחיפה.

ראש העיר חיפה יונה יהב שהשתתף בחנוכת הספריה הודה לאלכס באומרו: "מעשה אבות סימן לבנים". ראש העיר העניק לבית הספר 5.000  לרכישת ספרים חדשים. (ר)
