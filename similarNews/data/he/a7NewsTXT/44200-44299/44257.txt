

הממונה על האוצר ברשות הפלשתינית, סלאם פאייד, אמר שהפלשתינים התחילו לקבל באופן מסודר מישראל את כספי המיסים על פי ההסכמים בין הצדדים וכי שלשום הועברו יותר מ- 280 מיליון שקלים ולפני שבועיים יותר 244 מיליון. לדבריו, העברת הכספים תאפשר לשלם את משכורות פקידי הרשות.

יש להזכיר כי ראש הממשלה אריאל שרון קיים בתחילת השבוע פגישה ראשונה עם סלאם פאייד, ובעקבות הפגישה החליט שרון להפשיר חלק מכספי הרשות הפלשתינית.

לאחרונה דיווחה העיתונות האמריקנית כי ארצות הברית רואה בפאייד את יורשו של עראפת.



