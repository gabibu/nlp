

הבוקר (שעון ישראל) נמסר לחיל האוויר הישראלי מנאס"א כי עלה בידי צוותי הזיהוי של הארגון לזהות את גופתו של אל"מ אילן רמון ז"ל. בהודעה זו נמסר כי מדובר בזיהוי מוחלט וסופי של רמון שבימים הקרובים ייערכו הסידורים הנדרשים להבאתו למנוחת עולמים.

הבוקר (שעון ישראל) נמסר לחיל האוויר הישראלי מנאס"א כי עלה בידי צוותי הזיהוי של הארגון לזהות את גופתו של אל"מ אילן רמון ז"ל, כך הודיעה דוברת צה"ל. בהודעה זו נמסר כי מדובר בזיהוי מוחלט וסופי של רמון שבימים הקרובים ייערכו הסידורים הנדרשים להבאתו למנוחת עולמים.

יצויין כי אמש פורסמה מציאתה של פיסת בד קרועה ושרופה מתוך דגלון חיל האוויר אותו נטל עימו רמון, למסעו בחלל, בין שאר הפריטים הסמליים שעימו.

כמו כן אותרו אמש, במרחבי טקסס, בין עשרות חלקים נוספים של המעבורת, גם אחד ממנועיה של וחלק גדול של חרטום המעבורת.

הודעת נאס"א על זיהויו המוחלט של רמון הייתה קצרה ועניינית, ולא כללה התערבותם של אנשי זק"א הישראליים או אנשי הרבנות הצבאית הישראלית שנשלחו למשימת זיהוי זו. עם זאת יצויין כי נציג צה"ל, סא"ל הרב צבי בלק היה שותף לפעולת הזיהוי שהתבצעה במעבדות נאס"א ואמר כי הנתונים שעלו מהבדיקות הועברו לרב הראשי לצה"ל שאישר את הממצאים מבחינה הלכתית.

ההודעה נמסרה בראשונה לבני משפחתו של רמון במהלך הלילה.

כעת נערכים אנשי הרבנות הצבאית הישראלית לקבלת ארונו של רמון מנאס"א, הטסתו לישראל והבאתו לקבורה בטקס צבאי.

בראיון סיפר אליעזר וולפרמן, אביו של רמון כי "סטיב, אסטרונאוט איש נאס"א שאיתו רונה עומדת בקשר, ומלווה את המשפחה סיפר לנו שזיהו חלקים של אילן. הכינו אותנו לאפשרות הזו כשהסבירו פרטים טכניים שמאפשרים מצב כזה של מציאת חלקים מהגופה. עכשיו נוכל לקיים הלוויה, שהיא חשובה לנו. כעת לא ידוע מתי נאס"א תסיים את התחקיר ותשחרר את החלקים שנמצאו, אולי מחר אדע כמה זמן נצטרך לשהות כאן בארצות הברית". באשר לטקס האמריקאי-ממלכתי שהתקיים אמש בטקסס בנוכחות נשיא ארצות הברית ג'ורג' בוש, סיפר וולפמן כי הנשיא האמריקאי "הדגיש והביע כבוד והערכה לפועלו של אילן. אחרי הטקס נכנסנו בני המשפחות לאולם קטן, הנשיא נכנס ודיבר בצורה חביבה מאוד עם כל אחד מאיתנו. דיבר על מעשים שעשה אילן, הודאתי לו על הדברים החמים שריגשו אותי ואת כולנו".

בדבריו שלל וולפמן אפשרות של מחדל בהתנהלות נאס"א בהיערכות לטיסת המעבורת.

"קשה לי עם הפיכתו של אילן לגיבור, הייתי מעדיף אותו לא גיבור וחי" אמר וולפמן.
