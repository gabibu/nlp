

רוכב קטנוע נהרג בצהריים מפגיעת אוטובוס ברחוב טשרנחובסקי בכפר סבא. מחקירה ראשונית של המשטרה עולה כי רוכב הקטנוע, בן 27, החליק אל מתחת לגלגלי אוטובוס שעמד בכביש. כאשר התחיל האוטובוס בנסיעה הוא ככל הנראה עלה עליו וזה נהרג במקום. צוות של מד"א שהוזעק למקום קבע את מותו.

למקום התאונה הגיעו בוחני לשכת התנועה של מרחב שרון וכעת נבדקת האפשרות שרוכב הקטנוע החליק כתוצאה מהגשם והכביש הרטוב. נהג האוטובוס עוכב לחקירה והבוחנים גבו ממנו עדות.

הולכת רגל נפגעה ממכונית פרטית ביציאה המזרחית של כפר סבא. היא פונתה לבית החולים "מאיר" בעיר במצב קשה מאוד, שם נפטרה מפצעיה. המשטרה חוקרת את נסיבות התאונה.
