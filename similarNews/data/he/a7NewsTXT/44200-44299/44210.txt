

עם סיום יום ההתיעצויות השני בבית הנשיא הביעו 85 חברי כנסת את תמיכתם בראש הממשלה אריאל שרון כמועמד להרכבת הממשלה הבאה.

היום נועדו עם הנשיא נציגי עם אחד בראשות ח"כ עמיר פרץ, המפד"ל, יהדות התורה וישראל בעליה - שהמליצו על שרון, ונציגי חד"ש-תע"ל בראשות ח"כ מוחמד בראכה, שנמנעו מלהמליץ על מועמד כלשהו.

ההתיעצויות צפויות להמשך עד סוף השבוע, ונקבע כי בתחילת השבוע הבא תפורסם החלטתו של הנשיא קצב, על מי יטיל את הרכבת הממשלה.
