

חללית המטען הרוסית "פרוגרס" הגיעה לתחנת החלל הבינלאומית כשהיא נושאת איתה מזון ודלק לשלושת האסטרונאוטים בתחנה. כך הודיעה דוברת פיקוד המשימה במרכז החלל הסמוך למוסקווה.

החללית "פרוגרס" נושאת איתה 2.5 טונות מזון, מים, חמצן, דלק, מכתבים וציוד מדעי והיא התחברה אוטומטית לתחנה ב-16:50 (לפי שעון ישראל). ה"פרוגרס" המריאה ביום ראשון מקזחסטן כמתוכנן, יום לאחר התרסקותה של המעבורת "קולומביה". היא תישאר בתחנת החלל הבינלאומית עד שתישלח אליה חללית מטען נוספת בתאריך שעדיין לא נקבע.

(עתי"ם-רויטרס וד.פ.א.)
