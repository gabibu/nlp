

כוחות הנדסה של צה"ל הרסו הלילה במחנה הפליטים מואזי שבמרכז רצועת עזה, את ביתו של המחבל בהאא סעיד, מועדת ההתנגדות העממית. סעיד היה שותף לפיגוע החדירה למוצב צה"ל הסמוך לכפר דרום לפני כשנתיים. פיגוע בו נרצחו 2 חיילי צה"ל ונפצע חייל נוסף באורח בינוני.

במהלך הפעילות נפתחה אש לעבר הכוחות. הכוחות השיבו באש לעבר מקורות הירי וזיהו פגיעה באחד המחבלים.

בתום הפעילות יצאו הכוחות ממרחב מחנה הפליטים מועזי.

דוברת צה"ל מוסרת כי הריסת בתי מחבלים הנה מסר למחבלים המתאבדים ושותפיהם לפעילות הטרור, כי למעשיהם יש מחיר אשר ישלם כל מי ששותף בפעילות חבלנית עוינת. צה"ל ימשיך וינקוט בכל האמצעים החוקיים העומדים לרשותו על מנת לפגוע במחבלים, שולחיהם, והגורמים המסייעים להם.
