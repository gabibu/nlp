

אחוז הקצינים חובשי הכיפות בצה"ל מגיע לכ-40%. יותר מפי שניים מחלקם באוכלוסיה ובחיילים.

עם זאת, מספר הקצינים הדתיים הבכירים, מעל מפקד פלוגה, קטן ביותר.

את הנתונים הללו החל לבדוק תא"ל יאיר נווה, ראש מפקדת זרוע היבשה, לפני כשלוש שנים.

תוצאות הבדיקה מורות כי אחוז מפקדי המחלקות, סגני מפקדי הפלוגות ומפקדי הפלוגות מגיע כאמור לכ-40%. עשרות קצינים שומרי מצוות גם מגיעים לדרגת רב סרן.

אעפ"כ, מאז שנפל בחברון אל"מ דרור וינברג הי"ד לפני כ-3 חודשים , אין בצה"ל אף מפקד חטיבה שומר מצוות.

יש בצה"ל רק שני קצינים דתיים בדרגת תת-אלוף. יאיר נווה עצמו וקצין חינוך ראשי אלעזר שטרן.

צה"ל מייחס נתונים אלה לפעילותן של המכינות הקדם-צבאיות, המעודדות את חניכיהן להתנדב לקצונה.

עוד מעריך צה"ל כי אחרי שמילאו את תפקיד מפקד הפלוגה חשים הקצינים כי הגשימו את עצמם ואז משתחררים מצה"ל.

דעה אחרת בצה"ל אומרת כי לקצינים שומרי מצוות "קשה יותר להתקדם לרמות הבכירות שכן אינם שייכים לחוג החברים הקרוב של צמרת הצבא שכולה חילונית".
