

אלווריון, ספקית בינלאומית מובילה של פתרונות גישה אלחוטיים בפס רחב (BWA), הודיעה היום כי התקינה מערכת אלחוט ניידת המאפשרת ליחידות הסיור של משטרת פרת-קנזס גישה אלחוטית בפס רחב לקבלת מידע בשטח בזמן אמת.

המידע שמתקבל הנו קריטי לעריכת מעצרים, ולחקירות פליליות אחרות בכך שהוא מאפשר גישה לקבצים השמורים במחלקות, הישר מרכב הסיור. הפתרון של אלווריון משפר את יעילות תפקוד השוטרים בשטח במלחמתם בפשע.

הפתרון של אלווריון ממשפחת מוצרי ה- BreezeACCESSTM מתבסס על המוצר BreezeACCESS SU-M, יחידה אלחוטית ניידת המיועדת לשימוש המשטרה ולכלי רכב עירוניים אחרים. יחידת ה- SU-M המשמשת גם כיחידה נייחת, מאפשרת העברת נתונים במהירות גבוהה בדומה לחיבור T-1 (1.544 מגה בייט לשניה), למשתמשים ניידים ואף לבנייני משרדים, וכך מאפשרת לאנשי ניידות הסיור גישה מרחוק לקבצים כבדים המכילים מידע כגון תמונות לזיהוי, בפרק זמן קצר של מספר שניות.

"התועלת שאנו מפיקים משימוש במערכת של אלווריון כבר מורגשת", אמר קפטן סטיב הולמס העומד בראש הפרוייקט במשטרת פרת. "כך למשל, יכולים כעת שוטרי הסיור לקבל צווי מעצר והודעות בזמן אמת בדואר האלקטרוני בזמן החניה לפני בית החשוד, ולבצע מעצר מהיר לפני שיספיק החשוד להעלים ראיות".

הודות לשימוש במבנים גבוהים קיימים לפריסת הרשת כגון מגדלי מים, מגדלים בשדות תעופה ומרכזים אזרחיים, התבצע תהליך רישות העיר במהירות ובקלות. פריסת הרשת הפרטית לא שינתה את עלויות התקשורת. כמו כן, לא נדרשו תשלומים נוספים לרשות ה-FCC עבור השימוש בתדר בשל העובדה שהמערכת משדרת בתדר GHz 2.4 שאינו מצריך רשיון. פתרון תקשורת מלא הותקן ונפרס בהצלחה, כולל CAD/RMS, מוקד שידור ודיווח, מחשבים ניידים, יכולות VoIP, ותשתית אלחוטית. יתרה מזאת, תאפשר הגישה רחבת פס למשטרת פרת לאמץ ולמלא בהצלחה את דרישות האכיפה המתקדמות הנהוגות במאה ה- 21 כגון שימוש בווידאו ובתמונות בזמן אמת - אפליקציות הדורשות העברת נתונים בקצב מהיר.

בנוסף לקצב מהיר של העברת נתונים, רמת אבטחת הרשת היוותה תנאי הכרחי, לא רק עבור משטרת פרת אלא עבור משרד החקירות הכללי של קנזס (Kansas Bureau of Investigation). על מנת לאבטח את הרשת, פועלת כל אחת מיחידות ה-SU-M בטכנולוגיה של פיזור והקפצת תדרים, כך שהמידע העובר באוויר הינו פרטי, מאובטח ומוגבל לשולח ולמקבל ואינו חשוף להפרעות או להאזנה מצד גורמים אחרים. כך, בשילוב עם הפיירוול להגדלת רמת האבטחה, מולאו דרישות האבטחה של כל אחת מהרשויות.

לדברי אמיר רוזנצוויג, נשיא אלווריון אינק. אמר כי "משטרת פרת הינה אחת מבין לקוחות רבים המטמיעים מערכות BreezeACCESS בשל הצורך לבצע משימות אבטחה בסביבה ניידת. בזכות התמחותנו ויכולותינו הנרחבות בתחום ה- BWA, המוצרים שאנו מציעים מקנים לקציני המשטרה יתרון רב באמצעות חיבור וגישה מאובטחת למידע קריטי לו הם נזקקים בעת ביצוע פעולות ללחימה בפשע, ובתרומה שלהם לייעול הצד התפעולי של שיגור דוחות ושליחת דיווחים מהשטח".

