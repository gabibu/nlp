

בנחלים בצפון וברמת הגולן נצפית זרימה שלא הייתה כמוה יותר מעשר שנים.

בכל הנחלים באגן ההיקוות של הכנרת ובגליל המזרחי והמערבי הזרימה חזקה ביותר.

את הדברים אמר ב"קול ישראל" הלל גלזמן, הממונה על ניטור נחלים ברשות הטבע והגנים. עוד אמר גלזמן כי צופים שבשבועות הקרובים יעלה מפלס הכנרת בכמה עשרות סנטימטרים.

עצמת הזרימה של הירדן ההררי אל הכנרת עזה מאד ולא נראתה כמוה שנים. המפלים הגדולים בגולן יהודייה משושים וזוויתן זורמים אף הם בעוז.

בחרמון ובצפון הגולן ממשיך השלג לרדת. בחרמון מגיע השלג לגובה של יותר ממטר. ברכבל העליון גובהו הוא למעלה מ-2 מטר.

אתר החרמון יהיה סגור גם מחר. מפלסות השלג מפנות את הדרכים בכבישי רמת הגולן.
