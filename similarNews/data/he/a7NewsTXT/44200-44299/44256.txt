

ביממה האחרונה עלה מפלס הכנרת ב-20 ס"מ. מאז תחילת החורף עלה המפלס ב-מטר ו-19 ס"מ.

במדידות אנשי נציבות המים בצפון עולה, כי מפלס הכנרת עמד היום בבוקר במינוס 213.37 ס"מ. זאת לאחר שעלה ב-20 ס"מ ביממה האחרונה.

מנציבות המים נמסר כי למפלס הכנרת חסרים עדיין 4.47 מ' שהם כ-900 מיליון קוב מים.

יצוין כי עדיין לא החל שלב הפשרת השלגים, שלב האוצר בחובו כמויות אדירות של מים. כעת נמשכת זרימת מי הנחל בגליל ובגולן לכנרת במלוא עוצמתה. באפיק נהר הירדן סמוך לגשר הפקק נמדדה זרימה של כ-100 קוב מים לשנייה(!). גם בנחלים שניר, החצבני, דליות והמשושים נמשכת זרימת מים עזה.

עם זאת בנציבות המים מתריעים כי זרימה כה עזה של מים בנחלים, גורמת לסחיפת ניטרטים שונים מערוצי הנחלים אשר יגרמו לצמיחה מוגברת של אצות בכנרת ובכך עלולים להביא לעכירות המים וירידה באיכותם.
