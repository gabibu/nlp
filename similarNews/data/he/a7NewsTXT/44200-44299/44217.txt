

ראש ממשלת ישראל אריאל שרון קיים פגישה ראשונה עם הממונה על האוצר ברשות הפלשתינית סלאם פיאד בתחילת השבוע, ובעקבות הפגישה החליט שרון להפשיר חלק מכספי הרשות הפלשתינית, כך מסר מקור פלשתיני בכיר הערב לסוכנות עתי"ם.

המקור מסר כי שרון נועד עם פאיד בירושלים, ודן עימו בהפשרת הכספים לרשות ובסעיפי התכנית שגיבש משרד האוצר הפלשתיני לחלוקת הכספים.

"פיאד נפגש מפעם לפעם עם בכירים ישראלים, אך זוהי פגישתו הראשונה עם ראש ממשלת ישראל אריאל שרון", אמר המקור.

בביקורו האחרון בארה"ב נפגש פיאד עם אנשי מימשל אמריקני ובכירים ישראלים וסוכם אז כי נציג אמריקני יגיע לשטחי הרשות ויפקח על חלוקת הכספים כדי למנוע אפשרות שכספים יגיעו לארגוני טרור.

בלשכת ראש הממשלה שרון טרם הגיבו על הידיעה.
