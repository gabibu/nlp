

אלמונים חיללו בסוף השבוע את המצבה שהוקמה לזכר השואה בעיר סלוניקי שביוון. כתב עתי"ם מוסר כי על המצבה צוירו סמלים של ארגון ימני קיצוני ובהם סמל צלב הקרס וכן קללות נגד יהודים כגון "יהודים - אתם תמותו".

עתוני יוון שדיווחו על האירוע ציינו כי הקהילה בסלוניקי פנתה לנשיא יוון, לראש הממשלה ולנשיא הפרלמנט בבקשה לציין את יום השואה ביוון בקביעות, כיום זכרון לאומי, כדי להילחם בתופעות של גזענות מעין אלה.
