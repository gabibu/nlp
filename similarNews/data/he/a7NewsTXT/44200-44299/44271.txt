

כתב אישום באשמת סיוע לרצח, הוגש היום נגד מואפק עירוק, ערבי ישראלי בן 58, מכפר יפיע. הוא מואשם בבית המשפט המחוזי בהסעת שני המחבלים שביצעו לפני כחודש את הפיגוע הכפול בתחנה המרכזית הישנה בתל אביב. כך הותר אחרי הצהריים לפרסום.

בפיגוע נהרגו 23 בני אדם . עירוק מואשם בעשרים ושלשה מקרים של סיוע לרצח, ועוד עשרות ניסיונות סיוע לרצח , עשרות מקרים של סיוע לגרימת חבלה בכוונה מחמירה וכן בהסעה והלנה שלא כדין. כתב האישום הוגש על ידי עו"ד רז ולטר מפרקליטות מחוז הצפון.

מכתב האישום עולה כי עירוק ידע באופן כללי על כוונת אחד המחבלים לבצע פיגוע אך שמר את הדבר בסוד. ביום הפיגוע הוא הסיע את שני המחבלים מאום-אל-פחם לתל אביב ובמהלך הנסיעה אמר אחד מהם לעירוק כי ייפגשו בגן עדן.
