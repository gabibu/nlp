

להלן הודעת דובר הסוכנות היהודית

ירושלים, 5 (עשת) - חידוש עולמי באמצעות האינטרנט: תלמידים בבתי-ספר יהודיים בארה"ב יושבים בכיתותיהם ועורכים ביקור בשידור-חי במצדה. מדריך ישראלי ומטיילים בזמן אמת מדריכים אותם מהאתר והם מוזמנים להגיב, לשאול שאלות ולשוחח עם המדריך והמטיילים במצדה.

שידור עולמי ראשון נערך היום (5.2) ב-0:600 בבוקר במצדה.

פרוייקט חינוכי חדשני זה נערך ביוזמת המחלקה לחינוך בסוכנות היהודית במסגרת אירועי חודש ישראל בחינוך היהודי בצפון-אמריקה. התלמידים מארה"ב מתקשרים ל"חדר החכם" של הסוכנות בקרית מוריה בירושלים ובאמצעותו יוכלו להצטרף לביקור המודרך במצדה. הביקור כולל הסבר על תולדות האתר הארכיאלוגי, ההיסטוריה של המקום ומקומו בתודעה היהודית והישראלית.

הביקורים הווירטואליים - החיים במצדה ייערכו שוב ביום שלישי (11.2) (בשעות 6 בבוקר, 14:00 ו-15:30).

כתובת האתר: HTTP:// 199.203.55.58/MAIN/USER/GUEST/ATTEND.GHTML?S-ID=343 (עשת)
