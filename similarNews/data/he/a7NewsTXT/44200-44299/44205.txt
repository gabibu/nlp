

ארגון אל קאעידה מתכנן התקפת טרור ענקית, בקנה המידה של פיגועי ה-11 בספטמבר 2001, אך תוכניותיו נעשות באיטיות בשל מעצרם או מותם של מנהיגיו וסוכנים אחרים, כך דיווח היום העיתון "וושינגטון טיימס", שציטט בכירים בשירות הביון האמריקני.

התקשורות בין התאים השונים של אל קאעידה התחדשה בהדרגה לאחר שהארגון התארגן מחדש מאז ההתקפה האמריקנית באפגניסטן, מסרו הבכירים.

"ההתקפה תהיה בקנה מידה גדול", אמר אחד המקורות.

בדיווחי המודיעין, שנשלחו לפקידים בכירים בממשל בוש בשבוע שעבר, נאמר גם כי ארגונו של בן לאדן מתכנן לבצע פגועים קטנים יותר, כגון רצח אנשים מפורסמים בארה"ב, ולאחר מכן יבצע את ההתקפה הגדולה המתוכננת.

בכירים אמריקנים מתריעים ללא הרף מפני הסכנה הנובעת מארגון אל קאעידה. בדצמבר אמר ג'ורג' טנט, מנהל הסי-איי-איי, כי לא פחתה הסכנה מהארגון וכי ההקלטות, המראות על איומים על מטרות כלכליות, "הם ללא תקדים בבוטות ובדחיפות שלהם".

מעצרו של רמזי בן-לאשיב, הנחשב למארגן העיקרי של פיגועי ה-11 בספטמבר בניו יורק ובוושינגטון, ורצח קאעד סניאן אל חאריתי, הקשור להתקפה על המשחתת קול, שאירעו בחודשים האחרונים, היו בעלי חשיבות רבה בפגיעה ביכולות הביצוע של אל קאעידה, ציינו הבכירים.
