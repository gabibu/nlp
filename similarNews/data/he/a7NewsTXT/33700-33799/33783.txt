

בפרוס שנת תשס"ג נאמדת האוכלוסייה במדינת ישראל ב-6,592,000 נפש, מהם כ-5,339,500 יהודים ואחרים (ראה הערה) (המהווים 81% מכלל האוכלוסייה) ו-1,252,500 ערבים (המהווים 19% מכלל האוכלוסייה). ה"צברים" מהווים רוב של 62% מכלל היהודים.

בשנה האחרונה, שנת תשס"ב, גדלה אוכלוסיית מדינת ישראל ב-133,000 נפש בקירוב. שיעור גידול האוכלוסייה הממוצע בשנה זו היה 2.1%, שיעור נמוך משנה קודמת (2.3%). חלקו של מאזן8 ההגירה בסך גידול האוכלוסייה הגיע בשנה האחרונה ל-26%, לעומת 32% שנה קודם לכן.

במהלך שנת תשס"ב עלו לישראל כ-34,000 עולים לעומת 47,000 בתשס"א. קרוב ל-70% מכלל העולים שהגיעו לישראל בשנה האחרונה הגיעו ממדינות בריה"מ (לשעבר).


