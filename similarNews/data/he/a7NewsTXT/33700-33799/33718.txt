

בית משפט השלום בירושלים דן הבוקר במחלוקת בין יהודים לבין ערבים על בעלות בית בשכונת ג'בל מוכבר בירושלים.

כתבת עתי"ם מוסרת כי בלילה נכנסו 10 אנשים מעמותת "אלעד" לבית בכפר.

כוח משטרה שהגיע למקום הפנה את הצדדים לתחנת המשטרה מוריה כדי ששם ינסו לברר את נושא הבעלות על הבית.

הצדדים הסכימו כי הדבר יידון בבית משפט השלום בירושלים. בסיום הדיון דחה שופט בית משפט השלום בירושלים את ההחלטה בענין לחודש דצמבר.

תושבי שכונת ג'בל מוכבר שבירושלים משוכנעים כי הבית נמכר לעמותת "אלעד" על ידי אב הבית ממשפחת דוויק.

התושבים טוענים כי העברת הבית לבעלות יהודית יהווה כעת פתח להקמת שכונה יהודית במקום במרחק של כחמש מאות מטר מנקודת המשטרה שהוקמה במקום.
