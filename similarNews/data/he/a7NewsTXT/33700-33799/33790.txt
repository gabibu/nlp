

בג"ץ דחה את עתירתו של ח"כ מיכאל קליינר שביקש לעלות מחר להר הבית להתפלל. קליינר טען כי העובדה שלא מאפשרים לו לעלות מפלה אותו לעומת חברי כנסת אחרים. הוא ביקש לעלות להר מחר   ביום בו ימלאו בדיוק שנתיים לעליית אריאל שרון להר.

המדינה הודיעה כי אם יעלה ח"כ קליינר להר, הדבר עשוי לפגוע בביטחון המדינה. במהלך הדיון אמרה נציגת המדינה, עו"ד אסנת מנדל כי "הממשלה פועלת בכמה מישורים כדי לאפשר ליהודים לעלות להר הבית". נציגת המדינה לא פרטה מהם הצעדים אותם נוקטת הממשלה.
