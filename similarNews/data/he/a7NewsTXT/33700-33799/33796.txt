

פרקליטות המדינה מבקשת מבג"צ לקיים דיון דחוף בעתירתם של בני משפחות שני מחבלים מאבו דיס שליד ירושלים. המחבלים ביצעו את פיגוע ההתאבדות הכפול במדרחוב בירושלים בדצמבר 2001.

פרקליטות המדינה פנתה לבג"ץ בבקשה דחופה להקדים את מועד הדיון בעתירתם, לאחר שהתברר כי הדיון נקבע רק ל-23 באוקטובר. עו"ד ענר הלמן נימק בקשה זאת בכך ש"הרס הבתים יסייע לכוחות הבטחון במאבקם נגד גל הפיגועים הרצחניים שהתרגש ובא על המדינה בחודשים האחרונים וזאת, במסגרת המדיניות עליה החליטה ועדת השרים לבטחון לאומי".
