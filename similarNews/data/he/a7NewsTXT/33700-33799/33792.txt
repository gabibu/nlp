

ראש מוא"ז חוף עזה, אבנר שמעוני, אומר כי 1,600 פצצות מרגמה נורו עד-כה על יישובי גוש קטיף. "אחד הבתים ביישובים אצלנו נפגע הבוקר. ב"ה לא הייתה פגיעה בגוף, אבל אנחנו לא סומכים על הנס.", אמר שמעוני.

שמעוני ציין כי מאז תחילת הדיבורים על "עזה תחילה" אירעו בחבל עזה למעלה מ-100 פעולות טרור. "אנחנו מבקשים ודורשים שתנתן אפשרות לצה"ל לפעול , ולזה דרושה הסכמה של הדרג המדיני ששבוי בדיבורי סרק עם הרש"פ". לדבריו, צה"ל יודע בדיוק איך לפעול נגד שיגור המרגמות לעבר יישובי החבל.
