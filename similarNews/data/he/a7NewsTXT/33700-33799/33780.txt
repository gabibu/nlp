

בעשרות מתנ"סים ברחבי הארץ יתקיימו מחר (יום חמישי) חגיגות ראש-השנה לעולים חדשים ולקשישים, כאשר במקרים רבים יהיה זה עבורם האירוע היחיד המציין את החג.

במהלך מסיבות אלו, המתקיימות בתמיכת החברה למתנ"סים, ילמדו העולים החדשים על החג ומנהגיו, יאכלו את המאכלים המאפיינים אותו וישירו את שיריו. כל זאת, סביב שולחנת ערוכים וארוחה חמה וחגיגית.

זאת ועוד, בני נוער ממתנ"סים בכל רחבי הארץ מחלקים השבוע חבילות שי ומצרכי מזון בסיסיים לאלפי משפחות חד-הוריות, לקשישים, משפחות של מובטלים ועוד... בחבילות אלו הוכנסו, לצד מוצרי היסוד, גם בקבוקי יין, תפוחי עץ ודבש.


