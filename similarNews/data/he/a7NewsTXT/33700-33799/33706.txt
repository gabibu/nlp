

בכיר אמריקני בשרותי ביטחון הפנים, תום רידג' אומר כי "אין כל מידע מיוחד ואמין בדבר איום כלשהו נגד ארה"ב לקראת יום השנה לפיגועי ה-11 בספטמבר בניו יורק ובוושינגטון".

בראיון לרשת הטלוויזיה ABC, הדגיש רידג' כי נעשתה "התקדמות משמעותית בתחום הביטחון בכל הרמות, הפרטית, המקומית, האזורית והפדרלית. האמריקנים בטוחים הרבה יותר כיום מאשר היו ב-11 בספטמבר 2001". למרות זאת אמר רידג' כי, "עדיין נותרה עבודה רבה לעשותה בחודשים ובשנים הבאות, במטרה להמשיך בחיזוק אמצעי הביטחון".

(עתי"ם-איי.אף.פי.)
