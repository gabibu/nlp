

דליקה גדולה של חורש טבעי וקוצים פרצה אחר הצהריים סמוך לאיזור התעשייה של קריית-ביאליק.

כתב עתי"ם קובי מנדל מוסר, כי במקום פעלו 11 צוותי כיבוי, בהם כבאים משירותי הכיבוי של הגליל המערבי שהגיעו לתגבר את עמיתיהם מחיפה. הכבאים פעלו גם ליצור חיץ בין לשונות האש לבין המפעלים המצויים באיזור, כדי למנוע את התפשטות הדליקה למפעלים אלה. בשל הדליקה הגדולה הוחלט על גיוס חירום של כבאים הנמצאים בבתיהם, כדי לסייע לחבריהם.
