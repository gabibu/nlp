

שר החוץ שמעון פרס החליט לבטל את הופעתו הערב בפני מאה חברי המכון הבינלאומי של יוהנסבורג, לאחר שמשטרת דרום-אפריקה מסרה למאבטחים הישראלים הנלווים לשר כי ישנם גורמים העלולים להפגין במהלך ההרצאה.

הואיל והמקום נמצא מחוץ לאיזור המאובטח של פסגת כדור הארץ, הביעו הדרום-אפריקנים חשש גדול כי ההפגנות הללו עלולות להסתיים בהתפרעויות ונפגעים.

לאור המידע הזה ביקש פרס לבטל את האירוע.
