

מפקד נושאת המטוסים האמריקנית קיטי הוק תומס הלג' הודח מתפקידיו בשל ליקויים ביכולותיו המקצועיות. כך מסר מפקד הצי האמריקני השביעי, תת- אדמירל רוברט ווילארד, בהודעה שפורסמה היום.

את מקומו של הלג' תפס רב חובל רוברט דונל בארבאריי, נמסר מהצי האמריקני.

נמל הבית של הקיטי הוק נמצא ביוקוזוקה (יפן), בסיס הצי האמריקני העיקרי במזרח הרחוק. נושאת המטוסים וקבוצת המשימה הימית שלה השתתפו בפריסה הימית-אווירית באוקינוס ההודי, שאיפשרה הזנקת מטוסים וניהול מבצעים צבאיים באפגניסטן נגד משטר הטליבאן.

"תומס הלג' נמצא אחראי לשורת תקלות", מסר דובר הצי השביעי. "כלי השייט עליו היה מופקד פגע במצוף בכניסה לנמל סינגפור בסוף השנה שעברה וגרם נזק למדחף העיקרי, כאשר רב החובל בעצמו ניצב על גשר הפיקוד והשיט את האוניה. בנוסף, כלי השיט נכשל בשבוע שעבר בביקורת הטכנית ביחידת ההנעה שלו.

המפקד החדש בראון הודיע על השעיית החופשות למלחים, לאנשי הצוות ולחיילי המארינס עד להודעה חדשה, בעקבות סידרת תקריות שהתרחשו על היבשה.
