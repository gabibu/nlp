

שלושה מבין חמשת הצעירים מטירת הכרמל, שנהרגו בשבוע שעבר בתאונת דרכים בכביש חיפה-תל אביב הישן דרומית לקיבוץ החותרים, לא שתו כלל אלכוהול. כך עולה מבדיקת דמם של חמשת ההרוגים במכון לרפואה משפטית.

מהבדיקה עולה, כי רמת האלכוהול בדמו של צעיר נוסף שנהרג, היתה מעל לתקן, ואילו בדיקת דמו של הצעיר החמישי מראה כי הוא שתה אלכוהול, אך רמת האלכוהול בדמו נמצאה מתחת לתקן.

כתב עתי"ם מוסר, כי בוחני התנועה של משטרת מרחב חוף אינם מצליחים לגלות מי מבין חמשת הצעירים נהג במכונית בנסיעה הקטלנית.
