

משטרת ירושלים פתחה אחר הצהריים בחקירה בסיוע של משרד העבודה בנוגע לקריסת המנופים שגרמו לפציעתם של 7 בני אדם באזור התעשייה תלפיות בירושלים. באירוע נפצעו שבעה אנשים, שניים מהם באורח קשה, אחד באורח בינוני ו-4 באורח קל. שלושה פצועים פונו ע"י צוותי מד"א ליחידת הטראומה של בי"ח הדסה עין כרם. מצבם של שניים מהם מוגדר קשה ואחד בינוני עד קשה. כל יתר הפצועים פונו לקבלת טיפול רפואי בבית החולים שערי צדק בירושלים.
