

מחבלי הרש"פ ירו הבוקר פצצת מרגמה לעבר אחד הישובים בגוש קטיף. הפצצה פגעה פגיעה ישירה במטבח ביתה של אחת המשפחות. אין נפגעים בנפש.

בשיחה עם כתבנו סיפר אבי המשפחה כי אלמלא שעת הירי המוקדמת (6:00) היה המטבח שבו נפלה פצצת המרגמה מלא בבני המשפחה. עוצמת ההרס במטבח הבית רבה ומבהירה את גודל הנס בכך שלא היו פגיעות בנפש.

"צריך להבין שפגיעה כזאת הייתה יכולה לגמור משפחה שלמה ואז הייתה מתעוררת כל המדינה, אבל היום מדובר ב"ה רק בפגיעה ברכוש אז אנחנו שותקים" אמר אבי המשפחה, "אם אני לא טועה, עד היום נחתו בגוש קטיף למעלה מאלף שש מאות פצצות מרגמה ובנס אין נפגעים בנפש. צריך להבין לאן אנחנו עלולים להגיע עם 'עזה תחילה'".

עוד סיפר אבי המשפחה כי ילדי המשפחה נשלחו למוסדות הלימודים וההורים עוסקים כעת בשיפוץ המטבח.
