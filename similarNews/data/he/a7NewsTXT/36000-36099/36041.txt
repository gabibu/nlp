

עו"ד שמאי ליבוביץ' נתפס כשהוא מבצע עבירה פלילית ריסוס גרפיטי בהן נכתב: "עו"ד ליבוביץ' פרקליט אמיץ". תושב גבעת שמואל אבי אבוחצירא הבחין בעו"ד ליבוביץ' בעת מעשה מרסס על קירות השופרסל המקומי. נגד עו"ד ליבוביץ' הוגשה תלונה במשטרה.


בשיחה עם ערוץ 7 סיפר אבוחצירא כי שלשום סמוך לשעה 23:00 בלילה נסע לביתו : "ראיתי שני אנשים מרססים על קיר השופרסל המקומי עם ספריי. ניגשתי אליהם ולמרבה התדהמה אני רואה את עו"ד ליבוביץ' יחד עם חבר נוסף מרססים כתובת 'שמאי ליבוביץ פרקליט אמיץ'... ראיתי אותם בשעת מעשה.

שאלתי את עו"ד ליבוביץ' איך הוא לא מתבייש כעורך דין לבצע עבירה פלילית של השחתת פני מקרקעין... הוא גמגם משהו אבל לא הבנתי את התשובות שלו... לאחר שראו שאני מזמין ניידת משטרה הם ניסו להיכנס לרכב ולהימלט מהמקום אך אני מנעתי זאת מהם.

הניידת הגיעה , הם ניסו להיתמם אבל השוטרים חיפשו ברכב ,מצאו שם את הספריי , החרימו אותו ולקחו את פרטיהם האישיים של ליבוביץ' וחברו"

אתמול התיצב אבוחצירא במשטרה והגיש תלונה נגד עו"ד ליבוביץ. "אני מקווה שהם יטפלו בה" אמר.

עו"ד ליבוביץ' לא מסר את תגובתו לדברים.

בשבת שעברה גורש עו"ד ליבוביץ' מבית הכנסת בו התפלל בבגבעת שמואל גם בית הכנסת השני אליו ניסה להכנס למחרת לתפילת שחרית הודיע כי לא ידע שמדובר בליבוביץ' והם לא יתנו לו להכנס בשעריהם בשבת הבאה. כמו כן גורש ליבוביץ' מקידוש של "חתן בראשית" אליו ניסה להכנס.

רבה הראשי של צפת הרב שמואל אליהו הוציא פסק הלכה האוסר להתפלל עימו. עו"ד ליבוביץ' אמר לעיתון "בשבע" כי הוא מודה שהתקריות בבתי הכנסת אמנם העליבו אותו אך הדגיש כי "אני יודע שלכל דבר יש מחיר ואני מוכן לשלם אותו" "נראה מה יהיה השבת" אומר עו"ד ליבוביץ' "בכל מקרה ברור לי שגם השבת אלך לבית הכנסת".
