

עיראק קוראת לארה"ב לשגר נציגים רשמיים על מנת שיבקרו באתרים בשטחה, בהם על פי החשד מיוצר נשק להשמדה המונית.

"אנו מזמינים את הממשל האמריקני לבדוק את אתרי הנשק האלה" כך אמר סגן ראש הממשלה והשר הממונה על תוכניות הנשק של עיראק, עבדל טאוואב מולא חאוואיש.

חאוואיש, שדיבר במסיבת עיתונאים בבגדאד אמר עוד, כי עיראק אינה מייצרת נשק להשמדה המונית וציין שטענותיה של ארה"ב כי היא אכן מייצרת אותם "אינן נכונות".

"בהיותי אחראי לתוכניות הנשק של עיראק, אני יכול לאשר כי אין לנו נשק להשמדה המונית ושאין לנו כל כוונה לייצר אותו", הטעים.

הוא הוסיף כי עיראק "תלמד את ארה"ב שיעור בלתי נשכח", אם תפתח במתקפה צבאית כדי להדיח את סדאם חוסיין.


דובר של ארגון אל-קאעידה השווה את שליט עיראק סדאם חוסיין לנשיא ג'ורג' בוש,

בראיון לשבועון הסעודי "אל-מג'אל", היוצא לאור בלונדון.נכתב כי "במונחים של אכזריות, ברוטליות וכפירה, סדאם אינו שונה מבוש, המשתמש בו כתירוץ על מנת להשתלט על הנפט העיראקי", אמר הדובר, עבדל רחמן אל-ראשיד, בראיון שיפרסם השבועון מחר

עוד אמר, כי שר המשפטים האמריקני ג'ון אשקרופט מסר כי שמו של סדאם מופיע ברשימת החיסול של אל-קאעידה.

באשר לאוסמה בן לאדן, ציין הדובר כי הוא בריא ושלם, אך אינו נחשף לתקשורת על מנת שלא לגלות את מקום הימצאו.

"בנסיבות הנוכחיות, לא יעלה על הדעת שהוא ירבה להופיע בכלי התקשורת כדי להוכיח לאנשים שהוא חי, כשארה"ב הופכת כל אבן באפגניסטן על מנת לעלות על עקבותיו", הוסיף.
