

בית הנבחרים האמריקני אישר הערב ברוב גדול את הצעת ההחלטה המאפשרת לנשיא בוש לצאת למלחמה נגד עירק כאשר יחליט לעשות זאת.
הסנט, בית המחוקקים השני, צפוי לקבל החלטה דומה הלילה או לכל היאוחר מחר.

נוסח ההחלטה קובע כי הנשיא בוש יוכל לפעול נגד עירק גם ללא אישורה הרשמי של מועצת הבטחון של האו"ם.

עם זאת ההחלטה קובעת כי על בוש לנסות לפתור את הבעיה במגעים דיפלומטיים וכמו כן הוא נדרש לעדכן את הקונגרס במתרחש בעירק מדי 60 יום.
