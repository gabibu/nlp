

חיילים המוצבים בחזיתות הלחימה ביש"ע שחוקים פחות מחיילים המשרתים בגבול הצפון. כך מגלה מחקר שדה שביצע ענף הפסיכולוגיה בצה"ל, ואשר מתפרסם היום בשבועון במחנה.

בענף הפסיכולוגיה אומרים כי המחקר מוכיח שתחושת המפקדים והלוחמים טובה יותר ביש"ע מאשר בצפון, על אף שהעומס המבצעי ביש"ע גדול בהרבה מהעומס בצפון. הסבר אחד לכך הוא המונוטוניות המבצעית בגיזרה הצפונית לעומת עושר הארועים בחזית הדרומית יותר. הסבר שני הוא תחושת הלוחמים בחזית זו כי יש תכלית וטעם לפעילותם.
