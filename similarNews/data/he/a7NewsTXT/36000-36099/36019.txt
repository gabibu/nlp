

אישה אחת נרצחה הבוקר ו 6 בני אדם נוספים נפצעו בפיגוע שהיה הבוקר בצומת קוקה קולה שליד אוניברסיטת בר-אילן.

כתבנו קובי סלע מוסר כי מחבל ערבי ניסה לעלות על אוטובוס שהיה מלא בנוסעים. המחבל מעד ונפל סמוך לאוטובוס והנהג ואדם נוסף שהיה עימו רצו אליו. כשזיהו שעל גופו יש חומר נפץ רב אחזו אותו בידיו והרחיקו את הנוסעים מהמקום.

כשעזבו אותו ונמלטו על נפשם רץ המחבל לעבר קבוצה של אנשים ופוצץ את עצמו. אישה אחת נהרגה כאמור כתוצאה מהפיצוץ. 6 נוספים נפצעו שניים מהם באורח קשה.

מהמשטרה נמסר כי נהג האוטובוס והאדם שסייע לו מנעו פיגוע גדול הרבה יותר.

