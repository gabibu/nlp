

האשה שנרצחה הבוקר בפיגוע בצומת בר אילן טרם זוהתה. 29 אנשים נוספים נפגעו. עשרה נפגעים פונו לבית החולים בילינסון בפתח תקוה מתוכם אחד באורח קשה ו-9 באורח קל. 18 פצועים פונו לבית החולים שיבא ברמת גן, כולם נפגעו באורח קל.

במשטרה מעריכים כי מדובר במחבל-מתאבד שנשא על גופו חגורת נפץ במשקל של כ-5 ק"ג, מטען בינוני המורכב מחומר נפץ, רסס וכדורי מתכת קטנים.

עוד נמסר כי לאזור הפיגוע הגיעו שני חבלני משטרה מלוס אנג'לס שנמצאים בביקור במשטרת ישראל במסגרת שיתוף הפעולה של משטרת ישראל ומשטרות בעולם. החבלנים מלוס אנג'לס הגיעו בשלב מוקדם של האירוע למקום וצפו בעבודתם של חבלני משטרת מחוז ת"א.
