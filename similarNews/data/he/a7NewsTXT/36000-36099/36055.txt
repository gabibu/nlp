

הקבינט המדיני-בטחוני החליט היום לצמצם את רשימת האישים שהיו זכאים מעתה לאבטחה צמודה של השב"כ. הרשימה הסופית תקבע בדיון נוסף שיתקיים בעוד כחודשיים.

כתב עתי"ם מוסר, כי על פי המלצת השב"כ, יזכו להבטחה צמודה רק שבעה אישים, המוגדרים על ידי השב"כ כ"סמלי השלטון": נשיא המדינה, ראש הממשלה, יו"ר הכנסת, נשיא בית המשפט העליון, שר הביטחון, שר החוץ ויו"ר האופוזיציה. בישיבה לא הושגה הסכמה מי יממן אבטחתם של אישים נוספים שאותם יוחלט לאבטח. עוד הוחלט בישיבה כי ראשי ממשלות לשעבר יזכו לאבטחה עד 4 שנים לאחר פרישתם מהתפקיד.
