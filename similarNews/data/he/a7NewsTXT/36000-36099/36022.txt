

מחבלי אל-קאעידה מתכננים ככל הנראה פיגוע חדש נגד ארה"ב או נגד האינטרסים שלה בעולם, כך מסרה הבולשת הפדרלית, האף.בי.איי.

ב FBI מסתמכים באזהרתם על הודעותיהם של בן לאדן וסגנו איימן אל זאווהרי ששודרה בתחנת הטלויזיה אל ג'זירה כי הם מתכוונים לבצע פיגועים נוספים באמריקה ובבעלות בריתה צרפת וגרמניה.

"מההודעות עולה, כי ככל הנראה, ההחלטה על הפיגוע ועל מועד ביצועו כבר נתקבלה, ועל היוזמה עברה כעת לידי האנשים בשטח", ציינה הבולשת הפדרלית בחוזר למשטרה ולשלטונות המשפט בדרג מקומי ופדרלי.
