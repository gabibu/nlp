

משרד החוץ הורה למשלחת ישראל באו"ם למחות בפני מזכ"ל האו"ם קופי אנאן על מאמר שפרסם הנציב הכללי של אירגון הסעד והתעסוקה של האו"ם (אונר"א), פיטר הנסן, בו טען כי ישראל "פוגעת בילדים פלשתינים ובמערכת החינוך הפלשתינית".

לטענת הנסן בפרסום ב"הראלד טריביון" פעילות צה"ל ביש"ע "גורמת" לילדים הפלשתינים סבל.
בין היתר הוא טוען כי צה"ל נוהג להשתלט על בתי ספר ולהפכם למחנות מעצר.

"חשוב שישראל תתחיל להסיר את העוצרים והסגרים המוטלים על מרכזי אוכלוסין כעת, לפני שיגרם נזק נוסף לילדים", כותב הנסן.

ממשרד החוץ נמסר כי מאמרו של הנסן גם הכפיש את ישראל וגם התעלם מהנזק שנגרם לילדי ישראל כתוצאה מהטרור הפלשתיני.
