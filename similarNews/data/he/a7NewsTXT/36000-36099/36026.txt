

שר הביטחון בנימין בן אליעזר, אומר שימשיך לפנות מאחזים ביש"ע, לאחר שהלילה הינחה את צה"ל לפנות שלושה מאחזים נוספים . אחד מהם היה מאחז מאוייש קטן ליד הישוב ברכה.

במועצת יש"ע נערכת למצב בו יהיה נסיון לפנות מאחזים מאויישים גדולים כמו נופי נחמיה, מצפה אשתמוע ומצפה אסף . ח"כ אורי אריאל מהאיחוד הלאומי הגיע הבוקר למצפה אסף שליד בית-אל, וגיבש עם התושבים את עקרונות ההתנגדות לפינוי .

בלשכת ראש הממשלה טוענים כי חלק מהמאחזים מפונה על דעת הנהגת המתיישבים.

הבוקר נודע כי הראשון לציון הרב מרדכי אליהו   שנועד לפני חודשים אחדים עם שר הבטחון בעניין המאחזים   הביע אמש התנגדות תקיפה לפינוי מאחז כלשהו וקרא לציבור לבוא ולחזק את המאחזים.
