

סגן השר לקליטת עליה יולי אדלשטיין, פנה הלילה לשרת החינוך בדרישה לבדוק האם אכן הופרדו תלמידים מעולי אתיופיה מתלמידים אחרים בבית הספר היסודי "צמח ב'" באשדוד.

סגן השר שהזדעזע מכתבתה של סמדר פלד בערוץ השני בטלוויזיה, על בית הספר באשדוד המנהל "מדיניות הפרדה" בין עולי אתיופיה לתלמידים שאינם כאלה, פנה מיידית במכתב לשרת החינוך לימור לבנת, ובו ביקש ממנה "לבדוק את המקרה המזעזע לעומקו ולמצות את הדין עם האחראים בבית הספר".
