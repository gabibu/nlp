

סוגיית המאחזים. ראשי היישוב היהודי בבנימין ורבנים בכירים מהציונות הדתית מגבשים תוכנית למניעת פינויו של מאחז גבעת אסף, ששר הבטחון ציווה לפנות בתוך שבוע.

החל ממוצאי שבת תתקיים במקום נוכחות מוגברת של תושבים מהאזור ומדי יום יתקיים בו ארוע ציבורי. ביום ראשון יתכנס במאחז ועד רבני יש"ע וביום שני צפויה תפילה המונית. סמוך לגבעת אסף נפתחה אמש אש על אוטובוס אגד. קליעים אחדים פגעו בשמשה הקדמית, אך איש לא נפגע.
