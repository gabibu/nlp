

המשך משפטו של מפקד התנזים פתח' מרוואן ברגותי נדחה ב 4 ימים והוא יתחיל ביום ה' הבא. כך נקבע על ידי בית המשפט המחוזי.

הדחיה נועדה לצורך היערכות מחדש ולמציאת פתרון לקהל הרב המבקש להיות נוכח במשפט. בין היתר נדרש פתרון לעימותים שהיו בין תומכיו של ברגותי לבין משפחות נפגעי הטרור שהגיעו כדי לחזות בהליך המשפטי ולמחות כנגד ברגותי.

נוסף על כך במועדו החדש של המשפט ביום ה' הבא תידון גם בקשת הסניגוריה הציבורית לשחררה מייצוגו של הנאשם.
