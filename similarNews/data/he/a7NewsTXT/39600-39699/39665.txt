

לפחות שלושה אנשים נספו, 12 נעדרים ואלפים נותרו ללא קורת גג בקוסטה ריקה בעקבות גשמי הזעף, שגרמו לשיטפונות במדינה זו.

בעקבות הסופה שהחלה בשבת נותרו יותר מ-5000 בני אדם ללא קורת גג, וחלקים אחדים של חוף האוקיינוס האטלנטי היו עדיין מוצפים אמש, כך נמסר בתקשורת המקומית.

בשידורי טלוויזיה נראו גברים ונשים עומדים על גגות בתיהם ומחזיקים את ילדיהם באוויר כדי להצילם מהיסחפות במים.

"יש מקומות, בעיקר באזורים ששוכנים בהם ילידי המקום, שם אנשים נמלטו לגגות בתיהם", אמר אחד מאנשי הצלב האדום, והוסיף כי לאחדים מהמקומות שנפגעו בצורה קשה מהגשמים לא הצליחו אנשי יחידות ההצלה להגיע.

נשיא קוסטה ריקה אבל פאצ'קו נסע ביום שני לאזור האסון, הסמוך לגבול עם פנמה. דווח כי כל אמצעי התקשורת של אזור זה נותקו.
