

נציגים של מינהל התעופה האזרחית ואגף הביטחון במשרד התחבורה יוצאים הבוקר לאתיופיה, במטרה להסדיר את נושא האבטחה בשדה התעופה של אדיס אבבה, כך מדווח דובר משרד התחבורה.

נציגים של מינהל התעופה האזרחית ואגף הביטחון במשרד התחבורה יוצאים הבוקר לאתיופיה, במטרה להסדיר את נושא האבטחה בשדה התעופה של אדיס אבבה, כך מדווח דובר משרד התחבורה.

הדובר מוסיף ומעדכן כי מטוס של חברת התעופה האתיופית 'אתיופיאן איירליינס, שהיה בראשית השבוע בדרכו מאדיס אבבה לנתב"ג, הופנה לנחיתה בנמל התעופה בעובדה שליד אילת, לאחר שהתברר שסידורי האבטחה באדיס אבבה אינם עונים על הדרישות בישראל.

ראש אגף הביטחון במשרד התחבורה מסר, כי בכוונתו לבטל את הטיסה של 'אתיופיאן איירלייס' המתוכננת מאדיס אבבה לישראל ביום שישי הקרוב אם עד אז לא יינקטו סידורי ביטחון ראויים בנמל התעופה של אדיס אבבה.

יצוין כי 'אתיופיאן איירליינס' מפעילה כיום שתי טיסות סדירות שבועיות בין אדיס אבבה לנתב"ג. טיסה אחת ביום שישי וטיסה נוספת ביום ראשון. רוב הנוסעים הם תרמילאים ותיירים ישראלים הממשיכים מאדיס אבבה לאפריקה ולבנגקוק.

דובר משרד התחבורה, אבנר עובדיה, מסר כי מינהל התעופה האזרחית הידק באחרונה את הפיקוח על שדות התעופה בהם פועלים מטוסים ישראלים. בין השאר, הוחלט שלא לאפשר טיסות לישראל משדות תעופה בהם לא ננקטים אמצעי ביטחון נאותים.
