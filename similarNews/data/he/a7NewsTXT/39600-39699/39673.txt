

ארגון הטרור ג'מעה איסלאמייה, החשוד באחריות לפיגוע בבאלי, תכנן לבצע פיגוע במשחקים האולימפיים בסידני ב-2000, אך מנהיגו באוסטרליה הניא אותו מכך בסופו של דבר, כך חושף היום העיתון "סטרייט טיימס", היוצא לאור בסינגפור.

בדיווחו מצטט העיתון מקורות מודיעין באזור, וקובע כי הוגה התכנית היה ככל הנראה ראש הארגון, רידואן עיסאמודין, המכונה האמבאלי, שדרישתו העיקרית היא להקים מדינה איסלאמית בדרום מזרח אסיה.

"מנהיג הג'מעה באוסטרליה, עבדול ראחים, דחה את תכניתו של האמבאלי", הוסיף העיתון. המקורות שצוטטו טוענים כי חוליה הייתה כבר מוכנה לביצוע הפיגוע.
