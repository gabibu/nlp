

שר הביטחון, שאול מופז, אמר כי ישראל תמשיך לתקוף את ארגוני הטרור ברצועת עזה כדי למנוע פעילות חבלנית. במהלך סיור ביחידות צה"ל בדרום הרצועה, אמר מופז: "אף אחד לא יהיה חסין מפני הפעילות ההתקפית של צה"ל".

מופז הוסיף שהפלסטינים ממשיכים בהברחת אמצעי לחימה לרצועה, והאזור משמש חממה לפעילי טרור.

בשנתיים האחרונות נהרגו ברצועה 300 מחבלים, סוכלו מאות פיגועים והושמדו כ-50 מנהרות להברחת נשק ממצרים.

