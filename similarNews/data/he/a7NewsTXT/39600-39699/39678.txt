

ממשלת פורטוגל נמסר כי בין התכשיטים והיהלומים שנגנבו ממוזיאון המדע היו תכשיטים של בני משפחת המלוכה הפורטוגלית.

את הדברים אמר שר התרבות הפורטוגלי, פדרו רוזטה, שאמר כי 6 מבין 15 הפריטים הפורטוגלים, הכוללים יהלום גולמי שמשקלו 35 קראט, היו בין התכשיטים שנגנבו ביום שני ממוזיאון המדע בהאג.

בעקבות שוד זה, עשויה פורטוגל לשנות את מדיניותה בכל הקשור להשאלת תכשיטי בית המלוכה, אמר רוזטה בתחנת הרדיו הפרטית TSF, והוסיף ששווים של התכשיטים שנשדדו אינו ניתנים להערכה.

הפריטים שנשדדו כוללים גם ידית מקל הליכה העשויה מזהב ויהלומים, טבעת זהב ויהלומים, ענק יהלומים, ושתי סיכות, כולם מהארמון הלאומי באג'ודה. התכשיטים היו שייכם למשפחת המלוכה ברגאנקה לפני הדחתה ב-1910 בהפיכה.

מהמוזיאון ההולנדי נמסר שהשודדים פרצו פנימה, ונטלו את התכשיטים מתצוגה לחיתוך יהלומים ותכשיטנות. המוזיאון נסגר ביום שלישי, ומשטרת הולנד פתחה בחקירה.

יצוין כי הגניבה ארעה בלילה שבין יום ראשון לשני.

"טרם ברור כיצד הצליחו הגנבים לפרוץ למקום ולהימלט ממנו למרות אמצעי הביטחון, שכללו מצלמות וגלאי תנועות", אמר מנהל המוזיאון ברט מולסברגן.

משטרת הולנד מצויה כעת בעיצומם של חיפושים וסריקות אחר הפורצים, אולם העדרו של קצה חוט בפרשה מקשה על סיכויי לכידתם.
