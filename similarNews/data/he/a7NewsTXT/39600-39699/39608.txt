

משטרת יהודה ושומרון עצרה שוטר פלשתיני, החשוד ביידוי אבנים מאז היותו בן 10, ולכן כונה על-ידי המשטרה בשם "הזורק המתמיד".

כתבת עתי"ם מוסרת, כי רעיד חסן חוסיין, בן 22, תושב הכפר עבוט ממערב לרמאללה, חשוד שמאז היותו בן ,10 יידה אבנים ובקבוקי תבערה לעבר מכוניות ישראליות וצה"ליות בכביש עוקף עבוט.

בגיל ,18 בעת גיוסו למשטרה הפלשתינית, המשיך בעיסוקו הנוסף.

לטענת המשטרה, הודה החשוד במאות עבירות בהן פגע בכלי רכב ופצע ישראלים רבים.

מעצרו של החשוד הוארך ביום ב' עד תום ההליכים המשפטיים נגדו בבית משפט צבאי. בכוונת המשטרה להעמידו לדין בהליך שיפוט מהיר.
