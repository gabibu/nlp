

לראשונה בארצות הברית מתכוונת המערכת הבנקאית שם להוסיף גוונים שונים לשטרות הדולר.

על פי המדווח בעיתון "ידיעות אחרונות" מטרת הגוונים השונים שיתווספו לשטרות, היא להקל על זיהוי ההבדל בין ערכם של השטרות השונים שיקבלו גוון מיוחד לכל ערך וערך ולא פחות מכך גם כדי להקשות על מלאכת זיופם של השטרות.

יצוין כי עד כה מהווה הדולר אחד השטרות הקשים לזיוף, זאת בשל סימונים זעירים הפזורים על גבי השטרות ואמצעים נוספים. אולם ברבות השנים עלתה רמת זיוף הדולר ברחבי העולם ונמצאו מי שיודעים לחקות את מבנה השטר הנוכחי כמעט באופן מושלם.

השטר המעוצב מחדש הראשון שייצא לאור בעוד חודשים אחדים יהיה שטר של 20 דולר. בשלב מאוחר יותר יצורפו גם שטרות המאה והחמישים דולר.

בשלב זה נאסרו לפרסום הגוונים החדשים בהם ייעשה שימוש בשטרות החדשים.
