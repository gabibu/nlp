

שרה מרזל, רעיתו של ברוך מרזל מראשי פעילי כך ותשעת ילדיהם, קיימו ביום ב' משמרת מחאה מול ביתה של רבקה גלאט ראש ענף תביעות במחוז ש"י.

שרה מרזל, רעיתו של ברוך מרזל מראשי פעילי כך ותשעת ילדיהם, קיימו ביום ב' משמרת מחאה מול ביתה של רבקה גלאט ראש ענף תביעות במחוז ש"י.

כתבת עתי"ם מוסרת, כי משמרת המחאה התקיימה מול ביתה בירושלים וזאת במחאה על הרדיפה כלפי ברוך מרזל ו"יהודים טובים אחרים" כפי שטוענים פעילי כך.

כתב ערוץ 7 שאל את ברוך מרזל על מטרת ההפגנה של משפחתו מול ביתה של גלאט. "היא ממרמרת לנו את חיים ללא סיבה. אנחנו רוצים להבהיר לה שדרישתה להרחיק אותי מביתי לחצי שנה פוגעת באשתי ובילדיי. הנוכחות של משפחתי מיועדת להמחיש לה את זה", אומר מרזל.

"בדיון על שיחרורי ממאסר ביקשה התובעת הרחקה של חודש או לפחות שבועיים. רבקה גלאט לא הסכימה לדרישת התובעת מטעמה ודרשה ממנה לתבוע זמן רב יותר. גלאט איימה שאם לא אסכים לקבל את הרחקה למשך חצי שנה ואערער למחוזי, היא תדרוש מהשופט לעצור אותי עד תום ההליכים. גלאט ידעה כי השופטת עוינת אותי, ולכן היא רצתה להשאיר את ההכרעה בידי השופטת העוינת אותי ולא לאפשר להעביר את ההכרעה לערכאה גבוהה יותר".

בכיר במשטרת יהודה ושומרון אמר לכתבת עתי"ם, כי המשטרה רואה בחומרה רבה את התנהגות פעילי כך ותומכיהם, אשר מנסים לאחרונה להשפיע על אנשי חוק מלבצע את עבודתם. לדברי הבכיר, פעילי הימין סימנו לאחרונה את ראש יחידת התביעות במחוז, רב פקד רבקה גלאט כיעד להטרדות, איומים ונסיון להשפיע על עבודתה.

כתבת עתי"ם מציינת, כי פעילי כך הפגינו לאחרונה גם מול ביתו של בכיר בשב"כ המתגורר ביישוב ישראלי בגזרת בנימין והעובד במחלקה היהודית בשב"כ.

כתבת עתי"ם מציינת, כי אלישבע פדרמן רעיתו של פעיל כך נועם פדרמן הגישה ביום ב' תלונה במשטרה נגד רעיתו של בכיר במחלקה היהודית בשב"כ, שלטענתה חשפה את שמו של הבכיר במכתב ששלחה לתושבי היישוב נגד הפגנות שנערכות מול בעלה ובכך עברה אשת הבכיר על חוק השב"כ ופירסמה שם האסור לפרסום.
