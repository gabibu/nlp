

בעוד אירופה נלחמת בעישון באמצעות צעדים נגד פרסום, בישראל פותחה ערכה טבעית לגמילה מעישון. מפתחי הערכה טוענים שבאמצעותה ניתן להיגמל מהרגלי העישון בתוך כמה ימים.

שרי הבריאות של האיחוד האירופי אישרו ביום שני תקנה חדשה האוסרת לפרסם מוצרי טבק בעיתונים, בכתבי עת, באינטרנט, בשידורי רדיו ובאירועי ספורט בינלאומיים.

ההגבלות החדשות, שיכנסו לתוקף ב-2005, אושרו בקולן של 13 מתוך 15 המדינות
החברות, ובהתנגדותן של גרמניה ושל בריטניה.

דיפלומטים ציינו כי ברלין ביקשה פחות הגבלות על הפרסום בעיתונות הכתובה, ואילו לונדון תמכה בנקיטת צעדים חמורים יותר.

רוב הצעדים נגד פרסום מוצרי הטבק ייכנסו לתוקף ב-2005, והאיסור על מתן חסות לאירועי ספורט בינלאומיים חשובים כמו מרוצי המכוניות של "פורמולה 1" ייכנס לתוקף ב-2006.

בעוד אירופה נלחמת בעישון באמצעות צעדים נגד פרסום, בישראל פותחה ערכה טבעית לגמילה מעישון. מפתחי הערכה טוענים שבאמצעותה ניתן להיגמל מהרגלי העישון בתוך כמה ימים.

אבי בסר ויגאל אורן, יוזמי השיטה Freedom לגמילה מעישון וממציאיה, אומרים כי 1.8 מיליון ישראלים הם מעשנים כבדים.

הערכה המשווקת מכילה, בין היתר, תמצית של שישה צמחים שונים המשחררים, לדברי המפתחים, סוג אנרגיה לגוף ומבטלים את הצורך בניקוטין. בעזרת הערכה ניתן להיגמל מהרגלי העישון בתוך כמה ימים. הטיפול מבוסס על שימוש בערכה במשך חמישה ימים, ובחמישה ימים נוספים מבססים את התוצאה של שלב א. מומחי החברה, נאמני גמילה מקצועיים, מלווים את הנגמל במשך 4 חודשים ויותר משום שהנתונים מראים כי ללא השגחה חוזרים בשלושת החודשים הראשונים כ-80% מהמטופלים אל העישון.

יגאל אורן, מובילו של הקמפיין נגד העישון, אומר כי מדובר במוצר טבעי ייחודי מסוגו בעולם. למשתמשים אין כל תופעות לוואי, הפסקת העישון לא מלווה בתופעות שליליות כמו השמנה, עצבנות ועוד.
