

בניגוד לידיעות שפורסמו בסוף השבוע שעבר בכלי התקשורת, לפיהם צה"ל שוקל לסגת מבית לחם, אמר גורם צבאי בכיר בפיקוד מרכז לעיתונאי חגי הוברמן כי צה"ל לא קיבל הנחיה להוציא את הכוחות מהעיר. עם זאת, אמר הבכיר כי כוחות צה"ל ייערכו בהתאם לקראת חג הנוצרים בעיר.

כוח ביטחוני מיוחד עצר אמש אב ושני בניו בבית בין העיירה בית ג'אללה לבין בית לחם. מצה"ל נמסר כי אחד העצורים הוא מחבל חמאס האחראי לפיגועים רבים באזור.

ערבים השליכו אמש מטען חבלה לעבר כלי רכב צבאי בעיר שכם. לא היו נפגעים.

ערבי נהרג ו-10 נפצעו לאחר ששתי פצצות מרגמה נורו אמש לעבר גוש קטיף ברצועת עזה ונחתו בטעות בשטח שבשליטת הרש"פ.

בג'נין ערבי שניסה לטפס על רכב צבאי ובכך סיכן את חיילינו, נורה למוות.
