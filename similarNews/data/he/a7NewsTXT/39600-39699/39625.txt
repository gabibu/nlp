

ממשלת אפגניסטן החליטה על הקמת צבא לאומי קטן ויעיל. "בימים האחרונים אישרתי צו להקמת צבא לאומי אפגני. ההחלטה הושגה בתום דו-שיח בין חברי מפתח בוועדת ההגנה, שהוקמה בקאבול למטרה זו", ציין נשיא אפגניסטן חאמיד קרזאי בוועידה הבינלאומית לשלום וליציבות באפגניסטן, שהתכנסה בבון שבגרמניה.

קודם לכן אמר השר האפגני הממונה על השיקום, אמין פרהאנג, כי צבא אפגניסטן ימנה 70,000 חיילים. "הוא אינו זקוק ליותר מכך", הטעים. גורמים באפגניסטן דרשו להקים צבא גדול יותר של כ-150,000 חיילים, דרישה שגרמה לדאגה במדינות השכנות.

(עתי"ם-חוץ)
