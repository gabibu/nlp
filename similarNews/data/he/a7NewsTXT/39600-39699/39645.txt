

פקחי הנשק של האו"ם הודיעו היום כי במהלך בדיקתם באתר טילים סמוך לבגדד, שארכה שש שעות, הם גילו שחסר ציוד שנרשם ע"י הפקחים הקודמים.

פקחי הנשק של האו"ם הודיעו היום כי במהלך בדיקתם באתר טילים סמוך לבגדד, שארכה שש שעות, הם גילו שחסר ציוד שנרשם ע"י הפקחים הקודמים.

בהודעה נמסר כי בכירים עיראקים טענו שהציוד החסר הושמד בהפצצות של מטוסי קרב מערביים או הועבר למקומות אחרים.

מקור באו"ם סירב לומר אם נושא זה הוא חמור, אך ציין כי הצד העיראקי דיווח לפקחים על המקום שאליו הועבר שאר הציוד. "בבוא הזמן, הפקחים שלנו יבדקו את טענותיהם כדי לעמת אותן", הוסיף המקור.

בהודעה של הפקחים צויין כי ב-1998 הכיל האתר חלקי ציוד שנרשמו ע"י "הוועדה המיוחדת של האו"ם" וכן מצלמות מעקב. "שום דבר מכל אלה אינו נמצא כיום במתקן. נמסר לנו כי חלק הושמד בהפצצת המקום וחלק הוועבר למקומות אחרים".

האתר בקאראמה, הסמוך לבגדד, היה אחד מאתרי הטילים העיקריים של עיראק, לפני שהוכנס לרשימת הפיקוח לטווח הארוך ע"י צוותי הפקחים הקודמים.

בוש יגביר את הלחץ על סדאם

נשיא ארה"ב גורג' בוש מתכנן להגביר את הלחץ על נשיא עיראק, סדאם חוסיין, כדי שזה יעמוד בתאריך היעד של האו"ם ויודיע על מאגר הנשק שלו להשמדה המונית. עם זאת, הוא ממשיך לפקפק כי סדאם יעמוד בלוח זמנים זה, הודיע הבית הלבן ביום שני.

"הנשיא רוצה לוודא כי לסדאם חוסיין אין כל נשק, וכי אינו מפר את החלטות האו"ם. אך הנשיא אינו בטוח שסדאם חוסין יציית", אמר דובר הבית הלבן הארי פליישר.

הדובר ציין כי עדיין מוקדם מידי לומר אם עיראק משתפת פעולה עם פקחי הנשק של האו"ם, מאחר ששבוע אחד אינו זמן מספיק.

בוש אמור לשאת דברים בפנטגון היום ב-19:30 לפי (שעון ישראל) בעת חתימתו על חוק תקציב ההגנה.

לדברי פליישר, בוש ימסור עדכון על המלחמה בטרור וידגיש כי חשוב שסדאם אכן יודיע ביום ראשון על מאגר הנשק שלו בהתאם להחלטת מועצת הבטחון 1441 מהחודש שעבר.
