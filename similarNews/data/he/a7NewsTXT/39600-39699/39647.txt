

תת שר ההגנה האמריקני, פול וולפוביץ, אמר בלונדון כי עיראק עלולה לעמוד בפני מתקפה צבאית אם היא תשחק במשחקי "חתול ועכבר" עם פקחי הנשק של האו"ם. "השורה התחתונה היא שסאדאם חוסיין ומשטרו חייבים לשנות באופן בסיסי את התנהגותם וליישם סוף סוף את פירוק הנשק שהסכימו לבצע לפני יותר מעשר שנים" אמר וולפוביץ במכון הבינלאומי ללימודים אסטרטגיים.

וולפוביץ ותת שר החוץ מארק גרוסמן הגיעו ללונדון כדי לתדרך בכירים בריטיים בנושא עיראק, ומחר יטוסו לטורקיה.

(עתי"ם-רויטרס)
