

העיתונאי חיים הכט העומד בראש הנהלת תחנת הרדיו "כל רגע" המשודרת בצפון הארץ תחת 'קול ישראל' תוקף היום את המבצע אותו מנהלת היום גלי צה"ל "השירותרום".

בדברים אותם אמר הכט הוא טוען כי "הכסף אינו מגיע לחיילי צה"ל אלא הולך למשכורת של אנשי האגודה למען החייל וגם הולך לגלי צה"ל" הכט כינה את גלי צה"ל "תחנה שמנה ומיותרת. 40 מיליון ש"ח בשנה עוברים לגלי צה"ל וממנים את המשכורות של אנשי התחנה". זהו "מבצע לא ראוי ולא נכון" חתם הכט.

דוברת האגודה למען החייל ענתה לטענתו של הכט וקובעת כי מדובר ביום הזדהות ותודה לחיילי צה"ל. הצבא מקבל משירותי הרווחה מאה מילון  בשנה ומשכורות האגודה למען החייל מגיעות ממקורות אחרים. לעומתה טען חיים הכט כי הוא עודנו מחזיק בדעתו.

יצוין כי בדבריו קובע הכט כי מה שמונע את סגירת התחנה זה גייסות שיש לה בבתי הקפה בשינקין ובכנסת.

יצוין כי בעבר גם ראש הממשלה לשעבר אהוד ברק היה בין המעלים את אפשרות סגירת גלי צה"ל, אולם מאוחר יותר כשהתמנה לראשות הממשלה ביטל את ההצעה.
