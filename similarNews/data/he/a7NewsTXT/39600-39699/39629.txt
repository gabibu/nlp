

לפחות 18 אנשים נהרגו ויותר מ- 23 נפצעו כשאוטובוס הידרדר מכביש לתוך נקיק עמוק במדינת צ'יאפאס. האוטובוס שבו היו יותר מ- 40 נוסעים, נפל מגובה 150 מטר לנקיק עמוק, אמר דובר משטרתי שהוסיף כי נמשכים מאמצי ההצלה.

"הרגשתי שהנהג נוסע מהר מדי, במהירות עצומה, ופתאום, באחד מעיקולי הדרך, הוא ירד מהדרך והחל להתהפך. הדבר הבא שאני זוכר הוא שהייתי על האדמה כששתי רגלי שבורות", אמרה אחת הנוסעים לעיתונאים בבית החולים שבו אושפזה. האוטובוס היה בדרכו מטוחטלה גוטיירז אל פאלאנקה שבמדינת צ'יאפס.

(עתי"ם-רויטרס ו-ד.פ.א.)
