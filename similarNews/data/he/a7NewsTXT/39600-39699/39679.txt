

מטוסי קרב אמריקניים פיזרו כ-240 אלף עלונים על מתקני תקשורת והגנה אווירית בדרום עיראק, והזהירו בהם את הצבא העיראקי לא לתקן את המטרות שהופצצו ביום ראשון, הודיע הצבא האמריקני.

זו הפעולה השישית מסוגה מאז תחילת אוקטובר, שבמהלכה מושלכים עלונים הכתובים בערבית באיזורי איסור הטיסה בעיראק.

מטוסי קרב בריטיים ואמריקניים מפטרלים מעל אזורי איסור הטיסה בצפון ובדרום עיראק כבר למעלה מעשר שנים, והפציצו מטרות של ההגנה האווירית העיראקית באזור בתגובה לניסיונות עיראק להפיל את המטוסים.

נזכיר כי עיראק אינה מכירה באזורי איסור הטיסה, שנקבעו לאחר מלחמת המפרץ, והיא טוענת כי פעולות המטוסים המערביים מהוות פגיעה בריבונותה.
