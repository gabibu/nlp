

חולייה של הג'יהאד האיסלמי תיכננה לפוצץ מזוודה הממולכדת ב-10 ק"ג חומר נפץ בכניסה לבסיס צבאי באיזור חיפה, ולהפעילה מרחוק באמצעות הפעלת טלפון נייד, כך חשפה ביום שני משטרת מחוז ש"י.

חולייה של הג'יהאד האיסלמי תיכננה לפוצץ מזוודה הממולכדת ב-10 ק"ג חומר נפץ בכניסה לבסיס צבאי באיזור חיפה, ולהפעילה מרחוק באמצעות הפעלת טלפון נייד, כך חשפה ביום שני משטרת מחוז ש"י.

כתבת עתי"ם מציינת כי משטרת ש"י ציינה כי הפיגוע סוכל בעקבות מעצרו של ראש החוליה, עלא אחמד מוחמד טוואלבה, בן 17 מג'נין, בשבוע שעבר. החקירה העלתה כי בעקבות מעצרו, ניסו חברי החוליה הנותרים לפוצץ את מזוודת הנפץ בג'נין, בניסיון להשמיד ראיות.

מחקירת המשטרה עולה עוד כי לצורך ביצוע הפיגוע רכשו חברי החולייה מכונית גנובה בעלת לוחיות רישוי ישראליות ב-3,000 שקלים.

החוליה נלכדה שעות אחדות לפני שילוחו של המחבל שהיה אמור להטמין את מזוודת הנפץ סמוך לבסיס הצבאי ובכך סוכלה המזימה.

מופז: איום טילים בצפון מדאיג

אמנם הפיגוע הזה סוכל אך על פי דיווחו של שר הביטחון שאול מופז בוועדת החוץ והביטחון הדאגה לאזור הצפון צריכה להמשיך להטריד את מערכת הביטחון.

מופז התריע על כך שמערך הטילים של החיזבאללה בזירה הצפונית של המדינה מהווה איום אסטרטגי ולכך מתלוות פרובוקציות של ירי שמבצע החיזבאללה כביכול לעבר מטוסינו.

דיווחו של השר מופז התקבל בביקורת חריפה מפי ח"כ אופיר פינס מזכ"ל העבודה. פינס כינה את שרי ממשלת שרון "נבחרת החלומות של שרון". כמו כן, טען פינס כי לממשלה אין פתרונות ואין מוטיבציה להתמודד עם הטרור.

שר הביטחון הגיב לדברי פינס באומרו כי פינס משמיע תעמולת בחירות שאסורה בוועדת החוץ והביטחון.
