

בכנסת נמשכים מגעים קדחתניים בין אנשי העבודה והליכוד במטרה לסיים את המשבר. בשעה זו לא ברור מתי תיערך ההצבעה על תקציב המדינה. קודם לכן סוכם שההצבעה תתקיים בארבע אחר הצהוריים אך כעת אומרים בעבודה ובליכוד כי היא ייתכן שההצבעה תידחה במספר ימים.

בעמדת מפלגת העבודה התגלו בקיעים לאחר שהשרה דליה איציק אמרה בפומבי כי לדעתה יש להצביע בעד התקציב. השר שלום שמחון אמר כי אינו מאמין שניתן יהיה למנוע את פירוק הממשלה. לעומתו, יושב ראש הקואליציה, זאב בוים, אמר כי נראה שניתן יהיה למנוע את פרישת העבודה.

כתבנו חגי סרי מדווח כי כל העת נמשכים ניסיונות תיווך, של אישים וגורמים שונים, בין הצדדים. בין היתר נדונה ההצעה של שר המשפטים , מאיר שטרית, שוועדה חיצונית תבדוק את כל סוגיית המימון להתנחלויות. נשיא המדינה הצטרף לאישים הקוראים להשיג פשרה בין ראש הממשלה לשר הביטחון .
