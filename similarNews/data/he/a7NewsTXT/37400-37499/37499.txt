

לאחר התקדמות במשא ומתן עם המעסיקים הפרטיים הסתיימו רוב העיצומים במשק. המו"מ עם עובדי המדינה יימשך .

בהסתדרות צופים שהעיצומים במשרדי הממשלה וברשויות המקומיות, הנמשכים כבר שבועיים וחצי, יסתיימו ביום ראשון. זאת, לנוכח התקדמות רבה שחלה במשא ומתן בין צוות ההסתדרות לבין צוות המעסיקים הפרטיים.

היום ייפגשו שר האוצר, סילבן שלום, ומזכ"ל ההסתדרות, עמיר פרץ.

במשא ומתן על תוספת היוקר, סוכם שחלק מתוספת היוקר תשולם בינואר 2003 וחלקה האחר לקראת סוף 2003.

גם לגבי עובדי הרשויות המקומיות הושגה פריצת דרך במו"מ על שאלת המס שיוטל על קופות הגמל, ובעניין תוספות שכר למקבלי המשכורות הנמוכות (עד 4,000 שקל לערך), שיקבלו את כל תוספת היוקר בינואר הקרוב.
התוספת תיכנס לבסיס השכר הקבוע ולא תהווה תשלום חד פעמי.

