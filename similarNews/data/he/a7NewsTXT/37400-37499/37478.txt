

תלמידי כיתות י' ויא' מהפנימייה בחדרה כלאו את אחד ממדריכי השכבה שלהם באחד מחדרי הפנימייה. לאחר מכן הזמינו אוטובוס פרטי ויצאו לטייל בארץ. לאחר שהמדריך הצליח להשתחרר הוא הזעיק את ההורים והמשטרה. שוטרי תחנת קריית שמונה פתחו בסריקות ואיתרו בשעות הצהריים את האוטובוס והילדים סמוך לחניון מעיין ברוך.

מפקד משטרת קריית שמונה סנ"צ יורם מלול מסר כי תחקור התלמידים העלה, שמעשה הקונדס היה מתוכנן. הילדים הצטיידו מבעוד מועד במזון ובשתיה והזמינו את האוטובוס לפני שכלאו את המדריך שלהם. סנ"צ מלול הוסיף כי מדובר בבני טובים, ללא עבר פלילי, שחמדו לצון והסבירו את המעשה שעשו במסורת הנהוגה בפנימייה.
