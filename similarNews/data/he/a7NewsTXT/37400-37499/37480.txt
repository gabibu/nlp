

זרועות הביטחון עצרו לפני כשלושה חודשים בחברון את פארדי איוב, מחבל בכיר באירגון חיזבאללה, אשר נשלח מטעם הארגון למשימות טרור בישראל. המחבל, לבנוני שיעי, מחבל חיזבאללה ותיק אשר לקח חלק בפעולות טרור ומבצעים שונים של הארגון הן בלבנון והן מחוצה לה, ביניהם פעולות בהן נפגעו אזרחים רבים.

איוב גויס על ידי החיזבאללה בקנדה, עבר שורה ארוכה של אימונים בלבנון והוצב ביחידה האירופית, "יחידת הזרים" של חיזבאללה. במהלך שהותו בקנדה, שמר על קשר עם בכירי הארגון בלבנון ואף ביצע עבורם משימות בשליחות הארגון. עם חזרתו מקנדה, פנו אליו בכירי הארגון, עמם עמד בקשר הדוק עוד מימי ראשית פעילותו, וגייסו אותו למשימת טרור חשאית בישראל.
