

בראיון למהדורה המרכזית של ערוץ החרדי "קול שמחה" העריך יו"ר וועדת הפנים, ח"כ הרב משה גפני, (יהדות התורה) שעל אף התפטרות חברי הכנסת של העבודה ישראל לא עומדת כעת בפני בחירות. עם זאת לא שלל ח"כ גפני שבמצב חירום כמו מתקפה על עיראק תבנה מחדש ממשלת האחדות.

ח"כ גפני הסביר כי הצביע בעד התקציב לאחר שנוכח לדעת ששר האוצר סילבן שלום מתכוון לדון עימם על תקציבי הישיבות. לדבריו, חבריו לסיעה "הפגינו אחריות" לאור ההפתחויות הבטחוניות והכלכליות. "התקציב של המוסדרות להשכלה גבוהה הוא גדול פי שבעה מאשר תקציב הישיבות ועכשיו בתקציב מוסדות אלו יש גידול באופן ממשי ותקציבי הישיבות קטנות באופן ממשי. נמשיך בדיונים עם צמרת האוצר כדי שעולם התורה לא ייפגע", הסביר.
