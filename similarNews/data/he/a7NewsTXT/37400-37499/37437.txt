

החל מיום שישי (1.11.02) חייבים הנהגים לנסוע באורות דולקים בכבישים הבינעירוניים גם בשעות היום. חובת הדלקת אורות ברכב בכבישים הבינעירוניים חלה על כל סוגי הרכב ותהיה בתוקף עד ל-31 במרץ 2003.

אוטובוסים, מוניות, אופנועים ורכב משא כבר (מ-15 טונות ומעלה) חייבים לנסוע באורות דולקים, בשעות היום גם בכבישים עירוניים, במשך חודשי החורף. רכב דו-גלגלי חייב לנסוע באורות דולקים בכבישים בינעירוניים, במשך כל ימות השנה.

דובר משרד התחבורה, אבנר עובדיה, מסר כי הקנס על נסיעה בלי אורות הוא 100 שקלים, בתוספת 2 נקודות חובה (גם לפי שיטת הניקוד החדשה, שתכנס לתוקף ב-1 בינואר 2003).
