

מטוסי קרב של ארה"ב ובריטניה הטילו פצצות מונחות על סוללות ההגנה האוירית העיראקיות בתגובה לירי נגד מטוסים שבוצע באזור האסור לטייס בצפון המדינה. כך הבהיר דובר מטעם הפנטגון.

"מטוסי הקואליציה פעלו בהגנה עצמית, בתגובה למתקפות העיראקיות, והטילו פצצות מונחות מדויקות על מתקנים של הצבא העיראקי", אמר הדובר. הוא הוסיף כי העיראקים הפעילו תותחי נ"מ לעבר מטוסי הקואליציה, שהיו בטיסות שגרתיות בצפון עיראק.

(עתי"ם - רויטרס)

