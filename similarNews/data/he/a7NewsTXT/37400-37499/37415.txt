

הותר שמה של הנרצחת השלישית בפיגוע הירי אתמול בחרמש.
השלוש הן: לינוי סרוסי והדס תורג'מן הי"ד המובאות היום למנוחות ואורנה אשל בת 50 הי"ד שתובא מחר למנוחות. שלושתן תושבות חרמש.

קרוב לשעה 22:30 התגנב בזחילה תחת גדר הישוב חרמש ערבי חמוש ברובה קלצ'ניקוב. המחבל הגיע לבית הקרוב לגדר ופתח בירי לעבר בעלת הבית שנפצעה אנושות ומאוחר יותר נפטרה מפצעיה.

לאחר מכן פנה המחבל למרכז הישוב, שם פתח בירי לעבר שתי הנערות בנות הארבע עשרה ושתים עשרה ששבו מבילוי, השתיים נפצעו פצעים אנושים ומאוחר יותר מתו מפצעיהן.

אחת מתושבות הישוב שזיהתה את המחבל תוך כדי ירי ירתה בו שישה כדורים מכלי נשק שברשותה, אולם מעצור שהיה בנשק מנע ממנה את המשך הירי.

למקום הוזנקה כיתת הכוננות של הישוב וחיילים שהיו במשימת אבטחה במקום ובקרב שארך מספר דקות חיסלו אותו לא לפני שעלה בידו לפצוע באורח קל עד בינוני שלושה חיילים.

החיילים הפצועים טופלו בשטח ושניים מהם אף פונו לבית החולים.
