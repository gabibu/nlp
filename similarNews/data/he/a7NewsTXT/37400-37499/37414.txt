

העיצומים במשק נמשכים ובמקביל מתגבש הסכם בין ההסתדרות למעסיקים בנושא תוספת היוקר.

ככל הנראה יכלול ההסכם נוסחה לחישוב התוספת ע"פ בסיס השכר ולא יינתן מענק חד פעמי.

התקדמות במו"מ עם האוצר הושגה גם בעניין עובדי הרשויות המקומיות. ההתקדמות מתבטאת בשאלת המס שיוטל על קופות הגמל ובנושא תוספות השכר למקבלי המשכורות הנמוכות.

היום יימשך המו"מ בין נציגי הסתדרות עובדי המדינה למשרד האוצר.
