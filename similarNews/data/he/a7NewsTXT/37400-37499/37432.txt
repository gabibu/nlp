

בעיר הו צ'י מין סיטי, היא סייגון, פרצה אש בבניין משרדים בן 6 קומות. מהאש נהרגו לפחות 54 אנשים ברובע העסקים העיקרי. האש פרצה אתמול בשעות הבוקר והמשיכה להשתולל לקראת ערב, כך מסרו פקידים באמצעי תקשורת בוויאטנם.

בעקבות האש קפצו עשרות אנשים מחלונות מרכז העסקים הבינלאומי של סייגון בחפשם אחר מקלט מהלהבות. יותר מ-50 פצועים אושפזו, נמסר מהוועדה העממית המקומית.

אמש לקראת השעה 20:00, הגיע מניין הנספים ל-54, מסרה סוכנות הידיעות הרשמית של וייאטנם. עדי ראייה מדווחים על עשרות אנשים שעודם לכודים בבניין הבוער.

מכבי האש סבורים שהלהבות, שפרצו במועדון לילה בסביבות השעה 13:00, נגרמו כנראה מקצר חשמלי.

יצוין כי לפחות 500 אנשים עובדים ועורכים את קניותיהם במרכז, שבו שוכנים משרדים רבים, מועדון ריקודים ומרכז קניות. העיר הו צ'י מין סיטי היא הכרך המסחרי הגדול ביותר של וייאטנם, המונה כ-10 מיליון תושבים. אחרי רדת החשכה, אפשר היה להבחין בלהבות מכל מקום בעיר.
