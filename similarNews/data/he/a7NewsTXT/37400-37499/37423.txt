

עלייה חדה חלה באחרונה בעבירות זיוף של תעודות כשרות בקרב בעלי עסקים ברחבי הארץ.

עבירות על חוק הכשרות הפכו לאחרונה לתופעה עמה מנסה להתמודד מחלקת ההונאה בכשרות של הרבנות הראשית לישראל. המחלקה הקימה מערך פיקוח נרחב, הכולל דיווח ממוחשב, מפקחים המסיירים בכל רחבי הארץ ופקידים הנמצאים בקשר עם הציבור ועם הגורמים הרבניים בערים וברשויות המקומיות, כדי לאתר עסקים ומוצרים המוצגים ככשרים למרות שאינם כאלה, ומשתמשים בתעודות כשרות מזויפות או מצולמות.


