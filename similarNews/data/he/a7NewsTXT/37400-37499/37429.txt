

הממשל האמריקאי מסר כי אינו מתרשם מהשינויים ב"קבינט הפלשתיני החדש", והוסיף שהרכבו רחוק מהרפורמה שדרשה וושינגטון בתמורה לתמיכתה בהקמת מדינה פלשתינית.

"אפשר לומר שאנחנו מאוכזבים. זה לא עונה על הציפיות", אמר בכיר במשרד החוץ האמריקני, שביקש להישאר בעילום שם.

על פי המדווח, הממשל האמריקאי קיווה לשינויים רבים יותר במבנה הקבינט, ולעומת זאת מצאו שרוב אלה שהיו שותפים בו בעבר נותרו על כנם.

האמריקאים ציינו את אכזבתם לגלות שדווקא מי שראו בו בר שיח מועדף עבד רזאק אל-יחיא, הוחלף ב"קבינט" החדש על ידי מנהיג ותיק בארגון הטרור פאתח', האני אל-חסן.
