

ראש הממשלה, אריאל שרון, שר התקשורת, ראובן ריבלין ושר האוצר, סילבן שלום מינו צוות יישום בין-משרדי להפיכת רשות הדואר לחברה ממשלתית. ממשרד התקשורת נמסר כי צוות זה יגבש את הפעולות הנדרשות להפיכת רשות הדואר מתאגיד סטטוטורי לחברה ממשלתית ולביצוע כל הפעולות הדרושות לביצוע מהלך זה, בהתאם להחלטת ממשלה.

הצוות התבקש לגבש את דרכי הפעולה לביצוע החלטת הממשלה ולפעול ליישומה, לרבות שינויי החקיקה הנדרשים, באופן שתהליך המעבר מתאגיד סטטוטורי לחברה ממשלתית יסתיים עד ליום 20 ביולי 2003.
