

השר שאול שמחון, ראש צוות המשא ומתן של מפלגת העבודה מול הליכוד בנושא חילוקי הדעות בתקציב המדינה, הביע היום פסימיות באשר לאפשרות להשיג עד שעה 16:00 אחר הצהרים מועד ההצבעה פשרה בין הליכוד ומפלגת העבודה. "אינני סבור שתהיה פשרה", אמר שמחון .

שמחון הוסיף כי כל חילוקי הדעות בין הצדדים נסובים על 180 מיליון ש"ח בתקציבים המופנים לגימלאים ולסטודנטים. לדברי שמחון, ניתן לפתור את הבעיה "בשלוש דקות" אך לדבריו השיקולים אינם כלכלים אלא פוליטים.

"היחיד שיכול לפתור את הבעיה הוא שר האוצר", אמר שמחון וציין כי יש עליו ועל חבריו לחץ גדול מצד אנשי משק וכלכלה שאינם מפסיקים לצלצל ולשכנע בצורך המשך מפלגת האחדות.


