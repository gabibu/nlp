

היום יתקיים במצדה טקס שבו יכריז ארגון אונסק"ו על האתר הארכיאולוגי כ"אתר מורשת עולמית". בטקס ישתתפו נשיא המדינה, ראש הממשלה, שרים ואישי ציבור.

גם העיר העתיקה בעכו זכתה לאותו תואר. אלו האתרים הראשונים בישראל שהוכרו כבעלי ערך תרבותי והיסטורי על ידי הקהילה הבינלאומית.

בין האתרים בעולם שהוכרזו כבעלי ערך: האקרופוליס באתונה, הוותיקן ברומא והפירמידות בגיזה.

הכרזה אונסק"ו מצריכה מחקר ותיעוד מקיפים, והצגת דרכים לשימור ולהגנה על האתרים. ההכרה על ידי אונסק"ו אינה ערובה לשימור האתר, אולם מזכה אותו ביוקרה בינלאומית.

