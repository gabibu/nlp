

נשיא המדינה משה קצב שיגר בשבוע שעבר איגרות לנשיא צרפת ז'אק שיראק, לחואן קרלוס מלך ספרד ולנשיא רוסיה ולדימיר פוטין בעניין החטופים הישראלים שבידי החיזבאללה בלבנון.

כתב עתי"ם מוסר, כי השליש הצבאי של נשיא המדינה תת אלוף שמעון חפץ עידכן הבוקר את משפחות החטופים בדבר שיגור האיגרות.

קצב ביקש באיגרות כי ראשי המדינות יעשו ככל שביכולתם לדבר עם נשיא סוריה ועם ראש ממשלת לבנון בכדי שיעשו מאמץ להשיב את החטופים לארצם.
