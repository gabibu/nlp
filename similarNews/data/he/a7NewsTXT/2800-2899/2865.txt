

חברת "חדשות ישראל", בראשות משה שלונסקי, שהפסידה במכרז על הפעלת ערוץ החדשות הטלוויזיוני עתרה לבית המשפט המחוזי בתל אביב. הקבוצה מבקשת צו ארעי שימנע משר התקשורת להעניק את הרשיון לערוץ חדשות חדש לחברת "חדשות 24", בראשות ניסים משעל.

בתביעה נכתב כי "ועדת המכרזים התפרקה משיקול דעתה והעבירה אותו ליועצים   זהו הליך שכולו חובבנות, שלא לומר שרלטנות". עוד האשימה חברת "חדשות ישראל" את היועץ אלי ניסן, כי דעתו היתה מוטה.

