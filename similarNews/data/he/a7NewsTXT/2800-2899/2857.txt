

תאופיק טיראווי ועוד מספר בכירים במודיעין הכללי הפלשתיני, החליפו לאחרונה את מקום המשרדים הקבועים שלהם באזור רמאללה ועברו למקומות מסתור. כך מסר לסוכונות עיתי"ם מקור פלשתיני.

לדבריו, טיראווי וקציניו חוששים מידיהם של כוחות הביטחון הישראלים, וזאת בעקבות ההתקפה הישראלית על מפקדת המודיעין הכללי ביריחו בליל שבת.

עוד מספר המקור כי טיראווי ואחרים מבכירי הרשות הפלשתינית, הפסיקו לאחרונה להשיב ישירות על טלפונים והם אף דואגים להחליף מדי פעם את מספרי הטלפונים הסלולריים שלהם.
