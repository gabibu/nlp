

משטרת ירושלים נכנסה להר הבית בעקבות התפרעות פלשתינים בתוך הר הבית ויידוי אבנים לעבר מתפללים בכותל.

שוטר נפצע קל מאבן שהושלכה לעברו, ליד שער השבטים בירושלים.

לאחר סיום תפילת המוסלמים בהר הבית, החל יידוי אבנים לעבר השוטרים בשער השבטים ובשער המוגרבים ולעבר המתפללים היהודים ברחבת הכותל המערבי.

הפלשתינים קיימו תהלוכה במיתחם הר הבית .זמן קצר לאחר מכן החלו שוב הפלשתינים ליידות אבנים לעבר השוטרים המוצבים בשער בשבטים. לכל האירועים המשטרה לא הגיבה אך משנמשכו יידוי האבנים נכנסו כוחות משטרה לתוך הר הבית ללא שימוש באמצעים.

מפקד מחוז ירושלים ניצב מיקי לוי שנכנס בראש הכוחות להר הבית הורה לכל המתפללים הנמצאים בהר לעזוב את המקום עם סיום התפילה.


