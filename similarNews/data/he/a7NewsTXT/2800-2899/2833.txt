

הבוקר ירו הפלשתינים 4 פצצות מרגמה לעבר מטרות יהודיות. הפצצות נפלו בכביש שבין יד מרדכי לשדרות, צפונית לרצועת עזה. לא היו נפגעים. חיילי צה"ל סורקים את האזור.

הבוקר הניחו הפלשתינים מטען חבלה על הדרך המובילה ליישוב נצרים שבגוש קטיף. המטען התפוצץ אך לא היו נפגעים.

הפלשתינים ירו לעבר מוצב צה"ל ליד רפיח בגבול ישראל מצרים. מקור הירי לא זוהה ולא הושבה אש.
כמו כן ירו הפלשתינים אל מוצב צה"ל בהר גריזים וגם כאן לא זיהו החיילים את מקור הירי ולא השיבו אש.

ליד בית לחם ירו הפלשתינים לעבר שלוש מטרות ישראליות: אל כוח צה"ל שנע באזור הכפר טליתאקומי ליד כבוש המנהרות, אל בסיס מג"ב בהר גילה ואל מחסן באזור הכפר אל חאדר. צה"ל השיב אש חיה לעבר מקורות הירי ודובר צה"ל מוסר שכל אמצעי לחימה אחר שניסה צה"ל לא הועיל להפסיק את הירי לעבר החיילים ולכן השתמשו החיילים, על פי פקודה, בירי של כדורים חיים.

חודש הירי על היישוב פסגות. לא היו נפגעים וצה"ל השיב אש למקורות הירי.

מסוכנות "קול רינה" נמסר כי נורו יריות לעבר עמדת הש"ג בצומת תפוח שליד אריאל. לא היו נפגעים בנפש.
