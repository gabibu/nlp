

מפקד כוחות צה"ל ביהודה ושומרון, תת אלוף בני גנץ אמר בתדרוך לעיתונאים כי "כוחות צה"ל נכנסו לעומק של 100 עד 200 מטרים לתוך שטחי A בבית ג'אלה, פגעו בכמה פלשתינים חמושים שירו לעברם. ולפני זמן קצר יצאו והתמקמו בגבול שבין שטח C ל-A". כעת, לדבריו, תופסים הכוחות בית פלשתיני אחד שממנו בוצע הירי.

לדברי תת אלוף גנץ, "מדובר בפעולה שנועדה לתכלית מבצעית טקטית לאחר שהבוקר פתחו הפלשתינים באש משלושה מוקדים שונים לעבר כוחות צה"ל. בין השאר, ממקומות סמוכים למחסומים של המשטרה הפלשתינית".

גנץ אמר בסיום דבריו שהפעולה לא הסתיימה ולא תסתיים עד שהירי לעבר צה"ל יפסק לחלוטין.
