

בישיבת הממשלה שהתקיימה הבוקר מתחו השרים לימור לבנת ורובי ריבלין ביקורת על שר החוץ, שמעון פרס, אשר לדבריהם, הביע בפגישותיו בחו"ל, מסרים השונים מאלה של ראש הממשלה.

לבנת, אמרה בהתייחס לפרשת התבטאותו של פרס על אחריות ערפאת לטרור כי "המסר אינו אחיד. יש עירפול וזה גורם נזק".

פרס השיב כי העובדה ש-67% מהאמריקנים תומכים בעמדת ישראל, מוכיחה כי אין עירפול מסרים.

הנוכחים בישיבה סיפרו כי שרון ופרס הפגינו חזית אחידה.
