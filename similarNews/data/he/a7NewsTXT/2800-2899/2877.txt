

שני עובדים מאתר עתיקות שבטה, תעו בדרכם כשניסו להגיע ברגל לבתיהם במצפה רמון.

צוות חילוץ של מתנדבי המשמר האזרחי במועצה האיזורית הר הנגב הצליח לאתר אחד מהם, אך עד אחרי רדת החשיכה לא נמצא העובד השני.

השניים, עובדים בשיקום עתיקות העיר שבטה, במסגרת פרוייקט של העסקת מובטלים. בשל השרב, הוחלט לשחררם מהעבודה לפני סיום יום העבודה. שניהם לא רצו להמתין להסעה למצפה רמון והחלו לעשות את דרכם ברגל, כל אחד בנפרד.

סמוך לשעה 13:00 התקבלה ביחידת החילוץ הודעה על היעדרם של השניים. אנשי החילוץ יצאו לסרוק את האיזור ומצאו את דני טרנר, כשהוא בריא ושלם.

עם רדת החשיכה החלו סריקות המחלצים באיזור. הסורקים החלו בירי זיקוקים כדי שיבחין בהם ואולי יצליח להגיע אליהם או לקרוא להם ולתת סימן על מקום הימצאו.
