

תאופיק טיראווי ועוד מספר בכירים במודיעין הכללי הפלשתיני, החליפו לאחרונה את מקום המשרדים הקבועים שלהם באזור רמאללה ועברו למקומות מסתור. כך מסר לסוכנות עתי"ם מקור פלשתיני.

לדברי המקור, טיראווי וקציניו חוששים מידיהם של כוחות הביטחון הישראלים בעקבות ההתקפה הישראלית על מפקדת המודיעין הכללי ביריחו, בליל שבת.

המקור מסר עוד כי טיראווי ואחרים מבכירי הרשות הפלשתינית, הפסיקו לאחרונה להשיב ישירות על טלפונים והם אף דואגים להחליף מדי פעם את מספרי הטלפונים הסלולריים שלהם.
