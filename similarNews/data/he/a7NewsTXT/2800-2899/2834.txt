

צה"ל ירה אתמול טילים לעבר בניין המודיעין הכללי הפלשתיני ביריחו, הפועל תחת פיקודו של תאופיק טיראווי. הפלשתינים מסרו על ארבעה נפגעים כתוצאה מהירי.

גורמים בפיקוד מרכז מסרו כי על התקיפה הוחלט בעקבות מידע מודיעיני ברור שאנשי המודיעין הכללי השתתפו בפיגועים באזור.

בתגובה לירי אמר טיראווי לרדיו "קול פלסטין" כי הריסת בניין המודיעין הכללי הפלשתיני ביריחו נובעת מרצונו של ראש הממשלה שרון לרצות את אנשי הימין הקיצוני בממשלה, דוגמת אביגדור ליברמן.
