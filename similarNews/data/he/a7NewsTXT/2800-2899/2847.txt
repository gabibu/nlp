

עובדי הקריה למחקר גרעיני בדימונה פתחו הבוקר בשביתה כללית, בטענה שמשרד האוצר לא מאשר הסכם שנחתם עם הנהלת הקריה, בדבר תוספת 2.5% לשכרם.

דובר משרד האוצר אמר בתגובה, שהשביתה אינה חוקית.

השביתה החלה בשעה 6:30 ומאותו רגע עובדות בקריה רק מחלקות הבטיחות. יו"ר ארגון העובדים, שלום שמלה, אמר כי "ההסכם נחתם עם ההנהלה, מנכ"ל הוועדה לאנרגיה אטומית אישר אותו ויש תקציב למימון תוספת השכר שהוסכמה. לכן אין כל הסבר לכך, שמשרד האוצר לא מאשר את מימוש ההסכם". לדבריו, תמשך השביתה ללא הגבלת זמן, אלא אם ייפתח משא ומתן עם משרד האוצר.

אלי יוסף, דובר משרד האוצר, אמר בתגובה: "השביתה פרצה בניגוד לחוק ולא אושרה ע"י ההסתדרות. הממונה על השכר באוצר אינו מאשר את תוספת השכר, לפני שיבדוק אם היא בהתאם למדיניות השכר של הממשלה לגבי המגזר הציבורי ואם התוספת ניתנה כדין".
