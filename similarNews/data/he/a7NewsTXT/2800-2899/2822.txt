

אתמול אחר הצהרים עצר כוח מילואים של צה"ל, שהיה בפעילות יזומה, שלושה מחבלים חמושים בעת שהיו בדרכם לבצע פיגוע. המחבלים נעצרו בעת שנסעו ברכבם באזור הכפר סבסטיה, הסמוך ליישוב שבי שומרון, וברשותם חמישה כלי נשק דרוכים.

בשבת ירו כוחות הטרור פלשתינים מכיוון טול כרם לעבר כוח צה"ל ליד בת חפר. איש לא נפגע.

ביום שישי נפצעו חייל ואזרחית ישראלי. האזרחית נפצעה מיידוי אבנים על מכוניתה ליד אריאל ופונתה לטיפול בבית החולים בלינסון.

חייל צה"ל נפצע בחילופי אש ממושכים בצומת איו"ש.

ביום שישי בצהריים נורו שתי פצצות מרגמה אל קיבוץ כפר עזה. בתגובה על ירי המרגמות הגיב צה"ל בירי פגזי טנקים. ביום ו' נורה גם רימון נגד טנקים לעבר מוצב צה"ל ליד נוה-דקלים. לעבר המוצב נורתה גם אש פעמים אחדות. נורתה אש גם כן על מוצב צה"ל ליד הישוב גדיד.
