

שופט בג"צ מישאל חשין נענה היום לעתירתם של 10 פרופסורים-רופאים, ובראשם מנהל ביה"ח איכילוב בתל אביב, פרופ' גבי ברבש, והוציא צו המורה להמשיך את השר"פ, שירות רפואה פרטי, עד לדיון בעתירה בעוד כשבוע.

כזכור היועץ המשפטי לממשלה החליט לפני כמה חודשים כי השר"פ בבתי החולים אינו חוקי וכי יש להפסיקו. העותרים לבג"צ טענו, כי זכותו של כל חולה לבחור מנתח או מטפל, וכי אין הדבר פוגע בשירות שניתן לכלל החולים.

החלטת השופט חשין מחזירה את המצב לקדמותו, הרש"פ ממשיך כעת לפחות עד לדיון שייערך בבג"צ ב-4 ביוני.
