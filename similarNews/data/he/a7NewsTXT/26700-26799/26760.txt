

הרמטכ"ל אמר כי מאז מבצע "חומת מגן" הצטמצמו ההתרעות על פיגועים. עם זאת, הוסיף הרמטכ"ל, כדי להמשיך ולמנוע את התגברות הטרור מבצעים כוחות צה"ל פעולות סיכול.

אין בכוונת צה"ל להישאר בערים שהוא נמצא בהן לאורך זמן. מטרתו היא למנוע פיגועים.

ברמאללה, בבית לחם, בג'נין, בשכם ,בטול כרם ובקלקיליה שיקמו הפלשתינים את תשתיות הטרור והן הפכו להיות ערי מקלט למחבלים הפועלים בישראל, אמר הרמטכ"ל.

כל עוד ערפאת בתמונה, אמר מופז, לא יהיה שינוי במצב.

עוד הוסיף רב אלוף מופז ואמר כי אם פעולות צה"ל היום לא יצליחו ייתכן שצה"ל יידרש להעמיק את פעילותו, על אף שהוא מסופק אם אמנם יש לישראל עניין לצאת לפעולה כזו.
