

המשטרה ערכה ביקורת בסטודיו 49 כחצי שעה לפני שאירע נסיון הפיגוע במקום, בו הסיע מחבל מכונית תופת לעבר המועדון ונורה למוות על ידי המאבטח. כך מסר היום בבוקר מפקד מחוז תל-אביב, ניצב יוסי סדבון, בטקס הענקת תעודת הוקרה למאבטח אלי פדרמן, שערנותו מנעה אסון כבד.

פדרמן סיפר שהוא זוכר את השוטרים שהגיעו לבצע את הביקורת וניתן לו תדריך על ידם. ניצב סדבון מסר, כי על פי החוק מחוייבים כל בעלי המועדונים להחזיק מאבטח, כחלק מתנאי הרישוי. "איננו יכולים לחייב בתי עסק להחזיק מאבטח, כאשר אין זה מחוייב על פי החוק", אמר. אלי פדרמן, המאבטח, קיבל לידיו תעודת הוקרה ובאותו מעמד מסר כי גם קצינים בכירים ומנוסים במשטרה התרשמו ממקצועיותו, נחישותו ותגובתו המהירה של פדרמן ולשאלת העיתונאים שהמשטרה תשקול קבלתו למשטרה, במידה וירצה בכך, למרות גילו המבוגר.


