

תינוקת בת שנתיים וחצי נמצאה במיניבוס ברחוב שפרינצק בכפר סבא ללא השגחה. אשה שעברה במקום הבחינה בפעוטה במכונית והזעיקה את המשטרה.

האזרחית, שהבחינה בילדה הקטנה במינימוס ללא השגחה, פתחה את חלון המכונית, הגישה לילדה מים לשתיה ובמקביל, התקשרה למשטרה. ניידת שהגיעה למקום פרצה את הדלת וחילצה את התינוקת. זהות הילדה הובררה ממסמכים שהיו בתיק האוכל שלה. הילדה פונתה לבית החולים מאיר במצב שהוגדר טוב.

נהג המיניבוס אותר ונחקר בתחנת כפר סבא. הטיפול במקרה הועבר למחלק נוער כפר סבא, שביחד עם רשויות העירייה מאתרים את ההורים.

