

פקיסטן ערכה היום בהצלחה ניסוי שני של טיל בליסטי, נמסר בהודעה רשמית.

הניסוי נערך למרות הגינוי הבינלאומי בעקבות ניסוי קודם בשבת, בעיצומה של המתיחות בגבול עם הודו בחבל קשמיר השנוי המחלוקת.

הטיל שנורה היום הוא טיל קרקע-קרקע חדש קצר טווח . מדובר בניסוי ראשון של הטיל, היכול לשאת ראשי חץ למרחק של 290 ק"מ.

בשבת, ניסתה פקיסטן טיל שביכולתו לפגוע בהודו, שעות אחדות לפני שהנשיא פרווז מושארף שב והדגיש כי ארצו מוכנה למלחמה, אך אינה רוצה בה.

