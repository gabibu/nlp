

הממשלה החליטה היום לסגור את אתר הדלק והגז פי גלילות בתוך שלושה חודשים . בכך אישרה הממשלה פה אחד את הפתרון שהציע השר לאיכות הסביבה בנושא .

השר צחי הנגבי הציע לבצע הטמנה מיידית של מיכלי הגז בפי גלילות , באופן שימנע את הסכנה משילוב של הדלק והגז המצוי במקום , ביצוע העתקה של אתר פי גלילות למקום חלופי , והפסקת אספקת הדלק מפי גלילות בתוך שלושה חודשים .

הדיון בצו הסגירה שהוצא לאתר "פי גלילות" יתקיים מחר בשעה 12:00 בבית המשפט השלום בתל אביב ובינתיים יישאר מסוף הדלק והגז בפי גלילות סגור גם היום . צו הסגירה הוצא ביום חמישי בצוהריים בעקבות פיגוע הנפץ שאירע באתר פי גלילות .

למרות סגירת המיתקן, לא צפוי בינתיים מחסור בדלק בתחנות, שיסופק משאר מסופי הדלק ברחבי הארץ, אך ייתכנו שיבושים באספקת הגז לצרכנים .

