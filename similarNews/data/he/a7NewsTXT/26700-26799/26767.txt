

ממידע שהגיע למשרד החוץ עולה כי במהלך ההצבעה עבור השיר הזוכה בתחרות האירוויזיון, המליצו רשתות הטלויזיה בשודיה ובבלגיה לצופים להמנע מלבחור בשירה של ישראל המיוצג על ידי הזמרת שרית חדד.

היום ביקש סגן שר החוץ מיכאל מלכיאור מנציגויות ישראל בשוודיה ובלגיה, לברר אם אכן כך נהגו רשתות הטלויזיה.

מלשכתו של מלכיאור נמסר כי אם יתברר שאכן היו תופעות כאלה, משרד החוץ יפעל בכל החומרה הראויה וינקוט בצעדים המתבקשים. "לא נוכל לעבור לסדר היום על התבטאויות אנטי ישראליות או אנטישמיות", אמרו גורמים בלשכת שר החוץ.
