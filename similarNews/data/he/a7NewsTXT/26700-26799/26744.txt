

חייל מילואים, בן 32, הוכש במוצאי שבת בידי נחש ארסי, בשעה שהיה בעמדת שמירה במחנה צבאי ברמת הגולן. הוא הוחש לבית החולים, כשדופק ליבו מואץ, היה חשש לחייו, ולאחר טיפול יצא מכלל סכנה.

ממד"א נמסר כי כעשרה אנשים מתים מידי שנה מהכשת נחשים ארסיים. עוד נמסר כי בארץ יש כ- 35 מיני נחשים ומתוכם שמונה ארסיים.

מד"א ממליץ, שבכל מקרה הכשה, יש להעביר את הנפגע למקום בטוח, לדאוג למנוחתו המוחלטת ולהרגעתו ולהסיר את בגדיו במקום ההכשה. כמו כן יש לנקות ולחטא את מקום ההכשה, ואם מתפתח נזק מהיר להחדיר עירוי היקפי ולספק חמצן.יחד אם זאת, אם ניתן, יש לרשום את צבעיו של הנחש, צורת ראשו, כתמיו ואורכו. בכל מקרה יש לפנות לבית החולים.

אסור לחתוך את מקום ההכשה, למצוץ ארס, להניח על המקום חסם עורקים, לקרר או לחמם את המקום, לתת לנפגע אוכל ומשקה או לרדוף אחרי הנחש.





