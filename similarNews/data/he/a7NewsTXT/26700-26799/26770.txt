

בחודש אוקטובר יצא נשיא המדינה משה קצב לביקור ממלכתי ביפן . על כך נמסר בטקס לציון 50 שנה לכינון היחסים הדיפלומטיים בין יפן לישראל, שהתקיים היום בבית הנשיא בירושלים.

בכנס השתתפו שר החוץ שמעון פרס, מנכ"ל משרדו אבי גיל, השגריר החדש של יפן בישראל טדשי אימאי ומוזמנים רבים ביניהם אנשי אקדמיה, אני תרבות ואנשי עסקים הקשורים ליפן.

הנשיא קצב ושר החוץ פרס ציינו בדבריהם, כי יפן וישראל לא התברכו במשאבי טבע, וכי המשאב היחיד של שתי המדינות הוא המשאב האנושי.

במשרד החוץ ציינו, כי היחסים בין שתי המדינות הדוקים בכל המישורים: הכלכלי, התרבותי והמדיני. קשרים אלה התפתחו במיוחד בעשור האחרון.

במסגרת חגיגות היובל לקשרים בין ישראל ליפן ייערכו במשך השנה אירועי תרבות וכלכלה משותפים נוספים. שיאם של האירועים יהיה בביקור הנשיא קצב ביפן, כנראה בחודש אוקטובר.

