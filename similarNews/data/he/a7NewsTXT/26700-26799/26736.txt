

בימים אלה עולה לאוויר באתר משרד התיירות פרויקט מיוחד וגדול של "סיור וירטואלי בישראל", שמטרתו להציג את אתרי התיירות של מדינת ישראל בפני גולשי האינטרנט. הסיור חולף על פני הארץ, מצפון עד דרום, דרך ירושלים, תל אביב ואילת, כשבכל מקום נבחרו מספר תמונות מייצגות, בליווי טקסט קצר המתאר את המקום ואת הרקע ההיסטורי שלו. כל התמונות צולמו בשיטת IPIX על ידי חברת "עין הנט - ישראל".

פרויקט "הסיור והירטואלי" מורכב מיותר מ-160 תמונות המצולמות בטכניקה מיוחדת של 360 מעלות, היוצרת אפקט של תנועה מרחבית, בצורה אוטומטית כאשר התמונה מגיעה לחדות מקסימלית, בעזרת הזזת העכבר בתוך התמונה או באמצעות החיצים שמתחת לתמונה. את הפרויקט ניתן לראות באתר משרד התיירות www.tourism.gov.il.

מנכ"ל משרד התיירות, אהרון דומב, ציין כי פרוייקט מסוג זה פונים לקהל יעד מפולח והופכים את הטיול בארץ לגורם אטרקטיבי יותר ומפתה. לדבריו, משרד התיירות ממשיך ליצור פרוייקטים ייחודים ויצירתיים במטרה להגדיל את כמות התיירים בישראל.


