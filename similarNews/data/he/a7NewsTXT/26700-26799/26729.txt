

באתר חדשות 'וואלה' דווחו היום כי כמעט כל העיתונים הגדולים ברחבי ארה"ב עומדים בתקופה האחרונה תחת חרמות ונידויים של הקהילות היהודיות בערים בהן הם מופצים. העיתון "ניו יורק טיימס" מצפה כעת לסיום חרם בן חודש שהטילו עליו קבוצות יהודים בעיר, העיתון "וושינגטון פוסט" עומד בפני חרם יהודי מאורגן בחודש הבא, "לוס אנג'לס טיימס" מתאושש מהקפאת מינויים זמנית של יותר מאלף קוראים והעיתון "שיקגו טריביון" נאבק עם גל ביטולי מנויים ומכתבי מחאה.

לדברי המחרימים, התוצאות כבר מורגשות. הם מציגים לראיה את העובדה כי הפיגוע האחרון שאירע בראשון לציון בשבוע שעבר זכה לשלושה צילומים בעיתון ה'ניו יורק טיימס' , אחד מהם בעמוד הראשון.

עוד דווח ב'וואלה חדשות' כי היהודים מוחים גם על אימוץ עמדות הפלשתינים ללא בדיקה של העובדות, ועל נקיטת סטנדרטים שונים ביחס העיתונאי כלפי ישראל וכלפי הפלשתינים. הם מוחים גם על סיקור חלקי בלבד של פעולות טרור נגד ישראלים, וכן על נכונות רבה יותר של העיתונים לפרסם סיפורים "אנושיים" על סבלם של הפלשתינים מאשר על סבל הישראלים.

