


פקיסטן אינה רוצה במלחמה, אולם מוכנה לה, אמר בשבת הנשיא פרווז מושארף.
"איננו רוצים במלחמה, אולם איננו חוששים ממנה. אנו מוכנים למלחמה", אמר מושארף בנאום שנשא בפני מנהיגים דתיים שהתכנסו באיסלאמאבד לרגל החג המציין את יום הולדתו של מוחמד.
בהתייחסות למתח עם הודו, אמר מושארף כי לפקיסטן "היכולת לעבור בהצלחה את המצב הקשה".
הדברים נאמרו לאחר ניסוי מוצלח של טיל בליסטי פקיסטני שנערך בשבת בבוקר, ולאחר פרסום תגובת הודו לפיה "אנחנו לא מתרגשים".
"ההודים אמרו שהם לא מתרגשים. איננו רוצים לרגש אותם. אנו רוצים להגן על מדינתנו", סיכם מושארף.

