

ערביי הרש"פ ממשיכים להסית נגד ישראל בתקשורת הפנימית והעולמית ע"י הטחת עלילות נגד חיילי צה"ל. הפעם מדובר בטענה לפיה גרמו חיילי צה"ל, כביכול, למותו של עוברה של אשה ערביה.

מצה"ל נמסר כי יולדת ערביה הובאה במכונית למחסום באזור בית לחם בערך בשעה 4 וחצי לפנות בוקר והועברה לאמבולנס ערבי שבא לקחתה בכביש טליתא קומי, ליד בית ג'אלה.
בשעה שהועברה האשה מרכבה לאמבולנס בידי הצוות הפלשתיני באלונקה היא נפלה על הכביש, ומיד אחר כך נסע האמבולנס לתוך בית ג'אלה.

הפלשתינים טוענים כי החיילים במחסום לא נתנו ליולדת לעבור בו בדרכה לבית החולים וכי הוא מת משטף דם במהלך ההמתנה. לדבריהם הגיע האמבולנס הפלשתיני למחסום והעביר את היולדת ואת בנה המת לבית החולים.

בצה"ל אומרים בתגובה כי בניגוד לטענות הכוזבות לפיהן עיכב כוח צה"ל את מעבר היולדת, והוא זה שגרם לה ללדת במחסום, עולה מהתחקיר (שערך צה"ל) כי כוח צה"ל קפץ לנקודה, לאחר שתצפית זיהתה את האמבולנס והרכב במקום. משזיהה הכוח כי ברכב נמצאת אישה הכורעת ללדת, לא ביצע הכוח כל פעולת בידוק".

סוכנות עתי"ם מציינת כי על פי גורמי צה"ל, כי גם תעודת הזהות של היולדת לא נבדקה כדי לא לעכב אותה בדרכה לחדר היולדות.

דובר צה"ל מדגיש כי לא נגרם שום עיכוב ליולדת בדרכה לנקודה המצוינת. דובר צה"ל מדגיש כי חיילי צה"ל מונחים ע"י מפקדיהם להתיר מעבר מקרים הומניטריים".

יצוין כי הערבים מאשימים בעקביות את חיילי צה"ל במניעת טיפול רפואי לערבים, דבר שעורר שנאה כלפי ישראל בעולם הערבי ובמדינות אירופה. צה"ל נוהג לבדוק את הטענות ומצא אותן שקריות.


