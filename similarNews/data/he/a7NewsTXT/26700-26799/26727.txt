

צוותי ההצלה מצאו עד-כה 37 גופות בנהר בולשוואר שבבנגלאדאש, וכ-70 בני-אדם עדיין מוגדרים נעדרים, יותר מ-24 שעות לאחר טביעת מעבורת בסערה, מסרו שלטונות בנגלאדאש.

רב החובל של המעבורת, שהיה בין 25 הניצולים, אמר כי על הסיפון המעבורת היו לפחות 130 נוסעים, כאשר טבעה בלילה שבין יום חמישי לשישי.לדבריו, בין הנוסעים היו נשים וילדים רבים.

ערוץ טלוויזיה פרטי בבנגלאדש דיווח כי על המעבורת היו לפחות 200 איש, וכי כ-40 ניצלו. למידע לא התקבל אישור רשמי.

המעבורת טבעה בסערה עזה שפרצה לא הרחק מהעיר מטווארה שבדרום בנגלאדש.
רבים מהנעדרים לכודים כנראה בין שברי המעבורת שטרם נמצאו. כך מסרו מקורות במשטרה. פעולות ההצלה והחיפוש הוגדרו כקשות במיוחד עקב הרוחות העזות וזרמי המים החזקים בנהר.

ב-3 במאי נספו יותר מ-370 איש כאשר טבעה המעבורת שבה שטו בנהר מגנה, באסון השיט שנחשב לקטלני ביותר בהיסטוריה של בנגלאדש.

