

לקראת גזר דינו של מי שהיה ראש לשכתו של יצחק רבין, שמעון שבס, ביקש פרקליטו לבטל את ההרשעה ולהסתפק בגזר דין סמלי של שקל אחד בלבד, שכן מעשיו נעשו אך ורק למען המדינה.

בדיון לקראת מתן גזר דינו של שבס הופיע בסוף השבוע שעבר פרקליטו של שבס עורך הדין מיכה פטמן בפני בית המשפט המחוזי בתל אביב וביקש את ביטול הרשעת שבס.

עורך הדין פטמן ביקש להוכיח כי מעשיו של שבס נעשו אך ורק למען המדינה וביצור בטחונה. את אי הסדרים הסמליים, כטענתו, של שבס, ביקש פטצן לפטור בהשתת עונש סמלי של שקל אחד על שמעון שבס.

על פי דיווח ב-TheMarker בתגובה לדברי הפרקליט תהה נשיא בית המשפט השופט אורי גורן אם לא היה ראוי, על פי תיאורו של פטמן להעניק לשבס מדליה על תרומתו לציבור ולמדינה. עורך הדין פטמן אמר בבטחון ש"זה בדיוק כך". השופט גורן אמר לפרקליטו של שבס כי מקריאה חוזרת שוב ושוב של פסק הדין שהתקבל עד כה עולה תמונה שונה לחלוטין.

נזכיר כי פסק הדין בעניינו של שבס קבע כי העסקאות בהן היה מעורב נעשו תוך ביצוע שתי עבירות המוגדרות כהפרת אמונים.
(ש)
