

הפרופסור הבריטי שהתפרסם כששיכפל את הכבשה דולי קיבל בימים האחרונים אישור לביצוע שכפולי עוברים אנושיים.

מתן האישור הותנה בכך שהשכפול ייעשה למטרות רפואיות בלבד ולא מתוך מגמות זרות.

פרופסור איאן ווילמוט, העומד בראש צוות חוקרים במכון רוזלין שבאדינבורו, זכור בעולם הרפואי כמי ששיבט את הכבשה דולי לפני כתשע שנים, כעת יחל הצוות בראשותו לשבט בני אדם בעקבות האישור המעשי שניתן לו.

יצויין כי אישור עקרוני לשיבוט בני אדם לצרכים רפואיים ניתן כבר לפני כשנתיים, כעת מקווה ווילמוט שיוכל בקרוב לבשר לעולם על יישום מחקרו גם בבני אדם.

על מנת להגביל את המחקר ולמנוע מצב של שיבוט עוברים שלא לצורכי מחקר, הוגבל האישור לפיתוח עוברים עד גיל 14 ימים ולא מעבר לכך.
(ש)
