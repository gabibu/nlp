

אי הציות יהיה נושאו של יום עיון שיתקיים היום (ד) אחר הצהרים, בבית הסופר בתל אביב, ושאליו מוזמנים חברי ליכוד. חטיבת מנהיגות יהודית בליכוד מציינת כי מדובר ב"מתן אפשרות להצגת הנושא בצורה אמיתית בהצגת הדעות התומכות והשוללות את אי הציות. והרוצה להשכיל ולשמוע דעה רצינית בליכוד, ולא רק את איומי הצללים, האוחזים בשולי גלימת שרון, מוזמן לבוא ולהתבסם".

ביום העיון ישתתפו יוסי אחימאיר שירצה על: "הבלגה והגבה במשנתו של ז'בוטינסקי" ומוטי קרפל שירצה על הנושא: "מחזירים את המדינה לעם ישראל".

יום העיון יכלול גם רב שיח בנושא: "גבולות אי הציות ומשמעותם במדינת ישראל היום".

באירוע ישתתפו עו"ד אהרון מלצר, יו"ר הנהלת הפורום לשמירת ערכי הליכוד, דני דנון יו"ר בית"ר, ד"ר יהודה צורף, ד"ר אלי מלכה ומשה פייגלין יו"ר מנהיגות יהודית. (ר)
