

מחוות ישראליות ליושב ראש הרש"פ אבו מאזן יחלו כבר היום, כך על פי החלטתו של שר הבטחון שאול מופז. ביקורי משפחות למחבלים הכלואים ומתן אישורי כניסה ועבודה לאלף ושלוש מאות מתושבי הרש"פ.

המחוות עליהן החליט שר הבטחון הן מתן אישורי כניסה לאלף פועלים וכשלוש מאות בעלי עסקים מערביי רצועת עזה לשטחי ישראל הקטנה, זאת כדי להביא לתחילת שיקומה של הכלכלה ברש"פ.

כמו כן הורה שר הבטחון מופז להתיר למשפחות מחבלים כלואים לפגוש אותם בכלאם.

נזכיר כי לפני חודשים אחדים פתחו המחבלים האסירים בשביתת רעב בה דרשו לאשר את ביקורי המשפחות. בראש השובתים עמד אז מרואן ברגותי. שביתת הרעב הסתיימה אז ללא הישגים משמעותיים בסוגיית ביקורי המשפחות בשל הסיכונים הבטחוניים הכרוכים בכך. מערכת הבטחון מודאגת מהעברת מידע והוראות מבכירי הטרור הכלואים לפעיליהם שטרם נלכדו על ידי בני המשפחות.

כאמור, כעת, למרות החששות הבטחוניים הורה שר הבטחון להקל על תנאי כליאתם של המחבלים האסורים ולהתיר להם לפגוש את בני המשפחות.
(ש)
