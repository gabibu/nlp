

אומנות נגד הנסיגה. הפסל והצייר אבנר בר חמא יחנוך היום באשכול הפיס באריאל מיצב מחאה נגד הנסיגות.

במיצב יוצגו תצלומים דיגיטליים של בנות משפחת חטואל, שנרצחו באביב שעבר בגוש קטיף.

כמו כן יוצג מיצב תגובה למיצב של דרור פיילר בשטוקהולם שבו נראה דיוקנה של המחבלת ממסעדת מקסים בתוך בריכה צבועה בדם. את דיוקנה של המחבלת החליף בר חמא בדיוקנו של ערפאת.

בשיחה עם ערוץ 7 חיווה בר חמא דעתו על השימוש באומנות ככלי מחאה ואמר כי שימוש שכזה "יכול להועיל יותר מהפגנות". בר-חמא מציע, למשל, לימין לבוא להפגנות עם מזוודות, כדי למחות בכך נגד תופעת הגלות הנמשכת גם בארץ. הראיון עם בר חמא ישודר ביומן לפי שעה.

לפני ימים אחדים נחנך מיצב מחאה אחר של בר-חמא בבית האומנים בתל-אביב, והוא כבר מושכת התעניינות רבה.
לכתבה ופרטים על התערוכה

