

נשיא לשכת הספנות הישראלית מציע לראש הממשלה להקצות לפלשתינים רציף עצמאי באשדוד כאלטרנטיבה לבניית נמל נוסף בעזה.

נשיא לשכת הספנות הישראלית, נחום גנצרסקי, מציע לראש הממשלה להקצות לפלשתינים רציף עצמאי בנמל אשדוד וזאת כאלטרנטיבה לבניית נמל מסחרי נוסף בתחום רצועת עזה.

גנצרסקי פנה אל ראש הממשלה והביע התנגדות הלשכה לבניית נמל בעזה. "אין שום הצדקה כלכלית לנמל שלישי , נוסף לנמלי חיפה ואשדוד, לאורך החוף הישראלי והפלשתיני. "גם הצעות פוליטיות ו/או הקשורות ב'אגו', צריך שיהיה להם הגיון כלכלי", הוסיף.

כאמור, גנצרסקי הציע לשרון להקצות לפלשתינים רציף עצמאי כאלטרנטיבה לבניית נמל נוסף.

הוא ציין כי פן נוסף להתנגדות לשכת הספנות לבניית נמל נוסף הוא הפן האקולוגי, "טוב יותר להשאיר את חוף הים לאורך רצועת עזה כחוף ידידותי לסביבה מאשר להרוס אותו".(ר)
