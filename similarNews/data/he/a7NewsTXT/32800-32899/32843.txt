

סגן מנהל בית החולים "הדסה עין כרם", פרופ' שמואל שפירא, אומר כי צוותי הרפואה בבתי החולים היו שותפים להחלטה לחיסון נגד אבעבועות שחורות. לדבריו, החיסון יכול לגרום לתופעות לוואי והציבור עלול לשלם בבריאותו, ולפיכך לא כל הרופאים ואזרחי המדינה יחוסנו נגד המחלה.

"אם היינו יודעים שהסכנה (להתקפה במחלה) הייתה וודאית היינו מחסנים את כל האוכלוסיה, אולם מי שמקבל את ההחלטה -פוליטיקאים ולא רופאים", אמר פרופ' שפירא לרשת ב'. עוד אמר כי המודעות גברה וצוותי הרפואה מכירים יותר טוב את המחלה, "בעולם ובספרות הרפואית נכתבו בשנתיים האחרונות סקירות חדשות על המחלה".
