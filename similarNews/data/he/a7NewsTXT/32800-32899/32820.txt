

שר התקשורת, ראובן ריבלין, העושה בימים אלו ביפן, נפגש היום עם שרת החוץ היפנית, גב' יוריקו קאוגוצ'י (YORIKO KAWAGUCHI). בפגישה נכחו מנכ"ל משרד התקשורת, אורי אולניק ושגריר ישראל ביפן, מר יצחק ליאור.

בפגישה סיפר השר ריבלין על הנעשה בישראל מבחינה פוליטית ומדינית ובעיקר על פרטי תוכנית "עזה ובית לחם תחילה".

השר רבלין ביקש מהשרה היפנית, שהפגינה גישה חיובית כלפי ישראל, שתפעיל את השפעתה על-מנת לאפשר קיום אמנה בין ישראל ליפן לשיתוף פעולה בנושאי מסחר ותעשייה ותעודד את אנשי תעשיית הטלקומוניקציה היפנית להגיע ולבקר בתערוכה טלקום 2002, שתתקיים בנובמבר 2002 בישראל. כן ביקש, שיפן תסיר את הכרזתה לאזרחיה, שאזור המזרח-התיכון הוא אזור מסוכן.

שרת החוץ ציינה, כי ממשלתה מעבירה מידע נחוץ לאזרחיה ונותנת להם להחליט בעצמם.
