

העיתון "פייננשל טיימס" מדווח כי משקיעים סעודים משכו כבר כספים רבים שהחזיקו בחשבונות בארה"ב, בשל מדיניות הממשל האמריקני כלפי ארצם.

סוכנות אי.פי ורויטרס מדווחות כי יותר מ-600 בני-משפחות של קורבנות הפיגועים ב-11 בספטמבר הגישו תביעה אזרחית נגד שלושה נסיכים ממשפחת המלוכה בסעודיה, שבעה בנקים בינלאומיים, שמונה ארגוני צדקה איסלאמים ומוסדות פיננסיים רבים, אותם מאשימים בסיוע ובמימון נסתר של רשת "אל-קאעידה". התביעה מכוונת גם נגד שר ההגנה של סעודיה, סולטן בן עבדל עזיז אל-סעוד.
