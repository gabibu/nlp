

לפנות ערב פרצה דליקה במפעל ליצור נרות "נר ציון" בבאר שבע. אדם אחד נפגע קל משאיפת עשן ושאר עובדי המפעל פונו בשלום מהבניין. האדם שנפגע פונה לביה"ח "סורוקה" בבאר שבע.

כתבת עיתי"ם מוסרת כי למקום הוזעקו כוחות חילוץ והצלה, מכבי אש ומשטרה וכן נציגי המשרד לאיכות הסביבה. זאת עקב קירבתו של המפעל למפעל קליר, בו יש חומרים מסוכנים.
כוחות הכיבוי עמלו בשעות הערב על כיבוי האש. חוקרי הדליקות פתחו בחקירת נסיבות פרוץ הדליקה.
