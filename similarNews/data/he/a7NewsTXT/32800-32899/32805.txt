

ולדימיר גולובליוב, חבר הדומא הרוסית, נורה למוות היום בבוקר.

גלובליוב בן ה-45 היה ציר מטעם המפלגה הליברלית, ונהרג מפגיעת קליע בראשו כאשר טייל עם כלבו בפארק ברובע מיטינו, בצפון מערב מוסקווה.

חברו של גלובליוב לסיעה "רוסיה הליברלית", סרגיי יוצ'נקוב, אמר לכתבים במוסקווה כי "מדובר ברצח פוליטי". לדבריו, גלובליוב היה מטרה לנסיון התנקשות בחייו לפני שנתיים, אך ניצל.

בנובמבר האחרון הוסרה בהצבעה בדומא, חסינותו הפרלמנטרית של גלובליוב ברוב של 387 מול 2 מתנגדים, זאת לאחר שהואשם במעילה. באותה תקופה כיהן גלובליוב כסגן יו"ר ועדת התקציב.





