

השר מתן וילנאי פנה ליו"ר מפלגת העבודה שר הבטחון בנימין בן אליעזר ודרש ממנו להעלות לדיון נוסף בממשלה את ההחלטה להעביר את האחריות לרשות השידור לידי ראש הממשלה.

השר וילנאי הוסיף, כי אסור להסכים לצעד שבו נקט רה"מ שרון וכל יום שעובר בלא תגובה תקיפה וחד משמעית מצידה של מפלגת העבודה "עלול ליצור את הרושם שאנחנו מקבלים את המחטף בהכנעה. אנו חייבים לעמוד על כך שהסכמים יש לכבד, עלינו להבהיר בכל תוקף שאין לנהל מדינה ואין לנהל ממשלה תוך כיבוד חלקי של הסכמים".
