

שר התקשורת ראובן ריבלין נועד היום בטוקיו עם שרת החוץ של יפן יוריקו קוואגוצ'י ועידכן אותה על ההתפתחויות באיזורנו, לרבות על היוזמה הבטחונית "עזה ובית לחם תחילה".

כתב עתי"ם מוסר, כי בין השר ריבלין לבין השרה היפנית נתגלעו חילוקי דעות בנוגע לתפקידו של ערפאת בתהליך המדיני. השר ריבלין ציין כי ממשלת ישראל, כמו ממשל בוש, סבורה, כי ערפאת סיים את תפקידו ויש לנהל מו"מ הנהגה פלשתינית חלופית. לעומתו, טענה שרת החוץ של יפן, כי ממשלת יפאן עדיין רואה בערפאת מנהיג נבחר שעימו יש לנהל מו"מ.
