

הקבינט החברתי שהתכנס הבוקר לדיון בדרישה לחסן את האוכלוסייה בישראל נגד אבעבועות שחורות, החליט כי לעת עתה יחוסנו כל אנשי כוחות הביטחון וההצלה שקיים חשש שיבואו במגע עם הנגיף.

על פי הערכת גורמים במשרד הבריאות מדובר בהיקף של כחמישה עשר אלף אנשים.

הקבינט כונס הבוקר בעקבות החשש מהפצצה ביולוגית עיראקית שתגיע בתגובה להתקפה אמריקאית על עיראק.

בהחלטתו זו לא קיבל הקבינט החברתי את הצעתו של הפרופסור אלדד שהיה יו"ר הוועדה לגיבוש הצעות להיערכות לקראת מתקפה ביולוגית אפשרית. בהצעה זו קבע הפרופסור אלדד כי יש לחסן את האוכלוסייה כולה נגד נגיף האבעבועות השחורות ומשלא התקבלה דעתו התפטר אלדד מתפקידו.

