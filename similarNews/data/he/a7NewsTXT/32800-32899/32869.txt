

הרמטכ"ל משה (בוגי) יעלון נפגש היום עם הוריו של אלעזר שמאי ליבוביץ, שנרצח לפני כשלושה שבועות בפיגוע ירי בדרום הר חברון. לרמטכ"ל התלוו מפקדים נוספים בגזרת חברון. בני המשפחה הביעו בפני הרמטכ"ל את דאגתם וזעזועם בעקבות הנסיגה המתוכננת מחברון. מחברון נמסר כי המהלך של הממשלה בעניין שיתוף הפעולה עם המחבלים 'חמור ביותר' ומדובר שוב ב"הפקרת דם בצורה מודעת".

בני המשפחה אף קבלו בפני הרמטכ"ל על הכוונה לפנות את המאחז שהוקם במקום הרצח. "האזור שורץ בנייה ערבית לא חוקית ובו לא נוגעים ואילו מאחז קטן- יש כוונה לפנות אותו?", שאלו אותו.
