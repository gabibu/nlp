

תום דילי, חבר קונגרס רפובליקני בכיר, קורא לנשיא ארצות-הברית, ג'ורג' בוש לא להסס ולתקוף את סאדאם חוסיין. דיליי אומר כי רק שינוי המשטר בבגדד יכול לבטל את הסכנה הטמונה בנשק להשמדה המונית של סדאם, וכי סדאם הוא האדם המסוכן ביותר בעולם כיום.

דבריו אלה של דילי באו לאחר שבכירים רפובליקנים אחרים קראו השבוע לבוש לנהוג איפוק בנושא עיראק, ובהם שר החוץ לשעבר הנרי קיסינג'ר והגנרל נורמן שוושרצקופף, שפיקד על הכוחות האמריקנים במלחמת המפרץ.
