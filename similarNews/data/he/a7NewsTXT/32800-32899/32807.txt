

13 רבנים מקהילות שונות באירופה וארה"ב מבקרים בימים אלה בישראל. במסגרת הביקור מתכוונים הרבנים לערוך היכרות עם אתרי התיירות השונים בישראל. המגמה היא לעודד את התיירות היהודית להגיע לארץ לאחר שישובו לקהילותיהם.

על פי דיווחו של כתב עתי"ם הרבנים המבקרים הם נציגי הועידה ה-23 של רבני אירופה שנערכה בבריסל במאי השנה.

אמש ביקרו הרבנים באתר צוק מנרה שבגליל העליון.

בין הרבנים שהגיעו לצוק מנרה היו הרב משה רוז מישראל, מנכ"ל ועידת רבני אירופה הרב אבא דונה מלונדון, מזכיר ועידת רבני אירופה ורבנים מארה"ב, וינה, אוקראינה, פריז, שטרסבורג, מנצ'סטר, לוקסנבורג, איסטנבול, גרמניה, פינלנד וציריך.


