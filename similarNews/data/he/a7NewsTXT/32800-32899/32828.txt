

צוות חקירה מיוחד של משטרת יהודה ושומרון חשף מחבל שהודה כי קיבל מטעני חבלה וניסה להפעיל אותם.

בלאל חוסני יאסין, בן 19, מהכפר עאנין שליד ג'נין הודה בחקירתו שרצה לבצע פיגועים נגד ישראלים ולכן התגייס לחזית הדמוקרטית ואחר כך לג'יהאד האיסלמי. בחקירתו סיפר יאסין שקיבל מהארגונים באירועים שונים מספר מטענים אך לא הצליח להפעילם.

התיק בעניינו הועבר לתביעה הצבאית בשומרון להגשת כתב אישום.

