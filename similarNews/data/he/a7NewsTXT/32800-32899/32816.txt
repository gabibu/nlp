

סיעת המפד"ל התכנסה היום בכנסת ושמעה דיווח מפורט מפי יו"ר המפלגה השר אפי איתם על ההבהרות שמסר רה"מ שרון בקבינט ביחס ליוזמה "עזה ובית לחם תחילה".

פרט לחבר כנסת יגאל ביבי, שטען כי שרון "מורח" את שרי המפד"ל ולכן על הסיעה לפרוש לאלתר מן הממשלה, הסכימו יתר חברי הכנסת לבחון את יישום ההבנות ולא לפרוש כעת. השר איתם אמור להיפגש בשבוע הבא עם רה"מ שרון, לאחר שובו של רה"מ שרון מחופשתו, כדי להבהיר את עמדת המפד"ל.

השר איתם ציטט את דברי ראש הממשלה בקבינט ולפיהם אין כל הסכם עם הרשות הפלשתינית אלא מדובר בהבנות לפיהן בכל מקום שיישמר השקט, ישראל מצידה תעשה מאמץ להקל על האוכלוסיה האזרחית. רה"מ הוסיף, כי המלחמה בטרור תימשך באינטנסיביות ללא כל מיגבלות של מקום והבטחון בכל אזורי יהודה שומרון ועזה יישמר בידי צה"ל. "כל התקדמות בכל נושא מדיני מותנית בביצוע רפורמות. אין שום תהליך מדיני עוקף רפורמות" , דברי רה"מ.

השר איתם סיפר, כי לגבי בית לחם, ראש הממשלה הבהיר שהפעילות הבטחונית והאחריות הבטחונית על העיר תישאר בידי צה"ל. השינוי היחיד שבוצע הוא הפסקת סיורים ממונעים בעיר. כוח השוטרים הפלשתינים שנכנס לבית לחם, הוסיף שרון, הוא כוח קטן שעיקר עיסוקו נועד לשמור על הסדר האזרחי בעיר.

לאחר ישיבתם הודיע יו"ר המפד"ל השר אפי איתם הודיע כי מפלגתו לא תפרוש מהממשלה. כאן המקום להזכיר כי עד לישיבת הקבינט איימו ראשי המפלגה השרים לוי איתם וחבר הכנסת שאול יהלום כי אם לא תחזור בה הממשלה מהחלטתה להסיג את כוחות צהל מבית לחם לא תוכל המפלגה להמשיך את שותפותה בממשלת האחדות.

ישיבת הקבינט

בישיבת הקבינט תקפו השרים אפי איתם ויצחק לוי (מפד"ל) את מדיניות רה"מ שרון ושר הביטחון. שרי המפד"ל גם דרשו הבהרות בעניין הסכם פואד-דחלאן "עזה ובית לחם תחילה". השרים קבלו גם על האופן בו התקבלה ההחלטה, ללא התייעצות מקדימה בפורום ממשלתי.

בישיבה הבהיר השר בן אליעזר לשרים המודאגים את מהות הנסיגה הישראלית ואמר כי לא מדובר בהסכם מדיני כלשהו אלא בהבנות ביטחוניות בלבד. לדבריו של שר הביטחון תימשך פעילות צה"ל בכל הגזרות על פי הנדרש מהמציאות הביטחונית. ראש הממשלה קבע כי הוא מגבה את פעולתו של השר בן אליעזר והיא נעשית בידיעתו המלאה.

בנסותו לגמד את חשיבות והיקף הנסיגה הישראלית מבית לחם אמר ראש הממשלה כי מדובר בסך הכול בתזוזה של כמה נגמ"שים וג'יפים מבית לחם.

את טענת השרים באשר לחוסר התיאום והדיווח המוקדם לשרי הממשלה בטרם יצא ההסכם לפועל קיבל ראש הממשלה ואמר כי אם תהיינה החלטות נוספות הן תובאנה בפני חברי הקבינט.

השר שרנסקי הביע חשש מחזרה של שלב אחרי שלב להסכם אוסלו.

לאחר ישיבתם הודיע יו"ר המפד"ל השר אפי איתם הודיע כי מפלגתו לא תפרוש מהממשלה. כאן המקום להזכיר כי עד לישיבת הקבינט איימו ראשי המפלגה השרים לוי איתם וחבר הכנסת שאול יהלום כי אם לא תחזור בה הממשלה מהחלטתה להסיג את כוחות צהל מבית לחם לא תוכל המפלגה להמשיך את שותפותה בממשלת האחדות.


