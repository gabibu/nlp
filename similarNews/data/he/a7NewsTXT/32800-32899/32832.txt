

ממשלת הולנד החליטה על קיצוץ בפנסיה של אזרחיה תושבי יש"ע, כך מדווח היום העיתון "מעריב".

על פי הדיווח בעיתון אזרחית הולנד בת 81 תושבת שכונת רמות בירושלים שעלתה לארץ בשנת 81' קיבלה הודעה מהביטוח הלאומי ההולנדי כי עשרים אחוזים מקצבת הפנסיה שלה יקוצצו בשל מגוריה בשכונה ירושלמית שמעבר לקו הירוק.

על פי המכתב שקיבלה האישה אין אזור שמעבר לקו הירוק כלול בהסכמי הפיצויים שנחתמו בין הולנד לבין ישראל. "מבחינת ממשלת הולנד שטחי ישראל הם שטחים שנכללו בה לפני שנת 67'" כך מסר ל"מעריב" דירק ווינטינק, הממונה על הפנסיות בשגרירות הולנד בישראל. "שכונות כמו כמו גילה או רמות אינן, על פי תפיסתה של הולנד, חלק ממדינת ישראל." דברי דירק.


