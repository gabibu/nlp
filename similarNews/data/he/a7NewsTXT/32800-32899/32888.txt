

מאזן יגוי, עיתונאי סורי הפעיל במסגרת האגודה לזכויות האדם הגיע היום למדריד, שם ביקש מקלט מדיני, לאחר שלדבריו הורה בית משפט צבאי בסוריה על מעצרו. הסניף הספרדי של ארגון "אמנסטי אינטרנשונל" תמך בבקשת העיתונאי, והעביר איגרת לממשלת ספרד, אשר בה מבקש ממנה הארגון שלא לגרש את יגוי בחזרה למולדתו. יגוי, השוהה בנמל התעופה של מדריד מאז שהגיע מבלגיה, משום גורש, הודיע כי ימתין להחלטות בדבר גורלו. "איני יודע מה יקרה לי ואיני יודע לאן ללכת. אני מקווה שיסייעו לי", אמר.

לדבריו, לאחר שניהל חקירה בדבר תשלומי שוחד שקיבל רקטור האוניברסיטה המקומית הוא פוטר מעבודתו ביומון "אל ימאהיר", היוצא לאור בחלב. נציין כי הרקטור הוא, בין השאר, גיסו של שר ההגנה הסורי.

