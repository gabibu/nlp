

נשיא ארה"ב ג'ורג' בוש שב ואמר כי סילוקו של סדאם חוסיין ישרת את האינטרס העולמי.
יחד עם זאת אמר בוש כי ארה"ב אינה ממהרת וכי עומדות בפניה אפשרויות רבות: דיפלומטיות, מודיעיניות וכלכליות. בוש הוסיף כי ארה"ב לא תפעל נגד עיראק בלי להתייעץ עם בעלות בריתה.

שר ההגנה ראמספלד אמר כי "מלחמה נוספת במפרץ איננה בלתי נמנעת".
הדברים נאמרו בסיומו של דיון בטחוני בבית הנשיא בטקסס.

שר ההגנה האמריקני דונאלד ראמספלד אומר כי בוש טרם קיבל החלטה בנוגע להתערבות צבאית בעיראק, אך הוא עדיין שוקל בדבר.

ראמספלד, שביקר אצל חיילים בפורט הוד שבמדינת טקסס, השמיע את הדברים במפתיע, כשחייל שאל אותו בנוגע להשלכות המלחמה עם עיראק על קשריה של ארה"ב עם רוסיה.

"הנשיא לא קיבל החלטה כלשהי על מתקפה אמריקנית בעיראק", השיב שר ההגנה שדבריו הועברו לעיתונאים בפנטגון. "אך הוא שוקל בדבר", הוסיף מיד ראמספלד כשהוא מחייך קלות.

ובתוך מודיעה איראן כי הצבא האיראני מתכנן שורה של תמרונים כדי להיערך למקרה של ארה"ב תחליט לתקוף גם את איראן, אמר ביום רביעי קצין בכיר.

"הכנו תוכניות ואנו בוחנים את הדרכים להתמודד עם איומיה האחרונים מצד האמריקנים", אמר הגנרל מוחמד סאלימי לסוכנות הידיעות הרשמית אירנ"א.

"התוכניות כוללות תנועות כוחות של חילות היבשה, הים והאוויר, וכן מספר תרגילים צבאיים", הוסיף.

"איומיה של ארה"ב אינם דבר חדש, והצבא ימלא את חובתו. יהיה אשר יהיה האיום, יש מספיק ציוד מוכן כדי להתמודד עמו", אמר עוד סאלימי

הנשיא האמריקני בוש הביע ספקות באשר להתאבדותו של אבו נידאל, אחד האנשים המבוקשים בעולם, כטענת עיראק.

עיראק טענה כי הוא התאבד. ועל-פי הגרסה שמסר ראש המודיעין העיראקי, אבו נידאל הכניס אקדח לפיו ולחץ על ההדק, כשאנשי בטחון עיראקים באו לדירתו בבגדאד כדי לעוצרו.

אולם בוש אמר כי יש לו ספקות, והוא אף אינו מאמין שאבו נידאל מת.

"נראה לי מעניין שהם אמרו שהתאבד עם ארבע יריות בראשו, על-כן איננו יודע בדיוק כיצד הוא מת", ציין בוש בשיחה עם עיתונאים, לאחר פגישה עם יועציו הבכירים בתחום הביטחון בחוותו בקרופורד שבטקסס.

"עלינו להמתין ולהבטיח שאכן הוא מת", הוסיף בוש.

עוד אמר בוש, כי אם הידיעה תאושר, מותו של אבו נידאל יוכיח כי שום טרוריסט לא יכול להסתתר לעד.

"הנקודה היא שכשהעולם מתרכז במאבק בטרור, אנו יכולים להיפטר מהטרוריסטים האלה", אמר בוש והוסיף: "כמה מהם יוכלו להסתתר זמן-רב יותר מאחרים, וכמה מהם יוכלו אולי לשרוד זמן-רב יותר מאחרים".
