

שר הביטחון הגיב אתמול לדברי קצין שאמר כי "השטחים ביש"ע על סף פיצוץ". בן אליעזר הדגיש שוב כי שהותו של צה"ל בשטחי הרש"פ ביהודה ושומרון הכרחית, וכי היא מונעת פיגועים.

זרועות הביטחון עצרו אתמול את מחבלת משכם, שהתכוונה לבצע פיגוע בישראל ואף סייעה בעבר למחבלת המתאבדת שהתפוצצה במחסום מכבים. בפעילות צה"ל באזור שכם נעצרו שמונה מחבלים מן "החזית העממית". כתבנו קובי פינקלר מדווח כי בין העצורים מחבל שהתכוון לבצע פיגוע, ומחבל החשוד במעורבות בשיגור מחבל מתאבד. שאר המחבלים חשודים בתכנון ובביצוע פיגועי ירי באזור השומרון. מצפון לשכם נעצרו שני מחבלים נוספים, וביניהם מחבל החשוד בכוונה לבצע פיגוע התאבדות.

