

שרת התעשייה והמסחר דליה איציק נפגשה היום עם יו"ר אגוד המפרסמים אורן מוסט, יו"ר איגוד הפרסומאים אבנר בראל, יו"ר מועצת כחול לבן, עו"ד יונה יהב, מנכ"ל איגוד העובדים בקולנוע ובטלוויזיה אייל מלובן, חבר הנהלת שח"ם (איגוד שחקני המסך) יורם חטב ונציגי המפיקים בישראל.

שרת התעשייה והמסחר דליה איציק אמרה בפגישה, כי על כל הצדדים הנוכחים להגיע להסכמה על מנת להגביר את העדפת הפקת צילומי פרסומת בישראל.

בסיכום הפגישה הוחלט, כי בימים הקרובים תיערך פגישת עבודה מצומצמת בין תמ"ס, איגוד המפרסמים, אגוד הפרסומאים, מועצת כחול לבן, שח"ם ואיגוד העובדים בקולנוע ובטלוויזיה על מנת להגביר את מספר הפקות הפרסומת המצולמות בישראל.
