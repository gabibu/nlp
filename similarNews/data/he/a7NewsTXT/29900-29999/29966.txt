

ממשלת שוודיה החליטה אתמול לגרש שני ערבים החשודים בקיום קשרים עם ארגון החמאס. על השניים נאסר גם לחזור לשוודיה במשך 10 שנים.

ההחלטה לגרש את שני הערבים התקבלה בהתאם לחוק המיוחד לפיקוח על זרים, המתייחס לאיומים, מעשי אלימות ושימוש בכוח למטרות פוליטיות. "הגענו למסקנה כי התקיימו כל התנאים ליישום החוק", אמר שר המשפטים השוודי תומס בודסטרום. השניים יוחזרו בקרוב לאוסטריה, ממנה הגיעו לשוודיה.
