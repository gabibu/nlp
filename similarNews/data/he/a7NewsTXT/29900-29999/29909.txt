

בשבוע הבא תצביע הכנסת על הצעת חוק לפיה הממשלה תחוייב להתנות כל חתימה על הסכם עם מדינה שבידיה מידע על השבויים והנעדרים, להעביר את המידע לישראל.

בכך מתכוונת הכנסת לחייב את הממשלה להשתמש בכל הכלים העומדים לרשותה כדי להשיג מידע אמין ומעודכן על השבויים והנעדרים.

את הצעת החוק הגיש יו"ר הקואליציה ח"כ זאב בוים מהליכוד. 70 חכי"ם הוסיפו להצעה את חתימתם. על פי הדיווח בקול ישראל ההחלטה לקיים את ההצבעה על הצעת החוק בשבוע הבא התקבלה בדיון במליאה בנוכחות בני משפחות השבויים והנעדרים.

