

יועצת נשיא ארה"ב לבטחון לאומי, קונדוליסה רייס, אמרה בראיון שהעניקה לערוץ 2, כי הממשל הגיע למסקנה כי יש להחליף את כל ההנהגה הפלשתינית, ולא רק את יו"ר הרשות יאסר ערפאת.

כתבת עתי"ם מוסרת כי בראיון, שישודר בערב שישי בתוכנית "אולפן שישי", אמרה רייס כי "הגענו למסקנה שהנהגה (פלשתינית) חדשה צריכה לעלות ולצמוח, כדי שניתן יהיה להתקדם".

"זה לא עניין של אדם אחד, זה לא עניין של יאסר ערפאת, זו שיטה פוליטית שצריכה להשתנות, כדי שלא נהיה שוב במצב שבו בן אדם אחד שולט בחייה של כל האוכלוסיה הפלשתינית", אמרה.
