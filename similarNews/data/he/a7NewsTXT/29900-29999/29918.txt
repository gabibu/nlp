

בשאילתא שהגיש ח"כ זבולון אורלב (מפד"ל) לאחר שחרור המחבלים מכנסיית המולד ומ"המוקטעה" ברמאללה חשף אורלב כי אין הסכמים מחייבים עם משוחררי המוקעטה וכנסיית המולד.

ראש הממשלה אריאל שרון הודה בתשובה לשאילתא של ח"כ אורלב שאין הסכמים וכמובן שאין כל סיכום לגבי זמן המאסר או שהות המשוחררים מחוץ לגבולות ישראל. בתגובה אמר ח"כ אורלב : "מכרתם לעם לוקשים על הסכמים שכביכול נעשו, זהו מהלך מדיני בלתי אחראי המשחרר מרצחים עם דם על הידיים ללא כל הסכם מחייב, כך לא נלחמים ומנצחים את הטרור"

סגן השר עזרא ענה לו כי ממשלת ישראל קיבלה את ההחלטה ובה היו מעורבים גם גורמים אחרים. לדבריו, אמנם אין הסכם לגבי משך הזמן אך "אם יהיה ניסיון לשחרר את המחבלים בטרם עת, מדינת ישראל תדאג לטפל בהם".
