

הלילה תערך בבית העלמין העתיק בצפת הילולת האר"י הקדוש, מייסד תורת הקבלה. השנה ננקטו אמצעים מיוחדים לאבטחת שלומם של המתפללים הרבים, הצפויים להגיע להילולה. עיריית צפת ומשרד הדתות נערכים לקליטתם של עשרות אלפי מתפללים, לקברו של האר"י הקדוש.

הילולת האר"י, המתקיימת זה 430 שנה, מתאפיינת בטבילה המונית של המשתתפים במקווה האר"י, לו מייחסים סגולות מרפא, טהרה ופרנסה טובה. לאחר מכן עולים המשתתפים לבית העלמין העתיק, לתפילה על קברו של האר"י הקדוש, שעל פי המסורת ייסד את תורת הסוד ביהדות, הקבלה. ההילולה צפויה להגיע לשיאה במוצאי שבת בחצות והיא תמשך גם ביום ראשון שלמחרת.

