

הרמטכ"ל החדש רא"ל משה (בוגי) יעלון, אמר אתמול בשיחה סגורה עם קצינים בכירים בפיקוד מרכז כי הוא מתנגד לגירושו של ערפאת .

לדבריו, מהלך כזה יהיה טעות מצידה של ישראל משום שהוא יחזיר לערפאת את הלגיטימיות שאבדה לו באחרונה .

"אסור לנו להתייחס אליו", הוסיף יעלון, שהבהיר כי לדעתו, יש להמשיך בקו הנוכחי של התעלמות מערפאת - שזוכה בגיבוי בינלאומי רחב - ו"לתת לו להתייבש" כדבריו.

עמדתו של יעלון מנוגדת לזו של קודמו בתפקיד, שאול מופז, שתמך בנחרצות בגירושו של ערפאת מיש"ע.
