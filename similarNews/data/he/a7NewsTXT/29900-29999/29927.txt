

עשרות בני נוער שמשפחותיהם נפגעו בפיגועי טרור יצאו להדריך בני נוער יהודי בחו"ל, במסגרת משלחת מיוחדת של המועצה הציונית לנוער. כך כתב הבוקר עיתון "הצופה".

המשלחת המיוחדת צפויה להעביר לבני הנוער היהודי ביוון את התחושות של החיים בארץ ואת הצורך באחדות העם היהודי. באמתחתם של הנערים, עשרות מערכי פעולה.

אריה חסקין, מנהל המועצה הציונית לנוער, אמר כי בכל שנה אנו מנסים לארוז את הווי הארץ במזוודותיהם של המדריכים הצעירים היוצאים למחנה ולהעביר אותו לבני הנוער היהודי בגולה. "אנו עושים זאת בדרכים מגוונות ויצירתיות, אלא שהתחושה הנוכחית בארץ איננה ניתנה להעברה בשום דרך אחרת מלבד מפגש בלתי אמצעי עם המקורות עצמם. "יש חשיבות שהנוער היהודית ידע מה באמת קורה בישראל", אמר חסקין.
