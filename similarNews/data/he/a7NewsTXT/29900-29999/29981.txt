

שרי החוץ של מדינות ערב נפגשו היום בקהיר כדי לדון בעמדתו החדשה של נשיא ארה"ב ג'ורג' בוש למצב במזרח התיכון והזעזוע שפוקד את הנהגת הרש"פ.

דובר הליגה הערבית הישאם יוסף אמר ששרי החוץ של מצרים, ערב הסעודית, ירדן, סוריה, לבנון, מרוקו, תימן ובחריין יתייעצו בסוגיית תוכניתו של בוש, והיוזמה הערבית. "השיחות בפגישה הראשונה יסבו על יוזמת השלום הערבית, והדרך בה יש לקדמה", אמר, והוסיף שגם הצעותיו של בוש עומדים על סדר היום. יוסף הוסיף ששרי החוץ יתכנסו כדי לעקוב אחרי ישום החלטות הפסגה הערבית האחרונה.
