

אחת לשנה בוחרת הנהלת 'קרן פינקוס' את האדם שהרים בשנה האחרונה תרומה לחינוך יהודי בגולה, ומעניקה לו את הפרס, כך מדווח האתר של חסידי חב"ד. לראשונה השנה, בחרו אנשי הקרן ברב קמינצקי, שהקים את מערכת החינוך המקצועית של רשת "אור אבנר חב"ד" בעיר דנייפרופטרובסק, בה מתחנכים אלפי ילדים.

בטקס השתתפו יו"ר הסוכנות מר סליי מרידור, חבר הנאמנים של הסוכנות היהודית, אנשי עסקים רבים, בהם: מר דב לאוטמן, מר יעקב נאמן, מר משה תאומים, שרים, חברי-כנסת ואישי-ציבור.

הרב קמינצקי אמר לעורך האתר כי זו הפעם הראשונה שפרס כזה מוענק לגוף או נציג חב"די כלשהו. "בכל השנים מקבלי הפרס היו רפורמים או קונסרבטיבים", אמר הרב.
