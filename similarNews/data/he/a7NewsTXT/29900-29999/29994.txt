

נשיא מצרים חוסני מובארק הזמין את יו"ר מפלגת העבודה ושר הביטחון בנימין בן אליעזר לפגישה עימו שתתקיים ביום שני באלכסנדריה.

כתב עתי"ם יורם לוי מוסר, כי יו"ר הכנסת ח"כ אברהם בורג הוזמן אף הוא למצרים, להיפגש מחר בקהיר עם יו"ר הפרלמנט המצרי פתחי סרור ועם יועצו המדיני של הנשיא אוסאמה אלבז.

כתב עתי"ם מציין כי מאחורי שורת ההזמנות הזו עומדת כנראה הדאגה של נשיא מצרים, נוכח האפשרות שערפאת יודח מן השלטון ומן ההשלכות שיהיה למהלך כזה על יציבות השלטון במצרים.
