

סופת ברקים ורעמים קשה פוקדת את מזרח גרמניה. הלילה נהרגו מהסופה 7 בני אדם ביניהם שני ילדים בעת ששהו במחנה נוער של מתנדבי איגוד הכבאים. המחנה פעל ליד האגם ואנסי בברלין.

שלטונות גרמניה הגדירו את הסופה כקשה ביותר שפקדה את המדינה בעשרות השנים האחרונות.

מקרי מוות נוספים מפגיעות הברק נמסרו ממברלין, מסילוב שליד הגבול עם פולין, מבוגק, דרומית לברלין, וממולנבנק.

מקורות בברלין דיווחו כי העיר שותקה לחלוטין, ומנמל התעופה נמסר על עיכובים רבים בהמראות ונחיתות מטוסים.
