

שר החוץ שמעון פרס הציג היום בקופנהגן בפני ראש ממשלת דנמרק ושר החוץ הדני את עמדותיה של ישראל בעקבות נאום בוש ואת הרעיונות הישראלים לשיפור המצב בשטחי יש"ע. ראש ממשלת דנמרק רסמוסן אמר לפרס כי הוא מברך על נאום בוש ומחוייבות ארה"ב להמשיך את תהליך השלום.

פרס התריע מפני התדרדרות בצפון ואמר כי "החיזבאללה, הממומנת מכספי סחר בסמים ומקבלת הוראות מאיראן ונשק איראני דרך סוריה, חייבת להופיע גם ברשימת הטרור האירופאית ולא רק האמריקנית".


