

בית משפט השלום בכפר סבא הטיל היום חודש מעצר בית מלא על תושב ברקן שנלכד אתמול במחסום אורנית בזמן שניסה להבריח לישראל הריבונית שני ערבים ללא אישורי שהייה.

יחידת תביעות במרחב שומרון הגישה כתבי אישום בהליך שיפוט מהיר נגד השלושה. התושב נאשם בהעסקה שלא כדין, הסעה שלא כדין וסיוע לכניסה שלא כדין לישראל. כאמור, החשוד ישהה במעצר בית מלא עד ה-12.8, אז יתקיים דיון בבקשת התביעה לעצרו עד תום ההליכים נגדו.
