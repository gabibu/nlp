

מנהיג מחבלי החיזבאללה שייח' חסאן נסראללה אמר הערב כי לא קיבל הצעה להחליף את אלחנן טננבאום במאה עצירים פלשתינים ולבנונים.

"דיבורים על החלפת אלחנן טננבאום במאה אסירים לבנונים ופלשתינים שמעתי רק בתקשורת, אף על פי שאני עוסק בתיק הזה מתחילתו", אמר נסראללה בראיון בטלוויזיה "אל מנאר" של החיזבאללה.

שייח' נסראללה העריך כי "מטרתן של שמועות אלה היא לתת את הרושם שממשלת שרון רצינית במשא ומתן ומבינה את ההתקדמות". "אנחנו מבינים שמשפחותיהם של העצירים הישראלים מפעילים לחצים למרות שממשלת שרון הכריזה על מותם של שלושת החיילים" החטופים, הוסיף נסראללה.
