

מפקד מחוז ירושלים, ניצב מיקי לוי, ביקש מארגון זק"א (זיהוי קורבנות אסון) לצנזר את המידע המועבר באיתוריות שברשות מתנדביו כדי להמנע מפגיעה ומסיכון חיי אדם. דבריו נאמרו בפני המתנדבים בשיחות משוב חודשית. איתוריות מתנדבי זק"א מודיעות להם על פיגועים, תאונות דרכים וגם על חשש מפני חדירת מחבלים המתכננים לבצע פיגוע.

לוי בשיחתו עם המתנדבים ציין כי הודעות אלו המודיעות על רמת כוננות ועל היערכות כוחות "דולפות" לתקשורת. לדבריו הן מעוררות פאניקה בציבור אך גם מסכנות אותו משום שהן עלולות להגיע לאוזני המחבלים שיכולים לבחור יעד אחר לפיגוע - או להימלט מכוחות הביטחון.

בראיון לגלי צה"ל אמר הרב יהודה משי זהב ראש ארגון זק"א כי בין מפקד מחוז ירושלים ניצב מיקי לוי לבין ארגון זק"א יש שיתוף פעולה מלא וכי פנייתו של לוי אותה הגדיר כ"ביקורת בונה" יילקחו לתשומת לב מתנדבי הארגון.

במהלך הראיון הדף משי זהב נסיונות חוזרים ונשנים של מראיין התכנית "להודות" ביחסים עכורים בין הארגון לבין משטרת ירושלים.

בזק"א הוחלט כי דיווחים לגבי התראות - לא יפורסמו

