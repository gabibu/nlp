

קניה הודיעה כי תנהל את החקירה לבדה ולא תעביר חלק מהממצאים שנמצאו בחקירות הפיגוע במלון פרדייז ובהתקפה על מטוס ארקיע לישראל. הסכסוך עלול לגרום לעיכובים בחקרית הפיגועים.

בכירים במשטרת קניה מסרו כי החוקרים הישראלים רצו לקחת חלקים ממכונית הפאג'רו שהתפוצצה ליד המלון ביום חמישי. החוקרים רצו גם לקחת את משגרי הטילים ותרמילי הטילים שבהם השתמשו כנראה המחבלים שניסו לפגוע במטוס. "אף אחת מהראיות לא תועבר לישראל. ראיות אלה הן באחריותנו", אמר צ'רלס ג'אמו, מומחה קנייתי לפצצות. ג'אמו ציין כי החוקרים מצאו חלקים משני מכלי הגז, שהיו מחוברים כנראה לקרקעית הפאג'רו כדי לגרום לפיצוץ חזק יותר.

(עתי"ם-חוץ)
