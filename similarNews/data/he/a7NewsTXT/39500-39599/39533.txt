

שופט בג"צ אליהו מצא הוציא היום צו ביניים האוסר על ועדת המכרזים של רשות השידור למנות מנהל לערוץ הראשון של הטלוויזיה הישראלית. הצו בוצע לבקשתו של ח"כ אפי הושעיה שעתר לבג"צ יחד עם עו"ד עדי הדר. השניים טענו בעתירה, כי בחירת מנהל טלוויזיה ערב בחירות, יוצרת תחושה שמדובר במינוי פוליטי. השניים מכנים את העניין "מחטף בצהרי היום".

בעתירתם של השנים נטען כי ראש הממשלה אריאל שרון פועל למינוי מקורבו יוני בן מנחם המשמש כיום כתב מדיני בקול ישראל. הם טוענים, כי בין השניים קיימת זיקה אישית ופוליטית.


