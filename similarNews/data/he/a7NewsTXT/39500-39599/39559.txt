

שר הביטחון שאול מופז נשאל היום באשר לנוכחותו של צה"ל בבית לחם ואמר, כי עדיין לא התקבלה החלטה אחרת, ולפיכך צה"ל ימשיך בפעילות בבית לחם, כמו גם במקומות אחרים. השר אמר את הדברים בתשובה לשאלת כתבים, בטקס הנחת אבן הפינה למרכז התרבות הבינתחומי במודיעין.

כתב עתי"ם מוסיף כי מופז התכבד בטקס הדלקת נר שלישי של חנוכה. בטקס דיבר מופז על הקשר ההיסטורי בין העיר מודיעין ונס המרד. שר הביטחון הבהיר לתושבי מודיעין כי אין להם ממה לחשוש וכי צה"ל ומערכת הביטחון, פועלים ויפעלו כדי לשמור על בטחונם, גם בכביש 443 ממודיעין לירושלים, שבו אירעו בעבר מספר פיגועים, וגם בכל מקום אחר ברחבי המדינה.
