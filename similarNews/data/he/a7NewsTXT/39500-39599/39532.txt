

ספינת דיג שהובילה לאירופה כ-100 מהגרים בלתי חוקיים מאפריקה טבעה אמש עקב מזג האוויר הקשה מול חופי לוב, ובאסון ניספו 12 בני אדם ו-56 נעדרים, מסר משרד המשפטים בטריפולי.

"בספינה היו 120 בני אדם, מהגרים בלתי חוקיים מאפריקה שעשו את דרכם לאירופה, רובם ככל הנראה לאיטליה", ציין המקור. "ספינות של משמר החופים של לוב הצליחו לחלץ 52 בני-אדם, אולם 12 ניספו ו-56 עדיין נעדרים", הוסיף.

ממשלת לוב תפתח בחקירה על מנת לברר את אזרחותם של המהגרים, וכן פרטים על הספינה ועל הנמל ממנו הפליגה.

