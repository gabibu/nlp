

ח"כ איציק כהן (ש"ס) הגיש הבוקר תלונה בתחנת המשטרה באשקלון נגד חברת הכנסת לשעבר שולמית אלוני על הסתה לגזענות, הוצאת לשון הרע והעלבת עובד ציבור בגין דבריה נגד יו"ר תנועת ש"ס השר אלי ישי בהם אמרה כי ישי הוא גזען הפועל על פי חוקי נירנברג. כמו כן אמרה אלוני כי פעולות ש"ס להצלת נשים יהודיות שהתחתנו עם בני מיעוטים מזכירות לה סרט תעמולה נאצי. ח"כ כהן טען גם כי הדברים פגעו בו באופן אישי בהיותו בן למשפחה ניצולת שואה.
