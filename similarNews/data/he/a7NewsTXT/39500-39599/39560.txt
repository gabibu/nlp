

יו"ר ש"ס השר אלי ישי הודיע במסיבת עיתונאים מיוחדת בירושלים כי תנועת ש"ס תתמוך באריאל שרון בבחירות הקרובות. "לא נלך עם עמרם מצנע ועם שותפו יוסף לפיד", הבהיר ישי.

במערכת הפוליטית העריכו כי השר ישי נקט בצעד הזה כחלק מהמאמץ האסטרטגי של התנועה, להחזיר אליה תומכים שעברו לליכוד, וזאת על רקע הסקרים שמנבאים לש"ס ירידה משמעותית במספר המנדטים.

השר ישי אמר במסיבת העיתונאים כי "בשעה קשה זו שרון זקוק לש"ס לימינו, הן במאבק בטרור והן בחיזוק צביונה היהודי של מדינת ישראל, ובמאבק הקשה מכל - המאבק החברתי".
