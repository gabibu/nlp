

ה"אירוע" הערב במושב ישע הסתיים לאחר שכוחות הביטחון הבינו את כוונתו של הפועל הזר שעבד ביישוב.

רכז הביטחון של המושב, שלא הבין את העברית הרצוצה בפיו של הפועל התאילנדי, הבין כי הוא מודיע על חדירת מחבלים לישוב ועל הרוגים בין חבריו של הפועל, והקפיץ את כוחות הבטחון, החילוץ והסיוע. אך מתברר כי הפועל רצה לקבל פרטים על האירוע בבדולח בשבוע שעבר שבו נפצעו פועלים זרים. לאחר שהובררה כוונתו של הפועל והתברר כי אין מדובר בפיגוע, הוחזרו כל הכוחות לבסיסם והודעת הרגעה נמסרה ע"י מד"א ודובר צה"ל.
