

חודשה תנועת האוטובוסים הציבוריים בכביש ואדי ערה, אולם לפי שעה הם אינם עוצרים בתחנות לאורך הכביש. זאת בשל התראות חמות על פיגוע אפשרי באזור. בשל אותן התרעות הופסקה תנועת האוטובוסים בכביש במהלך מספר שעות אמש.

חודשה תנועת האוטובוסים הציבוריים בכביש ואדי ערה, אולם לפי שעה הם אינם עוצרים בתחנות לאורך הכביש. זאת בשל התראות חמות על פיגוע אפשרי באזור. בשל אותן התרעות הופסקה תנועת האוטובוסים בכביש במהלך מספר שעות אמש. ההחלטה לשנות את נתיב תנועת האוטובוסים כדי למנוע פיגועים בהם היא ראשונה מסוגה. ההתראות החמות גרמו לפריסה משטרתית גדולה לאורך קו התפר, בוואדי ערה, ומהכפר סאלם ועד לגלבוע.

ועוד בענייני ביטחון: צה"ל ניסה לחסל בכיר בג'יהאד האיסלמי. מסוק של צה"ל ירה טילים אחדים לעבר מכוניתו של המחבל, אך הנוסעים הבחינו במסוק מבעוד מועד ונמלטו מהרכב.

שר הביטחון מופז פרסם אמש כי לפי שעה אין כוונה להסיג את צה"ל מבית לחם.

צה"ל נלחם במקומות שיש בהם טרור, הוא אמר במהלך ביקור במודיעין. דבריו באו בתגובה לפרסומים כי נשקלת הוצאתם של כוחות צה"ל מבית לחם לקראת חג המולד בעוד שבועיים.

אמש פתחו מחבלים באש לעבר רכב ישראלי בין היישובים חומש ושאנור בצפון השומרון. אין נפגעים.
מעל העיר שכם הוסר אתמול העוצר, ועל העיר רמאללה השיב צה"ל את העוצר. כמו כן נסגר לתנועת ערבים הכביש המחבר בין רמאללה לירושלים.

מחבלים הפעילו אתמול שני מטעני חבלה לעבר כוחות צה"ל הפועלים במחנה הפליטים דהיישה באזור בית לחם. רק מטען אחד התפוצץ. אין נפגעים.

כתב ערוץ 7 קובי פינקלר מוסר כי במהלך הפעילות היו חילופי אש בין חיילי צה"ל לבין ערבים פלשתינים. במהלך הקרבות נהרג ערבי אחד, וכמה נוספים נפצעו. בקרב כוחות צה"ל לא היו נפגעים.
