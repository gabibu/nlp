

שר הבטחון שאול מופז אישר בישיבת הממשלה לראשונה, כי מתחזק החשד שמי שעמד מאחורי הפיגוע במלון "פארדייס" ולהפלת מטוס ארקיע במומבסה הוא ארגון אל קאעידה, למרות שאין ראיות מוצקות לכך.

כי מופז גילה כי בג'יפ ה"לנדרובר" שהתפוצץ בפתח המלון היו כ-200 ק"ג חומר נפץ.

שר הבטחון סקר גם את חילוץ הישראלים מקניה ע"י המשלחת שיצאה לשם.

בהתייחסו לפיגועים ולהמשך ההתרעות לפיגועים אמר שר הבטחון כי ארגוני הטרור הפלשתינים למיניהם מנסים בכל כוחם לבצע פיגועים וישנו מאמץ גדול לסכלם אם כי אין מאה אחוז הצלחה.

שר הבטחון האשים את יאסר ערפאת, כי לא זאת בלבד שאינו נוקט בשום פעולה לעצור את הטרור הוא גם הכשיל את הדיאלוג שהחל בין החמאס לפתח להפסקת אש, אף על פי שלדיאלוג הזה לא היה הרבה סיכוי להתממש.

לדברי שר הבטחון, תפסו כוחות הבטחון בימים האחרונים, בכירים מכל ארגוני הטרור. בין היתר נלכד מאג'ד אל מאסרי, ראש הזרוע הצבאית של התנזים בשכם שעל פי המידע של השב"כ הוא נתן את ההכוונה האחורית לביצוע הפיגוע בקיבוץ מצר.

מופז הוסיף, כי צה"ל ממשיך לפעול בעיקר נגד תשתיות טרור כאשר מטרת הפעילות היא מניעה וסיכול של טרור

התראות לפיגוע בנמל התעופה הית'רו בבריטניה

ממשלת בריטניה בוחנת תכנית ולפיה יוצבו מאבטחים מוסווים וחמושים בכל הטיסות המסחריות, כדי למנוע אפשרות של חטיפתם, על כך דיווח העיתון "סאנדיי טיימס".

על פי הדיווח בעיתון, התכנית נשקלת בעת בה התקבלו בשירותי הביון של בריטניה התרעות על כוונת טרוריסטים לבצע פיגועים בשדה התעופה "הית'רו", שבמערב לונדון.

"מדובר באחת ההמלצות הכלולות בדו"ח שהציגה לממשלת בריטניה 'ועדת ווילר' אשר הוקמה על ידי ממשלת כדי לבחון את נושא הבטיחות בתעופה, ובראשה עומד השר השמרני לשעבר ג'ון ווילר", נאמר.

העיתון מסר כי המלצות הדו"ח פורסמו בחודש שעבר, אך נושא הצבת מאבטחים חמושים בטיסות מסחריות לא נחשף, והוסיף כי נשקלת אפשרות שחברות תעופה ישאו בחלק מהוצאות מימון המאבטחים.
