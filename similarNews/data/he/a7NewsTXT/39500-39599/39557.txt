

שר הביטחון שאול מופז אמר כי יש יסוד סביר להניח שאת הפיגוע במומבסה ביצע ארגון "אל קאעידה". השר אמר את הדברים בתשובה לשאלת כתבים, בטקס הנחת אבן הפינה למרכז התרבות הבינתחומי במודיעין.

שר הביטחון נשאל גם לגבי נוכחותו של צה"ל בבית לחם ואמר, כי עדיין לא התקבלה החלטה אחרת, ולפיכך צה"ל ימשיך בפעילות בבית לחם, כמו גם במקומות אחרים.

בהתייחסו ל"דילים" הנרקמים לקראת הבחירות בליכוד, אמר השר מופז, כי הוא "סומך על מתפקדי הליכוד שימלאו את זכותם ואת חובתם כאחד, ויבחרו כראות עיניהם".
