

מפלגת העבודה ומימד ירוצו ברשימה משותפת לכנסת וישמרו בכך על הברית האסטרטגית ביניהן.

בתום המו"מ בין מפלגת העבודה למימד הוחלט שנציגי מימד יקבלו שני מקומות ברשימה, בין עשר לחמש עשרה ובין עשרים וחמש לעשרים ושמונה.

עוד נמסר כי יו"ר העבודה מצנע הנחה את ח"כ שמחון, שעמד בראש צוות המו"מ לדיוני התקציב, להענות בחיוב לפניות הדרגים המקצועיים באוצר, ולהמשיך ולנהל מו"מ במטרה להגיע להסכמות לקראת אישור תקציב המדינה.

מצנע הוסיף כי לא ייתכן שישראל תישאר ללא תקציב וכי זו הייתה עמדתו עוד לפני שנבחר ליו"ר העבודה.
