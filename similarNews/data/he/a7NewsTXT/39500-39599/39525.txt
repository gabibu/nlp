

משטרת ההגירה תרחיק בימים הקרובים 4 תאילנדים כשצדו ציפורים נדירות באזור שדמות מחולה בבקעה, לצרכי אכילה. הארבעה נתפסו על ידי פקחי רשות הטבע והגנים. הארבעה צדו את ציפור הפרנקולין, זכר ושתי נקבות. מדובר בציפור בסכנת הכחדה הרשומה כאחד המינים הנדירים המקננים בצד המערבי שבבקעת הירדן.

על פי החוק, עובד זר החשוד בפגיעה בערך טבע מוגן או בחית בר, נשללת ממנו אשרת העבודה והוא מגורש מישראל. החוק שונה בשנת 2001 בעקבות התפשטות תופעת הציד הבלתי חוקי עד כדי הכחדה של זנים שלמים.,

ארבעת העצורים הועברו לכלא מעשיהו עד להשלמת הליך גירושם מישראל.

