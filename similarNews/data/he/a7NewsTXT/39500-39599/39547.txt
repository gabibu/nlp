

מטוס בואינג 757 של חברת התעופה הלאומית של אתיופיה "אתיופיאן איירליינס" שהיה בדרכו מאדיס אבבה לנתב"ג, נחת בשדה התעופה "עובדה", כ-45 ק"מ מאילת, לאחר שהתברר כי סידורי האבטחה שננקטו על ידי שלטונות אתיופיה, אינם מספקים. ההחלטה התקבלה ע"י ראש מנהל התעופה האזרחית עמוס עמיר.

כתבת עתי"ם באילת מוסרת, כי כל 54 הנוסעים שהיו על המטוס הורדו לטרמינל ועברו בידוק בטחוני. גוף המטוס נבדק אף הוא ורק לאחר שאנשי הבטחון הישראלים סיימו את הבדיקות, המטוס יורשה להמריא לנתב"ג.
