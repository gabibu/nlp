

בערב הצדעה בענתות לכוחות שהשתתפו במבצע "חומת מגן" אמר הרמטכ"ל רב אלוף שאול מופז כי אם ערביי יש"ע יחדשו את הלוחמה ואת הפיגועים - "נחזור ונקיים מבצעים צבאיים דומים לחומת מגן".

הרמטכ"ל ציין כי במבצע הצליחו הכוחות לשבור את מרכזי הטרור. כך מוסר כתב ערוץ 7 אריאל כהנא.

הרמטכ"ל הדגיש כי הצלחת המבצע משגרת מסר לכל אוייבנו שלא נוכל להבליג. "כאשר אין ברירה העם בישראל קם ועומד על נפשו".

עוד אמר הרמטכ"ל כי מכתב הסרבנים העלה את המורל של הפלשתינים, אך המבצע "שבר את מחשבתם".
