

שר האוצר סילבן שלום ויו"ר ההסתדרות ח"כ עמיר פרץ נועדו במשך למעלה משעתיים במשרד האוצר בירושלים, אך לא הצליחו להגיע להסכמה בנושא הקפאת השכר במשק.

כתב עתי"ם מוסר כי בתוכנית החרום הכלכלית שגיבש האוצר מוצע להקפיא את השכר במשק עד סוף שנת 2003 בהסכם, ולא - בחקיקה. ח"כ פרץ אמר בצאתו מהפגישה כי ההסתדרות מתנגדת התנגדות נחרצת לתוכנית החירום כולה ולא תקיים כל משא ומתן לפני שנושא הקפאת השכר בחקיקה יבוטל לחלוטין.

שר האוצר סילבן שלום אמר כי אם ההסתדרות תגלה רצון-טוב, ניתן יהיה להגיע הבנות בנושא. לפיכך, קבעו השניים להיפגש פעם נוספת ביום ו'.
