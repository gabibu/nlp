

הרב דוב ביגון, ראש ישיבת 'מכון מאיר' לחזרה בתשובה והתחזקות תורנית של הציונות בירושלים, אומר כי בתקופת השואה הנוראה התגלה פרצופה האמיתי של אירופה, ואחרי השואה ומלחמת העולם השניה היתה ציפייה שעמי אירופה ומנהיגיה ילמדו לקח ויעשו תשובה על מה שעוללו לעם ישראל, ותתבטל שנאתם לעם ישראל ולאלקי ישראל, אבל לצערנו לא כך קרה.

עוד מוסיף הרב ביגון כי נכון לעכשיו, אנו נוכחים לדעת בימים אלו ממש שאירופה עדיין לא התרפאה מהמחלה האנושה שלה - מחלת שנאת היהודים, המבטאת שנאה גם לאלקי ישראל.

הרב ביגון מציין כי עמי אירופה חוברים ומחזקים את אויבי ישראל הרוצחים נשים, ילדים וזקנים בדיוק כמו שעשו בשואה הנוראה. אבל הפעם עם ישראל הקם לתחיה משיב מלחמה שערה. "אירופה, התביישי ועשי תשובה" דברי הרב ביגון.

