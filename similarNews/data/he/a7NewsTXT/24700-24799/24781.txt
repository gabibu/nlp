

יו"ר מפלגת העבודה בנימין בן אליעזר אמר היום כי מפלגתו תפרוש מהממשלה "כשאבין שהציבור שאני מייצג אותו רוצה שנפרוש מהממשלה".

כתב עתי"ם מוסר, כי בתשובה לשאלות כתבים על עיתוי הפרישה מהממשלה, אמר בן אליעזר שבניגוד להלך הרוח כיום "שום דבר לא נגמר. אנו נמצאים עכשיו בעיצומה של מלחמה".

שר הבטחון הוסיף כי הוא וחבריו מנהלים עתה מאבק במטרה להתחיל בתהליך מדיני. "אם זה לא יצליח, נסיק מסקנות במוסדות המפלגה", אמר יו"ר מפלגת העבודה.
