

כמאה מפגינים יהודים קיימו אמש הפגנה נגד מועמד הימין הקיצוני לנשיאות צרפת ז'אן מארי לה-פן מול הקונסוליה הצרפתית בסן פרנסיסקו שבקליפורניה.

"אני מזועזע מהתנהגותה של צרפת" אמר פיטר אלטמן, מפגין אשר נשא שלט עליו נכתב "צרפת, עירק, אירן,....3 בעלות ברית ומטרה אחת". אחד ממארגני ההפגנה, דורון לביטן, אמר כי המפגינים "מבקשים להבהיר לצרפתים עד כמה מזעזע מה שמתרחש בארצם, בעקבות התקריות האנטשימיות הרבות".

"הצרפתים מעדיפים שישראל תושמד רק שלא ינותקו קשריהם עם מדינות ערב העשירות" אמר אחד המפגינים.

סוכנויות הידיעות דיווחו כי 300 אזרחים צרפתיים קיימו הפגנה נוספת נגד לה-פן מול הקונסוליה הצרפתית בניו יורק.

