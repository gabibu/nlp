

צוותי המשא ומתן של ישראל והפלשתינים יקיימו היום סבב שיחות רביעי בניסיון לפתור את המשבר המתחולל מזה שלושה שבועות במתחם כנסיית המולד.

מקורות ישראליים מעריכים, כי בין 30 ל-40 פלשתינים, המבוקשים על ידי מערכת הביטחון בחשד שהיו מעורבים בביצוע פיגועים, מתבצרים בכנסיית המולד ביחד עם כ-200 פלשתינים, ובהם קבוצה של כ-40 ילדים, וכן 30 אנשי כמורה.

יש לציין כי צוות המשא-ומתן הפלשתיני, המונה חמישה נציגים, דחה את הצעת ישראל, ולפיה המתבצרים יסגירו עצמם ויועמדו לדין בישראל, או לחלופין ישראל תאפשר את יציאתם למדינה ערבית בלא יכולת לשוב ליש"ע.


