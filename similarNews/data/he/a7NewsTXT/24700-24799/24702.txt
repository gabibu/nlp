

שגריר סין פאן ז'אנלין זומן היום לפגישה עם סמנכ"ל אגף אסיה ואפריקה צבי גבאי, בה הובעה בפניו מורת ישראל מהמאמר שפורסם על ידי סוכנות הידיעות הסינית המשווה את הסבל אותו חווים כיום הפלשתינים בשטחי יש"ע לסבל שחוו היהודים באירופה במהלך מלחמת העולם השניה.

הסמנכ"ל הדגיש בפני השגריר כי אנו רואים את המאמר בחומרה רבה מאוד, והוסיף כי נושא השואה הינו בעל רגישות רבה מאוד עבור ישראלים ויהודים בכל רחבי העולם. עוד אמר, כי השואה היתה טרגדיה יחודית בהיסטוריה האנושית, ואינה ניתנת להשוואה.

הסמנכ"ל דרש כי יתפרסמו תיקון או הבהרה לכתבה, מטעם דובר משרד החוץ הסיני או גורם סיני רשמי אחר. השגריר השיב כי יעביר את הפניה למשרד החוץ הסיני.
