

יו"ר הקהילה היהודית באי ג'רבה שבטוניסיה, פרץ טרבלסי, הודיע היום כי העלייה לרגל לבית הכנסת ע'אריבא שבאי תתקיים כמתוכנן ביום שני י"ז באייר (29 באפריל). טרבלסי גינה את הפיגוע שאירע ב-כ"ט ניסן ליד בית הכנסת.

"בעקבות ההודעה הרשמית, המתבססת על ממצאי החקירה שערכו שלטונות המשפט וכוחות הביטחון של טוניסיה, שהגיעו למסקנה כי הפיצוץ ליד בית הכנסת ע'אריבא היה מעשה טרור, אני מגנה את המעשה הנפשע", ציין בהודעה. "טוניסיה עודנה מדינה של סובלנות, ביטחון ויציבות", הטעים.

"המעשה לא ישפיע כלל על חיי היומיום שלנו, הודות ליחסו החם של הנשיא זיין אל-עבדין בן עלי והודות להגנה שמעניקים לנו כוחות הביטחון", הוסיף.

נזכיר כי מיכלית גז התפוצצה ליד בית הכנסת ע'אריבא. בפיגוע נרצחו 16 בני אדם, בהם 11 תיירים גרמנים.
