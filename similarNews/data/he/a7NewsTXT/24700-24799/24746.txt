

בדרום הגולן ומרכזו נמשכות הסריקות אחרי שנים או שלושה אלמונים שחדרו בלילה מסוריה. כתב עתי"ם מוסר, כי סמוך לחצות גילה סיור של צה"ל פירצה בגדר הגבול עם סוריה, סמוך לרמת מגשימים, ועקבות של שניים או שלושה אנשים.

בעקבות החשש לחדירת מחבלים, הוזעקו לאזור כוחות גדולים של צה"ל וכוחות בטחון נוספים, אשר התפרסו בדרום רמת הגולן ופתחו בחיפושים. עם אור ראשון של יום חמישי הצטרף לסריקות גם מסוק של חיל האוויר   עד כה ללא תוצאות. הלימודים באזור נמשכים כרגיל אם כי נחסם הכביש בין צומת דליות לרמת מגשימים.
