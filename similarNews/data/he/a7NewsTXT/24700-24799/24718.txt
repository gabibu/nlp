

טלפונים סלולריים מתכווצים עשויים בקרוב להוסיף מימד חדש לשיחות הטלפוניות. חוקרים במעבדת התקשורת של MIT שבקיימברידג', מאסאצ'וסטס, פיתחו טלפון גומי רוטט חדש, שיכול לשדר רטטים יחד עם מילים.

"מתחת לרמקולים האלה נמצאים חיישני לחץ, כך שאפשר לשדר רטטים כשם שאפשר לקלוט אותם", מסר כתב העת "ניו סיינטיסט". "כשאתה לוחץ באצבע, משודר אות רטט לאצבע המקבילה של מי שהתקשר אליך. עוצמת הרטט תלויה בחוזק שבו אתה לוחץ".

סטודנטים ערכו ניסויים בטלפונים הרוטטים החדשים והשתמשו בהם כדי להוסיף הדגשה לשיחותיהם ואפילו פיתחו קוד מורס משלהם, אמרה החוקרת אנג'לה צ'נג.
