

ירדן עצרה חמישה פעילים ממפלגה איסלאמית שהוצאה אל מחוץ לחוק, באשמה שפעלו בכל רחבי המדינה כדי ללחוץ על הממשלה לשלוח חיילים לעזרה לפלשתינים, כך מסרו מקורות בעמאן.

המקורות ציינו כי חברים בארגון האיסלאמי "חיזב אל-תאחריר" נעצרו השבוע על-ידי אנשי ביטחון, וכי המפלגה הפיצה עצומה במסגדים ובאוניברסיטאות ברחבי ירדן במטרה להביא לשיחרורם.

"שחרור פלשתין והצלת עמה לא ניתן להשגה בגינויים ובתרומות אלא בגיוס כוח וצבאות למטרת ג'יאהד", נאמר בעצומה שהופנתה גם לאנשי הצבא הירדני. "צבא ערבי אמיץ, אנו קוראים לך לסייע לאחיך בפלשתין. אתה, הצבא שלנו, אינך צריך להסכים להשפלת האומה שלך".
