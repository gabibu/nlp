

צה"ל אישר למשלחת של תושבי ימית לציין מחר את השנה ה-20 לעקירת ישובי חבל ימית ומרחבי סיני ב"תצפית האלוף" בחוף הים ברפיח.

אבי פרחן מותיקי הישוב מסר כי עם פינוי העיר ימית לפני 20 שנה, יצא הוא ומשפחתו מביתם בימית, למסע ברגל לירושלים כשהוא נושא את דגל הלאום שהונף על ביתו. המסע נמשך שבוע ימים והסתיים בכותל המערבי בירושלים.

עד לפרוץ ארועי הטרור בעזה נהגו עקורי ימית לשאת את הדגל מהכותל לתצפית אל חורבותיה של העיר ימית, מגבעה סמוכה לרפיח (תצפית האלוף) ע"ש האלוף משה בר-כוכבא (בריל).
