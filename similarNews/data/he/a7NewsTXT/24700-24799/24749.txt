

מצרים מוכנה להילחם בישראל אם מדינות ערב יממנו את הלחימה, כך אומר ראש ממשלת מצרים, עטאף עבייד.

בתשובה לשאלת כתב עיתון מהמפרץ הפרסי מדוע מצרים לא תקפה את ישראל, בתגובה למבצע הישראלי נגד הפלשתינים, השיב עבייד כי מצרים מצפה שהעולם הערבי יקציב לטובת העניין מאה מיליארד דולאר, ויאמר לה: "קחו את הכסף, תתחילו להילחם".

את דברי עבייד מביאה סוכנות הידיעות היהודית-אמריקנית JTA . אמש צויין בקאהיר מלאת עשרים שנה לנסיגת ישראל מסיני. הנשיא מובארק אמנם תקף את ישראל במלים קשות, אך אמר כי מצרים תמשיך להיות חלוצת השלום האזורי, כלשונו.
