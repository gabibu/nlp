

שרת החינוך, לימור לבנת, ציוותה להקים ועדת חקירה לבדיקת נושא טקס הזיכרון לשאהידים שהתקיים במכללה לחינוך על-שם דוד ילין. בראש הוועדה תעמוד השופטת בדימוס שרה פריש.

בין היתר תבדוק הוועדה האם פעולת המרצים במכללה עודדה את התופעה. השרה לבנת גם פנתה ליועץ המשפטי לממשלה בבקשה להנחות אותה אילו סמכויות עומדות לרשותה כדי לפעול נגד מעשים נתעבים כאלה, כלשונה.

פרשת טקס הזיכרון לשאהידים במכללת דוד ילין נחשפה לפני שבועיים בערוץ 7. מנהל המכללה הכחיש תחילה מכל וכל את עצם קיום הטקס.

