

אלפים מיהודי מוסקווה ערכו הערב עצרת הזדהות עם ישראל ונגד הטרור. במהלך העצרת מסרו לשגריר ישראל ברוסיה נתן מרון עצומת תמיכה בישראל ועליה 20,000 חתימות.

את האירוע אירגן הקונגרס היהודי הרוסי והוא התקיים ברחבת בית הכנסת הגדול של מוסקווה, הידוע בכינויו "ארכיפובה". בבית-כנסת זה התקבלה ב-1949 שרת החוץ דאז של ישראל, גולדה מאיר.
בעצרת השתתפו אישי-ציבור יהודים ולא-יהודים וכן אמנים ובמהלכה הודלקו נרות לזכר קורבנות הטרור.

כתב עתי"ם מוסיף, כי בשבועיים האחרונים נערכו במוסקווה אירועי הזדהות דומים. האחד מטעם ארגון חב"ד והשני מטעם הסוכנות היהודית ביום העצמאות.
