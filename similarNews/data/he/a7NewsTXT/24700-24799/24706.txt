

בשעה זו מכנס שר האוצר סילבן שלום מסיבת עיתונאים בה הוא מודיע על פרטי תוכנית החירום הכלכלית. שר האוצר אמר כי שכר הבכירים בשירות הציבורי, ובהם הח"כים והשרים, יופחת ב-%5.

שר האוצר אמר כי "בשנה וחצי האחרונות מדינת ישראל נמצאת במצב חירום ביטחוני. כדי למגר את הטרור נדרשה התגייסות לאומית, יש ירידה חדה בהכנסות וגידול חד בהוצאות, ולמרות זאת המשק הישראלי המשיך לשמור על יציבות".
שלום הוסיף כי "החלטנו לא להטיל מסים על ההכנסה של שכבות הביניים. כדי לא לפגוע בסקטור שתורם למשק ולמדינה".
