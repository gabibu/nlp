

אגודת "צדק תרדוף" עתרה היום לבג"צ נגד ראש הממשלה ושר הבטחון בדרישה לעצור ולהעמיד לדין בישראל את יאסר ערפאת: "בשל אחריותו לפשעים נגד האנושות ולאחר שהוברר כי איננו רלוונטי עוד לכל מו"מ מדיני והחל לתכנן פשיטות וטבח באזרחים חפים מפשע ולזרוע מוות, הרס וחורבן בכל ישראל".

העותרים טוענים שדינו של ערפאת הוא מוות: "בשל קריאתו להסתה לגיוס של מיליוני שהידים לטבח של יהודים בישראל ולנוכח החומר הרב שהצטבר להפללתו בפשעי המלחמה אותם מימן, תיכנן, עודד והסיט לטבוח באזרחים חפים מפשע במדינת ישראל, ללא אבחנה בין נשים, טף וזקנים".

היועץ המשפטי לממשלה אמר בעבר ששאלת העמדתו לדין של ערפאת אינה משפטית גרידא, אלא משפטית-בטחונית.
