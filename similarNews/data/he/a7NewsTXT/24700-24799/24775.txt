

במסיבת עיתונאים במלון "דיויד אינטרקונטננטל" אמר שר החוץ שמעון פרס כי על הפלשתינים להסגיר לישראל את רוצחי השר רחבעם זאבי הי"ד. זאת, בהתאם להסכמים שנחתמו איתם.

שר החוץ הדגיש כי "על פי ההסכים שנחתמו בין ישראל לבין הרשות הפלסטינית, על הפלסטינים להסגיר לישראל אנשים שביצעו פשעים נגד ישראלים, כל זמן שהפשע בוצע בתוך שטח ישראל".
פרס הוסיף, כי שר התיירות נרצח בירושלים ולכן על-פי החוק, צריכים הפושעים להישפט בישראל.

פרס העיר כי "המשפט של רוצחי השר זאבי נראה מהיר מדי, והעונש שהוטל עליהם נראה תמוה. 18 שנה על רצח שר זה מאוד מוזר ולכן לא נותרה לנו ברירה אלא לבקש להסגירם בהתאם לחוק".
