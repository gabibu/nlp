

קנצלר גרמניה גרהארד שרדר הודיע היום כי ארצו לא תצטרף לחרם או לעיצומים כלשהם על ישראל, בהדגישו כי לגרמניה "אחריות היסטורית מיוחדת", כלפי היהודים. קנצלר גרמניה אמר בנאום בפני צירי הבונדסטאג כי ""בשם אחריותנו ההיסטורית המיוחדת, לא נצטרף לחרם כלשהו או לעיצומים כלשהם על ישראל".

"השואה קושרת אותנו בקשר איתן לישראל. מחוייבותה של גרמניה לזכות קיומה ולביטחונה של ישראל היתה ונותרה הבסיס הבלתי ניתן לערעור של מדיניות החוץ הגרמנית".

עוד אמר שרדר כי מלבד ישראל אין באזור משטרים דמוקרטיים.

יצויין כי ממשלת גרמניה הודיעה במחצית חודש אפריל, כי היא מעכבת באופן זמני את אספקת הציוד הצבאי לישראל, כדי לאותת לה על חומרת המצב באזור.
