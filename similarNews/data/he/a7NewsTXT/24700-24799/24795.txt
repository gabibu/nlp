

משלחת שבאה להציג את עמדת ממשלת ישראל בפרשת ועדת הבירור של האו"ם תפגש הלילה עם פקידים בכירים באו"ם, כך נמסר ממקור רשמי.

ארבעת חברי המשלחת, שהגיעה הלילה לניו יורק מתל אביב, הם: משה קוחנובסקי, סמכ"ל משרד הביטחון, אלן בייקר, יועץ משפטי של משרד החוץ, גדעון סער מזכיר הממשלה, ואל"מ דניאל רייזנר, ראש המחלקה המשפטית בצה"ל.

חברי המשלחת ייפגשו עם ראש המחלקה לענינים מדיניים, קייראן פרנדרגאסט, ועם מנהל מחלקת שמירת השלום, בנוסף למנהל אחד המשרדים לענינים משפטיים של האו"ם.

הפגישה, "תימשך כשעתיים", ציין דובר המשלחת הישראלית לאו"ם, אריאל מילוא.
