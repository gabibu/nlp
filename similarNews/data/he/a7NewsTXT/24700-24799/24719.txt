

יו"ר הנהלת הסוכנות היהודית סליי מרידור אמר כי ליהודים בצרפת נשקפת סכנה של ממש. הוא קרא להם לעלות לישראל. בעת ביקור בפריס גילה מרידור כי יש עלייה במספר המבקשים לעלות לארץ מצרפת, ואמר כי הסוכנות נערכת לטפל בהם.

ראש עיריית אילת גבי קדוש ייצא מחר לצרפת, במטרה לעודד עלייה של יהודים צרפתיים לישראל ולאילת. קדוש יתלווה לחברי משלחת היוצאת מטעם הסוכנות היהודית, אליה יצטרפו גם ראשי ערים נוספים מרחבי הארץ.
בעיר מרסיי בצרפת מתגוררת קהילה יהודית גדולה שחלקים נרחבים ממנה הביעו התעניינות ורצון לעלות לישראל. רבים מחברי הקהילה נוהגים לנפוש מידי שנה בעיר אילת ומכירים מקרוב את המקום. יצויין, כי באחרונה רכשו יהודיים מצרפת דירות יוקרה ומרכז מסחרי באילת בסכום העולה על שמונה מיליון דולרים.
