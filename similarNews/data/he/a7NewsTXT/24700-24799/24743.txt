

טלפונים סלולריים מתכווצים עשויים בקרוב להוסיף ממד חדש לשיחות הטלפוניות. חוקרים במעבדת התקשורת של MIT שבקיימברידג', מאסאצ'וסטס, פיתחו טלפון גומי רוטט חדש, שיכול לשדר רטטים יחד עם מילים.

בניגוד לטלפונים סלולריים אחרים, הרוטטים במקום לצלצל, האבטיפוס החדש הוא בעל חמישה רמקולים זעירים, שאותם אפשר לכרוך על האצבעות, והם מפיקים 250 רטטים לשנייה. "מתחת לרמקולים האלה נמצאים חיישני לחץ, כך שאפשר לשדר רטטים כשם שאפשר לקלוט אותם", כך מסר אתמול כתב העת "ניו סיינטיסט". "כשאתה לוחץ באצבע, משודר אות רטט לאצבע המקבילה של מי שהתקשר אליך. עוצמת הרטט תלויה בעוצמת הלחץ שבה אתה לוחץ".

סטודנטים שערכו ניסויים בטלפונים הרוטטים החדשים השתמשו בהם כדי להוסיף הדגשה לשיחותיהם ואפילו פיתחו קוד מורס משלהם, אמרה החוקרת אנג'לה צ'נג. לדבריה, היא סבורה שלטלפון הסלולרי החדש יש יתרון גדול על הטלפונים הניידים, משום שאפשר להתקשר דרכם בלי שאף אחד בסביבתך ישמע מה אתה אומר. "תדמיינו שאתם לוחצים יד של מישהו כשאתם סוגרים עסקה", הוסיפה.
