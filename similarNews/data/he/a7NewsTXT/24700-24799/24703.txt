

בראיון לעיתון במפרץ הפרסי רמז ראש ממשלת מצרים עאטף עובייד כי ארצו תהיה מוכנה להכריז מלחמה על ישראל אם מדינות ערב ימסרו לה מאה מיליארד דולר.

"העולם הערבי צריך להקצות מאה מיליארד דולרים מהכספים הערביים המופקדים ברחבי העולם. הוא צריך לומר למצרים: 'זהו תקציב לעימות. תקציב זה עומד לרשותך, תפתחי בעימות'", אמר ראש הממשלה המצרי בראיון לעיתון "אל איתיחאד".

נשיא מצרים אמר היום כי ישראל "עברה את כל הגבולות במצור ששמה על כנסיית המולד, ובהפרה הבוטה של זכויות האדם בערים הפלשתיניות, ובעיקר בג'נין ובמחנה הפליטים שבה".
