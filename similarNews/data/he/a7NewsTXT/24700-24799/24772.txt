

בתגובה לידיעות על המשפט שנערך ברמאללה לרוצחי השר זאבי הי"ד אמר השר נתן שרנסקי כי בין משפט רוצחי זאבי במוקטעה ללינץ' הנורא בחברון יש דבר אחד משותף - הוכחה כי אין מערכת משפט וצדק ברשות הפלשתינית.

"כבר למדנו פעמים רבות בעבר כי כאשר נשפטו טרוריסטים על ידי הרש"פ היתה לכך מטרה אחת בלבד - לתת לאותם רוצחים מקלט מפני ישראל לכמה שבועות - ואז לשחררם כדי שיוכלו להמשיך בפעילות הטרור שלהם. משפט צדק אמיתי לרוצחים הנתעבים יכול להעשות רק במקום אחד - מדינת ישראל", אמר השר שרנסקי.
