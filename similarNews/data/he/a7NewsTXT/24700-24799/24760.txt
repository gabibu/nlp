

טחנות הצדק הפלשתיניות הפליאו לעשות היום: במשפט בזק לרוצחיו של רחבעם זאבי, הכלואים עם ערפאת בבניין המימשל ברמאללה, הם נידונו לתקופות מאסר שבין שנה לעשרים ושלוש שנה.

המשפט המהיר נועד למנוע מישראל לתבוע את הסגרת הרוצחים לידיה, שכן על פי הסכמי אוסלו ישראל מנועה מלתבוע הסגרת חשודים שכבר הועמדו בפני ערכאת שיפוט פלשתיני.

ראש הממשלה הגיב בגיחוך על המשפט ברמאללה, ואמר כי ישראל עומדת על תביעתה להסגיר לידיה את רוצחי זאבי, וכן את פואד שובכי.
