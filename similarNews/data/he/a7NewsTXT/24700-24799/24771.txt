

במהלך מבצע "חומת מגן" עצרה משטרת יהודה ושומרון כ-220 ערבים חשודים שהיו מעורבים בעבירות פליליות.
כתבת עתי"ם מוסרת, כי במהלך המבצע זיהתה המשטרה "חלון הזדמנויות" להיכנס לשטחי אי, מאחר ושטחים אלה שימשו מקלט לחשודים רבים שהיו דרושים לחקירת המשטרה בישראל.

מפקד מחוז יהודה ושומרון, ניצב שחר איילון אמר כי בשטחי הרשות נמצאים אלפי כלי-רכב גנובים.
במוקטעה, לדבריו, נמצאו חניונים ובהם כלי-רכב חדישים שנגנבו מישראל. זאת, לשימושם של מפקדים שהיו אמורים למנוע את גניבת המכוניות.

ניצב איילון ציין כי נושא גניבת כלי-הרכב הוא בעייתי ובמקרים רבים משתמשים המחבלים במכוניות גנובות להחדרת מחבלים לתוך תחומי ישראל.
