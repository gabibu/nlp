

שר הביטחון בנימין בן אליעזר אמר הערב כי כתב המינוי של ועדת האו"ם, שנשלחה למזה"ת לבדוק את אירועי מחנה הפליטים בג'נין, כמוהו ככוונה להעמיד את ישראל לדין. על כן החליטה ישראל להשעות את שיתוף הפעולה עם הועדה.

כתב עתי"ם מוסר כי לפני פגישתו בת"א עם שליח האיחוד הארופי חוויאר סולנה אמר שר הבטחון: "ישראל היתה זו שקידמה בברכה את הועדה ואמרה שאין לה מה להסתיר".

בן אליעזר הוסיף כי האו"ם לא התייעץ עם ישראל בנוגע להרכב הוועדה, בניגוד לסיכום שהשיג שר החוץ פרס עם מזכ"ל האו"ם.
