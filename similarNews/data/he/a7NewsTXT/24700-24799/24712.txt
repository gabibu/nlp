

תושב ג'נין הודה היום בחקירתו בהנחת מטען חבלה במסעדה בכפר הדרוזי מסעדה שברמת הגולן. כתב עתי"ם מוסר כי בבוקר שיחזר החשוד את המעשה בפני חוקרי השב"כ ושוטרי היחידה המרכזית במשטרת מרחב הגליל.

לפני כשנה התפוצץ מטען חבלה במסעדת "נידאל" בכפר מסעדה ברמת הגולן, שהיה מורכב מפגז מרגמה בקוטר 82 מ"מ, אליו הוצמד טלפון סלולארי. בנס לא נפגע איש מיושבי המסעדה אך למקום נגרם נזק רב.

כתב עתי"ם מציין, כי תושבים בכפר מסעדה גינו את המעשה. בעת השיחזור היפנו אחדים מהם אצבע מאשימה כלפי חברי כנסת ערבים שקריאותיהם לערביי ישראל ותושבים דרוזים בגולן להזדהות עם הפלשתינים הביאו להנחת המטען בכפר.
