

עשרות אנשים נעדרים ונשקפת סכנה לחייהם לאחר שמפולת קרקע קברה תחתיה בניין מגורים ומסחר בדרום מערב סין, דיווחו תושבי המקום ועובדי שירותי ההצלה והרפואה ביום רביעי.

על פי ההערכות, בין שבעים ל-שמונים בני אדם עדיין לכודים תחת הריסות הבניין שעמד על שפת נהר בעיר וולונג, כ-150 ק"מ דרומית מזרחית לצ'ונגגינג.

עד ליום רביעי בצהריים (לפי שעון ישראל) הוציאו צוותי ההצלה עשרים וחמישה גופות מתחת להריסות. רק שבעה בני אדם שגרו בבניין שרדו את קריסתו.

לדברי הרופא, מלבד שבעת הפצועים הראשונים, לא הגיע איש לבית החולים. "איננו מאמינים שיהיו ניצולים נוספים", אמר.

מקורות בעיירית צ'ונגגינג אמרו כי גשמים עזים שירדו ביום שני גרמו למפולת.

צוות של יותר מ-שבע מאות שוטרים, חיילים וכוחות הצלה עדיין חופרים בהריסות, נאמר בהודעת הסוכנות הסינית. (עתי"ם-ד.פ.א.)



