

בפעם הראשונה מאז 1947 לא נבחרה ארה"ב לועדה לזכויות האדם של האו"ם בג'נבה. ועדה זו חוקרת מקרים של פגיעה בזכויות האדם ברחבי העולם.
במקום את ארה"ב, בחרו חברי ה"מועצה הכלכלית והחברתית" את צרפת, אוסטריה ושבדיה, שקיבלו את המושבים המיועדים למדינות המערב מתוך 43 המדינות החברות במועצה, שהיא ארגון הגג של ועדת האו"ם.

ג'ואנה וקסלר, נציגת הארגון לזכויות האדם "וואץ'", אמרה כי יתכן שהסיבה לכך שארה"ב לא נבחרה היא שמדינות המערב והמדינות המתפתחות נוטרות לה טינה.
