

ח"כ יצחק כהן פנה אל יו"ר הכנסת, וביקשו לפעול לביטול דיון שנקבע ל 8 במאי בוועדת חוק ומשפט. כך מדווח אתר האינטרנט NFC.

הנושא לדיון הוא "רפורמת אור", שנועדה להגדיל את היקף סכומי הכספים שבית משפט השלום רשאי לעסוק בהם ממיליון שקלים ל 2.5 מיליון שקלים. הכנסת כבר דחתה רפורמה זו פעמיים. בפעם השנייה, כשהביא את ההצעה שר המשפטים דאז ביילין, דחו אותה מרבית סיעות הבית, והיא לא אושרה.
לדברי כהן, למרות הדחייה שנדחתה ההצעה מנסים עתה להעבירה באופן לא דמוקרטי באמצעות הבאתה לדיון בוועדת חוק ומשפט. שר המשפטים שטרית, הנשיא ברק והשופט אור פועלים בעבורה כ"לובי". "הכנסת כבר אמרה את דברה", ציין כהן, והוסיף: "אין להשלים עם פגיעה חסרת תקדים זו בעקרון הפרדת הרשויות, עיקרון העמד בבסיסה של שיטת משטרנו. מרגע שהכנסת החלה לדון בעניין, ואף הביעה עמדתה, לא ייתכן שהשופטים הנכבדים ישמשו כ"לוביסטים" לעניין זה בכנסת, וירדו לפעול בזירה הפוליטית.
