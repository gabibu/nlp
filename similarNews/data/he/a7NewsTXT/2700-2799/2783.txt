

חייל מילואים, סמ"ר שי נרדי, בן 23 ממושב בית זית, נהרג אתמול לפנות בוקר בשטח אימונים של צה"ל, סמוך לצאלים. כתבנו קובי פינקלר דיווח כי החייל היה באימון גדודי של פיקוד דרום בשטח אש באזור צאלים. במהלך האימון נפל פתאום, וכשניגשו אליו חבריו הבחינו שהוא פגוע מירי. הפצוע הובא לבית החולים סורוקה בבאר שבע במצב אנוש, ובתוך זמן קצר נפטר מפצעיו.
המשטרה הצבאית ופיקוד דרום חוקרים את האירוע.

רב סמל רועי פילוסוף שנהרג אור ליום חמישי בהתהפכות מלגזה בבית הספר לשריון של צה"ל הובא אתמול בצהרים למנוחות בבית העלמין הצבאי בחולון.
