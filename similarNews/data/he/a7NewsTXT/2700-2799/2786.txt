

בראיון לסוכנות הידיעות אי.פי אמר שר החוץ שמעון פרס כי האלימות והקרבות חייבים להיפסק כליל עוד בטרם יחודש המו"מ בין הצדדים.

"הפלשתינים יודעים שכשהאלימות תיפסק, יחודשו השיחות", דברי פרס. פרס אמר עוד כי כשיתחדש המו"מ, יוכלו הפלשתינים להעלות כל נושא על השולחן, כולל סוגיית ירושלים. עם זאת, הוסיף פרס, ממשלת שרון לא תוכל להציע לערפאת את "ההצעות הנדיבות", לדבריו, שהעניקה הממשלה הקודמת בראשות אהוד ברק.

שר החוץ אמר בראיון כי מבחינתו ערפאת הוא עדיין פרטנר למו"מ ולשלום, וכי לאחר שיחודש המו"מ בין הצדדים תהיה ישראל מוכנה לפשרות כואבות.
