

ביום ד' לפנה"צ פסקו הממטרים ברחבי הנגב והטמפרטורה עלתה למצב אביבי רגיל, אף כי נמשכה עננות קלה.
רחובות הערים והיישובים בנגב יבשו במהירות ממי גשמים שהציפו אותם מאז הלילה.

יחד עם זאת נמשכה גאות נחלי הנגב והערבה וכתוצאה מכך נותרו כבישים סגורים לתנועת כלי רכב עקב הצפתם כמי שטפונות.

מעל נחל ערוגות קרס הכביש שעל הגשר ולמקום יצאו עובדי מע"צ לטיפול בהזרמת התנועה בדרך חלופית.

חידת חילוץ של מתנדבי המשמר האזרחי בעין גדי הציבה במקום כוח כוננות, שבדק כי איש לא נפגע מקריסת הגשר.

הכביש בין שפך זוהר לצומת חתרורים נותר סגור, עקב הצפה מנחל חתרורים , שגרמה לסחף ואבנים כיסו את הכביש נותר סגור גם הכביש שפק זוהר לעין גדי, בשל הצפתו במי שטפונות.

במהלך הבוקר סגרה המשטרה גם את הכביש מצומת ירוחם לצומת חלוקים, עקב הצפה מנחל חלוקים.

כמויות הגשם שירדו ביממה האחרונה היו נדירות וארוע דומה התרחש רק לפני 15 שנים, כך נמסר מהשרות המטרולוגי.

כמויות גשם גדולות מאוד עם עוצמות חריגות ירדו באזורים שונים בארץ במהלך היממה האחרונה. גשם ירד באזורים רבים בארץ, אולם הכמויות הגדולות התמקדו באזורים הבאים: ירושלים, רעננה כפר-סבא, בגליל ובגולן.

כמויות גשם יממתיות כה גדולות אינן שכיחות בתקופה זו (מאי וחלקו האחרון של אפריל), ולאחרונה ירדו כמויות דומות בתחילת מאי 1986.

לפי נתוני החזאים הגשם ירד בפרק זמן של כשעה - שעתיים לפנות בוקר עם עוצמות חזקות, בחלקן חריגות ונדירות. בירושלים ירדו בתוך חצי שעה 29 מ"מ ובתוך שעה 40 מ"מ - עוצמות גשם נדירות מאוד שלא נמדדו בתקופםה שנבדקה מאז 1950. עוצמות גשם חריגות היום גם במקומות אחרים - בגלבוע ירדו 15 ךמ"מ בתוך 5 דקות, 24 מ"מ בתוך 10 דקות ו-39 מ"מ בתוך 30 דקות, עוצמות גשם שטרם נמדדו באזור זה. גם באזור רעננה - כפר סבא היו עוצמות גשם יוצאות דופן.




