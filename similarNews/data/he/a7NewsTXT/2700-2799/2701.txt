

הבוקר התחדש משפטו של תת אלוף במיל' יצחק יעקב, הנאשם במסירת מידע בכוונה לפגוע בבטחון המדינה ובמסירת ידיעה סודית ללא סמכות.

נשיא בית המשפט המחוזי, השופט אורי גורן, דן בבקשת סניגוריו של יצחק יעקב עו"ד יהושע רזניק, נתי שימחוני וז'אק חן להתיר לפרסום באופן מלא את כתב האישום שהוגש נגדו. לדבריהם חרושת השמועות סביב "הגורמים הבלתי מוסמכים" שלידיהם הגיע המידע החסוי אינן מוצדקות, וכי יש להתיר את פרסום זהותם של אותם גורמים.

התובעת, עו"ד דבורה חן התנגדה לבקשה וביקשה מבית המשפט לשמוע את עמדת מערכת הביטחון בדלתיים סגורות. השופט קיבל את בקשתה וקבע כי הדיון ימשיך בדלתיים סגורות עד לקבלת החלטה בנושא.


