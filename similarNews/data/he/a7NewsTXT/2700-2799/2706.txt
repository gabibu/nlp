

בג"צ דן בעתירה שהגישו אורה בוסתן ואירית קלכמן שתי אלמנות שבעליהן עמי קלכמן ויורם בוסתן היו טייסים בחיל האויר ונפלו בטיסות אימונים בתחילת שנות ה-80.

האלמנות טוענות בעתירה כי בחיל האויר קיים נוהל לפיו בתחילת שרות המילואים חותמים הטייסים על טופס בקשה לשירות קבע וממלאים את כל הסעיפים דרגה, שם וכו' ואת השורה של התאריך משאירים ריקה. ואם קורה אסון והם היו נהרגים או נפצעים, השליש של הטייסת היה רושם את התאריך יום קודם לאסון וכך בדיעבד, הם היו מוכרים כאנשים שנפגעו בעת שירות הקבע שלהם ויש לכך כמובן משמעות כלכלית והגימלה יותר גבוהה.

אירית קלכמן מסרה לכתב עתי"ם, כי חיל האויר הבטיח ולא קיים. בעלה ידע כאשר הוא עולה על המטוס שאם יקרה לו משהו, משפחתו תוכל לחיות בכבוד משום שהיא מקבלת גימלה של אדם שנפל בעת שירות הקבע שלו.

ההבדל בין שתי הגמלאות לדברי אירית הוא "ההבדל בין לחיות בקושי לבין לחיות בסדר".

שופטי בג"צ אליהו מצא, יעקב טירקל ואליעזר ריבלין ביקשו מהמדינה להשיב בתוך 45 יום על העתירה.

עמדת המדינה היא שכבר לפני שנים רבות העבירה שהנוהל בחיל האויר אינו חוקי וכי הוא מפלה בין טייסי מילואים למפקדי גדוד בחיל רגלים שאצלהם אין את הנוהל של גיוס לקבע בדיעבד.
