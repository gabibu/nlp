

אמין אל-הינדי, ראש המודיעין הכללי הפלשתיני, קרא ביום ד' לאנשי כל מנגנוני הביטחון הפלשתינים, ולחברי תנועת הפאתח' לציית להחלטות הדרג הפוליטי ברשות הפלשתינית, ולהוראתו של יאסר ערפאת בעניין פירוק "ועדות ההתקוממות העממיות הפלשתיניות". לדבריו פירוק ועדות אלו נועד להשיב את הסדר לרחוב הפלשתיני, ואת שליטתו של ערפאת בעניינים, ולא כדי לסיים את המאבק בישראל או כדי לדכא את האינתיפאדה. דבריו אלו פורסמו לאחר שהנהגת האינתיפאדה, שבחסותה פועלות "ועדות ההתקוממות", לא נענתה להוראתו של ערפאת להפסיק את ירי המרגמות לעבר שטחה של ישראל, ולהתפרק.
