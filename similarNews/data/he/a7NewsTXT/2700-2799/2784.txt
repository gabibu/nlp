

צה"ל הקים ביממה האחרונה נקודות תצפית סמוך למקום הרצח של אסף הרשקוביץ הי"ד. הנקודות מוקמו בין צומת ה-T לעפרה בכביש 60.

צה"ל והשב"כ עצרו סוכן ביטוח מצוריף, ושמו פארס אסאד עבדל עזיז קאדי, בחשד שעשה פיגועי ירי מדרום לגוש עציון, ושתכנן לחטוף נשק של חייל באזור בית שמש. לדברי השב"כ וצה"ל במהלך החקירה הודה האיש בחשדות נגדו.
באחד מפיגועי הירי שעשה קאדי נפצע אזרח ישראלי, רוני דיאמנט, בינוני עד קשה. קאדי הודה בחקירתו שבפיגועים השתתף גם פעיל של המודיעין הצבאי ברשות הפלשתינית. כוחות הביטחון ניסו לעצור גם את הפעיל השני, אך הוא לא נמצא בביתו, ובמערכת הביטחון מעריכים כי הוא מסתתר בחברון בשטח שנמצא בשליטה פלשתינית מלאה.
