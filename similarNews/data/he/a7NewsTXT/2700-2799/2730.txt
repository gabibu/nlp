

אמש בחצות פתחו הפלשתינים באש אל עבר מוצבי צה"ל הסמוכים ליישובים נווה דקלים וגדיד. החיילים השיבו אש. לא היו נפגעים.
בנווה דקלים ניצל נהג משאית כשיריות פגעו במכוניתו. הנהג, איתן גז, סיפר לכתבנו משה פריאל, כי אתמול בשבע בבוקר, בשעה שהוא הכניס פועלים לכיוון אזור התעשייה נווה דקלים, נפתחה עליו אש צלפים מכיוון תחנת המשטרה באזור. "אחד הכדורים כמעט פגע בראשי, וחדר לארגז המשאית", סיפר.
אש נפתחה אתמול אחר הצהרים אל היישוב כדים. איש לא נפגע.
צפונית לאריאל, ליד הכפר ג'מעין, נפצעו שני ישראלים באורח קל מיידויי אבנים.
