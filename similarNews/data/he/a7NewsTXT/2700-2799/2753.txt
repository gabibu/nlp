

שר החוץ לשעבר שלמה בן עמי מתח הבוקר ביקורת חריפה על אלה הממשיכים לשאת ולתת עם הפלשתינאים אף על פי שהם, והממשלה בה היו חברים, הובסה בבחירות האחרונות.

אמירתו זו התכוון בן עמי לשר לשעבר יוסי ביילין וחבריו, שממשיכים להיפגש עם אנשי הרשות הפלשתינית ולנהל אתם מגעים וירטואליים למרות שאין להם כל סמכות מדינית או צבאית.

"יש מידה רבה של צדק בביקורת של אריאל שרון שטוען כנגד אלה הממשיכים להיפגש עם הרש"פ למרות שהם אינם חברים בממשלה" אומר בן עמי "אני לא חושב שזה נכון מצידם של אלה שדרכם הובסה על ידי העם באופן דמוקרטי, להמשיך במסלולי התדיינות עוקפים של ממשלה נבחרת. אני סבור שזה פגום לגופו של עניין".

בן עמי הוסיף דברים גם על הרשות הפלשתינאית עצמה: "זה גם לא בסדר להראות לפלשתינאים שעולם כמנהגו נוהג, ואפשר להמשיך לנהל מו"מ כאילו דבר לא קרה ואין שום חשבון נפש שהם צריכים לעשות".
