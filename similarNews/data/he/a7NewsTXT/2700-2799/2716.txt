

השר המתאם בין הממשלה לכנסת, דני נווה, אמר היום בדיון פגרה מיוחד של הכנסת שאם יהיה צורך בעתיד להיכנס לשטחי A כדי לבצע פעילות צבאית - צה"ל יעשה זאת.

עוד אמר נווה, כי זו אינה הפרת הסכמים. שכן, גם בהסכמי אוסלו יש הוראה מפורשת לגבי זכותה של מדינת ישראל לפעול בשטחי A, כדי להגן על חייהם של ישראלים.

השר נווה הוסיף, כי חשוב שיצא מישראל מסר ברור ואחיד, לפיו כל עוד יאסר ערפאת בוחר בדרך של טרור, הדלתות סגורות בפניו גם בבית הלבן וגם בפני נציגי האופוזיציה של השמאל בישראל. "אסור לתת גיבוי ולגיטימציה למדיניות הטרור של ערפאת", אמר נווה ברמזו לפגישות שקיימו לאחרונה עם ערפאת יו"ר האופוזיציה, יוסי שריד, ויוסי ביילין.
