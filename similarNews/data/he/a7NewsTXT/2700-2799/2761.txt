

צה"ל ושירות הביטחון הכללי עצרו לפני זמן את פארס אסאד עבדל עזיז קאדי, סוכן ביטוח מהכפר צוריף שמדרום לירושלים, בחשד שביצע פיגועי ירי מדרום לגוש עציון ותכנן לחטוף נשק של חייל באזור בית שמש.

לדברי השב"כ וצה"ל קאדי הודה בחקירה בחשדות נגדו ואף סיפר כי לפיגועים שעשה הצטרף גם פעיל
של המודיעין הצבאי של הרשות הפלשתינית.

כוחות הביטחון הישראלי ניסו לעצור גם את הפעיל השני אך הוא לא נמצא בביתו ובמערכת הביטחון מעריכים כי הוא מסתתר בחברון בשטח שנמצא בשליטה פלשתינית מלאה.
