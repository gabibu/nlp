

ארגון הנשים "הדסה", המפעיל בתי חולים בארץ, זכה אתמול למעמד של ארגון מייעץ בוועדות מסוימות של האו"ם, זאת למרות ההתנגדות החריפה של מדינות ערב. המועצה הכלכלית והחברתית של האו"ם קיבלה את החלטתה בעניין אתמול ע"פ הסכמת רוב חבריה ללא הצבעה פורמאלית.

אך הנציגה הפלשתינית במועצה, סומייה ברגותי, טענה כי "קיומו של 'הדסה' ומטרותיו מנוגדים לגמרי למגילת האו"ם". הנציג הסורי, רניה חאג' עאלי, האשים את "הדסה" בתמיכה "בפעילות להשמדת עם".

בתגובה להתקפות הערביות, אמר הנציג הישראלי רון אדם כי זה "מזכיר את הימים האפלים של האו"ם" ברומזו להחלטת האו"ם, בשנת 75', שהשוותה את הציונות לגזענות.

נשיאתה של הדסה, בוני ליפטון, אמרה כי החלטת המועצה לקבל את הדסה כארגון מייעץ מצדיק את המאמץ שנעשה לקבלת המעמד "למרות הרטוריקה האנטישמי והאנטי-ציוני שהוטחה נגדנו".

יצוין כי במשך עשרות השנים שפועל הארגון, טיפלו בתי החולים של הדסה ברבבות חולים ערבים.
