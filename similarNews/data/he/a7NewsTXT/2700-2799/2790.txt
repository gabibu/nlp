

בעתון "אל וטן אל ערבי" פורסמה ידיעה כי חיל האוויר המצרי הועמד בכוננות לקראת תיאום אפשרי עם סוריה. את הידיעה הכחישו גורמים בחיל האוויר ובפיקוד דרום. גם גורמים רשמיים במצרים הכחישו את הידיעה.

ועוד בענייני ישראל מצרים: באתר "עניין מרכזי" פורסם אתמול כי מקורות במצרים טוענים שפרס ביקש לבקר במצרים בשובו מוושינגטון, אך מובארק סירב. הסירוב הוסבר על רקע התקרית המביכה שבה יצא מובארק למסיבת עיתונאים והכריז על השגת הסכם על הפסקת אש בין ישראל לפלשתינים על סמך דיווחו של השר פרס, בעוד שהדבר לא התרחש. האווירה העכורה שמשדרת מצרים עומדת בעינה אף על פי שפרס ניסה לתלות את האשם לתקרית בכשל תרגומי.
