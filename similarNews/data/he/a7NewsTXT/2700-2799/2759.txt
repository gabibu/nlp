

לפני כשעה התיר דובר צה"ל לפרסום את דבר מותו של חייל המילואים שי נרדי, בן 23 ממושב בית זית. נרדי נהרג לפנות בוקר בשטח אימונים של צה"ל, סמוך לצאלים, כנראה מכדור תועה.
דובר צה"ל מוסר שהאירוע היה בעת אימון גדודי של פיקוד דרום בשטח אש באזור צאלים, כאשר בשעה חמש בבוקר הבחינו חבריו של נרדי כי הוא שכוב, וכשניגשו אליו הבחינו שהוא פגוע מירי.

נרדי הובא לבית החולים סורוקה בבאר שבע כשהוא במצב אנוש, ובתוך זמן קצר נפטר מפצעיו.
המשטרה הצבאית ופיקוד דרום חוקרים את האירוע.

רב סמל רועי פילוסוף בן 25 מחולון שנהרג אתמול בבוקר בהתהפכות מלגזה בה נהג, בבסיס האימון ליחידות שדה בצאלים הובא בצהרים למנוחת עולמים בבית הקברות הצבאי בחולון.
