

בבית המשפט העליון נדון אתמול ערעורו של אריאל שרון נגד העיתונאי עוזי בנזימן בעניין תביעת הדיבה שהגיש שרון נגד העיתונאי. לדברי כתבנו אפי מאיר התביעה עוסקת בעניין מהלכיו של שרון בתקופת מלחמת לבנון. בכתבה מלפני כעשר שנים כתב בנזימן כי בנושא עומק הכניסה ללבנון שישראל מתכננת רימה שרון את בגין. בדברים אלה יש משום סכנה לערעור אמינותו של שרון בעיני בציבור.

ערעורו של שרון נגד בנזימן היה לאחר שבית המשפט הכריע את הדין לפני כשלש שנים לטובתו של בנזימן. עו"ד ויסגלס, עורך דינו של שרון, טען לעומת זאת כי ממילא לאחר הבחירות, שבהן הוכח כי אמינותו של שרון בעיני הציבור לא נפגעה, נעשה הערעור מיותר, ולכן הציע ויסגלס הצעת פשרה, ולפיה בנזימן יצהיר שבמאמרו היה מדובר בעמדת הכותב בלבד, ולא בציון העובדות לאשורן. בנזימן ופרקליטו סירבו להצעה זו.

בעוד חודש יימשך הדיון בערעור, והצדדים יידרשו להציג מסמכים שיוכיחו אם אכן רימה שרון את בגין או לא.
