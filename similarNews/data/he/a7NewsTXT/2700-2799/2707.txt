

ארה"ב מפעילה לחץ כבד על מצרים כדי שתסיר את התנגדותה הבלתי צפויה להקנות לארגון נשות הדסה העולמי מעמד של יועץ רשמי חוץ-ממשלתי ליד המועצה הכלכלית-חברתית
של האו"ם (ECOSOC).

ביום ו' השבוע אמורה המועצה הכלכלית-חברתית של האו"ם לדון פעם נוספת בהמלצה להעניק להדסה מעמד של יועץ מיוחד למועצה בשל נסיונו של הארגון בתחומים הומאניטרים שונים בארה"ב, בישראל ובמדינות מתפתחות ברחבי העולם.

לאחרונה הודיעה מצרים על התנגדותה להצטרפות הדסה וזאת בעקבות ההתנגדות הסורית התקיפה במהלך הזה והתנגדות של מדינות ערביות נוספות.
הסורים טענו שאין לקבל את הדסה היות וזהו ארגון ציוני ועל פי הגדרתם "ציונות היא גזענות".
יצויין כי הנציגה הפלשתינית בנושא זה באו"ם היא לא אחרת מאשר סומייעה ברגותי, בת דודתו של ראש התנזים מארואן ברגותי.

ארה"ב תובעת מהמצרים שלא להתנגד להחלטה, בין השאר, משום שמצרים נהנת מתמיכה כלכלית גדולה מארה"ב מדי שנה.
למאמץ המדיני כדי למנוע את הכשלת ההחלטה שותפים נציגי משלחת ישראל באו"ם וארגונים יהודיים מרכזיים.
