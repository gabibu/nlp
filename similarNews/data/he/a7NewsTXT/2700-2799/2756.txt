

דובר צה"ל התיר בדקות האחרונות לפירסום כי חייל המילואים סמ"ר שי נרדי, בן 23 ממושב בית זית, נהרג הלילה בשטח אימונים של צה"ל, סמוך לצאלים.

מחקירה ראשונית של האירוע עולה כי נרדי נפגע מכדור תועה.

דובר צה"ל מוסר שהאירוע היה בעת אימון גדודי של פיקוד דרום בשטח אש באזור צאלים.
בשעה חמש בבוקר הבחינו חבריו של נרדי כי הוא נפל וכשניגשו אליו הבחינו שהוא פגוע מירי.

הוא הובא לבית החולים סורוקה בבאר שבע כשהוא במצב אנוש, ובתוך זמן קצר נפטר מפצעיו.
