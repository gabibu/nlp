

ועדת המשנה של ועדת הכספים של הכנסת מאשימה את הנהלת רשות השידור בהעלמה שיטתית של מידע על פעילותה. הוועדה, שבה חברים נחום לנגנטל, יצחק כהן, מוסי רז ויוסי פריצקי, טוענת שברשות השידור משמידים כעת ראיות המסוגלות להוכיח הונאה שיטתית שננקטה לאורך שנים במאמץ להגדיל את תקציבה.

בשיחה עם ערוץ 7 אמר חבר הכנסת יצחק כהן כי בסופו של דבר לא יהיה מנוס מפתיחת חקירה משטרתית בעניין. לדבריו, ההטעיה שנקטה הנהלת רשות השידור הגדילה את תקציב הרשות בעשרות מיליוני שקלים, ללא הצדקה. הוא תובע מהרשות לאפשר מיד לרואה חשבון מטעם הוועדה לחקור את הפרשה.
