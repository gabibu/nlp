

רפא"ל חשפה היום את דרבי, טיל אוויר אוויר חדש מתוצרתה לטווח קצר ובינוני. הטיל מונחה מכ"ם ופועל בכל מזג אוויר.

"דרבי" מותאם לחימושם של מטוסים קטנים וביניהם המיראג' הצרפתי וה F16". הוא משלים את סדרת טילי האוויר של הרשות לפיתוח אמצעי לחימה ובהם גם פיתון 4.

סוכנות הידיעות "אסושיאייטד פרס" פירסמה תצלום של מטוס קרב סיני, אף 8, כפי שצולם ממטוס הביון האמריקני שיורט בסין. על כנף המטוס הסיני ניתן לראות את הטיל הישראלי תוצרת התעשיה האווירית "פיתון 3".

פיתון 3 הוא טיל אוויר-אוויר דור שלישי ("שגר ושכח") המתביית על מטרתו באמצעות גלאי אינפרה אדום מתקדמים ביותר מסוגם. זהו טיל אוויר-אוויר מהמודרנים בעולם וייחודו יכולתו להיות משוגר מטווחים קצרים וארוכים כאחד במהלך קרבות אוויר.

ברשות חיל האוויר הישראלי דגם מתקדם יותר, "פיתון 4" היכול להיות משוגר על ידי מטוס לעבר מטוס אחר הטס מאחוריו.

חבילת התמיכה הישראלית לרוכשי הטיל בכל רחבי העולם, וגם בסין, יכולה לכלול את המשגרים של הטיל הממוקמים בכנף המטוס, טילי תירגול וכן ציוד לטיפול בטיל ובאמצעי הצבתו על המטוס על ידי צוותי הקרקע.

