

שלוש שנות מאסר בפועל ושנה וחצי מאסר על תנאי נגזרו בבית המשפט המחוזי בתל אביב על שמואל אקשוטה מחולון, שהודה והורשע בחטיפתם של שני משתפי פעולה והסגרתו של אחד מהם לרשות הפלשתינית.

בתמורה למעשיו, קיבל הנאשם מהפלשתינים צ'ק בסך 5,000 ש"ח, שהבנק החזירו עקב חוסר כיסוי.

השופט ד"ר עודד מודריק קבע בגזר הדין, כי מדובר בעבירה שפוגעת באינטרס הבטחוני של מדינת ישראל ולולא נקטה התובעת, עורכת דין הדס פורר לשון רכה כלפי הנאשם, היה גוזר עליו עונש כבד הרבה יותר. השופט הוסיף, כי אין ספק שהסתבכותו של אקשוטה היא תוצאה של מצבו הכלכלי הקשה. עם זאת אמר, אסור שהנאשם יצא ללא עונש ממשי, אחרת יצא מסר שהעונש על מעשים כאלה אינו גבוה.

כתבת עתי"ם מוסרת, כי הנאשם הורשע במסגרת עסקת טיעון והתובעת הסבירה כי התביעה התחשבה בנסיבותיו האישיות.
