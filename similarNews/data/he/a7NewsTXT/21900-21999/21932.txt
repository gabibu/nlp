

מאות חקלאים הפגינו היום בצמתים ברחבי הארץ במחאה על כך שמונעים את יישום החלטת הממשלה על תוספת 6000 עובדים זרים לחקלאות. החקלאים חסמו כמה צמתים עם כלים חקלאים.

החקלאים מוחים על כך ששרי ש"ס, אלי ישי ושלמה בניזרי, מסרבים ליישם ההחלטה על תוספת הפועלים הזרים.

מחר מתכננים החקלאים להציב משמרת מחאה מול ביתו של ראש הממשלה בחוות השקמים. כתב עיתי"ם מוסר כי החקלאים תובעים ששרון יאלץ את שרי ש"ס לבצע את החלטות הממשלה.
