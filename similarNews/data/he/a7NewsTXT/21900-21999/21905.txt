

"יהודים משתמשים בדם נוכרים לצורך הכנת אוזני המן לפורים". עלילת דם ברוח זו נדפסה שלשום ביומון הסעודי הרשמי "אל ריאד", במסגרת טור קבוע של מרצה באוניברסיטת המלך פייסל.

בעל הטור מגולל בפרוטרוט את המתכון של המאפה היהודי המגואל בדם של נוצרי או פלשתיני.

הוא גם יודע לספר כי בניגוד לאופן האפייה של מצות לפסח אין הכרח הלכתי להשתמש בדמו של ילד מתחת לגיל עשר וכל דם נוכרי כשר לצורך כך.

הוא גם טוען כי הקזת דם איטית של הקרבן התורן מגדילה את שמחת החג של היהודים. על עלילת הדם הסעודית מדווחת סוכנות הידיעות היהודית JTA.
