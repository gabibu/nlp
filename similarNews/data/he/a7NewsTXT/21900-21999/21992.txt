

"מי שמפחד מפתיחת חזית שנייה ימצא את עצמו במהירות אפילו עם חזית שלישית". כך אמר היום תא"ל במיל. רפי נוי בראיון ל"קול ישראל".

בתגובה להודעת צה"ל כי המחבלים שביצעו את הפיגוע ליד מצובה הגיעו מלבנון, אמר נוי כי ישראל צריכה לדעת כי אם על מעשה כזה היא לא תגיב בחומרה, נזכה לראות אירועים כאלה הופכים לשגרה.

לדברי תא"ל נוי, דימוייה של ישראל היום הוא כשל כלב מוכה שבכל הזדמנות שלמישהו מגרד בידיים הוא ניגש ונותן בעיטה כי ממילא הכלב הזה לא יכול לעשות שום דבר. על ישראל לפעול בתקיפות כדי שלא ייווצר דימוי שכזה.

על ישראל להעביר מסר צבאי ברור לממשלות לבנון וסוריה כי מתפקידם כמדינות ריבוניות לעצור את פעולות הטרור נגד ישראל.
