

מפקד מחוז ירושלים, ניצב מיקי לוי, העניק בצהרים תעודות הוקרה לאריה וינר ושלומי הראל שמנעו את הפיגוע בבית הקפה "קפית" לפני כשבוע בשכונת עמק רפאים בירושלים.

"בימים טרופים אלה אנו לא יכולים בלי עירנותם, אומץ ליבם ושיתוף הפעולה של האזרחים", כך אמר ניצב לוי.

נזכיר כי השניים, מלצר ואיש ביטחון, הצליחו למנוע ממחבל עם חגורת נפץ להיכנס בשעות צהריים לבית הקפה "קפית", בשכונת עמק רפאים ולהתפוצץ על כל עשרות האזרחים שהיו במקום.

בתעודות ההוקרה שניתנו לשניים נכתב: "צריך אומץ לב רב יותר כדי לחיות מאשר דרוש כדי למות", ציטוט שנלקח מדבריו של נפוליאון בונפרטה.
