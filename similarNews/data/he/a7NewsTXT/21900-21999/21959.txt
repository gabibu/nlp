

ארה"ב ממשיכה בקו הקשוח כלפי ישראל. בתגובה להודעת הממשלה כי צה"ל יצא מרמאללה, הודיעה מחלקת המדינה של ארה"ב כי היא דורשת מישראל יציאה מלאה מכל השטחים הפלשתיניים כולל רמאללה, לפני פתיחת המשא ומתן.

אתמול נפגש השליח זיני עם רה"מ בביתו והציע שם לחדש את עבודת הועדה המדינית המשותפת לישראל ולפלשתינים, שמאז בחירת שרון לא התכנסה בשל התנגדות שרון לקיום מו"מ תחת אש. שרון הסכים להצעה ומינה את שר החוץ פרס לעמוד בראש צוות המו"מ בו חברים גם שר הביטחון בן אליעזר, השרה ציפי ליבני, והאלוף (מיל.) מאיר דגן.
