

שלושה חיילי צה"ל נהרגו הבוקר ליד היישוב נצרים.

הם נפגעו ממטען צד גדול שהניחו מחבלים ואשר נועד לפגוע בכלי רכב צבאיים המאבטחים שיירה של תושבי היישוב נצרים לכיוון מחסום קרני.

כתבנו קובי פינקלר מוסר כי המטען הופעל בשלט-רחק בידי מחבלים שהתמקמו מאחורי מסגד סמוך לכביש.

בנוסף לשלושת ההרוגים נפצעו עוד שניים מאנשי השיירה, האחד במצב בינוני והאחד במצב קל.

התושבים היהודיים בחבל עזה אומרים כי הפיגוע היום הוא עוד הוכחה לצורך בסילוק כל המבנים הפלשתינים מצידי הדרכים בחבל עזה, אשר משמשים מסתור למחבלים.


