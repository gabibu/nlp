

מסוקי קרב חיסלו מחבל בכיר בזרוע הצבאית של הפתח בטול כרם. מסוק ירה טיל על סדנא להכנת מטענים בלול תרנגולות ליד הכפר ענבתא. בירי נהרג גם עוזרו עטאף בלטוסי.

למעתצם מחמוד עבדאללה מחלוף מייחסים בצה"ל ידע בחבלה, והיה מומחה בהכנת מטענים רבי עוצמה.
מחלוף היה מעורב עם מחבלי ג'יהאד איסלמי ותנזים צבאי באזור טול כרם, ג'נין וצפון השומרון בהכנה, תכנון וביצוע של פיגועים ביעדים ישראלים.

המחבל השתתף בפיגועי ירי על מיניבוס בכביש עוקף יריחו בו נפצעו שני ישראלים בדצמבר 2000. פיגוע נוסף היה הפעלת מטען נגד אוטובוס תלמידות בכניסה לעינב ביולי 2001. כמו כן השתתף בפיגוע הנחת מטען באיזור עינב באוגוסט 2001. במהלך פיגוע זה מחלוף ושניים נוספים זוהו על ידי תצפית צה"ל שירתה לעברם. כתוצאה מכך נהרג אחד המחבלים שהיה עם מחלוף. פיגוע מטען נגד נגמ"ש בגזרת טול כרם שעל פי ממצאי מעבדה היה מעשה ידיו.
