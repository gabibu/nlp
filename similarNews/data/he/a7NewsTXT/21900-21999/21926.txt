

בבית המשפט המחוזי בתל-אביב משך היום רשם העמותות עמירם בוגט את בקשתו למינוי מפרק זמני לעמותת חברה קדישא גחש"א. זאת בעקבות סיכום עם שר הדתות אשר אוחנה שבמיסגרתה ימונה חשב מלווה לעמותה.

כתבת עתי"ם מציינת, כי הסדר זה אינו מבטל את בקשת הפירוק לעמותה שהגיש רשם החברות ובית המשפט יקבע מועד לדיון בבקשת הפירוק.

במכתב שכתב שר הדתות לרשם העמותות אתמול נכתב כי רואה החשבון שימונה יחתום על כל התחייבויות של העמותה. כל פעולות המלווה יהיה בתיאום ובחתימה עם מנכ"ל העמותה.

כמו כן המלווה ישתתף בכל ישיבה של ישיבות הוועד וועדות המשנה ויהיה רשאי לקבוע, בהתייעצות עם יו"ר הועד את סדר יומה. בנוסף, יגיש המלווה מידי חודש לבית המשפט, לרשם העמותות ולצוות הפיקוח וההכרעה דו"ח בכל הנוגע לפעילות העמותה.
