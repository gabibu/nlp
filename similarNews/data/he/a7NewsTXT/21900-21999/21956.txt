

230 צירים בקונגרס חתמו על מכתב שנשלח לנשיא האמריקני ג'ורג' בוש ובו דרישה להוסיף שלושה ארגוני טרור המקורבים לערפאת לרשימת ארגוני הטרור. במכתב מוזכרים "גדודי חללי אל- אקצה" של הפתח', התנזים וכוח 17, משמרו האישי של ערפאת.

המכתב מדגיש כי ארגונים אלה לקחו על עצמם את האחריות ל"פיגועים נגד אזרחים ישראלים ואמריקנים, החיים בישראל או השוהים בה".

"הגענו למצב בו כמעט כל הפיגועים מבוצעים ע"י קבוצות הקשורות איכשהו לערפאת", אמרה הנציגה הרפובליקנית איליאנה רוס-לייטינן, אחת החתומות על המכתב.
