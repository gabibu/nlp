

שר החוץ שמעון פרס אמר שארגון החיזבאללה עומד מאחורי הפיגוע שהיה שלשום ליד קיבוץ מצובה.

במהלך סיור בגליל העליון אמר היום פרס כי פעילות החיזבאללה נעשית בתמיכה של האיראנים ובעידודם.

פרס הוסיף כי פנה למספר גורמים בינלאומים, בהם מזכיר האו"ם קופי אנאן, במאמץ למנוע את הפעילות החבלנית של החיזבאללה מגבול לבנון.

כתב עתי"ם מוסיף, כי שר החוץ נשמע פסימי מאוד לקראת ביקורו של אנתוני זיני ואמר כי הפלשתינים מתחפרים בשלב זה בעמדותיהם.
