

הפנטגון שוקל להציע כבשים, בנוסף לסכום של 25 מיליון דולר, כפרס תמורת מידע על מקום הימצאו של אוסמה בן לאדן. כך דיווח היום העיתון "וושינגטון טיימס".

פקידים בפנטגון סבורים, כי רוב האפגנים אינם יכולים להעלות בדמיונם פרס כספי בסדר גודל של מיליוני דולרים. משום כך, שוקל הפנטגון ליצור מערכת של פרסים קטנים יותר, כמו למשל עדרי כבשים, סכומי כסף צנועים יותר או סיוע בחפירת באר.

העיתון ציטט את הגנרל טומי פרנקס, מפקד המבצע באפגניסטן, ששאל תושב באחד הכפרים מה היה עולה בדעתו לעשות עם 25 מיליון דולר. האיש השיב, כי הפרס עשוי להספיק לו כדי להאכיל את תשעת ילדיו במשך שנה.
