

ביום ד' הוקרנו מעל מסכי הטלויזיה תמונות מזעזעות של פלשתיני שנרצח על ידי בני עמו בשל החשד כי שיתף פעולה עם ישראל. הוא עונה ונתלה ברגליו על עמוד החשמל בכיכר מנרה ברמאללה.
ביום ה' נרצחו ונתלו באותה שיטה בבית לחם עוד שני פלשתיניים שנחשדו כי שיתפו פעולה עם ישראל. לטענת הפלשתינים המידע שמסרו החשודים איפשר את חיסולו של ראש התנזים עטאף עבייאת בבית לחם.

ישראל מידד מ"אגודת זכות הציבור לדעת" אמר כי הוא עדיין ממתין לתגובת השמאל הישראלי על רציחתם של פעילי שלום פלשתיניים ששאפו לדו קיום בין ישראל לפלשתינים. "אם קיצונים ימניים היו חוטפים את שמעון פרס ויוסי ביילין למשל, מענים אותם, יורים בהם ותולים אותם על עמוד חשמל בכיכר העיר בטענה שהסיוע והעידוד המורלי שהם מוסרים לפלשתינים מהווה שיתוף פעולה עם האויב, האם גם במצב זה השמאל הישראלי היה שותק?" שואל מידד.
