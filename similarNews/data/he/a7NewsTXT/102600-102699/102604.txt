

מטוס אפגני ובו 104 נוסעים ואנשי צוות התרסק. שרידיו של המטוס נמצאו צפונית-מזרחית לבירה קאבול.

מטוס הבואינג 737 של חברת "קאם אייר" המריא ביום חמישי אחר הצהריים מהעיר הראט במערב אפגניסטן לקאבול הבירה, אולם לא נחת בשל סופת שלגים שהתחוללה בקאבול. במטוס לא היה די דלק כדי לטוס מרחק רב.

הרשויות באפגניסטן בשיתוף עם ארגון נאט''ו ערכו סריקות נרחבות באזור שבו נראה המטוס לאחרונה על הרדאר. לבסוף, מצאו את שרידיו צפונית מזרחית לבירה קאבול. ההערכות הן כי המטוס התרסק בשל הסערה העזה או בשל מחסור בדלק.
