

בכ-100 בתי כנסת ברחבי הארץ, תתקיים ביום שני הקרוב, כ"ח שבט, תענית דיבור ותפילה מיוחדת לביטול התכנית לגירוש יהודי גוש קטיף וצפון השומרון.

זקן המקובלים, הרב יצחק כדורי, הרב דוד בצרי, הרב הראשי לשעבר הרב מרדכי אליהו ורבנים מקובלים נוספים פירסמו קריאה לציבור הרחב לקיים ביום שני, יממה לפני הפסגה בשארם א-שייח, תענית דיבור.

בהודעה על התפילה שפורסמה, נאמר: "בעקבות המצב הקשה השורר בארצנו, נתכנס ברוב עם כל קהילה במקומה, נתפלל נזעק ונבקש מהקב"ה שיגן על שטחי ארצנו ועל תושבי המדינה". המתכנסים יאמרו פרקי תהילים ותפילה מיוחדת לשלמותה של ארץ ישראל.

המקובלים קוראים גם למי שלא יכול להקדיש יום שלם, לייחד זמן ביום זה לתענית דיבור או תפילה כדי להצטרף לתפילת הכלל. פרטים על נוסח התפילה ניתן למצוא באתר לבית היהודי, מוריה, בכתובת www.moriya.org.il
