

עקב ארבעה מקרים שונים של דליפות גז בשבוע האחרון מזהיר דובר מד"א מאופן השימוש בתנורים והקפדה על כך שהגז לא ידלוף. להלן המלצות מד"א במקרה של פגיעה מדליפת גז:

יש להקפיד על אוורור קבוע במקומות המחוממים על ידי גז. דליפת גז ושאיפתו, תגרום לכאבי ראש חזקים וסחרחורות ועד למצב של הפסקת נשימה.

הטיפול המיידי במקרה של דליפה, יש לסגור מיד את ברז מיכל הגז (ברז ראשי) לפתוח חלונות. אין להפעיל בזמן הדליפה ניצוצות להבערת אש או מכשיר חשמלי כלשהו.

יש להרחיק את הנפגע למקום עם אוויר צח, להזעיק את מד"א בטלפון החירום 101.

במידה שהנפגע אינו נושם יש לבצע פעולות החייאה (הנשמה ועיסוי לב). במידה והנפגע נושם יש חשיבות רבה להעבירו לבית החולים תוך מתן חמצן בהעשרה.
