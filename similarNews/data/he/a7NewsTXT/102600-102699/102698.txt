

צעירים ומבוגרים, דתיים וחילוניים, חובשי כיפות סרוגות וכיפות שחורות מילאו אמש, במוצאי שבת, את היכל התרבות העירוני, במופע שנערך במלאת עשור שנים למותו של ה"רבי המרקד", הוא הרב שלמה קרליבך. את שיריו של קרליבך העלה הרב יהודה וסרמן, ששר, פייט וקרע לבבות בשירים ובניגונים של הרבי, שנחשב לחלוץ המקרבים ליהדות. אלעזר שטרום, המכהן כיו"ר אמנות לעם, ליווה את הערב בסיפורים מפיו של הרב קרליבך.
