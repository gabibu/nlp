

הושלם הרכב נשיאות התאחדות התעשיינים לשנים 05'-06'. בהרכב 16 נציגים חדשים ומיוצגים בו תעשיות ההיי-טק, נשים, מפעלים קטנים ובינוניים, תעשיות המסורתיות ומפעלים גדולים.



בימים האחרונים השלים שרגא ברוש, נשיא התאחדות התעשיינים את הרכב נשיאות ההתאחדות לשנים 05'-06' וכן את הרכב ראשי הוועדות.

ברוש, אשר החליף את עודד טירה בתפקידו, ציין כי בנשיאות החדשה של התאחדות התעשיינים 16 תעשיינים המשתתפים זו לראשונה בנשיאות. כן כוללת הנשיאות 5 תעשיינים מתעשיית ההיי-טק; 10 תעשיינים מהמפעלים הקטנים והבינוניים; 2 נשים, 16 תעשיינים מהחברות והמפעלים הגדולים במשק.

נשיאות התאחדות התעשיינים לשנים 05' 06' כוללת את התעשיינים הבאים:
שרגא ברוש - נשיא התאחדות התעשיינים ובעלים של חברת י.ברוש ובניו בע"מ, בני גאון   יו"ר גאון אחזקות, אוהד מראני   יו"ר בתי זיקוק לנפט אשר נבחר לתפקיד יו"ר ועדת הכלכלה בהתאחדות התעשיינים, עמי הראל   נשיא דיסקונט השקעות, יו"ר אלרון ויו"ר סאיטקס אשר נבחר לתפקיד יו"ר ועד הפועל של התאחדות התעשיינים, אלישע ינאי   יו"ר מוטורולה ישראל ויו"ר איגוד תעשיות האלקטרוניקה והמידע, ישראל מקוב   מנכ"ל חברת טבע, אורי יהודאי   נשיא פרוטארום אשר נבחר לתפקיד יו"ר ועדת הכספים בהתאחדות התעשיינים, רוני קוברובסקי   יו"ר איגוד תעשיות המזון בהתאחדות התעשיינים ונשיא החברה המרכזית לייצור משקאות קלים (קוקה קולה), עדי ליבנה   מנכ"ל כיתן דימונה אשר נבחר לתפקיד יו"ר מטה כחול-לבן בהתאחדות התעשיינים ואריה לוין   מנכ"ל איי.וי.אקס.
