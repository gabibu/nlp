

מאבטח במועדון חיפאי נרצח לפנות בוקר ביריות אקדח. המשטרה פתחה במצוד אחרי החשודים שנמלטו במכונית לבנה מסוג פיאט טיפו או פונטו.

שלושה צעירים שלא הורשו להיכנס למועדון בחיפה היום בשעה 3:00 לפנות בוקר ירו לעבר המאבטח במקום ופצעו אותו בפלג גופו העליון. צוות מגן דוד אדום שהגיע למקום פינה את הפצוע כשהוא במצב קשה לבית החולים "רמב"ם" בעיר אך בשעה האחרונה הוא מת מפצעיו. מדובר בצעיר בן 32 אשר התגורר בקריות.

המשטרה החלה במרדף אחר החשודים שנמלטו ברכב מסוג פיאט "טיפו" או "פונטו" שצבעו לבן. כמו כן מבקשים גורמים במשטרה מן הציבור לסייע לה בלכידת הרוצחים.
