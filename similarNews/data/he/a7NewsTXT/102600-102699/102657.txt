

בחודשי החורף מתעטף הגולן באוירה קסומה של ערפילים, שלג ומגוון רחב של פעילויות, החל משהייה מפנקת בצימרים ועד לטיולים לאורך מפלים שוצפי מים ומוקפי ירק כשברקע פסגת החרמון המושלגת.

בחבל ארץ ייחודי זה ניתן בחופשה אחת לטייל בין אטרקציות רבות, שכל אחת מהן בפני עצמה מגלה את הגולן בשיא יופיו:

נחל סער

נחל המתאפיין בזרימת חזקה בחודשי החורף והאביב. הנחל מתחבר ב"תפר" שבין סלעי הגיר של החרמון וסלעי הבזלת של הגולן, ויוצר נוף מדהים הנשפך לנחל חרמון (המוכר יותר בשמו בניאס).

מצודת נמרוד

מצודה אדירת ממדים שנבנתה במאה ה-12 על שלוחה הררית צרה של הר חרמון ומוקפת בחורשים סבוכים. במצודה, הבנויה מאבנים בעלות מימדים עצומים, קיימות מנהרות סתרים שנבנו כדי לשמש כנתיב בריחה במקרה של כיבושה (04-6949277)

יער אודם

חורש ים תיכוני מפותח בגובה של 900 מטר, הזוכה לכמות משקעים נכבדה ולשלג בעונת החורף. במעבה היער מצפה למטיילים תופעה גיאולוגית ייחודית - גובי געש.

גובי געש הם בורות טבעיים בעלי קירות תלולים בעומק של עד 20 מטר, שנוצרו במהלך אירוע געשי. במרכז היער נמצאת "הג'ובה הגדולה" בקוטר של כ- 200 מ'.

ואי אפשר בלי החרמון. במלון כינר מציעים כניסה חינם לאתר לכל הלנים במלון.

במיוחד לתקופת החורף עמותת התיירות של הגולן (http://tour.golan.org.il) יוצאת במבצע מיוחד: הנחות של עד 30% למתארחים באמצע השבוע בצימרים ברחבי הגולן.
