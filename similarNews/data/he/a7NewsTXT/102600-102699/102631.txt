

זרימה עזה מאוד מאפיינת הבוקר את נחלי השומרון. אחרי גשם שירד ללא הפסקה כל הלילה זורמים המים בשצף בכל הנחלים היורדים מגב ההר לשפלה. נחל קנה עלה על גדותיו והציף את אחד הכבישים בשומרון.

גם נחל שילה מזכיר הבוקר יותר נהר מאשר נחל אכזב. בקטעים אחדים מגיע רוחבו לעשרה מטרים. לאורך התוואי שלו התהוו מפלים מרהיבים. שדות רבים הוצפו.

מקצת מנחלי השומרון זורמים מזרחה, והם כבר גרמו להצפה באזור חמרה שבבקעת הירדן. הנהגים מוזהרים מפני נסיון לחצות כבישים מוצפים.
