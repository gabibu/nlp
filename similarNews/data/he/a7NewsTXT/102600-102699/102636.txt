

מנכ"ל משרד הבינוי והשיכון הודיע כי בשנת 05' יאיץ משרד השיכון את הפעילות הקשורה ברישום הדירות בטאבו. "משרד השיכון צריך לקחת על עצמו כיעד את האצת פעילות רישום המקרקעין", דברי מנכ"ל משרד השיכון.

כיום ישנם כ-500,000 דירות שאינן רשומות בטאבו והדבר גורם נזק רב למשק בכלל ולענף הבניה בפרט. בשנת 2005, מתכוונים במשרד השיכון לעסוק בחשיבות הרישום והאצתו.

מאז שנת 98', בה נמצאו כ-800,000 דירות לא רשומות, חל שינוי משמעותי בתחום זה. כבר בשנת 2003 גדל מספר הדירות בתכניות שאושרו ככשרות לרישום ב-98 אחוזים לעומת 2002 (81,896 יחידות דיור במקום 41,244 יחידות דיור). בשנת 2004 ניכרה עליה בכמות התכניות שהוגשו לביקורת, והדבר מעיד על הרחבת הפעילות במשק. מספר התכניות לצרכי רישום ב- 2004 עלה ב- 41 אחוזים לעומת 2003, מ- 1142 ל- 1607.

במדינת ישראל ישנם כ-15 אלף גושי רישום וכ800 אלף חלקות רישום. בלמעלה מ- 95 אחוזים משטח המדינה הוסדר הרישום ומתבצעת בהם חלוקה מחדש על-פי צרכי התכנון והבנייה המשתנים. מרבית השטח הלא מוסדר מצוי באזורי הבדואים בצפון הנגב, ונעשה מאמץ ממשלתי מרוכז לקדם את ההסדר בשטחים אלה. ריכוז מאמץ זה מתבטא בגידול של 55 אחוזים בכמות הגושים שאושרו בשנת 2004 לעומת 2003.

"משרד הבינוי והשיכון צריך לקחת לעצמו כיעד להאיץ את הפעילות הקשורה ברישום המקרקעין", כך אומר היום (א') מנכ"ל משרד הבינוי והשיכון, שמואל אבואב. "למרבית אוכלוסיית המדינה, הדירה מהווה נכס עיקרי", אמר אבוהב והוסיף כי "כאשר בעל הדירה נזקק להלוואה, ניתן להעמיד את הדירה כבטוחה להלוואה אך כשהדירה אינה רשומה בפנקסי המקרקעין, לא מתאפשרת העמדתה כבטוחה ובכך נמנעת האפשרות לניצול הדירה כמנוף לאשראי". "אין ספק", אמר אבוהב, "שדירה, שעלותה גבוהה מאוד, מחייבת אותנו כמניסטוריון האחראי על ענף הבניה לקדם את נושא הרישום".
