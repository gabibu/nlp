

תושב באר-שבע שהגיש ערעור לעיריית באר-שבע בנושא ארנונה נדהם לנוכח בקשת עובד העירייה לערוך מדידות בליל שבת.

לכתבנו משה פריאל סיפר ניסן כהן תושב שכונת נווה לון כי לפני כמה זמן הגיש ערעור לעיריית באר-שבע בשל שומה שלהערכתו היתה גבוהה.

"בליל שבת האחרון חזרתי מבית הכנסת וכשסיימתי לעשות את הקידוש, נשמע צלצול בדלת ובפתח עמד אדם שהציג את עצמו כעובד העירייה אשר צריך לבצע מדידות בדירה. התרגזתי וסגרתי לו את הדלת", סיפר כהן לכתבנו.

בתגובה מסר לכתבנו דובר העירייה אמנון יוסף כי "העירייה רואה ארוע זה כדבר חמור ביותר אולם
אותו אדם הוא עובד של חברת "אשד" המבצעת ופועלת בשרות העירייה בעריכת מדידות וסקרים"
עוד הוסיף הדובר כי נמסר לעירייה כי בעקבות המקרה יערך בירור עם האדם ותוסקנה מסקנות.

