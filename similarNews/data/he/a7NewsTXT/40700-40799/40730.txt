

בראיון בערוץ הראשון אמר שרון על השיחות עם הפלסטינים כי גם בימים אלו מתנהלות שיחות עם הפלסטינים, אך לא פירט עם מי: "מי שמוכן לדבר איתנו - נדבר איתו".
הוא שב ואמר כי הוא מוכן להקמת מדינה פלסטינית, עם המגבלות שכבר פרט בעבר.

לדבריו, בפגישותיו בשנתיים האחרונות עם הנשיא בוש, הגיע לתכנית מוסכמת עם האמריקנים אך יש כמה "מפות דרכים" ועליהן לא יהיה דיון עד להקמת ממשלה חדשה בישראל. בין הישגי הממשלה מנה שרון את היחסים עם ארצות הברית וגילה כי שוחח אתמול עם נשיא רוסיה פוטין.

בענין החשד לשוחד בבחירות המקדימות בליכוד אמר כי אם יתברר שנעשו דברים שלא ייעשו, ינקוט את כל הצעדים וידאג לכך שמי שעשה מעשים לא תקינים יוצא מהרשימה.


