

לאחר שקיבלה החלטה להיאבק בתופעות של גזענות לצורותיה השונות, הכריזה ממשלת סלובקיה על החלטה הקובעת כי הציונות מוגדרת כגזענות, החלטה זו משווה בין הציונות לנאציזם, הפאשיזם, האפרטהייד ותנועות גזעניות אחרות, כך מדווח העיתונאי איתמר אייכנר ב"ידיעות אחרונות" הבוקר.

ממשרד החוץ הועברה דרישת הבהרה לשגרירות הסלובנית בארץ. השגריר, יאן ברטקה התנצל והודיע כי בכוונתו לבדוק את העניין. להערכת השגריר בורות המחוקק הסלובני הביאה לשרבוב הציונות לרשימת התנועות הגזעניות הנ"ל. יצוין כי סלובקיה נחשבת לידידותית באופן יחסי לישראל.

המידע על ההכרזה הסלובנית הגיע לשגרירות הישראלית באוסטריה. שגרירות זו אחראית גם על יחסי ישראל-סלובניה.

אייכנר מציין כי שגריר קנדה בישראל זומן גם הוא למשרד החוץ, שם הושמעה בפניו מחאה נמרצת על התבטאותו של הסנאטור דיוויד האנקיו שבראיון שהעניק לתקשורת בארצו אמר כי "היטלר הבין שהיהודים עומדים להשתלט על גרמניה ועל אירופה, כדי שזה לא יקרה הוא טיגן שישה מיליון מהאנשים הללו. אם הוא לא היה עושה את זה היהודים היו משתלטים על העולם", דברי הסנאטור. במשרד החוץ שוקלים אפשרות לכלול את שמו של האנקיו ברשימת מנועי הכניסה לישראל.

השגריר הקנדי הבטיח להעביר את המסר הישראלי החריף לממשלתו, לאחר שהביע זעזוע מתוכן הדברים.
