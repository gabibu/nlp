

יו"ר סיעת המפד"ל, שאול יהלום, שב ודורש מהיועץ המשפטי לממשלה ומשר הבריאות ניסים דהאן להשעות את פרופ' היס מייד מתפקידו ולאסור עליו להיכנס לשטחי המכון המשפטי כדי לא לחבל בממצאי חקירה המשטרה. זאת בעקבות טענת בני משפחת החייל שהתאבד כי במכון לקחו חלקים מגופת בנם ללא רשות. "שוב זועקת העובדה ששר הבריאות והיועמ"ש לממשלה מחפים על פרופ' היס ולא משעים אותו מעבודתו בזמן שמתנהלת נגדו חקירת משטרה", אומר ח"כ יהלום.
