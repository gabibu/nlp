

אלייקים רובינשטיין הסביר את פנייתו ליו"ר ועדת הבחירות לפסילת בל"ד ואמר כי "מטרותיה של בל"ד סותרות את אופיה היהודי-דמוקרטי של מדינת ישראל והתנועה תומכת בארגונים הלוחמים נגד ישראל"

היועץ המשפטי לממשלה אליקים רובינשטיין יבקש מועדת הבחירות המרכזית לפסול את רשימת בל"ד מלרוץ לכנסת בשל העובדה שמטרותיה סותרות את אופיה היהודי-דמוקרטי של מדינת ישראל ובשל תמיכת התנועה בארגונים הלוחמים נגד ישראל וכי מדובר בסתירה לחוק יסוד הכנסת.

היועץ רובינשטיין העביר הערב ליו"ר ועדת הבחירות השופט מישאל חשין ראיות על פעולותיו של ברוך מרזל ותנועת "כך", שהוצאה אל מחוץ לחוק.

רובינשטיין סבור כי ועדת הבחירות המרכזית צריכה לפסול את מועמדותו של מרזל כמספר 2 ברשימת חירות שבראשה עומד ח"כ מיכאל קליינר.

בתגובה אומר ברוך מרזל:"הזינוק של תנועת חירות בסקרים בעקבות הצטרפותי למפלגה, ערערה את שיקול דעתו של רובינשטיין שמתערב התערבות גסה בדמוקרטיה הישראלית, זה לא יעזור, כאשר יענו אותנו כן נרבה וכן נפרוץ"אמר מרזל.
