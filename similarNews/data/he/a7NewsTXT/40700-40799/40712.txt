

בכירי מפלגת העבודה נעתרו הערב לבקשתו של ראש המטה של הליכוד לנסח אמנה שתעסוק בפרסום כרזות בצמתים וברחובות במערכת הבחירות, כדי למנוע עימותים בין המפלגות וזיהום של ערי ישראל.

כתבנו בכנסת חגי סרי מדווח כי ראשי המטות של העבודה והליכוד, אופיר פינס ואהוד אולמרט, נפגשו הערב בכנסת וסיכמו להטיל על מנכ"לי המפלגות להיפגש כדי לבדוק אפשרות הסכמה בנושאים הקשורים לצמצום הוצאות מיותרות, הקפדה על נקיון הערים והכבישים הבינעירוניים וכללי התנהגות מוסכמים.
