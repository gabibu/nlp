

יגאל עמיר, רוצחו של ראש הממשלה יצחק רבין, יעיד היום במשפטו של סוכן השב"כ לשעבר, אבישי רביב. ההגנה זימנה את עמיר כדי להוכיח שרביב לא ידע כי עמיר מתכנן לרצוח את יצחק רבין. העדות תינתן בבית משפט השלום בירושלים בדלתיים פתוחות.

העיתונאי אדיר זיק, שעוקב אחר הסוכן רביב מאז רציחת רבין אמר היום כי "עמדתם של אחים עמיר במשפטו של רביב מעורר תמיהות רבות. יש ברשותי מכתבים מיגאל עמיר שבהם הוא כותב שהם צריכים לעזוב את רביב, שהוא יקבל את עונשו מהשמיים. עמדתו של יגאל עמיר מוזרה מאוד, בכך שהוא עדיין דבק בטענתו שהוא רצח את רבין. אולם עמיתי ואני, שדורשים הקמת ועדת חקירה לחקירת רצח רבין, מחזיקים בעובדות לפיהן יגאל עמיר לא רצח את יצחק רבין".




