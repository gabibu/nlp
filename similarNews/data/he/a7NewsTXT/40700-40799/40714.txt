

בדיון שנערך בלשכת היועץ המשפטי לממשלה סוכם כי המשטרה והפרקליטות יחמירו את האמצעים המשפטיים הננקטים נגד פעילי ימין המפגינים נגד ביתם הפרטי של עובדי ציבור. בדיון שנערך בלשכת היועץ השתתפו אליקים רובינשטיין, פרקליטת המדינה עדנה ארבל ונציגים בכירים של משרד המשפטים, המשטרה והשב"כ.

בתגובה מסרה דוברת תנועת "נשים בירוק" נדיה מטר כי בכוונתה להמשיך ולהפגין נגד כל עובד ציבור הרודף את יהודי יש"ע. "לא יתכן שעובדי הפרקליטות ירדפו את יהודי יש"ע, ימררו את חייהם ועוד ינסו למנוע מהם למחות על כך!", מסרה דוברת התנועה.
