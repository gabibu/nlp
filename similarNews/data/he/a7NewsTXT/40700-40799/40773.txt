

בחודש נובמבר 2002 נרשמו ע"י משטרת ישראל 1,307 תאונות דרכים עם נפגעים, מהן 28 תאונות קטלניות ו-148 תאונות עם פצועים קשה. בתאונות אלו נפגעו 2,592 איש, מהם 36 הרוגים ו-148 פצועים קשה. על כך מסרה הלשכה המרכזית לסטטיסטיקה, על סמך נתונים ארעיים שנתקבלו ממשטרת ישראל וסוכמו בלשכה.

בסיכום 11 החודשים הראשונים של שנת 2002 מתברר, כי אירעו בהם 16,616 תאונות, בהן היו 34,030 נפגעים מהם 472 הרוגים, זאת, לעומת 16,639 תאונות ו-482 הרוגים בתקופה המקבילה אשתקד. יצוין, שהנתונים לשנת 2002 ארעיים, בעוד שהנתונים לשנת 2001 - סופיים.


