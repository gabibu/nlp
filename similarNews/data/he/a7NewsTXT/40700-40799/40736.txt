

שר הביטחון מופז אמר בוושינגטון כי גם אם ישראל תותקף בידי עירק היא לא תגיב בצורה אוטומטית, היות והיא מדינה שקולה וזהירה.

גורמים בפמליית שר הביטחון אמרו כי ראשי הממשל האמריקני לא דרשו מישראל שתימנע מתגובה אם עירק תתקוף אותה.

עוד נמסר כי אין עדיין הסכמה על אופי תגובתה של ישראל במקרה שתותקף בידי עירק.

אמש נפגש שר הביטחון עם שר ההגנה האמריקני ראמספלד ועם היועצת לביטחון לאומי רייס.

השר מופז דן בוושינגטון גם על סוגיית ההתרעה שתקבל ישראל מארה"ב לפני מתקפה אמריקנית בעירק. עדיין לא נקבע כמה זמן לפני המתקפה תזהיר ארה"ב את ישראל.
