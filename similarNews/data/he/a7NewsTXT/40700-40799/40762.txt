

אש פרצה בקונסרבטוריון האלגנטי של מוסקבה וגרמה נזק לאורגן ההיסטורי שעמד בו, נמסר בדיווחים מהמקום.

סוכנות הידיעות אינטרפקס מסרה שמכבי האש, שרכביהם נתקעו בפקקים בשעת שיא במוסקבה, משכו ציוד כיבוי ברגל למקום, והצליחו לכבות את האש, שפרצה באחד החדרים.

ערוץ הטלוויזיה הרוסי הראשון מסר שלאורגן הקונסרבטוריון, אחד מהגדולים בעולם, נגרם נזק, אבל הוסיף כי בשלב זה מוקדם עדיין לקבוע במדויק את היקפו. ספריה גדולה ניצלה מהאש.

מבנה הקונסרבטוריון, שהקמתו הושלמה ב-1901, בנוי ברובו מעץ, ודמויותיהם של מלחינים ידועים מפארים את מסדרונותיו הראשיים.

נמסר שהאש פרצה עקב קצר חשמלי.
