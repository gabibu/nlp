

היועץ המשפטי לממשלה יבקש מועדת הבחירות המרכזית לפסול את רשימת בל"ד מלרוץ לכנסת בשל העובדה שמטרותיה סותרות את אופיה היהודי-דמוקרטי של מדינת ישראל ובשל תמיכת התנועה בארגוני טרור הפועלים נגד המדינה.
היועץ אומר כי מדובר בסתירה לחוק יסוד הכנסת.

ממטה הבחירות של חירות נמסר בתגובה לנסיונותיו של היועץ המשפטי לממשלה למנוע גם מברוך מרזל להתמודד בבחירות בתואנות שונות כי "מביש שהיועץ המשפטי לממשלה העמיד בשורה אחת את ברוך מרזל, יהודי נאמן למדינתו ולעמו יחד עם עזמי בשארה התומך בטרור".

יו"ר חירות, ח"כ מיכאל קליינר, אמר כי רובינשטיין יופתע לגלות שנסיונו לפסול את מרזל כדי לאזן את פסילת בשארה מקוממת את הציבור הישראלי שיתן את תשובתו הנחרצת בקלפי.



