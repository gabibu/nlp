


השב"כ החל לחקור שורה של בכירים בעקבות הדלפות מדיונים סודיים עם ארה"ב, כך פורסם בערוץ 2.

ביקורת חריפה של בכירים בממשל האמריקאי על פרסום פרטים מהדיאלוג האסטרטגי בין ישראל לארה"ב שהתקיים לפני כחודש בוושינגטון, הביאה את ראש הממשלה להורות לשב"כ על פתיחת החקירה.

בין הנבדקים כל המשתתפים בדיונים, בהם ראש המוסד לשעבר וראש המועצה לביטחון לאומי כיום, אפרים הלוי, שהמליץ לשרון על הבדיקה; האלוף גיורא איילנד; ראש הוועדה לאנרגיה אטומית, גדעון פרנק; מנכ"ל משרד החוץ, יואב בירן; מנכ"ל משרד הביטחון; שגריר ישראל בוושינגטון דני איילון ואישים נוספים.

חלק מהמידע החסוי הודלף מהדיונים הפנימיים שקדמו לדיאלוג והופיעו בהרחבה בידיעה ב"הארץ".

עיקר הדברים שהרגיזו את האמריקאים היה פרסום דרישתם מישראל להימנע מתגובה אם תותקף על ידי עיראק. השב"כ לא יחקור את ראש המשלחת, השר דן מרידור, זאת בשל הכלל לפיו השב"כ אינו בודק דרג מדיני.


