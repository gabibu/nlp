

שר המשפטים מאיר שטרית הציג אחר הצהריים את הרכב הוועדה בראשה יעמוד לבדיקת הפריימריס הכושלים בליכוד.

כתב עתי"ם מוסר כי חברי הוועדה, שבראשה יעמוד שטרית, הם אנשי אקדמיה וחברי הליכוד. בין היתר כלולים ברשימה ד"ר אשר אריאן מהמכון הישראלי לדמוקרטיה, ח"כ משה ארנס, חבר הליכוד שלא התמודד בפריימריס, עו"ד חנניה גיבשטיין- חבר המרכז, פרופ' אברהם דיסקין מהאוניברסיטה העברית - מומחה לבחירות, עו"ד אלי מינקוביץ - לשעבר יו"ר ועדת הבחירות של הליכוד וחבר מרכז.
