

עו"ד ערבי בן 37 מן הכפר סורדא נתפס היום על ידי שוטרי משטרת בנימין בעת שעשה דרכו במכונית גנובה לכיוון רמאללה.

עו"ד ערבי בן 37 מן הכפר סורדא נתפס היום על ידי שוטרי משטרת בנימין בעת שעשה דרכו במכונית גנובה לכיוון רמאללה. כאשר התקרב אל מחסום המשטרה עצרו אותו השוטרים ובדקו את מסמכיו בבדיקה שיגרתית. בבדיקה נתגלה כי הרכב בו נוהג האיש נגנב מישראלי תושב רחובות לפני כחודש.

כאשר נשאל לנסיבות אחזקת המכונית הוא תרץ זאת בכך כי בבוקר הבחין בו אדם כשהוא הולך ברגל וצולע ומתוך מחווה של רצון טוב הציע לו את מכוניתו מבלי שעורך הדין ידע כי היא גנובה.

שוטרי בנימין עצרו את האיש והמכונית תוחזר לבעליה.

ממשטרת ש"י נמסר כי כ-1600 מכוניות גנובות נתפסו ברחבי יהודה ושומרון מראשית השנה וכי המשטרה מפעילה אמצעי מודיעין וכח אדם רב במבצעי תפיסת מכוניות גנובות וגנבי רכב.
