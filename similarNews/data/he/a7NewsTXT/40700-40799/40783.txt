

ח"כ מיקי איתן מהליכוד יעתור מחר לועדת הבחירות המרכזית לפסילת מועמדותו של אחמד טיבי לכנסת.

לדבריו: "חבר הכנסת טיבי הוא היועץ של ערפאת. הוא החליט להתמודד לכנסת ישראל והמשיך, בכל תקופת כהונתו, לפעול לטובת ערפאת. בימים הקשים ביותר, שבהם נלחמה מדינת ישראל במסגרת 'חומת מגן' בטרוריסטים המתאבדים שהתבצרו בג'נין, ניצל אחמד טיבי את זכויותיו כחבר כנסת, פרץ מחסומי צבא, הפר צו אלוף ולא פחות ולא יותר הזדהה עם הטרוריסטים. הוא הגיע למקום לא כדי להגן על חיילי צה"ל אלא כדי להגן על האויב, להוציא את דיבתנו ולהפיץ שמועות על טבח נוראי. הדברים הללו הם שיא הפעילות שלו, ואין הם מתיישבת עם הפעילות בכנסת".


