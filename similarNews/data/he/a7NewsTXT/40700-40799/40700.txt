

הערב, חזרה בה מפלגת העבודה ונענתה לפנייתו של יו"ר מטה הבחירות של הליכוד, אהוד אולמרט, לערוך ישיבה כדי לקבוע "כללי משחק" להתמודדות הוגנת בבחירות, תחילה סירבה העבודה להיפגש וכינתה את המהלך "גימיק זול".

יו"ר מטה הבחירות של הליכוד,אהוד אולמרט, קרא, היום, למפלגות הגדולות לערוך ישיבה כדי לקבוע "כללי משחק" להתמודדות הוגנת בבחירות, אך רק נציגי ש"ס, המפד"ל ויהדות התורה הגיעו, מפלגת העבודה כינתה את המהלך "גימיק זול" והחרימה את הישיבה.

כתבינו בכנסת חגי סרי מוסר כי, ראש עיריית ירושלים אהוד אולמרט ביקש לנסח אמנה שתעסוק בפרסום כרזות בצמתים וברחובות במערכת הבחירות, כדי למנוע עימותים בין המפלגות וזיהום של ערי ישראל. בליכוד הסבירו כי ברור להם שעל יותר מזה לא ניתן יהיה להסכים, אך לא האמינו כי במפלגת העבודה יסרבו אפילו לסיכום בנושא כה פעוט.

לדברי בכירי מפלגת העבודה, שדחו את ההצעה על הסף, מנסה אולמרט להסיט את תשומת הלב מחקירת המשטרה בנושא הפריימריס בליכוד.

מפלגת העבודה, שנציגיה הוזמנו לישיבה בכנסת בנושא יחד עם נציגי ש"ס, שינוי, המפד"ל, ישראל בעליה וישראל ביתנו, סירבו להדבר עם הליכוד בסוגיה. בתגובה רשמית של מטה ההסברה במפלגת העבודה נאמר: "מפלגת העבודה לא תשתתף בחגיגת הצביעות של אולמרט. העבודה מנהלת קמפיין נקי, ישר וצנוע ואינה זקוקה לגימיקים הזולים של חברים ברשימה המפוקפקת של הליכוד אשר מהווים נסיון פתטי וציני להסית את תשומת הלב מהדיון הפומבי בקשר שבין הליכוד לעולם התחתון כפי שהוא מתחיל להתברר בחקירת המשטרה".

"טוב יעשה אולמרט" הם מוסיפים "אם ימסור את כל הידוע לו בנושאי כספים וקשר בין הון לשלטון למשטרה במקום להפריך הודעות סתמיות לתקשורת".

אחרי הכל, הגיעו לישיבה עם אהוד אולמרט רק נציגי המפד"ל, יהדות התורה וש"ס.

אולמרט אמר לכתבינו כי יוזמתו באה למנוע עימותים, התנגשויות וזהום הרחובות , שיביאו בסוף להוצאות אדירות מקופת המדינה.
