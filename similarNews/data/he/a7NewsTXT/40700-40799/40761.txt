

בבית לחם נלכד על ידי חיילינו ראפת ג'ואברה, ממפקדי גדודי חללי אל אקצה שבעיר. ג'ובארה אחראי להכוונת בהכוונת מחבלים לביצוע פיגועים, בהם פיגוע ההתאבדות באפרת.

כמו כן נלכד והועבר לחקירה מחבל אחר המואשם באחריות לפיגועי ירי קשים, בהם נרצחו 5 ישראלים.

בנוסף נלכדו בפעילות חיילינו הלילה גם שני מחבלי חמאס וג'יהאד איסלאמי שנעצרו בכפר טובס, צפונית-מזרחית לשכם. חמישה מחבלים אחרים נלכדו במרחב בית לחם ושניים נוספים במרחב ג'נין. העצורים הועברו להמשך חקירת שרות הביטחון הכללי.

סמוך לישוב גדיד שבחבל קטיף פתחו מחבלים באש לעבר מוצבי צה"ל. חיילינו שבמקום השיבו אש לעבר המחבלים. אין נפגעים או נזק בקרב כוחותינו. לעבר אחד מישובי קטיף נורתה פצצת מרגמה, גם באירוע זה אין נפגעים או נזק.
