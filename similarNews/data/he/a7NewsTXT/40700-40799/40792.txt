

הפרופסור יעקב קטן מן הפקולטה למדעי החקלאות ברחובות זכה בפרס בינלאומי יוקרתי מטעם האקדמיה המלכותית למדעים של שוודיה.

פרופ' קטן פיתח שיטה ייחודית לחיטוי קרקע חקלאית בעזרת קרינת השמש שמהווה תחליף לחומרי הדברה. זו פעם ראשונה שהאקדמיה המלכותית למדעים של שוודיה מעניקה את הפרס הגבוה שלה בתחום מחלות צמחים למדען ישראלי. הפרס היוקרתי, מדליית זהב, יוענק לפרופ' קטן בחודש פברואר 2003 במהלך הוועידה בניו זילנד לחקר מחלות צמחים בעולם.
