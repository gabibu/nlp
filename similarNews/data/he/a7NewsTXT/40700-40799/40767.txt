

בימים אלה משלים אגד את המעבר לדלק "סיטי-דיזל", סולר דל-גופרית, בירושלים.

לדברי יו"ר מזכירות אגד, אריק פלדמן, "ההחלטה באה בעקבות מדיניות של אחריות סביבתית שאימץ אגד בשנתיים האחרונות, כאשר בנוסף למעבר לדלק "סיטי דיזל", יזם אגד ייעול של מערכי התנועה במרכזי הערים, והצטיידות באוטובוסים העומדים בתקני איכות סביבה אירופאים מחמירים". עוד הוסיף פלדמן כי "בכך נענה אגד לפניית השר לאיכות הסביבה, צחי הנגבי, להצטרף למהלך שמוביל המשרד למען צמצום זיהום האוויר בישראל".


