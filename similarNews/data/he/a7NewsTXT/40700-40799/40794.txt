

מנתוני משרד העבודה והרווחה מתברר כי ירד מספר דורשי העבודה בחודש נובמבר באחוז ועשירית ומספרם הסתכם ב- 184.5 אלף איש, לעומת 186.6 אלף מובטלים באוקטובר.

מנתוני משרד העבודה והרווחה מתברר כי ירד מספר דורשי העבודה בחודש נובמבר באחוז ועשירית ומספרם הסתכם ב- 184.5 אלף איש, לעומת 186.6 אלף מובטלים באוקטובר.

מנגד ממשיך לגדול מספרם של תובעי אבטחת הכנסה. מנתוני משרד העבודה עולה כי מספרם של דורשי העבודה שתבעו אבטחת הכנסה עלה מ-75.1 אלף ל-76.2 אלף.

נתוני שירות התעסוקה מצביעים על מגמה בחודשים האחרונים של ירידה מתמשכת במספרם של דורשי עבודה. זאת כתוצאה של צמצום תקופת הזכאות לדמי האבטלה והגדלת תקופת ההכשרה.
סיבה נוספת לירידה: המובטלים מתיאשים ממציאת עבודה ואינם פונים לשרות התעסוקה. 58.6% מדורשי העבודה צברו במהלך השנה האחרונה 90 ימי אבטלה או יותר.

עלייה במוקדי האבטלה

בחודש נובמבר נמנו 21 ישובים על מוקדי אבטלה, בהשוואה ל-14 יישובים בחודש ספטמבר ול- 26 ישובים בחודש אוגוסט. הישובים שנמנו כמוקדי אבטלה הם: עין מאהל (16.1%) , תמרה (15.5%), כאבול, כפר כנא, תל שבע , רהט, מסעודין אל עזאזמה, ג'דידה מכר, דיר חנא, כפר מנדא, שפרעם, סחנין, עראבה, רינה, אעבלין, יפיע, אום אל פחם, אכסאל, מג'ד אל- כרום, ערערה ונצרת.
