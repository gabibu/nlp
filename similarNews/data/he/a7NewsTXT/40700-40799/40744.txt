

משפחת גביש מאלון מורה, שארבעה מבניה נרצחו בידי מחבל לפני כשמונה חודשים, תובעת את הרשות הפלשתינית ואת תנועת החמאס.

כזכור לפני כשמונה חודשים, במוצאי חג ראשון של פסח בשנה שעברה, חדר מחבל חמאס לבית משפחת גביש באלון מורה. הוא רצח את ההורים דוד ורחל גביש, את הבן הבכור אברהם גביש ואת הסב יצחק קנר, ששהו בבית.

כעת טוענים בני המשפחה בתביעה כי הרשות הפלשתינית היא שאחראית לטבח, משום שהיא מאפשרת לחמאס לפעול, היא מממנת אותו ותומכת בו בפועל, אשר על כן הם תובעים ממנה סך של 176 מיליון שקל.

עורכת הדין ניצנה דרשן לייטנר אמרה לכתב עתי"ם כי הם מקווים לקבל את הכסף באמצעות קיזוז הכספים שישראל מעבירה לרשות הפלשתינית, כפי שנעשה בשבוע שעבר בעבור החוב שחייבת הרשות הפלשתינית לחברת החשמל.

נציין כי לפני כחודשיים הקפיא בית המשפט המחוזי בירושלים עשרות מיליוני שקלים שהיו אמורים לעבור מישראל לרשות הפלשתינית בשל תביעה דומה.
