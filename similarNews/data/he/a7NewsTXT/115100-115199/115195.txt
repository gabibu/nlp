

בעקבות הסדר טיעון בין המשרד לאיכות הסביבה לעיריית חדרה החלה העירייה בפינוי ומיחזור פסולת בניין שהושלכה בחוף הים באולגה

המשרד לאיכות הסביבה טוען כי בין השנים תשנ"ה-תשנ"ז, הושלכו אלפי טונות של פסולת בניין בחוף הים בגבעת אולגה, ופסולת זו יצרה שטח מיובש שהיווה סכנה לציבור וזיהם את החוף והים.

המשרד לאיכות הסביבה תבע את עיריית חדרה ואת בעלי התפקידים האחראים להשלכת הפסולת. בפסק דין שניתן בסוף שנת 2000, הוטל על העירייה קנס בסך 150,000 , כמו כן ניתן צו לביצוע עבודות שיקום במקום אשר ישיבו את המצב בחוף לקדמותו.

בשבועות האחרונים החלו עבודות השיקום במקום. פרוייקט השיקום, שעלותו מוערכת במאות אלפי שקלים, כולל פינוי ומיחזור של פסולת הבניין. במהלך העבודה נעשה תהליך של הפרדת המתכת מהפסולת, גריסת הפסולת ומיונה לשימושים שונים. הפסולת הגרוסה והממויינת משמשת לתשתיות, בין היתר להקמת סוללה אקוסטית בעיר חדרה.




