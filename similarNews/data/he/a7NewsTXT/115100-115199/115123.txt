

2 טילי קסאם התפוצצו אמש בשטח פתוח בעיר שדרות .כתבנו משה פריאל מדווח כי אין נפגעים, אך נגרם נזק למשאית. הטילים נורו מהעיירה בית חאנון בצפון רצועת עזה.

מחבלים שיגרו אחר הצהריים שתי רקטות קסאם לעבר העיר שדרות. אחת התפוצצה בכיכר בעיר, והשניה פגעה במשאית באזור התעשייה. בשני המקרים לא היו נפגעים.

בזמן שנורו הרקטות נאם ראש הממשלה, אריאל שרון, בכנס הגליל ואמר כי יישום ההתנתקות יגרום לחיזוק ההתיישבות בגליל, בנגב ובירושלים. הוא הדגיש כי ההתנתקות תבוצע כמתוכנן, ללא כל דיחוי. "אני לא מוכן לקבל את טענות הסרק לפיהן היציאה מעזה היא חורבן הציונות, מדובר במהלך של חיזוק הציונות". עשרות פעילים ממטה צפון הפגינו מחוץ לכנס במחאה על תוכנית ההתנתקות.
