

רב היישוב אלון מורה, הרב אליקים לבנון, השתתף היום בפגישת רבנים אצל הראשון לציון, הרב מרדכי אליהו, בה ביקשו הנוכחים הבהרות בנוגע לעמדת הראשון לציון בסוגיית סירוב פקודה. "מחר תצא הצהרה הרבה יותר בהירה מפי הרב", אמר.

בתום הפגישה שנערכה היום בבוקר, בה השתתפו גם רבנים מגוש קטיף אמר הרב לבנון ליומן ערוץ 7 כי הרב אליהו שמע את דברי הרבנים ויוציא קריאה מסודרת בנושא היום בערב או מחר בבוקר. "הרב אמר לנו שהוא שמע את הדברים, ציטט את הפסוק "דינו לבוקר משפט" ואמר שבבוקר תהיה חריצת הדין", סיפר הרב לבנון.


