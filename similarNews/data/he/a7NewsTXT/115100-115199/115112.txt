

העיתון "אל-שרק אל-אווסט" כתב אתמול כי שגריר סעודיה בלבנון, עבד אל-עזיז אל-דין ח'וג'ה, ביקר ביום רביעי אצל הגנרל מישל עאון, העומד בראש מפלגת הזרם הלאומי החופשי, בביתו בביירות.

אחרי הסורים, כעת הסעודים בוחשים בקדחת הבחירות בלבנון, כתבנו חגי הוברמן מוסר כי העיתון "אל-שרק אל-אווסט" כתב כי שגריר סעודיה בלבנון, עבד אל-עזיז אל-דין ח'וג'ה, ביקר ביום רביעי אצל הגנרל מישל עאון בביתו בביירות.

עאון העומד בראש מפלגת הזרם הלאומי החופשי הצליח להביס את מתחריו באופוזיציה הנוצרית בלבנון וגרף ניצחון גדול באזורי הבחירה הנוצריים.

השגריר ח'וג'ה אמר ש"מטרת הביקור היא להכיר את הגנרל עון." שני הצדדים דנו בתוצאות הבחירות בשלושת השלבים שהתקיימו עד כה" אמר השגריר הסעודי. הוא הוסיף שארצו תומכת באחדות לבנון וביציבותה, וכי הבחירות הן עניין פנים-לבנוני ועדות לדמוקרטיה בלבנון.

עוד אמר השגריר שהסיוע שמגישה סעודיה ללבנון נעשה במסגרת היחסים בין שתי המדינות ולא מתוך רצון להתערב בענייני הפנים שלה, שהרי הלבנונים מסוגלים לנהל את ענייניהם הפוליטיים והאחרים בעצמם.
