

השבוע הועברו לפלשתינים מפות מפורטות של התשתית ביישובים בגוש קטיף וצפון השומרון, שיפונו במסגרת יישום תוכנית ההתנתקות.

סגן הרמטכ"ל, האלוף משה קפלינסקי, מסר ביום שלישי לעוזר שר הפנים הפלשתיני לענייני ביטחון לאומי, האלוף ג'מאל אבו-זיאד וצוותו, מפות מפורטות של התשתית האזרחית בהתנחלויות ברצועת עזה וצפון השומרון, שיפונו במסגרת יישום תוכנית ההתנתקות.

כתבנו חגי הוברמן מוסר כי המפות, שהועברו לרשות לקראת הפגישה ביום שלישי הקרוב בין ראש הממשלה, אריאל שרון, ליו"ר הרשות הפלשתינית אבו מאזן, כוללות מיפוי של הכבישים, רשת החשמל והמים ונתונים נוספים.

בצה"ל אומרים כי לא נענו לדרישת הפלשתינים למסור להם גם מפות קאורדינטות ותוכניות פרטניות של כל בית ובית בגוש-קטיף.
