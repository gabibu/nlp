

היומון המצרי הממסדי "אל-אח'באר" פירסם מאמר מערכת ובו טען כי אל-זרקאוי הוא סוכן אמריקאי. במאמר נטען כי אל-זרקאוי "פועל בשירות אמריקה וטובח בעיראקים כדי להאריך את משך הכיבוש בעיראק".

"כל הראיות מוכיחות שאבו מוצעב אל-זרקאוי פועל לטובת אמריקה מפני שהקורבנות שלו הם עיראקיים ואינם [אנשי] כוחות הקואליציה שתחת פיקודם של כוחות הכיבוש האמריקאים בעיראק", נכתב ביומון הממצרי. המאמר תורגם ע"י מכון ממר"י.

"התואר הרשמי של אבו מוצעב אל-זרקאוי הוא 'מנהיג הפלג של אל-קאעדה בעיראק'. אוסאמה בן לאדן הוא המפקד של ארגון אל-קאעדה והדבר מוכיח שגם המפקד של אל-זרקאוי בן לאדן ממשיך להיות סוכן אמריקאי מאז שפעל נגד כוחות ברית המועצות באפגניסטן לטובת האמריקאים!".

בין הייתר נטען כי אל-זרקאוי טובח דווקא אזרחים עיראקים חפים מפשע, אנשי כוחות המשמר הלאומי, כדי לחזק את הכיבוש האמריקאי באזור, שהוא דרך המלך לאזור מרכז אסיה שהיה בעבר תחת שליטת ברית המועצות. אזור הידוע כאזור עשיר בבארות הנפט, ואשר מקיף את איראן ואת אזור הים הכספי.
