

לקראת ערב החליטו בכירי הכנסייה היוונית האורתודוקסית לנשל את הפטריארך המודח איראינוס הראשון מכל תפקידי הרוחניים. מי ששימש כראש הכנסיה היוונית אורתודוקסית הורד לדרגת הנזיר הנמוכה ביותר.

בהחלטתם זו הורידו את אירינאוס מדרגות הכמורה ומעתה הוא לא בישוף אלא בדרגת הנזירות הנמוכה ביותר. את החלטתם קיבלו 12 בכירי הכנסייה בעקבות זלזולו המתמשך של אירינאוס בהליך הדחתו והמשך ניסיונותיו לתפקד כפטריארך לכל דבר.

הפטריאך בפועל קורוניליוס זימן את אירינאוס למשפט בירור לפני פורום הבכירים, אולם זה העדיף שלא להגיע בשלושה מועדים שניתנו לו. קורוניליוס ביקש לברר מדוע קיים איריאנוס תפילות כפטריאך ברמאללה ובמקומות נוספים, ואולם כאקט של עצמאות החליט איריאנוס שלא להגיע לבירור ולהמשיך בסירובו לקבל את הדחתו מתפקידו כפטריארך ע"י בכירי הכנסיות ההאורתודוקסיות ברחבי העולם.

כתבנו שמעון כהן מדווח כי בעקבות ההחלטה קיים מתח רב בפטריאכיה שבמזרח ירושלים. איריאנוס מבקש להכניס למתחם שומרי ראש שהביא מקפריסין ואולם המשטרה מונעת ממנו לבצע זאת.
במקום מתגודדים רבים והמשטרה מנסה לשמור על רוחות רגועות ככל שניתן. בשעה זו מדפיסים בפטריאכיה מכתבים שיועברו כבר הלילה לכל המוסדות האורתודוקסים בכל רחבי העולם ובהם מודיע ממלא מקום הפטריאך על ביצוע הליך נישול איריאנוס מכל תפקידיו. מרגע זה לא יוכל לבצע כל תפקיד בכל מסגרת אורתוקדוסית ברחבי העולם.
