

השב"כ הבריטי, ה-MI-5, הזהיר אזרחים בריטים הנוהגים לנסוע במסגרת עסקיהם בתדירות גבוהה למדינות בעלות עניין לרגל אחר בריטניה מפני ניסיונות לגייסם בטכניקות שונות. השיטות החשאיות נעות ממלכודות שונות ועד לאירוח בזבזני, כך טוען הבוקר ה"טיממס" הלונדוני.

רשימה מפורטת של כללי "עשה ואל תעשה" פורסמה באתר האינטרנט הרשמי של סוכנות הביון. הדגשים מיועדים בעיקר לדיפלומטים, אנשי צבא, עובדי מדינה, אנשי עסקים ועובדי היי-טק.

מדינות מסוימות   במיוחד רוסיה וסין   טוענים ב-MI-5, מהוות איום גדול לאינטרסים בריטים. אולם לפחות 20 סוכנויות מודיעין זרות "פועלות בדרגה כלשהי נגד האינטרסים של בריטניה". "בריטניה היא מטרה גבוהה לריגול מצד מספר מדינות המעוניינות במידע וחומרים כדי לקדם תוכניות צבאיות, טכנולוגיות, פוליטיות וכלכליות", נאמר באתר.

