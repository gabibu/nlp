

ביהמ"ש המחוזי בירושלים הטיל על אחיו של ח"כ טיבי, מועצתם טיבי, לבצע 300 שעות לתועלת הציבור. זאת במסגרת ערעור שהגיש פעיל הימין נעם פדרמן, על החלטתו של בהימ"ש השלום לזכות את טיבי מעבירה של ניסיון תקיפה

תחילתו של הסיפור לפני 6 שנים, עת ח"כ טיבי הועמד לדין על תקיפת חיילי מג"ב. ח"כ טיבי הגיע לבית משפט השלום בירושלים למשפטו ולמקום גם הגיע נעם פדרמן, ופעילי ימין נוספים. פדרמן הטיח בטיבי כי הוא מחבל ורוצח ובתגובה ניסו מאבטחים של טיבי וביניהם אחיו לתקוף אותו. פדרמן וחבריו התגוננו מפני ניסיון התקיפה ומאוחר יותר נעצרו ע"י המשטרה.

פדרמן הואשם בבית המשפט בתקיפת ח"כ טיבי ובפציעת אחד ממאבטחיו, אך בית המשפט זיכה אותו לאחר שהגיע למסקנה שלפדרמן עומדת טענה של הגנה עצמית.

עם סיום המשפט דרש פדרמן כי מאבטחי טיבי יועמדו לדין. הפרקליטות נאותה להעמיד לדין רק אחד ממאבטחי טיבי ואילו את האח - מועצתם הם סירבו להעמיד לדין.

לבית משפט השלום בירושלים הוגשה קובלנה פלילית פרטית כנגד אחיו של טיבי וזו התבררה אצל השופט דוד מינץ. כאמור, השופט מינץ זיכה את טיבי ופדרמן ערער על פסק דינו למחוזי.

היום התקבל ערעורו של פדרמן, טיבי אולץ להתנצל בפני פדרמן וחוייב לבצע 300 שעות עבודה לתועלת הציבור. יחד עם זאת, בית המשפט המחוזי החליט כי טיבי לא יורשע בדין. זאת מאחר והאח טיבי הפך בינתיים לעורך דין.

פדרמן הביע סיפוק מן ההחלטה, אך יחד עם זאת הודיע כי הוא מתכוון לערער על ההחלטה של בית המשפט המחוזי אשר בחר שלא להרשיע את מועצתם טיבי ולהסתפק בהתנצלות ובעבודות השירות.

פדרמן אמר, כי יציע לבית המשפט העליון, להחיל על טיבי את "מבחן פדרמן" כמימד האם להרשיע אדם אם לאו.
