

העיתון הפלשתיני אל-איאם פירסם היום כי פעילות הצעירים נתמכת וממומנת על ידי ארגון עממי נורבגי. הפעילות המתוכננת נגד הגדר תימשך שישה חודשים.


בכפר אל-יאמון שבנפת ג'נין הכריז הארגון "יוזמת הצעירים" בכפר על שורה של פעילויות בלתי אלימות נגד גדר ההפרדה. העיתון הפלשתיני אל-איאם פירסם היום כי פעילות הצעירים נתמכת וממומנת על ידי ארגון עממי נורבגי. הפעילות המתוכננת נגד הגדר תימשך שישה חודשים.

היוזמה היא פרי שיתוף פעולה של כמאה סטודנטים ותלמידים בכפר. יוזמת הצעירים מתכננת פעילויות נגד גדר ההפרדה בכפרים ששוכנים ממערב לג'נין, שבהם, לטענת הפלשתינים, סובלים קרוב ל-63 אלף תושבים מתנאי מחיה קשים עקב בניית הגדר.

מארגני הפעילות אמרו שמטרתה היא להראות לעולם את הסבל והעוול של העם הפלסטיני ואת סבלם של הצעירים כתוצאה מבניית הגדר.

כתבנו חגי הוברמן מוסיף כי באיזור זה, שממערב לג'נין, נבנתה גדר ההפרדה פחות או יותר על הקו הירוק ממש, למעט חריגות קלות שאינן פוגעות בכפרים ערביים. הסבל הנגרם כתוצאה מכך נובע רק מחוסר היכולת של תושבי האיזור להיכנס ללא הפרעה לשיטחה של מדינת ישראל הריבונית.
