

יו"ר סיעת המפד"ל, ח"כ זבולון אורלב, קרא לראש הממשלה ושר החוץ, לדחות את נחיתתה של קונדוליסה רייס עד לצאת השבת, זאת כדי למנוע חילול שבת שעלול להתבצע על ידי החיילים המאבטחים את האירוע.

במכתב ששלח אתמול אורלב לראש הממשלה, אריאל שרון, לקראת נחיתת מזכירת המדינה האמריקנית, קונדוליסה רייס, הוא כותב: "אני רואה בחומרה את הפגיעה בקדושת השבת בשל הצורך לאבטח את הביקור על ידי חיילים, מאבטחים ואנשי משרד החוץ. דחיית הנחיתה היא בבחינת כבוד לערכיה הדתים של מדינת ישראל".

בש"ס שוקלים לצרף את הצעת אי האמון שהוגשה השבוע הנושא חילול חג השבועות בשל הנחת הקרוילות בישוב ניצן לנחיתת מטוסה של קונדוליסה רייס בשבת. יו"ר ש"ס אלי ישי אומר כי בעבר כל חילול שבת היה מזעזע את המדינה והיום הממשלה אמונה על חילולי שבת סיטונאיים. "השבת נרמסת ע"י ממשלת העם היהודי. כואב לראות כי סמל שבעבר איחד את כל היהודים בעולם נרמס דווקא במדינת העם היהודי", דברי ישי.
