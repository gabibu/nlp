

ראש הממשלה, אריאל שרון, אמר היום מעל בימת הכנסת, כי ישראל לא תניח לפרשת עזאם עזאם, הכלוא במצרים באשמת ריגול לטובת ישראל.

שרון אמר את הדברים במלאת 6 שנים לכליאתו של עזאם.

באולם המליאה נכחו בני משפחת עזאם. ראש הממשלה הודה להם על האיפוק שהם מגלים בפרשה והביע תקווה, שנזכה לראות את עזאם עזאם במהרה . "אנחנו מעדיפים לא להרבות לדבר, אבל פעולתנו לא נפסקה אפילו לא לרגע", אמר שרון בפנותו לבני המשפחה.

ח"כ אברהם הירשזון, שהעלה את הסוגיה, האשים את נשיא מצרים בהתמשכות מאסרו של עזאם.

