

יו"ר ש"ס השר אלי ישי אומר הבוקר שמהפכת יהדות ספרד תמשיך במלוא עוזה. השר ישי הביע את בטחונו כי ש"ס תוסיף לגדול גם בבחירות הללו.

עוד הדגיש השר ישי כי הרב אריה דרעי היה ונשאר בשר מבשרה של תנועת ש"ס והוא משוכנע שהקולות הצורמים המתחזים למקורביו אינם "בת קולו". השר ישי ציין את קריאתו לא מכבר של הרב אריה דרעי לפיה ביקש להפסיק בכל לשון של בקשה את "הספקולציות של מקורביו המדברים בשמו".

השר ישי הדגיש כי "גם בבחירות הקרבות תתייצב ש"ס ככוח ספרדי מזרחי מאוחד מלוכד וגאה המבקש לשמור על צביונה היהודי של מדינת ישראל ולהגן על אביוניה", לשון ההודעה.
