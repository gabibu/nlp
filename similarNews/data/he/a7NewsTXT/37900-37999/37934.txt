

צה"ל פוצץ מכונית תופת בקיבוץ יוטבתה ופינה אזרחים מבניין רב קומות שנפגע על ידי טיל קונבנציונלי. כתבת עיתי"ם מוסרת כי מדובר בתרגיל רחב היקף, מהגדולים ביותר שנערכו עד כה בעיר אילת. התרגיל הינו חלק מהערכות הצבא לתקיפה אמריקנית על עיראק ואפשרות של ירי טילים על ישראל והסלמה בפיגועים על ידי הערבים.

בתרגיל, עליו פיקד מפקד עוצבת אדום, תא"ל שמואל זכאי, השתתפו גם מטוסי חיל האוויר מסוג "הרקולס" ו"ערבה"שנחתו בשדה התעופה באילת, והטיסו פצועים למרכז הארץ. בתרגיל נטלו חלק בין היתר גם תלמידי תיכון מבתי ספר ביוטבתה וכן תלמידי בית ספר תיכון באילת.
