

ביום שני פורסם ב"הארץ" מאמר אורח של משה נגבי, המכהן כפרשן המשפטי של רשות השידור, בו הוא קורא לרבנים "רוצחים" ומכנה את הרב זלמן מלמד "מסית וממריד". המאמר התפרסם לרגל יום השנה לרצח רבין על פי הלוח הנוצרי, הארבעה בנובמבר.

עו"ד נדב העצני שהתארח הבוקר בערוץ שבע בתוכנית "חופש השידור" אמר כי לכאורה, יש בדבריו של נגבי הוצאת דיבה על הרב מלמד, וכי יש מקום לשקול תביעה משפטית.

הרבנית שולמית מלמד מסרה בתגובה כי הרב אינו מגיב לדברים שנאמרים עליו בתקשורת.

כתבתנו מציינת כי נגבי מועסק בימים אלו כעובד חיצוני ברשות השידור, וכי החוזה האישי שלו לא הוארך. קיימת הוראה המחייבת כל עובד לקבל אישור על פרסום מאמר.

לשאלת כתבתנו אם קיבל נגבי רשות לפרסם את המאמר מסרה הדוברת, שלומית גולן, כי העניין ייבדק, וכי אם היתה חריגה מהנוהל ייבדק העניין על ידי מחלקת כח אדם ברשות.

את הידיעה העבירה הכתבת לענייני תקשורת , חני לוז.

