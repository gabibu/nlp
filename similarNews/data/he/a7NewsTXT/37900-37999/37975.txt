

השבועון הערבי "אל-שארק אל-אוסאט" מפרסם כי מקורבי סאדאם מפיצים ידיעות שנועדו לזרוע אימה בישראל ובמדינות הערביות, בעיקר אלו המאפשרות לארה"ב להערך למלחמתה נגדו משטחן.
מטרת האיומים מציין השבועון היא לנסות ולהרתיע את ארה"ב באמצעות הפעלת לחצים בינלאומיים מיציאה למלחמה.

בין הידיעות שמפיץ סאדאם הוא "איום" על ישראל "בנשק מפתיע", איום בפלישה מחודשת לכווית ואיום בכיבושו מחדש של חבל הכורדים שבצפון עירק.

עוד מפיץ השליט העירקי כי את בני משפחותיהם של ראשי האופוזיציה העירקית השוהים בחו"ל והמשתפים פעולה עם ארה"ב, הוא מרכז בבסיסי המשמר הרפובליקני, בארמונותיו ובמרכזי מודיעין תקשורת רגישים. בכך יהיו הם קורבנותיה הראשונים של מתקפה אמריקנית.
