

5 חודשי מאסר על תנאי וקנס בסך 10,000 ש"ח נגזרו היום בבית המשפט המחוזי בתל-אביב על יעקב אוירבך, הרב השכונתי של רמת חן, שהורשע בסיוע להונאה בכשרות ובסיוע לקבלת דבר במרמה.

אין זו הרשעה ראשונה של הנאשם ובשנת 1992 הוא נידון ל-6 חודשי מאסר בפועל, שרוצו בעבודות שירות על עבירה של סחיטה באיומים, על רקע של חמדנות ממון.

השופט ג'ורג' קרא קבע, כי יפה שעה אחת קודם להוציא את הנאשם ממעגל העוסקים בכשרות וזאת, בין היתר, בשל עברו הפלילי.
