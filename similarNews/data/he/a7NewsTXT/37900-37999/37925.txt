

ח"כ נחמה רונן ביקרה במליאת הכנסת את התייחסות הממשלה לנושא זיהום מקורות המים של ישראל בידי הלבנונים. "אסור להקל ראש בנושא מקורות מים של מדינת ישראל. זה לא נושא של שמירת טבע, אלא זה נושא בטחוני. מדובר בטרור אקולוגי", הבהירה רונן. "אם לא ננקוט בצעד מרתיע מבלי לחכות לאישור לארה"ב הרי שאנחנו מאפשרים לפגוע בקודש הקודשים שלנו. אין לנו מקורות מים אחרים". גם חברי הכנסת זבולון אורלב ואורי אריאל קראו לכנס דיון דחוף בנושא בוועדת חוץ וביטחון.
