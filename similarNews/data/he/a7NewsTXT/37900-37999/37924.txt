

במהלך דבריו של שר המשפטים, מאיר שטרית, בנושא דו"ח אמנסטי הפריעו הח"כים הערביים ללא הרף בהערות מילוליות. בתגובה לדו"ח אמר השר כי הדברים מוצגים בצורה מעוותת ולא נכונים כלל.

"לא קרה אפילו פעם אחת שהרגו חיילי צה"ל ילד פלשתיני סתם. כשיש לחימה בשטח קורים שגיאות ויש נפגעים שאין להם קשר לאירוע. אנחנו מחנכים את חיילינו על מושג טוהר הנשק וחייל שעובר על החוק מועמד לדין", הבהיר שטרית. בתגובה לצעקות הח"כים הערביים אמר שטרית כי דו"ח אמנסטי, למשל, לא התייחס לנערים הפלשתינים שנשלחו להתאבד ולרצוח. "17 נערים מתחת לגיל 18 נשלחו להתאבד והדו"ח לא התייחס לכך וגם לעימותים הרגילים בין הילדים הפלשתינים לבין חיילי צה"ל".
