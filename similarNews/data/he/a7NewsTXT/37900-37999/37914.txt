

מטוס של חברת התעופה "לוקסאייר" בטיסה מברלין, התרסק היום בתנאי ערפל כבד סמוך לנמל התעופה הבינלאומי של לוקסמבורג, מסר דובר הממשלה הלוקסמבורגית גי שולר.

הדובר ציין כי המטוס הדו-מנועי מדגם "פוקר 50", שהוביל 19 נוסעים ושלושה אנשי צוות, התרסק כחמישה ק"מ מהנמל הבינלאומי של הדוכסות הגדולה.

המטוס, בטיסה סדירה שהמריאה מנמל התעופה טמפלהוף בברלין, התכונן לנחיתה סביב השעה 10:15 בבוקר, כשאירעה ההתרסקות.

דובר במשרד ההגנה של בלגיה השכנה, דיווח כי שלטונות בריסל, שיגרו שלושה מסוקים לזירת התאונה, והעמידו בית חולים צבאי בכוננות, לאחר ששלטונות לוקסמבורג פנו לעזרה.


