

ישראל לא תשתף פעולה עם משלחת נשים הולנדית הצפויה להגיע ארצה בסוף השבוע. המשלחת מכנה עצמה "האיחוד האזרחי למען שלום" ואחת מחברותיה היא גרטה דאוסנברג, רעיית נגיד הבנק המרכזי של אירופה שנוהגת להשמיע ביקורת נוקבת על ישראל ואף תלתה את דגל אש"ף במרפסת ביתה באמסטרדם.

גורמים במשרד החוץ אומרו לכתב עיתי"ם, כי דאוסנברג חצתה בביקורתה קווים אדומים וגם שירבבה לביקורתה גוון אנטישמי. היחס הישראלי למשלחת יהיה כאל "אורחים לא רצויים" ואף גורם רשמי לא ייפגש עם חבריה.
