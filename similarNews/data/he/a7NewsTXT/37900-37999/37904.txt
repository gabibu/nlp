

במהלך הלילה עצרה המשטרה ליד לוד חוליית מחבלים ובה מחבל אחד שאמור היה לבצע פיגוע התאבדות. כמו כן נעצרו בלוד 4 ערבים נוספים החשודים במזימה לבצע פיגועים.

מעצרה של החוליה שכללה שלושה ערבים, התאפשר בתום מרדף וסריקות נרחבות שערכה המשטרה באזור השפלה, בעקבות מידע שהגיע לכוחות הביטחון.

בסמוך לשעה ארבע בבוקר, עצרה המשטרה 4 מערביי הרש"פ שהסתתרו בדירה בלוד ושעל פי החשד היו מעורבים גם הם בתכנון פעילות טרור. החשודים הועברו לחקירת שירות הביטחון הכללי.

עם מעצר זה של החשודים ירדה הכוננות המוגברת, שהוכרזה אמש החל משעות הערב המוקדמות בכל אזור השפלה.

במהלך פעילות כוננות אלה של המשטרה באזור, נפרסו מחסומים בפאתי הערים ונערכו סריקות של כוחות מוגברים של המשטרה ושל כוחות המיוחדים סביב הערים ובתוכן. עיקר הדגש הושם על הערים רמלה, לוד ורחובות.

בעקבות הכוננות שהוכרזה, נגרמו עומסי תנועה רבים, צירי תנועה מרכזיים נסגרו ונוצרו פקקים. עם לכידת החשודים, כאמור, ירדה הכוננות והתנועה החלה פועלת כסדרה.
