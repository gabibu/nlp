

"על היהודים והערבים בישראל לחשוב היטב לפני שהם הולכים לקלפי, ואם הם שואפים להשגת שלום ויציבות באיזור, עליהם להצביע למען מצנע".כך אומר חבר הקבינט הפלשתיני סאיב עריקאת.

לדבריו, אם מצנע יבחר לראשות הממשלה בישראל, "אין לי כל ספק שהוא ישיג בתוך שלשה חודשים שלום הסטורי עם הפלשתינים".

בשיחה עם כתב סוכנות עתי"ם, הביע עריקאת חשש שב-שלשת החודשים שנותרו עד הבחירות בישראל עלולים הג'יהאד האיסלמי והחמאס להגביר את מאמציהם לבצע פיגועים בישראל.

"הם יגרמו לכך ששרון ונתניהו יקבלו את השלטון על מגש של כסף, ויטרפדו אפשרות לחזרה למשא ומתן לשלום", דברי עריקאת.

יצויין כי לפני שבועות פרסם כי נציג מטעם הרש"פ הציע למצנע לעזור במימון הקמפיין שלו לראשות העבודה. מצנע אישר הדבר אך טען כי סירב לפניית הרש"פ.
