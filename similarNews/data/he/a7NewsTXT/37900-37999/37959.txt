

חברות הטבק האמריקניות הגישו עתירה לביטול גזר הדין בו נדרשו לשלם פיצויים בהיקף של 145 מיליארד דולר למעשנים שחלו בסרטן.

חברות הטבק, שצפויות למעשה לפשוט את הרגל אם יבוצע גזר הדין, ביקשו משלושת השופטים שדנים בתיק לבטל את ההחלטה לאפשר למעשנים להגיש את התביעה הייצוגית ולהחזיר אותה למסלול של תביעה אישית.

אם אכן עתירת החברות תתקבל, צפוי הדיון להתגלגל שוב לבית הדין לערעורים ולאחר מכן לבית המשפט העליון - מה שעלול לגרור את המשפט עוד שנים ארוכות.

ראוי לציין כי החלטות בית המשפט להטיל על חברות הטבק עונשים כה כבדים הם שיובילו לבסוף דווקא להצלת חברות אלה. עונשים אלה, הגבוהים בהרבה מיכולת ההחזר של החברות הללו, יגרמו לביטול או להקטנה משמעותית של הקנס. הערכת רבים היא כי אם הקנסות היו קטנים יותר, חברות הטבק לא היו יכולות לערער עליהם.

