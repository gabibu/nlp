

הסכם תוספת היוקר ייחתם בצהרים. זאת לאחר שבפגישה לילית בין עמיר פרץ לבין יו"ר לשכת התאום של הארגונים הכלכליים עודד טירה סוכמו פרטי ההסכם.

לפי ההסכם תשולם כבר בחודש הקרוב תוספת של כ 2% לבעלי שכר של עד 3,260 שקלים לחודש ובעוד כשנה וחודשיים תשולם תוספת דומה לבעלי שכר של עד 7,700 שקלים. סיכום נוסף שהושג קובע, כי אם האינפלציה השנתית תגיע השנה ל-8 אחוזים, תוגדל תוספת היוקר ב-1.4 אחוזים.

לאור ההסכם הזה תגיע היום לסיומה השביתה הממושכת במשרדי הממשלה. לעומתה תימשך שביתת עובדי הרשויות המקומיות, ואולי אף תוחרף. העובדים הללו תובעים תוספת שכר של 700 שקלים למפרע מקיץ 2000.
