

יו"ר ההסתדרות עמיר פרץ ויו"ר לשכת התיאום של הארגונים הכלכליים עודד טירה הגיעו לפנות בוקר להסכם לתוספת יוקר. העיצומים במשק ימשכו וברשויות המקומיות מאיימים בהחרפת השביתה.

אתמול בלילה נפגשו פרץ וטירה לישיבה ארוכה שבסופה בשעות הבוקר המוקדמות הגיעו הצדדים להסכמה. הסכם תוספת היוקר יחתם בצהריים.

ההסכם שהושג קובע, כי תוספת היוקר תהיה בשיעור של 2.1% עד לתקרת שכר של 7,700 שקל . התוספת תחול מחודש דצמבר ותשולם בשני שלבים.
בתחילה יקבלו השכירים במשק את התוספת בעבור משכורת של עד 3,260 שקלים. ובינואר 2004 תשולם התוספת עד למשכורת של 7,700 שקל.

עוד נקבע כי אם תסתכם השנה האינפלציה ב 8% תוגדל תוספת היוקר ב 1.4% החל מחודש מרץ 2004 . כל התוספות יכנסו לבסיס השכר.

נציגים של ההסתדרות והאוצר יפגשו היום בניסיון להגיע להסכם גם בענינם של עובדי המדינה והרשויות המקומיות שכאמור מאיימים בהחרפת העיצומים.
