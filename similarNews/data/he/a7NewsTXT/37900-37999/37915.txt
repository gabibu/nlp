

מכרזים למשרת מנהל הרדיו ולמשרד הדובר , יפורסמו בשבוע הבא. כך מסרה דוברת רשות השידור שלומית גולן לכתבתנו חני לוז.

ברשות כ-40 מכרזים המחכים לפרסום ולאיוש , אשר עוכבו מסיבות שונות.

בשבוע שעבר פסק בית הדין לעבודה שיש לפרסם מכרז לתפקיד מנהל הרדיו. מנהל הרדיו, אמנון נדב, המכהן כבר 14 שנים בתפקיד יוכל גם גם הוא להשתתף במכרז.

את תפקיד הדובר ממלאת היום שלומית גולן, עובדת וותיקה ברשות. מאז התפטרותו של אורי פורת לפני כשנה, אוישה משרה זו באופן זמני על ידי עוזרתו של נחמן שי, היו"ר לשעבר, וכעת על ידי גולן שמונתה על ידי המנכ"ל בראל.

את הידיעה העבירה הכתבת לענייני תקשורת , חני לוז.
