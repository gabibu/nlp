

תת-ניצב אורי בר-לב, מפקד מרחב ירקון בשנתיים וחצי האחרונות, סיים את תפקידו במרחב. מחליפו הוא תת-ניצב עזרא אהרון. אהרון מתגורר בפתח תקוה, בוגר תואר ראשון באוניברסיטת תל אביב. בין תפקידיו מאז גיוסו למשטרה ב - 1977 : פיקוד על תחנת משטרת חולון, קצין אג"מ במרחב ירקון, סגן מפקד מרחב דן, ובשנת 1999 מונה לראש מחלקת מבצעים במטה הארצי.

אהרון נכנס היום לתפקידו כמפקד מרחב ירקון, ואילו בר-לב הפורש, עובר לתפקיד סגן מפקד מחוז המרכז במשטרה.
