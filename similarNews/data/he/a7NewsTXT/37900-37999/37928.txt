

בישיבה מיוחדת שקיימה הכנסת לציון שנה לרצח השר רחבעם זאבי, אמר ראש הממשלה אריאל שרון כי ישראל תגשים את צוואתו של זאבי ז"ל למיגור הטרור וגם רוצחיו של זאבי לא יינקו. שרון הוסיף כי "גנדי גילם בחייו ובמותו את תמצית מאבקנו על הארץ. אנחנו לא ניסוג, נמשיך לפסוע במשעול הצר עד לנצחון, עד לבטחון ולשלום, עד לפיסגה עליה חלם גנדי ואליה לא זכה להגיע".

בישיבה נכחו נשיא המדינה משה קצב, בני משפחת זאבי ואנשי ציבור רבים ביניהם ראש השב"כ אבי דיכטר. יצויין כי חברי הכנסת הערביים החרימו את הישיבה.
