

בית משפט השלום בבאר-שבע האריך היום את מעצרם של שני ערבים ממזרח ירושלים. כתבנו משה פריאל מזכיר כי השניים נתפסו אתמול בתחנת הדלק אלונית בצומת דבוריה בעת שהובילו איתם ברכב שבו נסעו 3 רובי קלצניקוב ומחסניות עם כדורים.
לטענת המשטרה וגורמי הביטחון, השנים חשודים בעבירות של קשירת קשר לביצוע פשע, אחזקת נשק שלא כדין במטרה למכירתו לגורמים עוינים.

בחקירתם הכחישו השניים בתחילה כל קשר לכלי הנשק אך בהמשך הודה אשרף כי רכש את כלי הנשק תמורת 7,500 ש"ח וטען כי רכישה זו היתה לצורך "הגנה עצמית" מאחר והוא מסוכסך עם שכנו.
שופטת בית המשפט דרורה בית אור הודיעה כי לאחר עיון בתיק החקירה ישנם ראיות הקושרות
את 2 החשודים לעבירות המיוחסות להם וביקשה להאריך את מעצרם ב5 ימים.

כתבנו מציין כי החשודים הדביקו על רכבם מדבקות כנגד תוכנית ההתנתקות ואף תלו את דגל המדינה וסרט כתום על אנטנת הרכב כדי שלא יזהו אותם.


