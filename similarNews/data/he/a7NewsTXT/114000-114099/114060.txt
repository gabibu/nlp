

תלמידת כתה ח' של אחד בתי הספר המקיפים בבאר-שבע דקרה את חברתה במהלך ויכוח ביניהם. הנערה הנדקרת פונתה במצב קל לבית החולים.

כתבנו משה פריאל מדווח כי הארוע האלים התרחש אתמול בצהרים בחצר בית הספר. בין שתי התלמידות פרץ ויכוח שבמהלכו שלפה אחת התלמידות סכין מנעלה ודקרה את חברתה בירך. הנדקרת שנפצעה באורח קל פונתה לבית החולים סורוקה ולאחר קבלת טיפול שוחררה לביתה. "דבר איום, לא האמנתי כי חברה טובה תעשה לי דבר כזה", אמרה הפצועה לכתבנו.

בלשי מיפלג הנוער עצרו את הדוקרת אשר טענה כי "הסכין היתה ברשותי לצורך הגנה עצמית". לאחר חקירתה היא שוחררה למעצר בית.

כתבנו מציין כי בתיכון בו התרחש האירוע היו בשנה האחרונה מספר אירועים אלימים כאשר האחרון שבהם שוד באיומים של מכשיר טלפון נייד של אחד התלמידים.
