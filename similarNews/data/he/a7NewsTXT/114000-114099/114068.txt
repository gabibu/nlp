

הצוללת שהתגלתה מול חופי ישראל לפני כחצי שנה היתה אמריקאית. כך דווח אמש בחדשות ערוץ 2.

לפני כחצי שנה זיהו כוחות של חיל הים צוללת מול חופי חיפה ונהריה, שהייתה במשימת ריגול. בחיל הים פרסו אז ספינות טילים ודבורים שהוזנקו לכיוון הצוללת ועקבו אחריה. ואולם, הצוללת הספיקה לעזוב את המקום לפני שהכוחות הגיעו אליה.

בצה"ל הסבירו כי"חיל הים איתר ועקב אחר מטרה תת-מימית שסווגה כצוללת כאשר נכנסה למים הריבוניים של ישראל. עקב הגילוי והמעקב עזבה המטרה את האזור".

מתברר כי הצוללת הייתה של האמריקאים שמבצעת פעילות רבה באזור. בעשור האחרון התגלו כחמישה מקרים של חדירת כלי שיט זרים לתחום הימי של ישראל, לצורך ביצוע משימות ריגול.
