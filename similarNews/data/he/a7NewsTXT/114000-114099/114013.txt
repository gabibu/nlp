

הממשלה אישרה אישרה בישיבתה השבועית את תכנית המתאר הארצית לפינוי חוות הדגים במפרץ אילת. החוות יפונו בהדרגה בתוך 3 שנים.




הממשלה החליטה גם על הקמת ועדה שתבחן דרכים לסייע לבעלי החוות שיפונו.

בחמש השנים האחרונות התנהל מאבק ציבורי סביב כלובי הדגים במי מפרץ אילת. ארגוני סביבה ראו בחוות הדגים את גורם הזיהום העיקרי במפרץ. מנגד טענו בעלי שתי החוות, "ער דג" ו"דג סוף", כי פגיעתן של החוות באיכות מי המפרץ ובשונית האלמוגים לא הוכחה מעולם. לדבריהם, עיקר הפגיעה נובע מגורמי זיהום אחרים, בהם ביוב העיר אילת, צוללנים וזיהום הנגרם מאוניות המשא בנמל.

ארגון מגמה ירוקה, סטודנטים למען הסביבה, ברך על ההחלטה "אנו מודים לפעילי מגמה ירוקה לדורותיהם, שנטלו חלק במאבק הארוך בו הפגנו מול כל מול כל דיון, ועדה משפט ומועצה, ביצענו השתלטות על כלובי הדגים, ייצרנו חרם צרכנים נגד דגי הדניס והוכחנו כי במאבק ציבורי עיקש, אפשר לגרום לשינוי במדינה הזאת".

שי גולוב, מנכ"ל מגמה ירוקה אומר כי "המאבק המשותף של הארגונים הירוקים נשא פרי. אנו מעריכים את נחישותו של שר הפנים, שעמד מול הלחצים שהופעלו עליו והביא לכך שכלובי הדגים ייצאו. הוצאתם של כלובי הדגים מהמים בהקדם האפשרי, היא צעד חשוב בדרך להצלת מפרץ אילת".
