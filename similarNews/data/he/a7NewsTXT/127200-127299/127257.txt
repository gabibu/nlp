

נשיא בית המשפט העליון, השופט אהרן ברק, קבע היום כי לאור פרשנותו החדשה של סעיף 4(א) לפקודת מניעת טרור לפיה ניתן להרשיע אדם לפי רק אם שיבח או עודד למעשי אלימות שבוצעו על-ידי ארגון טרור, יש לזכות את תושב תפוח, דוד אקסלרוד. כך דווח באתר NFC.

יום לאחר רצח ראש הממשלה לשעבר, יצחק רבין ז"ל, אמר אקסלרוד, בראיון ברדיו: "כמו שאמר חבר שלו ערפאת, כל כלב ביג'י יומו, מה אתה רוצה". לשאלת הכתב אם לא הצטער על כך שיהודי נרצח, השיב: "המונח לא נכון. זה לא יהודי נרצח. זה בוגד חוסל. חיסול אוייב זה דבר חיובי".
בג"צ הורה ליועץ המשפטי לממשלה, מני מזוז, להעביר את עמדתו לזיכוי אקסלרוד בתוך כשבועיים, בטרם יורה על הזיכוי.

