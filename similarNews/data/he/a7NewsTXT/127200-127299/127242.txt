

המועמד לראשות מפלגת העבודה, שר התשתיות בנימין בן אליעזר, תוקף את התנהלותה בפרשת הפריימריז של מפלגתו וטוען כי השארתו של פרס בראשות המפלגה סוללת את דרכו של שרון לכהונה נוספת.

השר בן אליעזר הגיב להחלטה שלא לדחות את הבחירות הפנימיות לראשות המפלגה, ולהותירן ביום ה-9 בנובמבר.

ההחלטה להותיר את מועד הבחירות הפנימיות כמתוכנן התקבלה במוסד לבירור עתירות של המפלגה. בהחלטה זו קבע המוסד שספר הבוחרים יפורסם כשבוע וחצי לפני הבחירות כשאליו יצורפו למעלה מתשעת אלפים קולות שנפסלו על ידי השופטת פריש. מדובר בקולותיהם של מצביעים ממחנהו של של שר התשתיות בן אליעזר, אחד מארבעת המועמדים לראשות המפלגה.

בן אליעזר קבל נגד ההחלטה לפסול את הקולות שנכללו באשכולות, היינו כאלה שהתווספו לספר הבוחרים כחלק מקבוצה גדולה של בני משפחה. בן אליעזר מציין שמות של בני משפחה של בכירים במפלגה המשויכים למטהו, כולל קרובי משפחתו שלו, שנפסלו ללא כל סיבה נראית לעין.

יצויין כי לא כל 9,600 המצביעים יאושרו באופן אוטומאטי וייכללו ברשימת הבוחרים, אלא תבוצע בדיקה מהירה שתאפשר את התוספת המתבקשת לספר הבוחרים.

באשר להתנהלות המפלגה עד כה אומר השר בן אליעזר אומר שבמפלגת העבודה הייתה מגמה היא למחוק אנשים ממחנהו ובכך לייצב את מעמדו של המשנה לראש הממשלה, השר שמעון פרס כיושב ראש המפלגה גם לאחר הבחירות. לדבריו מהלך זה נובע מתחושת חולשה שפשטה במוסדות המפלגה, שם מעדיפים לראות את אריאל שרון ממשיך בכהונתו כראש ממשלה ולכן מציבים את השר פרס כיו"ר המפלגה וכמועמדה לראשות הממשלה, על מנת שיפסיד פעם נוספת במרוץ האמיתי להנהגת המדינה.
(ש)
