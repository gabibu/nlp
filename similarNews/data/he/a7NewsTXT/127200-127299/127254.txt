

הנהלת מלון 'שירת הים' הודיעה לעקורים המתגוריים במלון כי עליהם לעזוב את המלון עוד היום. העקורים: לא נעזוב שלא כגוש אחד. מנהלת סל"ע: יש להם פתרונות דיור חלופיים וזמניים.

מגורשי גוש קטיף המתגוררים במלון 'שירת הים' שבאשקלון קיבלו הוראה לצאת את המלון. זאת לאחר שההתקשרות בין המנהלת למלון הסתיימה ומבלי שנמצא להם פתרון אחר שיניח את דעתם.

במנהלת ההתנתקות אומרים שהעקורים היו מודעים לבעייתיות שבהמשך שהייתם במלון, והובהר להם שהם צריכים לעזוב את המקום אך הם מסרבים לעזוב למרות שקיימת להם הצעת מגורים חלופית.

העקורים מצידם מסבירים שאין בכוונתם לעזוב את המקום שלא כגוף אחד. כעת הם מצווים לעזוב ללא חלופת מגורים לחג הסוכות.

כזכור, בשיחה עם כתבנו איציק וולף סיפר מנהל המלון כי כבר הגיש תלונה במשטרה נגד העקורים המתגוררים במלון, אותם הוא מגדיר כפולשים בלתי חוקיים.
(ש)
