

בעיר ידועת ההוריקנים, ניו-אורלינס, שבארה"ב נערכים בפעם השלישית בחודשיים האחרונים לפינוי המוני של התושבים. הפעם בשל הסופה הטרופית 'וילמה' אשר התחזקה ומאיימת לפגוע בעיר.

"תושבי ניו-אורלינס מתבקשים להיערך לפינוי נוסף", כך הודיע היום ראש עיריית ניו אורלינס, ריי נגין, לתושביו אשר סבלו קשות מפגעי מזג האוויר בחודשים האחרונים. הודעת ראש העירייה הגיעה לאחר שהתברר כי הסופה הטרופית 'וילמה' הפכה לסופת הוריקן בדרגה 1 והיא נמצאת כעת מעל הים הקריבי תוך כדי שהיא עושה את דרכה לכיוון מפרץ מקסיקו בארה"ב.

העיר ניו אורלינס, הנמצאת כ-6 מטרים מתחת לגובה פני הים, הוצפה ברובה לאחר שפגעה בה סופת ההוריקן 'קטרינה' ולאחר שהסכרים המגנים עליה קרסו. רוב תושבי העיר הענקית הפכו לפליטים וחלקים גדולים ממנה נחרבו כליל.

סופת ההוריקן 'וילמה' היא הסופה מספק 12 אשר פוקדת את איזור מפרץ מקסיקו בחודשים האחרונים.
