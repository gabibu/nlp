

מאסר עולם הושת אתמול על המחבל עמאר שובאכ שרצח בירי ממארב את הילדה נעם לייבוביץ' הי"ד, בת ה-7 בכביש חוצה ישראל.

ביה"ד הצבאי שומרון, בראשות אב ביה"ד סגן אלוף ארז חסון, גזר על המחבל עמאר שובכי מקלקליה מאסר עולם בגין השתתפותו ברצח הילדה נעם ליבוביץ (בפיגוע ירי בכביש חוצה ישראל 17.6.03) ובפציעת בני משפחתה.

קדמה למתן גזר הדין עדות האב שלמה אשר סיפר בבית המשפט על רגישותה ואופיה החיוני של בתו נעם, באמצעות שיר שחיברה זמן קצר לפני הרצחה והיא בת 7 בלבד.


הפרפרים עוזרים לילדים להיות שמחים,

כי הם בעצמם שמחים ויש להם המון צבעים.

לכל פרפר יש פרח לשמור עליו.

לפעמים אני חושבת שאני פרפר קטן-גדול ושמח,

שהתפקיד שלו לשמח את כולם,

את ההורים שלי והאחים שלי והחברים שלי.

אבל זה מאד קשה לפרפר לעזוב את הפרחים שלמטה,

אולי השם יתן לו להשאר עוד,

ולשמח את כל החברים ואת מי שהוא אוהב...?

אם לא אז הפרפר יקשיב מלמעלה,

ואולי יבוא לבקר...

מה יקרה כשפרפרים יעלו לשמים?

הפרפרים המשמחים יעלו לשמים

כדי לשמח את הקדוש ברוך הוא...

(ש)

