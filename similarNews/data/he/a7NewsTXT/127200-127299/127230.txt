

במהלך חג הסוכות ימשיך מוזיאון המדע שבירושלים להציג את תערוכת 'צעצועים ופיזיקה'. בתערוכה מוצגים שמזמינים את המבקרים להפעיל אותם, לשחק בהם ולהבין את העקרונות שמאחורי הפעלתם.

בין השאר ניתן לרכוב על קורקינט עם גלגלים מרובעים (מנהלי התערוכה מבטיחים נסיעה חלקה...), לגלגל כדור במעלה 2 מוטות מתכת (למרות מה שכולנו יודעים על כוח המשיכה), לגלגל כדורי עץ בסדרה של מכלים מתהפכים, לשלח "דאונים", להטיס מטוסים בעזרת אנרגיה סולארית, ל"תקתק" למטה את דרכה של ציפור נקר ענקית ועוד ועוד...

במוזיאון המדע מבטיחים כי הכל המוצגים שבתערוכת 'צעצועים ופיזיקה' קיים אלמנט של הפתעה המגרה ומעורר את הסקרנות והדמיון. הרעיון שעומד מאחורי בנייתה של התערוכה הוא הגדלה של צעצועים מוכרים ואהובים, תוך חשיפת מנגנוני ההפעלה שלהם.

בנוסף מתקיימות במוזיאון: הדגמות מדעיות   מנגנונים וצעצועים; סדנאות בניה   בובה על חוט ועוד.

יצוין כי התערוכה נבנתה לכבוד שנת הפיזיקה העולמית במלאת 100 שנה לפרסום ארבעת המאמרים של אלברט איינשטיין ש"שינו את מה שאנחנו יודעים על העולם", כהגדרת אנשי המוזיאון.

אוצר התערוכה הוא ד"ר אמיר בן שלום, מעצב: אלי שפירו, מאיירת: אורית ברגמן.

במהלך ימי חול המועד תהיה התערוכה פתוחה בין בשעות 10:00 ל-18:00.
(ש)
