

במסגרת מה שמוגדר כניסיון להציג בפני הפלשתינים "מסר תקיף וברור" בעקבות רצח השלושה אתמול בצומת גוש עציון, הודיע משרד החוץ לרש"פ כי כל המגעים עימם יושעו זמנית.



במשרד החוץ אומרים שצעד זה נועד להבהיר לרש"פ שאין לישראל כל כוונה לעבור לסדר היום על רצח של אזרחים ישראליים. במשרד מקווים שהרש"פ תבין את המהלך כמחייב צעדי סיכול טרור על ידי המנגנונים השונים ברשות.

צעד דומה התקבל גם במערכת הביטחון בעקבותהפיגוע הרצחני אתמול. שר הביטחון שאול מופז הורה לבכירי מערכת הביטחון להקפיא את כל המגעים בינם לבין בכירי הרש"פ.

יצויין כי לבד מהקפאת המגעים עם ראשי הרש"פ הוחלט במערכת הביטחון לחדש את הכתרים על הערים בית לחם וחברון. כמו כן הוחלט לאסור על תנועת תושבי הרש"פ ברכבים פרטיים בכבישי יהודה ושומרון המרכזיים. על מנת לנוע ברחבי יו"ש יצטרכו כעת הפלשתיניים לנוע באוטובוסים וברכסים מסחריים.

ההערכה במערכת הביטחון היא שהצעד ימנע אפשרות לירי דומה לזה שאירע אתמול להישנות.

יצויין כי מנגד, ברש"פ תוקפים את ההחלטות הישראליות ואומרים כי כל הפיגוע לא נועד אלא כדי לפגוע במעמדו של אבו מאזן לקראת הגעתו לביקור אצל נשיא ארצות הברית ג'ורג' בוש.
(ש)
