

מיקי בוגוסלבסקי, המכהן כמנהל המרכז לתרבות ישראלית בסנט פטרסבורג, הוכה אמש ואיבד את ההכרה במהלך שוד בעיר סנט פטרסבורג ברוסיה. כך דיווחה סוכנות הידיעות הרוסית אינטרפקס.


בתחילת השבוע דווח כי בבית הקברות היהודי בסנט פטרסבורג הושחתו עשרות מצבות, וזו לא הפעם הראשונה. כמו כן, נזרקו אבנים לעבר המסעדה היהודית "שלום" בעיר.

ראש קונגרס הקהילות היהודיות ברוסיה, זינובי קוגאן, אומר כי הוא מודאג מהמתקפות: "רוסיה חייבת להוכיח לעצמה שהיא יכולה לסלק את הזוהמה. גזענות, שנאת זרים ושנאת דת אסור שתתפשט יותר ותסבך יותר ויותר צעירים".
