

עמראן סלמאן, סופר בחרייני החי בארה"ב, פרסם באתר אינטרנט מאמר ביקורת חריף על הסונים השותקים, לדבריו, לנוכח השמדתם של השיעים בעיראק.
"איך ניתן להסביר את השתיקה הערבית ואת זו הסונית בפרט לנוכח רצח השיעים העיראקים והפחדתם בדרכים הנתעבות והשפלות ביותר?... הרי הרוצחים מכריזים בפומבי על עמדותיהם, מתפארים בהן ומתייחסים אליהן כאל ג'יהאד למען אללה. אם מה שקרה אינו מקומם את האזרח הערבי הפשוט - שנעשתה לו שטיפת מוח ושרצונו המנטאלי שותק כליל   איך ניתן להסביר [עמדה זו] מצד הפוליטיקאים ואנשי התקשורת?".

עוד כתב: "המלחמה שמנהלים ארגון אל-קאעדה והטרוריסטים נגד השיעים בעיראק היא חלק מפעולות ההשמדה הקולקטיבית המתרחשת לעיתים נדירות בהיסטוריה בת זמננו. לא קרה בעבר שמישהו הכריז על מלחמה דומה נגד גזע או קבוצה ככלל, חוץ [מהמקרה של] גרמניה הנאצית נגד היהודים...".
