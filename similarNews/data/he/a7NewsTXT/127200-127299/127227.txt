

שמואל לוי, יהלומן ישראלי, נושא אזרחות אמריקאית נעלם ממלונו באתונה. בני משפחתו טוענים: משרד החוץ מתעלם מאיתנו ולא מסייע בחקירת הפרשה. משרד החוץ: הפרשה ידועה לנו ואנשינו חוקרים אותה.

יהלומן ישראלי בן 65 יצא ימים אחדים לפני יום הכיפורים ליוון לרגל עסקיו. היהלומן, שמואל לוי, אמור היה לשוב לביתו בירושלים לקראת היום הקדוש, אולם לתדהמת בני משפחתו לא הגיע ואף לא יצר עימם קשר.

לאחר יום הכיפורים פנו בני משפחתו של לוי למשרד החוץ אולם לטענתם הם אינם מקבלים סיוע מאנשי המשרד ועל כן נאלצים לפתוח בחקירה עצמאית לאיתור אבי המשפחה.

שניים מבניו של לוי יצאו לאתונה, הגיעו למלונו ובדקו את חדרו. בחדר נמצאו כספו ויהלומים שלקח עימו למסע העסקים. בני המשפחה חוששים שאביהם נחטף על ידי גורמי טרור ומציינים תקדימים בהם נחטפו אנשי עסקים.

במשרד החוץ אומרים כי הפרשה ידועה ומטופלת על ידי קונסולית ישראל ביוון מנו לוי.
(ש)
