

נשיא איראן מאשים את בריטניה במעורבות בפיגועים שאירעו לפני יומיים בארצו ומציין כי היו כבר בעבר מקרים דומים בהם הייתה בריטניה מעורבת בפיגועים בארתו. בריטניה: להד"ם.



בישיבת הקבינט האיראני אתמול אמר נשיא איראן, מחמוד אחמדניג'אד, כי מערכת הביטחון האיראנית חושדת שלכוחות בריטיים היה חלק בביצוע שני הפיגועים שאירעו במהלך השבת האחרונה באיראן. לדבריו חקירה מאומצת שביצעו אנשי הביון האיראני גילו רמזים למעורבות הבריטית בפיגועים.

בפיגועים אלה נהרגו חמישה מאזרחי איראן ועשרות נפצעו.

לדברי הנשיא האיראני זו אינה הפעם הראשונה בה גורמים בריטיים מעורבים בפיגועים בארצו, כך על פי החשד.

בבריטניה שוללים מכל וכל את האשמותיו של אחמדניג'אד וקובעים כי הם משוללי כל בסיס במציאות.
(ש)
