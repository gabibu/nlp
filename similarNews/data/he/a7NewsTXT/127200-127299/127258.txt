

230 סניפים בתי חב"ד הציבו במרכזי הערים סוכות ציבוריות בשם 'סוכת האחווה', שיאפשרו לציבור הרחב לקיים את מצוות הישיבה בסוכת ונטילת ארבעת המינים. בחוצות הערים ינועו עשרות 'סוכות-ניידות' שהורכבו על-גבי טנדרים גדולים שיגיעו גם לישובים מבודדים ולבסיסי צה"ל ויזכו את המוני ישראל במצוות החג. פעילות מיוחדת תתקיים על ידי חוליות של צעירי חב"ד במרכזים רפואיים, בבתי-אבות, בריכוזי עולים ואף בבתי-כלא. בלילות חול-המועד ייערכו עצרות גדולות של שמחת בית-השואבה.
הסוכות יהיו פתוחות לציבור הרחב בחג ובחול המועד. פעילי בתי חב"ד יאיישו את הסוכות בכל שעות היום.
