

שירות התעסוקה משפר את נוהלי העבודה בוועדות לאבחון כושרם של דורשי עבודה. כתוצאה מכך שופר השירות לציבור והצטמצם מספרם של הפונים לוועדות הכושר.

אחד השירותים שנותן שירות התעסוקה לדורשי העבודה הן וועדות הכושר שתפקידן לאבחן את כושרו של דורש העבודה הטוען למוגבלויות ולהמליץ לפקידי ההשמה באיזו עבודה ניתן ליישמו.

בשנת 2004 נעשו על ידי הנהלת שירות התעסוקה שינויים ושיפורים בתהליך הפניית דורשי עבודה לוועדות כושר.

במסגרת השינויים התקיימו מפגשי רופאים ונתנה הדרכה מקיפה לרופאים התעסוקתיים - חברי הוועדה לגבי נהלי עבודה, כמו כן הודרכו גם פקידי ההשמה בלשכות השירות.

משירות התעסוקה נמסר כי תוצאה משינויים אלה, שופר השירות לדורשי העבודה, צומצמו זמני ההמתנה לוועדות הכושר וניתנה תשומת לב ראויה לטיבן ואיכותן של ההחלטות בוועדות, כמו כן צומצם מספרם של הפונים לוועדות בשל היות ההחלטות מקצועיות יותר ואיכותיות.

בשנת 2002 נבדקו 39698 דורשי עבודה.

בשנת 2003 נבדקו 26756 דורשי עבודה.

בשנת 2004 נבדקו 27239 דורשי עבודה.

"למרות הגידול במספרם של דורשי העבודה מקבלי הבטחת הכנסה ניתן לראות ירידה במספר הפונים לוועדות הכושר ביחס לשנים הקודמות", אומרים בשירות התעסוקה.
