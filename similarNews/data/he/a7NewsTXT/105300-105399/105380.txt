

בשנת 2004 נמכרו כ- 17,275 דירות, מדובר בירידה של כ- 7% לעומת אשתקד ושל כ- 35% לעומת שנת 1999. הירידה בולטת במיוחד באזורי הפריפריה בבניה ביוזמה הציבורית והפרטית.

סך הדירות החדשות הנמכרות במשק (יוזמה ציבורית ופרטית) נרשמה האטה זו השנה השלישית ברציפות. בשנת 2004 נמכרו כ- 17,275 דירות, מדובר בירידה של כ- 7% לעומת אשתקד ושל כ- 35% לעומת שנת 1999. הירידה בולטת במיוחד באזורי הפריפריה בבניה ביוזמה הציבורית והפרטית.

מכירת דירות חדשות מהבניה ביוזמה הציבורית: בשנת 2004 החריפה מגמת ההאטה במכירת הדירות החדשות מהבניה ביוזמה הציבורית. בשנה זו נמכרו כ- 5,085 דירות ירידה של כ- 28% לעומת שנת 2003. הבניה ביוזמה הציבורית מתאפיינת בדירות בינוניות וקטנות ובאזורי הפריפריה (למעט מודיעין ואלעד).

"ההאטה במכירות בשלוש השנים האחרונות מאפיינת במיוחד את אזורי הפריפריה ונגרמה כתוצאה משיעורי אבטלה גבוהים במיוחד ומביטול המענקים לדיור לזכאים החל מחודש אפריל 2003", אומר מנכ"ל משרד הבינוי והשיכון, שמואל אבואב. "בשנת 2004 אפיינה ההאטה את כל מחוזות משרד הבינוי והשיכון למעט מודיעין בה חל גידול של כ- 11% ונמכרו בה בממוצע כ- 120 דירות חדשות בחודש".

גם בחודש ינואר 2005 נמשכה ההאטה במכירות ונרשמה ירידה של כ- 5% בהשוואה לממוצע החודשי בשנת 2004. ההאטה היתה חריפה עוד יותר אלמלא מכירת 68 יח"ד בביתר עלית במסגרת פרוייקט מחיר למשתכן.

בגליל ובנגב נרשמה, בינואר 2005, ירידה של כ- 20% בהשוואה לממוצע החודשי אשתקד ובמודיעין ירידה של 38%.

מכירת דירות חדשות מהבניה ביוזמה הפרטית: בשנת 2004 נמכרו כ- 12,190 יח"ד. מדובר אמנם בגידול של כ- 6% במכירות לעומת אשתקד אולם ירידה של כ- 15% לעומת הממוצע היציב יחסית (כ- 14,400) בשנים 1998- 2002.

מניתוח מכירת הדירות החדשות לפי מחוזות עולה כי בדומה למכירות ביוזמה הציבורית נרשמה גם ביוזמה הפרטית האטה במכירות במחוזות הצפון והנגב בשלוש השנים האחרונות. בשנת 2004 מדובר בהאטה של 16% ו- 18%, בהתאמה, לעומת 2003.

הדירות החדשות הנמכרות במסגרת היוזמה הפרטית , הינן גדולות יחסית בעיקר באזורי מרכז הארץ.
