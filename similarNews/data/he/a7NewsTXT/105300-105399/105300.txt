

הרווח הנקי של בזק לשנת 2004 הסתכם בכ- 621 מיליון  לעומת הפסד של כ- 438 מיליון  בשנה המקבילה אשתקד. מקור הגידול הינו בעלייה ברווח התפעולי של חברות הקבוצה. כמו כן, ההפרש בין התוצאות נובע בעיקר מסעיף הוצאות/הכנסות, שבו נרשמה בשנת 2003 הוצאה עבור עלויות פרישה מוקדמת והפרשה לתביעות בגין רכיבי שכר ופנסיה.

הרווח למניה לשנת 2004 הסתכם ב- 0.238  ל-1 ערך נקוב לעומת הפסד של 0.179  למניה בתקופה המקבילה אשתקד.

הכנסות קבוצת בזק לשנת 2004 הסתכמו בכ- 9.27 מיליארד  לעומת 7.98 מיליארד בתקופה המקבילה אשתקד - גידול של 1.26 מיליארד  הנובע מאיחוד מלא לראשונה של החברות בנות פלאפון ויס.

הכנסות מתקשורת פנים ארצית נייחת ירדו מ- 5.23 מיליארד  ב- 2003 לכ- 4.96 מיליארד בשנת 2004 (ירידה של כ- 5%). עיקר הירידה נובעת מהפחתת התעריפים בספטמבר 2003 וביוני 2004 , ומירידה בתנועת השיחות והאינטרנט בחיוג. מנגד, עלו הכנסות מדמי השימוש בשירות האינטרנט המהיר כתוצאה מהמשך מגמת העלייה במספר המנויים על השירות.

הכנסות מגזר הרדיו טלפון נייד (פלאפון) עלו מכ- 2.03 מיליארד  לכ- 2.97 מיליארד , בעיקר מהשפעת האיחוד המלא לראשונה במהלך שנת 2004 (איחוד מלא החל בתאריך 26.8.04). בנוסף, עלו ההכנסות כתוצאה מגידול במספר המנויים ובגידול ההכנסות ממכירת ציוד קצה ללקוחות.

הכנסות מהתקשורת הבינלאומית ושירותי אינטרנט (בזק בינלאומי) עלו מכ- 703 מיליון  בשנת 2003 לכ- 816 מיליון  בשנת 2004 (גידול של כ- 16%). ההכנסות עלו בעיקר כתוצאה מגידול בהכנסות אינטרנט, שנבע מגידול במספר לקוחות האינטרנט המהיר ומגידול בתנועה של השיחות לחו"ל.

ההכנסות מהטלוויזיה הרב ערוצית (יס) הן כ- 542 מיליון , והן נכללות לראשונה בדוחות הכספיים. ההכנסות של הטלוויזיה הרב ערוצית גדלו לעומת התקופה המקבילה בשל הגידול במספר המנויים וההכנסה הממוצעת למנוי. (דוחות יס אוחדו החל מאמצע יוני 2004).

הוצאות ההפעלה והכלליות של הקבוצה בשנת 2004 הסתכמו בכ- 5.57 מיליארד  לעומת כ- 4.49 מיליארד  בתקופה המקבילה אשתקד. סך של 991 מיליון  נובע מאיחוד לראשונה של התוצאות של החברות הבנות.

ההוצאות בתקשורת הפנים-ארצית הנייחת ירדו בכ- 1%. עיקר הירידה נובע מירידה בהוצאות השכר של העובדים.

לראשונה נכללו בדוחות הכספיים ההוצאות מהטלוויזיה הרב ערוצית (יס) כ- 473 מיליון .
הרווח התפעולי של הקבוצה הסתכם בשנת 2004 בכ- 1.392 מיליארד , לעומת כ- 1.093 מיליארד  בשנת 2003, גידול של כ- 299 מיליון . הרווח התפעולי של הקבוצה קוזז בחלקו בשל איחודה לראשונה של די.בי.אס.

הוצאות המימון של קבוצת בזק הסתכמו בשנת 2004 בכ- 218 מיליון  לעומת כ- 158 מיליון  בשנת 2003. החל משנת 2004 הוצאות המימון הכלולות בדוחות הכספיים הינן הוצאות מימון נומינליות ולא ריאליות, כפי שהיה בעבר, כך שאין בסיס להשוואת התוצאות.

תזרים המזומנים המאוחד של הקבוצה מפעילות שוטפת הסתכם בשנת 2004 בכ- 2.850 מיליארד  לעומת כ- 2.692 מיליארד  בתקופה המקבילה אשתקד.

ההון העצמי של הקבוצה ליום 31.12.04 הסתכם בכ- 7.5 מיליארד  המהווים כ- 37% מכלל המאזן, זאת לעומת כ- 6.8 מיליארד  ב- 31.12.03 שהיוו כ- 42.5 מכלל המאזן. הגידול בהון העצמי נבע מהרווח הנקי של הקבוצה בשנת 2004.

בשנת 2004 פעלה הקבוצה למען הקהילה באמצעות מעורבות במוסדות ובארגונים חברתיים כגון מערכת החינוך באזורי מצוקה וקו העימות.

לציון 20 שנה להיווסדה יזמה החברה מבצע תרומות במסגרתו בכל 20 בחודש תרמה בזק 5 אחוזים מהכנסותיה (באותו יום) משיחות טלפון, סה"כ כ- 2.56 מיליון ש"ח. הכספים, שהועברו לארגונים חברתיים, הוקדשו לפיתוח ויישום פרויקטים ייחודיים.

החברה השקיעה כ- 846 אלפי  בפרויקט 'קיץ למען הקהילה' שיזמה החברה במסגרתו הועסקו ילדי עובדים בגילאי 16   18 במוסדות רפואיים ובמרכזים קהילתיים.

חברת פלאפון תרמה בשנת 2004 סך של 500,000  וכן את השימוש במוקדי השירות לפרויקט 'יום טוב' של עמותת "הרוח הישראלית".

