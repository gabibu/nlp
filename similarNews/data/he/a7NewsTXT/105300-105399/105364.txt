

המשנה לראש הממשלה, שמעון פרס, נועד היום בת"א עם שר החוץ של ירדן האני אלמולקי ודן עימו על שורה של נושאים בילטרליים ועל יחסי ישראל והפלסטינים.

השר פרס אמר כי ירדן יכולה לשמש מודל להצלחה לרש"פ בבטחון, בכלכלה ובחינוך.

"בבטחון, הפלסטינים יכולים לקחת דוגמא מירדן בדרך הטיפול בבעיות בטחון, במלחמה בטרור בארגון הצבא וביחסים עם ישראל. בתחום הכלכלי אמר פרס, אזורי הסחר החופשי שהביאו לצמיחה של 7.2 אחוז בירדן יכולים לפתור את רוב בעיות הפלסטינים" אמר פרס.

פרס ציין גם את מעורבות חברות היי טק בנלאומי בחינוך בירדן ומחשוב בתי הספר. השניים סיכמו על שת"פ ירדני ישראלי פלסטיני בתאום עם ארה"ב בקידום הקמת תעלת הימים מים סוף לים המלח, זאת
כדי למנוע אסון אקולוגי והתמוטטות בתי המלון לאורך החוף.

פרס ואלמולקי סיכמו גם על שתוף פעולה בתחום התיירות והתפלת מים בשיטות נאנו טכנולוגיות ובהקמת צוותים מקצועיים משותפים לקידום נושאים אלה.
