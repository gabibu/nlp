

קבוצת תלמידות בכיתה ח' יוזמת החרמת המבחן הארצי בדמוקרטיה כאקט מחאה על מהלכיו "הלא-דמוקרטיים" של ראש הממשלה, אריאל שרון.

רעות, תלמידת אולפנה ביישוב נריה, הסבירה כי היא וחברותיה מתכוונות שלא להשיב על אותו חלק במבחן העוסק בדמוקרטיה.

"המעשים של ראש הממשלה סותרים את מה שאנחנו למדנו על דמוקרטיה. הוא אמר בבחירות דבר אחד אך עושה דבר אחר. שרון גם צפצף על משאל המתפקדים. חוץ מזה, העובדה שהוא לא מסכים לערוך משאל עם מראה שהוא מפחד. כל זה לא דמוקרטי".

רעות וחברותיה הפיצו את דבר ההחרמה ברשת האינרנט. לדבריה, הן כבר קיבלו תשובות מתלהבות משבעה בתי ספר בהם אחד מירושלים ואחד ממצפה יריחו.
