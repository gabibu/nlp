

שני מטעני צינור נמצאו ע"י כוח צה"ל באזור יעבד סמוך למבוא דותן. המטענים פוצצו באופן מבוקר.

המשטרה הפלשתינית טוענת כי עצרה בכפר דורא, מדרום לחברון, 16 ערבים והחרימה כלי נשק.

בכביש 443 נמשכו גם בשבת ידויי האבנים לעבר רכבים. לא היו נפגעים. כתבנו קובי פינקלר מוסר כי 2 מחבלים שמעורבים ביידוי אבנים בכביש 443 נעצרו אתמול ע"י כוח צנחנים בבית עור -אתחתא.

באזור שכם נעצר מחבל חמאס. ביאטא דרומית לחברון נעצר מבוקש מהפתח'.
אמש נפתחה אש לעבר היישוב כדים שבצפון השומרון. כמו כן הושלך בקבוק תבערה לעבר עמדת צה"ל הסמוכה ליישוב. בשני האירועים לא היו נפגעים ולא נגרם נזק לרכוש.

בגלי צה"ל דווח כי 3 ילדים פלסטינים נפצעו אתמול בשעות אחר הצהריים, 2 מהם באורח קשה, בפיצוץ במחנה הפליטים רפיח שבדרום רצועת עזה.

