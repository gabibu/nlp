

השרים סיכמו על ועידה כלכלית מעורבת בין המדינות תוך חודש ימים וקידום פרויקטים משותפים.

מ"מ רוה"מ ושר התמ"ת אהוד אולמרט נפגש היום במשרדו בירושלים עם שר החוץ הירדני האני אל מולקי .

השר אולמרט אמר במהלך הפגישה כי כהונתו של שר החוץ הירדני תצטיין בהרבה חזון ותעוזה, "מדובר במדינאי רציני שיסייע לשיפור היחסים בין המדינות".

שר החוץ הירדני ברך במהלך הפגישה על הסכם הסחר שנחתם לאחרונה בין ישראל וירדן אשר יאפשר צבירה בין ישראל ירדן והאיחוד האירופי.

הסכם זה הינו צעד משמעותי נוסף בשיפור מערכת היחסים הכלכליים בין המדינות ויאפשר בעתיד הקרוב צבירה ויצור משותפים ישראל- ירדן לאיחוד האירופי. הסכם זה יעודד שיתופי פעולה כלכליים נוספים ויאפשר הרחבת הסחר והשיתוף פעולה בענפי תעשייה נוספים.

השר הירדני קרא להרחבת שיתוף הפעולה האזורי כך שיכלול גם את מצרים והרשות הפלשתינאית בעתיד.

השרים אל מולקי ואולמרט סיכמו על התכנסותה של ועדה כלכלית מעורבת בין המדינות תוך חודש ימים, בראשות השרים כמו כן סיכמו השניים על קידום פרויקטים משותפים של ישראל וירדן בתחומי התיירות והתשתיות.

בשנת 2004 הסתכם היצוא הישראלי לירדן בכ- 123 מיליון דולר גידול של 42% לעומת התקופה המקבילה אשתקד.

יצויין כי שליש מהיצוא הינו מוצרי טקסטיל ל- QIZ ו 25% מוצרי היי טק.

פגישת השר אולמרט עם שר החוץ הירדני
