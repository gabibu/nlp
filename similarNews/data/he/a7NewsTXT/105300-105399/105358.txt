

השר לאיכות הסביבה, שלום שמחון הודיע היום כי משרדו יכפיל השנה (2005) את התקציב המיועד ליחידות הסביבתיות, ויפעל להקמתן של כ- 10 יחידות סביבתיות חדשות.

השר ציין כי היחידות החדשות שיוקמו יהיו פרוסות בכל רחבי הארץ, והוסיף כי חשיבות היחידות היא מכרעת לקידום ולפיקוח על הנושאים הסביבתיים ברמה המקומית והן למעשה הזרוע הארוכה של המשרד לאיכות הסביבה ברמה המוניציפלית.

"התקציב שיוקצה לנושא היחידות הסביבתיות על ידי משרדו בשנת 2005 יעמוד על כ- 8,000 מליון  לעומת שנת 2004 בה היה כ-4,000 מליון ", דיווח השר.

השר שמחון הדגיש כי הנחה את אנשי משרדו לתת עדיפות להקמת יחידות חדשות במגזר הכפרי והערבי לאור חשיבות קידום הנושאים הסביבתיים במגזרים אלו.
