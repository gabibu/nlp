

בעקבות הכתבה שפורסמה בערב שבת ב"סופשבוע" של מעריב, יגישו תושבי יצהר, תביעת דיבה נגד העיתון, ונגד הכתב עמרי אסנהיים וסרן מאור שושן באופן אישי.

דובר היישוב, יגאל אמיתי, אומר כי הכתבה רצופה שקרים, סילופים, הוצאת דיבה, חצאי אמיתות, והשמצות משוללות כל יסוד. לדבריו, הכתבה בסופשבוע, מבוססת על כתבה דומה בעיתון "במחנה", שגם בה שיקר, סילף, השמיץ והוציא את דיבתנו רעה סרן שושן.

הישוב יצהר שלח ביום שישי האחרון מכתב אזהרה למערכת "במחנה", ובו דרישה להתנצלות על הכתבה השקרית. גם כתב "סופשבוע" עמרי אסנהיים הוזהר במפורש, כי הוא ועיתונו יתבעו לדין, אם יחזור ויפרסם דברים אלו.

אמיתי מציין, כי שושן שיקר במפורש לגבי תקרית הירי, בה ירה חייל צה"ל מעל ראשי תושבים.
"תושבי יצהר יתבעו כל אדם, גוף, או מערכת כלי תקשורת שיחזרו על עלילה זו. אנו נדרוש מבית המשפט, למצות את הדין האזרחי עם כל מי שיפיץ שקרים אלו", נמסר בהודעת היישוב.
