

תושבים בדולב שבמערב בנימין הודיעו בהתרסה שהם מוכנים לאפשר לכוחות הביטחון להתאמן ביישובם כ"משק מודל" לקראת ביצוע תוכניות הגרוש של ממשלת ישראל.


התושבים מתייחסים לפרסומים האחרונים על כוונת מערכת הביטחון לשכור קיבוץ בנגב כדי לערוך בו "חזרה גנרלית" לקראת יישום ההתנתקות.

"נוכל למלא מגוון תפקידי מתנחלים - החל ממתנחל עצבני, מתנחלת בהריון עם או בלי תינוק בעגלה, נער גבעות שלא יזוז מפה, ומתנחל ותיק שגידל כאן את ילדיו ולא ייתן שיפנו אותו", כתבו התושבים והדגישו: "נספק את כל הנדרש - מקום אוירה וריגושים".

כמו כן, הודיעו כי יש להם מגוון 'מוצרים' בשביל האימון כגון בני אדם, בתים, גינות, בעלי חיים, חממות, קברים ועוד.

"דולב הוא יישוב איכותי ואחראי. תוכל לסמוך עלינו שנמלא כל תפקיד שיוטל עלינו במלוא הרצינות. אנו מבטיחים תמורה מלאה לכספכם", כתבו בסוף מכתבם.
