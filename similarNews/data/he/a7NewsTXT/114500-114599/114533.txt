

ראשי "הבית הלאומי", שי מלכה ואריאל ויינגרובר, אמרו לחמשת הצעירים מישיבת אלון מורה "ניצחנו, יש לנו צעירים כמותכם שמלאים באהבת עם ישראל, ובאהבת ארץ ישראל שמלאים בחיוניות ובמסירות נפש".

כ-150 פעילי ימין הפגינו ביום שני סמוך למגרש הרוסים בירושלים נגד מעצרם של שני ראשי "הבית הלאומי", שי מלכה ואריאל ויינגרובר, החשודים בהמרדה, בעת שהחזירה המשטרה את השניים לתא מעצרם.

החמישה, תלמידי ישיבת אלון מורה, עוכבו לחקירה בגין תקיפת שוטר והתקהלות בלתי חוקית.

העצורים סיפרו כי השוטרים לקחו אותם לחקירה תוך כדי משיכה בחולצה, חניקה וגרירה, לאחד העצורים אף נשברו משקפיו, נקרעה חולצתו וסימני חבלה על ידו השמאלית.

בתא המעצר נפגשו העצורים הטריים עם מלכה ווינגרובר מהבית הלאומי, השנים חיזקו את החמישה לחמשת העצורים מישיבת אלון מורה: אשריכם שנתפסתם על דברי תורה, שימרו על רוח גבוהה, אנחנו גאים בכם מאוד. כשראינו אתכם היום הבנו שבעצם ניצחנו, ניצחנו כי יש לנו צעירים כמותכם שמלאים באהבת עם ישראל, ובאהבת ארץ ישראל שמלאים בחיוניות ובמסירות נפש. קצת פרקטיקה : מצורפת מגבת נקיה, שמפו ומשהו מתוק אם תצטרכו ספר או משהו אחר תשתדלו להעביר אלינו נשמח לעזור,
אוהבים המון , חיזקו ואימצו"

אחד מהחמישה שהשתחרר יום אחר כך מספר כי מצב רוחם של מלכה ווינגרובר מרומם.

עוד בחור שעוכב לחקירה ביום שני בערב מספר לערוץ 7 "בתוך בית המעצר, ראיתי שוטר מרביץ לאחד מחבריי, ניגשתי אליו ותפסתי לו את היד, קראת לו להפסיק, השוטר המכה קרא לעוד שני שוטרים שהפילו אותי לריצפה וגררו אותי, בעוד השוטר גורר אותי בחניקה, אומר השוטר לחברו 'אל תרביץ לו, כאן יש מצלמות, ניכנס לתוך התחנה ושם נרביץ לו, בתוך התחנה נתנו לי מכות בראש, עד שאישה בלבוש אזרחי הסתכלה והשנים הפסיקו'".
