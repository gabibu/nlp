

ההילולה המסורתית לזכרו של רבינו עובדיה מרטנורא מתקיימת היום באחוזת קברו בנחל קדרון, במורדות הר הזיתים סמוך למעיין השילוח שבעיר דוד.


העצרת המרכזית תתקיים במקום בשעה 16:00 בהשתתפות רבים ואדמו"רים.

משתתפי ההילולה נרשמו לסבב לימוד שישה סדרי משנה עם פירוש ברטנורא.

רבינו עובדיה, מפרש המשנה הגדול שפירושו הפך לחלק בלתי נפרד מהמשנה, עלה לירושלים מאיטליה לפני למעלה מ-500 שנה, בשנת תרמ"ה ופעל לביסוס היישוב היהודי בעיר הקודש. כך נמסר מהוועד הציבורי להנחלת מורשתו.

בירושלים הקים הרב ישיבה והרביץ תורה ברבים וכאן גם השלים את פירושו למשנה, שבכתיבתו החיל בעיר הולדתו ברטנורא. סמכותו כגדול בתורה ופוסק, הייתה מקובלת על יהודי ירושלים ועדות הרידב"ז בתשובותיו "כל חכמי צרפת ואשכנז וספרד היו כפופים אליו ויושבים לפניו".

בשנת בצורת נהגו גדולי המקובלים לערוך תיקון על קברו ולהתפלל לפתיחת ארובות השמיים. לאחר שיחרור ירושלים התגלה ציונו מחדש, ורבים מכל העדות והחוגים פוקדים אותו.
