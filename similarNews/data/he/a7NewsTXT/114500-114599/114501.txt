

במסגרת מושב חבר הנאמנים (הקורטוריון) שלו, חנך אתמול הטכניון מכון מחקר בננו-טכנולוגיה ב-88 מיליון דולר. זהו מכון המחקר הגדול בארץ בתחום מבטיח זה, והגדול מסוגו בעולם.

המכון ייקרא על שמו של ראסל ברי ז"ל, שהקרן אשר הוא הקים תרמה למכון 26 מיליון דולר. סכום דומה הועבר על ידי ממשלת ישראל, באמצעות ד"ר אלי אופר, המדען הראשי של משרד התעשייה, המסחר והתעסוקה, והשאר נתרם על ידי ידידי הטכניון ברחבי העולם.

לפני טקס חנוכת המכון ערך הטכניון יריד ננו-טכנולוגיה, שבו הציגו מדעניו את מחקריהם בתחום זה. יותר ממאה חוקרים כבר עוסקים בטכניון מחקר בתחום הננו-טכנולוגיה.

