

תושבים מקרית ארבע-חברון הצטוו להחזיר את נשקם לצה"ל. מדובר בתושבים שלא היו מעורבים בכל אירוע הקשור בנשק וללא כל קשר לעבירה כלשהיא הקשורה בו.

ראש המועצה, צבי קצובר, ורב העיר הרב ליאור פנו לאלוף הפיקוד בדרישה לעכב את ההחרמה עד לבדיקה נוספת של הנושא, כיון שלטענתם ההחרמה היא שרירותית, חסרת כל נימוק, בלתי חוקית, ומסכנת את חייהם.

לדבריהם, התושבים עובדים באזור ונוסעים לעיתים קרובות בכבישים בשעות הלילה, והנשק הוא אמצעי חיוני להגנה על חייהם וחיי בני משפחותיהם. בחברון מציינים כי אין זו הפעם הראשונה שבה מוחרמים כלי נשק.
