

ארגון הסגל הזוטר באוניברסיטת חיפה הודיע על שביתה ועיצומים ללא הודעה מוקדמת למעסיק ומתן ארכה של 15 יום מראש, כפי שמחייב החוק.

האוניברסיטה מודיעה כי אין כל עילה לשביתה. האוניברסיטה פועלת על פי ההסכמים וההסדרים הקיימים ולא שינתה מאומה בכל הקשור לתנאי העבודה והשכר של הסגל הזוטר.

חשוב לציין שהאוניברסיטה מכירה בחשיבות העסקת תלמידי מחקר ובתרומתם למוסד ועושה מאמצים רבים למען גיוס כספים למלגות לתלמידים אלה.

האוניברסיטה ממשיכה להידבר עם הארגון כדי ליישב את הסכסוך.

יחד עם זאת, האוניברסיטה רואה בחומרה צעד חד צדדי זה של הסגל הזוטר ותנקוט בכל האמצעים החוקיים העומדים לרשותה למניעת שיבושים בהוראה ובתקופת הבחינות.
