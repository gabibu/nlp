

בימים האחרונים הסירו כוחות צה"ל 4 מחסומים באזור רמאללה. מצה"ל נמסר כי הסרת המחסום סמוך לכפר מאלכ מאפשרת מעבר חופשי מרמאללה ליריחו.
כמו כן, הוסרו חסימות סמוך לכפר דיר ניזאם, צפונית מערבית לרמאללה, במטרה לאפשר מעבר חופשי
לערבים מרמאללה צפונה וכן סמוך לכפר אם צבא, שם פתח צה"ל שער המאפשר את מעבר התושבים לרמאללה.

מתחילת חודש מרץ הוסרו כ-30 מחסומים ברחבי יו"ש. ראש מפקדת תיאום קישור רמאללה, סא"ל חסאם, אמר כי צה"ל הסיר את 4 מחסומים בגזרת רמאללה כדי להקל על תושבי הכפר סינג'יל להגיע לציר 60 שמהווה ציר תנועה ראשי לעיר רמאללה המשמשת להם כמרכז כלכלי ותרבותי. מחסומים נוספים שהוסרו מאפשרים לתושבים לעבד את אדמותיהם ביתר נוחות.
