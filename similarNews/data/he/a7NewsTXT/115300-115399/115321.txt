

הנהגת ההסתדרות החליטה היום לגבות את מאבקם של עובדי תע"ש. יו"ר ההסתדרות, ח"כ עמיר פרץ, אמר בישיבה כי "הממשלה פיתחה שיטה שבה מסיתים נגד העובדים ומציגים אותם כמי שבגללם לא ניתן לספק תרופות לחולי סרטן וחולים אחרים". פרץ הוסיף כי ממשלת ישראל היא היחידה בעולם שברגע שהיא מחליטה למכור את נכסיה היא פותחת במסע ציבורי להשחירם ולהציגם כנטל.

בישיבה הציגו נציגי ארגון עובדי תע"ש נתונים, לפיהם נמכרו שני מפעלים רווחיים של החברה במחירים זולים מאוד לגורמים פרטיים. ע"פ הנתונים נמכר מפעל "מגן" של תע"ש לייצור נשק קל במליון דולר בלבד בעוד שבזמן המכירה היו הזמנות במיליוני דולרים. כך גם נמכר מפעל התעופה בחיפה. יו"ר ההסתדרות אמר כי יש לחקור את תהליכי המכירה של המפעלים הללו.

