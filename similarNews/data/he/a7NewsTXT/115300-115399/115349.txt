

בכנס "הבית הלאומי" שנערך הערב במלון הייאט איג'נסי בירושלים הכריזו המשתתפים כי אם יפנו את מלון "מעוז ים" שבגוש קטיף המשמעות תהיה של יום פקודה וכל הצוותים יהיו מוכנים לפעולה.


במלון הייאט ריגנסי בירושלים התקיים הערב כנס של "הבית הלאומי" בו חולקו תיקי מבצע להתנגדות ליישום תכנית עקירת היישובים. בכנס השתתפו גם משה פייגלין, אליקים העצני ומשה לשם.

אל"מ משה לשם הצהיר בנאומו כי אם יפנו את מלון "מעוז ים" שבגוש קטיף המשמעות תהיה של יום פקודה וכל הצוותים יהיו מוכנים לפעולה. מדובר לדבריו במעוז יהודי כשר לכל דבר, "עדיין לא ברור מה היה אתמול ויכול להיות שהיתה פרובוקציה אבל יש לנו ידיעות בבירור על ניסיון עקירה של היהודים מהמלון. אנחנו צריכים להעביר מסר לשלטונות שעקירת מעוז ים הינה כעקירת כפר דרום".

בכנס חולקו תעודות הוקרה לפעילים שנעצרו במהלך פעולות המחאה נגד תכנית העקירה ונמכרו סיכות "גור אריה", המייצגות את פעילי הימין שנעצרו (וייעצרו) במהלך המאבק נגד העקירה.

בניגוד לשמועות: אזור צפון השומרון לא נסגר לתנועת אזרחים
מועצת יש"ע הבהירה הערב בהודעתה כי אזור צפון השומרון לא נסגר לתנועת אזרחים ע"י הצבא. במקום נערכים בידוקים במחסומים כפי שנהוג מזה חודשים, ולא כמו שפורסם בצהריים.
