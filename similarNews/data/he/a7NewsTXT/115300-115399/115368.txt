

בני חמולת אל מחוורת מהכפר יאטא שליד חברון ידועים בקרב חיילי צה"ל כפעילי טרור מסוכנים. כתב העיתון "משפחה" חושף כי שלושה מבני החמולה החליטו באחרונה לחזור ליהדות. ברש"פ מנסים למנוע זאת מהם.

בני חמולת אל מחוורת מהכפר יאטא שליד חברון ידועים בקרב חיילי צה"ל כפעילי טרור מסוכנים. כתב העיתון "משפחה", אהרון גרנות, חושף כי שלושה מבני החמולה החליטו באחרונה לחזור ליהדות ועוררו סערה ברשות הפלשתינית שביקשה למנוע זאת. הם גילו שהוריהם עלו לארץ מתימן לפני מאות שנים והשלטון המוסלמי הכריח אותם להתאסלם.

גרנות מספר כי לפני מספר שנים ביקר יחד עם נועם ארנון בכפר העויין יאטא כדי להכיר את בני החמולה מקרוב. כשהתקרבו לכיוון בתי החמולה החלו לצעוק לעברם ילדים 'אל יאהוד אל יאהוד'. הם מייד קישרו שהיהודים באים לבקר את החמולה של היהודים. הם נכנסו לביתו של אחד הנכבדים בחמולה והוא סיפר להם שהשמועות על החמולה היהודית הן בהחלט נכונות. לקראת סוף שיחתם נכנס לחדר צדדי והציג בפניהם חנוכיית כסף גדולה שקיבל בירושה מדורי דורות. הוא הבטיח שימסור את החנוכייה גם לבן שלו שידע לפחות מה המקור של משפחתם.
