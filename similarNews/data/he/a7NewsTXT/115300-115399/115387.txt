

מחבלת שנשלחה לבצע פיגוע תופת בבי"ח סורוקה, נלכדה במחסום ארז. המחבלים ניצלו אישור שניתן לה לצורכי טיפול רפואי. מנהל בי"ח סורוקה גינה את המעשה ואמר כי בי"ח הוא מקום אקסטריטוריאלי.


במחסום ארז לכדו חיילינו מחבלת ששוגרה על ידי ארגוני טרור לביצוע פיגוע תופת בבית החולים סורוקה. המחבלת נלכדה כשהיא לבושה מכנסי חבלה.

כתבנו קובי פינקלר מדווח כי בצה"ל מבהירים כי מדובר באישה שסבלה מכוויות ונזקקה לטיפול רפואי.בזמנו נפגעה מפיצוץ בלון גז בביתה ועברה ניתוח פלסטי בסורוקה. היום הוזמנה לביקורת. למעשה נוצלה כאן מחווה הומינטרית ישראלית לאפשר לה לקבל טיפול רפואי כדי לנסות ולבצע פיגוע בבית החולים. גורמי בטחון מציינים כי מדובר בוואפא סמיר איברהים באס, תושבת מחנה הפליטים ג'אבליה כבת 20.

ד"ר איתן חי-עם מנהל בית החולים סורוקה אמר כי הוא מגנה את הניצול שעשתה המחבלת באישור ההומינטרי שניתן לה להגיע לבית החולים כדי לקבל טיפול רפואי, כדי לנסות ולפגוע בבית החולים. מדובר לדבריו באשה שטופלה בבית החולים במסירות ימים כלילות.
עוד אמר כי מקובל שבית החולים הוא מקום אקסטריטוריאלי שבו ניתן טיפול רפואי לכל מי שנזקק.

בשעות הבוקר נורתה אש ממארב מחבלים לעבר רכב שיצא מהישוב חרמש שבצפון השומרון לכיוון מחסום באקה אל שרקיה. יבגני ריידר הי"ד, תושב חומש בן 27 נהרג מהירי. נער כבן 16 שהיה עימו ברכב נפצע באורח בינוני.

יבגני ריידר הי"ד

אחד הכדורים פגע במיכל הדלק של הרכב וגרם להתלקחותו.

כוחות הצלה שהוחשו למקום ניסו לטפל בשניים, אולם נאלצו לקבוע את מותו של ריידר הי"ד. הנער הפצוע טופל טיפול ראשוני בשטח ומיד לאחר מכן הובהל לבית החולים.

כוחות הבטחון נפרסו באזור תוך הצבת מחסומים סביב אתר הפיגוע, זאת במגמה ללכוד את המחבלים.


דוברת מועצת שומרון: לעצור ולא לממש את תביעות הרוצחים

בשיחה עם ערוץ 7 אומרת דוברת המועצה האזורית שומרון אהובה שילה, כי הישובים חרמש ומבוא דותן הם ישובי קצה בצפון הושמרון שעברו שרשרת אירועים קשים בהם איבדו תושבים: לחרמש היתה חדירת מחבללים לפני שנתיים, בה נרצחו ארבע נשים, וגם במבוא דותן נרצחו שני תושבים על אותו כביש הסמוך לישוב.

לדברי שילה, הכביש העוקף את חרמש כבר נמצא בעבודות זמן רב אך הוא מגיע רק עד מחסום ריחן, ותושבי חרמש המעונייינם להגיע לנתניה ולגוש דן, נוסעים באותה דרך ועוברים מבאקה א שרקיה, וזו דרך יותר קצרה. עדיין דרוש חיבור של הכביש החדש לישוב חריש כדי לפתור את בעית קטע הכביש הרצחני הזה, היא אומרת. "כל הדיוט יכול לעשות חיבור בין תכנית הפינוי לבין הפיגוע היום: התחושה היום היא אותה תחושה של טרום ימי אוסלו, בהם זעקנו שזה יוביל לשפיכות דמים ולא לתכנית שלום גרנדיוזית. היום אנו חש/ים כמו אותם מתריעים בשער שאף אחד לא שומע אותם. התכנית הזו תביא רק טרור, ההוכחות לכך מצויות בשטח, לא צריך להתאמץ להוכיח זאת, אך רה"מ אטום לכך. התחושה שלנו היא רצון לזעוק אבל גם אם נצעק זה לא יעזור. תכנית זו מביאה על מגש כסף לגדולי הרוצחים את מה שהם מבקשים- לנתק את כולנו מכאן. והם מצליחים- החולשה שמגלה הממשלה והאיפוק שלה שלכאורה הוא כח,מובילים לכך שעם ההתנתקות מצפון השומרון יכה בנו הטרור בכל חוזקו, יגיע לנתניה עפולה וחדרה. אנו תובעים מהממשלה לעצור ולחשוב שוב, לא לממש את התביעות של רוצחינו".


שר החוץ סילבן שלום אומר כי הוא רואה בפיגוע הוכחה נוספת לכך שעל אבו מאזן והנהגת הרש"פ לחדול מהנסיונות להכשיר את שילובו של ארגון החמאס בהנהגת הרש"פ. עם זאת נזכיר כי את פיגוע הירי אתמול שהביא לרציחתו של רס"ל אבי קרותשי הי"ד בוצע בשילוב של אנשי החמאס והפתח' גם יחד.

ראש המועצה האזורית שומרון, בנצי ליברמן, אומר בתגובה לפיגוע ליד בקא אל שרקיה: "הרצח הנפשע שאירע הבוקר בצפון השומרון מהווה רצף בגל הטרור שנובע מחולשה שמשדרת ממשלת ישראל בתוכנית העקירה והגירוש ומסתמכת על הבטחות חסרות תוכן ומשמעות של אבו מאזן".

ליברמן מזהיר כי נסיגה מצפון השומרון תגביר את הטרור ותקרב אותו לנתניה, חדרה ועפולה. "חייבים לעצור את תוכנית ההתנתקות - חייבים לחשוב מחדש".

במועצת יש"ע מוסיפים כי הפיגוע הרצחני הבוקר שבוצע בידי טרוריסיטים פלשתינים צמאי דם ונעדרי צלם אנוש, מסמן את תחילתה של ההתנתקות תחת אש.

במועצת יש"ע שבים ודורשים לחשוב מחדש על השלכותיה הביטחונית של תוכנית הבריחה התבוסתנית ולא לספק לארגוני הטרור אפשרות לזנב בישראל תוך כדי נסיגה.

(ש)
