

בחודשי הקיץ נרשמת עלייה של עשרות אחוזים בשיעור הילדים הפונים לבתי חולים, בגין היפגעות בתאונה ביחס לחודשי החורף.

מנתוני ארגון 'בטרם' לבטיחות ילדים עולה כי לפחות 30,000 ילדים יובהלו לחדרי המיון בגין היפגעות בתאונה. הפגיעות האופייניות לקיץ הן: טביעות, נפילות, פגיעות כתוצאה מהשארת ילדים ללא השגחה בבית וברכב; פגיעות ילדים כתוצאה מרכיבה על אופניים.

במחקר שערך ארגון National Safe Kids Campaign האמריקאי על תמותת ילדים בעונת הקיץ נמצא כי חודש יולי הוא החודש הקטלני ביותר בשנה כתוצאה מתאונות לא מכוונות בקרב ילדים, 42% מהתמותה כתוצאה מפגיעות לא מכוונות של ילדים עד גיל 14 מתרחשת בחודשי הקיץ ושקיימת עלייה בתמותה כתוצאה מטביעות, מתאונות דרכים, מנפילות ומפגיעות אופניים.

ארגון 'בטרם' שב ומזכיר להורים לשמור על כללי הבטיחות ולנקוט באמצעי זהירות אשר ימצמצמו את הסיכון להיפגעות:

בשהייה ליד מקורות מים: יש להשגיח השגחה צמודה על ילדים עד גיל 5 שנים; יש לשמור על קשר עין עם ילדים עד גיל 9 שנים; מומלץ ללמד שחייה ילדים מגיל 5 שנים ומעלה.

השגחה: אין להשאיר ילד הצעיר מגיל 12 שנים לבד ללא השגחת מבוגר; אין להשאיר ילד לבד ברכב. במיוחד בחודשי הקיץ הסכנה לחיי הילד היא מיידית. טמפרטורת קיץ של C370, עלולה להגיע ל - C470 תוך 20 ברכב כשהוא סגור ומאוורר באמצעות מזגן. מידת חום כזו מסוכנת ביותר לילדים ומשפיעה במהירות רבה ובצורה חמורה עליהם.

רכיבה על אופניים: בכל רכיבה על אופניים, רולרבליידס, סקייטבורד או קורקינט - הקפידו לחבוש קסדה. במחקרים שונים בעולם הוכח כי קסדה היא האמצעי היעיל ביותר למניעת פגיעות ראש ומוח, ומפחיתה בין 85% לכ-88% מפגיעות אלו.

נפילות מגובה: התקינו סורגים המונעים נפילה או השתמשו באביזרים להגבלת פתיחת החלונות ל-10 ס"מ; שימו לב! רשתות בחלונות למניעת כניסת חרקים לבית אינן מגנות מפני נפילות ילדים! הרחיקו מחלונות רהיטים כגון מיטות ושידות; אל תאפשרו לילדים לשחק על אדן החלון ועל המדרגות; משחק במרפסות וגגות עם מעקות   בהשגחת מבוגר בלבד.
