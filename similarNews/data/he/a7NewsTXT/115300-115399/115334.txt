

שר הבטחון שאול מופז ביטל את ביקורו בכפר חב"ד שתוכנן להיום, מחשש להפגנות שתיערכנה נגדו ונגד תכנית עקירת יישובי גוש קטיף וצפון השומרון

לערוץ 7 נמסר כי אנשי הועד של כפר חב"ד טענו כי מדובר היה בביקור פרטי, אך משנודע על קיומו, עשו הכל על מנת לבטלו. מופז הוזמן לחנוך את האגף החדש של ישיבת "אור שמחה" בכפר חב"ד.

בין המתנגדים לביקור, הרב שמואל אשכנזי רבו של כפר חב"ד, שהביע חשש כי ביקורו של מופז ממתכנני ההתנתקות, יתפרש כתמיכה של כפר חב"ד בהתנתקות.
