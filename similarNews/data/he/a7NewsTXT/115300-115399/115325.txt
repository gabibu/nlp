

הדסה מקימה פארק ביוטכנולוגי שמטרתו לקשר בין מכון המחקר של בית החולים לבין חברות היי טק ויצרניות התרופות. כך מדווח אתר ירושלים 02net.

מנהל בית החולים הדסה עין כרם, פרופ  שלמה מור יוסף, אמר כי העבודות באתר יחלו תוך חודשיים שלושה. הקמת הפארק, תהיה שלב נוסף במיצוב מעמדו של בית החולים "הדסה" כבית חולים אוניברסיטאי בו מתבצעים מחקרים.

פרופ  מור יוסף, ציין כי הרופאים הבכירים בהדסה, חייבים לעסוק במקביל לעבודתם כרופאים במחלקות בית החולים, גם במחקר. "אין דבר כזה רופא בכיר בהדסה, שלא עוסק במחקר. ושאני אומר מחקר, הכוונה למחקר ברמה אוניברסיטאית, לא ברמה של מחקר של בית חולים", אמר והסביר כי השילוב של מחקר ומגע קבוע עם חולים, מייצר מצוינות ומפתח חשיבה מחקרית, בעלת יתרון בתחום. "יש כאן אלמנט קליני. רופאים שחוקרים ובמקביל רואים חולים באופן יומיומי, לומדים הרבה יותר".
