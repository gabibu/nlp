

30 מחבלים-מתאבדים מאיראן, עיראק, תימן וסודאן מתכננים לבצע, על פי החשד, פיגועי-מיקוח בגרמניה, צרפת ובריטניה, ולהחזיק בכ-300 עד 400 בני ערובה בכל אחת מהמדינות בתביעה לשחרור פעילי הארגון העצורים באירופה, כך חשף העיתון "פרנקפורטר אלגמיינה".

העיתון פירסם את הידיעה בהתבסס על מסמך מסווג של המשרד הפדראלי לחקירות פליליות, המקבילה הגרמנית של ה-FBI האמריקני.

בעיתון נאמר כי משטרת גרמניה פתחה במצוד נרחב אחר שלושה חשודים בתכנון פיגועי-מקח שאמורים היו להתבצע בצרפת, גרמניה ובריטניה "בתוך 20 יום".
