

היום יגיע לישראל צוות האו"ם לבדיקת אירועי ג'נין. בישראל וברשות הפלשתינית נערכים להגעת הצוות וזאת לאחר דחייה של יממה ,עליה סיכמו מזכ"ל האו"ם קופי ענאן ושר החוץ שמעון פרס .

הקבינט המדיני-בטחוני יקיים היום דיון ויחליט אם לשתף פעולה עם הוועדה, זאת על רקע הודעת תת מזכ"ל האום לישראל כי לא ינוהל יותר מו"מ על דרישות ישראל וכי אין לצפות לגמישות בנושאים הנדונים .

האום דחה את בקשת ישראל לשנות את הרכב הוועדה ולשוות לה אופי ביטחוני מקצועי . מחלוקת נוספת נוגעת להגשת המסקנות בתום עבודת הוועדה . בישראל דורשים שהוועדה תשמש כוועדה לבירור עובדות בלבד, ולא תוכל להסיק מסקנות ואילו באו"ם עומדים על כך שבתום עבודת הוועדה היא תנסח הערות סיכום מעשיות.

שרת החינוך, לימור לבנת, אמרה שראש הממשלה הודיע שלא תהיה הצבעה בממשלה על סוגיית החרמת ועדת הבדיקה בג'נין,משום שעדיין מתקיימים מגעים עם ארה"ב בנושא .

