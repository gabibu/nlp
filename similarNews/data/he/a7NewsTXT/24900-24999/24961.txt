

חגיגות ל"ג בעומר בצפת ומירון ייפתחו השנה רשמית היום בצהריים, בטקס המסורתי של תהלוכת ספר התורה העתיק מבית עבו שבעיר העתיקה בצפת לבית הכנסת של הרשב"י במירון. התהלוכה תתקיים תחת אבטחה כבדה של משטרה וכוחות הביטחון.

אגד יפעיל היום מערך היסעים רחב היקף לקבר הרשב"י במירון. אגד יפעיל במירון מטה פיקוח מיוחד וכן יכשירו מגרשי חנייה לאוטובוסים.

גם המשטרה נערכת בכוחות גדולים להבטחת האירוע ולהבטחת המתפללים. ביום ההילולא ל"ג בעומר יאבטחו את המקום מאות חיילים ושוטרים.

מ"מ נציב כבאות והצלה ששי קציר הורה לשירותי הכבאות ברחבי הארץ להיערך בכוננות מוגברת מתוך מטרה למנוע שריפות רבות העלולות להיגרם ממדורות ל'ג בעומר וממזג האוויר.
דובר נציבות כבאות והצלה פרסם הנחיות ובהן נקרא הציבור להיזהר ולהיערך מראש.


