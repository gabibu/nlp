

תושבי חברון היהודיים קוראים היום לממשלה לא להוציא את צה"ל מהעיר בתום המבצע. אורית סטרוק, תושבת הישוב היהודי בחברון, שבנה נפצע קשה מירי פלשתיני לפני זמן מה, התראיינה היום ביומן החדשות של ערוץ ,7 וסיפרה על ירי פלשתיני כבד לעבר מקומות הישוב היהודיים שבחברון.

תושבי חברון גם מבקשים להתיר להם להתפלל הלילה בקבר עותניאל בן קנז, כנהוג בל"ג בעומר. הפלשתינים מנעו עד כה מיהודים את הגישה לקבר, בניגוד להסכם הנסיגה מחברון.
