

דובר צה"ל מוסר כי "בעקבות הטבח האכזרי אשר התבצע בשבת בבוקר ביישוב אדורה מערבית לחברון, בו נרצחו 4 ישראלים ו-7 נוספים נפצעו, ובעקבות התרעות נוספות על פיגועים המתוכננים לצאת מהעיר חברון, פשטו אור ליום ב' כוחות צה"ל על העיר חברון.

הכוחות פועלים במרחב העיר תוך ביצוע מעצרים וחיפוש אחר אמצעי לחימה ותשתיות טרור. הפעילות מתוכננת להימשך זמן קצוב עד להשגת מטרות המבצע."

דובר צה"ל מדגיש כי הפעילות במרחב העיר מכוונת נגד תשתיות הטרור ולא נגד הרש"פ.

בחברון נמשכים חילופי האש כולל לכיוון היישוב היהודי בעיר. לכוחותינו אין נפגעים.

עד עתה עצר צה"ל כ-20 מבוקשים.
