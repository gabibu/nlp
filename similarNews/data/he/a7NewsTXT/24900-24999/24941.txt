

האפיפיור יוחנן פאולוס השני שלח מכתב תשובה לנשיא המדינה משה קצב בו הוא כותב כי הוא "מגנה נחרצות מעשי טרור".

כזכור, לפני כשבועיים שיגר הנשיא קצב איגרת לאפיפיור, שעסקה בנושא השתלטות החמושים הפלשתינים על כנסיית המולד. באיגרתו הסביר הנשיא קצב את מניעי ישראל למנוע מהרוצחים שמצאו מקלט בתוך הכנסייה לצאת לחופשי.

האפיפיור הוסיף כי הוא חש הקלה למקרא הבטחתו של הנשיא שכנסיית המולד לא תהפוך למוקד של עויינות ושלא יינקטו פעולות שיפגעו בכנסייה או באנשי הכמורה שבתוכה.
