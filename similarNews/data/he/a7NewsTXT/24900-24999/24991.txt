

שר הבינוי והשיכון, נתן שרנסקי, יעלה מחדש בממשלה את תביעתו להחיל למשך שנה צו פיקוח על שירותי שכר דירה ולהצמידם למדד הכללי, לנוכח העובדה שב-84% מחוזי השכירות למגורים במשק נקוב בשכר דירה צמוד לדולר.

שרנסקי מדגיש, כי "פיחות של 17% בתוך ארבעה חודשים הזניק את מחירי שכר הדירה לשיאים שעלולים לגרום לזעזוע חברתי". בהצעה דומה שהועלתה בחודש פברואר השנה, ניתנה חוות דעת משפטית לפיה חוק הפיקוח על מצרכים ושירותים חל רק על עסקים, ולפיכך יהיה צורך כנראה בחקיקה ראשית לצורך התאמתו לעסקות הנחתמות בין אנשים פרטיים.
