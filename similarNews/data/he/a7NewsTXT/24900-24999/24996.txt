

יאסר ערפאת חופשי לצאת מלשכתו ברמאללה עוד היום, לכל מקום שיחפוץ. כך אומר שר הביטחון, בנימין בן אליעזר, בתום ישיבת ועדת החוץ והבטחון של הכנסת, שבה השתתף.

בן אליעזר העריך שבתוך ימים אחדים יצאו חיילי צה"ל מרמאללה, לאחר שאנשי בטחון בריטיים ואמריקניים יקבלו לידיהם את רוצחי רחבעם זאבי.

באשר לפעולת צה"ל בחברון אמר בן אליעזר, כי נלכדו שם מבוקשים בכירים ונמצאה מכונית תופת מוכנה להפעלה.
