

כ-5000 עולים חדשים מאתיופיה יעלו עד סוף השנה לישראל. מדובר במבצע לקליטת יהדות אתיופיה הגדול ביותר מאז המבצעים "משה" ו"שלמה" שהתבצעו בתחילת שנות ה-90. כחמישית מקרב העולים יקלטו במהלך השנה בצפת.

כתב עתי"ם מוסר כי העולים החדשים מאתיופיה מגיעים היום לישראל בקצב של כ-100 עולים לשבוע. העולים מגיעים מאזורים שונים באתיופיה, מרוכזים באתר קליטה ראשוני באחת הערים הגדולות באתיופיה ומשם הם מוטסים לארץ בדרכים שונות. טרם הגעתם לישראל משתתפים חלק מהעולים באולפני גיור וכל אחד על פי מצבו המשפחתי עוברים תהליך של גיור לחומרא או לקולא. חלק גדול מהעולים עולים לארץ במסגרת מבצע איחוד משפחות.

צפת, טבריה ונהריה הן בין הערים הבודדות בארץ אשר הביעו נכונות לקלוט מספר רב של עולים חדשים מאתיופיה.
