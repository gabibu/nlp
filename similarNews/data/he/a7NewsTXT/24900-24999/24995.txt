

יצחק בן חברון , סבה של הילדה דניאל שפי בת ה-5 שנרצחה בפיגוע באדורה, התראיין היום ביומן החדשות "לפי שעה " בערוץ 7.

יצחק הוא מנצולי פרעות תרפ"ט בחברון. לאחר קום מדינת ישראל שינה את שמו לבן חברון בשל הקשר העמוק שחש למקום. הוא היחיד שחזר למקום לאחר הפרעות. "אז לא היתה מדינה ולא היה צבא -וניצלתי" אמר בן חברון, "היום יש מדינה ויש צבא- ונכדתי הקטנה דניאל לא ניצלה".

עוד הוסיף בן חברון: "בצה"ל יש מוסר לוחמים וטוהר הנשק. גם בעת פעולה צבאית, צה"ל נותן אוכל לילדים, ושתיה לנשים. הפלשתינים לעומת זאת- אז וגם היום- רוצחים ללא הבחנה. כשדניאל נרצחה ביקשתי לראות את גופתה. הם ירו לה ישר בראש. המוח שלה היה בחוץ" בכה יצחק בתום דבריו האחרונים.

"אבל אסור להשבר. צריך לגור בכל מקום. מי שעזב את אדורה צריך לחזור. אסור להכנע לפלשתינים" דברי בן יצחק.
