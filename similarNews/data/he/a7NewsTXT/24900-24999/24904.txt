

בשעות האחרונות מתקיימת ישיבת ממשלה בירושלים . הממשלה דנה בניסיונות לסיום עניין הנצורים בלשכתו של יאסר ערפאת . ראש הממשלה אריאל שרון אמר בישיבה כי נשיא ארה"ב ג'ורג' בוש הציע לו להעביר את רוצחי השר רחבעם זאבי למעצר בבריטניה .

היום אמורה להתקיים פגישה נוספת בין נציגים של צה"ל לבין נציגים פלשתינים בעניין החמושים הנצורים בכנסיית המולד בבית לחם .

הפלשתינים ממשיכים להתעקש על כך שהמתבצרים החמושים יורחקו לחבל עזה ולא ייעצרו על-ידי ישראל או יוצאו מחוץ לתחומה כפי שדורשת ישראל .

