

ביום שישי תקיים עיריית חיפה את 'מירוץ הלפיד 2005' לזכרם של נרצחי הטרור. המרוץ ינוע בארבעה מסלולים ובהשתתפות תלמידי בית הספר הראלי וספורטאי מכבי חיפה.

מהעירייה נמסר כי "מרוץ הלפיד" המסורתי המתקיים סמוך לחג החנוכה בשיתוף ביה"ס הראלי, אגודת "מכבי חיפה" ועיריית חיפה יתקיים השנה ביום שישי הקרוב.

גם השנה ישתתפו במרוץ תלמידי בית הספר הראלי וספורטאי מכבי חיפה כאשר המרוץ ינוע בארבעה מסלולים במקביל ברחבי העיר. המסלולים יעברו באתרי הפיגועים בחיפה והרצים ייערכו טכסי התייחדות ואזכרה לזכרם של הנרצחים בפיגועי הטרור.

יצוין כי בני המשפחות השכולות הוזמנו להיות נוכחים בטקסים שיתקיימו במקום בו נרצחו יקיריהם, בכל אתר ידליקו הרצים משואה ויקראו בשמות הנופלים.


לוח הזמנים המשעור לכל מירוץ:

09:00   טקס פתיחת בביה"ס הריאלי בהדר בהשתתפות סגן ראש העיר
שמואל גלבהרט.
09:15   יציאת הרצים.
09:30   טקס ליד האנדרטה בחליסה [רחוב הגיבורים פינת יד לבנים].
10:00   טקס ליד מסעדת "מקסים" [שדרות ההגנה].
10:15   טקס ליד האנדרטה ברחוב מוריה 50.
10:45   כל הרצים יגיעו לבית בירם / בי"ס הריאלי.
11:30   טקס ביה"ס הריאלי, בית בירם, אולם פבזנר (שדרות אבא חושי 15)
בהשתתפות יונה יהב ראש העירייה.

