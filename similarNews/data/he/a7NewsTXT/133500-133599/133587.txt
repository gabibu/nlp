

בצה"ל מוטרדים מאוד מהעמקת טווח רקטות הקסאם עד לשכונותיה הדרומיות של אשקלון ושוקלים המלצה לפעילות קרקעית בצפון רצועת עזה. זאת על מנת לדחוק את המחבלים היורים אל מחוץ לטווח המסכן מתקני תשתית רגישים.

בעקבות ירי רקטות הקסאם החוזר ונשנה בימים האחרונים לעבר עירו אומר ראש עיריית אשקלון רוני מהצרי כי התחושה היא הזנחה מצד המערכת המדינית והבטחונית, "אתמול שיגרו עלינו קסאם מישוב שפונה, דוגית, והממשלה מתעלמת מחובתה להגן עלינו".

בעיר רווחת התחושה שפגיעת רקטת קסאם בתוככי העיר וכהגדרתם "הפיכת אשקלון לשדרות ב' " מתקרבת עם השתכללות ארגוני הטרור בפיתוח הרקטות.

החשש הכבד במערכת הביטחון היא לבד מפגיעה באזרחים פגיעה במתקנים רגישים הסמוכים לאשקלון. כידוע, כעת מתקרב הירי לתחנת הכוח רוטנברג, צינור הנפט לאילת ומתקנים רגישים נוספים. בצה"ל מודאגים מהצהרות ארגוני הטרור הרואים כמטרה את הפגיעה בנקודות חשובות אלו. כמו כן רואים בדאגה את הדיוק הגובר בירי הקסאמים עם חלוף הזמן.

על מנת למנוע את המשך הירי מתחילה להתחזק התחושה שבקרוב לא יהיה מנוס מפעולה בצבאית קרקעית בצפון רצועת עזה, היינו בשטחי הישובים שנעקרו לפני חודשים אחדים כדוגית אלי סיני. יצוין כי גם כעת התחושה היא שלא יהיה מדובר בהשתלטות ממשית על צה"ל על נקודות אלה אלא אך ורק הבהרת מגמות לארגוני הטרור על מנת לדחוק את רגליהם מצפון הרצועה והוצאת משגרי הקסאם מטווח היכולת לפגיעה במתקנים הרגישים.

עם זאת נזכיר כי אתמול כינס שר הבטחון שאול מופז את בכירי מערכת הביטחון ודרש להגביר את ההפגזות הארטילריות בצפון הרצועה, על מנת לייצר הרתעה כלפי ארגוני הטרור, אך עם זאת הבהיר כי אינו מעוניין לפי שעה לפתוח בפעילות שתגורו כניסה קרקעית חוזרת לרצועת עזה.
(ש)

