

בעקבות תלונות חוזרות ונשנות של תושבי העיר ירושלים, המתגוררים בסמוך לשכונות ערביות בעיר, כי המואזינים במסגדים הגבירו את עוצמת קולם, הוחלט בעיריה לפתוח בסדרת בדיקות.

(צילום אילוסטרציה)

לאחרונה התקיימה ישיבה מיוחדת בהשתתפות נציגים מהמשטרה, מהעירייה ומהמשרד לאיכות הסביבה. בישיבה הוחלט כי עוצמת הקול שמשמיעים המואזנים תיבדק על ידי משלחת מיוחדת של מומחים בעניין.

המשלחת המיוחדת הכוללת פקחי עיריית ירושלים הונחה לאכוף את החוק על ידי מדידת דיצבילים באמצעות מד רעש . אם ימצאו רמות של רעש מעל המותר בחוק העירייה תאכוף את החוק באמצעות קנסות ואם יהיה צורך גם באמצעים תקיפים יותר.

תושבי שכונותיה הערביות של הבירה שוללים כוונות זדון בהגברת עוצמת המואזין וטוענים כי מדובר בתופעה מוכרת התלויה בזוית כיוון הרוח, בעוצמתה ובתנאי מזג האוויר ככלל.

"לא ניתן להפוך את ירושלים למחנה פליטים", אומר לערוץ 7 נציג המפד"ל במועצת עיריית ירושלים דויד הדרי. לדבריו על פקחי העירייה לבחון את טענות השכנים היהודיים לעומת אלה של הערבים ולהחליט על התנהלותה שלן העירייה מול התופעה.


