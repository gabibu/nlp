

עו"ד שי גלילי המוכר כ'פרקליט הסרבנים', יוסי פילנט ואבי ביבר, יתמודד על מקום ברשימת הליכוד לכנסת. גלילי רוצה לעצור בחקיקה את האקטיביזם השיפוטי.

עו"ד שי גלילי פרקליטם של חיילים סרבנים בתקופה שלפני ההתנתקות החליט להתמודד על מקום ברשימה הליכוד לכנסת כדי להביא לשינויים משפטיים.

גלילי זכה בערעור שהגיש לבג"ץ על הרשעתו של יוסי פילנט מיצהר בגין סירוב פקודה, ובכך הביא לביטול המשפט עקב הליך לא חוקי. בעקבות כך הוציא הפרקליט הצבאי תא"ל אביחי מנדלבליט הנחיות חדשות בהליכי הדין המשמעתי בצה"ל.

גלילי אומר לכתבתנו רותי אברהם כי הוא מעונין ליישם את האג'נדה המשפטית שלו באמצעות הליכוד שמשלב לדבריו 'פן חברתי ומדיני', וימשיך להיות מפלגת השלטון בקדנציה זו והבאה. בין היתר גלילי מעונין לבצע תיקוני חקיקה בחוק השיפוט הצבאי שיביא להענקת זכויות בסיסיות לחיילי צה"ל, ולערוך תיקון בחוק האזרחות שיחסום את הליך 'איחוד המשפחות' בין תושבי הרש"פ לבין ערבים אזרחי המדינה. הוא גם מעונין לערוך תיקונים מהותיים בחוק יסוד השפיטה, שיעצרו את האקטיביזם השיפוטי. יש צורך בכללי פרשנות אחידים המבוססים על פרשנות מילולית של החוק, ורק במקרים קיצוניים יש להזדקק ל'פרשנות תכליתית' קרי "להכנס לראש של המחוקק", אומר גלילי.

כתושב הרצליה, הוא יתמודד על המקום המשוריין ל"אזור מישור החוף". גלילי מסרב לנקוב בשם המועמד המועדף עליו לראשות הליכוד בבחירות שייערכו מחר (ב) אך מדגיש כי הוא נמנה על נאמני ארץ ישראל ומעונין 'להביא את הליכוד ימינה'.
