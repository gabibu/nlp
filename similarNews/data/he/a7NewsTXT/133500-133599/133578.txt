

החברה הממשלתית למדליות ולמטבעות, מנפיקה סדרה של 11 מדליות רשמיות, לכבוד רמטכ"לי צה"ל שהלכו לעולמם.

המדליה הראשונה, שעוצבה ע"י יגאל גבאי, מוקדשת לרפאל איתן (רפול), שהחודש מציינים שנה למותו.

המדליות הבאות יוקדשו למוטה גור, דוד אלעזר, חיים בר-לב, יצחק רבין, צבי צור, חיים לסקוב, משה דיין, מרדכי מקלף, יגאל ידין ויעקב דורי.

לכל המדליות צד אחד משותף   דרגות הרמטכ"ל וסמל צה"ל.

בצד הדיוקן   כל מדליה תישא את דיוקן הרמטכ"ל לו מוקדשת המדליה, שמו וכינויו, והשנים בהן כיהן כרמטכ"ל.

תהליך הנפקת המדליה זכה לסיוע וליווי של אגף כח אדם בצה"ל   א"כא, בכל הקשור למידע בהכנת העיצובים.

המדליה הראשונה   רפאל איתן (רפול), תוצע לציבור בפברואר 2006. רפול מופיע במדליה בהצדעה אופיינית ומצוין כי היה הרמטכ"ל ה- 11 של צה"ל.

המדליות יונפקו בזהב, כסף וארד.

כתבנו קובי פינקלר מדווח כי את המדליות ניתן להזמין בחנויות החברה בירושלים, תל-אביב, חיפה, רעננה ובאר-שבע.
