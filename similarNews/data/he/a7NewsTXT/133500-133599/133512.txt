

יותר מ-60 חוקרים יגיעו לכינוס בין לאומי שמקיים החוג ללימודים ספרדיים ולטינו-אמריקניים באוניברסיטה העברית בירושלים בו יצויין סיום שנת 'דון קיחוטה', האביר הספרדי.


יותר מ-60 חוקרים יגיעו לכינוס בין לאומי שמקיים החוג ללימודים ספרדיים ולטינו-אמריקניים באוניברסיטה העברית בירושלים. הכינוס, בהשתתפות חוקרים מן המדינות ספרד, איטליה, צרפת, קנדה, ארה''ב, ארגנטינה ועוד, יחתום את אירועי שנת 'דון קיחוטה' ויציין 20 שנה לכינון היחסים הדיפלומטיים בין ישראל לספרד. עבור רוב המשתתפים יהיה זה ביקורם הראשון בישראל.

שנת 2005 הוכרזה ברחבי העולם כשנת ''דון קיחוטה''. לפני 400 שנה יצא לאור חלקה הראשון של יצירה זו מאת הסופר הספרדי מיגל דה סרוונטס. מדינות שונות בעולם מציינות את האירוע בהקראות פומביות של היצירה, במחזות ובמופעים, בתערוכות ובכינוסים אקדמיים. הכינוס, שיערך באוניברסיטה העברית ויתנהל בשפה הספרדית, ידון בנוכחותן של שלוש הדתות המונותיאיסטיות ביצירתו ובחייו של הסופר הספרדי מיגל דה סרוונטס. נושא זה נבחר בשל חשיבותו הרבה בחקר יצירתו של סרוונטס

בין אורחי הכינוס: נשיאה החמישי של מדינת ישראל יצחק נבון; שגריר ספרד בישראל אאודלדו מירפייש; שגריר הוותיקן בישראל ארכיבישוף פייטרו סאמבי; ראש מכון סרוונטס תל אביב רוסה מורו.
