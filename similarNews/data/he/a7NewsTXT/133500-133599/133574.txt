

הרב דב ליאור, רבה של קריית ארבע, קורא לאנשי הליכוד לתמוך במשה פייגלין במירוץ להנהגת הליכוד. "להצביע בעד מנהיג שיהא נאמן לערכי האומה הקדושים, שיחזק את הזהות היהודית של המדינה", קורא הרב.

"בבחירות לראשות הליכוד יש להצביע בעד מנהיג שיהא נאמן לערכי האומה הקדושים, שיחזק את הזהות היהודית של המדינה, ושנאבק לכל אורך הדרך נגד תכנית אוסלו הארורה, ונגד חורבן גוש קטיף והשומרון", קורא הרב דב ליאור, רבה של קריית ארבע.

בכרוז שפורסם הבוקר בבתי הכנסת משיב הרב ליאור "לבקשת רבים שפונים בשאלה עבור מי לתמוך מחר בבחירות לראשות הליכוד", "שיש להצביע בעד מנהיג שיהא נאמן לערכי האומה הקדושים, שיחזק את הזהות היהודית של המדינה, ושנאבק לכל אורך הדרך נגד תכנית אוסלו הארורה, ונגד חורבן גוש קטיף והשומרון".

ממזכירות ועד רבני יש"ע נמסר לכתבנו ידידיה הכהן כי קריאתו של הרב ליאור באה בעקבות קריאת כמה אישי ציבור מיש"ע לתמוך בנתניהו ולא בפייגלין, ומטרת הקריאה הייתה "לאזן את הקריאות ולהביע תמיכה גם במועמדותו של משה פייגלין".

