

בחודש ספטמבר 2005 הסתכמו הכנסות המדינה ממסים בכ-14.6 מיליארדי , מתחילת השנה הסתכמה הגבייה בכ-122.9 מיליארד ש"ח.


סך הכנסות המדינה ממיסים:

בחודש ספטמבר 2005 הסתכמו הכנסות המדינה ממיסים ומאגרות בכ-14.6 מיליארדי .
בתקופה של 12 החודשים האחרונים, נתוני המגמה מצביעים על גידול בקצב שנתי ריאלי של מעל ל-9% בגביית המיסים, בניכוי שינויי חקיקה. שיעור זה גבוה משיעור הגידול בתוצר, דבר המקובל בתקופות של התרחבות מואצת בפעילות הכלכלית. בחודשים יולי   ספטמבר 2005 נראה, על פי נתונים ארעיים, שקצב הגידול אף הואץ לכ-12% בחישוב שנתי, לעומת החודשים אפריל   יוני 2005.

בחודש ינואר 2005 נכנסה לתוקף ההפחתה השלישית במס הכנסה על העבודה בהיקף של 3.8 מיליארד ש"ח. בשנים 2003-2004 הופחת כבר נטל המס על העבודה בסכום כולל של 7.7 מיליארד  ובשנת 2006 יופחת הנטל ב-2.2 מיליארד  נוספים. כמו כן הופחת השנה שיעור מס חברות ל-34% לעומת 36% עד שנת 2003 ושיעור זה יופחת ל-25% החל משנת 2010. בחודש ספטמבר 2005 הופחת שיעור המע"מ מ-17% ל-16.5%.

בהשוואה ליעד ההכנסות המשמש כבסיס לתקציב 2005, רשמה רשות המיסים "עודף" הכנסות של למעלה מ-2.5 מיליארד  במצטבר מתחילת השנה, בין היתר לאור שינוי ההתנהלות ואכיפה מוגברת ברשות המיסים בכלל ובמס הכנסה בפרט.

הכנסות רשות המיסים בישראל:

הכנסות רשות המיסים בישראל בחודש ספטמבר 2005 הסתכמו בכ- 14.2 מיליארד  לעומת כ 12.5 מיליארד  בספטמבר 2004; בניכוי תיקוני חקיקה, התאמות והפרשי עיתוי גדלו ההכנסות בשיעור ריאלי של 7.5%.

מראשית 2005 (ינואר   ספטמבר 2005) הסתכמו הכנסות רשות המיסים ב 119.5 מיליארד  לעומת 110 מיליארד  בתקופה המקבילה אשתקד. בניכוי תיקוני חקיקה, התאמות והפרשי עיתוי, גדלו ההכנסות בשיעור ריאלי של כ   9.8%.

ההכנסות ממיסים ישירים (מס הכנסה, מיסוי מקרקעין וכו') בספטמבר 2005, הסתכמו בכ 7.8 מיליארד  לעומת 6.9 מיליארד  בספטמבר 2004. בניכוי תיקוני חקיקה, התאמות והפרשי עיתוי חלה עליה ריאלית בשיעור של כ- 11.2%.

ההכנסות ממיסים ישירים גדלו כאמור בשיעור ניכר ביחס לחודש המקביל אשתקד, וזאת על אף העובדה שבספטמבר 2005 נרשמו החזרים בהיקף של פי שניים: 900 מיליון  כאשר רובה של העליה נבעה ברובה מהחזר חריג אחד בסכום של 250 מליון .

בגביה ממיסים ישירים, חל גידול גבוה של 23% בגביה ממס הכנסה מעצמאיים ומחברות .

ההכנסות ממיסים עקיפים בספטמבר 2005 (מע"מ, מס קניה, מכס, בלו ומס בולים), הסתכמו בכ-6.4 מיליארד  לעומת 5.6 מיליארד  ב-2004; בניכוי תיקוני החקיקה, התאמות והפרשי עיתוי חלה עליה ריאלית בשיעור של כ   3%.

ברשות המיסים מציינים כי את שיעורי השינוי ביחס לחודש המקביל אשתקד, בכל הנוגע למיסים העקיפים , יש לנתח על רקע העובדות:
בשנת 2004 נרשמו תנודות חריפות בהכנסות ממיסים עקיפים בעיקר בחודשי הקיץ וזאת לאור העובדה שהשביתות בנמלי ישראל ביולי וזו שהיתה צפויה במכס (בספטמבר) השפיעו כדלקמן: בחודש אוגוסט 2004 היו גבוהות במיוחד ובחודש ספטמבר 2004 היו נמוכות במיוחד כל זאת עקב הסטות של היבוא, כאמור לעיל.
תקופת החגים החלה אשתקד במחצית הראשונה של ספטמבר כך שהיבוא המוגבר לקראת החגים החל כבר באוגוסט   זאת, בהשוואה לתקופת החגים השנה שחלה באוקטובר.
כתוצאה מסיבות אלה הסתכמו הפרשי העיתוי בספטמבר אשתקד בכ   450 מליון ש"ח.

היקף היבוא של כלי רכב מתחילת השנה גבוה אך במעט ביחס לשנה שעברה (4.5%); אולם, מתחילת שנת הדגם 2006 (החל ממאי 2005) עד ספטמבר 2005 הואץ קצב הגידול בהיקף היבוא של רכב פרטי ומסחרי, כך ששיעור הגידול עומד על כ   11.5%.

נתונים שמפרסמת הלשכה המרכזית לסטטיסטיקה לחודשים האחרונים על השינויים באינדיקטורים הכלכליים מצביעים על גידול ביצוא התעשייתי בשיעור של כ   2.4%; פדיון המסחר הקמעונאי עלה ב   7.1%. העליה בייצור נמשכת בקצב גבוה יחסית לחודשים הקודמים של השנה. יבוא נכסי השקעה עלה ב   15.8% שסביר להניח שגרם לגידול בהחזרי מע"מ. פדיון בענפי המסחר הסיטונאי גדל בחודשים יוני - יולי ב   4.5% ; במדד פדיון שירותי המחשוב והשירותים העסקיים האחרים נרשמה עליה גבוהה של 20% וכן נרשמה עליה במדד הפדיון של שירותים עסקיים ונדלן בכ -14%. במקביל לא נרשם שינוי באחוז הבלתי מועסקים מסך כוח העבודה האזרחי.

במקביל, הרי שמתחזיות מעודכנות שמפרסמת הלשכה המרכזית לסטטיסטיקה עולה כי תחזית הצמיחה של התוצר השנה עומדת על 5.1%, הצריכה הפרטית תעלה בכ   3.8%, היצוא צפוי לעלות בכ   6.5%, כאשר רק בבניה למגורים תחול ירידה של כ   2.5%.

בתקופה המצטברת מתחילת שנת 2005 (ינואר   ספטמבר) נרשמו עודפי גביה ביחס ליעד המקורי של הכנסות המדינה, הן עקב שיפור בפעילות הכלכלית כמו גם פעילות אכיפה מוגברת של רשות המיסים   בהיקף של למעלה מ-2.5 מיליארד ש"ח. עודפי הגביה נרשמו בהכנסות ממיסים ישירים.

הכנסות מאגרות משרדי הממשלה:

בחודשים ינואר-ספטמבר 2005, הסתכמו ההכנסות מאגרות בכ-3.2 מיליארד , ירידה ריאלית של כ-2% לעומת התקופה המקבילה בשנת 2004
