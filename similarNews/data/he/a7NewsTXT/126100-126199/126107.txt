

בשנת הלימודים תשס"ו יקיים בי"ס שדה כפר עציון סידרת סיורים בהדרכת אריה רוטנברג, בנופים המיוחדים והמגוונים של ארץ יהודה. הסיורים יתקיימו ביימי ג'. נצא כפעם בחודש מחודש חשוון עד לחודש סיוון. התוכנית מוכרת לגמול השתלמות לעובדי הוראה (במסלול אישי).

בתוכנית:

1.מערב גוש עציון-נפתח בתצפית מאוכף המוכתר אל הרי חברון ושפלת יהודה, נמשיך במסלול חדש בנחל צופית (וואדי אבו ריש) עד לבת עין ונסיים בביקור במערת הערביה (מערת מסתור מיימי בר כוכבא).
תאריך: כ"ט בתשרי (1/11/05)

2.הר הזיתים ונחל קידרון  נפתח בתל אל פול (גבעת שאול המקראית), נמשיך לאוגוסטה ויקטוריה ולגן הלאומי עמק צורים, נסיים במסלול בנחל קידרון עד למצבות הקבורה המפוארות מימי בית שני (יד אבשלום).
תאריך: כ' בחשוון (22/11/05)

3.בעקבות החשמונאים בהר ובמדבר -נסייר בעקבות קרבות החשמונאים בגוש עציון, בכרמי צור המשקיף על אזור בית צור ובחוברת זכריה ונעפיל למרומי רכס הכנוב, בו עלו אחי יהודה המכבי את נס המרד
תאריך: י"ב בכסלו (13/12/05)

4.הסרטבה ומזרח בנימין -נטייל בגוש שילה אשר במזרח בנימין ונעפיל אל מבצר הסרטבה בעקבות המלכים החשמונאים והורדוס.
תאריך: ג' בטבת (3/1/06)

5.בעקבות הל"ה -נפתח בשרידי המושבה הר טוב, משם יצאה מחלקת ההרלגוש עציון נמשיך בתצפיות על המסלול בו צעדו הל"ה ונסיים במסלול הליכה אל גבעת הקרב.
תאריך: כ"ד בטבת (24/1/06)

6.מההר לנגב בדרך העתיקה-נבקר בבית הכנסת העתיק בחורבת ענים, ונלך מהר עמשא לבקעת ערד במעלה דרגות בעקבות פרשת המרגלים.
תאריך: כ"ג בשבט (21/2/06)

7."בדרך העתיקה אל העיר"-נבקר בנווה אילן הישנה, נמשיך לאתר חשמונאי בחורבת מיצד ומשם נרד ברגל אל שער הגיא בדרך רומית בחיק הטבע.
תאריך: ז' באדר (7/3/06)

8.מהר יעלה למערת אבשלום -נערוך תצפית מרהיבה על שפלת יהודה הירוקה והפורחת ונסייר במסלול פריחה מרהיב בלב הרי ירושלים.
תאריך: כ"א באדר (21/3/06)

9.חברון ומערת המכפלה - נפתח בביקור בקרית ארבע ונלך אל מערת המכפלה ומשם לרובעהיהודי ולשכונת בית הדסה ונסיים בטיפוס אל בית הקברות היהודי ואל תל רומידה והשכונה החדשה אדמות ישי.
תאריך: י"א באייר (9/5/06)

10.מארמון הנציב לעיר דוד - נפתח בתצפית הנפלאה על ירושלים מטיילת ארמון הנציב ונלך לאורךטיילת האס / שרובר לשכונת גבעת חנניה (אבו תור). נמשיך לעיר דוד ונתרשם מהחפירות הארכיאולוגיות החדשות במרכז המבקרים וליד עין גיחון ונסיים בהליכה בנקבת השילוח.
תאריך: י' בסיוון (6/6/06)

עלות לכל התוכנית   1250.עלות להצטרפות ליום סיור על בסיס מקום פנוי - 150 .

הסעות לסיורים ייצאו מבנייני האומה, קניון מלחה (תחנת רכבת ירושלים), צומת המנהרות, צומת גוש עציון (ע"פ מספר נרשמים)


