

הושג הסכם זמני בין מנהלת סל"ע לבין הנהלת מלון "שירת הים" באשקלון, שבו מתגוררות 50 ממשפחות מגורשי גוש קטיף. על פי ההסכם, תישארנה המשפחות במלון עד אמצע החודש.

הושג הסכם זמני בין מנהלת סל"ע לבין הנהלת מלון "שירת הים" באשקלון, שבו מתגוררות 50 ממשפחות מגורשי גוש קטיף. על פי ההסכם, תישארנה המשפחות במלון עד אמצע החודש, ובמהלך הזמן הזה יימשך המשא ומתן בניסיון להשיג הסכמות לתקופה ארוכה יותר.

עקורי גוש קטיף הנמצאים במלון שירת הים באשקלון אמרו היום כי לא יעזבו מרצונם את המלון, אף שההנהלה דרשה מהם לעשות זאת. הנהלת המלון הודיעה הבוקר לעקורים כי עליהם לעזוב את המלון עד השעה שלוש אחר הצהרים. הרקע להנחיה הוא סכסוך כספי בינה לבין המדינה.

אהרון פרג'ון, לשעבר תושב בדולח, ומראשי המתיישבים במלון אמר "רק היס"מ יוציא אותנו מפה. עברנו מספיק. גרשו כבר בפעם הרביעית. מכאן אנחנו הולכים רק לקרווילות שלנו בניצן". הוא מסר לערוץ 7 כי הבניה באתר מתעכבת.

פרג'ון, שהיה ממובילי קו ההידברות עם הממשלה לאורך תקופת הפינוי אומר כי בדיעבד הוא מצטער וכי הוא שקיים שיחות עם המנהלת ועמיתיו שלא עשו זאת "נמצאים היום באותו קו. הבטיחו לנו שהקרווילות יהיו מוכנות ב15/8. עבר כבר חודש וחצי ושום דבר לא מוכן. העבודות מתקדמות לאט מאוד".

ח"כ אורי אריאל, המעורב בפרשה אומר כי העובדה שהמדינה לא שילמה למלון שירת הים היא שערוריה. "רק לפני מספר ימים אושר התקציב המתאים לכך בכנסת. יש לאפשר למשפחות לשהות במלון לפחות עד לאחר החגים. לפנות משפחות וילדים בערב ראש השנה הוא מעשה לא יהודי" אומר אריאל.

להאזנה לראיון
