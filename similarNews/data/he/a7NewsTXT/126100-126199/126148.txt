

לדברי בכיר בחזית העממית - המפקדה הכללית, מנהיג הארגון, אחמד ג'בריל היושב בדמשק עשוי לחזור לרצועת עזה בקרוב לאחר פתיחת מעבר רפיח כמעבר גבול פלשתיני מצרי.

מאת: יונתן דחוח הלוי

לדברי בכיר בחזית העממית - המפקדה הכללית, מנהיג הארגון, אחמד ג'בריל היושב בדמשק עשוי לחזור לרצועת עזה בקרוב לאחר פתיחת מעבר רפיח כמעבר גבול פלשתיני מצרי. בכירי החזית/ג'בריל אמורים להגיע בקרוב לרצועת עזה כדי לבסס את תשתית הארגון להכין את חזרת מנהיגם. מעבר הנהגת החזית/ג'בריל לרצועת עזה עשויה להקל על הלחץ הבינ"ל על סוריה שנתבעה ע"י ארה"ב, האיחוד האירופי וישראל לסלק מתחומה את תשתיות הטרור הפלשתיניות.

חבר המשרד המדיני של החזית העממית   המפקדה הכללית, ד"ר עאדל אל-חכים מסר לעיתון אלחיאת הלונדוני (2 אוקטובר 2005), כי המזכיר הכללי של החזית, אחמד ג'בריל מתעתד לחזור בקרוב לרצועת עזה ה"משוחררת", לאחר שמעבר רפיח יפתח תחת ריבונות פלשתינית. ג'בריל, בדומה למנהיגות הדוגמאטית של ה'פתח' ובכללה פארוק קדומי ואבו מאהר רניים, סרב בתקיפות לחזור לרצועת עזה בעקבות הסכמי אוסלו כל עוד כניסתו מחייבת אישור ישראלי.

אלחכים ציין, כי סוגיית חזרתו של אחמד ג'בריל נידונה כבר במרץ 2005 במהלך הדינים שניהלו ארגוני הטרור הפלשתיניים בקהיר על הפסקת אש זמנית   ה'תהדיאה' ואף עלתה בשיחות בין ראש הממשלה שרון עם אבו מאזן ב   21 ביוני השנה. לדברי אל-חכים, שרון שאל את אבו מאזן אם אחמד ג'בריל יחזור לרצועה אם מעבר רפיח לידיים פלשתיניות. אבו מאזן השיב בחיוב בהדגישו, כי לאחמד ג'בריל עומדת הזכות כפלשתיני לחזור לרצונה, לקבל תעודת זהות פלשתינית ולהשתקע בה כרצונו.

בתקופה הקרובה אמורה להגיע לרצועת עזה משלחת בכירה של החיזת-ג'בריל לבחון את מצב פעילות הארגון ברצועה ולהכין את חזרת אחמד ג'בריל. המשלחת תכלול את סגנו של ג'בריל טלאל נאג'י, מזכיר המשרד המדיני פדל שארורו, האחראי על המשרד המידני, עומר שיהאבי ובכירים נוספים. אל-חכים העריך, כי חזרתו של ג'בריל תעניק תנופה מחודשת לפעילות הארגון בשטחי הרשות הפלשתינית.

מעבר הנהגת החזית/ג'בריל לרצועת עזה עשויה להקל על הלחץ הבינ"ל על סוריה שנתבעה ע"י ארה"ב, האיחוד האירופי וישראל לסלק מתחומה את תשתיות הטרור הפלשתיניות. ב   6 באוקטובר 2003 תקף חיל האוויר הישראלי בסיס של החזית/ג'בריל בסוריה (עין סאחב) על רקע פעילות הטרור הפלשתיני נגד ישראל שמקורה בסוריה. מחנה עין סאחב שימש בסיס אימונים עבור פעילי טרור פלשתינים כולל מארגון החמאס. החזית/ג'בריל נחשבת לארגון קטן בשטחי הרשות הפלשתינית. בחמש שנות האינתיפאדה נטלו פעיליו חלק בביצוע פיגועים נגד יעדים ישראליים ואולם בהיקף מצומצם יחסית לשאר ארגוני הטרור הפלשתיניים. בחזית דרום לבנון ניסו פעילי החזית/ג'בריל, בתיאום עם החיזבאללה, מספר פעמים בשנים האחרונות לשגר קטיושות לעבר שטח ישראל.
