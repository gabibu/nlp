

הממשלה אישרה הבוקר את עקרונותיה של הצעת החוק החדשה של בנק ישראל. החוק החדש יחליף את החוק הקודם משנת 54.

הממשלה אישרה בישיבתה היום את העקרונות של החוק החדש של בנק ישראל. 14 שרים תמכו בה ו 2 נמנעו: שר החוץ סילבן שלום והשר לאיכות הסביבה. תזכיר החוק החדש יופץ עד ל 15 בנובמבר.
הממשלה הטילה על צוות מצומצם שבו נכללים ארבעה לנסח את החוק. על הצוות נמנים הנגיד פרופ' סטנלי פישר, מנכל משרד רה"מ אילן כהן, מנכ"ל האוצר יוסי בכר, ונציגת היועמ"ש לממשלה עו"ד דידי לחמן מסר. עוד ישתתפו בניסוחו הסופו של החוק: היועמ"ש של בנק ישראל ורדה לוסטהויז, סגניתה אורנה ואגו, אריק פרישמן מלשכת מנכ"ל האוצר וראובן חביב מלשכת משרד ראש הממשלה.

בין המהפכות הטמונות בחוק החדש היא העברת ההחלטות בנוגע לריבית לידיה של ועדה בת 5 חברים, שבראשה יעמוד הנגיד סטנלי פישר. עוד יהיו חברים בה המשנה לנגיד ושלושה נציגי ציבור. משקלו של יו"ר הועדה, הנגיד, יהיה שווה לזה של כל חברי הועדה אך בהרכב הועדה ניתן לנציגי הציבור משקל מכריע. נציגי הציבור בועדה, כלכלנים ואישי משק בכירים, ייבחרו על ידי ועדה ציבורית שבראשה יעמוד שופט. החוק החדש קובע כי פרוטוקולים של דיוני הועדה והחלטותיה יתפרסמו שבועיים ממועד קיום הדיונים.

החוק החדש קובע עוד כי כל נושאי יחסי העבודה בבנק כקידום עובדים ושכר, יופקד בידי ועדה מנהלית בת 7 חברים שגם היא תכלול נציגי ציבור.

החוק החדש גובש במשותף על ידי בנק ישראל והנגיד החדש שלו סטנלי פישר, שרי האוצר היוצא נתניהו, והנכנס אולמרט וראש הממשלה שרון. היום תוצג ההצעה לראשונה בפני הממשלה ולאחר מכן תועבר לצוות מצומצם שיכין אותה לניסוח סופי לאישור הכנסת.

צפוי שלאחר אישור החוק בכנסת יערוך הנגיד פישר רפורמה מבנית כולל שינויים פרסונליים נרחבים בבנק ישראל.
