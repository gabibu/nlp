

ד"ר ישראל גרמן (50) מונה כמשנה לנשיא ומנכ"ל הטכניון. גרמן, בעל תואר ד"ר בכלכלה. בתפקידו הקודם היה ד"ר גרמן משנה לנשיא באוניברסיטת בן גוריון בנגב.


ד"ר ישראל גרמן (50) מונה כמשנה לנשיא ומנכ"ל הטכניון. גרמן, בעל תואר ד"ר בכלכלה, מחליף את פרופסור מיכאל רובינוביץ', המסיים את תפקידו לאחר 14 שנים. בתפקידו הקודם היה ד"ר גרמן משנה לנשיא באוניברסיטת בן גוריון בנגב.

גרמן נולד בבאר שבע ושירת בצה"ל כקצין באמ"ן. סיים בהצטיינות תואר ראשון בכלכלה באוניברסיטת בן גוריון, השלים דוקטורט במקרו-כלכלה בארה"ב ולימד באוניברסיטת צפון קרולינה. לאחר שנה עבר לבנק העולמי בוושינגטון די. סי. והיה אחראי על תחום הפיליפינים.

עם שובו לארץ, בשנת 1988, מונה ד"ר גרמן לעוזר בכיר למנכ"ל ב"חיפה כימיקלים" בנושאי כלכלה ואסטרטגיה. בשנת 1991 התבקש על ידי נשיא אוניברסיטת בן גוריון בנגב, פרופסור אבישי ברוורמן, לכהן כסמנכ"ל האוניברסיטה ובשנת 1995 קודם לתפקיד מנכ"ל האוניברסיטה. בשנת 1999 מונה לסגן נשיא ומנכ"ל ובשנת 2003 למשנה לנשיא.

ד"ר גרמן נשוי לרונית, ראש המחלקה לאנגלית כשפה זרה באוניברסיטת בן גוריון, ואב לשלושה.
