

בעיירה טולטשיין שבאוקראינה החלו בעבודת שיפוץ בית העלמין העתיק. במקום התגורר רבי ברוך ממזיבוב ובבית העלמין קבורים גדולי תורה וחסידות ויהודים רבים.

החלו עבודות השיפוץ של בית העלמין העתיק בעיירה טולטשיין שבאוקראינה בעלות של עשרות אלפי דולרים.

לפני שלושה חודשים הכריז "מרכז רבני אירופה" על תוכניתו לשפץ את בתי העלמין ברחבי אירופה. הרבנים הסבירו לשגרירים לשגרירים על גודל חשיבותם של שיפוץ בתי העלמין ו"זה רק טובה אחת שאתם יכולים לגרום לעם היהודי לאחר השואה האיומה".

לאחר הכנס שנערך השנה בנושא וגילוי רצון אמיתי מצד ממשלות אירופה לעזור בשיפוץ בתי העלמין, החליט "מרכז רבני אירופה" כי עוד השנה יתחילו בשיפוץ מאה בתי עלמין.

בית העלמין הראשון שנבחר הוא בעיירה טולטשיין שבאוקראינה, מקום מושבם של רבי ברוך ממעזיבוב ורבי דוד שלמה מטולטשיין. בעיירה התגוררו יהודים רבים, תלמידי חכמים וחסידים שהשפיעו רבות על העולם היהודי. מצבותיהם נמצאו מנופצות וזכרם כמעט שנמחק.
בחודש זה יצאו כל העוסקים במלאכה קריאה לנדיבי העם לתרום למען המשימה שעלותה עשרות אלפי דולרים.
