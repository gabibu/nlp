

שרון ואולמרט, נוקטים במהלכים לייצוב הקואליציה לשנה הקרובה. במקביל, לחיזוק הקשר עם אנשי השטח בליכוד, מתכוונים השנים לחולל תפנית במדיניות הכלכלית ע"מ להבטיח את המשך הישארותה של מפלגת העבודה בממשלה.

ראש הממשלה, אריאל שרון, יחד עם שותפו אהוד אולמרט, נוקטים במהלכים לייצוב הקואליציה לשנה הקרובה. במקביל, לחיזוק הקשר עם אנשי השטח בליכוד, מתכוונים שרון ואולמרט לחולל תפנית במדיניות הכלכלית על מנת להבטיח את המשך הישארותה של מפלגת העבודה בממשלה.

אולמרט ייפגש היום עם יו"ר העבודה, שמעון פרס, כדי לדון עימו ב"תכנית למלחמה בעוני" שיזמה העבודה. עלות התכנית מוערכת בארבעה מיליארד שקלים והיא כוללת סעיפים רבים ומגוונים. אולמרט, ושרון התבטאו לאחרונה בפומבי בדבר החשיבות להיאבק בעוינ ונראה שתכנית העבודה, מתאימה לסדר היום שלהם.

הכנסת שינויים בתקציב היא הדרישה המרכזית של מפלגת העבודה ביום שלאחר ההתנתקות. בתקופה שקדמה לנסיגה הצהירו ראשי המפלגה יותר מפעם אחת כי רק שינוי משמעותי בתקציב יכול להישאר אותם בממשלה לאחר השלמת הנסיגה.

כעת נראה כי שרון ואולמרט מתכוונים להעינות לתביעותהם משום שהדבר תואם את האינטרס הפוליטי שלהם לפגוע בנתניהו. המשך השותפות עם העבודה יבטיח את יציבות הקואליציה ו"ייבש את נתניהו" כחבר כנסת מן המניין. בנוסף, היד המרחיבה כלפי העניים תאפשר לשניים להציג אותו כמי שפגע בשכבות החלשות ואשם במצבן.

שורה תחתונה: לשרון, אולמרט ומפלגת העבודה יש כעת אינטרס משותף לפגוע בנתניהו כדי להקטין את סיכוייו להיבחר לראשות הליכוד, כדי לשמר את המשך שלטונם המשותף ועל מנת לאפשר בעתיד מערך פוליטי שיוביל לנסיגות נוספות.

(אריאל כהנא)
