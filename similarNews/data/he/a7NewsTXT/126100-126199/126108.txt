

באלג'יריה אושרה במשאל עם ההצעה לחנינה המונית. 97% מהמצביעים במשאל אישרו את החנינה לקיצונים האיסלאמים, שהיו מעורבים במלחמת האזרחים במדינה. אזרחי אלג'יריה הצביעו במשאל במטרה להגיע לפיוס לאומי ולסיים את מלחמת האזרחים שנמשכת זה 13 שנים.

יצויין כי מחבלים המעורבים במעשי טבח המוניים לא ייכללו בחנינה. הצעת החנינה כוללת גם בקשה מבני העם למחול ולפתוח דף חדש לאחר ה"טרגדיה הלאומית", כפי שכינה זאת הנשיא, עבד אל-עזיז בוטפליקה.

מלחמת האזרחים באלג'יריה פרצה בשנת תשנ"א לאחר שהממשלה ביטלה את תוצאות הבחירות, בהן ניצחו האיסלאמים. המאבק בין הארגונים האיסלאמים לצבא גבה כ-100,000 קורבנות, והסתיים רק ב-תשס"ב. כעת, קורא הנשיא עבדאלעזיז בוטפליקה לאשר במשאל עם "פיוס כללי".
