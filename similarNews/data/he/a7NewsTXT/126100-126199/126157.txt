

מפקד פיקוד המרכז אלוף יאיר נוה, ומפקד אוגדת יהודה ושומרון, תת אלוף יאיר גולן, יקיימו השבוע תחקיר על האירוע בו נהרג בשכם ילד פלשתיני במהלך פעילות צה"ל.

מפקד פיקוד המרכז אלוף יאיר נוה, ומפקד אוגדת יהודה ושומרון, תת אלוף יאיר גולן, יקיימו השבוע תחקיר על האירוע בו נהרג בשכם ילד פלשתיני במהלך פעילות צה"ל. בסיום התחקיר יחליט מפקד הפיקוד באם ישנו צורך בפתיחת חקירת משטרה צבאית חוקרת. כתבנו חגי הוברמן מציין כי בינתיים, בעקבות תחקיר מפקד החטיבה, הושעו המ"כ והחיילים.

התקרית היתה ביום שישי בצהריים. במהלך פעילות שגרתית של כוח צנחנים באזור מחנה עסכר בעיר שכם, התפתחה הפרת סדר לעבר הכוח שכללה זריקת אבנים ובקבוקים. הכוח זיהה פלשתיני שלפי הבנתו, היה חמוש ופתח באש לעברו. כתוצאה מהאש, נפגע פלשתיני כבן 13 ומת מפצעיו.

כתבנו מציין כי מתחקיר ראשוני של האירוע בראשות מפקד החטיבה המרחבית שומרון, אלוף משנה יובל בזק, עלה כי הכוח פתח באש שלא על פי ההוראות.

עם זאת מדגישים בצה"ל כי באיזור זה מתבצעת פעמים רבות פעילות חבלנית עוינת כנגד כוחות צה"ל, הכוללת זריקות בקבוקי תבערה והפעלת מטענים, ועל כן צה"ל נאלץ לפעול בתוך אוכלוסייה
פלשתינית.
