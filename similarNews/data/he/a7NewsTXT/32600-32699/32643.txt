

בית המשפט העליון של גרמניה ביטל פסיקה קודמת ופסק כי הצגה בפומבי של סמלים הדומים לסמלים נאציים היא עבירה פלילית.

הפסיקה ביטלה החלטה של ערכאה נמוכה יותר, שהחליטה לזכות אדם שהואשם בענידת סרט בזרועו שדמה לסרטים שענדו בזרועותיהם חברי הנוער ההיטלראי בתקופה הנאצית. בית המשפט העליון ביטל את הזיכוי, ופסק כי הסמל שענד הנאשם דמה להפליא לסמל של הנוער ההיטלראי משנות ה-30' וה-40'.

(עתי"ם - ד.פ.א.)

