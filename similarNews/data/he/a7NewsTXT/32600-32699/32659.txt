

ראש ממשלת ירדן עלי אבו ראגב צפוי להגיע מחר לסוריה, ולהעביר לנשיא בשאר אל אסד מסר מהמלך עבדאללה השני, בנושא המזרח התיכון. דובר ירדני מסר כי השיחות בין השניים ייסובו בעיקר על המצב בשטחי יש"ע, ועל האיומים במתקפה אמריקנית על עיראק.

ראשי הממשלות של סוריה וירדן ידונו גם בכינוס שיתקיים בתחילת ספטמבר בניו-יורק ובו ישתתפו שרי החוץ של ירדן, ערב הסעודית ומצרים, וכן נציגי הרביעייה למזרח התיכון (ארה"ב, האיחוד האירופי, האו"ם ורוסיה). מיפגש זה יתקיים בשולי העצרת הכללית של האו"ם.
