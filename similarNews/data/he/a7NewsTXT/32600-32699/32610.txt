

25 אחים ואחיות מ-17 מדינות מתפתחות סיימו בשבוע שעבר לראשונה קורס בינלאומי באפידימיולוגיה ומניעת זיהומים במרכז הרפואי קפלן ברחובות.

על אף המצב הבטחוני, הגיעו לקורס כל המשתלמים, זולת אדם אחד. המשתתפים הם נציגים מיבשת אפריקה, אסיה ומזרח אירופה. המשתלמים הגיעו בין היתר מהודו, תאילנד, נפאל, סרילנקה, סין, קמבודיה, קמרון, טנזניה, קניה, אתיופיה, זמביה ועוד.

מרכזת הקורס ומורה בבית הספר לסיעוד בבית החולים קפלן, לין קלוש, אומרת כי "המשתלמים הם נוצרים, הינדואים ומוסלמית, אחות מטורקיה. הם הגיעו בשל הצורך במדינותיהם לטפל בזיהומים, ערכנו לראשונה את הקורס, והמשתלמים יצאו מכאן עם ידע רב, שיוכל ללא ספק לסייע להם בעבודתם בארצותיהם" דברי מרכזת הקורס.

בתוכנית הרצאות של מומחים שהציגו נושאים נבחרים כמו אימונולוגיה, וירולוגיה, מניעת זיהומים בילדים, פראזיטולוגיה וכן טיפול במחלות מדבקות כמו איידס, זיהומים במערכת העיכול, פוליו, זיהומים וויראלים ועוד. כמו כן למדו האחים והאחיות עקרונות ונהלים טיפוליים-סעודיים למניעת הדבקות במזהמים השונים.

בין היתר סיירו המשתלמים במעבדות, במכונים סטריליים ואף במכבסות.
