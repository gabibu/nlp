

"ארה"ב אינה זקוקה לתמיכתן של בעלות הברית האירופיות כדי לתקוף את עיראק, מלבד בריטניה", אמר אתמול פקיד בכיר בפנטגון, בראיון לרשת הטלוויזיה האמריקנית ABC.

יועץ הפנטגון ריצ'רד פרל אמר, כי ממשל בוש יסתמך בסיוע מבריטניה ומקבוצות האופוזיציה העירקית, אך אינו מצפה מבעלות הברית אחרות בנאט"ו ייטלו חלק במתקפה. "בעלות בריתנו האירופיות אינן חשובות בעניין זה. ולדעתי בעלת הברית החשובה היחידה, בריטניה, תעמוד לצידנו בעיראק", ציין ריצ'ראד פרל, יו"ר הקבוצה למדיניות הביטחון בפנטגון.
