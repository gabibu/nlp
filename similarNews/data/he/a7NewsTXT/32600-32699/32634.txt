

מפכ"ל המשטרה, רב ניצב שלמה אהרונישקי, ייפגש מחר בלשכתו במטה מחוז תל אביב עם משלחת ראשי המשטרות מארה"ב אשר הגיעה לביקור בארץ. זאת כחלק משיתוף הפעולה בין המשטרות בתחום הבטחון השוטף ואכיפת החוק.

כתבת עתי"ם מוסרת, כי המשלחת המונה 11 קצינים ובהם מפכ"ל משטרת ניו יורק לשעבר, הסמפכ"ל הנוכחי של משטרת לוס אנג'לס ובכירים נוספים, קיבלה הבוקר סקירות מקצועיות מאנשי המז"פ והחבלה במטה הארצי ותבקר בימים הקרובים במקומות בהם היו פיגועים בתל אביב ובירושלים.
