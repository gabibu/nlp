

הערב החלו בישראל וברש"פ ליישם את תכנית "עזה ובית לחם תחילה". לפי התוכנית ישובו אחר חצות שוטרי הרש"פ לעיר בית לחם וישליטו את הסדר על העיר. נציין כי בדיוק לפני שנה נסוגו כוחות צה"ל מאיזור בית ג'אלה למרות ירי המרגמות הכבד על גילה תמורה הבטחה של ערפאת, וכעבור ימים אחדים הוצטרכו כוחותינו לשוב לעיר. ח"כ קליינר אומר כי "ממשלת שרון משחזרת את טעיות ההיסטוריה".

"אם צה"ל יצא היום מבית לחם זו תהיה טעות חמורה שתשחק ליד הפלשתינים ותאפשר להם לנהוג בישראל מנהג של הפרד ומשול", אומר קליינר. "הם יחליטו היכן ומתי תמשכנה פעולות הטרור כשהם נהנים מהפסקת אש ישראית במקומות הנוחים להם, בית לחם ועזה תחילה ולבסוף גולת הכותרת - הקזינו ביריחו", הוסיף.
