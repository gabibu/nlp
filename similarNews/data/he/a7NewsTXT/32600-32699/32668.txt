

בניגוד להסכמים שמצריים חתומה עליהם עם ישראל היא ערכה השבוע תמרון צבאי רב היקף.

העיתונאי יהושע המאירי מוסר כי המידע אומת עם אישיות בכירה באמ"ן. הבכיר אישר כי מדובר בתמרון צבאי שבו תרגל הצבא המצרי ביצועים באזור סיני. התרגיל כלל הנחתה של כוחות מהאוויר: יחידות חי"ר וכוחות שריון, הכוללים את הטנק החדש a1 m1, שאותו הם מייצרים ביחד עם אמריקה במצריים. בתרגיל, מוסיף המאירי, שותפו גם ארטילריה מצרית ומסוקי תקיפה. לדבריו, מצריים, על פי הסכמי השלום, רשאית להכניס לסיני כוחות שיטור וכוחות להשלטת סדר בלבד, ובתרגיל זה היא הפרה את ההסכם. לדבריו, המצרים הכניסו דיביזיה וחצי עם טנקים ובתרגיל השתתפו גם נציגים של הצבא הסורי: הרמטכ"ל, שר הביטחון ושר ההגנה. אלה צפו בתמרון גם מהאוויר. אין זו ההפרה הראשונה, אומר המאירי: מאז שצמצמה אמריקה את כוחות השלום בסיני מנצלים זאת המצרים, ובכל פעם מספחים לעצמם פיסת קרקע קטנה.

המאירי הוסיף כי הקבינט הקטן קיים ישיבה מיוחדת בנושא הפרות ההסכמים שמפרה מצרים ונמסרה מחאה רשמית לאמריקנים. כך אשרה לשכתו של ראש הממשלה. הנושא אף הועלה בפגישת שר החוץ פרס עם הנשיא מוברק, אך הוא טען, אומר המאירי כי "בסך הכל מדובר בתרגילים".

