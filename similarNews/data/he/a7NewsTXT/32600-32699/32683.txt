

הבוקר, מספר דקות לפני השעה 9:00 נכנס ראש הממשלה לשעבר אהוד ברק למסירת עדותו השנייה בפני ועדת אור. בפתח דבריו של ברק הובהרה לו שוב מהות האזהרה שתחתיה עומדת עדותו. בהמשך עדותו תקף ברק חלק מהנהגת ערביי ישראל שלדעתו "מנסים בכל דרך ליצור בדלנות בין הציבור שלהם לשאר האזרחים."

בעדותו זו יידרש ברק לשאלת ההיערכות למאורעות בגליל ובהר הבית, לשאלת התיאום בין הדרג המדיני המחליט לזה המבצע קרי המשטרה.

עדותו זו של ברק תהיה האחרונה ברצף של למעלה מארבע מאות ושלושים עדויות שנשמעו בפני הועדה. בתום עדותו של ברק תחל מלאכת כתיבת המסקנות של הוועדה.

