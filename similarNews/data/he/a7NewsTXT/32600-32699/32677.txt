

היום תיפתח מנהרה חדשה שנחפרה בצומת הרחובות אלוף שדה, הירדן, ברנשטיין ברמת גן במטרה להקל על העומס בצומת.

בפרויקט התחבורתי הזה הציבה עיריית רמת גן אלמנטים ייחודיים, שנועדו לשפר את איכות החיים. רחוב אלוף שדה נסלל באספלט אקוסטי שהוא שקט יותר, וכך תוקטן רמת הרעש שממנה יסבלו התושבים המתגוררים לאורך התוואי.

גם גובהה של המנהרה, ארבעה מטרים, מאפשר מעבר לרוב סוגי האוטובוסים והמשאיות. חפירת המנהרה נעשתה לאורך רחוב אלוף שדה, ש"יורד" אל מתחת לפני הקרקע, מעליו נשאר צומת מרומזר עם אפשרות פנייה לכל הכיוונים, כך שהתנועה בצומת תוכל לזרום בקרוב הרבה יותר מהר, לאחר שיסתיימו עבודות הפיתוח והשלמת הרימזור מסביב למנהרה, באמצע אוקטובר.
