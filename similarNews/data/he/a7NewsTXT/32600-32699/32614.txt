

שר החוץ שמעון פרס בא היום להלסינקי לשיחות עם מנהיגי פינלנד, עימם ידון בתפקידה של המדינה הצפונית במאמצים לשלום במזרח התיכון.

"מטרת הביקור היא להחליף דעות באשר למתרחש כעת במזרח התיכון, לדווח למנהיגי פינלנד על עמדותינו ולשמוע את עמדתה של פינלנד", אמר פרס לעיתונאים.

שר החוץ אמור להיוועד עם הנשיאה טאריה האלונן, עם ראש הממשלה פאבו ליפונן ועם שר החוץ ארקי טמיויה, טרם שימריא ביום שלישי בדרכו לנורווגיה.

עוד אמר פרס, כי פינלנד, בהיותה חברה באיחוד האירופי, ממלאת תפקיד חשוב במזרח התיכון.


