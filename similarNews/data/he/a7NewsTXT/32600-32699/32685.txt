

איבון רידלי, העיתונאית הבריטית שנחטפה והוחזקה בידי הטאליבן במשך 10 ימים, התאסלמה. כך מדווח "הארץ".

רידלי אמרה כי ההחלטה על כך הבשילה במשך הזמן והושפעה מקריאה בקוראן. לדבריה היא התרשמה מהקטעים המתייחסים לאישה. "מדובר בגירושין ובזכויות הנשים כבר במאה השביעית ובמדינה שלי כל זה קרה רק במאה התשע עשרה".

כזכור רידלי הסתננה בספטמבר לאפגניסטן לבושה במלבושים אפגניים, נעצרה כעבור כמה ימים, והואשמה על ידי הטאליבן בריגול. לאחר שיחרורה טענה כי הסי.איי.אי ניסה להביא לחיסולה בידי הטאליבן כדי להגביר את התמיכה הציבורית בהפצצות ארה"ב על אפגניסטן.

רידלי נוהגת לבקר במסגד בלונדון לבושה ברעלה.
