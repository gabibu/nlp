

לאור החלטת הממשלה בנושא עזה ובית לחם וכוונתו של שר הביטחון לפנות יישובים בשטחי יש"ע, קורא ח"כ אביגדור ליברמן מסיעת "ישראל ביתנו" לשרי המפד"ל ול"ישראל בעלייה" לפרוש מיידית מהממשלה ולפעול במשותף להקדמת הבחירות בהקדם.

גם יו"ר חרות, ח"כ מיכאל קליינר קרא הערב למפד"ל לצאת מהממשלה. לדברי קליינר, האיום של המפד"ל לפרישה מהקואליציה נשמע נלעג במיוחד לאור העובדה שיו"ר המפד"ל, אפי איתם, דיבר בעבר על הקמת מדינה פלשתינית בעזה ובסיני. "אם איתם חזר בו מהרעיון האומלל הזה - זה הזמן להוכיח זאת", אומר קליינר.
