

קלטות הוידאו שבהן נראים פעילי אל-קאעידה מרעילים כלבים בגז ומתאמנים בפעילויות טרור, מאשרות את "כוונותיהם הנפשעות של אנשי רשת אוסאמה בן-לאדן", ומוכיחות את הצורך במלחמה נגד הטרור. כך נאמר אחר הצהריים בהודעת הבית הלבן.

בקלטות שנחשפו אתמול ברשת הטלוויזיה האמריקנית סי.אן.אן נראים אנשי הארגון מבצעים ניסויים בגז על כלבים ומלמדים איך להכין מטעני חבלה. הצילומים המופיעים ב-64 קלטות המכסים תקופה של כעשר שנים, וכוללים בין השאר תמונות שלא נראו עד-כה של בן-לאדן ועוזריו הקרובים.

(עתי"ם-איי.אף.פי.)
