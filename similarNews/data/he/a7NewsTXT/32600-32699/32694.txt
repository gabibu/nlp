

בעקבות הפרסומים מתחילת השבוע על פיהם מגבשות ממשלות רוסיה ועיראק הסכם כלכלי לטווח רחוק, הזכירה ארצות הברית לרוסיה את מחויבותה לאמברגו עליו החליט האו"ם נגד עיראק.

את התזכורת המדוברת מסר דובר הבית הלבן, ארי פליישר, במסיבת עיתונאים שהתקיימה אמש בקרופורד שבמדינת טקסס. מסיבת העיתונאים התקיימה במהלך חופשתו של הנשיא האמריקאי ג'ורג' בוש אליה מתלווה גם הדובר פליישר. "הסחר עם עיראק מותר רק אם הוא תואם את הסנקציות של האו"ם" דברי פליישר

סגן דובר משרד החוץ האמריקאי, פיליפ ריקר, גילה כי שר החוץ הרוסי הבטיח שההסכם עם עיראק יהיה בהתאם למשטר הסנקציות של האו"ם, כך מדווח כתב עתי"ם.

בהודעותיה ניסתה רוסיה מצידה, להמעיט בחשיבות הידיעה של שגריר עיראק ברוסיה, על פיה שתי המדינות עומדות לחתום על ההסכם לשיתוף פעולה כלכלי.

