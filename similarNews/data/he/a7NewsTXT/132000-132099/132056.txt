

עשרות אלפי אנשים השתתפו בצעדה בהונג קונג, האזור המנהלי המיוחד של הרפובליקה העממית של סין, בה דרשו מערכת פוליטית דמוקרטית.

בצעדה שנערכה בהונג קונג השתתפו ארגוני עובדים, ארגונים לזכויות אזרח ופעילים רבים אשר בחלקם נשאו כתובות ושלטים נגד הממשל הסיני. המפגינים הלכו ברחובות הונג קונג לכיוון הבניינים בהם נמצאים משרדי הממשלה הסינית שם דרשו שהמנהיג הבא של האזור המנהלי המיוחד של סין, הזוכה לאוטונומיה רבה, יבחר תוך מתן זכות הצבעה לציבור רחב.

ממשלת סין שבבייג'נג כבר הציעה בעבר שינויים בדפוסי בחירות מנהיגי הונג קונג בעקבות הפגנות שנערכו בשנים 03' ו-04' אך מנהיגי האופוזיציה טוענים כי הצעות אלו אינן מספקות.
