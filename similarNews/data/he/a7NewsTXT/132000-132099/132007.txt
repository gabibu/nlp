

התפרצות הר געש שארעה השבוע באחד מאיי הוואי גרמה להתנתקות מדף סלע ולהתמוטטותו לתוך הים.

כ- 170 דונם של החוף קרסו לתוך האוקיינוס השקט, דבר שאפשר התפרצות של לבה מהצוק החדש בגובה כ-14 מטרים מעל פני הים. נד הלבה, כ-180 סמ' גובהו, העלה עמוד גדול של קיטור ברגע שפגע במים והחל ליצור משטח יבשה חדש.

קריסתם של מדף הלבה המוצק ושל הצוק היו הגדולים ביותר מאז החל הר הגעש קילאוויאה את התפרצותו המתמשכת הנוכחית ב-1983.

תחילת הקריסה החלה עוד בחודש יוני השנה כאשר המדף גדל, ובעקבותיו החלו להיווצר סדקים במדף. אזור זה ידוע כבר בקריסות גדולות, כך שהדבר אינו חדש.

תהליך הקריסה ארך כ- 5 שעות, שבעקבותיו נפלט גושי לבה וסלעים. כמו כן, נמצאו במרחק 550 מטרים בעומק האי ממקום הקריסה משטחי זכוכית געשית המכונים בפי תושבי המקום לימו או פלה ופסי זכוכית דקיקים המכונים "שיערה של פלה".

