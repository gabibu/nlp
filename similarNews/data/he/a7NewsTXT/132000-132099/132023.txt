

במסיבת עיתונאים שנערכה הבוקר הודיע נשיא אוניברסיטת בן גוריון, פרופ' אבישי ברוורמן על פרישתו מתפקידו. מהיום יתמסר לפוליטיקה כשר האוצר המיועד של עמיר פרץ במידה וירכיב את הממשלה לאחר הבחירות.

פרופ' ברוורמן סיכם 16 היום שנות עשייה ענפה שהצעידו את אוניברסיטת בן גוריון בבאר שבע ממוסד הנמצא בגירעון כספי גדול לאוניברסיטה שהאיכות והמצויינות בה ניכרים בכל תחום תנופת הבנייה שעברה אדירה ולמרות זאת היא מסיימת מידי שנה בשנה את שנת הלימודים ללא שום גרעון תקציבי.

כתבנו משה פריאל שנכח במפגש מדווח כי נשיא האוניברסיטה ברוורמן סקר בפני העיתונאים את התהליכים שעברה האוניברסיטה מיום כניסתו לתפקיד אוקטובר 1990 בה למדו כ 5,700 סטודנטים ועד היום המונה 17,000.

"לפני כניסתי לתפקיד רבים הזהירו אותי כי עקב הגרעונות הגדולים בה נמצאה האוניברסיטה אתה הולך לקבור את עתידך" סיפר . ברוורמן אמר כי האמין שבאוניברסיטה שיעמוד בראשה יהיו מצויינות ואיכות מהגבוהים ביותר בצד מעורבות חברתית עם הקהילה ולדבריו, מגמותיו אכן התגשמו. "כיום", ציין ברוורמן, "אין מקום בעולם האקדמי ברחבי תבל שאוניברסיטת בן גוריון לא נחשבת מבין הטובות ביותר בישראל ובמדעים מסוימים כמו הפקולטה לרפואה הטובה ביותר. באוניברסיטה ישנם מדענים בעלי שם בינלאומי בתחומי המדע השונים".

ברוורמן הדגיש שוב את חזונו לפיתוח הנגב וציין כי"הדרך היחדה להביא למהפך בנגב היא לא עבודה זולה כי אם אוניברסיטה חזקה שסביב לה פארק טכנולוגי עם מיטב המוחות. לצד פיתוח תשתית תחבורתית למרכז הארץ והעתקת בסיסי צה"ל מהמרכז לנגב.".

כתבנו מוסיף כי ברוורמן לא הסכים להתייחס במיפגש לנושא הפוליטי. עוד מציין כתבנו כי בשל המעבר שעשה הנשיא לפוליטיקה הוא יצא לחופשה ואת מקומו ממלא רקטור האוניברסיטה פרופ' גימי וינבלט.
