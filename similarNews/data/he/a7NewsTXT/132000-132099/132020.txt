

לראשונה בישראל התקיים בבית החולים רמב"ם בחיפה סתימת דלף עקב פגם נדיר בלב בעזרת צינתור.


לפני כשלוש שנים עברה פ.מ. ניתוח לב להחלפת המסתם המיטראלי במסתם ביולוגי.

בעקבות הניתוח, נוצר בליבה פגם נדיר:
Gerdobe type of Ventricular Septal Defect   דלף בין החדר השמאלי לבין הפרוזדור הימני.

כתוצאה מכך אושפזה לעיתים קרובות, איכות חייה פחתה ונישקפה סכנה לחייה עקב אי ספיקת לב בלתי נשלטת. ובנוסף סבלה מתחלואה מערכתית נוספת ניכרת, אשר הקשתה על הטיפול בה.

החולה הוצגה בפני שלושה צוותים כירורגיים בבתי חולים שונים אשר דחו אותה מהסיבה ש"הסיבוך קשה ונדיר" והסיכון בניתוחה הוא "בלתי סביר".

לאחר שהחולה הוצגה על ידי ד"ר לואיס גרוברג, מ"מ מנהל היחידה לקרדיולוגיה פולשנית ביצע ד"ר אברהם לורבר, מנהל מחלקת קרדיולוגית ילדים בשתוף עם ד"ר יורם אגמון, מנהל היחידה לקרדיולוגיה לא פולשנית ומחלקת ההרדמה, צינתור טיפולי מורכב ומתוחכם, אשר במהלכו הוחדר התקן אשר חסם את הדלף בליבה של החולה.

הפעולה הצליחה, עברה ללא סיבוכים וחסכה את הצורך בניתוח לב פתוח.

יצוין כי, זהו הצנתור הראשון שנעשה בישראל במום נדיר זה ומן הראשונים אשר בוצעו בעולם.
