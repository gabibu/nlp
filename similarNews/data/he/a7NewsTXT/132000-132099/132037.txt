

היועץ המשפטי לממשלה, מני מזוז, העביר היום לראש הממשלה ולחברי הממשלה קובץ הנחיות, בדבר הדינים, הכללים, המגבלות והסייגים החלים בתקופת בחירות, לקראת הבחירות לכנסת ה- 17.

היועץ המשפטי לממשלה מדגיש במכתבו, כי "בכוונתנו להקפיד על אכיפת הוראות החוק וההנחיות במכלול הנושאים הכרוכים בבחירות, בין אם מדובר באכיפה פלילית או באכיפה משמעתית או באמצעים אחרים".

בין היתר, כולל הקובץ הנחיות הנוגעות לטוהר הבחירות; הנחיות בדבר איסור על שימוש במשאבי הציבור לצרכי בחירות; הנחיות באשר למינויים בתקופת הבחירות והגבלות לקראת ולאחר פרישה ועוד.
