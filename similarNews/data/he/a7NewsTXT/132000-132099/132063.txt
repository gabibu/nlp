

בית המשפט לתעבורה בחיפה הרשיע היום צעיר תושב הצפון בגרימת מוות ברשלנות לאחר שהתרשל ונהג בחוסר זהירות כשנכנס לכביש מצידי הדרך על מנת לבצע פניית פרסה על אף שהבחין במכונין המתקרבת לעברו.

בית המשפט לתעבורה בחיפה הרשיע היום צעיר תושב הצפון בגרימת מוות ברשלנות. השופט קבע כי הנאשם התרשל ונהג בחוסר זהירות בכך שנכנס לכביש מצידי הדרך כדי לבצע פניית פרסה, על אף שהבחין במכונית אשר מתקרבת לעברו. עוד קבע כי כניסתו של הצעיר לכביש גרמה הפרעה וסיכון לעוברי דרך אחרים ועל כן יש לראות בו כמי שאחראי לאירוע התאונה.

הצעיר טען כי נהג הרבב שפגע במכוניתו היה שיכור ונהג במהירות מופרזת, אולם השופט קבע כי אין בכך כדי לפטור אותו מאחריות.

"עובדות כתב האישום הוכחו בפניי מעבר לכל ספק סביר, כי הנאשם התרשל במילוי חובותיו כנהג סביר וכי התרשלות זו הייתה הגורם הראשוני לתאונה ולגרימת מותו של המנוח, וזאת גם אם לעוצמת התאונה תרמו מהירות נסיעת הרכב הפוגע והעובדה שנוסעיו, לרבות המנוח, לא היו חגורים", ציין השופט בפסק הדין.
