

בתום ישיבתה השבועית הוחלט כי אבטחת מוסדות החינוך במדינת ישראל תתבצע באחריות משטרת ישראל ועל פי קריטריונים שייקבעו על ידה תוך התבססות על תקציב המדינה.

הממשלה דנה בישיבתה היום בסוגיית אבטחתם של מוסדות החינוך ובקביעת עבודת האבטחה במוסדות חינוך ובאבטחת התחבורה הציבורית כעבודה מועדפת לפי חוק הביטוח הלאומי. בתום הישיבה הוחלט כי אבטחת מוסדות החינוך תתבצע באחריות משטרת ישראל בהתאם לשיקוליה המקצועיים והמבצעיים ועל פי הקריטריונים שייקבעו על ידה, תוך התבססות על אבטחה נקודתית וסביבתית.

בשנת הלימודים הנוכחית יאובטחו אזרחית ונקודתית במימון המדינה, מוסדות החינוך אשר אובטחו בשנת הלימודים התשס"ה מתקציב המדינה ומתקציב תרומה ייעודית שהתקבלה למטרה זו מהסוכנות היהודית.
