

משפחותיהם של שני הנערים בני ה-15 שנרצחו בפיגוע הגדול בכיכר ציון במוצאי שבת, גולן תורג'מן ואסף אביטן, ביקשו מקופי אנאן באמצעות מטה נפגעי הטרור, להיפגש עם קבוצת הורי ילדים ובני נוער שנרצחו בידי הטרור הפלשתיני.

יו"ר מטה נפגעי הטרור מאיר אינדור מסר כי המשפחות תורג'מן ואביטן מבקשות להביא בפני ועדת הבדיקה של האו"ם על המתרחש בג'נין, נתונים על פגיעת הטרור הפלשתיני בחפים מפשע ועל הקשר בין הטרור הפלשתיני לבין יאסר ערפאת.

באתר "הארץ" דווח הבוקר כי וועדת הבדיקה של האו"ם תגיע לישראל עד יום ראשון.
