

ראש אגף המודיעין במטכ"ל, האלוף אהרן זאבי פרקש, הציע לממשלה שלא לשתף פעולה עם ועדת ג'נין של האו"ם. בחוות דעת שהגיש אומר זאבי כי אם ישראל לא תשתף פעולה עם הוועדה היא תשלם מחיר מדיני מסויים, אך אם תשתף פעולה ייגרם לה נזק אסטרטגי קשה.

לדבריו, כל הישגי מבצע חומת מגן יימחקו והפלשתינים יינחלו נצחון מדיני גורף, שיגרום נזקים כבדים לישראל ולמעמדה. בשלב זה נוטה ראש הממשלה שלא לאמץ את חוות הדעת של ראש אמ"ן, ולקבל את עמדת שר החוץ, הגורס כי אסור לישראל לנהוג חרמות כלפי האו"ם.

היום צפויה פגישה נוספת בין משלחת המשפטנים ששלח שרון לניו-יורק לבין צמרת האו"ם, כדי לגבש את כתב המינוי של הוועדה. זו אמורה להגיע לירושלים כבר במוצאי שבת.
