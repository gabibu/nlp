

קבוצה של קרבנות פיגועי ה-11 בספטמבר הודיעה היום על כוונתה להגיש תביעה כנגד כמה מבני משפחת המלוכה הסעודית ואזרחים סעודים אמידים אחרים, ש"מימנו במודע את רשת הטרור של אוסאמה בן לאדן".

"אין זה מקרה ש-15 מתוך 19 החוטפים של ה-11 בספטמבר היו אזרחים סעודים", אמר סטיפן פוש, המנהל את ארגון "משפחות ה-11 בספטמבר", המאגד קרובים של הקרבנות והניצולים של ה-11 בספטמבר, בהודעה.

"חוקרים רבים גילו קשרים פיננסיים בין כמה סעודים וארגוני טרור", גילה פוש, שאשתו ניספתה במטוס שהתרסק על בנין הפנטגון.

הקבוצה ציינה שהיא מממנת חקירה שתוכיח קיום קשרים כאלה, ואת העובדה שמספר סעודים או ארגונים הנתמכים ע"י סעודים תמכו במודע באנשי הטליבאן, שסיפקו מחסה לבן לאדן באפגניסטן, ואל-קאעידה, רשת הטרור של בן לאדן.

"האליטה הסעודית, ונותני חסות אחרים של הטרור ברחבי העולם, חייבים לדעת שהם ישלמו מחיר על התנהגותם ועל שנאתם", אמר פוש.

