

עיתון אלחיאה בלונדון פרסם ב-20 באפריל 2002 כי "האימאם והדרשן של המסגד במכה, השיח' עבד אלרחמן אלסדיס, יצא בהתקפה נוקבת על "היהודים הציונים" ותיאר את ההיסטוריה הארוכה שלהם כמשובצת ב"רמאות, בגידה, רצח הנביאים ודחיית השלום". הוא כינה אותם "יורשי הנאצים והפשיסטים"... הוא תקף גם את "אלה אשר נותנים להם (ליהודים) חסות".

עוד נאמר כי לאחר שהשייח' געה ארוכות בבכי, בהתייחסו למצב הטרגי בפלשתין, אמר: "שלום לכל יוזמות השלום"... הוא ציין, כי "שלום אללה נתון לג'נין העומדת איתן ולשכם הנשגבת ולחללים הזכים". אלסדיס קרא למנהיגי המוסלמים "להציל את (מסגד) אלאקצה ופלשתין" לפני שיהיה מאוחר, ושאל: "מי מאיתנו יהיה ח'אלד (בן אלוליד), אלמות'נא (בן חארת') וסלאח א-דין (ממנהיגי הכיבושים האסלאמיים)? לדבריו, הקלף היחיד הערכי המצוי כיום בידי האומה (המוסלמית) הוא ה"אינתיפאדה", אותה תיאר כבעלת אופי של ג'יהאד".

הידיעה הועברה באדיבות הסוכנות היהודית לישראל.

