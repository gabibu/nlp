

בשטח מחנה אושויץ-בירקנאו ובטווח של מאה מטר מסביב למחנה, לא תתקיים שום פעילות כלכלית-מסחרית. כך קבעה הוועדה לטיפול במחנות הריכוז במהלך יומיים של דיונים, שהתקיימו השבוע באושוויץ. בנוסף, החליטה הוועדה פה-אחד, כי במחנה ההשמדה בירקנאו יוסיפו שילוט ומידע גם בשפת הלדינו.

הוועדה, שהוקמה ע"י נשיא פולין לשעבר, יז'י בוזיק, חברים מישראל יו"ר מרכז הארגונים של ניצולי השואה, נח פלוג, היועץ המדעי של יד ושם, פרופ' ישראל גוטמן וכן יו"ר מוזיאון השואה בוושיגנטון, פרד זיידמן והמנכ"לית שרה בלומפילד. לדברי פלוג, סגן שר הפנים הפולני דיווח לוועדה כי ממשלת פולין תקים מוזיאון במחנה הרצח בוז'ץ בפולין שבו הושמדו מאות אלפי יהודים בשואה. על פי התוכנית, שטח המחנה יגודר ובמחנה יבוצעו עבודות ארכיאולוגיות.

בוורשה התקיים בשבוע שעבר כנס בינלאומי, שבו דנו על הקמת מוזיאון בוורשה, שיוקדש כולו ליהדות פולין, שכמעט כולה כ-2 מיליון, הושמדה בשואה. בראש הכנס עמדו שר החוץ הפולני, דימישביץ' ושר החוץ של ישראל פרס. בכנס הוחלט להקים צוות בינלאומי, בראשותם של שרי החוץ של גרמניה, פולין וישראל, שיטפל בהקמת המוזיאון בוורשה להנצחת יהודי פולין.

שר החוץ הפולני הודיע בכנס, כי בנוסף לקרקע שתוקצה להקמת המוזיאון ע"י עיריית וורשה, ממשלת פולין תקציב את כל הסכום הכספי שיידרש להקמת המוזיאון, שיבנה מול האנדרטה של לוחמי מרד גיטו ורשה.




