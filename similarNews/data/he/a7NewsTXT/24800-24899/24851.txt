

סלח תעמרי, המנהל את המו"מ מטעם הפלשתינים, אומר כי "לא הושג כל הסכם בעניין המתבצרים בכנסיית המולד". את דבריו אמר בתום פגישה עם יאסר ערפאת.

תעמרי הוסיף כי קיבל הוראות מערפאת, וכי הוא "בודק אותן עם חברי המשלחת" שלו. לדבריו, "דרשנו לקיים פגישה חדשה עם הישראלים, ואנחנו מקווים כי היא תתקיים בהקדם, הערב או הלילה".

חבר הקבינט הפלשתיני מטרי אבו עיטא, שגם הוא חבר בצוות הפלשתיני למו"מ על כנסיית המולד עם ישראל, אמר מצידו כי ערפאת דחה כל רעיון המדבר על הגלית הפלשתינים המתבצרים בכנסייה.
