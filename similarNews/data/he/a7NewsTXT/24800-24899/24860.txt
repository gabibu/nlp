

נמסרו לפירסום שמותיהם של תושבי אדורה שנרצחו בשבת בבוקר בפיגוע הירי ביישובם: קטיה גרינברג בת 45, דניאל שפי בת חמש ושני חברי כיתת הכוננות יעקב כץ בן ה-50 ואריק בקר בן ה-23.

בעלה של קטיה גרינברג, ולדימיר, נפצע באורח קשה ובנם נתן נפצע באורח בינוני. בפיגוע הירי נפצעו גם שירי שפי, אמה של דניאל, ושני ילדיה.

שר הביטחון בנימין בן אליעזר אמר כי צריך להראות לעולם כולו את המיטות באדורה, בהן נרצחו התושבים, כדי שיהיה ברור היכן באמת נעשים מעשי טבח. בשבת הורה הרמטכ"ל שאול מופז לצוותי צילום לצלם בתוך הדירות בהן נעשו מעשי הרצח.
