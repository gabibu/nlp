

השנה מציינים בצפת 169 שנים למסורת תהלוכת ספר התורה העתיק, מבית עבו שבעיר העתיקה לקבר הרשב"י במירון. השנה תתקיים התהלוכה תחת אבטחה כבדה של משטרה וכוחות הביטחון.

חגיגות ל"ג בעומר בצפת ומירון ייפתחו השנה רשמית ביום שני בצהריים, בטקס המסורתי של תהלוכת ספר התורה העתיק מבית עבו בצפת לבית הכנסת של הרשב"י במירון.

התהלוכה תתקיים בהשתתפות שר הדתות אשר אוחנה, רבני צפת הרב שמואל אליהו והרב לוי ביסטריצקי, אישי ציבור וקהל רב של חוגגים מכל רחבי הארץ.

החל מיום שני י"ז באייר יפעיל אגד מערך היסעים רחב היקף לקבר הרשב"י במירון. אגד יפעיל במירון מטה פיקוח מיוחד וכן יכשירו מגרשי חנייה לאוטובוסים.

גם המשטרה נערכת בכוחות גדולים להבטחת האירוע ולהבטחת המתפללים. ביום ההילולא ל"ג בעומר יאבטחו את המקום מאות חיילים ושוטרים.

מ"מ נציב כבאות והצלה ששי קציר הורה לשירותי הכבאות ברחבי הארץ להיערך בכוננות מוגברת מתוך מטרה למנוע שריפות רבות העלולות להיגרם ממדורות ל'ג בעומר וממזג האוויר.
דובר נציבות כבאות והצלה פרסם הנחיות ובהן נקרא הציבור להיזהר ולהיערך מראש.

11. גנרל טומי פראנקס לפנטגון: יהיה צורך ב200 אלף חיילים למלחמה נגד עירק
מפקד הכוחות האמריקני במפרץ הפרסי הודיע לפנטגון שיהיה צורך ב-200,000 חיילים כדי לנהל מתקפה צבאית נגד עיראק, כך מדווח העיתון "וושינטגון טיימס" ביום שישי.

גנרל טומי פראנקס, העומד בראש פיקוד המרכז האמריקני, הציג את ההערכות האלה לממונים במשרד ההגנה לפני מספר שבועות, מסר העיתון, בצטטו מקורות בלתי מזוהים בפנטגון.

מ"הקונצנזוס המסתמן" לגבי כל תוכנית לפעולה צבאית נגד עיראק, עולה כי יש להשתמש יותר בכוחות אוויריים ובפחות כוחות קרקע מכפי שסבור גנרל פראנקס, מסר העיתון.

נסיך הכתר הסעודי, עבדאללה בן עבדל עזיז, אמר ביום ה' לנשיא בוש בפגישתם בטקסס שארצו לא תאפשר שימוש בבסיסים אמריקנים בסעודיה כדי לתקוף את עיראק.


