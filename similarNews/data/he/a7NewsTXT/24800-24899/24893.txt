

ממנהלת הכנרת נמסר כי גל הגשם האחרון ששטף את המדינה הוסיף למפלס הכנרת במהלך סוף השבוע 5 ס"מ ,שהם תוספת של 8.5 מליון קוב מים מתוקים.

המפלס עומד כעת על מינוס 213.21 שהוא כארבע ורבע מטרים מתחת לקו האדום העליון.

יצחקי גל ממנהלת הכנרת מסר לכתבתנו כי לבד מתוספת המים למפלס הכנרת ,הגשם האחרון חוסך השקיה לכל הגידולים החקלאיים ברחבי הארץ, מונע התאדות, וכן מונע קיצוץ נוסף במכסות המים לחקלאות, כיוון שיש שיפור גם במאגרי מי התהום בכל הארץ.





