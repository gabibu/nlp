

מקורות פלשתינים מוסרים כי מפגש פלשתיני-ישראלי נוסף יתקיים היום באזור בית לחם, במטרה לנסות להגיע לפשרה בעניין המתבצרים בכנסיית המולד.

סוכנות עתי"ם מציינת, כי הפלשתינים ממשיכים להתעקש על כך שהמתבצרים החמושים יורחקו לחבל עזה ולא ייעצרו על-ידי ישראל או יוצאו מחוץ לתחומי יש"ע, כפי שדורשת ישראל.

בשבת נפגש ראש הצוות הפלשתיני סלאח תעמרי עם יו"ר הרשות יאסר ערפאת ועדכן אותו בתוצאות המפגשים הקודמים עם ישראל. תעמרי אמר לעתונאים לאחר הפגישה, כי הוא קיבל הוראות הכוונה מערפאת, אך אינו יכול למסור פרטים על כך.
