

הערבים במחנה הפליטים בג'נין מגדילים בצורה מלאכותית את קבר האחים של הרוגי הלחימה במחנה בגופות נוספות המובאות למקום, כדי להציג מספר גדול יותר של קורבנות, כך אמרו גורמי בטחון ישראלים.

לדברי הגורמים, מתבצע המהלך הערבי לקראת הגעתה לאזור של וועדת האו"ם לחקר האירועים במחנה הפליטים ומונהג ע"י "וועדת הסברה" שהקימו הפלשתינים במחנה. הגופות המועברות למחנה הם של הרוגים שנקברו עוד בטרם החל מבצע "חומת מגן". הפעולה הערבית העלתה את מספר הגופות בקבר האחים מ-26 ל-50.

לגורמי הביטחון נודע כי גורמים ברש"פ הנחו את צוותי ההצלה במקום לחדול מחיפוש אחר גופות כדי שאלו יימצאו בנוכחות חברי הוועדה. כן הונחו תושבי המחנה שבתיהם נהרסו לשכור בתים בעיר ג'נין, מכספי הרש"פ, ולהמשיך להגיע בשעות היום למאהל ארעי שהוקם במחנה, כדי לגרום למצג שווא כאילו נשארו ללא קורת גג.

גורמים ברש"פ הנחו את התושבים לא להתחיל בשיפוץ בתיהם, עד שתגיע וועדת האו"ם למקום. בצה"ל סבורים כי ברשות ייעשה ניסיון להצניע בקרוב כל פעילות צבאית במחנה, כדי ליצור את הרושם כי מדובר במחנה פליטים אזרחי לחלוטין, בו לא הייתה מעולם פעילות חבלנית כלשהי, כדי להאשים את ישראל כי פלשה למחנה ללא סיבה.


