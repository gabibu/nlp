

הממשלה צפויה לאשר הבוקר את תוכנית הקיצוצים בתקציב המדינה, בהיקף כולל של 13 מיליארד שקל. שר האוצר שלום ורה"מ עסקו בשכנוע שרים לתמוך בהצעה. שלום עשוי להסכים במו"מ עם הסיעות השונות לשינויים בתקציב, בהיקף של עד כמיליארד שקל. שלום שומר בכיסו "שפן" - הסכמה לקצץ עד כמיליארד שקל בהטבות המס הניתנות לכ-500 יישובים, אם תתעורר התנגדות עזה לסעיפים בהצעת הקיצוצים של האוצר.

שלום נפגש במוצאי שבת עם שרי מפלגת העבודה, בניסיון לזכות בתמיכתם בתוכנית.

ראשי מפלגת העבודה הודיעו כי שריהם יצביעו מחר בממשלה נגד תוכנית הכלכלית של שר האוצר, זאת לאחר שלא הגיעו להסכמה עם שר האוצר. בקול ישראל דווח כי נציגי העבודה דרשו להקפיא את חוק הנגב, חוק משפחות ברוכות ילדים ולקצץ בהטבות לישובים.

