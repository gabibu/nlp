

בשבת בצהריים איתרו שוטרי מרחב חברון, בשיתוף חבלנים ממג"ב איו"ש, שתי מכוניות גנובות ובהם חומרי נפץ ובלוני גז, שיועדו להתפוצץ בתחומי ישראל.

כתבת עתי"ם מוסרת, כי המכוניות נמצאו בשטח אי, שבשליטת הרשות הפלשתינית. המכוניות החשודות פוצצו באורח מבוקר על ידי חבלני המשטרה, מבלי שנפגע איש.

במשטרה מדגישים כי חיפוש המשטרה אחרי כלי רכב גנובים יימשך, כל עוד צה"ל שוהה במקום ומאפשר את הפעילות. במהלך מבצע צה"ל "חומת מגן" נתפסו 142 כלי רכב גנובים וכ-25 פלשתינים נעצרו בעבירות של סחר ברכב גנוב.
