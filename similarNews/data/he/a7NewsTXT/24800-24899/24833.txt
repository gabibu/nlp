

פרשת מעילה בהיקף ענק נחשפה בבנק למסחר בתל-אביב. בשעה זו מובאת להארכת מעצר סגנית מנהל מחלקת ההשקעות בבנק החשודה במעילה בהיקף של 250 מיליון שקלים מכספי מאתיים לקוחות.

היא הודתה במעשים המיוחסים לה, ואמרה כי עשתה זאת כדי לסייע לאחיה שהפסיד כספים בהימורים בחו"ל.

חמישה חשודים נוספים מעובדי הבנק עצורים אף הם, בחשד שסייעו למעילה. המפקח על הבנקים מינה היום מנהל מורשה לבנק למסחר, דוד תדמור, הממונה לשעבר על ההגבלים העיסקיים, וציווה לסגור את שעריו עד להודעה חדשה. המפקח מבהיר כי האירוע לא ישפיע על היציבות של בנקים אחרים.
