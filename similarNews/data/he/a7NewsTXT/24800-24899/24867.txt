

סיעת העבודה הודיעה כי תתנגד לתוכנית הכלכלית מחר בישיבת הממשלה אם תובא ההצעה במתכונתה הנוכחית. כך הודיע לפני זמן קצר צוות המשא ומתן של העבודה לאחר שפגישתם הערב עם שר האוצר סילבן שלום לא הניבה פרות. המפלגה דורשת לבטל את ההטבות ליישובי יש"ע וכן את החקיקה הפרטית.

ב"גלי צהל" מדווחים כי כרגע מסתמן רוב בממשלה נגד התכנית הכלכלית שכן גם שרי ש"ס וגם השר דוד לוי מתנגדים לה.

בשעה זו נועד שר האוצר עם יושב ראש ההסתדרות עמיר פרץ, במטרה למנוע השבתה כללית של המשק.
