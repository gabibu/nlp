

"ייקור הסולר באמצעות מיסוי גבוה יגרום לקריסתו של ענף ההובלה, הנמצא גם כך 'על הפנים' ובקושי אפשר להוציא ממנו לחם", כך אמר גבי בן הרוש, יו"ר מועצת המובילים והמסיעים בישראל.
ביום ראשון יתקיים בתל אביב כינוס חרום של נציגי ארגוניי ההובלה, שבו יוחלט על נקיטת אמצעים ארגוניים במטרה לסכל את ייקור הסולר.

לדברי בן הרוש מדובר במזימה שנתגבשה מזה כבר במשרד האוצר, ששאף למן היום הראשון לשביתת המובילים שפרצה לפני כשנתיים, לייקר את הסולר (השביתה פרצה בחודש ינואר 00' על רקע הכוונה להטיל מסים על הסולר). הגזירה בוטלה אז בלחץ שהפעילה מועצת המובילים והמסיעים.

העלאת מחיר הסולר, אמר בן הרוש, תביא לסגירתם של עשרות משרדי הובלה ולפיטוריהם של מאות נהגים. כבר במחירים של היום אין תעריפי ההובלה מכסים את עלותו של מיכל סולר. מרבית המובילים עובדים בתנאים של "קוסט מינוס" ומקיימים את המשרדים בכוחות אחרונים.

בן הרוש הזהיר, שכשם שלא נתנו בשנת 00' להטיל מס על הסולר, כך לא נאפשר גם לממשלה זו
לחסל אותנו. נסגור צמתים, נחסום כבישים, נלחם על חיינו ועל קיומנו".

תחום נוסף בו פגעו הגזרות הכלכליות הוא המע"מ. הוא יועלה על פי התכנית מ17% ל 18%. אברהם בירנבאום יו"ר ארגוני הסוחרים בישראל, אמר בערוץ 7 כי להעלאה זו תהיה השפעה חמורה והוא יגרום להעלאת מחירים וכתוצאה גם להעמקת המיתון. בירנבאום הוסיף כי מדובר ב"צעד מטופש מבחינה כלכלית" משום שבמקום לעודד את הצריכה האוצר גורם לצימצומה.

בירנבוים ציין כי אין זו הגזרה הראשונה אותה סופגים הסוחרים , וכי הפדיון שלהם במרכזי הערים ירד החל מחודש ינואר בממוצע ב% 74 , זאת לאחר מיתון מתמשך כבר מפבר מרץ 96 תקופה בה החלו הפיגועים החמורים בתקופת כהונתו של פרס כראש ממשלה.
