

נמשכת תופעת ביטול המינויים על עיתון הארץ, עקב תמיכתו בסרבנים. אחרי שמנהל "קול ישראל" ביטל את כל מנויי עובדיו על הארץ נוקטת צעד דומה גם לשכת ראש הממשלה.

גם העיתונאית והסופרת עירית לינור, אשת שמאל ותיקה, שלחה השבוע מכתב לעורכי הארץ, שבהם הודיעה על ביטול המינוי שלה.

במכתב טוענת לינור כי תומכי הסרבנות הם בשר מבשרו של הארץ ורשת שוקן בכלל וכי מדובר בעיתון פרו פלשתיני. היא מסכמת "אני לא רוצה להיות מנויה על עיתון שגורם לי להתבייש בציונות שלי, בפטריוטיות שלי ובאינטלגנציה שלי". בתגובה אומר המוציא לאור של הארץ, עמוס שוקן, כי הארץ עיתון ציוני לעילא ולעילא, וכי במאמר המערכת שלו הוא נקט עמדה חד משמעית נגד הסרבנות.
