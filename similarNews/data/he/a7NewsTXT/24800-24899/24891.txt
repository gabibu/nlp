

16 אנשים נהרגו ביום שישי במטר יריות בבית ספר תיכון בארפורט שבמזרח גרמניה, וביניהם 14 מורים, שני תלמידים, איש משטרה והרוצח עצמו, כך מסר דובר המשטרה.

הרוצח, שהתאבד בסופו של דבר, הוא תלמיד לשעבר בן 19, שסולק מבית ספרו לפני שנה.
תלמידים בבית ספר סיפרו כי הצעיר שיצא מדעתו הוא תלמיד לשעבר, שנכשל פעמיים בבחינות הבגרות. לבוש בבגדים שחורים ועטוי מסכה, הוא פרץ בסביבות השעה 09:00 (שעון גריניץ') לכיתה, שבה נבחנו תלמידים במסגרת בחינות הבגרות. הוא הודיע: "מכל מקום, אני לא אכתוב דבר", ופתח באש רצחנית.
לפי עדי ראייה, נשא הצעיר אקדחים ורובים. הוא התבצר בהמשך בקומה הראשונה של המוסד, כאשר המשטרה עסקה בפינוי בית הספר. 20 מבין כ-200 תלמידי המוסד נתקעו באותו חדר עם התוקף. מפקד משטרת ארפורט, מנפרד גרובה, גילה שהגופות נמצאו במסדרונות ובשירותים של בית הספר.

