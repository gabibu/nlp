

רשת הטלוויזיה הדנית הציבורית הראשונה, דנמרק רדיו (DR1), תשדר היום לראשונה את תפילת יום השישי במסגד בקופנהגן, "כדי לתת אפשרות לפתוח לתושבים צוהר אל עולם האיסלם", כך מסרה הרשת אתמול.

תפילת יום השישי, שתתקיים במסגד התורכי של ואלדמרגדה בקופנהגן, תנוהל ע"י האימאם עבדול וואחיד פדרסן, דני פרוטסטנטי שהמיר את דתו לאיסלם, והוא ישא את הדרשה בשפה הדנית.

האיסלם היא הדת השנייה בגודלה בדנמרק אחרי הנצרות הלותרנית, וכ 170 אלף מוסלמים חיים היום בדנמרק (3% מהאוכלוסיה), אך בדנמרק אין מסגד ראוי לשמו משום שחלק גדול מהאוכלוסיה הדנית וממפלגת העם הדנית מתנגד לבניית מסגדים במדינה.
