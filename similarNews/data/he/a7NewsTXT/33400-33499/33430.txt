

עיתון ה"וושינגטון פוסט" מצטט דו"ח של האו"ם שקבע כי "לכל הדעות, ארגון "אל קאעידה" בריא ושלם, ויכול לפעול פעם נוספת בזמנו החופשי".

"המערכה העולמית שנעשתה במטרה לנתק את ארגון אל-קאעידה מכספיו נכשלה, ולרשת הטרור של אוסאמה בין לאדן נגישות מלאה לחשבונות שבהם עשרות (אם לא מאות) מיליוני דולרים".
בטיוטת הדוח, בן 43 העמודים, נאמר כי בכירי "אל-קאעידה" ממשיכים למשוך כספים מירושתו האישית של בי ן לאדן, וכן מהשקעות שונות או מכספי מעילות הלקוחים מחשבונות של אגודות צדקה שונות.

המסמך, שנכתב בידי קבוצת מעקב של האו"ם, מאשר כי התומכים הכספיים של התנועה בצפון-אפריקה, במזרח התיכון ובאסיה, מצליחים לנהל תיקי השקעות ששוויים מוערך בין 30 מיליון ל- 300 מליון דולר.

עוד מציין הדו"ח כי "אל-קאעידה" מפעיל, ככל הנראה, חשבונות בנק תחת שמות בלתי מזוהים של מתווכים בדובאי, בהונג קונג, בלונדון, בוינה ובמאלזיה, וכי תרומות מאנשים פרטיים לתנועה ממשיכות להגיע ללא כל הפרעה.
