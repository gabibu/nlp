

ישראל הורידה את רמת הטרור על ידי נוכחותה בערי הרש"פ ולא בדרך בה היא רצתה, כך מודה היום שר החוץ פרס בפני משלחת חברי קונגרס מארה"ב בראשות דן בורטון ובן בילמן.

לדברי פרס, הרש"פ אינה מבצעת את המוטל עליה להתעמת עם קבוצות וגורמים שונים בתוכה, והיא מנסה להגיע עימם להסדר אך הסדר כזה אינו אפשרי משום שארגוני האופוזיציה מורכבים מגורמים דתיים השואפים להשמיד את מדינת ישראל. עוד הוסיף פרס כי בתחום הכספי יש התקדמות ברפורמה אך בתחום הבטחוני אין.

פרס אמר היום לשליח האיחוד האירופי חאוויר סולנה כי הרפורמה הבטחונית היא נקודת מפתח שאי התקדמות בה, מעכבת כל יכולת לנוע קדימה בתהליך המדיני ומקשה על מתן הקלות נוספות ובעיקר על חופש התנועה.

לדבריו, אירגוני טרור שונים אינם כפופים למרות כלשהיא וקובעים באמצעים אלימים את סדר היום.
