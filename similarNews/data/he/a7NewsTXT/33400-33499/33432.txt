



עוד נמסר כי חלק מן העולים אינם נקלטים כלוחמים בצה"ל משום שאינם עוברים את המבחנים בעברית.

יו"ר ועדת העלייה בכנסת ח"כ צבי הנדל אמר כי הנתונים מעידים על מחדל בקליטת התלמידים העולים במערכת החינוך. הוא קרא למשרד החינוך לקבוע כי שיעורי העזר שניתנים לתלמידים עולים יהיו על-פי שליטתם בשפה העברית ולא על-פי תאריך עלייתם לארץ, כפי השיטה הנהוגה כיום.

מנכ"ל משרד החינוך רונית תירוש הודיעה כי המשרד יבחן מחדש את הנהלים בבחינות הבגרות לתלמידים עולים. לדבריה, הנשירה הגבוהה נובעת גם מהמצוקה הכלכלית של ההורים, שכן רבים נושרים כדי לצאת לעבוד. תירוש הודיעה כי המשרד הקים ועדת מומחים הבודקת את נושא הוראת העברית לעולים. כמו כן יינתנו הנחיות חדשות לניצול מרבי של שעות העזר לתלמידים העולים.
