

שר הבטחון בנימין בן אליעזר שב ומדגיש את מחויבותו להמשך יישום הסכם עזה-בית לחם.

בפגישה עם השליח האמריקאי, דיוויד סת'רפילד, הוסיף שר הבטחון כי על הרש"פ לבצע "רפורמות" בשורותיה, ובראשן רפורמות כלכליות בסוגיית זרימת הכספים בה, ולנטוש את דרך הטרור.

שר הבטחון התייחס להריגת ארבעת הערבים שזחלו לעבר החיילים, עוררו את חשדם ונורו, ואמר כי הורה על פתיחת חקירה בנוגע לאירוע וכי הוא מצטער על מה שקרה.

יחד עם זאת הדגיש, כי יש התרעות לפיגועים ברצועה וכי צה"ל הגיב באש לעבר אותם אלו שנחשדו כמחבלים.


