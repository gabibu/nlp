

הרב שלמה אבינר, רב היישוב בית אל וישיבת "עטרת כהנים", יוצא נגד התופעה של נסיעת יהודים מזרמים שונים לאומן בראש השנה לקברו של רבי נחמן. במכתב שנתלה על לוחות המודעות בבתי הכנסת השונים ברחבי הארץ, אומר הרב: "אין לצאת לחוץ לארץ, אלא לצורך מצווה. העובר על זה נקווה שיעשה תשובה". עוד נכתב כי "אם אתה משאיר את אשתך גלמודה ועצובה דע שלא תצא מזה בבית דין של מעלה. ועוד דע, שארץ ישראל היא יותר קדושה מאומן".
