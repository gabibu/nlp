

הערב עצר צה"ל בחברון את מאזן דרעיה, בכיר בתנזים שחשוד כי היה מעורב בפיגועים ביניהם ירי לעבר הישוב היהודי בחברון. חיילינו עצרו הערב בטול כרם גם שני מחבלי תנזים המבוקשים ע"י השב"כ. כל השלושה הועברו לחקירה.

גם המתח ברצועת עזה נמשך. צה"ל חשף הערב מנהרה להברחת אמצעי לחימה ליד מוצב "טרמית" שעל גבול ישראל מצרים. פתח המנהרה התגלה בתוך בית, שנהרס ע"י כוחות צה"ל. במהלך ההריסה נפתחה אש על כוחות צה"ל, שהשיבו באש.
