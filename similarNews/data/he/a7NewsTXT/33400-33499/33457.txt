

בית משפט השלום בעכו האריך ב-4 ימים את מעצרם של שלושת בני משפחת בכרי- מלכה, מחמוד, ומרואן. השלושה חשודים בשיבוש הליכי חקירה, בהעלמת ראיון ובאי מניעת פשע. עורכי דינם טענו בדיון הארכת המעצר שאין כל ראיות נגד השלושה.

נציג המשטרה, רב סמל בכיר סעד דהאר, הציג לשופט, משה אלתר, חומר חקירה הכולל את הודאותיהם של החשודים וכן את פעולות החקירה הנוספות הנדרשות בפרשה. כמו כן, נציג המשטרה אמר כי מיומן העבודה של מחמוד נתלשו, באופן מפתיע, כל הדפים הקשורים בפעילותו היומיומית בחודש אוגוסט.
