

סגן נשיא ארה"ב, דיק צ'ייני, אמר היום כי ארה"ב "תפעל בזהירות, ותתייעץ עם בנות בריתה" והקונגרס לפני קבלת החלטה על "הטיפול באיום" העיראקי.

"הזמן פועל לרעתנו", הודיע צ'ייני, והאשים את הנשיא העיראקי סדאם חוסיין בהחזקת נשק להשמדה המונית (ביולוגי וכימי), ובניהול "תוכנית אגרסיבית" לרכישת נשק גרעיני.

"אנו משוכנעים שהוא ישיג נשק גרעיני בקרוב", אמר בסאן אנטוניו (טקסס, דרום), בפני וטראנים ממלחמת קוריאה.

הנשיא העיראקי "יושב על 10% מרזרבות הנפט בעולם", ולכן הוא יכול לשאוף להגמוניה אזורית, ולהפעיל "סחטנות גרעינית", העריך צ'ייני.

צ'ייני הוסיף כי הנשיא בוש השואף לשינוי המשטר בבגדד לא קיבל עדיין החלטה על פעולה צבאית.
"אני מכיר את הנשיא, הוא יפעל בזהירות כדי לטפל באיום", הוסיף.
