

למרות אזהרות צה"ל שנמסרו לבני המשפחה שנהרגו כשנעו באופן מחשיד לעבר החיילים, הם המשיכו בפעילותם. כך אומר אל"מ סטריק מפקד החטיבה הצפונית ברצועת עזה.

לדבריו קציני צה"ל שוחחו עם המשפחה בעבר על הצורך לא לנוע בשטח, מאחר ותנועתם מנוצלת ע"י גורמים אחרים להטמנת מטעני חבלה. "בני המשפחה הודיעו כי הם מודעים לכך", ציין .

גם במקרה זה הזהיר צה"ל את הדמויות החשודות שהתקדמו לעבר העמדה של החיילים ליד נצרים. לא הועילו האזהרות וגם הארת השטח על ידי זרקורים, הארבעה המשיכו בפעילותם החשודה.

מתחקיר ראשוני שצה"ל ערך עולה כי בקשתו של מפקד הטנק לירי כלפי הדמויות החשודות נענתה רק לאחר 15 דקות והוא אכן ירה לשטח הפתוח. בצה"ל אומרים כי הערבים זיהו את הטנק, אך בכל זאת המשיכו להתקדם לאזור בו הוא עמד .

לפי שעה כך הוחלט בצה"ל, עד שיושלמו התחקיר ויוסקו המסקנות, לא יבוצע באוגדת עזה ירי טנק ללא אישור מפקדי החטיבות המרחביות.
