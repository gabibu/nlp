

השרים המשתתפים בפסגת כדור הארץ, הסכימו בשבת על פרסום הצהרה משותפת, שתתמוך באמנת שינוי האקלים של קיוטו, מבלי להביך את ארה"ב, המדינה הגדולה היחידה, שהפנתה עורף לאמנה.

ההסכמה מהווה פריצת דרך משמעותית, הראשונה מזה מספר ימים, והשרים הסכימו על נוסח פשרה, שיהיה מקובל על המדינות התומכות בהסכם קיוטו, וגם על אלה שהתנגדו לו. המדינות התומכות רצו שתוכנית הפעולה של הפיסגה תקרא לממשלות לתמוך באמנה, אולם וושיגנטון התנגדה, ופרשה מעיסקת שינוי האקלים בשנה שעברה.
