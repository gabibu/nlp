

אלפי שוטרים התפרסו בכל רחבי הארץ עם פתיחת שנת הלימודים היום, כדי לאפשר פתיחת שנת לימודים תקינה ובטוחה לילדי ישראל.

תוכנית האבטחה וההיערכות לקראת פתיחת שנת הלימודים הוצגה בשבוע שעבר בפני המפכ"ל וסגל הפיקוד הבכיר ואושרה על ידם. כחלק ממערך האבטחה יועפלו אלפי שוטרים ושוטרות, מאות ניידות, שוטרי מג"ב, שוטרי תנועה כ-5,000 מתנדבים מהמשמר האזרחי, שוטרים צבאיים וגורמי פיקוח עירוני. גופי התנדבות מקומיים יתפרסמו בשעות הבוקר המוקדמות היום בערים השונות ברחבי הארץ.

השוטרים התמקמו בצמתי דרכים, באזור מוסדות החינוך ובמעברי החצייה ויסייעו לעשרות אלפי התלמידים להגיע ליעדם בבטחה. מערך מתוגבר של שוטרי תנועה יסייע בהכוונת והזרמת התנועה הרבה הצפוייה ביום זה.

יערכו סיורים מקדימים, רכובים ורגליים, גלויים וסמויים, בתחנות ההסעה המרכזיות, בתחבורה הציבורית ובריכוזי הסעה של תלמידים. כמו כן יוקמו מחסומים רבים ויערכו בדיקות קפדניות של כלי רכב ואנשים חשודים.
