

התנועה לאיכות השלטון עתרה היום לבג"צ נגד מינויים של שני דיינים לבית הדין הגדול. כתב עתי"ם מוסר, כי הוועדה לבחירת דיינים תתכנס ביום ראשון הקרוב ואמורה לבחור שבעה דיינים- שניים לבית הדין הגדול וחמישה לבתי הדין האיזוריים. התנועה לאיכות השלטון טוענת בעתירה, כי יש להפריד בין בחירת הדיינים לבתי הדין האיזוריים לבין בחירת שני הדיינים לבית הדין הגדול. העותרים מבקשים מבג"צ לאסור את בחירת שני הדיינים, משום שנפלו פגמים רבים בהליך בחירתם.
