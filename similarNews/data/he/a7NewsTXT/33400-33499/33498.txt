

מסוקי קרב תקפו בשבת בצהרים רכב בעיירה טובאס, שבו נסעו שני מחבלים שעסקו בתכנון פיגועים בימים הקרובים ויחד עימם שלשה מחבלים זוטרים ושני ילדים. שני המבוקשים נמלטו השאר נהרגו.

שר הבטחון בנימין בן אליעזר התנצל על הפגיעה בחפים מפשע ודובר צה"ל ציין כי "צה"ל מצר על כך".

"אם לא היינו עוצרים את המחבלים בטובאס, היו נפגעים אזרחים ישראלים בעפולה או בחדרה".
הגורמים המדיניים מביעים צער על הפגיעה באזרחים, אך מטילים את האשם על הרש"פ ש"יכולה לשים לכך קץ - אם תתחיל לפעול. עם זאת, ישנן תקלות תוך כדי לחימה, והדברים ייבדקו". לדברי הגורמים, "לא הייתה כל תקופת שקט אמיתית בחודש האחרון. השקט היחסי נבע מפעולה של צה"ל בכל הגזרות".

בכיר בטחוני מהרש"פ טוען כי צה"ל לא הצליח לפגוע במבוקש העיקרי בו התכוון להתנקש בירי המסוקים בטובאס- ג'יהאד סוואפתה. סוואפתה הצליח להמלט מהרכב בו נסע, יחד עם עוד 3 מחבלים בפתח', לפני שהמסוקים פגעו בו. זאת, לאחר שהטיל הראשון שירו החטיא את מטרתו. בפעולת מסוקי חיל האוויר חוסלו 3 מחבלים : רפאאת דראע'מה, יאסר סבייח ויזיד עבד אל ראזק, מראשי הפתח בטובאס. כן נהרגו 2 ילדים שהיו בקרבת הרכב כאשר נפגע.

"תגובתנו תהיה כואבת לכל הישראלים. אם נבטיח נקיים ואם נפעל נכאיב", איים אחד מבכירי הפתח מהעיירה טובאס בשיחה עם התחנה הלווינית אל ג'זירה.

עם זאת מפקד הביטחון המסכל ביו"ש זוהיר מנסרה, הזהיר במוצאי שבת בראיון לתחנה הלווינית אל ג'זירה כי כל תגובה על ידי ארגוני המחבלים לפעולת הסיכול בטובאס רק תחזק את שרון ותיתן לו להמשיך בצעדיו נגד ערביי הרש"פ. מנסרה אמר שעל אף שצעדי שרון גורמים "להסלמת השטח" ולקריסת כל מאמץ בינלאומי להחיות את "תהליך השלום" אל לערביי הרש"פ להגיב בצורה שעלולה לפגוע במעמדם.

מנסרה טוען כי צעדי ישראל "מקשים" על הרש"פ "לשמור" על הבטחון וגם "לשכנע" את ארגוני האופוזיציה ואת כל הערבים שיש צורך להפסיק את האש ולהמנע מפיגועים ולכבד את הסכם ההבנות עזה בית לחם תחילה.

בצל הצהרות מנסרה אומר איסמעיל הניה, מבכירי החמאס ברצועה, בראיון לאל ג'זירה כי צעדי שרון הם "איתות על כך שהוא מעונין בהמשך הכיבוש וההרג של
ערביי הרש"פ" דבר שמחייב המשך מאבק ותגובה נגד מעשים אלו. אבו הניה אמר עוד בראיון כי החמאס לא ישתוק ויגיב מהר מאד על האירועים הללו.

בתגובה לביקורת על פעולת צה"ל בכפר טובאס, מוסר ח"כ צבי הנדל כי "במקום לחזק את ידי צה"ל במלחמתו בטרור, קמים חדשות לבקרים יפי נפש מזויפים שעושים הכל כדי לרפות את ידיו.
במלחמה כמו במלחמה, נהרגים גם חפים מפשע וצה"ל עושה הכל כדי למנוע הרג שכזה.
אבל אסור לשכוח מי כפה עלינו את הטרור ורק אמש ניסה לרצוח שוב עוד עשרות יהודים.
ומי שהכריז עלינו מלחמת טרור שלא יצפה שרק בצד שלנו יהיו נפגעים".

עוד אומר ח"כ הנדל כי הוא "מתפלא גם על אלופים במיל כמו מתן וילנאי ואחרים שאמורים לדעת מה היא מלחמה, אך לצורכי מטרותיהם הפוליטיות מצטרפים גם הם לעדת המבקרים הצבועים.
אל תפריעו לצה"ל לנצח, ולנסות למנוע רצח נוסף של ישראלים".

כוח צה"ל עצר בשבת בצהריים ברמאללה את חסן יוסוף דאוד חאליל, בן 47, מבכירי החמאס באיזור יהודה ושומרון. ברשותו נתפסו סכומי-כסף גדולים בהיקף של עשרות אלפי שקלים, שנועדו ככל הנראה למימון פעילות חבלנית.

ייבדק הקשר של יוסוף עם חברי חוליית הטרור של מזרח ירושלים שנחשפה לאחרונה.
בסוף השבוע עצרו כוחות צה"ל עוד שישה מבוקשים - ליד גשר אדם, ליד היישוב קריית-ספר, ברמאללה ובאיזור בקעאה א-שארקיה.
אזרח ישראלי נפצע קל בשבת מזריקות אבנים על אזרחים וחיילים ביישוב היהודי בחברון.
