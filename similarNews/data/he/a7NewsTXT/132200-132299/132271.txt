

ארבעה מנרצחי פיגוע התופת שאירע אתמול בקניון השרון בנתניה יובאו היום למנוחות. ההרוג החמישי, המאבטח חיים עמרם הי"ד אשר הגן בגופו על הסובבים אותו נערכה אמש בבית העלמין בנתניה.

קינן צועמי הי"ד, בן 20 מפתח תקווה, יובא למנוחות בשעה 13:30 בבית העלמין בצומת סגולה בפתח תקווה.

איליה רוזן הי"ד, תושבת בת חפר, תובא למנוחות בשעה 14:30 בבית העלמין בקיבוץ בחן.

אלכסנדרה גרימצקי הי"ד תובא למנוחות בשעה 13:00.

הלווייתו של דניאל גולני הי"ד מנהריה תערך בשעה 14:30 בבית העלמין בשכונת ותיקים בעירו.

המאבטח חיים עמרם הי"ד, שניסה למנוע מהמחבל להתפוצץ בקניון ונהרג בפיצוץ, הובא למנוחות אתמול בערב בשעה 23:00 בבית העלמין בנתניה.

בבתי החולים השונים באזור השרון מאושפזים הבוקר 20 מפצועי הפיגוע שארע אתמול בקניון השרון בנתניה. כתבנו קובי פינקלר מוסר ש הפצועים מאושפזים בבבתי החולים לניאדו בנתניה, מאיר בכפר סבא והלל יפה בחדרה.

בין הפצועים נער בן 17 המאושפז במצב קשה ושני פצועים במצב בינוני. יתר הפצועים מאושפזים במצב קל.
