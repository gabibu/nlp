

שופט בית המשפט העליון בדימוס, יעקב טירקל, יקבל מחר תואר ד"ר לשם כבוד מאוניברסיטת בן-גוריון במסגרת אירועי יום בן-גוריון.

השופט בית המשפט העליון בדימוס יעקב טירקל זכה בתואר דוקטור לשם כבוד "לאות הוקרה עמוקה לשופט ותיק בעל נשמה יתרה וחוכמת- הלב, קשוב וזהיר בכבודו של כל אדם, מקפיד על ערכי המוסר ורוח החוק...למי שכוכבו דרך בבאר שבע מראשית דרכו כשופט", כך נכתב בנימוקי הזכיה.

זמן קצר לפני טקס חלוקת התארים יתקיים טקס חנוכת תחנת הרכבת שליד האוניברסיטה וגשר האוניברסיטה, במעמד ראש הממשלה, אריאל שרון. מבנה התחנה החדשה, מאופיין בתכנון ייחודי, יצוק מבטון חשוף וזכוכית, המוקף באלמנט הצללה מאלומיניום. התחנה משתרעת על שטח של כ-800 מ"ר בין התחנה לבין הקמפוס מחבר גשר ושדרה מקורה להולכי-רגל, באורך של כ-320 מטרים, שהוקם מכספים של תורמי האוניברסיטה ומשרד התחבורה.
