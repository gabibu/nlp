

בעקבות הפיגוע בנתניה, לו נטל אחריות ארגון הטרור הג'יהאד האיסלאמי, דרשה ארצות הברית מהרש"פ לפעול בנחישות נגד ארגוני הטרור. מזכירת המדינה האמריקנית מוסיפה כי מדובר בנסיון להכשיל את התהליך המדיני.

בעקבות הפיגוע בנתניה, לו נטל אחריות ארגון הטרור הג'יהאד האיסלאמי, דרשה ארצות הברית מהרש"פ לפעול בנחישות נגד ארגוני הטרור. דובר הבית הלבן לענייני ביטחון, פרדריק ג'ונס, אמר הלילה כי "הפיגוע מדגיש את חשיבות פירוק ארגוני הטרור, כפי שנקבע במפת הדרכים". ג'ונס גינה את "ההתקפה האכזרית" ושיגר את תנחומי העם האמריקני למשפחות ההרוגים והנפגעים.

מזכירת המדינה האמריקנית, קונדוליסה רייס, אשר נחתה הלילה באירופה שם תיפגש עם ראשי המדינה סביב סוגיית נחיתת מטוסי ה-CIA אשר הובילו עצורים ותגן על פעילות ארה"ב בטענה כי לא מתעללים או פוגעים באסירים, גינתה גם היא את הפיגוע בנתניה ואמרה כי מדובר בנסיון להכשיל את התהליך המדיני. "ישנם אנשים שמקווים לעכב את הדרך לשלום בין ישראלים ופלשתינים", אמרה.
