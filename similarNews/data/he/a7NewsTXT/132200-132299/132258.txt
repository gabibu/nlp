

נשיא הבנק האירופאי לשיקום ופיתוח, ג'אן למייר, הגיע אתמול לביקור של יומיים כאורח בנק ישראל. היום חתם על הסכם שיתוף פעולה בין הבנק בראשו הוא עומד לבין המכון הישראלי לייצוא.

נשיא הבנק האירופאי לשיקום ופיתוח, ג'אן למייר, הגיע אתמול לביקור של יומיים כאורח בנק ישראל. היום חתם על הסכם שיתוף פעולה בין הבנק בראשו הוא עומד לבין המכון הישראלי לייצוא.

להערכת מכון היצוא, כתוצאה מחתימת הסכם שיתןף הפעולה יגדל ב-50% היקף המעורבות של חברות ישראליות בפעילויות הבנק, לכ-75 מיליוני דולרים לשנה כבר ב-2006, זאת לעומת כ-50 מליון דולר בשנת 2005. על פי ההסכם יעודדו שני הגופים החתומים העברת מידע, הדרכה ותכנים שונים הקשורים בפעילות הבנק לחברות פרטיות, יזמים ויועצים ישראלים.

ג'אן למייר הגיע ארצה בראשות קבוצת בנקאים מהבנק האירופאי לשיקום ופיתוח. במסגרת ביקורו יפגש עם נגיד בנק ישראל, הפרופסור סטנלי פישר ועם שר האוצר, אהוד אולמרט, ישתתף בסמינר שמארגן מכון היצוא בנושא הזדמנויות השקעה ברוסיה ובמדינות מזרח אירופה וייפגש עם מספר חברות ישראליות המשקיעות ברוסיה ובמזרח אירופה ועם נציגי הבנקים והמגזר הפיננסי בארץ.

הבנק האירופאי לשיקום ופיתוח, בו חברה ישראל משנת 1991 בה הוקם הבנק, משקיע בהיקף של כ-4 מיליארד יורו בשנה במדינות שהיו בעבר שייכות לגוש הקומוניסטי ומסייע להן במעבר מכלכלה מנוהלת לכלכלת שוק ובמעבר לשלטון דמוקרטי פלורליסטי.
