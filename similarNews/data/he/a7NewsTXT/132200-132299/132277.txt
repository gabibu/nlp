

יהודה שלזינגר, אשר שימש עד לפני מספר ימים כראש הדסק הדתי בדובר צה"ל מספר לכתבנו קובי פינקלר על הרקע להקמת מערך ההסברה המיוחד לדתיים בצה"ל ועל הסיבות שהביאו אותו, בוגר מכינה קדם צבאית, לשרת שם.

כבר שנים רבות שמוסד דובר צה"ל הפך להיות נדבך חשוב במהלך כל פעילות .ליל הסקאדים הראשון במלחמת המפרץ הראשונה ייזכר אצל רבים אחרי נטילת הפיקוד בידי דובר צה"ל דאז נחמן שי.

יהודה שלזינגר, עד לפני מספר ימים ראש הדסק הדתי בדובר צה"ל, מספר לכתבנו קובי פינקלר על מערך הדוברות המיוחד שהוקם בצה"ל על מנת לתת מענה לצרכי הציבור הדתי. ימי הקמת הדסק הדתי בדובר צה"ל הם ימי המלחמה הגדולה ברחבי הארץ. מאות ישראלים נרצחים , ברחבי יהודה ושומרון רבים מוצאים את מותם בדרכם אל ביתם.

"נגד המחבלים היתה פעילות של צה"ל, אבל לא היה לכך מענה מיוחד מסביר", אמר שלזינגר. תא"ל רות ירון , "דוברת צה"ל הקודמת החליטה שצריך להקים מערך אחר, שונה וכך בעזרת סא"ל אריאלה בן אברהם ראש ענף תקשורת הוקם דסק דתי".

עוד הסביר לכתבנו שמטרת הדסק הדתי בדובר צה"ל "להביא את התקשורת את העיניים של הקוראים והשומעים. את הלך הרוחות, כל מה שקורה. מה שקרה בעקבות כך הוא שבמציאות שנוצרה כל אלוף, כל מפקד בכיר מקבל מיידית הודעות שמתפרסמות בערוץ 7, ב inn ומיד הוא פועל לפיהם".

יש לו ליהודה גם דוגמא למעשית לכך: "באחד מימי שישי התפרסמה ידיעה על כך שצה"ל הולך לסגור את אזור צפון השומרון. ידיעה שלא היה לה כל על מה לסמוך. מאות אנשים החלו בעקבות הידיעה לעשות דרכם רגלית לעבר הישובים השונים באזור. בשלב מסויים גם היתה סכנה לחייהם. כאחראי על הדסק הדתי התקשרתי לעוזי ברוך עורך אתר ערוץ 7, ובקשתי ממנו לפרסם ידיעה בראש האתר המכחישה את הפרסום. הידיעה פורסמה בהבלטה והתוצאות לא אחרו לבוא. זו רק דוגמא מיני רבות", אומר יהודה.

בתגובה לשאלה האם הוא, כשומר מצוות, בוגר מכינה קדם צבאית ביתיר, לא הרגיש שהוא חלק ממערכת שתמכה בהינתקות ענה יהודה כי היה לו קשה אך הוא ידע שרק בדרך זו יוכל להביא את הצד של המתיישבים, של הנפגעים, של המגורשים בפני הציבור. "כמי שמכיר את הציבור הנפלא הזה וכמי שצמח ממנו יכולתי לבוא למערך דובר צה"ל, להמליץ איך לעבוד עם קהל העיתונאים, לשתף עימם פעולה , לסייע להם ככל שניתן ובכך לתת שקיפות מלאה לכל הפעילות ללא כל מערך זה היו הדברים נראים אחרת", אמר.
