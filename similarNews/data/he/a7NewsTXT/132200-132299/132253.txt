

נציגים מישראל וגרמניה קיימו מפגש בן יומיים שעסק בהערכות ההסברתית למצבי חירום בריאותיים ובכללם ביו טרור.

המפגש שהתקיים בישראל אורגן על ידי משרד הביטחון שבתוקף החלטת ממשלה אחראי על ניהול המענה ברמה הלאומית במהלך אירועי חירום בריאותיים ובכללם טרור ביולוגי. במהלך המפגש סיירו האורחים במרכז תקשוב המשרת את מערכת הבריאות ובפיקוד העורף.

הצוות הגרמני כלל גורמים ממשרד הבריאות, המשטרה, אקדמיה והתקשורת והצוות הישראלי כלל גורמים השותפים למענה לאירועים מסוג זה ובכללם משרד הביטחון, הבריאות, צה"ל, פיקוד העורף, משטרת ישראל, אקדמיה ותקשורת.

לדברי אנשי משרד הביטחון יצר המפגש הזדמנות לבחון במשותף את סוגיית ההסברה במצבי חירום בריאותיים ובכללם טרור ביולוגי מתוך הכרה שההערכות המוקדמת הן בישראל והן בגרמניה יכולה לשפר את הממשקים עם התקשורת, עובדה שתבוא לידי ביטוי במצב החירום עצמו בהתנהלות מתואמת ואחראית.
