

במכתב אל מתפקדי הליכוד קורא יהונתן פולארד לבחור במשה פייגלין לראשות הליכוד. פייגלין הוא "אדם ישר אחראי וירא שמים", כותב פולארד ומוסיף "קול עבור משה הוא קול למען השבת הכבוד הלאומי והיושר של ישראל".

הסוכן הישראלי יהונתן פולארד, הנושא עונש של יותר מ 20 שנה בכלא האמריקני שיגר היום מכתב אישי ל 130 אלף חברי הליכוד ובו קורא להם לתמוך במשה פייגלין ליו"ר הליכוד.

במכתב הוא כותב:
אשתי אסתר ואני מכירים את משה פייגלין תקופה ארוכה, ומצאנו שהוא אדם ישר אחראי וירא שמים. אנו חושבים שמשה הוא המנהיג הנכון לליכוד ולעת הזאת בתולדות עמנו. זהו רגע קריטי בהסטוריה של העם היהודי. אנו חסרים מנהיגים המבינים שמנהיגות יהודית אמיתית חייבת להיות כפופה לרצון מלכו של עולם. אנו חיים בארץ רק בחסד עליון, עד שיהיו לנו מנהיגים המכירים בעובדה פשוטה זו ופועלים בהתאם, אנו כאומה נמשיך להיות נתונים לחסדי חברינו ואויבינו כאחד.

אנו מאמינים שמשה פייגלין הוא אולי המנהיג היחיד בישראל כיום המבין שכוח הוא מבחן ולא מתנה. ושיש להתשמש בו בתבונה. אנו מאמינים שגלל אמונתו באלקי ישראל משה הוא המנהיג היחיד בליכוד כיום המסוגל לעמוד בתכסיסי אויבינו ובלחצי חברינו לפעול בניגוד לטובתנו הלאומית.

קול עבור משה הוא קול למען השבת הכבוד הלאומי והיושר של ישראל. לכן אסתר ואני רוצים להביע את תמיכתנו המלאה במשה, ולעודד את כל אלה היכוים להשתתף בפריימריז של הליכוד ולהצביע בעד משה פייגלין.

יהונתן פולארד, הכלא הפדרלי באטנר, צפון קרולינה ארה"ב.
