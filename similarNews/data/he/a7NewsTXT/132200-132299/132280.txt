

יו"ר כח המשימה הלאומי להגדלת מספר התיירים הנכנסים לישראל, מר מיכאל פדרמן מינה 5 ועדות משנה שיבחנו את ההיבטים השונים הקשורים לפיתוח וקידום התיירות בישראל.

יו"ר כח המשימה הלאומי להגדלת מספר התיירים הנכנסים לישראל, מר מיכאל פדרמן מינה 5 ועדות משנה שיבחנו את ההיבטים השונים הקשורים לפיתוח וקידום התיירות בישראל.

כתבנו קובי פינקלר מציין ששר התיירות, אברהם הירשזון מינה לפני מספר חודשים את כח המשימה כאשר היעד שהוצב בפניו, הינו בחינת מימוש הפוטנציאל התיירותי ופיתוח תוכנית תיירות רב שנתית כוללת- שיווקית וכלכלית. תוכנית שתתייחס בין השאר, ליצירת מקומות עבודה נוספים ולשיפור תדמיתה של ישראל בעולם באמצעות התיירים המבקרים בה.

השר קבע, כי על התוכנית לקבוע יעדים לאומיים וסדרי עדיפויות לפיתוח מוקדים ואתרים תיירותיים חדשים וכן להשקעה בטיפוח ושדרוג האתרים הקיימים.

כח המשימה יגיש בנוסף לתוכנית, המלצות בכל הנוגע לדרך יישום התוכנית שיעדיה העיקריים הינם: הגדלת מספר התיירים הנכנסים לישראל לכ-5 מיליון בטווח הזמן של עד 5 שנים והארכת השהות הממוצעת לתייר בישראל, תוך מקסום הפוטנציאל הכלכלי שלו.

הקמת ועדות המשנה תקדם את פעילות כח המשימה ותאפשר עמידה בלוחות הזמנים וביעדים כפי שהוגדרו ע"י שר התיירות. ועדות המשנה צפויות להגיש את עיקרי המלצותיהן תוך חודשים.
