

שני עדים במשפטו של שליט עיראק לשעבר, סדאם חוסיין, ניצולים מטבח שערך בשנת 82' התעמתו עמו בבית המשפט והאשימו אותו בנתינת הוראה לחסל כפריים שיעיים רבים ולענות מאות אחרים.


אתמול נערך היום הראשון של העדויות במשפטו של שליט עיראק לשעבר, הרודן סדאם חוסיין. אחמד חסן מוחמד, בן 38, תיאר בעדותו את העינוי שעבר במשך ארבע שנים לאחר שסדאם ניצל מניסיון התנקשות בחייו בחודש יולי בשנת 82'. "אני אצטרך עשרה ימים רק על מנת לתאר את כל העינויים שעברתי", אמר מוחמד כשמולו יושב הרודן הנאשם וקולו נשבר. הוא תיאר נשים אשר הוכו לעיניו, חברים שחושמלו בכלא.

בתגובה לדברים אמר סדאם חוסיין כמעט בצעקה בסיכום הדיון: "אני סדאם חוסיין, אחראי לכל זה".
