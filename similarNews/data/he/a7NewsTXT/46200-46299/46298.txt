

שני תלמידים מנרצחי פיגוע ההתאבדות אתמול בחיפה - יובל מנדלביץ (13.5) ואביגיל לייטל (14.5), תלמידי ביה"ס הריאלי בחיפה, השתתפו מתחילת שנת הלימודים בפרויקט "ילדים מלמדים ילדים" של המרכז הערבי-יהודי בגבעת חביבה.

השניים עברו סדנאות רבות בנושא "החינוך לשלום" ופיתחו קשר מיוחד עם המנחות של המרכז.

אתמול השתתפו מנחות הפרויקט ומורות ביה"ס במפגש לתכנון מפגשם של התלמידים עם תלמידים ערבים, כדי לשוחח על "דו קיום ושלום".

המפגש יוקדש עתה לזכרם של שני התלמידים שנרצחו.
