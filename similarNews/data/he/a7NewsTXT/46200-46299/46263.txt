

דוברת צה"ל הודיעה כי צה"ל הרס הלילה בשכם את ביתו של אשרף מוחמד מחמוד סייד, מחבל חמאס, אשר ביצע פיגוע התאבדות במכונית תופת במחסום בקעות ב8.8.01-, ממנה נפצע חייל צה"ל.

בהודעת הדוברת נמסר כי הריסת בתי מחבלים היאה מסר למחבלים המתאבדים ושותפיהם לפעילות
הטרור, כי למעשיהם יש מחיר אשר ישלם כל מי ששותף בפעילות חבלנית עוינת.

צה"ל גם פעל הלילה באזור מחנה הפליטים ג'בליה שבצפון רצועת עזה. במהלך הפעילות נעצר עבד אל קרים זיאדה, מחבל חמאס בכיר וביתו נהרס.

בסריקות שערכו הכוחות טרם הפיצוץ נמצאו רובה סער קלצ'ניקוב, רימונים, חגורת נפץ, שני מטענים במשקל של 20 ק"ג כל אחד, חומר נפץ רב, שני משגרים של טילי נ"ט, 3 פצצות נ"ט, 5 משגרי מרגמות.

כמו כן הרסו הכוחות מבנה נוסף ששימש בית מלאכה לייצור אמצעי הלחימה ונמצאו בו 4 מחרטות לייצור אמצעי לחימה.

במהלך הפעילות נפתחה אש כבדה לעבר הכוחות. הושלכו לעבר אנשי צה"ל רימונים, נורו טילי נ"ט והופעלו יותר מ-10 מטעני חבלה.

הכוחות השיבו אש לעבר מקורות הירי וזיהו פגיעה בחמושים.
