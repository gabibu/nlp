

אשתו של פרקליט תל אביבי הגישה לבג"צ עתירה דחופה ובה בקשה לבטל את החלטת בית הדין הרבני בנוגע למעמד נישואיה "האזרחיים".

מדובר בהחלטה שקיבל בית הדין הרבני בתל אביב בהנחיית בית הדין הרבני הגדול לפיה ניתן להתיר באופן חד צדדי וללא עילה נישואים אזרחיים שבוצעו בין יהודים אזרחי ישראל, כאשר אחד מהצדדים מבקש זאת.

העותרת כמובא באתר "וואלה", פנתה לסיועו של הבג"צ כאשר בית הדין הרבני התיר את נישואיה שנערכו לפני 16 שנים בקפריסין. את התרת הנישואין ביקש הבעל. בית הדין קבע כי השניים לא היו נשואים כדת משה וישראל ולפיכך הבעל גם אינו מחוייב במזונותיה.

בעתירתה טענה האשה כי "ההחלטה להתיר את נישואיהם האזרחיים של בני זוג, רק משום שנישאו בנישואים שלא כדת משה וישראל, אינה חוקית ודינה להתבטל".

בכתבה צויין כי מדובר בהחלטה שיש בה כדי לערער על תקפות נישואיהם האזרחיים של ישראלים נוספים.
