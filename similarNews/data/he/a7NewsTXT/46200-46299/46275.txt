

שבעה אנשים נהרגו, ו 66 נפצעו בהתפוצצות מטען חומר נפץ שהטמינו מורדים שמאלנים במרכז קניות הומה אדם בצפון מזרח קולומביה.

נמסר כי הפיגוע בוצע בעיר קוקוטה, הסמוכה לגבול עם ונצואלה, וכי הוא נעשה בעזרת מכונית תופת, אך לאחר מכן מסרו השלטונות כי המטען הונח במגרש החניה התת-קרקעי של בניין "אלחנדריה" במרכז העיר.

השלטונות ייחסו את הפיגוע לאנשי ארגון המחתרת E.L.N., (הצבא לשחרור לאומי), אחד משני ארגוני הטרור הגדולים במדינה.
"וידאנו כי זו הייתה פעולה שביצעה חזית 'הגרמני ואלאסקו וילאמיזהאר'

מE.L.N., ובעיקר של מנהיגה חורגה דוראן, המכונה 'טייסון', ואנו סבורים כי ייתכן
שהוא נפצע בהתפוצצות", אמר מפקד המשטרה החשאית באזור חורגה דיאז.

המשטרה פתחה בחיפושים קדחתניים אחר החשוד, והודיעה על פרס בגובה 3,400 דולרים על כל מידע שיביא לתפיסת מבצעי הפיגוע.

