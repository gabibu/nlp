

הוועדה לפרס ישראל בחרה בפרופ' ישעיהו ליבמן כחתן פרס ישראל בתחום חקר מדעי המדינה. פרופ' ליבמן מהמחלקה למדעי המדינה מאוניברסיטת בר אילן הוא מחשובי החוקרים של התרבות וההתנהגות הפוליטית של יהדות ישראל והעולם.

"הבנתו הייחודית והמעמיקה את טבעו של הקיום היהודי על שני מרכזיו הגדולים בעולם מעמידה אותו בשורה הראשונה של חוקרי התהליכים החברתיים והפוליטיים בעולם היהודי המודרני", נכתב בנימוקי הוועדה. פרופ' ליבמן היה מחלוצי החוקרים בזיהוי הסמלים והמיתוסים המרכזיים בישראל המודרנית ובניתוחם השיטתי כמשקפים את השינויים בתרבות הפוליטית בחברה הישראלית.
