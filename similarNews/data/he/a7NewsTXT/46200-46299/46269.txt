

צה"ל מבצע פעולה נרחבת נגד תשתיות החבלה במחנה ג'יבליה בעזה. לערבים 11 הרוגים. 3 מהם נהרגו בקרב עם חיילינו, ו - 8 נהרגו בהתפוצץ מטען נפץ גדול שבאמצעותו התכוונו לפגוע בחיילינו.

במהלך הפעולה   שהתבצעה תוך חילופי אש עזים - נעצר עבד אל קרים זיאדה, מחבל חמאס בכיר וביתו נהרס. בסריקות שערכו כוחותינו בבית טרם הפיצוץ נמצאו רובה סער קלצ'ניקוב, רימונים, חגורת נפץ, שני מטענים במשקל של 20 ק"ג כל אחד, שני משגרים של טילי נ"ט, 3 פצצות נ"ט ועוד תחמושת.

הבוקר שיגרו המחבלים שתי פצצות מרגמה לעבר היישוב נצרים שבחבל עזה. אין נפגעים ונזק.

הלילה סיכלו חיילי יחידת תותחנים שפעלו באל-ימון שליד ג'נין, פיגוע תופת. החיילים תפסו חגורת נפץ מוכנה להפעלה במשקל עשרות ק"ג. הכוח חשף גם שני מטעני צינור, רימוני רסס, מחסניות, תחמושת ושלושה שקים של חומר נפץ.

טנקים של צה"ל נכנסו אמש לג'נין אחרי הפיגוע בחיפה, אך לא ביצעו שם פעילות יוצאת דופן.
