

מנכ"ל עיריית ירושלים רענן דינור נענה לפנייתו של שר התעשייה והמסחר אהוד אולמרט לכהן כמנכ"ל המשרד החל מה-1 במאי השנה. דינור עבד תחת אולמרט בעת שכיהן כראש עיריית ירושלים. הוא שירת בעיריית ירושלים 12 שנים, 5 שנים כמנהל אגף התרבות בעירייה ו-7 שנים מנכ"ל.

ראש עיריית ירושלים אורי לופוליאנסקי הודיע כי בכוונתו למנות את המשנה למנכ"ל עיריית ירושלים איתן מאיר למ"מ מנכ"ל עיריית ירושלים. בשמונה השנים האחרונות היה מאיר ראש המינהל הפיזי ואחראי על פרוייקט הרכבת הקלה.
