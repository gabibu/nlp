

אלמונים הסבו נזקים כבדים לשמורת הטבע הרמון שבמכתש רמון, ולכרם באזור. הפקחים אמדו את הנזקים במהלך היום וכבר עתה ברור כי מדובר בהיקף של עשרות אלפי ש"ח. הם השחיתו מתקנים, גרמו נזק למסלולים, פגעו במתקן קשר לוויני והרסו חלק מכרם של מתיישב בנחל בוקר.

פקחי רשות שמורות הטבע ומשה זהר, מתיישב מנחל בוקר שרבע מהכרם שלו נהרס, הגישו תלונה למשטרה.

ראש המועצה האזורית הר הנגב, שמואל ריפמן, פנה בעניין למפקד מרחב הנגב במשטרה, תנ"צ חיים כהן וביקשו לעשות מאמצים לאיתור החשודים במעשה במטרה להרתיע מהישנות מקרים של פגיעה ברכוש.

ייתכן ואת הנזקים ביצעו בדואים כמעשה נקמה על כך שריססו אתמול את גידוליהם על ידי אנשי הסיירת הירוקה.

