

ממשלת הונגריה החליטה לשלם פיצויים לקרובים, מדרגה ראשונה, של יהודים הונגרים שנספו בשואה.

דובר ממשלת הונגריה אמר כי גובה התשלום יעמוד על 1600 אירו לאדם. את הפיצויים יקבלו, כאמור, קרובים מדרגה ראשונה של אנשים שנרצחו בשואה במחנות או עקב עבודות כפייה.

עוד ישלמו ההונגרים פיצויים לקרובי יהודים שנרצחו עקב רדיפות כתוצאה מחוקים אנטישמיים שחקקו ההונגרים עוד לפני השואה.

יו"ר הפדרציה של יהודי הונגריה גוסטב זוסלאי מרוצה מן ההחלטה. הוא אמר כי בעבר התכוונו ההונגרים לשלם לקרובי הנספים רק 120 אירו לנפש וכעת הסכום גדול פי כמה. עוד אמר זולטאי כי הפיצוי הוא עניין מוסרי ולא כספי.
