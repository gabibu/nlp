

הסוכנות היהודית נערכת לפתוח באחת ממדינות מזרח אירופה מסלול לגיור מהיר של עולים לא-יהודים - יוצאי חבר המדינות לשעבר. כך מדווח היום העיתון הארץ.

לפי התוכנית הנקראת "הר סיני", ייפתח במדינה המזרח-אירופית מחנה מיוחד שיקלוט את העולים בדרכם לישראל ויכשיר אותם לגיור. בסוף ההכשרה הם יגוירו בבתי דין רבניים שיוקמו במקום.

הגיור יהיה אורתודוקסי ויבוצע על ידי הרכבים מיוחדים של רבנים שיוטסו לשם כך מישראל. ההליך כולו מתוכנן להימשך ארבעה שבועות בלבד.

בשלב זה מיועדת התוכנית ל-200-150 עולים בלבד, אך אם תצליח תורחב לממדים גדולים בהרבה.
