

פיחות נוסף של השקל מול הדולר והיורו היה ביום ד' עם תחילת המסחר, בעקבות הערכת ראש אמ"ן כי יתכן והמלחמה מול עיראק תפרוץ כבר בשבוע הבא.

כך נמסר מחברת EASY-FOREX. כוונתו של נתניהו להעלות את יעד הגירעון של שנת 2003 מ-3% ל- 4% היוו גורם נוסף לפיחות האחרון.

כוונה זו מגבירה את הסיכויים להורדת דירוג האשראי החיצוני של ישראל. הדולר/ שקל נסחר כעת ברמה של 4.8563. גורם נוסף לפיחות השקל שמלווה אותנו השבוע הוא פדיון סדרת האג"ח בהיקף גדול מסוג "גלבוע", שיקבע לפי היציג של יום שישי הקרוב.

ב: Easy-Forex מעריכים כי התקדמות באישור התוכנית הכלכלית החדשה תעזור לבלום את הפיחות הנוכחי בשקל. מאידך גיסא, הם מעריכים כי נקודת ההתנגדות הנמצאת ב- 4.9 תיפרץ בקרוב כאשר הפיחות בשקל יימשך לקראת פרוץ המלחמה מול עיראק.

יורו/ דולר

התבטאותו של ג'ון סנואו, שר האוצר החדש של ארה"ב כי אינו מפחד מדולר חלש הזניקה את היורו/ דולר לרמה של 1.1 לראשונה זה 4 שנים. הדולר צנח כמעט 21% מול היורו בשנה האחרונה. התבטאותו של סנואו העלתה השערות כי הוא נוטש את ההעדפה למטבע חזק שהחזיקה ארה"ב מאמצע שנות ה-90 ותומך בהיחלשותו של המטבע ע"מ לדחוף את כלכלת ארה"ב למצב של צמיחה בעזרת עליית היצוא. גורמים נוספים המחלישים את הדולר מול היורו הם דאגות להאטה בצמיחת הכלכלה של ארה"ב, ירידות מניות ואג"ח בבורסה והמלחמה הקריבה מול עיראק.

דולר/ ין

הדולר/ ין צנח בפתיחת המסחר כאשר הוא מושפע מתמיכתו של סנואו בדולר חלש, הגיע בשיאו לרמה של 117.07 וחזר לעלות. העדפת ה החדשה של ארה"ב לדולר חלש כנראה יביא להתערבות נוספת של ממשלת יפן בשוק. התפתחויות אלה, מעריכים בחברת Easy-Forex, עלולות להביא לפריצת רמת התמיכה ב-117

עוד נסמר מהחברה, כי היום הסתיימה פגישת הבנק המרכזי של יפן לגבי המדיניות המוניטרית שלו והוחלט להשאירה בעינה.
