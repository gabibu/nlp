

"גירושו של ראש המרצחים הוא דבר המתבקש כתגובה לפיגוע זה ומניעת פיגועים בעתיד", אומר שר העבודה והרווחה זבולון אורלב בתגובה לפיגוע הרצחני בחיפה. לדבריו, הרשות הפלשתינית והעומד בראשה מעולם לא פעלו להפסקת הטרור ו"הרגיעה המדומה שחווינו בתקופה האחרונה הושגה אודות לפעילות אינטסיבית של כוחות הביטחון", דברי השר אורלב.

שר המשפטים ויו"ר שינוי, יוסף (טומי) לפיד, אמר בתגובה לפיגוע: "ישראל לא תוכל לעבור בשתיקה על הפיגוע הנורא שקיפח חיים כה רבים בחיפה, עם זאת עלינו להמנע מפעולה שעלולה לפגוע בתוכניות המתקפה האמריקנית נגד עיראק". לפיד הוסיף כי הפיגוע הוכיח שוב כי ההפסקות בין פעולות הטרור הן תוצאה של עבודות כוחות הביטחון ולא מדובר בנכונות ארגוני הטרור להביא להפסקת אש.
