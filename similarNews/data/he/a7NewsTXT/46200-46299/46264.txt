

דובר הבית הלבן ארי פליישר הודיע כי הנשיא בוש מגנה את הפיגוע בחיפה וכי הוא תומך תמיכה מלאה במאבקה של ישראל בטרור. מזכ"ל האו"ם קופי אנאן הודיע כי הוא "מגנה בתקיפות" את פיגוע ההתאבדות בחיפה, שאותו כינה "התקפת טרור".

דובר הבית הלבן ארי פליישר הודיע כי הנשיא בוש מגנה את הפיגוע בחיפה וכי הוא תומך תמיכה מלאה במאבקה של ישראל בטרור. מזכ"ל האו"ם קופי אנאן הודיע כי הוא "מגנה בתקיפות" את פיגוע ההתאבדות בחיפה, שאותו כינה "התקפת טרור".

בתגובה לפיגוע אמר שר העבודה והרווחה זבולון אורלב כי גירושו של ראש המרצחים הוא דבר המתבקש בתגובה לפיגוע זה וכדי למנוע פיגועים בעתיד". לדבריו, הרש"פ, והעומד בראשה, מעולם לא פעלו להפסקת הטרור ו"הרגיעה המדומה שחווינו בתקופה האחרונה הושגה הודות לפעילות אינטנסיבית של כוחות הביטחון", דברי אורלב.

ח"כ גילה פינקלשטיין מהמפד"ל טענה כי עכשיו "יש לקפל את מפות הדרכים ולשים אותם בבוידעם" לדבריה כעת יש להלחם בחורמה בטרור בלבד.

שר המשפטים ויו"ר שינוי יוסף, טומי, לפיד, אמר בתגובה לפיגוע: "ישראל לא תוכל לעבור בשתיקה על הפיגוע הנורא, שקיפח חיים כה רבים בחיפה. "עם זאת", הוסיף לפיד: "עלינו להימנע מפעולה שעלולה לפגוע בתוכניות המתקפה האמריקנית נגד עירק". לפיד הוסיף כי הפיגוע הוכיח שוב שההפסקות בין פעולות הטרור הן תוצאה של פעילות כוחות הביטחון, וכי אין מדובר בנכונותם של ארגוני הטרור להביא להפסקת אש.

יושב ראש סיעת "האיחוד הלאומי" יורי שטרן קרא לממשלה לעצור מיד את העברת הכספים לרש"פ בעקבות הפיגוע. "יש לנקוט צעדים שיפגעו לא רק במבצעי פעולות החבלה אלא גם במעניקי החסות הפוליטית, החל ביאסר ערפאת".

בתגובה לטבח בחיפה אמר אתמול ח"כ פרופ' אריה אלדד מ"מולדת" שבאיחוד הלאומי: "בזכות הצלחתם של כוחות צה"ל בשבועות האחרונים למנוע עשרות פיגועי תופת היה קל לרבים מאתנו לשכוח מה באמת רוצים הערבים. מי שיקים מדינת טרור פלשתינית ממערב לירדן ייאלץ לראות מחזות כאלה מדי יום.

אלדד הגיב לדברי ח"כ דהאמשה, שהשווה את הטבח בחיפה למלחמה המתוכננת בעירק. הוא אמר כי מומלץ לח"כ דהאמשה לנסוע לעירק ולעמוד בעצמו מקרוב על ההכנות שעושה מדינה זו בתחום ההשמדה ההמונית וגם להישאר שם בזמן שארצות הברית עושה סוף להכנות אלו.

ד"ר רון בריימן, יו"ר חוג הפרופסורים לחוסן מדיני וכלכלי, סובר כי אף על פי שערפאת הוא "בן-מוות", כלשונו, הסיבה היחידה מדוע אין להורגו היא שהוא מציל את מדינת ישראל מפני מעשי האיוולת של מנהיגיה. כך, למשל, הוא הכשיל את תהליך אוסלו. הוא פוצץ אוטובוסים בחורף 96', הפיל את פרס, העלה את נתניהו, סרב להצעותיו ההרפתקניות של ברק, ובמקום לקבלן פתח במלחמת אוסלו. כמו כן הוא מתמיד לדרוש את כל הארץ: מן הים ועד הנהר, ואף ממזרח לנהר, ואינו מסתפק במדינה פלשתינית בתחומי יש"ע.

"גירוש ערפאת יאפשר לו להסתובב בעולם, לבקר בארמונות אירופה, להיפגש עם פרס, עם ביילין ועם חבריהם ולהזיק לישראל ולתדמיתה", אומר בריימן, ומוסיף: "משום כך עדיף שימשיך להיות כלוא במוקטעה". בריימן מציין כי גם "רפורמות" ברשות הטרור הפלשתינית עלולות להזיק לישראל, וזאת משום שהן מציגות את ערפאת כאילו הוא מוקד הבעיה, ואת החלפתו בראש ממשלה מגולח וסימפאטי כאילו היא הפתרון. יש לשאול, אומר בריימן, האם ל"תחליף נחמד" של ערפאת נסכים לתת מדינה?!

לדבריו, הבעיה אינה ערפאת אלא עצם הרעיון להקים מדינה פלשתינית ממערב לירדן. ערפאת רוצה את ארץ פלשתין השלמה והוא עקבי בדרישתו זו, ולכן הוא המחסום היעיל מפני הקמת מדינה פלשתינית, מהלך שעלול לצבור תאוצה אם ייפתח "תהליך מדיני" ויתחילו להישמע דיבורים על "אופק מדיני", ועם מינוי "מחליף חביב" שלו. ממשלת ישראל נבחרה כדי לתת אופק מדיני ליהודים ולא לאויביהם. אם היא אינה פועלת בכיוון זה, הרי שהרפורמות דרושות בחשיבה הישראלית ולא בשלטונה של רשות הטרור הפלשתינית, דברי בריימן.
