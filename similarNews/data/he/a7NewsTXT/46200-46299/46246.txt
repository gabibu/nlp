

מחר, יום חמישי, 6 במרץ 2003, בשעה 20:00, יתקיים טקס חנוכת "בית האומנים" בתל-אביב-יפו במעמד ראש עיריית תל-אביב-יפו, רון חולדאי.

"בית האומנים" של עמותת הציירים והפסלים בתל-אביב, היושב ברחוב אלחריזי 9, חודש ושופץ בסיוע עיריית תל-אביב-יפו וכולל כיום ארבע חללי תצוגה חדשים, סדנאות ובית-קפה.
על-פי החלטת הוועד המנהל, יוסב שם המוסד ל"בית האומנים ע"ש יוסף זריצקי", כמחווה לאחד מגדולי האומנים הישראלים.

במעמד חנוכת המבנה, תצוין גם פתיחת עונת התערוכות בבית האומנים, ע"י חנוכת ארבע הגלריות המחודשות, שיציגו תערוכות המקיפות מספר שנות עבודה של אומנים ישראלים בכירים: באולם הגדול - התערוכה "חדווה, גדעון וכל השאר" של האמן גדעון גכטמן.

בגלריית סף - התערוכה ON THE ROCKS של האומנית ליהי חן.
קפה גלריה 1 - תערוכת עיצוב של אומנית יהודית אולמן.
קפה גלריה 2 - תערוכת ציורים של ג'ון בייל.
