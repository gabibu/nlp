

ביום ו' הקרוב ה-7.3.2002 יפתח בברלין יריד ITB, יריד התיירות הגדול בעולם.

יריד ITB הינו יריד התיירות הגדול והחשוב בעולם והוא ימשך עד ליום ב' ה-11.3.2003.

ביריד ישתתפו השנה כ-9,000 מציגים מ-199 מדינות.

מספר המבקרים ביריד כ-120,000 איש, מתוכם 60,000 אנשי התיירות.

הביתן הישראלי שהוקם על-ידי משרד התיירות ישתרע השנה על פני כ-650 מ"ר ויקחו בו חלק 17חברות מסחריות ישראליות.

כל המשתתפות הישראליות ביריד זוכות לתמיכה מטעם משרד התיירות בעת השתתפותם. זאת, בשל החשיבות הבינלאומית של יריד ITB.

יש לציין, כי זו השנה השלישית שבה משרד התיירות מסבסד את דמי ההשתתפות של הנציגים ביריד בשיעור של 75% בשל החשיבות הרבה שמייחס המשרד להשתתפות הענף ביריד ITB.

לשכת התיירות בגרמניה המרכזת את עיקר פעילותה בקרב הקהילה היהודית בגרמניה השקיעה מאמצי שיווק רחבים לקראת היריד בקרב קהילת אוהדי ישראל מתוך מטרה לעודדן לבקר ולהשתתף ביריד.
