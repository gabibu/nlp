

משרד החינוך יתגבר מחר את כל בתי הספר בחיפה בצוותים של פסיכולוגים ויועצים חינוכיים. כך הורה מנהל מחוז חיפה במשרד החינוך, אהרון זבדה.

אהרון זבדה הורה גם על פתיחת חדר המצב של משרד החינוך במחוז חיפה, ולצוותים הפסיכולוגיים להיות בקשר עם משפחות התלמידים שנפגעו בפיגוע.

מחר בבוקר יקיים מחוז חיפה ישיבת חירום בשיתוף כל הגורמים המקצועיים, כדי לקבוע את המשך הטיפול בתלמידי בתי הספר בעקבות הפיגוע.

