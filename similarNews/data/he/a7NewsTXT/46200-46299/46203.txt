

אלפי חברות עסקיות ישראליות, מוסדות פיננסיים, מוסדות ציבור ואנשי עסקים מעבירים בימים אלה את מערכות המידע הממוחשבות שברשותם לחוות שרתים חיצוניות מאובטחות. זאת בעקבות החשש לאבד מאגרי מידע ונתונים עקב מלחמה צפוייה בעיראק ולאור הניסיון העגום בפיגוע בתאומים.

חברת "GBS" גיבתה במהלך החודש האחרון כ-350 חברות עסקיות ופיננסיות בישראל והתחזית הינה שבמהלך החודש הקרוב עוד כ-1000 חברות יגבו את מערך המידע שלהם באמצעות חוות שרתים חיצוניות.

מר אלי ויצמן, מנכ"ל חברת "GBS" מציין כי החברה השקיעה לאחרונה כ-2 מיליון  בהקמת חוות שרתים חיצונית המאויישת 24 שעות ביממה, מאובטחת עם גיבוי מלא ופועלת באמצעות מערכת אוטומטית.
