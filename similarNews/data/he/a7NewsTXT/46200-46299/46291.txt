

חאלד שייח' מוחמד, מבכירי ארגון הטרור אל קאעידה שנעצרבשבוע שעבר טען בחקירתו כי נפגש לפני מספר שבועות עם בן לאדן.

חאלד שייח' מוחמד, מבכירי ארגון הטרור אל קאעידה שנעצר בשבוע שעבר טען בחקירתו כי נפגש לפני מספר שבועות עם בן לאדן.

איש מודיעין בכיר בפקיסטאן מסר כי בן לאדן מסתתר תחת שמירה באזור הררי בגבול פקיסטאן אפגניסטאן.


ערוץ הטלוויזיה הלווייני "אל ג'אזירה" המשדר מקטאר, דיווח כי בן לאדן חי בפקיסטן, ומוגן על ידי הקיצונים האיסלאמים.

בשידור צוטטו דברי איש בטחון בכיר פקיסטני עלום שם, שאמר כי מעצרו בסוף השבוע שעבר של חאלד שייח' מוחמד בעיר רוואלפינדי שבפקיסטן, הוביל למשלוח מכתבים בכתב ידו של בן לאדן.

הבכיר הפקיסטני אמר כי המכתבים מהווים הוכחה להיותו של בן לאדן בחיים, והוסיף כי הוא מסתתר בפקיסטן, תחת שמירה מטעם הקיצונים האיסלאמים.

שר הפנים הפקיסטני פייסל סאלח חייט אמר כי, אם בן לאדן ויד ימינו, המצרי מוחמד אל זווהארי, עדיין בחיים, הרי שהם אינם בפקיסטן.

מעצריהם של אחדים מבכירי אל קאעידה שבוצעו באחרונה בפקיסטן על ידי כוחות הבטחון המקומיים, העלו תהיות בדבר הקשר בין האיסלאמים הפקיסטניים לבין רשת הטרור בהנהגת בן לאדן.

לדברי סאלח, אנשי אל קאעידה שנעצרו מצאו מקלט אצל תומכי הקואליציה האיסלאמית השולטת בפקיסטן, דווח ב"אל ג'אזירה".

"האנשים שנעצרו בפשיטות בלאהור, קראצ'י, פשאוואר ורוואלפינדי, היו כולם חברים פעילים בתנועה האיסלאמית (ממשלת הקואליציה של פקיסטן), והם שהעניקו מקלט לאנשי אל קאעידה", צוטט סאלח ב"אל ג'אזירה".

מקורות בשירותי הבטחון הפקיסטני אמרו השבוע כי איסלאמאבד הגבירה את המעקב אחר "חברים פעילים" ב"ג'מעאת איסלאמי", המפלגה המאורגנת ביותר בין שש המרכיבות את גוש ה"ברית האיסלאמית", בפרלמנט.

