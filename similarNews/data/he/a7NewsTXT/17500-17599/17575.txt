

המשטרה חזרה בה מדרישתה מעיתונאי "מעריב" לחשוף את שמו של האדם שסיפר בראיון לעיתון כי הוא שחיבל במכוניתו של משה תאומים, מבעלי קבוצת הפועל תל אביב. בכך מצא את עצמו בית משפט השלום בתל אביב פטור מלדון בעניין.

"מעריב" טען, כי על פי החוק ועל פי פסיקות קודמות של בית המשפט בנסיבות כאלה אי אפשר לחייב עיתונאי לחשוף מקור מידע, וכי מעולם לא אולץ עיתונאי בישראל לעשות זאת.
מנגד טענה המשטרה, כי מדובר בעבירות המסכנות חיי אדם, ולפיכך גובר האינטרס הציבורי על פני עקרון החיסיון העיתונאי.
