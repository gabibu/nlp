

הרב הראשי לישראל הרב ישראל מאיר לאו מציע להקים בית דין מיוחד שיעסוק בסוגיה של המתת חולים סופניים על פי בקשתם.

לדבריו, יש לשלול משופט יחיד את הסמכות לדון לבדו בסוגיות הכרוכות בקיצור חייו של אדם ולהפקיד את הנושא בידי הרכב שיפוטי מיוחד.

הרב לאו מציין כי בשנים האחרונות אירעו מקרים יחידים שבהם נעתר שופט לבקשת רופא להמיתו. בעקבות מקרים אלה עלתה טענה, ולפיה ישנה רשימה ארוכה של חולים סופניים המעונינים שיחול גם עליהם פסק דין שכזה, ודבר זה חייב להדליק אלפי נורות אזהרה משום ש"נפתח פתח שאחריתו מי ישורנה", כלשונו.
