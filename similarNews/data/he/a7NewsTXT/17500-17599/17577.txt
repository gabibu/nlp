

משלחת ישראלית, בראשותו של מנכ"ל משרד הביטחון עמוס ירון, הגיעה אתמול לבייג'ין כדי לדון בהשלכות ביטול העסקה, לפני כשנה וחצי. על סדר היום: גודל הפיצוי שתשלם ישראל לסינים. ממשלת סין תובעת שני מיליארד דולארים, ואילו ישראל מוכנה לשלם מאתים ושלושים מיליון דולארים בלבד.

כזכור, ביטלה ישראל את עסקת הפלקון עקב לחץ כבד מצד ארה"ב ואיום הקונגרס האמריקני לקצץ בחבילת הסיוע לישראל, אם תבצע את העסקה. בחודש שעבר גילתה שגרירת ישראל אז בסין אורה נמיר כי ביטול עסקת הפלקון היה תנאי מוקדם של ממשל קלינטון לכינוס פסגת קמפ-דיוויד, ואהוד ברק נעתר לתנאי הזה.
