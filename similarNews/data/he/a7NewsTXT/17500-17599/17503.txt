

נשיא המדינה משה קצב נפגש עם הרמטכ"ל שאול מופז לשיחת עדכון, ובמהלכה התייחס למתקפת המחבלים בכרם שלום. הוא שיגר את תנחומיו למשפחות השכולות ולבני העדה הבדואית "הנלחמים מתוך אמונה שעליהם להגן על אזרחי ישראל".

הנשיא אמר כי לאמיתו של דבר לא הייתה הפסקת אש, אלא רק הפוגה. הוא ציין כי "הרש"פ אינה עושה כל מאמץ רציני להיאבק בטרור".

יצוין כי לפני כשבוע הביע הנשיא את הסכמתו לבוא לרמאללה ולקרוא ל"הודנה", הפסקת אש זמנית, בפני בכירי הרש"פ. תכנית זו לא יצאה לפועל משום שרה"מ הביע את התנגדותו התקיפה לעניין.

