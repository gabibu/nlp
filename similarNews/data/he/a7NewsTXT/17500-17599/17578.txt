

בית המשפט בעיר זונדרהאוזן שבמזרח גרמניה דן אתמול צעיר ניאו-נאצי בן 18 ל-300 שעות עבודות שירות בבית מחסה למבקשי מקלט, לאחר שהואשם בהכאת נער בעל דעות שמאלניות ובהטרדת בני נוער זרים ואחרים.

השופט טען כי גזר הדין נועד לחשוף אדם בעל רקע ניאו-נאצי, הפוגע באזרחים זרים והמטריד אותם, לחשוף אותו לזרים, כדי שילמד להיות סובלני. בתיק נוסף דן השופט ניאו-נאצי אחר לקריאה מעמיקה של הספר על תולדות חייו של היטלר. הצעיר הניאו-נאצי נדון נוסף על עבודות השירות גם לתשעה חודשי מאסר על תנאי.
