

משלחת ישראלית בראשות מנכ"ל משרד הבטחון, עמוס ירון, הגיעה אתמול לסין כדי לדון שם בתביעת פיצויים שהגישה ממשלת סין בשל ביטול עיסקת המטוס.

ישראל התחייבה לספק לסין את מטוס הפאלקון תמורת רבע מיליארד שקל. אולם ראש הממשלה אהוד ברק ביטל בזמנו את עיסקת המטוס בשל לחץ אמריקאי שהופעל עליו כתנאי לקיום ועידת קמפ דיוויד.
שגרירת ישראל בסין, לשעבר, אורה נמיר מתחה ביקורת חריפה על אהוד ברק, שביטל את עיסקת המטוס.

סין הגישה לישראל תביעת פיצויים בסך 2 מיליארד שקל, ומשלחת ישראלית יצאה לסין לדיון עם הסינים, כדי להגיע לפשרה ביחס לפיצוי שתשלם ישראל.

