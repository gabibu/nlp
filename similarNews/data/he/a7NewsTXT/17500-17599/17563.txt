

יושב-ראש מרכז הליכוד, השר צחי הנגבי, מבקש מראש הממשלה, אריאל שרון, לתאם עימו מועד לכינוס קרוב של מרכז הליכוד.

במכתב ששלח לשרון כותב הנגבי כי בידיו כשמונה-מאות חתימות של חברי מרכז, המבקשים כינוס כזה, ועל פי תקנון התנועה יש להיענות לתביעתם.

העילה לבקשה לכינוס המרכז: הכרזת שרון על תמיכתו בהקמת מדינה פלשתינית. יוזמי כינוס המרכז מבקשים לקבל בו החלטה הקובעת שלא תקום מדינה פלשתינית ממערב לירדן. שרון עדיין לא הגיב על פניית הנגבי.
