

כתבנו חגי סרי מדווח כי יו"ר תנועת ש"ס השר אלי ישי קורא הערב להגיע להסכמה עם ש"ס על מנת להעביר את תקציב המדינה.

השר ישי ציין כי ראש הממשלה ושר האוצר "אמנם עשו כברת דרך מסוימת לקראת ש"ס בעניין אי ביטול חוקי הנגב, ותתכן אף הסכמה על העברת חוק משפחות ברוכות ילדים, אולם אין באלה די כדי לקבל את תמיכת ש"ס".

"ש"ס לא תתמוך בתקציב ללא פתרון לטרגדיה של הנכים ומניעת הגזרות והקיצוצים המתוכננים במערכות הרווחה, הבריאות ובקיצבאות הביטוח הלאומי", אמר השר ישי.
