

רוסיה טוענת כי הצליחה היום להכניע את היחידה האחרונה של המורדים האיסלמים בצ'צ'ניה. זאת בתום מלחמה שנמשכה שנתיים.

רמטכ"ל הצבא הרוסי אנטולי קוושנין, טען היום במסיבת עיתונאים במוסקווה כי כעת נותרו רק "כיסי התנגדות בודדים" ברפובליקה הצפון קווקזית, לאחר מבצעי הטיהור שביצעו כוחות צבא רוסיה לקראת סוף השנה.

הרמטכ"ל הרוסי שלל כל נסיונות נוספים למשא ומתן עם המורדים, לאחר כשלון השיחות האחרונות. מספר החליים הרוסים במלחמה בצ'צ'ניה נאמד ביותר משלושת אלפים חיילים ושוטרים.
