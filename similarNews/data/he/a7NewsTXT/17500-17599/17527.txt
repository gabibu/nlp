

המשטרה חזרה בה מדרישתה מעיתונאי "מעריב" לחשוף את שמו של האדם שסיפר בראיון לעיתון כי הוא זה שחיבל במכוניתו של משה תאומים, מבעלי קבוצת הפועל תל אביב.

כתבת עתי"ם מוסרת, כי בכך נמנע היום הדיון וההחלטה בעניין בבית משפט השלום בתל אביב ע"י השופטת זיוה הדסי הרמן.

"מעריב" טען, כי לא ניתן על פי החוק ועל פי פסיקות קודמות של בית המשפט, לחייב עתונאי לחשוף מקור מידע בנסיבות כאלה וכי מעולם לא אולץ עתונאי בישראל לעשות זאת. מנגד טענה המשטרה, כי מדובר בעבירות מסכנות חיי אדם ולפיכך, גובר האינטרס הציבורי על פני עקרון החסיון העתונאי.
