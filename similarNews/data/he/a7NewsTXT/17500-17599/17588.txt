

איראן רכשה טילי נ"מ אמריקנים מדגם "סטינגר" והעבירה אותם לארגון טרור הפועל בלבנון. כך כתב בשבת העיתון "ניו יורק טיימס", שציטט מקורות המקורבים למודיעין האמריקני.

העיתון כתב כי הסוכנים האיראנים באפגניסטן עשו ניסיונות נוספים לרכוש את אותו סוג של נשק.

על פי העיתון, המסמכים המסווגים המצוטטים מוכיחים לראשונה כי איראן רכשה את הטילים ומסרה אותם לטרוריסטים, שהתכוונו להשתמש בהם נגד מטוסים אמריקנים.

מומחים אמריקנים הזהירו כבר לפני זמן רב, כי טילי ה"סטינגר", שה-CIA סיפקה למורדים אפגאנים בשנות ה-80 כדי להילחם בצבא הסובייטי, עלולים ליפול בידי ארגוני טרור.
