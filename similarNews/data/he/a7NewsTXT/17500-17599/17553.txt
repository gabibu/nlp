

פלשתיני שהשתתף בלינץ' נגד חייל צה"ל אסף מיארה נידון ל 7 שנות מאסר.

יוסף צובחי אבו קמר מביר זית נידון אתמול בבית הדין הצבאי בבית אל ל 7 שנות מאסר בפועל ועוד שש על תנאי, על השתתפותו בלינץ' שנערך לחייל אסף מיארה.

בשנת 98' נסע מיארה ברכב שיצא מן הישוב בית אל, כשהגיעו לצומת איו"ש, בכניסה לרמאללה, תקפו את הרכב עשרות פלשתינים באבנים ובמקלות ברזל. נהג הרכב נאלץ לעצור וברח מן הרכב לכיוון בית אל. מיארה לא הצליח להימלט ועשרות ערבים משכו אותו מן הרכב והחלו להכות אותו באבנים גדולות ובברזלים.
הנאשם צולם ע"י עיתונאים כשהוא מכה את מיארה באבן גדולה מספר פעמים בראשו. רק התערבות מהירה של חיילי צה"ל הצליחה להציל את מיארה ולפזר את הפורעים.
