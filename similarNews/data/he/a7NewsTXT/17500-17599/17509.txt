

בניוזילנד שרפו אלמונים חלק ממדשאת ביתו של נשיא הקהילה היהודית, ויצרו צלב קרס באמצעות שריפת המדשאה. גם מכוניתו של נשיא הקהילה הוצתה.

האנטישמיות גרמה גם מתיחות בין טהרן לבין לונדון. זאת על רקע מינויו של השגריר הבריטי החדש באיראן.

העיתון האיראני "ג'ומהורי איסלאמי" מדווח כי טהרן מסרבת להכיר בשגריר החדש, דיוויד רדאווי, מפני שהוא ממוצא יהודי, והיא מאשימה אותו גם בחברות בשירות המודיעין הבריטי אם-איי-6.

בריטניה הזהירה את איראן שאם היא לא תכיר ברדאווי, הדבר ידרדר את הקשרים הדיפלומטיים בין שתי המדינות.
