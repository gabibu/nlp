

הרב הראשי לרוסיה הרב בערל לאזר נועד היום עם נשיא רוסיה ולדימיר פוטין. כתב עיתי"ם מוסר כי הנשיא הרוסי התעניין בפעילות הקהילתית היהודית בערים השונות ברחבי המדינה, בהחזרת בתי כנסת לקהילות היהודיות במקומות שטרם הוחזרו בתי הכנסת לבעליהם. בנוסף, הם שוחחו על היחסים של הקהילות היהודיות ברוסיה עם הקהילות היהודיות בעולם.

הרב לאזר אמר כי "אנחנו מעריכים את השקפתו הפתוחה של הנשיא בנושא עתיד הקהילה היהודית. כולם מבינים שבלי פעילות דתית ותרבותית שום אנושות לא תוכל לשרוד. כיום הקהילה היהודית מקבלת יחס טוב מצד הממשלה המחוזי וכן חל שיפור משמעותי ביחסים בין הקהילה היהודית לבין האוכלוסיה הרוסית המקומית".
