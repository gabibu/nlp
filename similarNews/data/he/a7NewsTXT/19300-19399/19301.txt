

טיל נ.ט. נמצא היום לפנות בוקר בארגז חול בגן ילדים בשכונת המיעוטים ברמלה.

במבצע חיפושים של כלי נשק וסמים, שערכו בלשי ימ"ר שפלה, תחנת משטרת רמלה, שוטרי תחנת משטרת לוד ושוטרי יחידת צבר של משמר הגבול, נמצא בגן הילדים סמוך לארגז החול גם רובה מסוג אמ-16 מקוצר.

להערכת המשטרה, מדובר בגורמים פליליים שניסו להפטר מאמצעי הלחימה.

חבלני משטרה שהוזעקו למקום טיפלו באמצעי הלחימה. במקביל, פתחה המשטרה בחקירה כדי לגלות מי העביר את אמצעי הלחימה למקום וכיצד הגיעו לידיהם.


