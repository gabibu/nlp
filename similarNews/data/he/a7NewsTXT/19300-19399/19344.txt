

השר האירני הממונה על שירותי המודיעין, עלי יונסי, דוחה את ההאשמות האמריקניות לפיהן טרוריסטים מרשת "אל-קאעידה" נמצאים באירן, ותיאר טענות אלה כ"בדותות".

"אף חבר ברשת אל-קאעידה לא זוהה עד כה באירן", הודיע יונסי כפי שצוטט ע"י הסוכנות האירנית, והוסיף ש"הטענות האמריקניות שקריות".

יונסי הדגיש כי נוכחותם באירן של חברים ברשת אל-קאעידה "מנוגדת לאינטרסים הלאומיים של המדינה", וש"במידה וחברי ארגון זה יזוהו וייתפסו, יסגירו אותם השלטונות לשגרירויות ארצות המוצא".

נזכיר כי שר ההגנה האמריקני דונלד רמספלד אמר שלשום כי "אין ספק" שטרוריסטים מרשת "אל-קאעידה" מצאו מקלט באירן, וכי ממשלת איראן לא מפגינה שיתוף פעולה מספיק במלחמה נגד הטרור.
