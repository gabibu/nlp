

בישיבה שהתקיימה היום בלשכתה של שרת התעשייה והמסחר, דליה איציק, בהשתתפות: השר לתיאום חברתי, שמואל אביטל, מנכ"ל התמ"ס, אמיר חייק, מנהל מרכז השקעות שמואל מרדכי וראש עיריית קריית-גת, אלברט ארז, הוחלט על הקמת צוות מקצועי של המשרד שיתחיל לפעול באופן מיידי ואשר מטרתו תהיה להקים בקריית גת מפעלים אשר יקלטו את מרבית העובדים המיועדים להיות מפוטרים מבגיר.

מספר מפעלים הביעו נכונות עקרונית לעבור לקריית-גת וביניהם: קוקה קולה, טלדור, איסכור ואוסם. במקביל, הודיע השר אביטל כי מנכ"ל כלל, מאיר שני, התחייב כי לא יפוטר אף עובד עד ליום חמישי הבא, וכי מנכ"ל משרד ראש הממשלה, אביגדור יצחקי, יבדוק את האפשרות של העברת המפעל לידי העובדים תוך שימוש במקורות שהממשלה תגייס.
