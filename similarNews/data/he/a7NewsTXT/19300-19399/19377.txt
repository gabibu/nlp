

ארה"ב שילמה לעשרות מנהיגי פלגים אפגניים 200,000 דולרים לכל אחד, וסיפקה להם טלפונים לווייניים, וזאת בעבור סיועם במלחמה באפגניסטן, כך דיווח היום העיתון "וושינגטון פוסט".
העיתון, שציטט בנקאים, אמר כי בסוף השנה שעברה הפקידו יותר מ -35 מנהיגי פלגים סכומים זהים של 200,000 דולרים כל אחד, וכי ההפקדות נעשו לפחות בכמה מהמקרים אחרי פגישות המפקידים עם גורמים אמריקנים.

העיתון ציין כי ארה"ב שילמה למנהיגי הפלגים סכום מצטבר של יותר מ-7 מיליון דולרים.
עוד דיווח ה"וושינגטון פוסט" שבין מקבלי התשלומים גם מירזה מוהמד נאסרי, שערק מהטליבאן ושימש כמפקד פלג בעיר קונדוז בצפון אפגניסטן.

בנקאי שמסר את הדברים בעילום שם סיפר שנסרי הגיע לסניף הבנק, הניח טלפון לווייני על הדלפק, פתח מזוודה ושלף מתוכה 200,000 דולר במזומן להפקדה.

לפי העיתון, מפקד הפלג סיפר לבנקאי כי פקידים אמריקנים העבירו לידיו את הכסף במזומן תמורת שיתוף פעולה במאמץ להפיל את שלטון הטליבאן באפגניסטן.
