

סגן שר החוץ האיראני עלי אחאני הציע לאיחוד האירופי להקים גוף משותף עם איראן כדי להלחם בטרור, כך כותב העיתון הספרדי "אל פאיס".

אחאני, שבא לביקור בן יומיים בספרד, כדי להיפגש עם ה"טרויקה" האירופית ועם שר החוץ הספרדי, ג'וזפ פיקה, הביע צער על שהנשיא ג'ורג' בוש "שכח כה מהר את שיתוף הפעולה שלנו עם הקהילה הבינלאומית".

אחאני שב והדגיש כי איראן מוכנה לשתף פעולה עם הקהילה הבינלאומית במאבק בטרור, לא בחסות ארה"ב אלא במסגרת האו"ם.
