

ביום ג' ביצעו הפלשתינים לינץ' בשלושה אנשים שהורשעו בבית המשפט של הרש"פ ברצח פלשתיני. בסיום המשפט שארך כשעה בלבד פרץ המון פלשתיני ובמהומת לינץ' רצח את שלושת הנאשמים.
המשטרה הפלשתינית החרימה את סרטי הצילום של הצוותים ששהו במקום.

היום פרסם אירגון העיתונאים הזרים (FPA) הודעת מחאה, על כך שהמשטרה הפלשתינית החרימה את סרטיהם של צוותי צילום והפריעה לעבודת סיקור מהומות הלינץ' מחוץ לבית המשפט בג'נין.

"אנו דורשים שוב מהרשות הפלשתינית לעמוד בהתחייבויותיה לשמור על חופש העיתונות ולהורות לקציני המשטרה לאפשר לנו לכסות את האירועים ללא חשש או איום פיסי וצנזורה שרירותית", נאמר בהודעה שהוציא האירגון.

