

צה"ל פעל בשבת בכפר טמון, 10 ק"מ מצפון מערב לישוב חמרה בו נרצחו אם וביתה ונהרג חייל צה"ל.

צה"ל נכנס לטמון כדי לחפש אחר המחבלים שביצעו את הפיגוע בחמרה ולפי החשד הגיעו מכפר זה. במהלך פעילותו עצר צה"ל 15 חשודים שלאחר חקירה שוחררו.

תחילת הפעולה היתה בשבת לפנות בוקר. כוחות שריון נח"ל והנדסה נכנסו לכפר, לאחר שכיתרו אותו לאורך כל יום ו', כדי למנוע בריחת מבוקשים מהכפר לעבר העיר שכם או לעומק שטח A . בשעות הבוקר נורתה אש לעבר הכוח בכפר. הכוח השיב באש. בשעות אחר הצהריים הושלך לעבר כוח צה"ל בכפר מטען חבלה. בשני הארועים לא היו נפגעים ולא נגרם נזק.

יצויין כי צה"ל מתכוון להישאר בכפר מספר ימים לפחות ולסרוק אותו ביסודיות, בכוונה להחרים אמצעי לחימה ולעצור חשודים בפעילות חבלנית נגד ישראל. ייתכן כי ייהרסו בתיהם של מחבלים, שעל פי החשד היו קשורים בפעולת הטרור בחמרה.
