

שר הביטחון בנימין בן אליעזר קרא היום לאמריקנים לעקוף את ערפאת, ולפתוח בדיאלוג עם בכירים פלשתינים אחרים. "המלצתי בחום לאמריקנים לרכז את מאמציהם בפתיחת דיאלוג עם קבוצת פלשתינים הנמצאים בסביבתו של יאסר ערפאת", אמר במהלך מסיבת עתונאים.

בן אליעזר הוסיף כי "רק ערפאת יכול להיאבק בטרור, אבל הוא לא רוצה בכך, בזמן ששאר האישים הפוליטיים מסכימים לכך, אבל אינם יכולים. לכן הלחצים האמריקנים והמצרים חשובים".

בן אליעזר יצא בהודעותיו בתום שיחות עם סגן הנשיא דיק צ'ייני, עמיתו דונלד ראמספלד, והיועצת לביטחון לאומי של הנשיא קונדוליסה רייס.

הוא גילה שהוא נפגש "לפני 10 ימים" עם ראש הביטחון המסכל הפלשתיני ברצועת עזה, מוחמד דחלאן.
