

בתום טקס קבלת כתבי אמנה מהשגרירים החדשים של ליטא, יוגוסלביה ורוסיה בישראל אמר לתקשורת נשיא המדינה משה קצב כי שתיקת העולם בנושא האיום האיראני היא תמוהה. "איראן מפתחת ובאופן אינטנסיבי נשק גרעיני לצורך התקפה ומאיימת בפגיעה בישראל. איראן הפכה למדינה הקיצונית ביותר בגילויי שנאתה כלפינו וקוראת להשמדת מדינת ישראל. לא יכול להיות שמדינות העולם שותקות וממלאות פיהן מים כלפי מדינה החברה באו"ם ומאיימת להשמיד מדינה ריבונית אחרת החברה באו"ם. אין לנו שום ניגודי אינטרסים או קונפליקט ישיר עם איראן ועל-כך תמוהה עמדתה העויינת בחריפותה של איראן נגד ישראל. אין לנו עניין בהחרפת היחסים עם איראן ואנו דואגים לביטחוננו בלבד".

לדבריו, "לישראל אין כל עניין להחריף את יחסיה עם איראן ואולם ישראל לא יכולה לסבול פעילות שעושה איראן המסכנת את קיומה של ישראל במישרין וגם בעקיפין על-ידי סיועה למחבלים בלבנון, לחיזבאללה, לפלשתינים ולגורמים עויינים נוספים אחרים והכל על מנת לפגוע בישראל".
