

ארגון המחבלים החיזבאללה מתח היום ביקורת על כך שערפאת "מסבך אותם", כלשונם בפרשת אונית קארין A. כזכור אוניית הנשק קארין A נלכדה בחודש ינואר על ידי צה"ל במהלך נסיון להבריח כמויות נשק גדולות דרך ים סוף.

"אם יאסר ערפאת זכאי להיפטר מפרשה זו מסיבות שהוא מודע להן היטב, הוא לא יכול להשליך את האחריות על החיזבאללה, במטרה למצוא חן בעיני שרון והמימשל האמריקני", נאמר בהודעה של הארגון.

בראיונות שהעניק ערפאת ליומון אל-איתיחאד של האמירויות הערביות ולשבועון המצרי אל-מוסאוו הוא שב וטען כי שהנשק שעל האניה קרין A היה מיועד לחיזבאללה.

"הנשק היה בדרכו לחיזבאללה, ואנו לא קשורים לפרשה זו, אבל שרון רצה לערב אותנו כדי להצית את חמתה של וושינגטון (נגד הפלשתינים), ובעיקר כאשר הנשק בא מאירן", הוסיף ערפאת.
