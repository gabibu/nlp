

מן התחקיר הראשוני שערכו מפקדי צה"ל בעקבות הפיגוע בחמרה עולה כי החיילים במקום לא הצליחו לחסל את המחבל, למרות שנתקלו בו וניהלו עימו אש. מן הבדיקה עולה כי כוחות התגבורת הראשונים הגיעו לישוב מיד עם קבלת ההתרעה על החדירה, ונוצר אפילו מגע בין החיילים ובין המחבל, אולם החיילים לא הצליחו לזהות את מיקומו של המחבל ולכן לא הסתערו לעברו.

התחקיר מתריע גם כי את אבטחת הישובים בביקעה עושים גם אנשי מילואים שאינם קרביים, ולא מוכשרים מספיק לפעול באירוע כזה.

