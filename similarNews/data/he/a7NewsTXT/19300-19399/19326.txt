

מגמת ההתחממות והטמפרטורות הגבוהות לעונה תמשכנה גם בימים הקרובים, כך נמסר מהשרות המטאורולוגי בבית-דגן.

מנתונים שפרסם השרות המטאורולוגי עולה, כי מה-2 בפברואר נרשמו טמפרטורות מקסימום גבוהות בכל רחבי הארץ. כך למשל, מהנתונים עולה כי בתל-אביב הגיעה טמפרטורת המקסימום ב-5 בפברואר ל-24 מעלות צלזיוס.

מהשרות המטאורולוגי נמסר כי תופעה זו של רצף טמפרטורות גבוהות לחודשי שיא החורף אינו שכיח ואולם כבר היו ארועים כאלה בעבר. כך למשל, בינואר 97 נרשמו 14 ימים רצופים של טמפרטורות גבוהות, בינואר 71' - 9 ימים שבהם אף נמדדו במישור החוף 32 מעלות צלזיוס.

עוד נמסר מהשרות המטאורולוגי, כי לאורך קו החוף רצף של ימים עם טמפרטורות גבוהות בחודשים ינואר-פברואר הוא נדיר יותר ומתרחש אחת ל-8-9 שנים.
