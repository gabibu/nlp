

כתבת מקור ראשון חני לוז דיווחה לערוץ 7 כי מדו"ח מבקרת רשות השידור, רומה אבישי, עולה שהחוזה שנחתם עם המגיש הבכיר, חיים יבין, אינו עומד בכללי המינהל התקין.

בין השאר נתגלה בדו"ח כי חיים יבין , שפרש מרשות השידור בשנת 93', מקבל גימלה של מנכ"ל משרד ממשלתי. זאת, למרות שמשרתו הבכירה ביותר היתה מנהל חטיבת החדשות ברשות.

עוד עולה מהדו"ח כי לפני פרישתו של המנכ"ל הקודם, אורי פורת, נחתמה הארכה של החוזה עם יבין, למרות שהחוזה הקודם עדיין לא פג.

יבין משתכר כאלף דולר ביום עבור הופעותיו בחדשות הערוץ הראשון.

וועדת ביקורת, בראשותו של עו"ד אבי שמידט אמורה להתכנס ביום שלישי הקרוב לדון בדו"ח ובצעדים שיינקטו.

