

הצעה צרפתית חדשה נרקמת כדי "לחלץ" את ערפאת מהמצור ברמאללה.

בשבת סעד נשיא מצרים חוסני מובארק עם הנשיא הצרפתי ז'אק שיראק. מובארק הזהיר כי האזור יהיה בסכנת "תוהו ובוהו" אם יקרה "אסון" לערפאת."אם חס וחלילה יקרה משהו, יפרוץ תוהו ובוהו בכל מדינות האיזור, כולל המדינות התומכות בישראל", הוסיף מובארק.

על כיתורו של ערפאת מה-3 בדצמבר ברמאללה על-ידי צה"ל, אמר הנשיא המצרי כי מדובר ב"סוגיה חמורה מאוד".

הנשיא המצרי גילה שהוא מקיים "מגעים מתמידים עם כל הצדדים כדי לפתור את הבעיה". שיראק העלה את הרעיונות הצרפתיים שהוצגו כדי למצוא פתרון, ומובארק "גילה את התעניינותו ברעיונות אלה, ובעיקר בנושא הבחירות שיתרכזו בסוגיית השלום".



