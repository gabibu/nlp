

פרופ' צבי פירן, ממכון רקח לפיסיקה באוניברסיטה העברית בירושלים טוען בכתב העת היוקרתי SCIENCE כי "הבבזקי קרינת גמא הינם פי 500 יותר נפוצים ממה שסברו מדענים בתחילה, אך עוצמתם פחותה".

הבזקי קרינת גמא נתגלו לגמרי באקראי לפני 35 שנים. בשנות השבעים שיגרו האמריקנים לווייני ריגול במטרה לבדוק אם הסובייטים מבצעים פיצוצים גרעיניים בחלל. האמריקנים לא גילו פיצוצים כאלה, אך גילו כי היקום מייצר מדי יום התפוצצות הדומה להתפוצצות גרעינית. בפיצוץ נוצר חור שחור ותוך כדי כך משתחררת כמות עצומה של אנרגיה.

פרופ' פירן וחוקרים נוספים מצאו כי האנרגיה מהבזקי קרינת הגמא מרוכזות לתוך אלומה ומשום-כך נדמה שהן עוצמתיות כל-כך. מכיוון שרוב האלומות אינן מכוונות אלינו, ניתן לגלות רק שבריר מההבזקים המתרחשים. באמצעות לוויינים ניתן להבחין בהבזק אחד ביום, אך על-פי ממצאי המחקר החדשים מעריך פרופ' פירן כי יכולים להתרחש כ-500 הבזקים ביום.

כתב עיתי"ם מציין כי שדה מחקר האסטרונומיה כולו מושפע ממצאי מחקר זה. מעתה יהיה צורך להעריך מחדש את הממצאים הקודמים. בנוסף, יהיה צורך לפתח כלי מחקר חדשים.
