

לאחר הערכת מצב והתייעצויות עם גורמי בטחון הנחה מרכז השלטון המקומי את ראשי הרשויות המקומיות להכשיר את המקלטים הציבוריים והמרחבים המוגנים, למקרה שארה"ב תתקיף את עירק.

הערכת המצב נעשתה על רקע המתיחות השוררת בין ארה"ב לעיראק, והאפשרות כי תקיפת עיראק תגרור אחריה ירי טילים על ישראל בתגובה.

יו"ר מרכז השלטון המקומי עדי אלדר ביקש מראשי הרשויות לקיים תדריכים עם מחוזות משק לשעת חירום (מל"ח) וקציני פיקוד העורף, ולבחון את כשירותם של מטות החירום ברשויות.

עוד הונחו הרשויות לבדוק את מלאי הדלק ומערכות גיבוי חיוניות, וכן לעדכן את מצבת כוח האדם בהתאם להתפתחויות.
