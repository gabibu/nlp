

ארגוני שמאל קיצוני וארגונים ערביים מתכננים להפגין במוצאי שבת נגד "הכיבוש" ונגד "ממשלת שרון".

בין הארגונים העומדים מאחורי ההפגנה נמצאים תנועת השמאל הקיצונית גוש שלום, קואליצית של נשים יהודיות וערביות לשלום "תעיוש", הועד נגד הריסת בתים, ועדת המעקב של האוכלוסיה הערבית בישראל, תנועת "יש גבול", הקמפוס לא שותק (ארגון סטודנטים ומרצים באונ. ת"א), ועוד.

בהפגנה שתהיה"ארוע משותף ליהודים וערבים" כהגדרת המארגנים, תופיע הזמרת אחינועם ניני בהתנדבות.

בין הדוברים בעצרת יהיו שולמית אלוני, אורי אבנרי וראש ועדת המעקב הערבית שאוקי חטיב.

יצויין כי את פעילותם של חלק מהארגונים שישתתפו בהפגנה מממן האיחוד האירופי.



