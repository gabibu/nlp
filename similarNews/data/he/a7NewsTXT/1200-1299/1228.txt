

בשעה אחת ועשרים בצהריים אירע פיצוץ תופת באוטובוס קו 6 של אגד, בצומת הגבעה הצרפתית בירושלים.

בפיגוע נפצעו כעשרים בני אדם, אחד במצב קשה מאוד, אחד במצב בינוני, והיתר במצב קל.

מהמשטרה נמסר כי המחבל שעשה את הפיגוע נהרג בפיצוץ, ונהג האוטובוס, שהיה הקרוב אליו ביותר, נפצע קשה מאוד והועבר לניתוח בבית החולים הדסה הר הצופים.

לפי העדויות בשטח נראה כי מחבל נצמד לחלקו האחורי של האוטובוס, שעשה את דרכו לשכונת פסגת זאב, ופוצץ את המטען.
