

ראש הממשלה, אריאל שרון, קיים היום התייעצות בעקבות התגברות פיגועי הטרור. בהתייעצות השתתפו שר הביטחון, בנימין בן אליעזר, השר לבטחון פנים, עוזי לנדאו, ונציגים מזרועות הביטחון השונות.

ראש הממשלה שרון אומר כי ישראל לא תכנע לטרור ותפעל נגדו. הרשות הפלשתינית וגורמי טרור אחרים ניצלו לרעה את האיפוק שגילתה הממשלה ולמרות ההקלות שעשתה ישראל בימים האחרונים לתושבי השטחים, הגבירו גורמים אלה את הטרור והאלימות תוך רצח ופגיעה באזרחים שלווים וחפים מפשע.

ראש הממשלה שב ומטיל על יאסר ערפאת והרשות הפלשתינית את האחריות למעשי הטרור.


