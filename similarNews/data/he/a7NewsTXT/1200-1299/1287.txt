

חוקרי מיפלג התישאול של משטרת מחוז ירושלים ביחד עם אנשי משרד התקשורת וחברת בזק, פשטו אתמול על משרדים של חברת "אורביט" ברחוב יפו בירושלים והחרימו ציוד שידור בחשד שבאמצעות הציוד הזה העבירה החברה לחו"ל ללא רשיון את שידורי הטלוויזיה של הרש"פ ושל החמאס.

כתב עתי"ם מוסר, כי מנהל המשרד ושלושה מעובדיו נחקרו ושוחררו בערבות.

בפשיטה הוחרמו צלחות ומשדרים שכוונו לצלחות ומשדרים של תחנת הטלוויזיה של הרשות הפלשתינית ברמאללה ושל תחנת הטלוויזיה של החמאס שאיפשרו לבעלי המשרד להעביר את השידורים מגג הבנין לכל דורש בחו"ל, תמורת תשלום נאות.

כתב עתי"ם מציין כי להערכת המשטרה, עבור שעת שידור אחת קיבלו מפעילי התחנה עד 60 אלף שקל.

התחנה גם העבירה באמצעות הצלחות את שידורי החיזבאללה לערבים ביש"ע.

ממשטרת ירושלים נמסר, כי מפעילי התחנה חשודים בהפעלת תחנת שידור בלתי חוקית העלולה לפגוע בכלי טיס וכן בשימוש בלתי חוקי בציוד השייך לחברת בזק.
