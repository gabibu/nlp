

גנרלים בבריטניה הזהירו כי כוחות בריטיים עלולים "להיתקע" בבלקנים לשנים, ושהאזור עלול להפוך ל"ווייטנאם הבריטית".

ראשי הצבא הבריטי מכינים תכניות להסגת רוב 5,500 החיילים וחיילות, וביקשו ממדינות אחרות ליטול לידיהן מעט מהתפקידים המוטלים על בריטניה.

בכירים במשרד ההגנה בלונדון מודאגים מהאפשרות שאלפי חיילים ייאלצו לשהות שנים באזור, לאחר שקולות דומים נשמעו מוושינגטון, החוששת שכוחות אמריקנים עלולים להיתקע שם.

משרד ההגנה חושש שחידוש האלימות בין האלבנים למקדונים יצית מלחמה נוספת, בה ימצאו עצמם מעורבים החיילים הבריטיים.

על מנת למנוע היווצרות חלל צבאי, יהיה צורך לדאוג שמדינות אחרות בנאט"ו יצטרפו למאמץ. בהקשר זה, קיימת הבנה שגרמניה תתחיל למלא תפקיד פעיל יותר במשימות בינלאומיות לשמירת השלום.
(עיתי"ם)
