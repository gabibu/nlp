

לנוכח ההסלמה שב ח"כ שאול יהלום וקרא לראש הממשלה אריאל שרון להגיב על הטרור שמפעילה הרשות הפלשתינית. "רה"מ הולך על חבל דק בהתנהלותו בכל הנוגע לגל הטרור השוטף את הארץ", אמר.

ח"כ יהלום הוסיף ואמר כי אם שרון יבחר להמשיך במדיניות ההבלגה, ימי ממשלתו יהיו ספורים: "שרון קיבל רוב עצום לצורך מטרה ברורה - החזרת הבטחון האישי לאזרחים בכל רחבי הארץ".

"אם לא יפעיל את כל גורמי הבטחון כדי לעצור את הקטסטרופה הנוכחית, יוכל שרון להתחיל את הספירה לאחור של סיום כהונת ממשלתו", אמר.
