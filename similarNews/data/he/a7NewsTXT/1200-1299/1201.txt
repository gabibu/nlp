

חברי הכנסת יוסף לפיד מסיעת "שינוי" ונחום לנגנטל מהמפד"ל הניחו אתמול על שולחן הכנסת הצעה לחוק יסוד שיקבע כי ישראל היא מדינה יהודית, ציונית ודמוקרטית. השניים אומרים כי זה הזמן לקבוע חוק מהסוג הזה, כדי שתהיה בו תשובה הולמת לחוגים המנסים לרוקן את המדינה מאופיה היהודי, הציוני והדמוקרטי, ולהפוך אותה ל"מדינת כל אזרחיה". את הידיעה מסר כתבנו בכנסת חגי סרי. הוא מסר כי על פי הצעת החוק יהודי הוא מי שאמו יהודייה או שנתגייר, ו"התקווה" היא ההמנון הרשמי.
