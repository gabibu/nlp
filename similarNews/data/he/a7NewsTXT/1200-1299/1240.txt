

מח"ט חברון אלוף משנה נועם תיבון אמר היום במסיבת עתונאים בחברון, כי אין ספק שפעיל תנזים של פת"ח הוא הצלף שירה משכונת אבו-סנינה ורצח שלהבת פס, התינוקת בת 10 חודשים, ופצע אביה בשכונת אברהם אבינו.

אלוף משנה תיבון הוסיף, כי קודם לכן נפצעה קל עוד ילדה משכונת אברהם אבינו מירי פלשתיני. הוא אמר שצה"ל דרש מתושבי אבו-סנינה להתפנות מהבתים מחשש לפגיעה באזרחים. הוא אמר שהוא ממליץ לתושבי השכונה הזאת לא לחזור לבתיהם מחשש לפגיעה בהמשך, מבלי לפרט מה יהיו צעדי כוחות הביטחון בעתיד. לדבריו, הוא תדרך את המפקדים בשטח מה לעשות עד שייתפס הצלף שירה בתינוקת ואביה.

אלוף משנה תיבון אמר שביום שני בלילה חיללו הפלשתינים את בית העלמין היהודי בחברון וניפצו כמה מצבות. הוא קרא לתושבי חברון היהודים לא לקחת את החוק לידיים ולהשאיר את העבודה לכוחות הביטחון, כדי ללכוד את המחבלים.
