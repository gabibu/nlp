

מקור ביטחוני ישראלי מסר בתגובה לפיגועים היום בירושלים כי אין ספק שמדובר בהסלמה צפויה ואשר ערפאת מעוניין בה כדי לזכות בהישגים מדיניים במהלך הפסגה הערבית, ובעיקר בהישג הכלכלי בדמות סיוע כספי ממדינות ערב, שעד עתה בושש מלהגיע.

סוכנות עתי"ם מדווחת כי יאסר ערפאת נפגש בתחילת שבוע זה עם בכירים בתנועת החמאס בלשכתו ביניהם היה השייח' חסן יוסוף ואחרים. בפגישה נכח מזכ"ל הרשות הפלשתינית טייב עבדל ראחים. בתגובה אמר המקור הבטחוני הישראלי, שאין ספק שהפגישה הזו מסמלת את שיתוף הפעולה בין הצדדים בעניין ההסלמה בשטח, דבר המעיד כי ערפאת מושיט את ידו לגורמים כאלה כדי לפגוע בישראלים.
