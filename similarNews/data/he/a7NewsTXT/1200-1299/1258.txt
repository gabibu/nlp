

ערבים חיללו שוב את בית העלמין היהודי בחברון. אנשי חברה קדישא, אשר באו לחפור חלקת קבר לתינוקת שלהבת פס הי"ד, גילו כי המצבות במקום זוהמו, שלטים נעקרו, ובמקום הובער צמיג.
מפקד חטיבת חברון אל"מ נועם תיבון מאשר כי חבר ארגון הפת"ח הוא שרצח את התינוקת שלהבת פס. הוריה של התינוקת טרם קבעו מועד להלווייתה. הם מבקשים לדחות את הקבורה עד אשר ישתלט צה"ל על שכונת אבו סנינה, שממנה נורתה בתם למוות. רבה של קריית ארבע חברון, הרב דב ליאור, תומך בהחלטתם של ההורים. "בנסיבות אלה, למרות הבעיה של חילול כבוד המת, כדי להציל נפשות בעתיד מותר להלין את המת". הרב ישראל מאיר לאו, לעומת זאת, קרא שלא לעכב את מועד ההלוויה.
