

הנערים שנרצחו הבוקר בפיגוע ההתאבדות ליד נווה ימין הם אלירן רוזנברג הי"ד, בן 14, מגבעת שמואל, שיובא למנוחות כבר היום בשעה 16:30 בבית העלמין סגולה בפתח תקווה, ונפתלי לנצקורן הי"ד, בן 15, מפתח תקווה שיובא למנוחות אף הוא בסגולה, מחר בבוקר בשעה 09:30.

בישיבת בני חיל בקדומים, ששני ההרוגים בפיגוע הם תלמידיה, התקיימו בשעות האחרונות שיחות לתלמידים, ניתנו על ידי אנשי מקצוע.

ארבעה נערים נפצעו בפיגוע ושלושה מהם עדיין מטופלים בבתי חולים בפתח תקווה. אחד מהם נמצא כעת בחדר הניתוח בבית החולים בילינסון ומצבו מוגדר כקריטי, הוא פצוע בכל חלקי גופו מרסיסים ומסמרים.
הפצוע השני מוגדר במצב בינוני, הוא נפצע ממסמרבעינו, ומנותח אף הוא בשעה זו.

הפצוע השלישי מהפיגוע הזה מוגדר במצב קל והוא מאושפז בבית החולים שניידר.
