

חברי כנסת מהימין ומנהיגי המתיישבים ביש"ע מעריכים שבתוך זמן לא רב לא יהיה מנוס מפתיחת מהלכים להפלת ממשלת שרון. לדבריהם, מתרבים הסימנים שמדיניות הביטחון של שרון אינה שונה באופן עקרוני מהמדיניות של הממשלה הקודמת, והם גם חושדים שעל אף הצהרותיו הוא יהיה מוכן לעקור ישובים בגוש קטיף, ביהודה ובשומרון במסגרת הסכם ביניים עם ערפאת.

חבר הכנסת הרב חיים דרוקמן התחייב אתמול בכתב לפעול להפלת ממשלת שרון אם היא אכן תחליט למסור לאויב עוד חלקים מארץ ישראל. הוא כתב זאת במכתב לארגון מטות הערים של הימין.
