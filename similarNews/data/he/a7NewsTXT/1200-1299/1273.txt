

חבר הכנסת צבי הנדל אומר כי שרון נבחר כדי להילחם בטרור אך משום מה לא עושה זאת. שרון, לדברי הנדל, מייבש את ההתיישבות כמו ממשלת ברק ואם ימשיך בקו הזה העם יפיל אותו.

חבר הכנסת מיכאל קליינר שב וקרא לממשלת שרון לכבוש שטחים שנמסרו לרשות הפלשתינית כי אין פתרון אחר.

סיעת האיחוד הלאומי   ישראל ביתנו תובעת מראש הממשלה לפעול מיידית נגד מי שהוא הכתובת העיקרית לטרור. כתבנו חגי סרי מדווח כי ביום ראשון הקרוב תתכנס הסיעה כדי לדון על המשך דרכה בממשלה ובקואליציה לאור מדיניות ההבלגה של שרון.

חבר הכנסת יוסי שריד מפציר בערפאת לבוא לעזה ולעשות סדר, כלשונו. שריד פנה לערפאת ואמר "כל מה שניסינו לבנות כאן יתמוטט וגם אתה תמצא את עצמך מתחת להריסות".
