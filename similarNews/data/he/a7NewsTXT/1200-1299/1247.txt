

נשיא עיראק סדאם חוסיין קורא למדינות ערב לגייס את צבאותיהן למען שחרור השטחים הפלשתיניים, והדגיש כי יסרב לכל "התמקחות על פלשתין".

בנאום שעיזאת איבראהים, מס' 2 בעיראק, נשא בשמו בוועידת הפסגה הערבית בעמאן, הציע הנשיא העיראקי כי המנהיגים הערבים יקימו "צבא שיוקם מגברים שרוצים להקריב את חייהם נגד הציונים, הדואגים לחייהם, כדי להשמיד את הכובשים והמדכאים הציוניים הנפשעים".

"אנחנו מתנגדים לכל התמקחות על פלשתין, כל פלשתין, מהירדן עד לים התיכון, כולל ירושלים", הדגיש סדאם חוסיין שלא התייחס בדבריו לסכסוך בין ארצו לבין כוויית, העומד על סדר היום בפסגה הערבית בעמאן. (עתי"ם)


