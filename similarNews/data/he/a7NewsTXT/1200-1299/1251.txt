

סמוך לשעה שבע וארבעים הבוקר התפוצץ מטען חבלה, כנראה על ידי מחבל מתאבד, במחסום קלקיליה סמוך ליישוב נווה ימין.

שלושה בני אדם נהרגו בפיגוע הזה, אחד מהם הוא כנראה המחבל, ועוד ארבעה נפצעו. אחד במצב קשה ושלושה נערים בני ארבע עשרה עד שבע עשרה במצב בינוני וקל. ארבעתם פונו לבית החולים בילינסון בפתח תקווה. דוברת בית החולים מסרה כי הנערים נפצעו כתוצאה מרסיסים והדף.

בנתניה התגלה הבוקר מטען חבלה, על ידי אזרחים ערניים, ופוצץ פיצוץ מבוקר על ידי כוחות הביטחון.
השר לבטחון פנים עוזי לנדאו אמר בתגובה לפיגוע כי הוא משבח את האזרחים העירניים שמנעו את הפיגוע בנתניה ואת כוחות הביטחון שמגיבים במהירות על אירועים שכאלה.

המדיניות שלנו היא לא מדיניות של תגובה מיידית אלא מדיניות עליה אנו עובדים לאורך זמן. "הממשלה בחרה, ואני מסכים איתה, שלא להגיב עד סוף הפסגה הערבית ועד יום האדמה" אמר
לנדאו.
