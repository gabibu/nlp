

עד ראייה סיפר כי הפיצוץ היה מחוץ לאוטובוס וענן עשן היתמר מיד לאחריו. רוב חלונות האוטובוס, אמר העד, התפוצצו מההדף.

מיקום פיגוע האוטובוס המדוייק הוא צומת הגבעה הצרפתית בצפון ירושלים, בפניה ימינה לכיוון תחנות הטרמפיאדה ליישובי צפון ירושלים ופסגת זאב.

מהמשטרה נמסר על הרוג אחד - כנראה המחבל, פצוע נוסף במצב אנוש ועוד כארבעה פצועים קל שפונו לבית החולים הדסה הר הצופים בירושלים.

מיקי לוי, מפקד מחוז ירושלים במשטרה אמר כי כרגע נבדקות כל העדויות והשאלות האם המחבל היה בתוך האוטובוס או מחוצה לו.

לוי דיווח על הרוג אחד, פצוע אחד קשה מאוד, ועוד כ 15 פצועים קל, כולם כבר פונו לבתי החולים.

מבית החולים שערי צדק נמסר על 12 פצועים שהגיעו לבית החולים, כולם פגועים מהדף או הלם.

מדובר אגד נמסר כי נהג האוטובוס, קו 6, פצוע בינוני עד קשה.
