

שייח' אחמד יאסין, המנהיג של ארגון המחבלים חמאס, אמר היום כי המלחמה נגד ישראל תימשך כל עוד נמשך הכיבוש הישראלי של "השטחים הפלשתיניים".

"ארגון עז א-דין אל קסאם הוא האחראי לפעולה הצבאית, והוא הודיע כי יש לו עשרה קדושים", אמר יאסין בהתייחסו למחבלים-המתאבדים.

יאסין ציין כי התמיכה הכספית נחוצה לפלשתינים כדי להמשיך באינתיפאדה. "התמיכה הערבית ברשות הפלשתינית תסייע לה לא להיכנע ללחצים חיצוניים של ארה"ב וישראל", הוסיף.
