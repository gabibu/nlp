

נשיא סוריה ויאסר ערפאת התחרו ביניהם במידת הקיצוניות של נאומיהם בוועידה.

המנהיג הסורי אמר כי העם בישראל גזעני יותר מהנאצים, וערפאת, לעומתו, טען כי ישראל מפציצה את הפלשתינים בפצצות אורניום, וכי העם הפלשתיני, לעומת זאת, "מתנגד לטרור".

על פי ידיעות מדיניות שבידי ישראל, נפגש יאסר ערפאת לפני ימים אחדים עם בכירי החמאס, ורמז להם כי הוא מעוניין בהגברת גל הפיגועים.

השר שמעון פרס אומר כי בוועידת הפסגה הערבית, בפעילות אירופית, ובמועצת הביטחון מתנהלת חזית רחבה לכפיית שלום על ישראל בנוסח פלשתיני. כל הגורמים שהוזכרו מנסים לכפות את ה"שלום" הזה בסגנון של איומים, ועל כך אומר פרס כי אי אפשר לעשות שלום כפוי. לדבריו, הערבים צריכים לשאול את עצמם אם הם יכולים להמשיך בתביעה ל"שטחים תמורת שלום", מבלי לספק את השלום.
