

מכונית ישראלית שהייתה אמש ליד גבעת זאב נורתה על ידי פלשתינים. צה"ל סרק את האזור.
אמש ירו הפלשתינים אל מכוניתו של קצין הביטחון של קריית ארבע. הוא נסע ברכבו ליד גבעת החרסינה סמוך לחברון. הקצין לא נפגע וכוחות צה"ל שהגיעו למקום השיבו אש אל מקורות הירי.
בעכו הובא לבית המשפט ערבי מעזה, שנתפס בכפר מנדא. הוא סיפר לחוקרי המשטרה כי עמד לבצע פיגוע. בכליו נמצא סכין.

ליד איתמר נפתחה אש על ג'יפ צבאי מתוך רכב חולף שבו נסעו מחבלים ערבים.
אתמול ירו הערבים על כוח צה"ל שנע בסמטאות חברון. החיילים השיבו אש.
אחר הצהרים ירו הערבים במשך שעות אחדות אש צלפים על מפקדת אוגדת עזה. חיילי צה"ל נמנעו מתגובה.

הלילה ירו הפלשתינים אל מוצבים בגוש קטיף, אל מוצב צה"ל בגבול מצרים, ואל קבר רות וקבר ישי שבחברון. בכל התקריות לא היו נפגעים. חיילי צה"ל השיבו אש למקורות הירי.

בדרך המובילה למפקדת אוגדת עזה ערכו תושבים מגוש קטיף צעדה והפגנה. הם תובעים מצה"ל שיפעל להפסקת הירי על נווה דקלים.

בצומת גוש קטיף הפגינו בצהרים מאות ערבים, והצומת היה חסום לתנועה.

למרות המצב הבטחוני השורר בארץ בימים אלה, תקל היום ישראל את הסגר על שטחי הרשות הפלשתינית.
