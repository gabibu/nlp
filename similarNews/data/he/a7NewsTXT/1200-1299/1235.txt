

שני צוותי כיבוי אש בראשותו של מפקד תחנת הכיבוי בראשון לציון, טפסר יעקב שני, הצילו בצהרים אדם בשנות ה-60 לחייו שניסה להתאבד. למוקד התחנה הגיעה הודעה לפיה אדם מתבצר בדירתו ברחוב מורדי הגטאות בשכונת שיכון המזרח בעיר.

הצוותים שהגיעו למקום הריחו ריח חריף של גז והחליטו לפרוץ לדירה. הפריצה נעשתה הן מהחלון והן מהדלת והאיש הוצא מהדירה והועבר לטיפול בבית החולים אסף הרופא כשמצבו בינוני.
