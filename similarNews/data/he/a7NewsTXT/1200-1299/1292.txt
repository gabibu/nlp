

ח"כ גנאדי ריגר מ"ישראל בעלייה" שיגר היום מכתב מחאה לראשי תנועת "שלום עכשיו", על כוונתם להשתתף באירועי יום האדמה המאורגנים על ידי ראשי האוכלוסיה הערבית ביום שישי השבוע.

"במצב הנוכחי, השתתפות ארגונכם באירועי יום האדמה לא תועיל ליצירת האחדות בעם ודו קיום, אלא אף עלולה להוסיף אש למדורת האיבה", כתב ריגר במכתבו שמוען למנכ"ל שלום עכשיו, מוריה שלומות. ריגר קרא לשלום עכשיו לחזור בה מהחלטתה להפגנת סולידריות עם ערביי ישראל באירועי יום האדמה.
