

דוברת משרד התקשורת אמרה בשם השר כי ידוע לו שענף ההיי טק הישראלי מבוסס במידה רבה על פיתוחי הטלקומוניקציה וכי משתמשי הטלפון והשרות הסלולרי ממתינים להמשך התפתחות מואצת של השירותים המתקדמים ברשתות הסלולריות.

מנהלי החברות הסלולריות הביעו בפני השר את חששם מפני הקשיים הפיננסיים האובייקטיביים הכרוכים בגיוס הון בימים אלו לנוכח המשבר העולמי בשוק התקשורת.

שר התקשורת אמר כי הוא משוכנע שועדת המכרזים בראשות מנכ"ל משרד התקשורת, מר דניאל רוזן, תשקול גם הקלות פיננסיות שתאפשרנה למפעילים הסלולריים להתמודד, הן עם הצורך להשקיע ברכישת התדרים והן בפיתוח הטכנולוגיות והתשתיות.
