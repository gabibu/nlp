

מפכ"ל המשטרה שלמה אהרונישקי סיכם את הפיגוע בנוה ימין ואמר שככל הידוע למשטרה מדובר במטען צינור שהכיל חומר נפץ והורכב על-ידי מחבלים.

המתאבד, אדם בודד שהגיע ברגל למחסום, התערב בחבורת הנערים שהמתינה להסעה שתסיע אותם לישיבה התיכונית "בני חיל" בקדומים, כהרגלם כל בוקר ופוצץ עצמו בתוכם.

המפכ"ל הוסיף, כי כתוצאה מהפיצוץ נהרגו שניים מהנערים והמחבל.

במסיבת עתונאים שכינס מפכ"ל המשטרה לסיכום ארוע הפיגוע בנוה ימין הוא אמר: "אנו ניצבים מול אופנסיבה גדולה מאוד של ארגוני הטרור, למרות כל הפעילות המוגברת של המשטרה ושל שאר כוחות הבטחון, עדיין מצליחים לחדור מחבלים לשטח ישראל".
