

"קול פלשתין" המשיך היום לעסוק בעניין "יום האדמה", יום שההנהגה הערבית בישראל הכריזה כיום שביתה כללית. הרשות, ככל הנראה בנסיון לעורר את זעמם של אזרחי ישראל הערבים, הרבתה בתיאורים של "גזילת קרקעות" והעברתם ליהודים שהגיעו לישראל לפני חודשים אחדים. השידורים הדגישו את חשיבות המאבק נגד שלטונות ישראל ואת הגורל המשותף של הפלשתינים בשטחים לגורל ערביי ישראל באומרם "אחינו הערבים מעבר לקו הירוק".


