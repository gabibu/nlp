

ראש הממשלה אריאל שרון קרא לתת גיבוי מוחלט ומלא לכוחות הביטחון במשימותיהם השונות.
כתב עתי"ם מוסר, כי בקבלת פנים לכבוד השנה החדשה שערך נשיא המדינה משה קצב לשרי הממשלה ולאנשי כוחות הביטחון, ציין שרון כי למרות המערכה הקשה, רוחו של העם לא נשברה ולעומת זאת אנו עדים ל"ניצנים של סדקים אצל הפלשתינים". ראש הממשלה צופה כי גם השנה הבאה לא תהיה קלה, אך להערכתו היא תהיה פחות קשה מהשנה החולפת.
