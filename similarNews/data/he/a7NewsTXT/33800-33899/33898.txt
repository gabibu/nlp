

הלילה הודבקו על 4 בתים של מחבלי חוליית סילוואן הודעות המודיעות כי הבתים עומדים להיהרס. מדובר בחוליה שאחראית לרצח 35 ישראלים. החוליה נלכדה לפני כשבועיים ובין היתר אחראית לפיגועים באוניברסיטה בהר הצופים בירושלים, קפה מומנט, פי גלילות, מועדון שפילד בראשל"צ ועוד.

ההודעות הוצאו על ידי אלוף פיקוד העורף ומאפשרות לבעלי הבתים לערער על החלטה זו תוך 48 שעות מקבלתה.

מדובר בארבעה בתים בסילוואן בהם מתגוררים חברי החוליה וואל קאסם מג'אבל מוכאבר, מוחמד עודא שהניח את המטען בקמפוס האוניברסיטה העברית בהר הצופים ומתגורר בסילואן, ויסאם עבאסי מסילואן, ועלאא עבאסי.
