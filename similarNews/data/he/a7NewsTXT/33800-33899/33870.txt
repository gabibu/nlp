

בריונים ניאו-נאצים חיללו אמש יד זכרון לקרבנות השואה. על פי דיווחים מברלין, על יד הזכרון צויירו צלבי קרס, וכן הוצת המוזיאון לזכר 45,000 קרבנות "מצעד המוות". בכירים גרמנים אמרו כי יד הזכרון 'בבלאוור ואלד' שליד ברלין ניזוקה קשות. "כוחות משטרה היו באתר בשעות הבוקר, בחיפוש אחר מימצאים", אמר שר הפנים של מדינת ברנדנבורג, יורג שנבאום.

המוזיאון הוקם להנצחת מצעד המות ממחנות ההשמדה ראבנסברוק וזאקסהאוזן, שנערך באפריל 1945. הנאצים אילצו את אסירי המחנות, שסבלו מתת-תזונה ומהקור, לברוח יחד איתם, לפני הגעת כוחות בעלות הברית. אלפים מהצועדים מתו בדרך, או שנורו למוות על ידי השומרים הנאצים.

(עתי"ם-ד.פ.א.)
