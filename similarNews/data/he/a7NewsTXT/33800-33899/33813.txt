

תושב שפרעם (40) נהרג הערב בתאונת דרכים סמוך לצומת רפאל בכביש קרית ביאליק-עכו. מהמשטרה נמסר, כי הנהג היה בדרכו לכיוון חיפה כשלפתע סטה מנתיבו בצומת רפאל והתנגש ברכב אחר שנסע אף הוא לכיוון חיפה. הנהג משפרעם נפצע אנושות ולאחר זמן קצר נפטר מפצעיו.

מהמשטרה נמסר, כי מחקירה ראשונית עולה אפשרות כי הנהג סטה מנתיבו כתוצאה מהתקף אפילפטי ויתכן שנפטר כתוצאה מכך ולא עקב פציעתו בתאונת הדרכים. החקירה בעיצומה.
