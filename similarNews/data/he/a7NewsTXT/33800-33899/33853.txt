

בבית המשפט המחוזי בתל-אביב עומד להפתח משפטו של ראש התנזים של הפת"ח מרואן ברגותי, המואשם ברצח עשרות ישראלים ובפציעתם של מאות אחרים.

באולם בית המשפט מצטופפים בשעה זו עשרות עתונאים, ישראלים וזרים. כמו כן נמצאים באולם חברי כנסת ערבים.

הגיעו גם נציגים של ארגון המשפחות השכולות, ביניהם נחמן קליימן שהיה דובר "אל-על", שבתו אסתר קליימן נרצחה לפני מספר חודשים בפיגוע טרור כשנסעה באוטובוס ממוגן מנווה צוף לעפרה. לדברי קליימן, המשפחות השכולות נמצאות בבית המשפט כמשקיפות, כדי לראות ולוודא שהצדק אכן נעשה עם האיש שיזם, תכנן וצייד את המחבלים.
