

בעל מסעדה מבוואריה, שסירב להניח לקבוצת מפגינים יהודים להיכנס למסעדתו, נדון היום לשישה חודשי מאסר על תנאי ולתשלום קנס בסך 2,500 אירו. בית המשפט במינכן קבע כי בעל המסעדה אשם בהסתה לשנאה וגזענות.

על-פי כתב האישום, בעל המסעדה בן ה-55, הסכים לארח את מארגני הפגנת "קרן היסוד", אולם שלושה ימים לפני התאריך שנקבע, ביטל את ההסכם ואמר: "לכם, היהודים, אני לא פותח את הדלת".
בעל המסעדה אמר להם שהוא מעדיף לקבל במסעדה את חברי ה-DVU (איחוד העם הגרמני - מפלגת ימין קיצוני). נועה בן-ארצי, נכדתו של ראש הממשלה שנרצח יצחק רבין, היתה אמורה להשתתף בהפגנה.

(עתי"ם-ד.פ.א.)
