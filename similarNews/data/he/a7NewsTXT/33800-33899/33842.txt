

קצין צה"ל נפצע באורח אנוש בראשו מאש שנורתה לעבר כוח צה"ל שהיה בפעילות באיזור ניסנית ואלי סיני בצפון גוש קטיף. חייל נוסף שהיה עימו נפצע באורח קל. מסוכנות קול רינה נמסר כי האש נפתחה מבית ספר הומה ילדים. החיילים פונו לבית החולים ברזילי באשקלון.

במהלך הסריקות התפתחו חילופי אש עם המחבלים אחד מהם חוסל והשני נמלט. איש מחיילינו לא נפגע.
כמו כן נתגלו שני משגרים של טילי נ"ט מוכנים להפעלה. הטילים נוטרלו בידי חבלנים של צה"ל.

שתי פצצות מרגמה נפלו הבוקר בישוב כפר דרום לא היו נפגעים אולם נגרם נזק לרכוש. מכפר דרום נמסר כי מאז החלה ממשלת ישראל בהבנות "עזה ובית לחם תחילה" ספגו תושבי גוש קטיף 10 טילי נ"ט וכ25 פצצות מרגמה שחלקם פגעו בבתי מגורים ורק בדרך נס לא גרמו לנפגעים אולם גרמו לנזק רב לרכוש.
אנשי כפר דרום העבירו מסר לממשלת ישראל ובו נאמר כי:" אנו מזהירים שהכתובת רשומה על הקיר בצבע אדום זועק ומי שלא יתן לצה"ל לפעול בשטח לביעור הנגע לא יוכל להתחמק מאחריות".

כתבנו בכנסת חגי סרי מציין כי בישיבת פגרה מיוחדת שקיימה הכנסת ביום שלישי אמר שר הבטחון בנימין בן אליעזר כי "אני נחוש להמשיך בישום הסכם עזה ובית לחם תחילה". לדבריו, בעזה אמנם "אנחנו איננו שבעי רצון" אולם לטענתו יש סיכוי להצלחת התוכנית כיוון שמנגנוני הבטחון של הרש"פ נפגעו הרבה פחות מאשר ביו"ש ועל כן בכוחם למנוע טרור. כמו כן ציין כי הם "אפילו תפסו כמה עמדות".

