

לעירית ניו יורק מונה יועץ מיוחד שתפקידו לסייע בהכנת העיר להתמודדות עם לוחמה בטרור. מדובר בשבתי שביט ראש המוסד לשעבר. כך מדווח "הארץ".

את תפקיד היועץ המיוחד ימלא שביט ללא קבלת תמורה ביחד עם ידידו הותיק ג'יימס וולסי, שהיה ראש הסי.איי.אי. על המינויים החליט ראש עיריית ניו יורק, מייקל בלומברג.

מינוי השניים נועד ליישם בין השאר את מסקנות הפקת הלקחים מהפיגוע בתאומים.
במסגרת הפקת הלקחים מהפיגוע התברר כי תחנות הכיבוי בעיר לא היו ערוכות לטפל במגה-פיגוע. מנהליה גילו היעדר כישורי ארגון הולמים וציוד הקשר של הכבאים היה מיושן ולא תיפקד כנדרש, במיוחד בעת התמטטות בנייני התאומים שבו נלכדו מאות כבאים.
