

האיום האסוני החדש על העולם הוא רצח התאבדות, כך אומר הסופר אלי ויזל במאמרו "הרהורים על טרוריזם" המתפרסם בגליונו החדש של בטאון "האומה".

עוד מוסיף ויזל כי "הרוצחים חוטפי המטוסים בספטמבר אשתקד בניו יורק ובוושינגטון הם אחיהם של הרוצחים המתאבדים הפלשתינים, ששמו על הכוונת שלהם סבים, נכדים, נשים וילדים. אלה הקוראים להם "מארטירים", קדושים, הם כזבנים ומוליכי שולל", קובע ויזל. "קדושים מוכנים למות בעצמם אך לא להרוג. ואילו רוצחים אלה רק מטרה אחת לנגד עיניהם: לרצוח כמה שיותר יהודים חפים מפשע".

לדברי ויזל אלו הטוענים שאותם רוצחים ממלאים את רצון אללה, מצהירים למעשה כי אלהיהם שותף לדבר עבירה. זוהי מחשבה נלוזה ששום בן אנוש מאמין לא יוכל להסכים לה.

הרחקתם צריכה להיות בעדיפות עליונה לא רק של ישראל והעם היהודי, אלא של העולם התרבותי כולו. מסכם ויזל ומוסיף כי "האסונות הכבדים שהתרחשו בניו יורק ובישראל חייבים לשמש תמרורי אזהרה"
