

מספר עיתונאים ביניהם המגישה דליה יאירי והכתבת כרמלה מנשה מנעו היום את שידורה של התכנית "הכל דיבורים" שהגישו פאר לי שחר והעיתונאי אורי דן. העיתונאים טענו כי צעד זה נועד למחות על מה שהם הגדירו "ההשתלטות הפוליטית על רשות השידור".

כתוצאה הודיעה הנהלת "קול ישראל" כי היא שוקלת להשעות כמה מהעיתונאים הללו וכן נשקלת הגשתה של תלונה במשטרה נגדם.

מנהל הרדיו אמנון נדב אמר: "אולי זה יישמע דרמטי, אבל נפל דבר בישראל ואני חושב שנחצו כל הקווים האדומים, שצריך לבדוק את כל ההיבטים שלהם, אבל בעיקר ההיבטים האתיים, המקצועיים, המשמעתיים".
