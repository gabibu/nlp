

התראה למתקפה ביולוגית הוכרזה אתמול במדינת מסצ'וסטס שבצפון מזרח ארה"ב, לאחר שהתקבלו מעטפות המכילות אבקה לבנה בלתי מזוהה בכמה תחנות משטרה, מסרו השלטונות.

מפקד משטרת מידלטאון פול ארמיטג', קצין המשטרה שקיבל את הראשונה מ 11 המעטפות החשודות, אמר כי דגימות מהאבקה הלבנה נשלחו לבדיקות מעבדה ברשות למזון ותרופות של ארה"ב (FDA). תוצאות בדיקה המעבדה צפויות להתקבל במהלך היום, וקיים חשש שהן מכילות את חיידק האנטרקס (גחלת).

דובר המשטרה סירב למסור לעיתונאים פרטים על סוג המעטפות, הכיתוב עליהן והאנשים שאליהם נשלחו.

בעקבות זאת הוכרזה כוננות מיידית בכל תחנות המשטרה במסצ'וסטס.

