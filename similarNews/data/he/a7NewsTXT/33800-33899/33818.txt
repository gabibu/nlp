

שני מטעני חבלה, שהונחו במרחק של כמה מטרים זה מזה, נתגלו ונוטרלו בפיצוץ מבוקר לא הרחק מביתו הקודם של ראש הממשלה לשעבר אהוד ברק, ברחוב הוורד בכוכב יאיר.

המשטרה תחקור כיצד המטען השני בכוכב יאיר לא נמצא בסריקות באזור. במשטרה סבורים כי הסריקות בוצעו באופן רשלני. ארגון "חללי אל-אקצא" קיבלו עליהם את האחריות על הנחת המטענים, והודיעו כי התכוונו לפגוע בראש הממשלה לשעבר. יצויין כי ראש הממשלה לשעבר אהוד ברק שוהה בימים אלה בחו"ל.

