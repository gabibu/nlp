

שוטרי מג"ב תפסו הבוקר מכונית תופת במחסום ליד כפר גליקסון בנחל עירון.

המחבלים הגיעו הבוקר אל המחסום בשתי מכוניות כשאחת מהם היא מכונית תופת. במכונית מסוג טנדר היה מטען במשקל 600 ק"ג וכן שתי חביות דלק, ברגים וחלקי מתכת וכן טלפון סלולרי המחובר למטען.
שוטרי מג"ב הורו לרכב לעצור אולם המחבלים ניסו לפרוץ את המחסום וכשלא הצליחו נטשו את המכוניות ונמלטו ברגל. בשעות אלה מתנהל מרדף אחר המחבלים, בו משתתפים כוחות משטרה גדולים בסיוע מסוק משטרתי.

בכביש נחל עירון ישנם עומסי תנועה בשל הפעילות באזור.
