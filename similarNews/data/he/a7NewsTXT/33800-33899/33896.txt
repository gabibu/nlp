

נפגעי טרור שנפגעו מחוליות שהופעלו על ידי ברגותי התייצבו היום בשערי בית המשפט המחוזי בעקבות הכיסוי הבין-לאומי שמלווה את המשפט.

"לא נשאיר את הזירה ריקה לפלשתינים", אמר יו"ר הארגון מאיר אינדור, "מעתה נלווה את המשפט בכל שלביו   כולל עורכי דין משלנו שיעקבו אחר הנעשה במשפט".

חלק מהמשפחות נכנסו לאולם ביה"מ וקראו לברגותי רוצח.

מחוץ לאולם ברגיט קסלר שאיבדה את בתה בפיגוע תופת בגבעת צרפתית ואביטל להמן שנפצעה קשה על ידי אחד מחוליות ברגותי ערכו במקום מסיבת עתונאים מאולתרת אך סוערת. ברגיט החזיקה תמונה של בתה היפיפיה וצעקה "איך אפשר שלא לתת עונש מוות למי שגרם למותה של נערה כל כך מתוקה?"
