

מאות ליוו למנוחות הערב את סגן מאלק גריפאת, בן 24, שנהרג בצפון חבל עזה, מירי מחבל. גריפאת נטמן בבית העלמין בכפר הבדואי בית זרזיר.

סא"ל (במיל.) חסן אל הייב, ראש המועצה המקומית של בית זרזיר, אמר כי הקצין מאלק גריפאת היה יכול להגיע רחוק בקריירה הצבאית. הוא ציין, כי הכפר בית זרזיר שיכל 28 מבניו וכי העדה הבדואית כולה שכלה 130 מאנשי כוחות הבטחון.

הוא ציין, כי הכפר בית זרזיר ספג מכה קשה וכי סגן מאלק גריפאת הוא בן הכפר השלישי שנהרג השנה. סגן מאלק גריפאת הניח הורים, מוחמד ושארה, שני אחים ושש אחיות.
