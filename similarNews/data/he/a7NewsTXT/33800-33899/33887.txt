

ממשלת קנדה הודיעה היום באופן מפתיע כי מעתה יידרשו אזרחי ערב הסעודית להצטייד באשרות כניסה כדי לבקר בקנדה.

"ההחלטה לבטל את הפטור התקבלה בשל העובדה שקל לנצל לרעה את הדרכון הסעודי, ושאנשים, המבקשים להיכנס באופן בלתי חוקי לקנדה, עלולים להשתמש בו", נמסר בהודעה של משרד ההגירה הפדראלי.

רוב חוטפי המטוסים, שביצעו את פיגועי ה-11 בספטמבר בשנה שעברה בארה"ב, החזיקו בדרכונים סעודים.

ארה"ב שכבר דורשת מאזרחים סעודים להצטייד באשרות כניסה כדי להכנס לתחומה ביקשה לתאם את מדיניותה גם עם קנדה.
