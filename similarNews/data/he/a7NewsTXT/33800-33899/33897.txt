

ההתאחדות הבינלאומית של עורכי דין להגנה על זכויות האדם (LDHR) הודיעה היום שעורכי דין ומשפטנים "יעקבו ברציפות אחר התנהלות משפטו" של ברגותי, שהחל היום בתל-אביב.

"כ-100 עורכי דין התנדבו לשם כך", נמסר מה-LDHR, שאחד ממייסדיה הוא עו"ד ג'וואד בולוס, אחד מעורכי דינו של ברגותי.

בהודעה שפירסם, מדגיש ה-LDHR שהוא "פנה לארגונים אחרים של עורכי דין צרפתיים, ונתן להם ייפויי כוח, כדי שיוכלו לשגר נציגים לעקוב אחר משפטו של מרואן, בתור עורכי דינו".

הארגון טוען כי עורכי דין לבנוניים וסוריים נתקלים בקשיים לצאת ממדינותיהם כדי להגיע "לפלשתין" ולעקוב אחר המשפט, והוא "קורא למדינות ערב לא להעמיד מכשולים בפני יוזמות כאלה להגנה על זכויות האדם, ולאפשר לאזרחיהם לבוא לשטחים הכבושים".
