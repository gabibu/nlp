

מיליונים מתושבי מוסקווה התבקשו להישאר בבתיהם, עקב עננת עשן כבדה האופפת את העיר, כתוצאה מדליקות יער בסביבה. תלמידי בתי הספר הושארו בכיתות, ומעיריית מוסקווה נמסר כי נשים הרות ואנשים הסובלים ממחלות לב חייבים להיזהר עקב השריפה שמשתוללת ביערות מסביב לבירת רוסיה.

יותר מ-2,000 כבאים, 470 מכונות כיבוי ושני מטוסים נאבקים ביומיים האחרונים בשריפות היער ומצב חרום הוכרז בכ-12 מחוזות סמוכים למוסקווה.

(עתי"ם-איי.אף.פי.,ד.פ.א.,רויטרס)
