

בכנס שהתקיים בקופורד שבטקסס, התכנסו למעלה מאלפיים נוצרים בני הקהילת האינדיפנדט-בפטיסט, והכריזו כי הם נכונים להגיע באלפיהם לישראל כדי "למנוע את פשע העקירה", כהגדרתם, אותו מתכננת ממשלת שרון.

(צילום ארכיון: קטיף נט.)

רובם של המתכנסים עטו חולצות כתומות עליהן הודפס הכיתוב 'ישראל שייכת ליהודים' באנגלית. כתבנו מציין כי זו הייתה גם כותרתו של הכינוס.

פרופסור ישראל חנוכוגלו, שכיהן בעבר כיו"ר חוג הפרופסורים לחוסן מדיני וכלכלי וכיועצו של בנימין נתניהו בכהנו כראש ממלה, אומר כי הצהרותיהם התומכות באומה היהודית היו נלהבות ביותר ו"הלוואי והיינו שומעים את העוצמה הזו בדבריהם של פוליטיקאים ישראליים".

בנאומים שנישאו מעל בימת האירוע דובר רבות על שייכותה הבלעדית של ארץ ישראל לעם ישראל. "לפני שמישהו מעז לחשוב על מסירת ארץ ישראל מידי היהודים יש למסור את טקסס למקסיקו", אמר אחד הנואמים.

מאחורי בימת הנואמים נתלתה מפת טקסס, שבה, כאמור נערך הכנס, ועל תבנית מפת טקסס מפת ישראל. זאת על מנת להציג בפני הבאים את הפרשי הגודל בין מדינת הענק האמריקאית למול קוטנה של המדינה היהודית, ממנה מבקשים לקרוע חלקים ולמוסרם לידי הערבים.

דוקטור גדי אשל, מרכז הפעילות החוץ פרלמנטרית בצפון וחבר לישכת הליכוד, שנכח באירוע, תיאר בהתרגשות את החום בו התקבלו הדברים. "מדובר באנשים שמוכנים למכור את ביתם על מנת להגיע לישראל ולמנוע את עקירת הישובים", הוא מספר.

עוד מציין כתבנו כי באירוע ייצגה את ארגון 'נשים בירוק' הגברת רות מטר.
(ש)
