

רמיזות באשר לכוונותיה של מפלגת העבודה לאחר יישום ההתנתקות, באם זו אכן תתבצע, ניתן היה לקבל בכנס פעילים שקיים אמש השר מתן וילנאי, שאמר כי העבודה תפרוש אם לא יהיה המשך לעקירה.

השר מתן וילנאי, הרואה עצמו מועמד לראשות מפלגת העבודה כינס בקיבוץ יקופ פעילים של מפלגת העבודה התומכים במועמדותו ובפניהם הבהיר כי אם לא ימשיך ראש הממשלה שרון את המשך ההתנתקות מעבר לחבל עזה וצפון השומרון תפרוש מפלגת העבודה מחברותה בממשלה.

וילנאי קבע שמדובר בתכניתו אותה הוא מקווה ליישם כשיבחר לראשות מפלגת העבודה. את שאר בכירי העבודה שאינם מתייצבים בפומבי מאחורי עמדה שכזו תקף ואמר כי הם מעדיפים להתכרבל בחומה הנעים של הממשלה.

כתבנו שמעון כהן מדווח כי לבד מפעילי מפלגת העבודה נכח באירוע ראש עיריית שדרות אלי מויאל, איש הליכוד. מויאל נשא דברים בשבחו של השר וילנאי ומועמדותו לראשות המפלגה וממנה לראשות הממשלה.
(ש)
