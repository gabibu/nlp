

ערבים ופעילי שמאל עלו הבוקר (ד') לכיוון שכונת מצפה יצהר, שמדרום מזרח לישוב יצהר. על פי עדות התושבים התקרבו הערבים ואנשי השמאל עד כדי עשרה מטרים מבתי התושבים.

יצחק (איציק) סנדרוי מתושבי המקום מספר ואומר כי לא מדובר בפעם הראשונה "פעילי שמאל מעודדים ערבים לעלות ולהתגרות בתושבי הישוב. אתמול עלו לשכונה רק שני ערבים מתושבי האזור ועימם עשרות פעילי שמאל.

"הם התקרבו עם עדר עיזים, לאחר שאתמול חרשו את הקרקע. כל אלה במגמה להתגרות בנו". באשר להתנהלות המשטרה והצבא מספר סנדרוי כי הם מצויים במקום אך מעדיפים שלא להתעמת עם אנשי השמאל וערביי האזור".

מארגון 'חננו' נמסר לכתבנו כי בעת האחרונה עלה מספר המקרים בהם מתגרים ערבים ואנשי שמאל בתושבי הישובים, "מדובר במגמה", אומרים ב'חננו' ומציינים עוד כי ברובם של המקרים מעדיפים הצבא והמשטרה שלא להתערב "גם במקרים המסכנים את תושבי הישובים, כמו לדוגמא אירועים בהם הותרה כניסת ערבים לישובים עצמם בדרכם לביצוע פעולות מסיק עצי הזית, בעידוד אנשי השמאל".
(ש)
