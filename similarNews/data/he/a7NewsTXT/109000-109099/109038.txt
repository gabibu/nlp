

בפגישותיו אתמול (ג') בארצות הברית אומר ראש הממשלה כי במידה ויעלה לתאם עם הרש"פ את יישום תכניתו המדינית ישאיר את בתי העקורים על תילם, אולם באם לא תהיה הנסיגה מתואמת ייהרסו הבתים.

את תפיסתו בסוגיית גורלם של בתי העקורים אמר ראש הממשלה אריאל שרון במספר פגישות עם בכירי הממשלה האמריקאי, ובהם סגן שר ההגנה האמריקאי פול וולפוביץ'.

ראש הממשלה שרון אמר כי הוא חושש מביזה שיבצעו הפלשתינים בבתי העקורים. על כן אם יעלה בידי הנהגת הרש"פ וממשלת ישראל לתאם את ביצוע תכניתו המדינית, תכנית ההתנתקות, יישארו הבתים על תילם, וכך גם יימסרו לידי הרש"פ. במידה ותיוותר תכנית הנסיגה ועקירת הישובים חד צדדית יימסרו אלה רק לאחר שייהרסו עד הייסוד. בכך מקווה ראש הממשלה למנוע מהעולם, מהרש"פ ומתושבי ישראל את תמונות הביזה הפלשתינית.

שרון התייחס בדבריו גם לסוגיית בתי הכנסת שבחבל קטיף. לדבריו, בכוונתו להעביר את בתי הכנסת בשלמותם לישובים החדשים אותם צפויה מדינת ישראל להקים בעבור העקורים.
(ש)
