

מנהיג החזית העממית לשחרור פלשתין, אחמד ג'יבריל, אמר היום כי אוניית הנשק שתפסה ישראל היתה שייכת לארגונו. ג'יבריל הבטיח לשגר ספינות נוספות כדי לתמוך באינתיפאדה.

"האויב הציוני גילה שאנו עמדנו מאחורי המבצע" ציין ג'יבריל בראיון לרשת הטלוויזיה בלוויינים של קאטר אל-ז'אזיר "ואנו מוסיפים לו מידע שהמשלוח אינו הראשון ולא יהיה אחרון. משלוחים אחרים יצאו כבר לדרך, ואנו נמשיך לספק במידת יכולתנו את צרכי אנשינו בפלשתין".
