

ראש הממשלה, אריאל שרון, החליט לקצץ את התקציב המיוחד ליישובי יש"ע, בעקבות הלחץ האמריקני.

תחילה היתה כוונה שהתקציב הזה יעמוד על למעלה ממיליארד שקלים, אך לפי החלטת שרון הוא יקוצץ לשש מאות מיליון שקלים בלבד, שיתפרסו על פני שנים אחדות.

במועצת יש"ע כועסים על הקיצוץ וטוענים שממשלת שרון הקפיאה למעשה את הפיתוח ביישובי יש"ע. לדברי ראשי המועצה, שרון חושש לאשר תוכניות בינוי הדולפות לתקשורת ומכעיסות את האמריקנים.

לפני הצהרים נועדו ראשי מועצת יש"ע עם שר הפנים, אלי ישי הפגישה עסקה במתן סיוע ליישובים נוכח המצב הבטחוני שם.
