

מטלפן אנונימי התקשר בצהרים לסוכנות הידיעות הצרפתית, אמר כי הוא מדבר בשם ארגון "חיזבאללה פלשתין" והודיע כי מטען הצד שהתפוצץ ליד מחסום כיסופים, ואשר גרם למותם של שני פועלים רומנים, הונח על ידי אנשי ארגונו.

דבר ההודעה:
"חיזבאללה פלשתין נוטל אחריות לפיגוע שהיה לפני כשעה וחצי ברצועת עזה, ומודיע כי בעתיד הקרוב ישתמש גם בסוגי נשק אחרים שיפתיעו את ישראל".

חיזבאללה פלשתין קיבל על עצמו אתמול גם את האחריות לרצח שני הילדים ממושב תקוע, וכן את הפיגוע ב-6 במאי בפתח-תקוה, בו נפצעו 4 בני אדם.
