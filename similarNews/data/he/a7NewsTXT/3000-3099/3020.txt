

בקונסוליה האמריקנית בירושלים פורק לפני שעה קלה רימון רסס שלא התפוצץ. מרגע שנודע לכוחות הביטחון על מציאותו של הרימון פונו עובדי הקונסוליה אל מחוץ לבנין וחבלני משטרה פירקוהו בשלום.

מהמשטרה נמסר כי את הרימון השליכו שני אנשי 'החזית העממית לשחרור פלשתין' אשר נתפסו לפני כחודש בחשד שהניחו את מכונית התופת, שב"ה לא התפוצצה, בשכונת בית ישראל בירושלים.

בחקירתם על הנחת מכונית התופת הודו השניים כי השליכו רימון רסס שלא התפוצץ, לעבר הקונסוליה האמריקנית. בעקבות הודאתם נבדקה הקונסוליה ביסודיות והרימון נמצא.
