

שר החוץ שמעון פרס אמר אתמול בברלין כי אם אירופה תדרוש דרישה ברורה מערפאת להפסיק את הטרור, כפי שנוהגת ארה"ב, ותלחץ עליו לחזור לשולחן המו"מ, יגדלו מאד הסיכויים להפסקת האלימות. מלשכת השר פרס נמסר, שיו"ר האופוזיציה בגרמניה אנג'לה מרקל אמרה בפגישתה עם פרס, כי אסור לתת פרס לטרור. היא הוסיפה, כי אין מדובר בצד חלש או בצד חזק, אלא מדובר בטרור, שהוא אמצעי בלתי לגיטימי ובלתי חוקי, והוא זורע מוות בקרב אזרחים חפים מפשע".
