

לנוכח הסכנה הנשקפת למטוסים מטילי כתף נגד מטוסים, הנמצאים בשטחי יש"ע, קיימת הוראה מאז חודש אוקטובר למטוסים המגיעים לנמל התעופה בן גוריון, שכאשר הם טסים מעל לשטחי הרשות הפלשתינית עליהם לטוס בגובה של כשני ק"מ, ורק בהגיעם לשטח ארץ ישראל הקטנה, עליהם להנמיך. כך פורסם אתמול באתר YNET. ההוראה ניתנה בחודש אוקטובר, כשנודע למערכת הביטחון כי בידי הפלשתינים ביש"ע יש טילים נגד מטוסים. עם זאת המידע נחשף לציבור רק עתה, בעקבות תפיסתה של הספינה שהבריחה נשק מלבנון לעזה.
