

הפלשתינים השליכו בקבוק תבערה אל מחסום של משמר הגבול בראס אל עמוד במזרח ירושלים. הבקבוק התנפץ והתלקח על הכביש אך לא גרם לנפגעים או לנזק.

המשטרה פתחה בסריקות באיזור לאיתור משליכי הבקבוק.

בשעות הערב המוקדמות נורתה אש לעבר עמדת צה"ל ליד הכפר סילואד שמצפון לרמאללה. כוח צה"ל במקום השיב אש לעבר היורים, איש מביניהם לא נפגע ולא נגרם נזק.

במקביל, נורתה אש לעבר סיור צבאי שנסע ליד הישוב פסגות. איש לא נפגע והושבה אש לעבר מקורות הירי.

באזור התעשיה נווה דקלים שבגוש קטיף פתחו כוחות הרש"פ באש לעבר אזור התעשייה וכן לעבר מכונית ישראלית. איש לא נפגע בירי, אך נגרם נזק קל למכונית. כוחות צה"ל השיבו אש לעבר היורים.
