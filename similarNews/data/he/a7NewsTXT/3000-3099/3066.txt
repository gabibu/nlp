

בעקבות רצח שני הנערים בתקוע הזהיר יו"ר המועצה האזורית גוש עציון שאול גולדשטיין כי ה"פתיל" של התושבים "קצר מאוד". גולדשטיין אמר כי "אם אנחנו יודעים שמכפר מסוים מגיעים אלינו לגניבות ולמעשי רצח, כדאי שאנשי הכפר הזה לא יעיזו להתקרב לכאן. אומנם אני מתנגד לפגיעה באוכלוסייה פלשתינית תמימה, אבל אנחנו יודעים כי למעשה אין דבר כזה אוכלוסייה פלשתינית תמימה". עוד הוסיף גולדשטיין: "אנחנו נגיב. לא נשאיר את האירוע הזה יתום. נפגע במי שפוגע בנו". ראש המועצה תלה את הסיבות לרצח את בהסתה הפלשתינית בעיתונות ובמערכת החינוך הפלשתינית, ודרש מראש הממשלה להורות על סגירתם של כל אמצעי התקשורת האחראים להסתה הזו.
