

השר אביגדור ליברמן, המתגורר ביישוב אל-דוד נוקדים, הסמוך לתקוע, אמר כי כבר מזמן ברור שמטרתה של "חבורת הקניבלים", כלשונו, שעמה אנו נלחמים, מעונינת בהרג מתיישבים בכל רחבי מדינת ישראל. הוא אמר כי אף על פי שהוא חלק מהממשלה אין הוא שבע רצון מדרך פעילותה נגד הטרור. הוא סיפר כי נפגש עם שרון, והתרשם כי יש לשרון הרבה רצון לשפר את המצב, והבנה איך לעשות זאת, אך, לדברי ליברמן, לא הכל תלוי בו. הוא קרא לחדול מהסתפקות במדיניות התגובה, ולעבור למדיניות של יוזמה, כי "נגד הטרור חייבים לנהל מאבק בלתי פוסק", אמר.
