

משלחת של חברי כנסת מסיעת מר"צ נועדו בשעות הבוקר בעזה עם מוחמד דאחלאן, בשעות הצהרים הם נועדו גם עם יאסר ערפאת בעצמו.

ביציאתם מהפגישות אמרו חברי המשלחת כי הצד הפלשתיני מוכן לקבל את החלטות ועדת מיטשל "וכעת הם מחכים לתשובת הישראלים. אם תשובה זו תהיה קבלה מלאה של הממשלה את מסקנות ועדת מיטשל אזי יהיה אפשר להמשיך ולדון בהמשך תהליך השלום, מהנקודה בה הוא הופסק"

הפלשתינים מעוניינים שהשיחות ימשיכו מהנקודה בה הם הופסקו בשיחות טאבה, אמרו חברי המשלחת.

בתגובה למפגשים הללו אומר חבר הכנסת מיכאל קליינר, כי השמאל היהודי גרוע מחברי הכנסת הערבים. לדבריו, אנשי מר"צ נאבקים על הזכות הגדולה ללחוץ את ידיהם של רוצחי ילדים.

קליינר אומר כי ערפאת וברגותי הם נאצים מודרנים.
