

כמה אנשים חולצו בערב ממרכז התרבות "ביכורי העתים" ברחוב הפטמן בתל אביב, בו פרצה דליקה. תלמידים שהיו במקום בעת שפרצה האש הצליחו לנוס על נפשם, לבד מאחד שחולץ ע"י כוחות החילוץ שהגיעו למקום.

הדליקה פרצה בשעה 7 בערב, מסיבה שטרם הובררה במטבח שבקומת המרתף בבניין. תלמידים שהיו בבניין בפעילות לימודים, חוגים ופנאי חשו בריח העשן והצליחו להמלט מהמקום, לבד מאחד.

למקום הוזעקו ארבע כבאיות וארבעה אמבולנסים של מד"א שפתחו בפעולות חילוץ וכיבוי האש.
ראשון חולץ הנער שסבל מפגיעה בריאותיו משאיפת עשן. הוא טופל במקום ושולח לביתו. אחר כך חולצו בשלום גם שתי הנשים שנלכדו בקומה העליונה, בגלל העשן שהתפשט לקומות העליונות.

כוחות הכיבוי עסקו בשעות הערב בכיבוי הדליקה, וכאמור חולצו שלושת הלכודים בבניין בלא פגע.
