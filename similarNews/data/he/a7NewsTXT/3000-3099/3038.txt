

חילופי אש התנהלו בצהרים בין כוחות הבטחון הישראלים לבין פלשתינים חמושים בגבול ישראל מצרים.

סוכנות עתי"ם מציינת, כי במהלך חילופי האש, שהתנהלו מאז שעות הבוקר ועד לשעות אחה"צ, לסירוגין, הופעל מטען לעבר כח צה"ל, הושלכו בקבוקי תבערה, נזרק רימון נגד טנקים ונורתה אש פלשתינית לעבר כח צה"ל. לא היו נפגעים.

עבד אל ראזק אל-מג'יידה, המפקד הכללי של הכוחות המזוינים בעזה, טען כי חיילי צה"ל נכנסו עם טנקים ודחפורים לשטח A שבשליטת הרשות הפלשתינית, מזרחית לבית חנון, בצפון הרצועה. מג'יידה אמר, כי הישראלים הרסו עמדה של הפלשתינים שם.

מצה"ל נמסר לסוכנות עתי"ם, כי על גדר המערכת צפונית לנחל עוז בוצעו עבודות חישוף וניקוי השטח וכי אין מדובר בכניסה לשטח A.
