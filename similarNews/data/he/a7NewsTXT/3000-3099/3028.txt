

בתגובה על כך שמשטרת ישראל תתיר כניסת יהודים להר הבית, הכריזה היום תנועת החמאס כי מחר יהיה יום צום לכל מאמיני האיסלאם בארץ, והימים שישי ושבת יהיו ימי זעם.

בהודעה נאמר כי ימי הזעם באים בתגובה ל"איומי ישראל וראש הממשלה שרון לחלל את מסגד אל אקצה בדרך להריסתו ולהקמת בית המקדש".

השייח אחמד יאסין, מנהיג התנועה, קורא להמונים בעולם הערבי והמוסלמי להתעורר ולהתגייס להצלת מסגד אל אקצה.
