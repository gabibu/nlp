

נשיא המדינה משה קצב יודיע בתוך ימים אחדים אם יחון את מרגלית הר שפי. הנשיא מתח ביקורת על שר המשפטים מאיר שטרית על כך שלא הודיע לו מבעוד מועד כי הוא מצדו אינו ממליץ לחון את הר שפי.

עו"ד נפתלי ורצברגר אמר לערוץ 7 כי הנשיא יכול לחון כל אדם, גם אם שר המשפטים אינו ממליץ על כך. "לעניין זה כבר יש תקדים, למשל חנינת מחבלים ערבים אחרי הסכם אוסלו. שר המשפטים דאז צחי הנגבי סירב לתת להם חנינה, אך ראש הממשלה נתניהו חתם אישית על ההמלצה, והנשיא וייצמן שילח את המחבלים לחופשי". ורצברגר סיפר כי עתירה שהוגשה מטעמו לבג"צ בעניין זה נדחתה בטענה כי הסמכות לחון נתונה בסופו של דבר בידי הנשיא.
