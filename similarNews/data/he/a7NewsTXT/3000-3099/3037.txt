

בצהרים ערך שר הביטחון בנימין בן אליעזר ביקור הזדהות עם תושבי גוש קטיף, כך נמסר מדובר מוצעת חוף עזה דני אביב.

בן אליעזר פתח את הביקור בביתו של סגן ראש המועצה יציק אליה, שעל ביתו נפלה פצצת מרגמה לפני יומיים. בנס לא היו נפגעים בנפש באותה נפילה. לאחר מכן, נפגש בן אליעזר עם חברי מליאת מועצת חוף עזה בבניין המועצה בנווה דקלים.

השר התייחס לרצח האכזרי של שני הנערים מתקוע באומרו כי "מדובר ברצח מזעזע...נמשיך להילחם בטרור. אף אחד לא יצא מזה נקי. אנחנו נמצא את המרצחים ואת שולחיהם", אמר.

בפגישה עם מתיישבים אמר השר בן אליעזר כי הוא בא לחזק אותם ואמר כי הוא יודע שעובר עליהם ימים קשים. "אל תכניסו לראש שלכם שמישהו עוצר את צה"ל" אמר בן אליעזר.

התושבים ביקשו לחזק את הביטחון ואמרו כי נמאס להם להתגונן בעצמם "צה"ל צריך לתת לתושבי הגוש פתרונות" הם אמרו.
פואד השיב כי מדובר במלחמה ארוכה. "לא נתקפל ולא נתכופף" אמר. "אני לא מאמין בפעולות ראוותניות. נעשה עבודה גדולה לחיסול מרצחים וסיכול הברחות" אמר.

(צילום: שדרים - תיעוד חזותי)

