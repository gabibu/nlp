

פרקליטות מחוז תל-אביב הגישה הבוקר לבית המשפט המחוזי בתל-אביב ערעור על זיכויו מכל אשמה של השר לבטחון פנים לשעבר אביגדור קהלני בפרשת האזנות הסתר.

כתבת עתי"ם מוסרת, כי קהלני זוכה לאחרונה בבית משפט השלום בתל-אביב על-ידי השופט עודד אליגון משורת עבירות של שיבוש הליכי חקירה בפרשת האזנות סתר וממירמה והפרות אמונים.

כתבת עתי"ם מציינת, כי קהלני זוכה בשלב מוקדם של המשפט, בטרם החלה שמיעת הראיות. השופט קיבל את טענת סניגורו עו"ד דב וייסגלס ש"אין להשיב לאשמה".

כתבת עתי"ם מוסיפה, כי בהכרעת הדין מתח השופט ביקורת חריפה וחסרת תקדים על הפרקליטות ועל עצם הגשת כתב האישום נגד קהלני.
