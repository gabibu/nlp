

בית משפט השלום בעכו התיר לפרסם פרשת ריגול חמורה הקשורה ללבנון ובה עצורים שלושה חשודים.
שניים מהחשודים הם לוחמי צד"ל לשעבר.

כל השלושה חשודים בעבירות של ריגול, מגע עם סוכן זר ומסירת ידיעות לאויב. על פי החשד, הם קשרו קשר עם גורמים עוינים מחוץ לישראל הנמצאים בלבנון ומסרו להם ידיעות הפוגעות בבטחון המדינה. שניים מהחשודים נעצרו עוד בחודש שעבר.

על פי החשד השלושה אספו מידע על תנועות כוחות צה"ל בצפון, וכן על בסיסים צה"ליים.
השלושה הודו בחשדות נגדם וכי הם הופעלו על ידי גורמים עוינים בלבנון.

השופטים קבעו בהארכת מעצרם כי מדובר בפרשיית ריגול חמורה. ביום שלישי יתקיים שוב הארכת מעצרם בבית המשפט בעכו.
