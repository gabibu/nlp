

דובר כוח האו"ם מסר לכתב סוכנות הידיעות הצרפתית כי הגדוד הפיג'י פירק ביום שני תשע עמדות ממזרח לעיר צור. שש מאות חיילי הגדוד ייכנסו לעמדות של היחידה הנפאלית, ואולם זו אמורה לעזוב סופית את דרום לבנון בחודש יולי הקרוב. היחידה האירית תעזוב את לבנון בסתיו הקרוב, והיחידה הפינלנדית תעזוב בתחילת החורף.

מזכ"ל האו"ם קופי אנאן הודיע באחרונה על ארגון מחדש של כוח האו"ם בלבנון. לדבריו, הכוח יהיה מעתה למעשה כוח של משקיפים בלבד.
