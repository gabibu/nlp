

מהומה שפרצה אמש באיצטדיון הכדורגל הגדול של אקרה הסתיימה בירי גז מדמיע על ידי המשטרה בניסיון להביא לה קץ, ובמותם של לפחות 130 בני אדם.

המהומות פרצו באיצטדיון הספורט באקרה, לאחר סיום המשחק בין שתי קבוצות יריבות, אקרה הארטס אוק וקומאזי אשאנטי טוקוטו, במשחק גמר על אליפות המדינה.

על פי שידורי רדיו ישירים מהמקום, אוהדי קומאזי, שלא שמחו מהתוצאה, ומתבוסה של 2:1, החלו בהרס המושבים באיצטדיון.

בניסיון לפזר את הקהל, החלו כוחות המשטרה שהיו במקום בירי גז מדמיע, וגרמו לבהלה ולמנוסה מהמקום, שבמהלכה הגיעו לשערי האיצטדיון הנעולים יותר מ-40,000 צופים.
