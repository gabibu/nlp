

ע``פ נתונים שבידי צה``ל, בידי הפלשתינים טילי כתף נגד מטוסים מדגם SA-7 ``סטרלה``, היעילים לטווחים של כשלושה ק``מ. ליתר ביטחון, הוחלט להורות למטוסים לנקוט באמצעי הזהירות למרות שמעריכים כי יעשו בטילים שימוש רק בזמן מצוקה.

במסגרת ההנחיות החדשות שהועברו ע``י מנהל התעופה האזרחית, נדרשים המטוסים הממריאים מנתב``ג לכיוון מזרח, ואלה המגיעים לנחיתה מכיוון מזרח, לטוס בגובה של מעל 7000 רגל (כ-2100 מטר), בזמן טיסה מעל לשטחים שמעבר לקו הירוק ובאזור ירושלים.
למטוס המתקרב לנחיתה בנתב``ג מכיוון מזרח, אסור להנמיך מגובה זה עד אשר יתקרב למרחק של שבעה מייל מן המסלול - כלומר עד כניסתו לתוך שטחי הקו הירוק. גם מטוסים הנוחתים ממערב למזרח, ואינם מסוגלים לבצע את הנחיתה, אמורים על פי ההוראות, לנסוק אל מעל לגובה 7000 רגל, מייד לאחר שהם חולפים מעל המסלול.
מטוסים שאינם יכולים טכנית להמריא לגובה זה במרחק הקצר המורשה, אמורים לבצע הקפה מסביב למסלול, ובמהלכה לצבור את הגובה הדרוש.
בכירים בחיל האויר דיווחו כי למרות שגם באזורי טיסה אחרים נמצאים המטוסים מעל שטחים שמעבר לקו הירוק, אין הוראות מיוחדות לטיסה בנתיבים אלה.
במנהל התעופה האזרחית הנמצא בסמכות משרד התחבורה , לא מסרו תגובה על ידיעה.
