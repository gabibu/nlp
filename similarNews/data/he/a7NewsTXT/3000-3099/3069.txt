

חנן פורת, ח"כ לשעבר ותושב כפר עציון, אמר בתכנית הראיונות "שבע וחצי" בערוץ 1 כי הרצח הברוטאלי, שלא תוכנן מראש, מעיד יותר מכל עדות אחרת על כוחה של ההסתה בכלי התקשורת של הפלשתינים.

פורת הוסיף ואמר כי ההתחמשות של הפלשתינים מעידה כאלף עדים על העדר כל כוונות של שלום מצדם, ולכן, לדעתו, על צה"ל להיכנס ולכבוש מחדש את כל שטחי יש"ע, וזאת כדי לאפשר לאוכלוסייה הערבית לבנות את חייה האזרחיים התקינים באוטונומיה תחת שלטון ישראלי. פורת אמר שאם לא ייכנסו עכשיו לכבוש את השטחים האלה בחזרה יצטרכו לעשות זאת מאוחר יותר, אבל אז יעלה הדבר במחיר של שפיכות דמים נוספת.
