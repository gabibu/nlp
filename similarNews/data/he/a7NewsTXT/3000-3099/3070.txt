

ראש הממשלה אריאל שרון הביע זעזוע עמוק מן הרצח. מלשכתו נמסר כי יש לראות את הרצח הזה כעליית מדרגה נוספת במעשי האלימות של הרשות הפלשתינית נגד אוכלוסייה אזרחית. שרון תבע מהרשות להפסיק את ההסתה בכלי התקשורת הפלשתינים.

בשיחה עם כתבים בכנסת אמר ראש הממשלה אריאל כי "מי שגורם להרג בין אזרחי ישראל אינו יכול להיחשב פרטנר". בכל זאת לאחר מכן הוא הוסיף: "אם יהיה שקט מוחלט, בהחלט נשמח לחדש את המו"מ עם מי שעומד בראש הרש"פ". ראש הממשלה שיבח את עמידתם ונחישותם של אנשי יש"ע: "הם בעצם הגיבורים הכי גדולים של התקופה הזו. הם עומדים בקו החזית הראשון של מדינת ישראל, ועמידתם זו מאפשרת לנו לשמור עליה".

מועצת יש"ע אומרת בתגובה כי היא קצה בדברי התנחומים של ממשלות השונות, והיא דורשת מראש הממשלה להכיר בעובדה שעראפת הוא אויב ולא פרטנר, עם כל המשתמע מכך.
