

כתב אישום הוגש בבית משפט השלום בירושלים נגד גבר פלשתיני בן 25, תושב ואדי ג'וז, המשמש כשומר הוואקף המוסלמי בהר הבית.

על פי כתב האישום, האיש השתתף בהתפרעויות שאירעו לפני כחודש בסיום תפילות יום השישי בהר, יידה אבנים לעבר השוטרים, סיפק אבנים למתפרעים אחרים ואף עודד אותם ליידות אבנים לעבר השוטרים המוצבים בשערי הר הבית.

הנאשם נעצר לפני כשבועיים ובית המשפט האריך את מעצרו עד תום ההליכים נגדו.
