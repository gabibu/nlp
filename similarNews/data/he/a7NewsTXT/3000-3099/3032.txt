

יו"ר המועצה האזורית גוש עציון, שאול גולדשטיין, מזהיר, בעקבות רצח שני הנערים בתקוע, כי "הפתיל של התושבים קצר מאוד".

גולדשטיין הוסיף כי "אם אנחנו יודעים שמכפר מסוים מגיעים אלינו לגניבות ולמעשי רצח, כדאי שאנשי הכפר הזה לא יעיזו להתקרב לכאן"

"אני נגד לפגוע באוכלוסייה פלשתינית תמימה" אומר גולדשטיין "אבל אין דבר כזה אוכלוסייה פלשתינית תמימה".

עוד אמר גולדשטיין כי "אנחנו נגיב, לא נשאיר את האירוע הזה יתום, נפגע במי שפוגע בנו".

בתגובה על הרצח בתקוע אמר היום יו"ר חרות, ח"כ מיכאל קליינר: "דמם השפוך של ילדי ישראל זועק לממשלת ישראל לא לשתוק אלא לכבוש את שטח אי. לגרש את ערפאת וחבורת הרוצחים שלו ולחסל את מאגרי הנשק". לדבריו, רק שליטה בטחונית יהודית בכל שטחי ארץ ישראל תחזיר את הבטחון לאזרחי המדינה.


