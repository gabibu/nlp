

מגן דוד אדום בשיתוף עם משרד החוץ נרתמו לסייע לתושבי קניה והעבירו לצל"א הקנייתי 2 אמבולנסים תרומת מד"א לצל"א הקנייתי.

באירוע רב רושם שנערך במרכז העיר kwale השוכנת דרומית למומבסה עיר נמל בחוף האוקיינוס ההודי הוענקו האמבולנסים תרומת מד"א לתושבי האזור. האירוע היה במעמד שר החוץ הקנייתי
Mwakwere, ראש העיר, חברי מועצת העיר ונכבדים רבים אחרים.

שר החוץ הקנייתי, שבחר את האזור שבו יפעלו האמבולנסים, פנה בבקשה לסיוע בתרומת האמבולנסים, בשל העובדה שאין כיום באזור אמבולנס שישרת את תושבי האזור (כ-600,000 אלף איש), השר היה נרגש מאוד מהיענות המהירה לבקשה שיש בה כדי להציל חיי חולים ונפגעים רבים.

הטקס היה מרגש כאשר מאות מתושבי העיר נכחו במשך שעות ארוכות בטקס שלווה במופעי ריקוד אותנטיים של תושבי כפרים שונים באיזור. שמה של מדינת ישראל נישא לברכה במהלך כל האירוע והכול שיבחו את היוזמה הנדיבה של מגן דוד אדום וישראל ושל השר שדואג לתושבי האיזור. שגריר ישראל בקניה שיבח את מד"א על תרומתה וציין גם את הקשרים ההדוקים הקיימים בין מד"א לצל"א המקומי. כמו כן זכתה לתודה חברת הספנות "צים" אשר דאגה להובלת האמבולנסים מישראל לקניה ללא תמורה.

שר החוץ הקנייתי אירח את השגריר הישראלי בביתו קודם לטקס וערך לנציגים מישראל סיור במרכז הרפואי המקומי, שהינו דל מאוד באמצעים העומדים לרשותו. כמו כן, המשלחת ביקרה באתר סמוך המיועד להקמת קמפוס מקומי לקולג' רפואי וכן בביה"ס תיכון חדש שנפתח לאחרונה בתרומה של קרן סיוע מהולנד ומאכלס בעיקר תלמידות יתומות מרחבי המדינה.

מגן דוד אדום מציין, כי היענות המהירה של הארגון תתרום תרומה נוספת ליחסים החמים שבין הצל"א הקנייתי למד"א שהתחילה כבר לפני כשנתיים שמומחים ממד"א העבירו לצוותי הצל"א הקנייתי השתלמויות בטיפול בפצועים באירועים רבי נפגעים.
