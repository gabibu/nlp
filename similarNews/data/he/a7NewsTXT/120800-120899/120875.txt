

ועדת הכספים של הכנסת קיימה היום דיון בצו מס ערך מוסף המפחית את שיעור מס ערך מוסף על עסקה בישראל וייבוא טובין מ- 17% ל- 16.5% החל מ- 1 בספטמבר 2005.

ועדת הכספים של הכנסת קיימה היום דיון בצו מס ערך מוסף המפחית את שיעור מס ערך מוסף על עסקה בישראל וייבוא טובין מ- 17% ל- 16.5% החל מ- 1 בספטמבר 2005.

בהתאם לחוק מס ערך מוסף על שר האוצר לקיים התייעצות עם ועדת הכספים של הכנסת לפני התקנת צו המפחית את שיעור המס. חברי הוועדה הביעו הסכמה להפחתת המס.

בהציגו את הצו לחברי הוועדה, ציין בועז סופר, סמנכ"ל בכיר לתכנון וכלכלה ברשות המסים, כי נטל המס העקיף בישראל הינו גבוה מידי והפחתת המס בחצי אחוז הינה קריאת כיוון בדרך להפחתת נטל המס העקיף והשוואתו למקובל במדינות המערביות. בהתאם לתוכנית המסים הרב שנתית יש כוונה להפחית את שיעור המע"מ פעם נוספת ל-16% החל ב-1 בינואר 2007.

מרשות המיסים נמסר כי הפחתת המע"מ הינה חלק מתוכנית המסים הרב שנתית שמטרתה להביא להאצת הצמיחה במשק ושבמסגרתה הופחתו בתיקון 147לפקודת מס הכנסה, המסים החלים על הכנסות של יחיד והכנסות של חברות.
