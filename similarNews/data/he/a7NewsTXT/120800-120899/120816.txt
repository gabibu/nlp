

"המחאה וההפגנה חשובה אבל היחידים שיכולים למנוע את הסכנה שביישום ההתנתקות הם חברי הכנסת שבהצבעתם צריכים לדרוש שלא לאפשר הקמת נמל ובסיס טרור בעזה". דברי הפרידה של שר האוצר המתפטר נתניהו בכנסת.

בנאומו בכנסת הזכיר שר האוצר לשעבר בנימין נתניהו את התנגדותו כשגריר ישראל בארה"ב לדברר את מדיניותו של ראש הממשלה באותם ימים, שמעון פרס, לשחרור מחבלים במסגרת עיסקת השבויים. נתניהו אמר שעוד בטרם יצא באופן חזיתי נגד המהלך הבהיר לאנשי השגרירות כי הוא עומד לבצע מהלך שיביא להתפטרותו כיוון שלא יכול היה להיות חלק ממדיניות כזו שהעניקה פרס לטרור. זו, לדבריו, אותה תחושה המלווה אותו עם התפטרותו כיום.

לדבריו, המציאות הפכה בשעות שחלפו מאז הודעת התפטרותו הורעה עוד יותר, שכן התברר מאז שההסכם עם מצרים מחורר וכעת המצרים יוכלו לחמש את הפלשתינים באין מפריע. "אנחנו מתריעים על הסכנה שבחוזה הזה ואנחנו רואים שההסכם הזה מחורר עוד יותר".

נתניהו מציין בדבריו שאמנם הממשלה התנגדה לפי שעה להסכם כמות שהוא אולם עד כה התירה הממשלה לפלשתינים להקים נמל ימי עמוק המסכן את ישראל. "קנדי כמעט יצא למלחמה בגלל האיום שבנמל ימי בקובה, ובכך מנע את המהלך. אז היה מדובר באיום שמעבר לים. לנו אין ים שמפריד ביננו לעזה. הם יביאו את קארין A B C ועוד. אפשר להבין את שמחת האויב. הם יביאו לכאן צבאות מאיראן, מאפגניסטאן ומכל העולם הערבי. אלקעידה כבר הודיעו שהם מתכונים להקים כאן סניף. גם אם המצרים ירצו לבלום את האיום הזה אבל הם לא יוכלו. הממשלה מתקדמת בעיניים עצומות ובעיוורון לתהום".

נתניהו הדגיש את חשיבות המאבק הציבורי נגד תכניותיו של ראש הממשלה תוך הקפדה על שמירת החוק, אך הדגיש כי לא יהיה בכוחן של ההפגנות למנוע את המהלכים. "היחידים שיכולים למנוע את הסכנה הם אנחנו... אתם...מחברי הכנסת. רק אתם יכולים למנוע את הסכנות הללו. עוד מעט נתבקש לאשר את הפריסה על ציר פילדלפי, אנחנו חייבים לדרוש לבטל את הקמת הנמל הזה. אל תתנו להם רובים, אל תתנו להם טילים, אל תתנו להם טילים ואל תתנו להם להקים כאן בסיס טרור".
(ש)
