

"על הציבור לקום ולפעול בתפילה, בהגעה לגוש קטיף וצפון השומרון, בנטילת חלק בהשבתה כללית של המדינה ובמחאה מרכזית, שתתקיים ביום שני בשמונה בבקר בכביש מס' 1 מול כפר חב"ד", הם כתבו.

עצורי ההנתקות שלחו מכתב שהגיע למערכת ערוץ 7 בו הם קוראים למתנגדי העקירה להשבית את המדינה ביום שני הקרוב.

"מתוך תקווה, תפילה ואמונה שדברינו ישכחו בסערת הגאולה וביאת משיח צדקנו ובנין בית המקדש, אנו פונים לשלומי אמוני ישראל בקריאה ובבקשה באם חרב החורבן המונפת על ראשנו לא תשבר עד יום שני הקרוב י' אב תשס"ה, לקום ולפעול בתפילה, בהגעה לגוש קטיף וצפון השומרון, בנטילת חלק בהשבתה כללית של המדינה ובמחאה מרכזית, שתתקיים ביום שני בשמונה בבקר בכביש מס' 1 מול כפר חב"ד.

נבצר מאיתנו לצאת עימכם לרחובות, אך אנו ניטול חלק אי"ה בתפילה ובתענית ובקליטת כמה שיותר עצורים. אנו קוראים לציבור לפעול בתוקף ולא לחשוש מהמעצר. בנוסף לזאת, אנו קוראים לכל מי שנעצר, שלא לחתום כלל על הגבלות אלא להצטרף למאבק מתוך כתלי הכלא. גם אם כבר הורחקת לפחות להצטרף למאבק בשאר רחבי הארץ".

חתומים על המכתב: עצורי ההתנתקות בבתי המעצר מעשייהו ודקל.
