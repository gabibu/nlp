

מפקד חיל הים, האלוף דוד בן בעש"ט, אומר בשיחה עם כתבנו הצבאי קובי פינקלר: "אני לא חושב שנצטרך להפעיל את חיל הים בשלב כל שהוא או בשלב מסויים של התהליך. אבל אם נצטרך נעשה זאת".

בעיצומו של התרגיל הגדול המסכם של צה"ל לקראת ביצוע תוכנית העקירה של הישובים בגוש קטיף מוצא מפקד חיל הים, האלוף דוד בן בעש"ט, זמן לרדת לשטח, לפגוש את לוחמי השייטת, את לחומי חיל הים ויחידותיו השונות אשר סופחו לחטיבה הכחולה .

בשיחה עם כתבנו הצבאי קובי פינקלר אומר האלוף: "אני לא חושב שנצטרך להפעיל את חיל הים בשלב כל שהוא או בשלב מסויים של התהליך. אבל אם נצטרך נעשה זאת".

מפקד חיל הים מספר כי חיל הים בנה שני בסיסים חדשים במקום אלו שהיו בגוש קטיף ובמרחב עזה וכי לדבריו " יהיו אלו בסיסים חדישים יותר, טובים יותר ועם טכנולוגיה מתקדמת".

מפקד חיל הים אומר כי בבסיס ארז "העינייים של הרצועה " נבנה בסיס חדש אשר יענה על כל הצרכים הנדרשים מחיל הים.
הבסיס החדש בזיקים נבנה עם טכנולגיה מתקדמת מאוד, עם שליטה מרחוק ובימים הקרובים יתייצב מערך חדש עם כוחות ימיים חדישים וזו בהחלט אופרציה מאוד מקצועית שהוא מברך מברך עליה.

האם חיל הים יהיה שותף לתהליך ההנתקות?

"חיל הים משתתף בסדר גודל של כ-2000 איש אבל אם נדרש נעשה זאת. יחד עם זאת אין לי צפי כזה . לחיל הים יש יכולת תמידית להגיע לחוף, לא שכרנו כלים, ולא עשינו פעולות כדי להפעיל כוחות שיפעלו מהים. אנחנו מפעילים כוחות טובים מאוד. אם יבקשו מחיל הים לבצע פעולות ימיות נעשה מה שיבקשו".

האם היו מקרי סרבנות?

"לא, אף אחד".

