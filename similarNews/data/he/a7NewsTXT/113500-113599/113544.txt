

ביום חמישי צפוי ח"כ פרופ' אריה אלדד לבקר את אסתר אליעזר מנתניה אשר עצורה בכלא מעשיהו כבר למעלה משבועיים. באותה שעה תתקיים הפגנת הזדהות ליד הכלא.

חברותיה מסבירות כי "אסתר אשה אמיצה ונאמנה לארץ ישראל, פעילה ראשית במטה נתניה פועלת שנים לחיזוק הישובים ביש"ע, מביאה קבוצות לישובי צפון השומרון וגוש קטיף. חובה עלינו לחזק אותה ואת בני משפחתה, להגיע לכלא מעשיהו לנסות להעביר לה מכתבים, מגדנות ואפילו לקרוא לה בקול מעבר לגדר שתדע שאנחנו איתה".

יצויין כי אסתר היא האשה המבוגרת הראשונה שנעצרה ולטענת פעילים במטה, מנסים להפחיד אותה בעצם מעצרה כדי להרתיע נשים נוספות במאבק נגד ההתנתקות.
