

הבחירות הפנימיות של המפד"ל יתקיימו היום בעשרות יישובים וערים. כשבעים אלף איש התפקדו במפקד האחרון.

המרכז ימנה אלף צירים ויעצב את דמותה של המפלגה וסיעתה בכנסת בשנים הקרובות. על הבחירות מפקחת ועדה ציבורית בראשות פרופ' אהרון נמדר, והן מבוצעות בסיועה הלוגיסטי של חברת "אמ"ן".

יו"ר סיעת המפד"ל, ח"כ זבולון אורלב, אומר כי "תהליך המיפקד הוא תעודת כבוד למפד"ל שהצליחה כנגד כל הסיכויים ובעיצומו של פילוג פנימי, לעמוד על רגליה ולפקוד רבבות מתפקדים חדשים המזדהים עם ערכי התנועה האם של התנועה הציונית דתית המפוארת, המפד"ל".
