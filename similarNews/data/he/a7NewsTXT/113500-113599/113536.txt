

כבכל שנה, תעלינה המועצות האזוריות יבול ביכורים לירושלים והשנה עם הפעלת קו הרכבת החדש-ישן לירושלים, יעלו הביכורים באמצעות רכבת ישראל.

על הרכבת יעמיסו 120 טונות של תוצרת חקלאית, מתנת ארגוני המגדלים אשר יוענקו לתושבי ירושלים באמצעות אגף חברה,עיריית ירושלים. מן המועצות האזוריות נמסר כי באמצעות ביכורי התוצרת החקלאית הן ומשרד החקלאות מבקשים להביע את תמיכתם והזדהותם עם העיר ירושלים ותושביה.

חלוקת התוצרת החקלאית תתקיים בשעה 12:00 באצטדיון טדי במעמד סגן ראש העיר ירושלים,שר החקלאות ישראל כץ, יו"ר המועצות האזוריות שמוליק ריפמן,נציגי אגף חברה מעיריית ירושלים ופעילי השכונות בעיר.

כתב INN איציק וולף מציין כי לכבוד יום ירושלים הקרב ובא יוצאת רכבת ישראל במבצע מיוחד במסגרתו תעניק הנחה של 50% לנוסעים בקווי הרכבת לירושלים החל מיום ראשון, ערב יום ירושלים, בשעה 12:00 בצהרים ועד ליום ירושלים עצמו בשעה 24:00 בלילה.

