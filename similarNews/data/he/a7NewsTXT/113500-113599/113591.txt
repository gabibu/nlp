

כ-200 אנשים הפגינו הערב בצומת גהה במחאה על תכנית עקירת יישובי גוש קטיף וצפון השומרון. המפגינים עמדו לצידי הכביש וקראו קריאות "יהודי לא מגרשים יהודי". במקום נכחו כוחות משטרה גדולים.

המפגינים הכינו שלט גדול, בו נכתב: "אנחנו נמצאים כאן כדי להעסיק אותך שלא תיתשף אפילו בהכנות לקראת תוכנית ההתנתקות, בע"ה נעסיק אותך עד שתבוטל התוכנית, אוהבים אותך אחיך היהודים".

כשניסו מפגינים לרדת לכביש נכנסו כוחות גדולים של משטרה ופרשים ופיזרו את המפגינים בכוח. המפגינים אומרים כי כל המטרה הייתה להעסיק את השוטרים וכי בכוונתם להפגין קבוע מידי יום שלישי. "כל אחד שירצה יגיע ומי שרוצה שינסה לחסום, אבל ההפגנה תהיה קבועה", אומרים מפגינים.
