

אתר הכנסת העלה מדור חדש שמטרתו לשקף את נוכחות חברי הכנסת במשכן. דרך האתר תוכלו לבדוק את נוכחותם של הח"כים לפי חברותם בסיעות, לפי חברותם בוועדות הכנסת ולפי תפקידיהם בממשלה.

המדור החדש של נוכחות הח"כים הושק בשבוע שעבר, לאחר פתיחת מועד הקיץ. המדור מציג את כל תמונות חברי הכנסת, כאשר תמונות צבעוניות מייצגות חברי כנסת שנמצאים בבניין הכנסת ואילו תמונות שחור-לבן הן של חברי כנסת שאינם נוכחים.


