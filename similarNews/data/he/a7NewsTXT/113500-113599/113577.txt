

איראן ביצעה השבוע ניסוי בטיל קרקע-קרקע חדש המונע בדלק מוצק המגיע לטווח של יותר מ-2,000 ק"מ.

שר ההגנה האיראני, עלי שמחאני, הודיע כי צבאו ביצע בהצלחה ניסוי בטיל "שיהאב 3". הטיל החדש יכול לפגוע בטווח של יותר מ-2,000 ק"מ. שמחאני אמר לעיתונאים כי הניסוי בטיל נעשה תוך שימוש בדלק גולמי. לדבריו, הניסוי בוצע ביום ראשון "בהצלחה מלאה".

איראן פעלה לאחרונה לשפר את הטווח ואת רמת הדיוק של הטיל. "איראן תשתמש בכל האמצעים שברשותה נגד ישראל, וטיל השיהאב-3 הוא אחד מהאמצעים הללו", אמר שמחאני בעבר.
נציין כי ניסוי קודם שבוצע באיראן היה לאחר שישראל בדקה את טיל "החץ".
