

נשיא התאחדות התעשיינים, שרגא ברוש סיכם עם אהוד אולמרט , מ"מ ראש הממשלה ושר התמ"ת, על מועמדותו של דוד ארצי לתפקיד היו"ר הבא של מכון היצוא. דוד ארצי מכהן כמנכ"ל בדק מטוסים וכסמנכ"ל התעשייה האווירית.

בתקופת כהונתו בתפקיד זה, הוא הביא את חטיבת בדק מטוסים, מיצוא של כ-50 מליוני דולרים בשנת 1995, ליצוא של כ-400 מליון דולר כיום, מרביתו אזרחי. בין תפקידיו הציבוריים: יו"ר הוועדה לסחר חוץ בהתאחדות התעשיינים ויו"ר לשעבר של מטה כחול-לבן בהתאחדות התעשיינים.

ארצי משמש גם כחבר בנשיאות התאחדות התעשיינים וחבר הוועד הפועל של מכון היצוא. מועמדותו של ארצי תובא להצבעה בישיבה הקרובה של מועצת מכון היצוא שתתכנס בתוך שבועיים.
