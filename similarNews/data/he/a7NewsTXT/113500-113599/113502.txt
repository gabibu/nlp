

מחאת ההתנגדות לתכנית ההתנתקות ועקירת הישובים מגיעה לאפיקים מקוריים ובלתי צפויים. לאחר הצמידים כתובות הגרפיטי החולצות והסרטים הכתומים מגיע תור התרנגולות.

צעירים מתנגדי ההתנתקות הגיעו אמש למגדל עזריאלי שבתל אביב ופיזרו בו תרנגולות שנוצותיהם נצבעו בצבע כתום. כך מדווחת כתבתנו חגית רוטנברג.

אחד ממארגני האירוע שוחח עם כתבתנו וסיפר כי הוא וחבירו הסתננו לבניין מגדלי עזריאלי כשבידיהם שני ארגזים חתומים ובהם כעשרים תרנגולות שנוצותיהן צבועות כתום. השניים הגיעו לקומת המסעדות ובפינת הקומה שחררו את התרנגולות לכל עבר.
(ש)
