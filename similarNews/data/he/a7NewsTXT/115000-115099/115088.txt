

ביחידת בקרת יבוא במכס יפו מתנהלת חקירה מסועפת נגד חברות מ.ד. אוסקר ומ.ט. אוסקר, בחשד להנמכת מחירים ביבוא משקאות חריפים ובחשד לזיוף מסמכים והגשת מסמכים כוזבים למכס.

ביחידת בקרת יבוא במכס יפו מתנהלת חקירה מסועפת נגד חברות מ.ד. אוסקר ומ.ט. אוסקר, בחשד להנמכת מחירים ביבוא משקאות חריפים ובחשד לזיוף מסמכים והגשת מסמכים כוזבים למכס   מדובר בהשתמטות מתשלום מס בגובה של כמיליון .

החשוד, מועדי דוקאן, משמש כבעלים ומנהלן של החברות הנ"ל. במהלך החקירה המסועפת שהתרחבה גם לחקירה במדינות נוספות, נתפסו מסמכים רבים. מניתוח המסמכים הסתבר כי החברות הנ"ל, זייפו לכאורה את חשבונות היבוא והגישו חשבונות מונמכים.

כמו כן הסתבר, כי גאבי שוקחה, שפעל כשליחן של החברות הנ"ל, הנחה את הספק בחו"ל להנמיך את מחירי החשבונות האמיתיים ולאחר מכן להשמיד אותם.

מניתוח ראשוני, מדובר בהשתמטות מתשלום מס בגובה של כמילון .

בתאריך 15.6.05 נחקר גאבי שוקחה במשרדי בקרת יבוא במכס יפו ולאחר מכן הובא לבית משפט השלום בתל אביב. על פי החלטת כב' השופט ישי קורן הוא נעצר לשלושה ימים.

כמו כן, בתאריך 16.6.05, הובא מועדי דוקאן לבית משפט השלום בתל אביב ועל פי החלטת כב' השופטת דניאלה שירזלי, הוא נעצר ושוחרר בערבות בתנאים מגבילים תוך הפקדת ערבויות מתאימות.


