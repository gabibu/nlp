

מפקד אוגדת עזה נועד הלילה במחסום ארז עם אחד המפקדי ברשות הפלסטינית ודרש ממנו להפסיק את ירי פצצות המרגמה.

מפקד אוגדת עזה, תת אלוף אביב כוכבי, נועד הלילה במחסום ארז עם הגנרל סולימאן חילב, ודרש ממנו להפסיק את ירי פצצות המרגמה ורקטות הקסאם.

תת אלוף כוכבי וראש מינהלת התיאום והקישור, אלוף משנה יואב מרדכי, דנו עם הקצינים הפלסטינים גם בתיאום ההינתקות. השנים אמרו שהפגישה הייתה חיובית.

במהלך הפגישה הציג כוכבי את הנתונים על ההסלמה ואמר כי רק השבוע נרשמו 86 אירועי ירי ושיגור פצצות מרגמה לעבר מטרות ישראליות. "המצב לא יכול להימשך כך, ואם מנגנוני הביטחון של הרשות לא ימנעו את הטרור ברצועה, צה"ל יצטרך לעשות זאת בעצמו", הבהיר כוכבי.

לפנות בוקר שיגרו מחבלים פצצת מרגמה לעבר יישוב ישראלי בצפון חבל עזה.

איש לא נפגע.
