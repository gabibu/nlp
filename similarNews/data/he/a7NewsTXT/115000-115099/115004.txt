

ח"כ חמי דורון הניח על שולחן הכנסת הצעת המרחיבה את היקף השיקום הרפואי לו יהיו זכאים נפגעי פעולות האיבה. במצב הקיים היום המדינה מממנת טיפול רפואי בלבד לנפגעי הטרור ושיקום אסתטי נתון לשיקול דעת של הרופא המטפל. על פי הצעת החוק שהגיש ח"כ חמי דורון בתיקון לחוק, המדינה תממן את "שיקום באיכות חייהם לאחר הטראומה של הנפגעים".
דורון אומר כי "אדם שנשרף בגופו ובפניו לעולם לא יוכל להביט בביטחון לאנשים אחרים או אפילו במראה. חובתה של המדינה להחזיר לאותם אנשים את החיים הנורמליים ככל הניתן".

