

משרד התיירות והנהלת חברת "אמריקן איירליינס" החליטו היום על הקמת צוותי עבודה משותפים, כדי לבחון בחיוב אפשרות שחברת "אמריקן איירליינס" תוביל טיסות לישראל מצפון אמריקה ומדרום אמריקה.

משרד התיירות והנהלת חברת "אמריקן איירליינס" החליטו היום על הקמת צוותי עבודה משותפים, כדי לבחון בחיוב אפשרות שחברת "אמריקן איירליינס" תוביל טיסות לישראל מצפון אמריקה ומדרום אמריקה. כך סוכם בפגישות שקיים שר התיירות, אברהם הירשזון, בארה"ב עם בכירי הנהלת "אמריקן איירליינס" - שהיא חברת התעופה הגדולה ביותר בעולם.

שר התיירות מסר כי הוא נפגש עם הנהלת החברה כדי לעניין את ראשיה לטוס לישראל מצפון אמריקה, וכי הם הביעו התעניינות רבה בהובלת טיסות לישראל גם מדרום אמריקה. במשרד התיירות מציינים כי אם אכן חברת "אמריקן איירליינס" תוביל תיירים לארץ - הדבר יביא לפריצת דרך משמעותית בהגברת תנועת התיירות מדרום אמריקה ומארה"ב, לרבות מחגורת התנ"ך (מדינות דרום ארצות הברית).

כתבנו קובי פינקלר מציין שחברת "אמריקן איירליינס" היא החברה הגדולה ביותר בעולם, שמטיסה נוסעים מדרום אמריקה לצפון אמריקה. אם אמריקן איירלינס אכן תחליט להוציא טיסות לישראל   היא תצטרף לחברת "קונטיננטל אירליינס", שמפעילה שתי טיסות יומיות מניו יורק לתל אביב.

חברת "קונטיננטל איירליינס" הודיעה לאחרונה כי היא שוקלת להוסיף טיסה יומית שלישית לתל אביב.
