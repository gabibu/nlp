

אליעזר חסדאי ראש המועצה המקומית אלפי מנשה מבכירי מועצת יש"ע מביע שביעות רצון מתוצאות הסקרים האחרונים המצביעים על ירידה משמעותית, ובאופן עקבי, בתמיכה הציבורית בתוכנית ההתנתקות. צדקתי כשלא התייאשתי מהפוליטיקאים אמר חסדאי, לדבריו בכנס ליכוד בו השתתף היה עד לדברי סגן השר יעקב אדרי שקרא לעצירת תוכנית ההתנתקות ולהקדמת הבחירות. "לא יועילו הכחשותיו, הדברים הוקלטו", אומר חסדאי. להערכתו במערכת הפוליטית נשמעים 'צלילים אחרים', והמאמץ ההסברתי משפיע על הציבור.

במסיבת עיתונאים שערכה מועצת יש"ע היום, נמסר כי עפ"י סקרים שנערכו לאחרונה, עולה כי הציבור חש שישראל אינה ערוכה להתנתקות ויש המציעים לדחות. "אנחנו קוראים לבחון מחדש את התוכנית לפני שיהיה אסון חלילה", אמרו נציגי מועצת יש"ע, והבטיחו כי יצאו "למאבק חסר תקדים בהיקפו ובסיסו יהיה מאבק עממי בשבילי הדמוקטיה שיכלול את כל שכבות הציבור"

יו"ר מועצת יש"ע בנצי ליברמן סיפר כי לפני 'חומת מגן', קראה המועצה לפעול בעקבות אירועים בטחוניים קשיים. בתחילה זכו דברי המועצה ללגלוג אך בסופו של דבר המצב הוא שחייב את צה"ל לפעול. ליברמן הביע בדבריו תמיהה על כך שהממשלה אפשרה לפנות את חוות הדגים בתוך 3 שנים ולעומת זאת את תושבי גוש קטיף היא משליכה לקרווילות כמו היו פליטים.

במועצה הוסיפו כי לא תהיה פעולה אחת אלא תהיינה מספר פעילויות, בגלים, וכי ממשיכים לעסוק בהסברה וליצור בארץ "נוכחות כתומה".
