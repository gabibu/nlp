

הבוקר נחתם בסלון האווירי בלה-בורז'ה בפריס הסכם שותפות בין התעשייה האווירית ורפאל-להקמת חברה שתעסוק בפיתוח וייצור מיקרולווינים.

החברה המשותפת תפתח, תייצר ותשווק מיקרולווינים במשקל של עד 120 ק"ג,למיגון רחב של יישומים אזרחיים וצבאיים.

הפרויקט הראשון שבו תעסוק החברה המשותפת, יהיה פרויקט "ונוס"-מיקרולווין שיפותח עבור סוכנויות החלל הישראלית והצרפתית.

מדובר במיקרולווין מדעי-טכנולוגי למשימות ניטור באמצעות מצלמה ייחודית, בחקלאות, דגה וכדומה.
כמו כן,תיבחן בלווין זה טכנולוגיית ההנעה החשמלית בחלל. הפרויקט הראשון הינו בהיקף של עשרות מיליוני דולרים.

מנכ"ל משרד המדע, טלי רוזנבאום, אמרה בטכס חתימת ההסכם כי זוהי עוד שותפות ברוכה בין התעשיות הישראליות המאדירה את שמה של ישראל בעולם.

מנכ"ל התעשייה האווירית, משה קרת, ציין כי התע"א שהינה בית החלל של מדינת ישראל-תמשיך בשיתופי פעולה עם התעשיות בארץ לקידום פרויקטים חדשניים בתחום החלל.

מנכ"ל רפאל ,אלוף(מיל)ידידיה יערי, ציין כי מדובר בעוד פריצת דרך טכנולוגית שמציבה את התעשייה הישראלית בחוד החנית של המובילות העולמית בחלל.
