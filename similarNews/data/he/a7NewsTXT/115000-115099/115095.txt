

במועצת יש"ע הבהירו כי הם שוללים את תופעת התביעות האזרחיות האישיות של גורמים בימין נגד בכירים בצה"ל, ורואים בתופעה זו עירעור על מעמדו של צה"ל כמוסד החשוב ביותר והמאחד ביותר בחברה הישראלית.

במזכירויות של יישובי גב ההר בשומרון הגדירו את הודעת יו"ר מועצת יש"ע, בנצי ליברמן, כתקיעת סכין במפעל ההתיישבותי.

המתיישבים טוענים כי מועצת יש"ע עוסקת בלחזק את צה"ל, הארגון שאמור לבצע ולהחריב את מפעל ההתיישבות במקום לחזק את ההתיישבות בימים אלה.

"הציבור מקבל ומבין את המסר שלא לאלימות- אבל להגיד לציבור שלא לפעול בדרכים לגיטמיות וחוקיות? הם פעלו הקצינים בחטיבה שלא בסמכות אז באיזה דרך ובאיזה כלים אפשר לנצח?", אמרו שם.

במזכירויות מציינים כי מאז כניסתו של המח"ט לתפקידו, לפני כחצי שנה, פגע בכל במישרים בפעילות ההתיישבות. "איך מעצת יש"ע מעלה על דעתה לחזק אדם כזה"- מוסיפים לתמוה.

גם המטה למען א"י הודיע אתמול כי יגביר את קצב הגשת התביעות האישיות נגד הקצינים שהשתתפו בפעולות ההריסה בניגוד לחוק. התביעות ושאר פעולות המטה בצפון השומרון יתבצעו ללא תיאום עם מועצת יש"ע "לאור בגידתה באנשי גב ההר" כדברי המטה.

למטה הגיעו פניות רבות של תושבים מגוש קטיף החוששים שבמעשה זה תוקעת מועצת יש"ע סכין בגב ההתיישבות כולה ומכשירה את הקרקע לביזת רכושם אם חלילה יתרחש הגירוש.
