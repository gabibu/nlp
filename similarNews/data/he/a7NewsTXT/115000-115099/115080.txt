

מאבק משפטי מתנהל בימים אלו בין משפחת אל-חטיב לבין הוואקף המוסלמי על מבנה המכונה "אל מדרסה אל ג'וואהריה" הסמוך לשער הברזל המוביל להר הבית, המשפחה דרשה לפנותו, אך הוואקף סירב וטען לבעלות על הנכס.


מאבק משפטי מתנהל בימים אלו בין משפחת אל-חטיב לבין הוואקף המוסלמי על מבנה המכונה "אל מדרסה אל ג'וואהריה" הסמוך לשער הברזל המוביל להר הבית, המבנה שנבנה לפני 150 שנה ושוויו מוערך ב- 10 מליון דולר הושכר לוואקף החל משנות ה-80 ולאחרונה נתבקש על ידי המשפחה לפנותו, אך הוואקף סירב וטען לבעלות על הנכס.

עו"ד אשרף עדאווי שמייצג את משפחת אל-חטיב תיאר את השתלשלות העניינים, "מרבית המבנים ברובע המוסלמי אינם רשומים בטאבו הישראלי, אלא הבעלות עליהם מופיעה רק ברישומים מהתקופה העותומנית, אך חוקי מדינת ישראל מכירים ברישומים אלו שבהם מופיע המבנה כהקדש משפחתי, שהיה מנהג נפוץ באותם ימים שמקים המבנה מקדיש את הנכס למשפחתו וצאצאיו אחריו, אך הוואקף טוען היום שהנכס הוקדש לצרכי ציבור, וממילא הנכס שייך לו".

אז פנתה המשפחה, שעדיין לא יוצגה על ידי עורך דין, לבית הדין השרעי שפסק כי המבנה שייך לוואקף. בתשובה לשאלת כתבנו ידידיה הכהן על בסיס מה הכריע כך בית הדין השיב עדאווי כי הכרעת בית הדין הייתה ברורה מראש, "לא כולם יודעים זאת אבל בית הדין השרעי והוואקף הם אותו גוף, ובעצם בהכרעת בית הדין הוא העניק לעצמו על סמך הוכחות לא ברורות את הנכס, אך כיום הגשנו תביעה לבית המשפט המחוזי בירושלים שיורה לוואקף לפנות את המבנה ואנו ממתינים לכתב ההגנה של הוואקף".

עד עתה לא נתקבלה תגובת הוואקף לנושא.
