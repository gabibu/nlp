

לחולות ניצנים הובאו לפנות בוקר כעשרים מגורונים ראשונים המיועדים למגורשים מגוש קטיף. בג"ץ אמור לפסוק היום בעתירה שהגישו תושבי ניצן, נגד הקמת מתחם הדיור הזמני ליד ישובם.

הלילה הגיעו לניצנים כ-20 קרוואנים המיועדים למתנחלים שיפונו מגוש קטיף. בקול ישראל דווח, כי הקרוואנים, שהצבתם הושלמה בשעות הבוקר המוקדמות, הגיעו לשני אתרים בחולות ניצנים. ייתכן כי ניודם בשעות הלילה בוצע מחשש להפרעות לתנועתם. בג"ץ אמור לפסוק היום בעתירת תושבי היישוב ניצן נגד הקמת היישוב הזמני ליד יישובם.

אתמול פינה צה"ל שמונה מבנים מהישוב נצרים שברצועת עזה. מאות "קראווילות" צפויות להגיע במהלך השבועות הקרובים לאזור.

מועצת יש"ע הודיעה אתמול כי בעוד שבועיים ירך מבצע "עוצרים רגע, חושבים מחדש". רגע השיא של המבצע הוא עצירה מלאה של התנועה, על ידי מתנגדי התנתקות, בכל רחבי הארץ.

המועצה הודיעה כי בעוד עשרה ימים, ביום שני, כ' סיון, 27 ליוני, מתבקשים כל מתנגדי תבנית שרון לעקירת הישובים לרדת עם כלי רכבם לשולי הכביש ולעצור למשך כרבע שעה. באופן מוצהר אין כוונה לשבש את התנועה השוטפת אף כי 'ייתכן מאוד שכך יקרה', אומרים במועצה.
