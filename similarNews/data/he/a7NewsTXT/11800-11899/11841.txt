

ראש עירית ניו יורק החליט לסרב לקבל שיק בסכום של 10 מיליון דולר, שהוצע ע"י אחד מבני משפחת המלוכה הסעודית.

במהלך ביקור בהריסות המרכז מרכז הסחר העולמי שערך היום הנסיך ואליד בן טלאל, הוא הציע תרומה של 10 מיליון דולר ל"קרן המגדלים התאומים" שהוקמה ע"י העירייה למען משפחות הקורבנות.

הנסיך שהוא אחיינו של המלך פאהד אמר: "אני סבור שממשלת ארה"ב צריכה לבדוק מחדש את מדיניותה במזרח התיכון, ולאמץ עמדה מאוזנת יותר כלפי העם הפלשתיני".

דברים אלה עוררו את זעמו של ראש העירייה, רודולף ג'וליאני, שאמר כי הצהרות אלה היו "מסוכנות וחסרות אחריות". בעקות הדברים 'קרן המגדלים התאומים' סירבה לקבל את השיק.

