

בד בבד עם המשך ההפצצות הכבדות שמנחיתה ארה"ב באפגינסטן, הוכרז מצב כוננות בארה"ב.

בעקבות מידע שהגיע לממשל האמריקאי על התקפות טרור הצפויות בתוך ארצות הברית ומחוצה לה, הכריזה הבולשת הפדרלית של ארה"ב - ה FBI , על כוננות עליונה.

האזרחים נתבקשו לגלות עירנות ולדווח לרשויות על כל פעילות חריגה או חשודה.

יותר מ-300 ק"ג חומר נפץ נגנבו מחברה לגז ונפט ביוסטון, טקסס. כך הודיעה אתמול הסוכנות לאלכוהול, טבק ונשק. 317 ק"ג חומר נפץ סיסמי, שבו משתמשות בדרך כלל חברות כרייה, ו-332 נפצים נעלמו לאחר שמחסן נייד נפרץ בין שבת לבין יום שלישי.

הדוברת הוסיפה כי גניבת חומרי נפץ מתבצעת לעיתים קרובות בארה"ב, אך הכמות שנלקחה הפעם גדולה באופן חריג.
