

ראש ממשלת בריטניה טוני בלייר מבקר כעת במצריים. בתום פגישתו עם נשיא מצרים חוסני מובארק אמר בלייר כי "המלחמה שמובילה ארה"ב נגד טרור אינה מכוונת נגד האיסלאם או נגד הערבים".

בלייר הוסיף כי "המלחמה בטרור אמורה לאחד את כל העמים ולא להפריד ביניהם". את פניו של בלייר קיבלה העיתונות המצרית במאמרים ארסיים ביקורתיים ולעגניים.

ביקורו של בלייר בסעודיה שנועד להיום בוטל בידי השלטונות שם שטענו כי בשל המתיחות בעולם הערבי העיתוי איננו מתאים.
