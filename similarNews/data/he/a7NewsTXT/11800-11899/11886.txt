

שר ההגנה האוקראיני אלכסנדר קוזמוק הודה כי כוחות ההגנה של צבא אוקראינה שיגרו בשוגג טיל שגרם להפלת המטוס הרוסי של חברת סיביר איירליינס ולמות 76 נוסעיו ואנשי ציוותו (51 מהם ישראלים). השר הביע התנצלות בפני משפחות הקורבנות.

"ידוע לנו, שאנו מעורבים באסון המטוס, ועל פי קביעות ועדת החקירה, מדובר בטיל קרקע-אוויר, שהתפוצץ וגרם להפלת הטופולב", אמר השר לכתבים, והוסיף כי הסיבות המדוייקות לאירוע טרם הובררו.

לעומת זאת, קצין בצבא אוקראינה טען בשבת כי נתוני המהירות וטווח הטיל מסוג S-200 לא איפשרו לטיל לפגוע במטוס הנוסעים הרוסי. הוא הוסיף כי הנתונים שנאספו על-ידי צבא אוקראינה מאשרים את דבריו.

כוחות ההצלה משו עד כה מהים- 14 גופות מבין 78 הנוסעים ואנשי הצוות שנהרגו בהתרסקות והביאו אותם לסוצ'י, שם מרכזת ועדת החקירה של ההתרסקות את פעילותה. בראש הוועדה עומד מזכיר מועצת הבטחון הפדרלית הרוסית ויקטור ורשאילו.
