

סדק ראשון בקואליציה של שרון. חבר הכנסת הרב בני אלון הודיע לפני שעה קלה כי הוא פורש מחברותו בהנהלת הקואליציה וככל הנראה יפרוש גם מתפקידו כיושב ראש סיעת האיחוד הלאומי בכנסת.

הרב אלון דיווח על החלטתו זו בראיון לערוץ 7 לפני שעה קלה, בתום ישיבת הסיעה. בישיבה הוחלט, בניגוד לדעתו, כי מפלגות האיחוד הלאומי, תקומה וישראל בעלייה, לא יפרשו בשלב זה מהממשלה.

מדברי הרב אלון השתמע כי המשמעת הקואליציונית לא תחייב אותו יותר. זאת מפני שלדעתו שרון אינו נלחם כלל בטרור הפלשתיני. לעומתו, חברו צבי הנדל חיווה היום את דעתו כי צעדי הממשלה בימים האחרונים מוכיחים שחל מפנה לטובה במדיניות שרון כלפי הטרור הפלשתיני.
