

הרכב שופטים של בית משפט המחוזי בתל אביב דחה את ערעורם של חמישה מורשעים בגרימת מוות ברשלנות באסון המכביה.

השופטים כתבו בהחלטתם כי: "בכל מקום בו תונח העט בתיק זה, היא תתקל ברשלנות, בחוסר הקפדה על פרטים, עשיית דברים 'בערך' בשיטת 'הסמוך' ו'יהיה בסדר', בחוסר סגירה של קצוות, בהתעלמות מנתונים, באילתורים ובהתייחסות מזלזלת בכך שעל הגשר עתידים לעבור מאות ואולי אלפי בני אדם".

כזכור, באסון המכביה שאירע בספטמבר 1997 לרגל פתיחת טקס פתיחת המכביה ה-15, נהרגו ארבעה ספורטאים ממשלחת אוסטרליה ושישים ותשעה ספורטאים ואנשי בטחון שעמדו על הגשר נפצעו, חלקם באורח קשה.

בעקבות האסון הוקמה ועדה ציבורית ומסקנותיה הובילו להגשת כתב אישום. השופטים כתבו עוד בהחלטתם כי: "קריסת הגשר היתה בבחינת 'כרוניקה צפויה כמעט מראש'".
