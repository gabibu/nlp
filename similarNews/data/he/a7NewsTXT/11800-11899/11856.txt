

הרשות הפלשתינית שיחררה אתמול 50 סטודנטים פלשתינים מהאוניברסיטאות שברצועת עזה, אשר היו מעורבים בהתנגשויות עם השוטרים הפלשתינים בשבוע שעבר, לאחר שיצאו בהפגנת תמיכה באוסאמה בין לאדן ונגד מדיניות ארה"ב באפגניסטן. כך דיווח העיתון "אל איאם" שיוצא לאור ברשות.

איברהים אבו אל נג'ה, מבכירי הרשות, אמר בראיון לעיתון כי המשטרה הפלשתינית קיימה את כל ההתחייבויות שלה, שהתחייבה בהם מול הנהגת האינתיפאדה, וכי היא שחררה את כל העצורים שנעצרו באותו יום. זאת, כפי שהבטיח להם מפקד המשטרה הפלשתינית, רזי ג'בלי, אשר הושעה על ידי ערפאת.

נמסר כי חלק מבכירי האינתיפדה ממשיכים למתוח ביקורת על הרכב הוועדה שמונתה
לחקור את האירועים בעזה, אירועים שבמהלכם הרגו חייליו של ערפאת 3 מפגינים שהפגינו בעד בין לאדן. ג'מיל מגדלואי, מחבל מהחזית העממית אמר שוועדת החקירה שמונתה על ידי הרשות תפעל בצורה שטחית בלבד, ולא תבצע את עבודתה כפי שנדרש בצורה מעשית.
