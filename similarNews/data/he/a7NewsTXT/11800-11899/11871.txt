

רה"מ אריאל שרון טילפן הבוקר לראש עיריית ניו יורק והביע את הערכתו על כך שדחה את הסיוע של 10 מיליון דולר מסעודיה לקרן מגדלי התאומים.

יצוייין כי ג'וליאני הגיב בכך על דברי הנסיך כי בעקבות הפיגועים בניו-יורק על "ארצות הברית לבחון מחדש את מדיניותה במזרח התיכון". הנסיך, אל וואליד בין טאלאל בין עבדול עזיז, אחיין של המלך הסעודי, פאהד, העניק את התרומה בעת שביקר באזור האסון במרכז הסחר העולמי, בלווית ראש עיריית ניו יורק רודולף ג'וליאני.
