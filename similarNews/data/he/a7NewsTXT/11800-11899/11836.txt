

אזרחים אפגניים שנמלטו מקאנדהר דיווחו כי בהפצצה אמריקאית על ביתו של מנהיג הטאליבן מולא מוחמד עומאר, נהרגו בנו בן ה-10 ואביו החורג של המנהיג. אביו הביולוגי של עומר מת לפני מספר שנים וכמנהג האפגני נישאה אימו לדודו.

לפי אותן מקורות מולא עומאר יצא מביתו זמן קצר מאוד לפני שפצצה פגעה באחד מבתיו בשכונת סאנגיסאר, אך רבים מבני משפחתו נותרו בבית.

שגריר הטליבאן בפקיסטן, מולא עבדול סלאם זאיף, סירב היום לאשר או להכחיש אם יש הרוגים בין בני משפחתו של מולא עומאר, ואמר רק כי "כל האפגנים הם בני משפחתו".
