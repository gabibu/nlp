

אסיר נמלט פלש לדירה בשכונת קרית-יובל בירושלים והתבצר בה. זאת, לאחר מירדף של המשטרה שהתנהל אחריו ברחובות העיר.

מדובר באסיר פלילי אשר במהלך מירדף של בלשי תחנת מוריה ברחוב יאנוש קורצ'ק, החל לירות לעבר השוטרים מהאקדח שהיה ברשותו. במהלך המירדף, נכנס האסיר לדירה ברחוב פלורנטין, סילק את בעל הדירה מהמקום והתבצר בה.

כוחות משטרה כיתרו את הבית, ובמקביל, נמשכו סריקות בשכונה, כדי לוודא שהחשוד לא נמלט מהמקום. במשטרה אין בטוחים שהאסיר נמצא בתוך הדירה ולכן בשלב זה נמשכות סריקות באזור.
