

במקרה של פעולה יבשתית ינהלו הטליבאן מלחמת גרילה ארוכה שתתיש את הכוחות האמריקנים, כך הזהיר היום נשיא אינגושטיה, הגנרל רוסלאן אאושב, שנלחם שלוש שנים באפגניסטן.

"הטליבאן אינם יכולים להגן על המרחב האווירי שלהם, אך בקרקע יש להם יתרון", הסביר. "הטליבאן יפעלו בקבוצות קטנות וינהלו מלחמת גרילה מתישה שתימשך זמן רב", ציין הגנרל, שזכה לתואר "גיבור ברה"מ", על תקופת שירותו במלחמה.

בהתייחסו לפעילות האפשרית של יחידות קומנדו אפשריות בשטח אפגני, אמר הגנרל אאושב, כי לדעתו, הטליבאן לא יתקשו להבחין בהם בנוף ההררי. "הם ישמשו מטרות חיות", הוסיף.

"לחפש שם את בן לאדן יהיה כמו למצוא מחט בערימה של שחת", אמר עוד הגנרל.
