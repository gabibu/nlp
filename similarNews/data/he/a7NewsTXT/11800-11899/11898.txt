

שלטונות ניגריה הורו למשטרה לירות במפגינים והטילו עוצר לילה על קאנו, העיר הגדולה ביותר בצפון המדינה, שברובו מוסלמי, בעקבות ההפגנות אלימות. סוכנויות הידיעות מציינות כי זוהי ההפגנה האלימה ביותר שאירעה באפריקה מאז תחילת ההפצצות האמריקניות.

"יש ירי רב ברחובות", אמר אחד התושבים שהוסיף כי הוא תקוע בבנין במרכז העיר עם עשרות אנשים. "כנסיות, מסגדים וחנויות עולים באש. יש עשן בכל המקומות", הוסיף המקור שמסר דברים אלה בשיחה טלפונית.

הצבא הכניס טנקים לאזור השוק סאבון גארי בקאנו בשבת בבוקר, לאחר שכנסיות ומסגדים הוצתו במהומות שהחלו ביום שישי.

המתפרעים הניפו תמונות של בן-לאדן ושרפו דגלים אמריקניים ובובות בדמותם של הנשיא בוש ושר החוץ הניגרי סולא לאמידו, שתמך בהתקפות האמריקניות.
