

ערב הסעודית וחמש נסיכויות המפרץ הסכימו בשבת להקפיא את הנכסים של הארגונים והאנשים, המופיעים ברשימה המורחבת של ארה"ב והמואשמים על ידיה בקשרים לטרור.

שר האוצר הבחרייני, עבדאללה סאיף, אמר לעיתונאים לאחר פגישה עם עמיתיו ב"מועצה לשיתוף פעולה של מדינות המפרץ", כי שש המדינות הסכימו להקפיא את הנכסים שצויינו ביום שישי על ידי האוצר האמריקני, בנוסף לאלה שהופיעו ברשימה הראשונה שפורסמה על ידי ארה"ב בחודש שעבר.

סאיף הוסיף, כי חברות המועצה הסכימו גם ליישם חוק אחיד נגד הלבנת כספים, כחלק מהמאמץ הגלובלי נגד הטרור. לדבריו, עד עתה לא נתפסו בבנקים של מדינות המפרץ כל כספים או נכסים "מלוכלכים".
