

לפני מספר ימים נחשף כי הרשות הפלשתינית פנתה לישראל דרך צינורות חשאיים כדי לקבל ציוד לפיזור הפגנות. הפלשתינים ביקשו את הציוד לאחר ההפגנות הסוערות שהיו השבוע בעזה בתמיכה בבין לאדן, במהלכן נהרגו שלושה מפגינים.

הבקשה הועברה על ידי שר הבטחון לרה"מ שרון והוא סירב לבקשה. זאת בנימוק שערפאת עלול להשתמש בציוד שיקבל מישראל כנגדה.

הפלשתינים פנו לארה"ב והיא החליטה להיענות לבקשת הפלשתינים וכבר אתמול החל הציוד להגיע. ישראל נתבקשה על ידי האמריקאים לסייע בהעברת הציוד לרשות.

בישראל הדגישו כי לא מדובר בציוד ישראלי או צה"לי וכי שר הבטחון בן אליעזר לא אישר את ההעברה של ציוד ישראלי לרשות.
