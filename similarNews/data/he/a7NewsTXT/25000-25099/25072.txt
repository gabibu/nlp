

יו"ר הקואלציה זאב בויים, וח"כ מיכאל איתן, קיימו מסיבת עיתונאים, לאחר מה שהגדירו "הבזיון בוועדת הכנסת" שבמהלכה הרים ח"כ בויים בזעם את אחד משולחנות הוועדה, ושפך את המשקאות שעליו.

ח"כ בויים הסביר, כי אבד את סבלנותו לאחר שיו"ר הוועדה ח"כ יוסי כץ, לא אפשר לח"כ איתן לדבר ולהוכיח את דבריו נגד ח"כ אחמד טיבי, מתוך כוונה שהוועדה תשלול את זכויותיו בשל תמיכתו בטרור הפלשתיני, ונסיונות החבלה שלו בהחלטות הממשלה נגד הטרור.

לדבריו, קרא יו"ר הוועדה להוציא דווקא אותו מהאולם, למרות שהח"כים הערביים שסעו את דברי ח"כ איתן ולא אפשרו לו לדבר.

יו"ר הוועדה הסביר כי ח"כ איתן הביא דוגמאות שקוממו את הח"כים הערביים, ואף השתמש במונח בגידה.

הח"כים בויים ואיתן פנו ליו"ר הכנסת במטרה להשיג הנחיות חדשות שיאפשרו קיום דיונים.

את הידיעה הביא כתבנו בכנסת חגי סרי.
