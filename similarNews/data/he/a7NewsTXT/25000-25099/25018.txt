

נהגי משאיות יחסמו מחר בבוקר את צומת פי גלילות בכניסה לת"א, 3 מסופי הדלק במתקני פז בין הקישון לנמל חיפה, בתי הזיקוק במפרץ חיפה, בתי הזיקוק באשדוד וב"ש.

גבי בן הרוש, יו"ר מועצת המובילים והמסיעים בישראל מסר כי הממשלה לא הותירה לחברות ההובלה וההסעה כל ברירה. הוא האשים את הממשלה בהפרה בוטה שנתנה למועצת המובילים כי לא יהיה ייקור של הסולר מעבר למתחייב מהשינויים במחירי הדלקים בשוק העולמי.

יו"ר ארגון נהגי המוניות בישראל, אברהם פריד הודיע, כי 16,000 נהגי המוניות מצטרפים למטה המאבק שהקימה מועצת המובילים והמסיעים. נהגי המוניות ייתנו ביטוי להתנגדותם לייקור הסולר בשורה של פעולות מחאה שישפיעו על סדרי השירות ויורגשו ברחובות הערים בימים הקרובים.

גם ארגון מורי הנהיגה המייצג כ-6,000 מורי נהיגה, הצטרף גם הוא למאבק. מורי הנהיגה יפגינו עם רכבם במקומות רגישים ויצטרפו לצי גדול של משאיות שיפגין נוכחות בכבישים ובצמתים.
