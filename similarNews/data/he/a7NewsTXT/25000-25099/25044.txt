

מטבע האירו הגן על צרפת מהשלכות הישגו של מנהיג הימין הקיצוני ז'אן מארי לה פן בסיבוב הראשון לבחירות לנשיאות, שבמצב של לפני הנהגת המטבע האירופי האחיד, היה הפראנק הצרפתי מפסיד חלק גדול מערכו, והכנסותיה של צרפת היו נפגעות מאוד, כך העריך אתמול הנציב האירופי פסקאל לאמי.

"ללא מטבע האירו, הישגה ההיסטורי של מפלגת הימין הקיצוני היה מתורגם בעלייה חדה באינפלציה, ב"איבוד משרות" ו"חיסול מערך הפנסיות" אמר פסקאל "אם הפראנק הצרפתי היה עדיין הליך חוקי, הוא היה מאבד 20, 30 או אפילו 40 אחוז מערכו".


