

בטקס במעמד שר התקשורת, ראובן ריבלין, הושק היום בול לציון 100 שנה לייסודו של בית חינוך עיוורים בירושלים במסגרת חגיגות יובל 100 למוסד.

השירות הבולאי ברשות הדואר הנפיק בול מיוחד, כביטוי וכהוקרה לפועלו רב השנים של מוסד חשוב זה, המהווה שם דבר ומושג בחברה הישראלית וההוויה הירושלמית, מוסד שהוציא מתוך שורותיו בוגרים המעורבים בחברה ובקהילה וביניהם אנשי רוח, משוררים מוסיקאים ועוד.

בבול מופיעה המילה ישראל בכתב ברייל ובשובל מופע איור של חזות ארבעת הבניינים המרכיבים את בית חינוך עיוורים.

את הבול עיצב יגאל גבאי שזכה לאחרונה בפרס חתך הזהב.

הערך הנקוב של הבול 5.00 ש"ח.


