

מנהל משרד התיירות בגרמניה יורם גלעדי מסר כי לשכת התיירות בפרנקפורט יזמה, בשיתוף עם נציגות אל על ומספר בתי מלון בירושלים ותל אביב, חבילות תיור במחיר מיוחד של 400 דולר לאדם.

החבילות מיועדות לקבוצות מתוך הקהילות היהודיות אגודות ידידות ישראל ואף קהילות נוצריות המעוניינות להביע הזדהות עם ישראל.

גלעדי מסביר כי בשיחותיו עם אגודות פרו-ישראליות, קיימת כבר היענות והתארגנות קבוצות לביקורים בארץ. במהלך החודשיים הקרובים, הוא מעריך, צפוי ביקור של כ-500 תיירים מגרמניה.

דובר משרד התיירות מסר כי בחודשים האחרונים משקיע משרד התיירות מאמץ ניכר בעידוד התיירות לישראל ובשיפור מרקם היחסים בין שתי המדינות.
