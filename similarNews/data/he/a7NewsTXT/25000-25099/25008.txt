

בג"ץ החמיר בעונשם של שני ערבים שהורשעו בחטיפת משתף פעולה לשטחי הרשות. ערבי אחד שימש כקצין באגף המבצעים של הביטחון המסכל ברשות וערבי נוסף סייע בידו.

בית המשפט קיבל את ערעור המדינה על קלות העונש והטיל על הקצין עונש מאסר של 5 שנים במקום 30 חודשים ועל השני מאסר של 4 שנים במקום שנתיים.

השופטים כתבו בהחלטתם: "מדובר במעשה מתוכנן של חטיפה של איש שנחשד על ידי המשיבים ששיתף פעולה עם ישראל. המעשה בוצע בתיחכום רב תוך הטעיית המתלונן ותוך הפעלתם של אחרים. מדובר בפעילות לטובת רשות זרה, הכורכת בחובה הן פגיעה בריבונות המדינה והן פגיעה בביטחונה."

