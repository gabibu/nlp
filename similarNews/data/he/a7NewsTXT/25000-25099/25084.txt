

משאיות המובילים חסמו היום את מרבית מסופי הדלק ברחבי הארץ. המסופים ישארו חסומים למשך הלילה ולמחרת, יום רביעי.

מחר תצא שיירה של משאיות שתישא שלטים המוחים על התכנית הכלכלית וייקור הסולר. המשאיות ינועו באיטיות בכביש החוף כשעליהן שלטים נגד ייקור הסולר ונגד הגזירות הכלכליות.

נמסר, כי ייקור הדלק ישפיע לרעה גם על מצבן של המוניות. יו"ר ארגון נהגי המוניות בישראל, אברהם פריד הודיע כי 16,000 נהגי המוניות מצטרפים למטה המאבק שהקימה מועצת המובילים והמסיעים.

גם ארגון מורי הנהיגה המייצג כ-6000 מורי נהיגה הצטרף למאבק. מורי הנהיגה יפגינו עם רכבם במקומות רגישים ויצטרפו לצי גדול של משאיות שיפגין נוכחות בכבישים ובצמתים.

