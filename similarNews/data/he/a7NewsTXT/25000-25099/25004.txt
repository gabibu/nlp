

טום דיליי, 'מצליף' הרוב בבית הנבחרים של ארה"ב, הציע בשבוע שעבר שישראל לא תיסוג מהאדמות שכבשה ב-1967, והשווה את מאבק ישראל נגד הפלשתינאים למאבק ארה"ב נגד הטרור.

הערותיו של דיליי היו דוגמה של תמיכה תקיפה בישראל בין רבים מהנוצרים השמרנים בארה"ב. הרפובליקני מטקסס קיבל שש פעמים תשואות נלהבות מהועידה של הלובי הישראלי בוושינגטון . בנאומו קרא לישראל "המעיין הבודד של חופש" במזרח התיכון, והוסיף שממסדו של ערפאת "אינו אלא חברת אחזקות לארגוני טרור".

דיליי אף הציע שישראל לא תוותר על כל שטח, למרות קריאתו של ממשל בוש להקמת מדינה פלשתינאית עצמאית ביהודה שומרון ובחבל עזה. הוא שינה במכוון את הניסוח "גדה מערבית" בנאומו ל"יהודה ושומרון", - מונחים השגורים בפי מי ששואפים להכללת חבלי ארץ יהודיים תנכיים אלה במדינת ישראל. "סיירתי ביהודה ושמורון" - הוא אמר - "ועמדתי על רמת הגולן (שנכבשה מסוריה ב-1967). אני לא ראיתי שטח כבוש. אני ראיתי את ישראל."

נאומו של דיליי וקבלת הפנים החמה שהוא קיבל חיזקו את הקשר בין תומכי ישראל ונוצרים שמרנים בארה"ב, שהחל בתחילת שנות ה-80 והתחזק תחת ממשל בוש.

את דברי דליי הביא העיתון USA.TODAY.


