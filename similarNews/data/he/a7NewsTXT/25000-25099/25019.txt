

חמישה שגרירים הגישו כתבי אמנה לנשיא המדינה משה קצב.
השגרירים: שגריר סלובקיה יאן בראטקו, שגריר איטליה ג'וליו טרצי די סנטאגאטה, שגריר ונצואלה אנחל רפאל אלמיד, שגריר קוריאה יו מיאנג-הואן ושגריר אתיופיה נגאש קיברט.

בשיחותיו עם השגרירים אמר הנשיא קצב כי ארגוני טרור רבים בעולם ממתינים לראות כיצד יסתיים הקונפליקט במזרח התיכון. הוא הוסיף כי אירופה יכולה לסייע סיוע הומניטרי לפלשתינים ואף להביע תמיכה פוליטית בעמדתם, אולם עליה בראש וראשונה לחייב את ערפאת להפסיק את שפיכות הדמים.

שגריר איטליה החדש אמר לנשיא כי האיטלקים מזדהים עם ישראל והמומים מפעילות הטרור נגדה. באיטליה, אמר השגריר, יש תמיכה רבה בישראל. הוא ציין את הפגנת התמיכה הענקית שהיתה ברומא בשבוע שעבר שבה השתתפו לצד היהודים גם איטלקים רבים לרבות נושאי תפקידים פוליטיים.
