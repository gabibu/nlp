

"אנו בעיצומם של ימים קשים וגורליים לעם ישראל", כך אמר הרמטכ"ל רב אלוף שאול מופז בעצרת הוקרה לארגון אזרחים עובדי צה"ל שנערך הערב בראשון לציון.

הרמטכ"ל אמר כי אנו מנהלים מלחמה נגד הטרור. לדבריו, זוהי מלחמת אין ברירה, מלחמה על הבית. הוא הוסיף כי ארגוני המחבלים ימצאו אותנו נחושים להגן על הבית.

עוד אמר מופז כי מבצע "חומת מגן" הביא להישגים ולפגיעה בתשתית הטרור, אך המחיר היה כבד. "יש הרוצים לפגוע באזרחי ישראל ומבחינתם ערך חיי אדם הם כנוצה ברוח. הם ימצאו אותנו נכונים להגן על עצמאותנו", הוסיף מופז.
