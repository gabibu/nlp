

מפקד אוגדת יהודה אל"מ משה אגר אמר היום כי "חברון הייתה העיר השקטה ביותר בתקופה האחרונה. הוחלט בתחילת המבצע שלא לפגוע בה, אך לאחר האירוע הרצחני באדורה ולאחר שהתברר כי מחבל מחברון הוא זה שהכין את חומר הנפץ לפיצוץ שהיה החודש בירושלים, והמחבלת מבית פג'אר, שהתפוצצה עימו. הוחלט שבאופן נקודתי, נפעל בחברון".

עוד הוסיף הגר כי "תפסנו מספר מבוקשים כבדים. היו היתקלויות, אך הרשות הפלשתינית, שוטריה וכוחות הבטחון שלה, לא התערבו, ולכן יכולנו להמשיך בפעולה הכירורגית ולא לפגוע באזרחים, נשים וילדים. עמדנו בכל המשימות. העבודה המשותפת של השב"כ עם צה"ל נמשכת ואנו עובדים לפי הנקודות שהשב"כ ומודיעין נותנים לנו וע"פ הנחיות הדרג המדיני".

את דברי אל"מ אגר העביר דובר צה"ל.




