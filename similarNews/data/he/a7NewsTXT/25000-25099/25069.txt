

בפשיטה שערכה משטרת מעלה אדומים בסיוע פלוגת מג"ב אבו-דיס היום בבוקר על מאהלים של בדואים במדבר יהודה, נתפסו אמל"ח, ציוד צבאי ורכוש חקלאי גנוב.

במהלך הפשיטה נעצרו בעל ואשה שעל פי החשד היו אחראים על גניבות מבסיסים צבאיים באזור ומאזורי תיירות בים המלח. השניים עסקו בגניבות מאזור מעלה אדומים ועד לאזור ים המלח. במאהל בו הם מתגוררים נמצא רכוש רב. הבעל והאשה נעצרו ונלקחו לחקירה.

מהמשטרה נמסר כי השניים משתפים פעולה עם החוקרים וכי צפויים מעצרים נוספים.



