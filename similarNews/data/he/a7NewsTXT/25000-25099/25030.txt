

משרד החוץ הנורבגי נזף בשגרירת נורבגיה בישראל מונה לארסן ובבעלה שליח האו"ם למזרח התיכון, טריה לארסן, על כך שלא דיווחו לשילטונות נורבגיה על מענק כספי שקיבלו ממרכז פרס לשלום.

ממשרד החוץ הנורווגי נמסר כי טריה לארסן, הפר את תקנון עובדי המדינה כאשר הוא קיבל סכום כסף גבוה ב-1999, בהיותו דיפלומט בתפקיד, מבלי להודיע על כך לממונים עליו.

משרד החוץ הנורווגי יחליט על נקיטת צעדים אפשריים כלפי יול, המכהנת בתל-אביב. לפי סוכנות הידיעות הנורווגית NTB, היא עלולה לקבל קנס או הערה בתיקה האישי במשרד החוץ.
