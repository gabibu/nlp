

חברי ועדת ג'נין של האו"ם לא יורשו, בשלב זה, להגיע לישראל. כך הוחלט בישיבת הקבינט לפני הצהרים. זאת כל עוד לא תתקבל עמדת ישראל בנוגע להרכב הוועדה ולאופן עבודתה. בכך מבקש הקבינט למנוע מצב שבו ייאולצו חיילים שלחמו בג'נין להופיע בפני הוועדה.

כתבנו חגי סרי מוסר שבישיבת הקבינט נמתחה ביקורת נוקבת על שר החוץ, שמעון פרס, שלפני שבוע הוביל לקבלת החלטה עקרונית בעד הסכמה ישראלית להגעת הוועדה.

בעקבות החלטת הקבינט אמורה מועצת הביטחון של האו"ם להתכנס היום ולדון בצעדי תגובה.

בישראל מקווים שהאמריקנים יטילו ווטו על הצעות אנטי ישראליות, אך אין בטוחים בכך.
