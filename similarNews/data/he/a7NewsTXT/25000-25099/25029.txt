

בעלי משאיות ינסו לחסום מחר את מסופי הדלק בכמה ערים בארץ. החלטה על כך נתקבלה אתמול בישיבת חירום שקיימה מועצת המובילים והמסיעים בתגובה על ייקור הסולר.

בן-הרוש אמר מאשים את הממשלה בהפרה בוטה שנתנה למועצת המובילים כי לא יהיה ייקור של הסולר מעבר למתחייב מהשינויים במחירי הנפט הגולמי בשוק העולמי.

יו"ר ארגון נהגי המוניות בישראל, אברהם פריד הודיע, כי 16,000 נהגי המוניות מצטרפים למטה המאבק שהקימה מועצת המובילים והמסיעים. נהגי המוניות ייתנו ביטוי להתנגדותם לייקור הסולר בשורה של פעולות מחאה שישפיעו על סדרי השירות, ויורגשו ברחובות הערים בימים הקרובים.

גם ארגון מורי הנהיגה המייצג כ-6,000 מורי נהיגה, הצטרף גם הוא למאבק. מורי הנהיגה יפגינו עם רכבם במקומות רגישים, ויצטרפו לצי גדול של משאיות שיפגין נוכחות בכבישים ובצמתים.
