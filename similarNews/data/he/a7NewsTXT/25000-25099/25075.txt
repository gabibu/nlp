

שלב נוסף של הרפורמה בתחבורה הציבורית יוצא לדרך. ביום ראשון הקרוב, 6.5.02, תחל חברת ההסעות הפרטית "סופרבוס" להפעיל קווי תחבורה ציבורית באיזור רמלה, לוד ומודיעין עלית, במסגרת הרפורמה שמנהיג משרד התחבורה בתחבורה הציבורית. מדובר ב-44 קווים עירוניים, אזוריים ובינעירוניים שהופעלו עד כה על-ידי קואופרטיב "אגד".

מחירי הנסיעה של "סופרבוס" יהיו זולים בכ-25% מתעריפי הנסיעה שהיו נהוגים עד כה על-ידי "אגד".

דובר משרד התחבורה מסר כי בחודש אוגוסט 2002 תחל חברת "קונקס" הצרפתית להפעיל קווי תחבורה ציבורית באשדוד ובטבריה במסגרת הרפורמה בתחבורה הציבורית. תעריפי הנסיעה בקווים אלה יהיו נמוכים ב-50% מתעריפי הנסיעה של "אגד". חברת "מטרופולין" מפעילה מחודש מארס קווי תחבורה ציבורית בין באר-שבע לתל-אביב במחירים הנמוכים ב-50% מתעריפי הנסיעה שהיו נהוגים על-ידי "אגד".


