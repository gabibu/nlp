

שופט בית משפט השלום באילת, אלכסנדר רון, קנס את על עיריית אילת ב-85 אלף ש"ח בשל עבירות על חוק מניעת מיפגעים.

בכתב האישום שהוגש על ידי המשרד לאיכות הסביבה, נטען, כי עיריית אילת הפעילה בתחום שיפוטה, באזור נמל שלמה, אתר לסילוק פסולת, אולם האתר תופעל תוך עבירות על החוק למניעת מיפגעים ועל התקנות למניעת מיפגעים - מניעת זיהום אוויר וריח בלתי סבירים מאתרים לסילוק פסולת.

שופט בית משפט השלום הרשיע את עיריית אילת במיסגרת עיסקת טיעון בעבירות המצויינות לעיל על פי הודאתה וקנס אותה בכ-85 אלף ש"ח. כמו כן חתמה העירייה על התחייבות בסך 170 אלף ש"ח להימנע מביצוע עבירות דומות במשך שנתיים.


