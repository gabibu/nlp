

יוסי שלי מונה היום לתפקיד יו"ר מועצת רשות הדואר. שר התקשורת, ראוכן ריבלין אישר את מינויו.
יוסי שלי (44) כיהן בעבר בכמה תפקידים בכירים, ביניהם מנכ"ל עיריית באר-שבע, מנכ"ל החברה למשק וכלכלה של השלטון המקומי ויו"ר דירקטוריון "איסתא ליינס".

עם כניסתו לתפקידו אמר שלי כי הוא מתכוון ללמוד בשלב הראשון ביסודיות את נושא שוק הדואר, ובמקביל, לפעול לקידום רשות הדואר ומטרותיה.

יוסי שלי הוסיף כי רשות הדואר היא גוף איתן ומקצועי, בעל תודעת שרות גבוהה והוא משוכנע, כי למען הצלחת מטרות הרשות יש לפעול בשיתוף פעולה בין המועצה שבראשה הוא עומד, ההנהלה ונציגות העובדים.
