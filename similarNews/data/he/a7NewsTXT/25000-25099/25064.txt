

צוות האבטחה הטכני של האמריקנים והבריטים שהגיע אתמול, יסייר היום בכלא ביריחו. הצוות הגיע ליש"ע על מנת לעמוד מקרוב על ההסדרים לקראת כליאתם של רוצחי השר זאבי ומזכ"ל החזית העממית לשחרור פלשתין, אחמד סאדאת, וכן פואד שובאקי, המעורב בפרשת ספינת הנשק קארין A.

חברי הצוות יסיירו בכלא כדי להביע חוות דעת על המקום. זאת, לאחר שהוחלט שהעצורים הללו יהיו בכלא הזה תחת השגחה אמריקנית ובריטית.

מקורות פלשתינים מסרו כי לצוות יתלוו מפקדי בטחון פלשתינים. לאחר מכן אמור הצוות להוועד שנית עם הפלשתינים ברמאללה, היום בערב.
