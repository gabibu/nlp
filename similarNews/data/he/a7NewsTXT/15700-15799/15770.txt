

התביעה במשפטו של סלובודן מילושביץ' נשיא יוגוסלביה לשעבר, מתכננת להביא כ-700 עדים.

התובע הכללי ג'פרי נייס, אמר ביום שלישי, כי כ-100 עדים יזומנו כדי לתאר "את המעשים הנפשעים" שמילושביץ מואשם בביצועם ובהנהגתם במהלך הקרבות בקרואטיה, בוסניה וקוסובו.

ביניהם יהיו 20 עד 25 מומחים, כגון דמוגרפים ופאתולוגים, 30-35 פוליטיקאים רמי דרג, מקומיים או בינלאומיים, וכ-20-30 מאנשיו של הנשיא היוגוסלבי לשעבר.

סוג נוסף של עדים יזומנו כדי לשחזר את כל אחת מ"זירות הפשעים". התביעה צופה לזמן כ-143 עדים עבור המלחמה בקרואטיה, 300 עבור בוסניה, ו-167 עבור קוסובו.
