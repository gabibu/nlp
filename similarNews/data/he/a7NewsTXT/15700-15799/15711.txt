

ערב הסעודית החלה להנפיק לראשונה תעודות זהות לנשים, כדי להקל על חייהן ולסייע במניעת זיופים, כך מסר ביום שני שר הפנים הסעודי.

"הנפקת תעודות זהות לנשים היא כורח המציאות של החיים המודרניים, יאפשרו לאשה למלא את תפקידיה ביתר נוחות, וימנעו זיופים ורמאויות המבוצעות בשמן של נשים בהעדר תעודה מזהה", כך אמר הנסיך נאייף לסוכנות הידיעות הסעודית.

נשים בסעודיה מופיעות כיום בתעודות הזהות של בעליהן או אבותיהן.

הנשים יכולות לקבל דרכונים, אבל מנועות מלנסוע ללא ליווי שומר חוקי ממין זכר, או אישור בכתב מבן משפחה ממין זכר.

הנסיך נאייף אמר כי תעודות אלה ימנעו מסירת זהויות מזוייפות בפעולות בנקאיות, בבתי מלון, בקבלת טיפול רפואי או במבחנים באוניברסיטאות. הוא לא מסר מהי היקפה של תופעת זיוף זו.

השלטונות החלו בהנפקת תעודות זיהוי בתחילת דצמבר, כך מסרו תושבים סעודים.

אין לנשים הסעודיות נוכחות בחיים הציבורים בארצן. אסור להן לנהוג במכוניות, וישנה הפרדה בין נשים וגברים בבתי ספר ובאוניברסיטאות.

סעודיה הצטרפה בשנה שעברה לאמנת האו"ם לביטול כל צורות האפליה נגד נשים, אבל היא מסרה שאינה מחוייבת לכל סעיף באמנה המנוגד לשריעה האיסלמית.




