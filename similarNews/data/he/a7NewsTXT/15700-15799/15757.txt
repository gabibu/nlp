

משפחות שלושת החיילים החטופים ונציגי משפחתו של אלחנן טננבאום ביקשו הערב משליחי האיחוד האירופי, חביאר סולאנה ומיגל מורטינוס, לצאת בקריאה לסוריה לפרק את החיזבאללה מנשקו, כפי שעשה האיחוד האירפי ביחס לארגוני הטרור ברש"פ. כמו כן הם ביקשו את סיועם להשבת החיילים.

סולאנה אמר למשפחות, כי ינסה לעשות כמיטב יכולתו בנושא, אך סירב להתחייב שישיג תוצאות.
בשבוע הבא אמור מורטינוס לבקר בלבנון ובסוריה ולפעול בנושא.



