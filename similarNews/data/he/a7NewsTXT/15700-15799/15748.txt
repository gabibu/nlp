

מפקדים בכירים בצה"ל נפגשו אחר הצהריים עם ראשי הכפר ראג'ר שבגבול הצפון והודיעו להם כי הם דוחים לשבוע הבא את תחילת עבודות גדר המערכת סביב הכפר ראג'ר. העבודות היו אמורות להתחיל מחר.

תושבי הכפר הודיעו למפקדי צה"ל כי יתנגדו בכוח לכל ניסיון להציב גדר, שלטענתם תביא להעברה רישמית של הכפר ראג'ר לשטח לבנון.

בדעת צה"ל להקים את הגדר בצד המזרחי של הכפר לאחר שמדי פעם נכנסים מחבלי חיזבאללה לצד הצפוני של הכפר הנמצא בשליטה לבנונית. על-פי החשש יכולים המחבלים להיכנס ללא כל קושי לעומק שטח הגליל ולבצע פעולות חבלה.

תושבי הכפר מתכוונים להשבית את הכפר ולמנוע בכוח את תחילת בניית הגדר.
