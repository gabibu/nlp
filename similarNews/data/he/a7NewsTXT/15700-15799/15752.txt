

הערב הודיע השליח האמריקני, הגנרל אנתוני זיני, כי ימשיך בשליחותו. זאת, לאור ההתקדמות שהושגה בשיחות הבטחוניות בין ישראל לפלשתינים.

השליח זיני מסר על החלטתו בפגישת ועדת התאום הבטחונית העליונה שהתכנסה היום בפעם השלישית תוך ארבעה ימים, כדי לנסות ולהגיע להסכמות על הפסקת-אש.

את ישראל ייצגו בוועדה ראש אגף התכנון במטכ"ל, האלוף גיורא איילנד, וראש השב"כ, אבי דיכטר. מקורות בטחוניים מסרו בתום הפגישה, כי היא התנהלה באווירה חיובית וסוכם על המשך מגעים ברמה הבטחונית.
