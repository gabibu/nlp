

דוד מרזל בן ה- 12 תושב חברון שוחרר לאחר שנחטף בידי המשטרה, ונחקר במשך שעות ארוכות בחשד כי שבר רכב של כוח משקיפים מטעם האו"ם.

אביו ברוך מרזל, פעיל הימין, מסר כי בנו שמר על זכות השתיקה לאורך החקירה המשטרית.

עוד מסר מרזל כי השוטרים לא החזירו את בנו הביתה, אלא הביאו את הילד לקרית ארבע ושם עזבוהו, למרות שמקום מגוריו בחברון.

כזכור, מרזל התפלל עם בנו היום בבוקר במערת המכפלה. בנו דוד יצא מעט לפניו ונחטף ע"י המשטרה לחקירה בצאתו ממערת המכפלה. מנהל המזנון הסמוך שצפה במחזה התקשר מיד למרזל ועדכן אותו בפרטי הארוע.

מרזל התפלא מאוד מפני מה לא פנו אליו השוטרים בתביעתם לעצור את בנו לחקירה, כיוון שזהותו ידועה להם והוא היה בסמוך בעת שהבן נלקח לחקירה .

עוד מסר מרזל שבדעתו לתבוע את המשטרה על נסיבות ופרטי הארוע שהם כאמור מנוגדים לחוק בשל גילו הצעיר של הבן.
