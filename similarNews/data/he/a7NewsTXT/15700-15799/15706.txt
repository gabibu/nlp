

במסגרת לימודיהם יחויבו תלמידי כיתות י"א, המשתייכים למסגרות החינוך התעבורתי, לעבור השתלמות מיוחדת ב"בית לווינשטיין". כך החליטו אתמול שר התחבורה אפרים סנה, וסגנו חבר הכנסת אבי יחזקאל, הממונה על הבטיחות בדרכים .

התלמידים יבקרו במרכז השיקום שבבית לווינשטיין וייפגשו עם צעירים, נפגעי תאונות. אבי יחזקאל אמר כי הביקור באגף השיקום ימחיש לצעירים את התוצאות הקשות של נהיגה בלתי זהירה. עוד נמסר כי נתונים שהתקבלו ברשות הלאומית לבטיחות בדרכים מראים שבשנת 2001 חלה עלייה משמעותית במספר הנהגים הצעירים המעורבים בתאונות דרכים, בעיקר בסופי שבוע.

