

המתווך האמריקאי, הגנרל אנתוני זיני, ביקש מישראל והרש"פ להאריך את תקופת ההסכמה על השקט ב-48 שעות.

כתגובה לבקשת זיני הודיעה לשכת ראש הממשלה הערב כי ישראל תמשיך ותנהג באחריות כדי למנוע הסלמה והתדרדרות במצב.

עם זאת, הובהר כי ישראל תמשיך במדיניות ה"סיכולים ממוקדים" כלפי טרוריסטים המכונים "פצצות מתקתקות", העושים את דרכם לפיגועים, וכן כי ישראל תגיב על כל ירי מרגמות וכל אירוע טרור אחר.

מזכ"ל הפתח' ביו"ש וראש התנזים מרוואן ברגותי, קרא בראיון שהתפרסם היום בעיתון הלבנוני "אל חיאת", לחדול זמנית מביצוע פיגועי התאבדות בתחומי ישראל "עלינו להפסיק או להשהות זמנית את פיגוע ההתאבדות כדי להרגיע את דעת הקהל בעולם וכדי להסיר את הסכין מעל צווארו של העם הפלסטיני", אמר ברגותי.

