

מאבק בין האוצר ליו"ר ועדת הכספים ח"כ יעקב ליצמן הוביל לכך שהאוצר הורה לבנקים למשכנתאות לחדול ממחר ממתן משכנתאות לזכאים, וכן להפסיק את תשלומי שכר דירה לזכאים.

את ההוראה נתן היום החשב הכללי במשרד האוצר, ניר גלעד.

יו"ר ועדת הכספים, ח"כ יעקב ליצמן מסרב לאשר העברות תקציביות על סך 320 מיליון שקל עד שמשרד האוצר יעביר את ההקצבות המגיעות לישיבות. על רקע זה הורה האוצר לבנקים למשכנתאות להפסיד את מתן המשכנתאות לזכאים, וכן להפסיק תשלומי שכ"ד לזכאים.

הנפגעים העיקריים יהיו האוכלוסיות החלשות המקבלות עזרה בשכר דירה מהמדינה ובכלל זה עולים וחרדים, וכן האוכלוסייה שזכאית קבל משכנתא.

בכיר בבנקים למשכנתאות אמר בתגובה: "המלחמה של האוצר וועדת הכספים כרגיל על גב החלשים, שאין מי שילחם עבורם".

שר הבינוי והשיכון, נתן שרנסקי, פנה בתגובה לראש הממשלה, אריאל שרון, וקרא לו לפעול מיידית לשיחרור הכספים המגיעים לזכאים. "לא יתכן שמשחקים פוליטיים ייעשו על גבם של הנזקקים", אמר.

