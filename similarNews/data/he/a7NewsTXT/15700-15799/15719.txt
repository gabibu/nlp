

טיל רוסי מסוג "זניט", ששוגר מבייקונור שבקזחסטן הציב בחלל חמישה לוויינים, הודיעה סוכנות החלל הרוסית, שצוטטה העל ידי סוכנות הידיעות אינטרפקס.

הטיל שוגר מבסיס החלל בבייקונור, נושא עמו שלושה לוויינים רוסיים, אחד ממרוקו ואחד מפקיסטן.

אחד מהלוויינים הרוסיים, "מטיאור M3", נועד לשמירה על איכות הסביבה. האחרים "קומפאס" ו"רפלקטור", ישמשו לחיזוי רעידות אדמה ולצילום לוויינים הסובבים סביב כדור הארץ.

סוכנות אינטרפקס לא מסרה פרטים על הלוויינים ממרוקו ומפקיסטן.


