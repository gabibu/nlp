

רה"מ שרון, הגן היום על שר החוץ פרס, במהלך כנס פוליטי של הליכוד בקריית שמונה.
שרון אמר על פרס: "נוהגים לתקוף אותו, אבל אני מעולם לא ראיתי אותו מתנגד לפעולה ביטחונית. הוא בהווייתו ביטחוניסט".

שרון הוסיף כי "ההישג המדיני בקרב מדינות אירופה נזקף לא מעט לזכותו" של פרס. שרון התייחס בדברים אלה להודעת מדינות האיחוד האירופי, שקראה לערפאת לפרק את החמאס והג'יהאד.


ראש הממשלה התייחס גם לנושאים הכלכליים והבטיח שעל אף הקיצוץ הכבד בתקציב המדינה, לא תפגע הממשלה בתקציב משרד התשתיות הלאומיות, אלא תגדיל אותו: "תשתיות הן הדרך המהירה ביותר לטפל בבעיות התעסוקה", אמר שרון. לדברי ראש הממשלה גם הפגיעה בתקציב החינוך תהיה קטנה ככל שניתן.


