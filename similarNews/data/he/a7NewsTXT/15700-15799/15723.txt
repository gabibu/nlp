

ראש הממשלה, אריאל שרון, נפגש היום לארוחת בוקר במעונו בירושלים עם ד"ר חוויאר סולאנה, האחראי על מדיניות החוץ של האיחוד האירופי.

ראש הממשלה הביע בפני ד"ר סולאנה שביעות רצון מקריאת האיחוד האירופי לפרק את תשתיות הטרור של החמאס והג'יהאד האיסלאמי.

כמו כן אמר ראש הממשלה, כי ישראל מעוניינת לבצע הקלות לאוכלוסייה הפלשתינית שאינה עוסקת בטרור, אך הטרור הבלתי פוסק מקשה עלינו לבצע זאת.

ראש הממשלה הדגיש כי לא יאפשר כל פגיעה בבטחון תושבי ישראל.


