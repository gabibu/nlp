

הקונסולית של ישראל במארסי, תמר שמש, העניקה היום שני אותות "חסיד אומות עולם", לשתי נשים צרפתיות.
לנזירה סנט ז'אן ולאחת מלוחמות המחתרת הצרפתית מרגריט שואב, לאחר מותה.

הנזירה סנט ז'אן בת ה 88, ששמה המקורי היה מרי אוטוריאז', הסתירה במשך שנה וחצי בתקופת הכיבוש הגרמני שני ילדים יהודים.

מרגריט שואב, שנפטרה בשנת 1995 בגיל 104, עמדה בראש לוחמי המחתרת באיזור ארבון, שם הסתירה כ-50 נערות יהודיות.
אחת מהן, סילביה שיטרית, כיום בת 66 ומתגוררת במושב סמוך לירושלים, מצאה אותה לאחר 3 שנות חיפושים.

שואב נרדפה על ידי הנאצים בהיותה חברה במחתרת והסתתרה מהן מ-1943 ועד לתום מלחמת העולם השניה.

