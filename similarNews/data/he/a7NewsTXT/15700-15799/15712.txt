

הממונה על יחסי החוץ באיחוד האירופי חוויאר סולאנה ניפגש היום בבוקר, בירושלים, עם ראש הממשלה אריאל שרון, ועידכן אותו על החלטת שרי האיחוד האירופי שהתקבלה אתמול, הקוראת לערפאת לפעול לאלתר לפירוק ארגוני הטרור ולהפסקת האלימות.

בירושלים העדיפו שלא לפרסם תגובות רשמיות להחלטת שרי האיחוד האירופי, למרות תוכנן החיובי ביותר מבחינתה של ישראל. בירושלים הסבירו, כי החלטת האיחוד האירופי היא למעשה המשך גילוי התמיכה הבינלאומית לישראל ובעמדתה במאבק נגד הטרור הפלשתיני.
