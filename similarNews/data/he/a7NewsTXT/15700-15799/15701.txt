

בכינוס בבריסל קראו אתמול שרי החוץ של מדינות האיחוד האירופי לרשות הפלשתינית "להתחיל בפירוק רשתות הטרור של החמאס והג'יהאד האיסלמי, לפרק את רשתות הטרור של החמאס והג'יהאד האיסלמי, כולל מעצר והעמדה לדין של כל החשודים, ולקרוא בפומבי בשפה הערבית לסיום האינתיפאדה המזוינת", כך נמסר בהודעתם.

בד בבד דרשו שרי החוץ מישראל "להסיג את כוחותיה הצבאיים" משטחי הרש"פ.

את הודעת האיחוד האירופי יישא מתאם מדיניות החוץ והביטחון של האיחוד האירופי, חווייר סולאנה, שיגיע היום לביקור בישראל במסגרת מאמצי האיחוד האירופי להביא להפסקת האלימות באזור.
במהלך ביקורו ייפגש סולאנה עם ראש הממשלה אריאל שרון ועם שר הביטחון בנימין בן אליעזר.


