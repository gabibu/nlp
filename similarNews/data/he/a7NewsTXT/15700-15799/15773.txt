

זאקאריאס מוסאוי, אזרח צרפתי ממוצא מרוקני, הוא העציר הראשון בארה"ב המואשם בקשרים עם הפיגועים של ה-11 בספטמבר.

שר המשפטים האמריקני ג'ון אשקרופט פירסם ביום שלישי כי מוסאוי יובא למשפט ואמר כי כתב האשמה נגדו מהווה "נצחון במלחמה שארה"ב מנהלת נגד הטרור.

מוסאוי בן ה-33, הובא בפני "חבר מושבעים גדול פדראלי" במדינת וירג'יניה והואשם "בקשירת קשר עם ארגון אל קאעידה, במטרה להרוג אלפי אנשים חפים מפשע בניו יורק, בוירג'יניה ובפנסילבניה", אמר אשקרופט במסיבת עיתונאים.

בכתב האישום נגד מוסאוי, הנמשך על 30 עמודים, מופיעות ההאשמות הבאות:
- קשירת קשר לבצע מעשי טרור החוצים גבולות מדינות. העונש המירבי על סעיף זה הוא מוות.
- קשירת קשר לחטוף מטוסים. העונש המירבי על סעיף זה הוא מוות.
- קשירת קשר להרוס מטוסים. העונש המירבי - מוות.
- קשירת קשר להשתמש בנשק להשמדה המונית. - העונש המירבי - מוות.
- קשירת קשר לרצוח עובדים בממשלת ארה"ב. העונש המירבי - מאסר עולם.
- קשירת קשר להשמיד רכוש של ממשלת ארה"ב - העונש המירבי - מאסר עולם.

בכתב האישום נטען גם כי מוסאוי היה מעורב בהכנות לביצוע הפיגועים של ה-11 בספטמבר ובהדרכת 19 החוטפים שביצעו את הפיגועים.

כתב האישום טוען כי מוסאוי היה מדריך באחד ממחנות האימונים של אל קאעידה באפגניסטן, למד למטוס בארה"ב וקיבל מימון מגרמניה ומהמזרח התיכון כמו 19 החוטפים האחרים.

