

"את מה שיש לומר על ערפאת אמרה אירופה כולה, שתמיד היתה לצידו. כל מי שקורא את כותרות העתונים הבוקר לא יכול להתבלבל במידת הזילזול של אירופה ברצינות שערפאת מנסה להציג", אמר היום בבוקר שר הבטחון בנימין בן-אליעזר בביקור אצל חייל צה"ל שנפצע בראשו בפיגוע בכדים ואשר שימוש נדיר בתרופה של חולי המופיליה שנעשה בבית חולים רמב"ם הביא להתאוששותו.

לדברי שר הבטחון, השליח האמריקני הגנרל זיני הגיע לאיזור כביטוי של רצון טוב ומהתרשמותו של בן-אליעזר הבעייה המרכזית שבה הוא נתקל היא לא הבעייה הישראלית המעניקה לו כל סיוע אפשרי, אלא דווקא הצד השני.

"אנחנו אמרו תמיד כל מה שמחייב ומתחייב מבחינת הצעדים להפסקת אש אנו מוכנים להתחיל איתם, אך מה שקרה אתמול בחברון, מדובר באדם שעמד לשלוח כבר בדרך שני מתאבדים ואף אחד לא יכול לצפות מאיתנו שנשב בשקט ונמחה כפיים".
