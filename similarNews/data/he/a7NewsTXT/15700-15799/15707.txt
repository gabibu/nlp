

האם קרובה לכידתו של אוסמה בין לאדן? העיתון האוסטרלי דיילי טלגרף מדווח כי בין לאדן פתח בקרב אחרון נגד כוחות ארצות הברית והברית הצפונית. על פי הידיעה, בין לאדן עומד בראש אלף לוחמים כדי להגן על מבצריו בהרי טורה בורה. את המידע העביר לעיתון דובר הברית הצפונית. העיתון אף מצטט עדויות של אפגנים אשר טוענים שראו דמות עטופה בבגדי לבן רוכבת על סוס בהרים. במקביל אמר דובר אמריקני כי הכוחות באגפניסטן קרובים מאוד ללכידת אוסאמה בין לאדן.

אתמול פרסם הפנטגון ידיעה כי מטוסי ארה"ב השליכו זאת הפעם השלישית במערכה באפגניסטן פצצת ענק, ה"דייזי קאטר", באזור טורא-בורה שבאפגניסטן, על המערות שבהן אמורים להסתתר מנהיגי אל-קאעידה, כולל אוסאמה בין לאדן.

הפצצה, שמשקלה 6,800 ק"ג, הושלכה באזור טורא-בורה בסוף השבוע, אך בגלל הלחימה הקשה באזור לא היו מסוגלים אנשי הצבא האמריקני לקבוע את מידת הנזק שהיא גרמה, כך מסר תת-אדמירל הצי ג'ון סטאפלבים בתדרוך עיתונאי.

