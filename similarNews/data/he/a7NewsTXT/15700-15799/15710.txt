

הזוכים בפרסי נובל לשנת 2001 קיבלו אתמול את הזכיה ממלך שבדיה קארל XVI גוסטאב באולם הקונצרטים של שטוקהולם, בטקס מרשים שציין בנוסף את יום השנה המאה של פרס נובל.

כ-1,800 אורחים בלבוש רשמי נכחו בטקס שנמשך 90 דקות, כולל יותר מ-160 זוכים לשעבר בפרס.

השנה, 13 זוכי הפרסים בפיזיקה, כימיה, רפואה, כלכלה וספרות קיבלו כל אחד מדליית זהב, תעודה ופרס כספי השווה ל-10 מיליון קרונות שבדיות (1 מיליון דולר). כל הפרסים, חוץ מפרס הספרות, חולקו בין שלושה זוכים.

בתום טקס חלוקת הפרסים, ניגשו כ-1,400 אורחים לסעודת נובל המסורתית באולם העיריה של שטוקהולם.

אתמול בבוקר הוענק פרס נובל לשלום באוסלו למזכ"ל האו"ם קופי אנאן ולארגון האומות המאוחדות.

האירועים בשטוקהולם ובאוסלו הם שיאם של סדרת קונצרטים, הרצאות, וסימפוזיונים לציון יום השנה המאה למוסד פרס נובל. הפרס הראשון הוענק בשנת 1901.
