

התובע הכללי של ליטא אומר כי היה מעוניין בשיתוף פעולה רב יותר עם מרכז "ציידי הנאצים" של שמעון ויזנטל, והוא ביקש מהמרכז מידע על אזרחי ליטא החשודים בפשעי מלחמה שבוצעו בתקופת מלחמת העולם השנייה.
במכתב לאפרים זורוף, מנהל מרכז ויזנטל בירושלים, הביע התובע הכללי צער על כך שליטא לא קיבלה מהמרכז את שמותיהם של 14 ליטאים לשעבר, שמצאו כנראה מסתור בוונצואלה.

לעומת זאת העביר מרכז ויזנטל באחרונה למשרד המשפטים האמריקני רשימה, ובה שמותיהם של 31 אנשים החשודים בביצוע פשעי מלחמה.

