

כתבנו חגי הוברמן אמר שקשה לראות מהו הכיוון של ממשלת שרון, ולדבריו לא ברור אם חל בו שינוי מגמה או שהמדיניות נשארה כשהייתה: נתינת מכות אש בקנה מידה גדול יותר, ובד בבד ניהול מגעים עם האויב בשיטת "יורים ומדברים". לדבריו, ההפצצות הפעם היו כבדות, ולצד הפלשתיני אכן נגרמו נזקים, אך נראה שהפלשתינים עצמם אינם משנים דבר במדיניותם. אדרבא: לטענתם, הם נערכים לקראת פלישת צה"ל לשטחי A. הם מדברים על כך ששרון מתכנן מלחמת 100 ימים נגדם, אמר הוברמן.

לדבריו, בשבוע שעבר היה דיון מטכ"לי איך להתמודד עם התקפות הפלשתינים, ואלוף פיקוד המרכז המליץ כהמלצה פיקודית לכבוש את הגבעות שלהבת וחרת א'שייך. אלוף פיקוד הדרום המליץ לפגוע בביתו של יאסר ערפאת. גורמים מקורבים לשרון אמרו כי שרון מתכנן את צעדיו בטקטיקה ארוכת טווח, וכי צריך להמתין בסבלנות.
