

שר הביטחון בנימין בן אליעזר אישר לתושבי דוגית לבנות בתי קבע. האישור ניתן במהלך פגישה בין השר לאהרן צור, ראש המועצה האזורית חוף עזה, לפני כשבוע. צור סיפר לכתבנו כי במשך עשר שנים התגוררו אנשי דוגית בקרוונים, ועל כן מן הראוי לעזור להם לשפר את תנאי מגוריהם. מלבד זאת, אומר צור: "זו תשובה ציונית הולמת למצב. צריך פשוט לבנות".

בפגישה אחרת, בין צור לשר החקלאות שלום שמחון, הובטח גם כי משרד החקלאות יפעל לשינוי סיווג המים לחקלאים ביישובים רפיח ים ופאת שדה. משמעות הדבר היא הוזלה ניכרת במחירי המים לחקלאות באותם יישובים.
