

בני זוג מאופקים ובתם נהרגו היום לפנות בוקר בתאונת דרכים בדרכם לביתם מאירוע משפחתי. 3 מילדי המשפחה נפצעו.

כתב עתי"ם מוסר, כי התאונה ארעה סמוך לשעה 2 לפנות בוקר כשבני המשפחה נסעו במכונית מסחרית. סמוך לשעה 2 לפנות בוקר כבר היו בני המשפחה קרובים לביתם, כשלפתע, מסיבה לא ברורה, בין נתיבות לבין צומת גילת, ירדה המכונית לשולי הכביש, התנגשה בעץ והתהפכה.

צוותי מד"א הגיעו למקום התאונה ורופא קבע מותם של ההורים ובת, בת 18. בת אחרת נפצעה באורח קשה ושני בנים נפצעו באורח בינוני. שלושת ילדי המשפחה הפצועים פונו באמבולנסים למרכז הרפואי "סורוקה" בבאר-שבע.
