

כ-30 פעילים מהשמאל הקיצוני הגיעו היום בבוקר לכפר הערבי ענאתה מצפון מזרח לירושלים והחלו בעבודות לבנייה מחדש של בית שנבנה באופן בלתי חוקי. אותו בית נהרס יום קודם לכן בידי כוחות צה"ל.

"הצבא כבר הרס את הבית הזה שלוש פעמים. בכל פעם בנינו אותו מחדש, יחד עם התושבים הפלשתינים. על אפם וחמתם של שאול מופז, אריאל שרון ושמעון פרס..."

בפעולה השתתפו גם אריק אשרמן ויחיאל גיינמן, מארגון "רבנים לזכויות האדם". אשרמן נעצר במקום אתמול בזמן שניסה להפריע לכוחות צה"ל במקום.

בעת מסירת הידיעה עוסקים הפעילים בפינוי הריסות הבית הישן, כהכנה לקראת בנייתו מחדש. כרגע לא נראים כוחות משטרה וצבא בשטח. "אם יגיע לכאן הצבא, אנו מתכוונים להתנגד התנגדות פאסיבית", אומרים הפעילים.

גוש השלום, ארגונו של אורי אבנרי, מנסה לעורר את דעת הקהל הבינלאומי נגד ישראל ולשם כך פעילי הארגון פנו למאות ארגונים ברחבי העולם בבקשה שישלחו מחאות לממשלת ישראל ויקיימו משמרות מחאה מול שגרירוית וקוסוליות של ישראל.
