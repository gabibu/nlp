

88% לא מרוצים מהכנסת, 55% אמרו כי אין להם אמון בה ו-50% טענו שהכנסת מעוררת בהם בושה.

את המחקר ערכה ד"ר מינה צמח מנהלת מכון דח"ף, על סמך תכנון של מחלקת המחקר של מרכז מחקר ומידע של הכנסת. היועץ המדעי של המחקר היה פרופ' אפריים יער.

ההנחה בבסיס המחקר היתה כי בשנים האחרונות חלה שחיקה ברמת האמון אשר רוחש הציבור לבית הנבחרים מול נבחריו.

הסקר בודק את דעת הציבור לגבי הכנסת, הן בפעילותיה בכלל והן בחברי הכנסת עצמם בפרט

המדד המסכם את הערכת הציבור לתכונות חברי הכנסת עומד על 4 בסולם של 10. מדד זה נקבע עפ"י תכונות כמו: טוהר מידות, אמינות, סובלנות, צניעות, שמירה על כספי הציבור, ניצול המעמד וסגנון דיבור. בנושא שמירה על נקיון כפיים וטוהר המידות השיבו בשלילה 57% .

ד"ר מינה צמח ציינה כי ירידת האמון במוסדות שלטון אינה תופעה ייחודית רק לישראל, אלא מופיעה בעולם המערבי. לדבריה, ככל שרמת ההשכלה של האנשים עולה כך הם הופכים ליותר ביקורתיים יותר.

ח"כ יוסי כץ, יו"ר ועדת הכנסת הודיע על הקמת ועדה שתדון במימצאי המחקר.




