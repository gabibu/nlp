

"לא רק התחייבנו לפני הבחירות, אלא קיבלנו אמון של הבוחר לא לנהל מו"מ תחת אש, ולכן אני עומד על כך שלא יתקיים מו"מ תחת אש", אמר היום שר האוצר סילבן שלום בתשובה לשאלות כתבים בסיור שערך בשוק התקווה בדרום תל-אביב.

לדברי שר האוצר, ראש הממשלה שרון ושר החוץ פרס, אף הם התחייבו לא לנהל מו"מ תחת אש. "כל מה שאנו רואים עכשיו זה ניסיון לתאם בטחונית את הפסקת הטרור", אמר על הפגישה הבטחונית אמש. הוא הוסיף: "אם תהיה חריגה מכך, זאת תהיה פגיעה בהתחייבות לבוחר ובאמון שקיבלנו, ובמה שאמרנו לאחר שהגענו לשלטון".
