

הפעוט אריאל ירד, שנפצע קשה מאד בהפגזה על היישוב עצמונה, פקח אתמול אחר הצהריים את עיניו לראשונה מאז נפצע, כך דיווח כתבנו משה פריאל.
אמש נותח התינוק שוב, ומעמוד השדרה שלו הוצאו רסיסים. מצבו, לדברי הרופאים, עדיין קשה, אבל יציב.

ואשר לאמו של התינוק ליאה, היא תשתחרר כבר היום.

בשיחה עם יומן ערוץ 7 אמר יוסי ירד, אביו של אריאל שהוא אכן שמע את הנפילה של הפגז, אולם לא עלה על דעתו שבעצמונה, הנחשבת ליישוב עורפי, ייפול פגז מרגמה, ועוד במרפסת שלו... ירד הוסיף כי מסרו לו שבכל הארץ מתפללים לרפואת אריאל, "והדבר, נוסף על עבודת הרופאים, 'עוזרת' לקב"ה לחולל ניסים", אמר.
