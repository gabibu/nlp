

הלילה ירו פלשתינים על תושבת נווה צוף, שנהגה ברכבה סמוך ליישוב. בנס לא נגרם לאשה נזק.

יהודי שנסע ליד היישוב מנורה שבחבל מודיעין נורה בידי פלשתינים. הוא נפצע קל וטופל במקום.

יריות נורו אל שער הכניסה של אלון מורה, אל מוצבי צה"ל בהר גריזים ואל גבעת האנטנה הסמוכה לאריאל.

מוקדם יותר ירו אנשי כוח 17 ממפקדתם בביתוניא לעבר חיילי צה"ל. לא היו נפגעים. החיילים השיבו אש למקורות הירי.

הפלשתינים ירו הלילה שוב אל היישוב פסגות. לא היו נפגעים.

בכביש גבעת זאב בצפון ירושלים השליכו ערבים אבנים על כלי רכב ישראליים. למכוניות נגרם נזק.

אש נורתה על אוטובוס ישראלי שעשה את דרכו ליד עיסאוויה שמצפון לירושלים. לאוטובוס נגרם נזק.

התפרעויות בשועפת שבצפון ירושלים: ערבים השליכו אבנים לעבר חיילי משמר הגבול שסיירו במקום.

באזור בית לחם ירו הפלשתינים אל רכב צה"ל שנסע בכביש המנהרות. צה"ל הפגיז את המבנים מהם בוצע ירי.

פלשתינים ירו שוב מגבעת אבו סנינה אל היישוב היהודי בחברון.

יריות לעבר מוצבי צה"ל שליד גדיד ונווה דקלים וכן אל אזור התעשייה של היישוב, השוכן בגוש קטיף. החיילים השיבו אש.

שני רימוני רסס הושלכו על מוצב של צה"ל סמוך לרפיח. חיילי צה"ל השיבו אש. מאוחר יותר נפתחה אש לעבר בתי כפר דרום.

בחאן יונס הרסו טנקים של צה"ל עמדה של הצבא הפלשתיני ליד גני טל. מן העמדה הזו נורו באחרונה

פגזי מרגמה אל היישובים גני טל, נווה דקלים וקטיף, וכן נורתה אש לעבר חיילי צה"ל.
