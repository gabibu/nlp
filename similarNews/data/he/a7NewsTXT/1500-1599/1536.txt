

המשטרה טוענת כי אנג'ליקה יוספוב, חברתו היהודיה של המחבל שביצע את הפיגועים באלנבי ובצומת מי עמי, סייעה לו.

מפקד משטרת מרחב ירקון, תנ"צ אורי בר-לב, אמר בתדרוך עיתונאים כי המשטרה מייחסת למחבל את ניסיון רצח סא"ל יעקב בן דיין בשוק הכרמל בתל אביב שהיה בחודש דצמבר האחרון ואת הפיצוץ בצומת מי עמי לפני כחודשיים.

פקד נמרוד דניאל ראש מחלק התשאול במשטרת תל אביב מסר כי אנג'ליסקה יוספוב נחשדת בקשירת קשר לביצוע פשע, סיוע להנחת מטענים ובהשתייכות לארגון עויין.
