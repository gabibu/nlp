

לשכת ראש הממשלה אישרה אחר הצהרים את הפרסום ב"מעריב" כי עומרי שרון, בנו של ראש הממשלה, נפגש ביום א' האחרון עם יו"ר הרשות הפלשתינית יאסר ערפאת. הפגישה התקיימה בלשכתו של ערפאת ברמאללה, ונכח בה גם איש העסקים יוסי גינוסר, שהוא שותפו של ערפאת בקזינו ביריחו.
מהלשכה נמסר כי שרון העביר לערפאת מסר חד משמעי שהוא דורש את הפסקת האלימות ביהודה ושומרון, ובעזה.
בתגובה אמרה מועצת יש"ע כי היא מודאגת מהעובדה שיש מגעים תחת אש למרות ההבטחות שהם לא יתקיימו.
