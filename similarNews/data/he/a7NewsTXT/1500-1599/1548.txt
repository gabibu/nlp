

שר החוץ שמעון פרס אמר בתום פגישתו באתונה עם נביל שעת' ובכירים פלשתיניים נוספים, כי הוא מקווה שהשיחות בין בכירים בשירותי הביטחון של ישראל והפלשתינים, יובילו בסופו של דבר לחידוש המו"מ לשלום.

הבכירים הפלשתיניים שהגיעו לאתונה חידשו את קריאותיהם לקהילה הבינלאומית ולארה"ב, וביקשו סיוע כדי לעצור את גל האלימות במזרח התיכון.

בהודעת הסיכום הדגיש השר פרס כי במסגרת קווי היסוד של הממשלה מוסכם על הכל כי יש להפסיק את האלימות וההסתה, יש לקיים הסכמים חתומים באופן הדדי ואין להקים ישובים חדשים ביש"ע.

ברמאללה הסתימה לפני כשעתיים פגישתן של חברות הכנסת נעמי חזן קולט אביטל וזהבה גלאון עם ערפאת. חברת הכנסת גלאון העבירה מסר לערפאת משר הביטחון בנימין בן אליעזר.
