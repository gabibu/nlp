

בטאון ממשלת סוריה "תישרין", קרא ביום חמישי לפלשתינים להגביר את התקפות נגד ישראל במקום להמשיך בניהול "משא ומתן עקר".

"תישרין" טוען כי משא ומתן מסוג זה "ינוצל על-ידי ממשלת האויב כדי לשפר את תדמיתו השלילית, ולטאטא את אי-שביעות הרצון הבינלאומית נוכח הפעולות הפליליות של ישראל, שהגיעו לרמת מעשיהם של הנאצים בתקופת היטלר".

"החובה הפטריוטית והלאומנית קוראת לבחון את האמצעים לחיזוק האינתיפאדה, ולא לריצה אל שולחן הדיונים העקרים או לשיתוף פעולה בטחוני עם האויב הישראלי", מטעים כותב המאמר.
