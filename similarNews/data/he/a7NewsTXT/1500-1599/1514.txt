

השר לבטחון פנים עוזי לנדאו העניק בצהרים שי לשלושה אזרחים, שמנעו פיגועים בתקופה האחרונה ברחבי הארץ. השי ניתן לשמעון רואש, פקח בעיריית ירושלים, שמנע לפני כשבועיים פיצוץ של מכונית תופת בלב שכונת מאה שערים בעיר.

שי נוסף הוענק גם למאיר נחום, תושב פתח תקווה, שמצא ביום רביעי שעבר קרטון של עוגיות כשרות לפסח בשביל ליד ביתו ולאחר שהבין שמדובר בחפץ חשוד הזעיק את המשטרה. כוחות חבלניים פוצצו את החבילה, שהתגלתה כמטען, באופן מבוקר.

והשי השלישי הוענק לשמעון טוויל, שמצא מטען חבלה סמוך לבאסטה שלו בשוק בנתניה.
