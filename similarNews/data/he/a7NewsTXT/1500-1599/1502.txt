

הרמטכ"ל, רב אלוף שאול מופז, אמר הבוקר, בכנס של אגף השיקום בלטרון, כי "ישראל עומדת במערכה לא קלה, זו לא מלחמה אבל זו לחימה, ועבור החיילים בנקודות העימות זו מלחמה של ממש".

מופז אמר עוד כי "בעוד ידנו מושטת לשלום אנחנו מוצאים שדרך האלימות והטרור נבחרה כדרך מרכזית על ידי הפלסטינים להשיג את יעדיהם הלאומים". לדברי מופז "עד אשר לא ייפסק הטרור, חיילים בסדיר ובמילואים ימשיכו לשאת בנטל יום יום ושעה שעה".

הרמטכ"ל העריך כי הלחימה תימשך עוד זמן לא קצר ותהיה קשה, אך לדבריו "יש לנו את הכוח לעמוד בה".
