

אלמונים רצחו אמש את שומר בית הכנסת "צידון" בשכונת בוטאפוגו בעיר ריו דה ז'נרו בברזיל.

כתב עתי"ם מוסר, כי את השומר, ברזילאי בן 65, מצא שמש בית הכנסת כאשר הגיע לפתוח את המקום. על השומר נמצאו סימני אלימות ולדברי המשטרה המקומית הוא נרצח כנראה על ידי חבטה של חפץ כהה בראשו.

הקונסוליה הישראלית בריו דה ז'נרו הודיעה כי מסימנים ראשונים של החקירה נראה כי מדובר באירוע פלילי משום שמבית הכנסת נגנבה הכספת ולא נגרם שום נזק אחר למקום. באותו יום היתה אמורה להתבצע חלוקת המשכורות לעובדים המקומיים של בית הכנסת.

כתב עתי"ם מציין, שכיוון ולא נמצאו כל סימני פריצה, חושדת המשטרה כי לרוצחים היה מידע פנימי ואפילו בנו של הנרצח נחקר כחשוד.
