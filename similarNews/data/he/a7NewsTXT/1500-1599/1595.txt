

בג"צ דחה היום בבוקר עתירה של נאמני הר הבית שביקשו מבית המשפט להורות למשטרה לאפשר להם לעלות להר הבית ולהתפלל בו בחול המועד פסח.

העותרים אומרים כי מאז ומתמיד עלו יהודים והתפללו על ההר, ומעולם לא נאסרה הכניסה להר באופן מוחלט.

עמדת המשטרה היא כי תפילת יהודים על הר הבית ברגישות הבטחונית בימים אלה, עלולה לגרום לגל מהומות ברחבי הארץ, ועלולים להיות נפגעים.

השופטים אהרון ברק, דליה דורנר ודורית בייניש, קיבלו את עמדת המשטרה.

השופטת בייניש אמרה במהלך הדיון: "השאלה היא באיזה מחיר צריך לממש את זכות העלייה להר. זה עניין של סבירות והערכה, וזה תפקידה של המשטרה להעריך, ולא של בית המשפט".

גרשון סלומון העומד בראש נאמני הר הבית אמר בתום הדיון כי בית המשפט קבע למעשה שהר הבית לא בידנו. זה מצב חמור מאוד.

נאמני הר הבית יגיעו ביום שלישי הבא להר וינסו לעלות ולהתפלל.

עוד נמסר כי ראש הממשלה אריאל שרון הורה לגורמי הבטחון השונים למצוא את הדרך הראוייה לאפשר עליית בני כל הדתות להר הבית.
