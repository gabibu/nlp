

גורמים בצה"ל אומרים כי לאחר שהסתיימה הפגישה אמש בין בכירי מערכת הביטחון הישראלית לבין בכירי המנגונים הצבאים של הרשות, נפתחה אש מאחד הרכבים בשיירה הפלשתינית לעבר עמדת צה"ל סמוך למחסום ארז. גורמים בטחוניים מסרו כי הפלשתינים פתחו באש מהג'יפ שהוליך את השיירה. "הג'יפ הראשון עבר סמוך לעמדה ונפתחה ממנו אש. גם לאחר שהשבנו באש תפסו המכוניות הפלשתיניות מחסה מאחורי מבנה וירו שוב לעבר העמדה. כשיורים עלינו אנחנו משיבים אש", אמר גורם צבאי.

הפלשתינים מכחישים ואומרים כי צה"ל ניסה להתנקש בחייהם של אנשי הרש"פ. בכיר בלשכת ערפאת אמר כי "יש כוונות רעות לישראלים לפגוע בהנהגה הפלשתינית. ישראל התכוונה לירות לעבר מכוניתו של דחלאן כדי לפגוע בו, לאחר שאנשיו היו מעורבים בפיגועים נגד ישראל".
