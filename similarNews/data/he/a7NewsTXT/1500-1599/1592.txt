

שלושת בני משפחת פינקוס מהקהילה החרדית באופקים, שנהרגו היום לפנות בוקר בתאונת דרכים, הובאו לקבורה בבית העלמין של אופקים. בתאונה נהרגו רב הקהילה, הרב שמשון דוד פינקוס, רעייתו חיה, ובתם מרים בת 19.

כתב עתי"ם מוסר, כי הבת רחל, בת 14, נמצאת בטיפול רב-מקצועי בחדר הניתוחים במרכז הרפואי "סורוקה" בבאר-שבע. מצבה מוגדר אנוש. הבן שלום בן 9 פצוע קשה, במצב טראומטי בחזה ושברים בחלקי גוף שונים, אחיו יוסף בן 12פצוע קל עד בינוני ומאושפז במחלקה לכירורגית ילדים. הוא סובל משברים באגן ומפגיעה קלה בראש.
