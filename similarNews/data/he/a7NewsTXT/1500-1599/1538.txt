

שר החוץ שמעון פרס נועד הבוקר באתונה עם השר לתיכנון אזורי ברשות הפלשתינית נביל שעת'. הפגישה החלה בתיווכו של נציג האיחוד האירופי, חביאר סולאנה.

סולאנה אמר כשיצא מהפגישה כי הוא מגדיר את הפגישה כמועילה, וכי האיץ בפרס ושעת' לעשות כל שבאפשרותם בכדי לשבור את מעגל האלימות בישראל ולגנות את הפיגועים.

מקורות רשמיים בירושלים הדגישו שהפגישה באתונה נועדה להפסיק את האלימות ואינה מו"מ לשלום.

לעת עתה ממשיכים שעת', סאיב עריקאת ופרס בפגישה.
