

בג"ץ דחה בצהרים את העתירות שביקשו לשים קץ להרס העתיקות בהר הבית בידי הוואקף המוסלמי. את העתירות הגישו נאמני הר הבית והוועד למניעת הרס העתיקות.

כתבנו בני טוקר מדווח כי השופטים העירו שבין החותמים על העצומה שצורפה לעתירה נמצאים גם ראש הממשלה אריאל שרון והשר לבטחון פנים עוזי לנדאו, אשר בינתיים הגיעו להגה השלטון, "לפיכך", פסקו השופטים, "על מגישי העתירה לפנות תחילה לשניים אלה, בטרם יזדקקו לסעד הבג"ץ".
