

שופטי בג"צ החליטו לבטל את הפטור האוטומטי מתשלום ארנונה, שהוענק למשפחות ברוכות ילדים ולאברכים. בכך קיבלו השופטים את עתירתה של תנועת "עם חופשי". הם קבעו כי הנחיות משרד הפנים, שנתן בשעתו מי שהיה שר הפנים אריה דרעי, אינן חוקיות. השופט מישאל חשין נימק את קבלת העתירה בכך שעל פי ההנחיה הקודמת ייתכן מצב שבו משפחה עשירה, שלה עשרה ילדים, נהנית מהפטור בתשלום הארנונה, ולעומתה זוג בלא ילדים, שמתקשה להתקיים, אינו מקבל את הפטור.
