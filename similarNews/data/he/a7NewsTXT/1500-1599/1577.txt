

שר הביטחון בנימין בן אליעזר ביקר אתמול בחברון, ונפגש עם ראשי היישוב היהודי. בביקורו תכנן שר הביטחון לערוך ביקור תנחומים בבית משפחת פס, אך הורי שלהבת הי"ד, אוריה ויצחק, סירבו לקבל את פניו, והודיעו לו כי אינם מעוניינים להיפגש עמו עד לכיבושה של שכונת שלהבת (אבו סנינה). הם שלחו לו מכתב, ובו כתבו שהנחמה היחידה שתהיה להם על מות בתם היא אם ייכבשו הגבעות החולשות על שכונת אברהם אבינו. כך, לדבריהם, תימנע רציחתם של אזרחים נוספים.

בפגישה עם ראשי היישוב היהודי התחייב השר לשמור על בטחונם, אך ביקש מהם למנוע את התופעות של החוליגניזם בעיר, ואמר שתופעה זו מזיקה ליחסים שבין החיילים למתיישבים.
