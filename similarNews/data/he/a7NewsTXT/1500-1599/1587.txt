

אבל כבד ירד הבוקר על הקהילה החרדית באופקים, עם היוודע על תאונת הדרכים הקטלנית שארעה לפנות בוקר, בה ניספו רב הקהילה, רעייתו ובתם, ועוד 3 מילדי המשפחה נפצעו. האב שנהרג הוא הרב שמשון דוד פינקוס ז"ל, המשמש רב הקהילה החרדית באופקים יותר מ-20 שנים. ניספתה בתאונה גם רעייתו, חיה ז"ל, שניהלה באופקים את בית הספר לבנות של הקהילה, "נווה יוכבד". בתם הבכורה, מרים בת ה-19 ז"ל, היא ההרוגה השלישית. הבת רחל נפצעה אנושות ובאורח בינוני נפצעו 2 הבנים של המשפחה.

בני המשפחה נסעו עם הרב לשיחה שהוא קיים עם בחורי ישיבה באשדוד. משם הם נסעו לערוך קניות לקראת החג בבני ברק. בחזרה לביתם ארעה התאונה בה נהרגו בני המשפחה.

הקהילה החרדית באופקים נערכת לטפל בילדי המשפחה שנפצעו.
(עתי"ם)
