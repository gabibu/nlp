

בתום ישיבה שקיימו הבוקר קובעים ראשי מועצת יש"ע כי אין כל כוונה להתפנות מכפר מיימון. "אנחנו קוראים לכמה שיותר אנשים להגיע למקום לקראת המשך הצעדה".



למרות פרסומים קודמים מודיעה מועצת יש"ע כי לאחר ישיבה שהתקיימה הבוקר אין כל כוונה להתפנות מכפר מיימון והצעדה תתקיים כמתוכנן. כך מדווח כתבנו קובי פינקלר.

כתבנו מדווח כי בשיחה עימו אמר לו סגן ראש מועצת יש"ע שאול גולדשטיין כי הוחלט במועצת יש"ע שבמהלך היום ייערכו בכפר מיימון שיעורים, כינוסים ותפילות ולפנות ערב תצא הצעדה לכיוון כיסופים.גולדשטיין: לפנות ערב נצא לכיסופים

דברים אלה שוללים את האופן בו ניתן היה להבין את דבריו של יו"ר המועצה בנצי ליברמן שכאילו הושג סיכום עם המשטרה ולפיו יתפנו מרבית המפגינים ואילו גרעין של מפגינים ישאר במקום.

מועצת יש"ע קוראת כעת "לכמה שיותר אנשים להגיע לכפר מימון. בכוונתנו להגיע כרוב מוצק למחסום כיסופים".

ליברמן: בהתראה של שעה נצא לדרךעל הבמה בכפר מימון עלה לפני זמן קצר יו"ר מועצת יש"ע בנצי ליברמן אשר אמר שלפנות ערב, בהתראה של שעה תהיה הוראה לכולם לצאת לכיוון גוש קטיף.

זאב חבר, זמביש, אומר שהמסע לגוש קטיף יתקיים כמתוכנן. כמו כן חולקו בקרב המפגינים מינשרים ברוח זו המורה על יציאה להמשך הצעדה במהלך היום.

אם אינך מצליח לראות את סרטון הוידאו המצורף - לחץכאן להורדה



ההתחברות בשיאה, צילום: עוזי ברוך





תושבים מגוש קטיף ייצאו אחר הצהריים על מנת להשתלב עם המפגינים שבכפר מימון לקראת המשך הצעדה המתוכננת להיום בערב.

על דבר כוונת המתיישבים דיווח יושב ראש מועצת חוף עזה אבנר שמעוני. בכך מצטרפים גם אנשי גוש קטיף להמוני המפגינים המגיעים בשעות אלה לכפר מימון לקראת המשך המחאה.

(ש)

