

היום יועמד לדין משמעתי חייל אכ"א שבודיע כי לא ייקח חלק ביישום עקירת הישובים. על פי הערכות לא רשמיות עד כה נרשמו כשמונים מקרי סירוב של חיילי סדרי ומילואים.

חייל המשרת באגף כוח אדם בצה"ל, ומסרב לקחת חלק ביישום תוכנית ההתנתקות, הודיע למפקדיו כי הוא אינו מוכן להשתתף אפילו בהכנות המנטליות לקראת הפינוי. כתבנו קובי פינקלר מוסר כי מפקדיו הודיעו לו כח היום יועמד לדין משמעתי בפני קצין בדרגת סגן אלוף.

כתבנו מוסר כי בחטיבת גולני ערכו הלילה, בהוראת מפקד זרוע היבשה, תחקיר לגבי חייל מגדוד 12 שככל הנראה הביע אף הוא גילויי סרבנות אתמול ואף נטש את הבסיס ברצועת עזה בו הוצב במטרה להצטרף למתנגדי ההתנתקות השוהים בכפר מימון. אם אכן יתברר שהחייל אכן נהג כך, הוא צפוי לעמוד לדין משמעתי ולהיות מודח מהחטיבה.

כתבנו קובי פינקלר מוסר שלפי נתונים בלתי רשמיים מצה"ל נרשמו בימים האחרונים למעלה מ-80 מקרי סרבנות בקרב חיילים בסדיר ובמילואים.




