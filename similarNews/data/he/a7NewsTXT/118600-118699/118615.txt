

באמסטרדם ובמיאמי נאספו אלפי מפגינים בהפגנה נגד גירוש יהודי צפון השומרון ורצועת עזה. תחת הכותרת " LET MY PEOPLE STAY", (השאר את עמי!) קראו להשאיר את הישובים על מכונם.

מאות מהקהילה היהודית במיאמי, הגיעו אמש (שלישי) לדאון-טאון, אזור העסקים של מיאמי, שם נערכה מול בנין הקונסוליה הישראלית, עצרת הזדהות ומפגן תמיכה ב'אחינו הגיבורים' החיים בגוש קטיף וצפון השומרון.

מארגני האירוע מספרים כי המפגן, נערך במסגרת עולמית, והוא היווה "יריית הפתיחה לפעילות למען שלימות הארץ בפלורידה והחיזוק הפעילות הקיימת בכל ארצות הברית".

במהלך האירוע נשאו דברים רבנים ואישי ציבור ומחו בתוקף נגד גירוש ועקירת הישובים.

בין השאר שוחחה טלפונית עם המתכנסים ראש מועצת קדומים דניאלה וייס מכפר מיימון. וייס סיפרה למפגינים על התחושות תחת המצור בכפר.

באמסטרדם שבהולנד התכנסו כארבעת אלפים איש והפגינו נגד העקירה כשגם הם, כמו מקביליהם בפלורידה, אוחזים את שלטי ה" LET MY PEOPLE STAY".


להלן סדרת תמונות מהפגנת ההמונים בפלורידה, באדיבות הצלם מאיר דהן:

















(ש)

