

למרות מתקפת הטרור על לונדון שב ראש עיריית לונדון ומביע תמיכה בטרור הפלשתיני. לדבריו המתאבדים הם תחליף לטנקים ומטוסים שאין לפלשתינים.



ראש עיריית לונדון, קן לוינגסטון, קיים אמש מסיבת עיתונאים תקופתית במעונו שבבירה האנגלית ושם פרס את משנתו בסוגיית הטרור. לדבריו המניע למתקפת הטרור שאירעה לפני כשבועיים הוא המתקפה האמריקאית בעיראק.

באשר לטרור הפלשתיני נגד ישראל אומר ראש העירייה כי הוא מבין את אילוציהם של הפלשתינים להשתמש בטרור המתאבדים ברחובות ישראל שכן "אין להם מטוסים או טנקים ורק גופם הוא הנשק האחרון שנותר להם. מדובר באיזון בלתי צודק בין הצבא הישראלי לעם הפלשתיני".

באשר לתגובה הישראלית לטרור תוך הפגזת בתי מחבלים, אומר לוינגסטון כי הוא אינו מקבל את ההתנהלות הישראלית כיוון ש"איני מאמין בעין תחת עין". לוינגסטון לא רואה כמוצדקת הפגזה של מחנה פליטים כיוון שממנו יוצאים טרוריסטים.

את מפלגות הימין הישראלי, כולל הליכוד, השווה ראש העיר הלונדוני לחמאס ומחבליו.

נזכיר כי לפני כשנה עורר לוניגסטון מהומה כשאיחל לראש הממשלה שרון שייכלא בתא סמוך לזה של סדאם חוסיין בשל פשעי המלחמה להם הוא אחראי. לפני פחות מחודש השווה לוינגסטון בין עיתונאי יהודי לשומר נאצי של מחנה ריכוז.
(ש)
