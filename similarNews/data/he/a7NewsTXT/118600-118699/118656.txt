

שמשון קרופניק, שחקן טניס חובב בן 92, זקן משתתפי המכביה, ומראשי הארגונים בציונות הדתית, יקיים היום אחר הצהריים משחק ראווה בהדר יוסף.

שמשון קרופניק, בן ה-92 ישחק היום משחק ראווה במגרש הטניס שבהדר יוסף נגד אחד מצעירי המתמודדים שבאירועי המכביה.

קרופניק הוא מגדולי התורמים למפעלי הציונות הדתית ועמד בראש מפעלים כהדסה, שערי צדק, ישיבות ההסדר, ישיבת בית אל וארגונים ומסדות אחרים. יעקב כץ (כצלה) מראשי ערוץ 7, ומידידיו של קרופניק מגדיר אותו כ"אחד מדגולי דורנו".

יצויין כי קרופניק היה לפני 12 שנים זקן העולים לאוניית ארץ הצבי של ערוץ 7 מתוך תמיכה ואהדה לרעיון הרדיו הלאומי שיוצג ומיוצג על ידי הערוץ.

כץ מספר כי קרופניק, בן ה-92, שעלה לפני כשלושים שנה לישראל משיקגו, מקפיד לפנות מזמנו שעה וחצי מדי יום לטובת אימוני טניס בקרבת ביתו שבירושלים.

כאמור, היום אחר הצהריים יקיים משחק ראווה לעיני צופים רבים במרכז הטניס שבהדר יוסף.
(ש)
