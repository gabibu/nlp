

שר התמ"ת אהוד אולמרט יבקר מחר ביישובי הבדואים בדרום ובחורה. אולמרט הציע כי הממשלה תעמיד תקציב של כ- 400 מיליון  בפריסה ל- 4 שנים לטובת הישובים הבדואים

מ"מ רוה"מ ושר התמ"ת אהוד אולמרט יבקר מחר בישובים בדואים בנגב. את הביקור יקיים אולמרט במסגרת תפקידו כשר הממונה על תוכנית הממשלה למגזר הבדוא. במשרד התמ"ת אומרים שבכוונת השר להתוודע בביקורו למצוקות הבדואים.

אולמרט יחל את ביקורו ביישוב כסייפה שם יקיים ישיבת עבודה עם ראש המועצה והצוותים המקצועיים. משם ימשיך אולמרט לישוב חורה , וייפגש עם ראש המועצה. אולמרט יחנוך שם מרכז מחקר ופיתוח שהוקם על ידי משרד המדע והטכנולוגיה במסגרת מימוש מדיניות הממשלה לקידום המגזר הבדואי בנגב.

אולמרט אומר שהוא רואה חשיבות רבה בהקמת מרכז המו"פ וכי בכוונתו לבחון שיתוף פעולה בין המרכז לבין המדען הראשי בתמ"ת. "שיתוף פעולה עם משרדי ממשלה נוספים, יעצימו את התועלת של מרכז המו"פ לקהילה הבדואית", אומר השר.

השבוע הביא השר אולמרט לאישור הממשלה הצעה לתקצוב המועצה האיזורית אבו בסמה במסגרת ועדת השרים למגזר הלא יהודי בראשות רוה"מ.

בישיבה הציע השר אולמרט כי הממשלה תעמיד תקציב של כ- 400 מיליון  בפריסה ל- 4 שנים לטובת הישובים הבדואים.

(ש)
