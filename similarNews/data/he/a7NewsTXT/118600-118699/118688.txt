

בג"ץ דחה את עתירתו של החייל אבי ביבר, שסירב לקחת חלק בהרס המבנים סמוך ליישוב שירת הים נגד ההליך המשפטי שבו התנהל משפטו, לטענתו ההליך היה לא חוקי וללא עדויות. עו"ד שי גלילי שייצג את ביבר אמר כי בג"ץ הכשיר היום שפיטת חיילים ללא זכויות יסוד וללא הזדמנות ראויה להתגונן מפני האשמה המיוחסת להם".

אבי ביבר, נודע כחייל הראשון בצה"ל שסירב בשטח לקחת חלק בפעילות נגד יהודים, בטענה כי "יהודים מרביצים ליהודים, זה מה שקורה פה, וזה לא מוסר ולא צדק". ביבר נשפט בתחילה ל-56 יום בכלא, ואולם לאחר ערעור שהגיש באמצעות עו"ד גלילי לפרקליט הצבאי הראשי, קוצר עונשו בחצי, והופחת ל-28 יום. היום כאמור עתר לבג"ץ נגד עצם המשפט, ובג"ץ דחה את ערעורו.
