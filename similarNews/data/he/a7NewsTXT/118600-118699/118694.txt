

מעדויות של השוהים הרבים במתחם כפר מימון, עולה כי האלפים מקבלים יחס חם ואירוח נפלא מאנשי המושב. תושבים פתחו את דלתות הבתים עבור המפגינים, אפשרו להם להתקלח, ומספקים להם מזון. אחד השוהים סיפר לכתבנו, כי התושבים מקריבים סכומים עצומים מכספם על מנת להקל את השהות על רבבות האורחים. האלפים מוצאים גם בחום הכבד חסות בצל של חצרות הבתים של התושבים. במכולת של היישוב כבר ביום הראשון תוך זמן קצר לא נותר מה לקנות לאחר הסתערות ההמונים.

לכתבנו נודע, כי האווירה החמה בין התושבים לאורחים, וכן בציבור האורחים בינם לבין עצמם, משרים אווירה של רוממות, ואחדות ברגעים גורליים אלו של מאבק למען עתיד עם ישראל וארצו.
