

מאת: קובי פינקלר

ברחבי העולם נפוצים בשנים האחרונות פארקים עירוניים. לא אלו שיש לצאת משטח העיר כדי להעביר כמה שעות טובות ויפות בחיק הטבע אלא דווקא כאלו הבנויים והממוקמים בתוך העיר כדי לאפשר קצת "טבע" בתוך תהליך העיור ההולך ומתעצם. בישראל, שכל פיסת אדמה עירונית נתפסת מיד על ידי הרשויות השונות( רק בשבוע שעבר סיפרנו על תהליך גבעות הכורכר ההולך ונעלם), הקמתם של פארקים עירוניים תמיד היתה בשלבי תכנון אחרונים. תפיסת עולם זו הופכת בעת האחרונה פניה ובכמה מקומות בארץ החלה להתפתח תרבות של פארק עירוני על כל מרכיביו: פריחה, אטרקציות תיירותיות, שבילי הליכה ומצפורים ועוד.

קרן קימת לישראל השלימה בימים אלו את הקמתו של גשר כבלים תלוי בפארק נשר , שהינו חלק מפרויקט פיתוח פארקים באזורים עירוניים כמאבק אקולוגי לשמירת השטחים הפתוחים ברחבי הארץ.

הפארק עבר פיתוח, ומגן ציבורי רגיל, נבנו בו מצפורים, נסללו שבילים דרכי גישה ומגרשי חנייה וגולת הכותרת, אשר נחנכה בשבוע שעבר הייתה הקמת גשר כבלים תלוי .יותר מ 3,500,000 ש"ח , הושקעו בפארק כאשר עלות הגשר לבדו עומדת על כ 1.4 מיליון  .הגשר הינו גשר הרפתקאות מתנדנד להולכי רגל, באורך כ- 70 מ', והוא מורכב מכבלי פלדה ראשיים עליונים ותחתונים, עמודי פלדה ראשיים שדרכם עוברים הכבלים וכבלי קשר אלכסוניים הקושרים בין הכבלים העליונים והתחתונים המהוים תשתית למעקות.

אריה עשת מנהל מרחב צפון של קק"ל מסביר לנו כי הגשר מאפשר רצף בין חלקי הפארק השונים- שבילי הליכה ומצפורים מצפון לדרום, וממוקם מתוך חורש טבעי של עצי אורן ואלון ומעל נחל קטיע שבתוכו עוברים מסלולי טיול שהתקנו לטובת המבקרים בפארק.

איך מגיעים?
הדרך הנוחה ביותר היא מהכביש החדש לאוניברסיטת חיפה. ברמזור פונים לכיוון רמות יצחק , בכיכר פונים שמאלה לרחוב החרוב עד שרואים שלט   "פארק קק"ל   נשר" הנמצא מצד שמאל . כניסה לחניה ומשם כרבע שעה בהליכה עד הגשר בעקבות השילוט ל"נחל קטיע".

הגשרלחץ כאן להגדלה  
