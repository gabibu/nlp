

האגודה לזכויות האזרח קוראת לשופטי בג"ץ, שלא להתמהמה ולפסוק בעתירות לביטולו של חוק האזרחות ("הוראת שעה"), המונע מעמד אזרחי בישראל מערביי הרש"פ הנשואים לערבים נושאי תעודת זהות ישראלית.

האגודה דורשת מבית המשפט שלא לעכב עוד את פסק הדין בנושא הוגשה לבית המשפט בסוף השבוע, כחלק מתגובה, שהגישה לבית המשפט. מדובר בתגובה להודעת עדכון מאת פרקליטות המדינה, לפיה הוארך תוקפה של הוראת השעה עד לחודש מאי, בכפוף להכנסתם של תיקונים מסוימים בה עד למועד זה. את תגובת האגודה הגישה עו"ד שרון אברהם-ויס מהאגודה לזכויות האזרח.

עו"ד אברהם-ויס מדגישה בתגובתה, כי מזה שלוש שנים אין פקידי משרד הפנים מטפלים בבקשות חדשות למתן מעמד לבני זוג מערביי הרש"פ בישראל. ההחלטה התקבלה בהתבססם על החלטתו של שר הפנים לשעבר, אלי ישי, ובהמשך בהתבסס על החלטת הממשלה בנושא, ומאז קיץ 2003   על פי חוק ("הוראת שעה") שקיבלה הכנסת.

יצויין כי את ההחלטה קיבלה הממשלה בעקבות התרבות המקרים בהם עשו מחבלים שימוש בתעודות זהות כחולות, או שהסתייעו בערבים שזכו למעמד אזרחי וניצלו אותו למעבר קל ברחבי הארץ בדרך לביצוע פיגועים. למרות אלה רואים באגודה לזכויות האזרח את טובת הערבי תושב יש"ע הנישא לבן או בת זוג מאזרחי המדינה הערביים, וטוענים כי "מצב זה גורם סבל רב למשפחות רבות, שהחלטת הממשלה והחוק מאיימים לקורען לגזרים".

אם לא די באמירות אלה מוחריפה האגודה לזכויות האזרח את ביטוייה לנוכח החוק וקובעת ש"מדובר בחוק גזעני, המבחין בין בני זוג זרים רק על בסיס מוצאם, ואשר פוגע קשות ובאורח בלתי מידתי בזכויות יסוד של מאות משפחות   נשים, גברים וטף, שלא חטאו בדבר   ושומט תחת רגליהן כל בסיס ליציבות".
(ש)
