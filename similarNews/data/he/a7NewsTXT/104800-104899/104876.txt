

שמן זית "חלוצה", המיוצר בקיבוץ רביבים שבנגב, נבחר בפעם השנייה כשמן הנבחר בתערוכת Kosher World   תערוכת המזון הכשר הגדולה בעולם.

כתבנו קובי פינקלר מציין שבתערוכה השתתפו כמאה וחמישים מציגים מארה"ב וישראל, ובמהלכה התקיימו פגישות עסקיות, בוצעו הזמנות חדשות של השמן ברשת מזון אורגני ורשת מזון בריאות.
מגזר המזון האתני, שבו כלולים שמן זית חלוצה והזיתים של חלוצה, זוכה לביקוש רב בקרב הקהילות הצורכות מזון כשר ובקרב הקניינים הבכירים של הרשתות המובילות, מפיצים ובעלי מסעדות וקייטרינג.
הייצוא של Desert Harvest נמשך בארה"ב וקנדה, ולראשונה השנה, ישלח גם שמן זית חלוצה אורגני.

שמן זית חלוצה מופק מזן זיתים מיוחד, הגדלים בכרם הזיתים הגדול בישראל ומצוי בחולות חלוצה שברמת נגב. השמן זוכה להערכה גבוהה בישראל ובעולם בזכות טעמו המיוחד ובזכות החמיצות הנמוכה (פחות מ- 0.3%), שאושרה גם בבדיקות מעבדה מחמירות שנערכו באיטליה. (ר)
