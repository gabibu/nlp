

בפיגוע תופת שאירע אתמול (ב') בעיר חילא שבעירק נהרגו כ 100 בני אדם ויותר מ 200 נפגעו. מרבית קורבנות הפיגוע הם אזרחים עירקיים.

כ -100 הרוגים, ויותר מ 200 פצועים בהתפוצצות מכונית תופת בעיר חילא שבעירק. כתבתנו רותי אברהם מוסרת כי עפ"י דיווח רשת CNN, מכונית התופת התפוצצה בתוך המון שהתגודד ליד בנין לשכת הבריאות הממשלתית, בעיר חילא כ 100 ק"מ דרומית לבגדד.

מרבית הנפגעים הם אזרחים עירקיים שביקשו להתגייס למשטרה והגיעו ללשכת הבריאות כדי לקבל אישורים רפואיים.
יעד ההתקפה, בניין ממשלתי, נמצא בסמוך לשוק המקומי שהמה בני אדם. דווח על נזק רב באזור.

מכונית תופת נוספת התפוצצה בעיר מוסאיב. ע"פ דיווח משרד הפנים העירקי יש נפגעים. פרטים נוספים לא נמסרו. (ר)
