

משרד התקשורת סגר את הפרצות ברשיונות המפעילים הבינלאומיים שאפשרו מתן שרות זימה בטלפון הסלולארי לקטינים.

משרד התקשורת תיקן היום (ב') את רשיונם של המפעילים הבינלאומיים, כך שיחוייבו להקצות מספרים לשרותי התכנים הבעייתיים, כפי שתוקן בעבר רשיונן של חברות הסלולר ובזק.

בכך סגר המשרד את הפירצה שנתגלתה אצל המפעילים הבינלאומיים, קרי, כל השירותים הללו יחסמו באופן גורף אך תהיה אפשרות לפתיחת השרות בקוד הגישה - לאחר זיהוי בעל הטלפון כמבוגר.

שרת התקשורת החליטה לתקן הרשיונות לאחר שנתקבלו במשרד התקשורת תלונות רבות מגופים ציבוריים ומיחידים שהתריעו על חשיפת קטינים לתכנים הבעייתיים במכשירים הסלולאריים. השרה קיימה שימוע למפעילי השירותים המדוברים ורק לארח ששמעה את דעתם החליטה על הקידדו המגביל.

כתבנו מזכיר כי בעקבות תלונות אלה הוחלט במגזר החרדי להחרים את המכשירים הסלולאריים המאפשרים מתן שירותים ענפים יותר משיחות בלבד.

מנכ"ל משרד התקשורת, אבי בלשניקוב, הורה לאגף הפיקוח במשרד התקשורת להגביר את האכיפה בנושא.

ראוי לציין כי ה-FCC (רשות הפיקוח האמריקאית) פנתה לאחרונה בנושא זה ל- CTIA (איגוד החברות הסלולריות בארה"ב) על מנת שאלו ימצאו את הדרך להגן על קטינים מחשיפה לתכנים לא ראויים ובמכתבם צויינה מדינת ישראל כמו גם אנגליה ואוסטרליה כמי שלאחרונה מצאו פתרונות לטיפול בבעיה.
(ש)
