

שר הפנים, אופיר פינס פז החליט לאפשר לאזרחים להביע התנגדות להצבתן של אנטנות סלולאריות, במידה ויוכלו לציין חשש מפגיעה נקודתית במיקום האנטנה.

על פי החלטת השר פינס פז לא תוכל חברה סלולארית להציב אנטנה במרחב עירוני מבלי ליידע ולפרסם את מיקומה ברשות המקומית. בעקבות זאת, מקווה שר הפנים, יוכלו האזרחים ונציגיהם במועצות הרשות המקומית להתלונן ולהביא לביטול ההחלטה.

עד כה, כידוע, רובן של האנטנות הסלולאריות אינו ידוע לציבור ולא אחת גם לרשות המקומית. נזכיר כאן תביעה אותה מתכוונת עיריית בני ברק להגיש בקרוב נגד חברות השלולאר ולפיה חברות השלולאר מסתירות מספר הגדול בכמאתיים אחוזים של אנטנות מזה הידוע לעיריית בני בקר.

השר פינס הבהיר כי הוא רואה בהחלטה כזו ה"מהווה חזרה למינהל תקין ומייצרת את האיזונים בין הציבור לחברות הסלולאר, שבמשך שנים הופרו באופן בוטה".

בעקבות החלטת פינס יוכל כל אזרח הרואה עצמו נפגע ממיקומה של אנטנה סלולארית, ליד מוסדות חינוך, בתי חולים וכיוצא באלה להתלונן ולהביא לביטול המיקום
(ש)
