

שופט בית משפט השלום ראשון לציון, אברהם הימן, קנס את קיבוץ פלמחים ב-150,000 , וחייב אותו לחתום על התחייבות בסך 290,000  להימנע מלעבור עבירות לפי חוק המים וחוק שמירת הניקיון למשך שלוש שנים.

השופט קבע כי בביקורות שערכו נציגי המשרד לאיכות הסביבה ברפת פלמחים בשנים 1997   2003 נמצא, כי שפכי הרפת זרמו ללא טיפול לערוצים בתוך שטח הקיבוץ שנשפכים לנחל שורק, תוך חשש לזיהום מקורות מים ולכלוך רשות הרבים.

כנגד קיבוץ פלמחים, הוגשו כתבי אישום בעבירות על חוק המים, חוק שמירת הניקיון וחוק רישוי עסקים - בגין ניהול עסק ללא רשיון.

במסגרת הסדר טיעון, הודה הקיבוץ והורשע בעבירות שיוחסו לו, על הקיבוץ נגזרו קנסות בסך כולל של 150,000  וחתימה על התחייבויות בסך 300,000  להימנע מלעבור עברות אלה במשך שלוש שנים החל מיום פסק הדין.

כמו-כן, הורה השופט על קיבוץ פלמחים לפנות את הפרות מהרפת שבתחום הקיבוץ עד לסוף חודש מרץ ולפנות את העגלים עד ליום 31.10.05, לנקות את פרש הפרות והעגלים על פי הנחיות המשרד לאיכות הסביבה עד ליום 31.12.05. כמו כן קבע השופט כי במידה ותפורק הרפת, על הקיבוץ יהיה לפרק ולסלק את גגות האסבסט של הרפת על פי הנחיות המשרד לאיכות הסביבה.
(ש)
