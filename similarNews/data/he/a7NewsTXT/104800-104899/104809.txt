

במשרד התמ"ת יזרזו את התהליכים לפרסום המכרז להקצאת קרקע באזור נבטים שבנגב לצורך פרוייקט תחזוקת מטוסים. התקווה היא לפתח במייזם תעסוקה ותעשייה לתושבי הדרום.

(צילום אילוסטרציה)

הכוונה הינה להקים בסמיכות לבסיס חיל האויר בנבטים מרכז תחזוקה גדול על שטח של כ-1000 דונם, שיתן שירותי בדק למטוסים אזרחיים מרחבי העולם וישמש כחלק מתכנון עתידי כולל של פארק תעשייה ותעסוקה באזור הנגב, שיתן פתרונות לאוכלוסיה באזור וימשוך משקיעים לנגב.

במשרד התמ"ת מדגישים את חשיבותו הרבה של הפרוייקט לקידום הנגב ובה בעת הנחה את כל הגורמים להקפיד כי הליכי המכרז יעשו בשים לב לסטנדרטים מקצועיים הנדרשים לשם ביצוע והגשמת הפרויקט הלאומי, תוך הקפדה על מינהל תקין.

צוות מקצועי בראשות מנכ"ל משרד התמ"ת רענן דינור ובשיתוף נציגי משרד המשפטים, בטחון, מינהל מקרקעי ישראל, הממונה על מחו"ז הדרום של משרד הפנים יגבש את עקרונות המכרז לקראת פרסומו בציבור, בשבועות הקרובים.
(ש)
