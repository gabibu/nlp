

החל ממחר ניתן יהיה לבצע תשלומים למשרדי הממשלה בכל כרטיסי האשראי. תקרת התשלום המותרת לתשלום בודד תעלה מסכום של 3,500  ל- 10,000 .



במשרד האוצר מבהירים כי הגדלת תקרת התשלום מ- 3,500  ל- 10,000  התאפשרה בשל הקטנת העמלה המשולמת לחברות האשראי וזאת כתוצאה ישירה ממכרז החשב הכללי לסליקת תשלומים למשרדי הממשלה שערכה ועדת המכרזים בראשות סגן בכיר לחשב הכללי, אבי גבאי.

"הצלחת מכרז זה הוכיחה פעם נוספת את חשיבות הלכי התיחור בין מספר מתמודדים גם בשוק בו מספר השחקנים מוגבל והתחרות מצומצמת וזאת באמצעות מבנה מכרז ייחודי שאיפשר לחברות אשראי נוספות שלא זכו להתקשר עם המדינה בעמלה מופחתת מעמלת הזוכה", אומרים באוצר.

התשלום למשרדי הממשלה יתבצע, באמצעות דלפקי הבנקים, הטלפון ושרת התשלומים באינטרנט וזאת כחלק משיפור השירות לאזרח.

כאמור על פי תוצאות המכרז, העמלה אותה תשלם הממשלה לחברות האשראי תקטן בכ- 18% המתבטאים בחסכון כספי של כ- 10 מיליון  לתקופת ההתקשרות.
(ש)
