

היועץ המשפטי של המועצה הישראלית לצרכנות, עו"ד יוסי ברג, שלח מכתב לשרת המשפטים, ציפי לבני ובו הודיע על התפטרותו כיועץ המשפטי של המועצה.

עו"ד ברג אומר כי החליט להגיש ההתפטרות על "רקע הפגיעה בכל אזרח בישראל כמו גם המכה האנושה בעשייה למען שלטון החוק ולשיפור התרבות השלטונית בישראל".

במכתבו לשרה כתב "עם חלוף החודשים נחלשת המועצה לצרכנות וקולה הולך ודועך: חלק מעובדי המועצה לצרכנות כבר התפטרו מתפקידיהם, ותאגידי הענק מנצלים את המצב תוך גרימת נזקים לציבור בדרכים שונות ותוך הפעלת לחצים על הדרג המקצועי של המועצה. למרות זאת טרם טרחה המדינה, שנדרשה ע"י בית המשפט העליון להשיב לעתירה, להתייחס לעתירה".
