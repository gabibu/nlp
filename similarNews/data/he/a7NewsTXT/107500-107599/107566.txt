

באי ניאס דווח על אלפיים הרוגים ופצועים כתוצאה מרעש בעוצמה של 8.5 בסולם ריכטר. מאות בנינים ניזוקו ולדברי מושל האי ישנם עוד לכודים תחת ההריסות. דווח על צונאמי חלש באי קוקוס.

מאות בנינים נהרסו באי ניאס הסמוך לחופי סומטרה באינדונזיה, מרעש שעוצמתו 8.5 בסולם ריכטר. רשויות אינדונזיה מסרו כי כאלפיים בני אדם נהרגו ברעש האדמה ומושל האי אגוס מנדרופה אמר כי יש עדיין לכודים רבים מתחת להריסות.

מדובר ברעש אדמה בעוצמה של 8.5 בסולם ריכטר, שגרם לקריסת בניינים רבים בעיר

מוקד הרעש היה כ 56 ק"מ דרומית לאי סימאולו וצפונית לאי ניאס.

אינדונזיה פרסמה הודעת הרגעה בנוגע לאפשרות כי גלי צונאמי יגיעו לחופיה אך עפ"י הדיווחים איי קוקוס המצויים דרומית לאזור שבו התרחש רעש האדמה, ספגו גלי צונאמי חלשים ביותר, זאת ככל הנראה בשל עומקו של הרעש, למעלה משלושים קילומטרים בעומק הים.

המכון הגיאולוגי פרסם מוקדם יותר התרעת צונאמי והודעה זו הובילה לבריחה המונית של בני אדם מהאזורים הסמוכים למוקד הרעש.

באסון שהתרחש בדצמבר 04' הגיעה עוצמת הרעש ל-9 בסולם ריכטר. הרעש יצר גלי צונאמי ששטפו את חופי הארצות הסמוכות לאוקיינוס ההודי וגרמו לכרבע מיליון קורבנות.
