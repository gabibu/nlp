

בהיעדר עדויות מהימנות הקושרות את תושב הישוב יצהר לחלון מנופץ בבית ערבי, שיחררה אותו השופטת ממעצרו. חוקר המשטרה הודה: לא היו בידינו עדויות ממשיות להאשמות המתיישב מיצהר.

שופטת בית משפט השלום בכפר סבא, ניצה מימון-שעשוע שחררה לפני זמן קצר את תושב יצהר, שנעצר בחשד לתלונות ערביי הכפר עצירה אל-קבליה. כך מדווח דובר הישוב יצהר יגאל אמיתי.

בדיון הודה חוקר המשטרה כי כל האירועים שהתרחשו כביכול בכפר, לא היו כפי שתיאר זאת ה"גורם צבאי" מחטיבת השומרון. לדבריו, בסה"כ מדובר בתלונה אחת על שבירת חלון בבית ערבי, וגם זאת רק עפ"י טענת הערבים, אשר אינן נסמכות על עדויות או ראיות בשטח.

דובר יצהר אומר כי "כבר במוצאי שבת, מסרנו כי אנו מזהירים את "הגורם הצבאי", המוכר לנו היטב, כי אם ימשיך בשיטתו להעליל ולהשמיץ מתיישבים בשומרון בכלל ותושבי יצהר בפרט, נחשוף את הידוע לנו לגביו".
(ש)
