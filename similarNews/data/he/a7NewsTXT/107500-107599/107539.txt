

רעיית נשיא המדינה, גילה קצב, סיירה והניחה היום אבן פינה למבנה קבוע של המרכז לגמילה מסמים "רמות יהודה - זוהרים", שליד קיבוץ בית גוברין. במרכז מתגוררים כ- 100 מטופלים, מכורים לסמים מגיל 18 ומעלה מרחבי הארץ, למשך שנת טיפול אחת שלאחריה עוברים המטופלים להוסטלים הממוקמים בעיר רחובות. כ-60% מהם עולים חדשים מרוסיה.

הגב' קצב אמרה כי בעיית הסמים איננה בעיה מקומית אלא תופעה חברתית, כללית שהיקפה רחב. "נגע הסמים פוגע כחברה ומערער את אבני היסוד של המדינה. השפעות השימוש בסמים על מערכות חיוניות של החברה והמדינה הן מרחיקות לכת. אלימות, פשע והרס משפחות הם ממאפייניה הבולטים של התופעה". אמרה הגב' קצב.

בטקס השתתפו יו"ר וועדת הסמים בכנסת, מנכ"ל משרד הרווחה, מנכ"ל הרשות הלאומית למלחמה בסמים, צוות מקצועי והנגמלים.

