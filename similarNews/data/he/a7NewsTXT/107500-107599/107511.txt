

צו איסור פרסום מידע הוא חוק נדיר שרשויות המשינה עושות בו שימוש נדיר על מנת למנוע חשיפת דרכי חקירה או מידע רגיש. שישה חודשי מאסר ימתינו למי שיפר אותו. עו"ד קובי סגל מבאר לנבוכים.

עורך הדין קובי סגל התבקש להבהיר ביומן הצהריים של ערוץ 7 את המיגבלות הכלולות במונח 'איסור צו פרסום', זאת לנוכח השימוש הנרחב שמתבצע בימים אלה בצו איסור הפירסום על ידי המשטרה ובתי המשפט, מתוך מגמה למנוע מהציבור מידע אודות פרשיות שנחקרות.

מפירי צו פירסום מסתכנים בעבירה שעונשה הוא מאסר של עד חצי שנה. מדובר בנורמה הנמוכה ביותר של עבירה פלילית המוגדרת כ'חטא'. עוד מציין עו"ד סגל כי בתי המשפט מתייחסים לעבירות שכאלה באופן מיקל.

עוד סיפר סגל על המקרה האחרון בו נעשה שימוש בצו על מנת להעניש עיתונאי. מדובר במקרה ישן שעיתונאי חרדי חשף שם של נער חוסה, אולם עצם היות המקרה נדיר מלמד על היקף השימוש המועט שנעשה בו.

באשר להפצה פרטית של אזרח שנודע לו דבר פרשה ומחליט להפיץ את המידע ברשת האינטרנט אומר עו"ד קובי סגל כי מדובר בסוגייה שבית המשפט יצטרך לתת עליה את הדעת, בעיקר לנוכח האנרכוניסטיות של החוק המדובר. זאת כיוון שקשה לעצור כיום את אוטוסטראדת המידע.

באשר לשאלת השימוש אותו עושה המדינה בחוק שימוש אמר סגל כי המשטרה עושה בו שימוש על מנת למנוע את חשיפת דרכי חקירת חשודים. עם זאת אמר כי אינו יכול לומר בבירור שהמדינה עושה שימוש בחוק על מנת להשתיק פרשות מביכות מבחינתה.

באשר לנכונות להטיל צו איסור פרסום אמר סגל כי הדבר תלוי לא אחת באופיו של השופט. שופט שהגיע מתחום התביעה הוא נוח יותר להוצאת צו שכזה.
(ש)
