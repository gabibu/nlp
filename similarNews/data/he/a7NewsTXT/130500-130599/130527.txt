

בעקבות תביעת המשרד לאיכות הסביבה בייצוגה של עו"ד ענת מיסד-כנען קנס על סך 50,000  נגזר על חברת מילוטל ירקות מוקפאים בגין עבירה של חוקי איכות הסביבה.

סגן נשיא בית משפט השלום בחיפה, כאמל חיר גזר על חברת מילוטל ירקות מוקפאים בע"מ קנס בסך 50,000 .

חברת מילוטל ירקות מוקפאים בע"מ הינה בעליה של מפעל לעיבוד ירקות לשימורים ולהקפאה המצוי צפונית לחוף אכזיב והינה האחראית לתפעולו. בתאריך 17.10.1999 הוזרמו שפכים ממתקן של המפעל למי הים באזור חוף אכזיב, בניגוד לתנאי היתר להזרמת שפכים לים שהיה מצוי ברשותה.

משכך, הואשמו החברה ומנהלה הכללי בתקופה הרלוונטית, משה ברושי, בעבירות על החוק למניעת זיהום הים ממקורות יבשתיים, התשמ"ח-1988 וחוק שמירת הניקיון, התשמ"ד-1984.

במסגרת הסדר טיעון, חברת מילוטל ירקות מוקפאים בע"מ הורשעה בעבירות שיוחסו לה בכתב האישום על סמך הודאתה, נגזר עליה קנס כספי בסך 50,000  והיא חויבה לחתום על התחייבות בסך 50,000  להימנע מביצוע עבירות לפי החוק למניעת זיהום הים ממקורות יבשתיים, התשמ"ח-1988 במשך שלוש שנים מיום פסק הדין. במסגרת ההסדר האמור נמחק מר משה ברושי מכתב האישום.
