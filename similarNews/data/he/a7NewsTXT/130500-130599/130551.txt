

שר הפנים אופיר פינס תוקף את החלטת הממשלה המחייבת את הרשויות המקומיות לשאת בעלות של 60% מתקציבי המועצות הדתיות.

פינס אומר כי "הממשלה החליטה להקריב את הרשויות המקומיות על מזבח מס השפתיים שהיא חייבת למועצות הדתיות. ההחלטה לחייב 40 רשויות מקומיות - שגם כך 20 מתוכן מתקשות כבר היום לשלם משכורות לעובדיהן   להעביר 46 מיליון  למועצות הדתיות, תביא לפגיעה נוספת ברשויות שעלולות למצוא עצמן במצב בו הן מתקשות לשאת בעלות משכורות עובדיהן ועובדי המועצות הדתיות גם יחד".

"במקום לקבל החלטות חד צדדיות, טוב היה אם ממשלת ישראל הייתה פועלת לביטול המועצות הדתיות ולהפיכתן למחלקות דת ברשויות המקומיות תוך שינוי שיטת שיעורי התקצוב הממשלתית, כך שהשלטון המרכזי ישא ברוב העלות התקציבית הנדרשת".

בהחלטת הממשלה תמכו כל השרים למעט פינס שהתנגד. כך מדווח כתבנו אריאל כהנא.
