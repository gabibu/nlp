

היום כבר אפשר לנשום לרווחה גם כשהילד מצונן. חברת התרופות 'תרימה' מקיבוץ מעברות משווקת כיום בכל בתי המרקחת בארץ מדבקות לפתיחת דרכי הנשימה אצל ילדים מצוננים.

המדבקות נקראות 'מדבקלי' והן מיוצרות בטכנולוגיה שוויצרית מיוחדת, הגורמת לשחרור מבוקר של עד 8 שעות של אדי שמן אקליפטוס ושמן קמפור, שכלולות במדבקות אלה.

מדבקות 'מדבקלי' נועדו לענות על צורך של הורים רבים: הילד מצונן כמה פעמים בכל שנה, ובייחוד בחודשי החורף. הוא מושך באף ולא ישן בלילה. וכשהוא אינו ישן גם ההורים מתקשים להירדם.

את מדבקת 'מדבקלי' ניתן להדביק בקלות על מיטת הילד, על המצעים או על הפיג'מה שלו. המוצר הוא טבעי, אינו מלכלך ואינו מכתים. יש לו השפעה מיידית על האף הסתום של הילד המצונן ויעילותו גבוהה, לאורך שעות. אדי השמנים הרפואיים, המתפזרים בחדר מרגיעים ומסייעים להקלת הנשימה.

שמן האקליפטוס ושמן הקמפור הם שמנים ארומאטיים הידועים בספרות המקצועית בשימושם להקלה ולרענון הנשימה. שילוב שני שמנים אלה ב'מדבקלי' מביא להקלה, תוך דקות ספורות. המדבקה היא בטיחותית ולא קורה דבר אם הילד נוגע בה. אין למוצר זה כל תופעות לוואי ואין חדירה לעור.

הצטננות היא מחלה זיהומית של דרכי הנשימה העליונות הנגרמת בדרך כלל על ידי נגיפים. ההדבקה עלולה לגרום לדלקת באף, המתבטאת בנזלת ולגודש באף, אשר מצר את מעברי האוויר באופן חלקי או מלא. אלה הם למעשה קשיי נשימה. ילדים נוטים לפתח תסמינים אלה בתדירות גבוהה יותר מאשר מבוגרים, כיוון שמערכת החיסון שלהם פחות עמידה לזיהומים. צינון בקרב ילדים עלול להיות קשה ולא נעים, בעיקר בלילה כאשר הגוף במצב מאוזן וכאשר האף סתום - הנשימה הנה בעיקר דרך הפה.

אדי השמנים של מדבקלי נשאפים ע"י הילד המצונן לתוך מערכת הנשימה העליונה. שאיפה זו משפרת את יכולת הנשימה ופותחת את האף הסתום. גם הילד נושם לרווחה וגם ההורים שיכולים, סוף סוף , לחזור לישון במיטתם.

ניתן להשיג ללא מרשם רופא בכל בתי המרקחת ורשתות הפארמה וכן בקופות החולים מכבי, לאומית ומאוחדת.
