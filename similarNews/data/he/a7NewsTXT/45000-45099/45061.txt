

בני אדם לפחות נהרגו בלילה שבין יום ראשון לשני (יום שני 11:00 לפי שעון ישראל) במועדון לילה הפועל ברובע בילויים שחור בדרום שיקאגו.

עדי ראייה מסרו כי במועדון "אפיטום" שהיה מלא ברוקדים, פרצה בהלה לאחר שעשן מילא את האולם. הלקוחות שהיו במקום נסו על נפשם, ומרבית ההרוגים נרמסו למוות כאשר ניסו לנצל את יציאת החירום היחידה.

הכומר ג'סי ג'קסון שהגיע למקום, אמר כי דווח לו על 18 או 20 הרוגים, אולם ערוצי התקשורת דיווחו בהמשך על 21 גופות שנמצאו במקום, ועל רבים שחולצו כשהם סובלים מפציעות קשות. לדברי ג'קסון, מדובר בתאונה.

המועדון היה מלא מפה אל פה בחוגגים, שניצלו את הלילה לפני יום השבתון (קולומבוס דיי) ביום שלישי.
