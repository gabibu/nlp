

זאב חזני, בן 17 מירושלים, נהרג אתמול לאחר שנפל מצוק סמוך לנחל קדם שבמדבר יהודה. זאב החליק מצוק , נפל אל הנחל מגובה של כ-30 מטרים, ונפצע אנושות בראשו.

צוותי החילוץ של יחידת מגילות ויחידת חילוץ צבאית פינו את הנער הפצוע במסוק לבית החולים הדסה עין כרם, שם נקבע מותו.

אביו של זאב שנהרג אתמול, יהודה חזני, מראשי גוש אמונים וממייסדי קדומים ועופרה, נהרג במדבר יהודה לפני כ-9 שנים בנסיבות דומות, כאשר נפל מצוק ונהרג באזור נחל עוז שבמדבר יהודה. בנו - זאב חזני מצא אתמול את מותו במרחק של 30 ק"מ בלבד מהנקודה שבה נהרג אביו.

אמש הובא זאב חזני למנוחות, ומשפחתו יושבת 'שבעה' בשכונת גבעת שאול בירושלים.

את הידיעה העבירה כתבתנו תמר לשם.
