

לאורידיון מדיקל אושרה הרחבת מפעל לייצור ופיתוח מוניטורים רפואיים, בעיקר לניטור לא פולשני של CO2 בטכנולוגיות מתקדמות, בהיקף של 3 מיליון דולר במסלול החלופי.

בנוסף, אושרה לאורידיון מדיקל (חברה אחות) הרחבת מפעל לייצור ופיתוח מוניטורים רפואיים ומכשירים דיאגנוסטיים ייחודיים המבוססים על טכנולוגיית MICROSTREAM המאפשרת אבחון מחלות או את רמת ויכולת תפקודם של איברים פנימיים שונים בגוף, בהיקף השקעה של 438 אלף דולר במסלול החלופי, כך מדווח דובר משרד התעשייה והמסחר.

לעומת אשורים אלה שניתנו לחברות בירושלים, בשפרעם אושרה ל"דנה ס.ס.ת.מ. תעשיות מזון" הקמת מפעל לייצור קפה לסוגיו, תבלינים וכד', בהיקף השקעות של 678 אלף דולר במסלול החלופי.

באופקים אושרה ל"פלסטופק" הרחבת מפעל לייצור שפופרות פלסטיק המשמשות לאריזת מוצרי קוסמטיקה, דבקים, כימיקלים ומזון, בהיקף השקעה של 300 אלף דולר במסלול החלופי.

בנהריה אושרה ל"אתגר-מכשירים רפואיים" הרחבת מפעל לייצור ועיבוד רכיבים וכלים מדויקים לתעשיות עתירות טכנולוגיה, בהיקף השקעה של 225 אלף דולר במסלול החלופי.

ברחובות אושרה ל"פרוכון ביוטק" הרחבת מפעל לפיתוח טיפולים המבוססים על גורמי גדילה בתחום "הרפואה הרגנרטיבית" והנדסת רקמות תוך התמקדות בשוק האורטופדי, בהיקף השקעות של 161 אלף דולר במסלול החלופי.
