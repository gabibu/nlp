

שר החוץ בנימין נתניהו נועד אחר הצהריים עם תת שר החוץ האמריקני ג'ון בולטון שהגיע לביקור עבודה בישראל. בפגישה העלה בולטון את דאגת ארה"ב מתפוצת הנשק הבלתי קונבנציונלי במזה"ת, לא רק באיראן ועיראק, אלא גם במדינות נוספות באיזור.

השר נתניהו השיב כי ישראל מעריכה את דאגתה של ארה"ב, וציין כי החיבור בין משטרים טוטליטריים המפתחים נשק בלתי קונבנציונלי, ובד בבד מטפחים ארגוני טרור, מהווים מקור סכנה איזורית וגלובלית. נתניהו הוסיף כי הדרך להכריע את הטרור ולגבור על סכנת התפוצה של נשק להשמדה המונית, עוברת ראשית בדמוקרטיזציה של משטרים אלה.
