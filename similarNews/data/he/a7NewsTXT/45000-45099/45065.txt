

משרד התחבורה פירסם היום את המכרז המוקדם להפעלת כ-150 קווי תחבורה ציבורית נוספים בכל רחבי הארץ. זאת במסגרת הרפורמה שמנהיג משרד התחבורה בתחבורה הציבורית.

ממשרד התחבורה נמסר כי מדובר ב-6 אשכולות של קווים עירוניים, איזוריים ובינעירוניים בבאר שבע, פתח תקווה, ראש העין, אשקלון, עמק בית שאן, מודיעין ואלעד. קווים אלה מופעלים כיום על ידי קואופרטיב "אגד", חברת "דן", "שירותי התחבורה הציבורית באר שבע" חברת "הורן את לייבוביץ" וחברת "מרגלית".
