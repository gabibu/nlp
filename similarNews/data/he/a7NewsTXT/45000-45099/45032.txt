

יצחק קרייתי, מנהל חטיבת פרוייקטים בינ"ל במכון היצוא מוסר כי בעקבות פעילות המכון מול מוסדות האו"ם חברת אודיס וחברת נירוסופט זכו במכרזים לאספקת מערכות ניידות לטיפול במים, לארגוני האו"ם הפעילים באפריקה בכ-8 מיליוני דולרים.

חברת "מעברים" ביצעה לאחרונה מספר פרויקטים של מוסדות האו"ם בקרואטיה לפינוי מוקשים בארץ זו בהיקף של כ- 2 - 3 מיליוני דולרים. פרויקטים אלה התאפשרו לא מעט בזכות פעילות מכון הייצוא הישראלי מול מוסדות האו"ם.

קרייתי מציין כי ב-3 השנים האחרונות גדל פי חמש. לדבריו, מספר החברות הישראליות הרשומות כספקים מורשים של מוסדות האו"ם, מגיע כיום לכמאה.

בדבריו הוסיף קרייתי ומסר כי בכוונת מכון היצוא לקיים בישראל, בעוד כחודש וחצי, מפגש אליו יוזמנעו חמישה אנשי רכש של מוסדות האו"ם השונים מארה"ב ואירופה, בראשותו של כריסטיאן סאנדריי - ראש מערך הרכש של האו"ם בניו יורק. זאת במטרה להדק את הקשר ולהגדיל את היקף הרכישות של חברות ישראליות ממוסדות האו"ם.

יצוין כי ארגוני האו"ם רוכשים מחברות בעולם בהיקף כספי של כ- 3.5 מיליארד דולרים בשנה.

קרייתי ציין כי מכון היצוא, בשיתוף משלחת ישראל לאו"ם בניו יורק, מעביר באופן שוטף מידע רלוונטי לחברות ישראליות בתחומים בהם יש להן יתרון יחסי. עוד מסר קרייתי כי תודות לפעילות מכון היצוא מול מוסדות האו"ם, מנהלת בימים אלה חברת גילת מו"מ עם האו"ם בנושא אספקת מערכת לתקשורת לוויינים.
