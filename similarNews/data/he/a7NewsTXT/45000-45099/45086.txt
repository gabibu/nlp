

תחקיר צה"ל על הפיגוע בצומת המשטרה הבריטית לפני שנה שבו נהרגו מירי של צלף שבעה חיילים ושלושה אזרחים, מצביע על תקלות וליקויים.

בתחקיר נאמר כי הרמטכ"ל ואלוף פיקוד המרכז סבורים כי ששת החיילים שנשארו במבנה לא נהגו כמצופה ולא חתרו למגע עם הצלף.

בתחקיר כתוב כי הרמטכ"ל סבור שהיה צריך להוריד את המחסום בשל התרעות ולהפוך אותו לנייד. בשל הערכות הוחלט לפרק כמה מחסומים באזור אך מפקד אוגדת יו"ש החליט שלא לפרק את המחסום בצומת המשטרה הבריטית.

עוד נאמר בתחקיר כי מפקד הגדוד שינה את תיק המוצב החטיבתי והחליט בלי אישור מהחטיבה לאייש את העמדה ההתקפית רק ביום.
