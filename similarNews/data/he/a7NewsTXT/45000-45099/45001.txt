

שרי החוץ של המדינות החברות בליגה הערבית התכנסו היום בקהיר, אולם עד לשעות הערב לא גיבשו הסכמה לגבי מיקום ותאריך הפיסגה הערבית.

סוכנויות הידיעות מדווחות כי בכינוס השרים התעוררו חילוקי דעות בין השרים. סוריה דרשה שאף אחת ממדינות ערב לא תשתף פעולה עם צבא ארה"ב. מדובר בעמדה בעייתית, כיוון שרבות מהמדינות הערביות מאפשרות מזה חודשים מספר לכוחות האמריקניים לשהות בתחומן. לעומת זאת דרשו אחדות מהמדינות להעביר מסר ברור לנשיא עיראק, לפיו עליו לשתף פעולה באופן מוחלט עם האו"ם.
