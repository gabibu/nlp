

"המסביר הלאומי", האלוף עמוס גלעד, מעריך כי גם לאחר פרסום דו"ח פקחי האו"ם במועצת הבטחון ושורת ההפגנות ההמוניות ברחבי העולם נגד מלחמה בעירק, ארה"ב תתקוף כנראה בסוף חודש זה או בתחילת חודש מרס.

האלוף גלעד הוסיף כי קיימת סכנה לישראל, אך היא פחותה משמעותית מבתקופת מלחמת המיפרץ. סדאם חוסין, אותו כינה גלעד "מפלצת מוחלשת" מסוגל אמנם לשגר לעבר ישראל טילים בודדים, אך בניגוד לשנות ה-90, יש היום מערך התרעה והגנה אמריקני וישראלי מצוין שיקשה על שיגורם וגם העורף בישראל מוכן טוב הרבה יותר מבעבר. "אין מקום לפאניקה או לפינוי אוכלוסיה", הדגיש גלעד.

עוד הוסיף כי אחרי המלחמה תנסה ארה"ב לכונן בעירק משטר יציב שלא יאיים על המזה"ת. במקביל תפעל ארה"ב לשיקומה הכלכלי של עירק.
