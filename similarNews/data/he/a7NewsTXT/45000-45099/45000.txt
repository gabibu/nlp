

" איני יכולה לחשוב כיצד יכולות משפחות לחיות זמן כה רב מבלי לדעת מה עלה בגורל בניהם. אנו מצידנו מתחייבים לעשות כל שביכולתנו על מנת לסייע למשפחות לברר האם הם בחיים", כך אמרה הערב חברת הקונגרס האמריקנית אליאנה רוס לייטנן מפלורידה, יו"ר תת הוועדה למזה"ת בקונגרס, במפגש שנערך בין חברי קונגרס לבין נציגי משפחות החיילים החטופים במלון המלך דוד בירושלים.

כתב עתי"ם מוסר כי במפגש בו השתתפו נציגי המשפחות טננבאום, אברהם, באומל ואביטן אמרו חברי הקונגרס כי יפעילו את כל כוחם בקונגרס, בסנאט, באו"ם ובצינורות בינלאומיים שונים, על מנת לברר מה עלה בגורלם של שלושת החיילים הישראלים שנחטפו על ידי החיזבאללה בדרום לבנון, וכן של אלחנן טננבאום שנחטף אף הוא על ידי החיזבאללה בטענה שהוא מרגל.
