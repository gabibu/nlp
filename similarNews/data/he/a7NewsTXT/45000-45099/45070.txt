

ראש הממשלה ויו"ר מפלגת העבודה, נפגשו שוב הערב, כשבועיים לאחר פגישתם הראשונה לאחר הבחירות. השנים דנו בתנאי הצטרפות העבודה לממשלה. הפגישה הסתיימה ללא תוצאות.

ראש הממשלה, אריאל שרון, ויו"ר מפלגת העבודה, עמרם מצנע, ייפגשו שוב הערב, כשבועיים לאחר פגישתם הראשונה לאחר הבחירות. הם ידונו בתנאי הצטרפות מפלגת העבודה לממשלת אחדות. ליו"ר מצנע הצטרף גם מזכ"ל מפלגת העבודה, אופיר פינס.

במפלגת העבודה הביעו מורת רוח על בואו של פינס לפגישת מצנע-שרון

בישיבת סיעת העבודה היום אמר מצנע כי הוא יגיע לפגישה למרות התנגדותה של לשכת מפלגת העבודה, להיכנס לממשלת אחדות לאומית.

שר הביטחון, שאול מופז, ושר האוצר, סילבן שלום, לא יגיעו לפגישה. מקורות בלשכת ראש הממשלה טוענים שמצנע הטיל וטו על השתתפותם של שלום ומופז, בנימוק שהדבר היה מחייב אותו לבוא למפגש עם שמעון פרס ובנימין בן אליעזר. לשכת מצנע הכחישה את הטענות, ומסרה שמצנע לא הטיל וטו על השתתפותו של איש וכי הוא אינו מוסמך לקבוע מי ישתתף בפגישה לצדו של ראש הממשלה.

בליכוד ובעבודה אמרו שהפגישה תכריע את סיכויי מפלגת העבודה להצטרף לממשלה בראשות שרון. נראה שבפגישה ישתתף גם יו"ר צוות המשא ומתן הקואליציוני מטעם הליכוד, אורי שני, התומך הנלהב ביותר בהקמתה של ממשלת אחדות עם העבודה.

בליכוד אמרו אמש כי אם גם לאחר הפגישה הערב תעמוד העבודה בסירובה לקיים משא ומתן עם הליכוד, ייאלץ שרון להכריע בין ממשלה ללא חרדים - שתמנה בין 68 ל-71 מנדטים, עם שינוי, המפדל, האיחוד הלאומי ואולי גם עם אחד, או ממשלת ימין-חרדים עם ש"ס, יהדות התורה, המפדל והאיחוד הלאומי.

אחה"צ נודע , כי שרון נפגש בימים האחרונים עם סלאם פיאד, הממונה על הכספים ברשות הפלסטינית. מדובר בפגישה שנייה של שרון עם בכירים ברשות הפלסטינית במסגרת הניסיון ליצור הידברות מחודשת בנושא הפסקת אש.
