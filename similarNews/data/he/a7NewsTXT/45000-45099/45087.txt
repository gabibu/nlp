

חיילים של צה"ל ולוחמים של מג"ב נכנסו בלילה לעיר רפיח, וחשפו מעבדה לייצור חומרי חבלה.

מדובר צה"ל נמסר לערוץ 7, כי במהלך הפעילות עצרו חיילינו ארבעה מחבלים של הג'יהאד האיסלמי וחמישה מבוקשים.

כתבנו קובי פינקלר מוסר כי בסריקות שערכו הכוחות במבנה בעיר, נמצאה מעבדת נפץ ובה 250 ק"ג חומר נפץ. במבנה אחר מצאו הכוחות חגורת נפץ, פצצות מרגמה, רימון רסס, רובה ואפוד מאולתר. שני המבנים נהרסו על ידי חיילי הנדסה.

דובר צה"ל מדגיש כי צה"ל ימשיך ויפעל בכל מקום ובכל עת על מנת לשבש תשתיות טרור, וכדי להגן על שלום אזרחי ישראל וחיילי צה"ל.

כוחותינו יצאו מהעיר בשלום.
