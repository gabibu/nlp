

השר לבטחון פנים עוזי לנדאו ומפכ"ל המשטרה רב ניצב שלמה אהרונישקי, העניקו אחה"צ תעודות הוקרה והצטיינות ל-8 יחידות משטרה ו-2 יחידות מתנדבים. מרחב העמקים במחוז הצפוני זכה בתואר המרחב המצטיין של שנת 2002.

יחידות נוספות שזכו בתעודות הן: מרחב ציון, הימ"מ, יחידת המסוקים, ימ"ר מרכז, מחלקת החקירות במטה הארצי, מחלקת תיכנון וחרום באג"מ, מג"ב/מחט"ב עזה וכן שתי יחידות המתנדבים "אור ירוק" הלוחמת בעבירות תנועה וזק"א אשר אנשיה פעלו רבות באיתור ואיסוף גופות בפיגועי טרור.
