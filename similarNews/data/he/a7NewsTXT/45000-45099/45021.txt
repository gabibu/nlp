

במקרה של אזעקת אמת יצפו צופי הכבלים והלוויין בקלטת של דוברת צה"ל, שאורכה כחמש דקות. צופי כל הערוצים בארץ כולל הזרים ינותקו מכל הערוצים למשך כ-30 דקות, ולא יוכלו לעבור לשום ערוץ אחר.

במקרה של אזעקת אמת יצפו צופי הכבלים והלוויין בקלטת של דוברת צה"ל, שאורכה כחמש דקות. לאחר מכן הם יועברו לאולפן פיקוד העורף למשך כחצי שעה, כך מדווח העיתון גלובס. לפי דיווחו, במקרה של אזעקה ינותקו צופי כל הערוצים בארץ כולל הזרים מכל הערוצים למשך כ-30 דקות, ולא יוכלו לעבור לשום ערוץ אחר.

כאמור, הם יצפו בקלטת של דובר צה"ל, שאורכה כ 5.32 דקות, ובהמשך הם יועברו לאולפן של פיקוד העורף למשך זמן שייקח עד כ 30 דקות. הקלטת מכילה מפה של הארץ בציון אזורי הכוננות, ואת המילה אזעקה בעברית באנגלית, באמהארית בערבית וברוסית. מהקלטת תושמע אזעקה, ואחריה תושמע קריינות איטית במיוחד, שתחזור על המידע שמדובר באזעקת אמת וכי יש להיכנס לחדר האטום.

מדובר בהחלטה שהתקבלה לאחר דיון עם ראשי מועצת הכבלים והלוויין, עם משרד התקשורת, עם דובר צה"ל, עם הרמטכ"ל ועם ראשי מערכת הביטחון, אך בהתנגדותה של יו"ר מועצת הכבלים והלוויין עו"ד דורית ענבר. ענבר טענה כי אין ליצור מצב שבו צופי הטלוויזיה "ייתקעו" מול הערוץ של דובר צה"ל, ולא יוכלו לקבל מידע משום ערוץ אחר. ראשי דוברת צה"ל טענו עם זאת כי הקלטת היא בבחינת הצלת חיים, וכי לכן יש לחייב את הצופים לצפות בה.

ענבר ערערה על ההחלטה בפני שר הביטחון, אך הוא קבע כי הקלטת אכן תשודר בלעדית, וכי הצופים יועברו ל 30 דקות כדי לצפות בהסברים של המסביר הלאומי ובהסברים נוספים.

ועוד בנושא תקשורת ומלחמה: הכתב בבגדד של רשת החדשות האמריקנית "פוקס ניוז" גורש מעירק, וזאת בתגובה לגירוש מארה"ב של כתב סוכנות הידיעות העירקית עינ"א, כך מסרה הרשת בהודעה בניו יורק.

"כתבנו גרג טאלקוט קיבל הוראה מממשלת עירק לעזוב את המדינה לפני יום שני בבוקר, אם כי יתר אנשי צוותו הורשו להישאר בבגדד", אמר סגן מנהל חטיבת החדשות של "פוקס" ג'ון סטק.

שלטונות עירק הודיעו ל"פוקס ניוז" כי ההחלטה התקבלה בתגובה להחלטתו של הממשל האמריקני בשבת, לגרש את כתב סוכנות הידיעות העירקית עינ"א, מוחמד חסאן עלאווי, המואשם בהשתייכות לשירותי הביון בארצו ובהשתתפות בפעילות העשויה להזיק לביטחונה הלאומי של ארה"ב.
