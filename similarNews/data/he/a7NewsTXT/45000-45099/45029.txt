

מדיווחים של התקשורת הבלגית עולה כי עלה בידי קבוצת בלגים המגדירים עצמם כ"פעילי שלום" לעצור רכבת משא אמריקאית שנשאה ציוד צבאי לכוחות האמריקאיים הנערכים לתקיפה במפרץ.

על פי הדיווחים האירוע קרה ביום ראשון בערב בנמל אנטוורפן שבבלגיה.

המפגינים, חמישה עשר במספר עצרו את הרכבת כשחלקם קושרים את עצמם לקרונות בשלשלאות ברזל, מתוך מגמה להביא למניעת המשך העברת הציוד לכוחות.

הפעילים המכנים עצמם "הפורום הבלגי למען השלום" הודיעו על ידי דוברם כי במעשה זה הם "מוחים נגד התמיכה השקטה של ממשלת בלגיה במלחמה נגד עיראק".
