

לראשונה, ישיבת הסדר עם לימודי תקשורת. ישיבת ההסדר מאירי בירושלים בראשות הרב שמואל זעפרני מקרית משה, הגיעה להסדר עם מכללת ליפשיץ על פתיחת מסלול לימודי תקשורת מיוחד עבור תלמידי ישיבת ההסדר. כך מסר יו"ר מח' תקשורת במכללת ליפשיץ ד"ר יואל כהן בתכנית "חופש השידור" בערוץ 7.

הכוונה להכשיר בחורי ישיבה לכל מקצועות התקשורת במסגרת לימודיהם הישיבתיים, אומר ד"ר כהן לכתבתנו רותי אברהם. בחורי הישיבה לדבריו ילמדו לתואר Bed בתקשורת ובתושב"ע או תנ"ך, כדי לשלבם בהוראת תקשורת במערכת החינוך או כדי להכשירם כאנשי תקשורת בטלויזיה, ברדיו בעתונות ובאינטרנט.

לימודי התקשורת לדבריו יכללו נושאים כלליים כמו : תקשורת המונים והסטוריית התקשורת, וגם סדנאות מעשיות בתחומים השונים.
