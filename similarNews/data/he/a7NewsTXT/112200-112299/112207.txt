

כאלפיים חתימות נגד יוזמת ניצנים נאספו מתפוצה ראשונית של העצומות ברשת ובקמפוסים בהם ישנם תאים של מגמה ירוקה, סטודנטים למען הסביבה.

שי גולוב מנכ"ל מגמה ירוקה: "אני מתקשה להבין מדוע הממשלה מתעקשת לבנות בניצנים. בניגוד לממשלה, רוב הציבור נגד יוזמת ניצנים וזאת משום שהציבור מספיק חכם כדי להבין שיישובים חדשים צריכים מקומות עבודה, בנייני מועצה, מרכז מסחרי, כבישי גישה לים - בנייה שתמחק את חולות ניצנים בתוך זמן קצר וכל זאת בלי שמצאו למפונים קרקע לחקלאות."

שלמה וסנטל, גני טל, ממנהיגי גוש קטיף אמר בעבר כי הוא מתנגד לתוכנית ניצנים. "אני לא רואה איך חקלאי אמור לגור פה בדיוק אם הוא צריך לנסוע לפחות 20 קילומטרים לחממות שלו."

"בניית יישובים ללא תכנון מקיף בתוך או על גב השמורה, תגרום לגלישה מתמדת לתוך השמורה ולהרס רצועת החולות האחרונה במדינת ישראל. לאף אחד, כולל לראש הממשלה אריאל שרון, אין זכות, למחוק חלק מתבנית הנוף של ארץ ישראל".

ארגון מגמה, ירוקה סטודנטים למען הסביבה, מדיגש כי אינו נוקט עמדה באשר לסוגיית ההתנתקות, יחד עם זאת מתנגד "להקרבת שמורת החולות על מזבח ההתנתקות", כלשונם.
