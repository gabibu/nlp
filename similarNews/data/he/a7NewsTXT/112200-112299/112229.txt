

וועדת המשנה שבחנה את מצב האבטחה במתקנים האסטראטגיים של מדינת ישראל הציגה נתונים מדאיגים. "הסיכוי למגה-פיגוע גדול", אומר יו"ר הועדה ח"כ אפרים סנה.

לצד חבר הכנסת סנה היו חברים בוועדה חברי הכנסת עמרי שרון ואריה אלדד.

השלושה התייחסו למציאות המדאיגה באשר לאבטחת המתקנים האסטראטגיים של מדינת ישראל, ותוך שמירה על מגבלות סודיות הקפידו שלא לחשוף פרטים על אופיים של המתקנים או מיקומם. עם זאת, חבר הכנסת סנה הזהיר ממצבו של מתקן אסטראטגי רגיש ביותר המצוי באזור המרכז, ובסביבתו פועלים עובדים זרים רבים. כך מדווח כתבנו בכנסת אריאל כהנא.

סנה אמר כי המציאות הנוכחית, בה למרות התרעות ואזהרות שניתנו כבר בשנה שעבר, מוכיחה כי כמעט דבר לא נעשה להגנה רבה יותר ומתחייבת של המתקנים. כיוון שכך להגדרתו, הסיכוי למגה פיגוע עומד לפיתחה של ישראל.

כאמור, סנה וחברי הוועדה אמרו כי הם אינם מציינים את מיקומם של המתקנים הרגישים שאבטחתם לקויה ביותר על מנת שלא לסייע לגורמי טרור שינתחו את המידע ועלולים לעשות בו שימוש שיסכן את בטחון המדינה ואזרחיה.

חבר הכנסת אריה אלדד אומר כי לנוכח האזהרות שלא זכו להתייחסות, ובבדיקה חוזרת שנערכה על ידי חברי הוועדה בתקופה האחרונה נוגע כי כמעט דבר לא נעשה כדי לתקן את הליקויים הרי שהתחושה היא של תסכול חמור.

יצויין כי את הועדה הקימה וועדת החוץ והבטחון לאחר הפיגוע שאירע בנמל אשדוד ובו בדרך נס נמנע פיגוע עצום שיכול היה להתרחש לנוכח הציוד הרגיש והחומרים המסוכנים כמיכלי הברום שבמקום.
(ש)
