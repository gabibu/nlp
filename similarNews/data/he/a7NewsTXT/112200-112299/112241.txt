

הבוקר התגלה, כי ערבים מהכפר מדמא, הרסו כליל את בריכת המעיין של הישוב יצהר. האירוע מצטרף להתנכלות נוספת של ערביי האזור כלפי תושבי הישוב כששרפו לפני ימים אחדים את שדות החיטה של אחד התושבים.


מהישוב יצהר נמסר כי מעיין יצהר, לשעבר עין א-שאערה , מפיק כשלושה קוב מים ביום. המעיין שופץ, הורחב ונבנתה לו בריכת אגירה ושחיה ע"י עשרות נערים מהישוב יצהר, בכספם האישי.

כאמור, הבוקר התגלה כי קירות התמך לבריכה נופצו, המעיין נסתם בחול ולכלוך, והבריכה מולאה בשפכי אבנים ועפר. הנזק מוערך באלפי שקלים ועשרות שעות עבודה.

תושבי יצהר מציינים כי האירוע אינו ההתנכלות הראשונה השבוע של ערביי הסביבה ליצהר. הם מדווחים על אירוע נוסף שאירע בבשבת בבוקר, לפני ארבעה ימים, אז הציתו ערבים תושבי האזור את שדות החיטה של הישוב יצהר, ממערב לישוב.

את ההצתה, גילה בעל השדות, עקיבא הכהן, שיצא מיד עם הגילוי מביתו שבשכונת שלהבת-ים, וירה באוויר כדי להניס את המציתים. המציתים אכן נסו לכפר הסמוך, עצירה-אל-קבליה.

הכהן, בליווי חיילים ותושבים נוספים כיבו את השדות המוצתים, לאחר שכבר כדונם כחיטה כבר נשרף כליל, וגם במקרה זה נזק של כמה אלפי . למקום הגיעו כוחות משמר הגבול, אשר החרימו מהכהן את נשקו והזמינו אותו לחקירה.

לעומת פעילות מג"ב, הרי שכוחות רבים של צבא נכנסו לכפר, הטילו עליו עוצר, ערכו סריקות, וחיפשו אחר המציתים.

דובר הישוב מוסר כי הכהן זומן לחקירה, ונשקו טרם הוחזר לו עד שעה זו.

הדובר מוסר עוד כי נערי הישוב יצהר הבטיחו לשוב למעיין בימים הקרובים ולחדש את שיפוצו.
(ש)
