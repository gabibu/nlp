

פליטת פה פרלמנטארית של חבר הכנסת חיים אורון חושפת חשד לעיסקת מינויים של נציגי המגזר הערבי בבנק ישראל תמורת תמיכת הח"כים הערביים בתקציב ההתנתקות. דוברות הבנק: להד"ם.

מדברי ח"כ חיים אורון ממר"ץ השבוע במליאה, עולה כי למרות ההכרזות על מלחמת חורמה במינויים פסולים למיניהם בשירות המדינה, "הפסקת אש" במאבק מוכרזת אל מול צרכי ההתנתקות.

אורון אמר כי השבוע, בועדת הכספים "מפלגה 'מסוימת' הצביעה בעד תקציב ההתנתקות כי הבטיחו מקומות בבנק ישראל, ואני אמרתי: דחילקום צריכים מקומות בבנק ישראל דרך ההצבעה בועדת הכספים?"

כתבתנו רותי אברהם מוסרת כי אורון השיב לח"כ עסאם מחו'ל מחד"ש תע"ל שהתענין באיזה מפלגה מדובר: "חבר מפלגתך, עסאם מח'ול". אורון הוסיף כי אינו מעונין להמשיך בדיבור על הנושא ואף התנצל: "התחלק לי כך תוך כדי הדיון. אני לא רוצה להמשיך יותר, חברים".

על מפלגתו של ח"כ עסאם מחו'ל נמנים: ח"כ מוחמד ברכה, ואחמד טיבי. טיבי הצביע בועדת הכספים בעד אישור העברות כספים לצורך ההתנתקות.

לעומת החשד החמור העולה מרמיזותיו של אורון אומרת סגנית דובר בנק ישראל אסנת גרינברג כי "לא היו דברים מעולם. קשה לי להבין במה המדובר".

יצויין כי השבוע החליט היועהמ"ש לפתוח בחקירה נגד משרד החקלאות והשר שבראשו לאחר שמבקר המדינה הצביע בדו"ח לשנת 04 (55 ב') כי במשרדי הממשלה בוצעו מינויים באופן בלתי חוקי בהם מינוי מקורבים בעלי זיקה פוליטית וקרובי משפחה. בין המשרדים עליהם הצביע המבקר הם משרד החקלאות ומשרד המשפטים.
