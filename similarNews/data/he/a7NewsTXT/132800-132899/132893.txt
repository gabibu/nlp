

ח"כ עמרי שרון הגיש היום בקשה לבית משפט השלום בתל אביב לדחות את המשך משפטו, עד לאחר הבחירות הקרובות. שרון הורשע בעבירות של רישום כוזב במסמכי תאגיד, שבועת שקר ועבירות לפי חוק מימון המפלגות.
בנימוקים מציין סניגורו של שרון, עו"ד דן שינמן, כי קיום הדיון בטיעונים לעונש של ייערך בעת שמערכת הבחירות תהיה בעיצומה. לדברי עו"ד שינמן, הואיל ואביו של הנאשם, אריאל שרון, מתמודד בבחירות אלה בראש מפלגת קדימה, יהיה הדיון בעניינו במוקד התקשורת, והמפלגות המתחרות ינסו לעשות בו שימוש רחב במערכת הבחירות שלהן.

