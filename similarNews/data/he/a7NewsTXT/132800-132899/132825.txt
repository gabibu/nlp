

המנהלת ממשיכה להערים קשיים על עקורי תל קטיפא ונווה דקלים. לפי הדיווח בקטיף.נט, משפחות עם 4 ילדים יקבלו קראוילות של 60 מ"ר ואילו משפחות שלא זכאיות יחכו עד... שהמדינה תצליח לגייס תרומות.

עקורי תל קטיפא עברו להתגורר לאחר הגרוש בישוב אבן שמואל, השוכן ליד קרית גת. אתר קטיף.נט מדווח כי המשפחות קיבלו קראוונים של 45 מ"ר, מתוך ידיעה וסיכומים כי לאחר הכשרת הקרקע באמציה, יקבלו עקורי תל קטיפא יחד עם עקורי מושב קטיף ומשפחות מנוה דקלים, 60 קראווילות בגדלים של 60 מ"ר, 75 מ"ר, 90 מ"ר ו- 110 מ"ר, לפי מספר הנפשות במשפחה.

אתמול נודע להם כי באמציה ייבנו רק 59 קראוילות לאחר שכל ה - 60 קראוילות כבר סומנו ושובצו ועקורי תל קטיפא לא יקבלו את הקראוילות באמציה מפני שהם כבר קיבלו מהממשלה קראוונים של 45 מ"ר. תושבי תל קטיפא המופתעים המתגוררים באבן שמואל שמעו על כך רק הערב ומחר יחלו בפעילות בתקווה לשינוי התוכניות.

עוד דווח כי עקורי נוה דקלים האמורים לעבור למגורים הזמנים באתר הקראוילות בקיבוץ עין צורים הופתעו לשמוע כי משפחות עם ארבעה ילדים יקבלו קראוילות של 60 מ"ר בלבד ואילו המשפחות העקורות מנוה דקלים שאינן זכאיות, לפי אמות המידה של משרדי הממשלה ושהיו מיועדות לקבל קראוילות בעין צורים, ללא שום הבדל בין זכאים ללא זכאים, יאלצו להמתין עד ליום שמדינת ישראל תצליח לגייס תרומות מיהדות העולם לבניית אתר הקראוילות לתושבים.

עקורי נוה דקלים אשר שמעו אמש על החלטת מנהלת ההנתקות הודיעו להם כי אף משפחה מנוה דקלים לא תיכנס לאתר הקראוילות ההולך ומוקם בעין צורים.
