

שופטת השלום בתל אביב-יפו, דורית רייך-שפירא גזרה על חברת גרוס אספקת דלק בע"מ ומנהלה גרוס זאב, קנס כספי כולל בסך 140,000  . בגין עבירה על חוק רישוי עסקים, חוק המים, תקנות המים וחוק שמירת הניקיון.

בנוסף לכך, גרוס חויב לחתום על התחייבות על סך 150,000 , שלא לעבור (הוא או החברה), במשך שנתיים מיום מתן גזר הדין, עבירה על חוק שמירת הניקיון.

החל משנת 2000 ועד שנת 2004 ניהלו הנאשמים תחנת דלק פיראטית ברמת השרון. בתחנה אחסנו הנאשמים דלקים במכלים נייחים- עיליים ובמכליות כביש וכן ניפצו בה במספר מועדים פעולות תדלוק, מילוי וריקון שלהם.

התחנה פעלה כשלא היה לנאשמים רישיון עסק כדין לכך, מבלי שהותקנו בה אמצעים למניעת זיהום מקורות המים ומבלי שננקטו האמצעים הדרושים להפסקת כל דליפות הדלק ולניקוי הזיהום, לרבות זיהום הקרקע מדלק, שנגרם מאותן הדליפות.
