

איגוד הקהילות היהודיות ברוסיה בשיתוף פעולה עם הקונגרס העולמי של יהודי רוסיה הודיע על פתיחת רשת משרדים לענייני זכויות האדם ברחבי המדינה.

בשלב הראשון יפעל הפרויקט במוסקבה, יקטרינבורג, אוליאנובסק, נובוסיבירסק ורוסטוב. מטרתו של האיגוד- לספק סיוע משפטי ואחר לקורבנות פעולות האיבה והאנטישמיות.

המנהל האדמיניסטרטיבי של איגוד הקהילות היהודיות ברוסיה, ד"ר וולרי אנגל, הדגיש כי קיים צורך בנקיטת צעדים ממשיים כדי לסייע לקורבנות של אנטישמיות שגרתית המתבטאת ביומיום. לכך הוא הוסיף כי יוזמה זו חשובה מאין כמותה, בייחוד לאחר ביטויי שנאת הזרים שנצפו ברוסיה לאחרונה.

הסיוע יתבטא במתן ייעוץ חינם לקורבנות שנאת הזרים והאנטישמיות. במידת הצורך, יסופק לאנשים אלה גם ייצוג משפטי.
