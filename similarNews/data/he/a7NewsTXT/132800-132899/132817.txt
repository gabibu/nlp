

הממשלה תפעל לחיזוקו של הכותל המערבי וביסוסו במסגרת תוכנית חומש וכחלק מפיתוח ירושלים כבירת ישראל. בכוונתם לטפל בין היתר בדרכי הגישה לכותל ולהקים בית מורשת - מבנה חינוכי ותיירותי.

הממשלה דנה אתמול במימון התוכנית לשיפור, בינוי וביקורים ברחבת הכותל המערבי והחליטה להקצות, בהתאם לתוכנית החומש, לשנים 2006-2010, סך של 68 מיליון  לשם מימון תוכניות לשיפור, בינוי וביקורים ברחבת הכותל המערבי.

הממשלה החליטה כי היא "רואה בכותל המערבי נכס לאומי ממדרגה ראשונה, לפיכך תפעל הממשלה לחיזוקו וביסוסו במסגרת תוכנית חומש וכחלק מפיתוח ירושלים כבירת ישראל".

לפי התוכנית, משרדי הממשלה השונים יקצו כל אחד סכום של 10 מיליון ש"ח בשנים הקרובות לטובת ביקורי חיילים ותלמידים. בכוונתם להקים גם מרכז מורשת הכותל, מרכז מידע, תימוך מנהרות הכותל והקמת תשתיות ושיפור מערך התנועה והחניה למבקרים. גם משרד התיירות ישתתף בפרוייקט ויקצה סך של 10 מיליון  לטובת שיווק ועידוד ביקורי תיירות פנים וחוץ בכותל.

המשרד לביטחון הפנים יפעל להקמת תחנת משטרה בכותל כחלק ממרכז מורשת הכותל והיערכויות ביטחוניות הכוללות אמצעים אלקטרוניים ופרסונליים.

"חשיבותו של הכותל המערבי לעם ישראל הינה בהיבט הלאומי, ההיסטורי, התרבותי והדתי. במגמה להעמיק את הקשר בין העם היהודי לכותל ולמורשתו ולתכנים כאמור לעיל ישנו צורך בהמשך חיזוקו ופיתוחו", נאמר בהודעת הממשלה.

כאמור, הוחלט להקצות במהלך השנים 2006-2010, כ-68 מיליון  לשיפור, בינוי וביקורים ברחבת הכותל המערבי.
