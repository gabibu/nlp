

מאת: קובי פינקלר
ניתן להעביר חומרים למדור כאן

חוזרים להרודיון!

טיול בארמונו של הורדוס הגדול, לגלות את מקום מחבואו של יונתן החשמונאי, וליהנות ממראה "מזרח הגוש" בחורף. הסיור יכלול הדרכה באתר ותצפיות מרהיבות לעבר מדבר יהודה. נשמע על התקופות השונות בהן התבצרו אנשים בהר: הורדוס, הסיקריים במרד הגדול ולוחמי מרד בר-כוכבא.
רמת קושי: קל יש להצטייד בכובע, מים ונעליים.
עלות: 25  למבוגר 15  לילד (גיל 3-15)
לא כולל כניסה להרודיון


בעקבות המכבים בפארק קנדה

טיול אל פארק קנדה - בעקבות הקרב המפתיע והמזהיר של המכבים במקום. במסלול נהלך בין שרידי העיר הרומית- אמאוס, בוסתנים ונרקיסים, ונעמוד על חשיבות האזור לאורך ההיסטוריה- מימי החשמונאים ועד ימינו אנו!
רמת קושי: קל יש להצטייד בכובע, מים ונעליים.
עלות: 25  למבוגר 15  לילד (גיל 3-15)


קברות המכבים ביער בן שמן

נגלה את מודיעין העתיקה בה פרץ מרד החשמונאים ונצעד ביער בן שמן בנופה הקסום של שפלת יהודה בחורף. נמשיך אל "קברות המכבים" ונשמע מי נקבר במקום.
רמת קושי: קל יש להצטייד בכובע, מים ונעליים.
עלות: 25  למבוגר 15  לילד (גיל 3-15)


"בעקבות החשמונאים בוואדי קלט"

תצפית אל מכמש המקום בו החלו החשמונאים את שלטונם, טיול בנוף מדברי קסום, במסלול נתוודע לאנשים אשר שהו בספר מדבר יהודה לאורך ההיסטוריה, החל מירמיהו-הנביא מענתות , דרך משפחת בית חשמונאי וכלה בתנועת הנזירות שראשיתה באזור זה. סיום בעין פרת- מעיין שופע ובו אמות מים מימי החשמונאים.
רמת קושי: קל יש להצטייד בכובע, מים ונעליים.
עלות: 25  למבוגר 15  לילד (גיל 3-15)
לא כולל כניסה לעין פרת


אל מערת חריטון

טיול בעקבות נזירים ונביאים בנחל תקוע, נופים מדבריים מרהיבים וזחילה במערה הארוכה בארץ!!! נשמע על אופיו המיוחד של ספר מדבר יהודה, על התפתחות הנצרות ותחילתה של תנועת הנזירות בארץ, על הנביא עמוס אשר מוצאו בתקוע, ונקנח באחד מפלאי הטבע הגדולים בארצנו- מערת חריטון!!, לכבוד חנוכה נגלה את מקום מחבואם של החשמונאים
רמת קושי: קל יש להצטייד בכובע, מים, פנסים ונעליים.
עלות: 25  למבוגר 15  לילד (גיל 3-15)


אל ארץ הזית והשמן

נסייר בארץ המערות של מרישה בית גוברין, בירת השמן והזית בעת העתיקה ובתקופה החשמונאית, נטעם מניחוח התרבות ההלנסטית אשר שלטה בעיר ונקנח בביקור במערות מפתיעות.
רמת קושי: קל יש להצטייד בכובע, מים ונעליים.
עלות: 25  למבוגר 15  לילד (גיל 3-15)
לא כולל כניסה לגן לאומי מרישה


סולמות וחבלים בנחל אוג

מה מסתתר מעבר להר? טיול אל נחל אוג אשר בצפון מדבר-יהודה (בקרבת היישוב קליה). נצעד בקניון אטרקטיבי ומרהיב החבוי בין מצוקי המדבר, נשמע על אופיו המיוחד של מדבר יהודה, הווצרותו ונחליו, ונקנח בסיפורים ואגדות מהווי המדבר.
רמת קושי: קל יש להצטייד בכובע, מים ונעליים.
עלות: 25  למבוגר 15  לילד (גיל 3-15)


הסרטבה מבצרם של החשמונאים

נעפיל אל ראש קרן הסרטבה, מבצרם המרשים של החשומנאים, אשר שופץ על ידי הורדוס - "המלך הבנאי" . ונחזה בנופיה המרהיבים של בקעת-הירדן, חורפית ומוריקה. במסלול נשמע על התקופות השונות אשר עברו- חלפו בהר, ונטעם מהווי ארמונות המבצר.
רמת קושי: קל יש להצטייד בכובע, מים ונעליים.
עלות: 25  למבוגר 15  לילד (גיל 3-15)


ניגונים וחנוכיות בשכונת נחלאות

סיור מלווה בניגונים ירושלמים ובניגוני החג, בשכונת נחלאות לאור חנכיות, באווירה הקסומה של ירושלים .
רמת קושי: קל יש להצטייד בכובע, מים ונעליים.
עלות: 30  למשתתף (גיל 3-15)
כל הסיורים מאורגנים על ידי בית הספר שדה כפר עציון


חגיגת חנוכה במוזיאוני חיפה

מופע מוסיקלי, הכנת נרות חרס, סדנת קטרים ועוד


מגוון סדנאות יצירה ופעילויות לילדים ולכל המשפחה:

צליל איתן  
מופע מוסיקלי חוויתי המקרב ילדים למוסיקה קלאסית דרך הומור: אמן המרימבה וכלי ההקשה, זיו איתן מגיש מופע המשלב מוסיקה קלאסית, מוסיקה יפנית, מוסיקה ברזילאית ושירי חנוכה. המופע מלווה בהסברים והדגמות על כלי הקשה שונים מרחבי העולם יחד עם גיטרה ושירה. הילדים משתתפים במשחקי קצב ומתנסים בנגינה בכלים השונים.
יום ד' 28.12.05 17:00, מוזיאון חיפה לאמנות, שבתאי לוי 26, חיפה 04-8523255
דמי כניסה: 50 ש"ח.

מחיפה ברכבת העמק  תעלומת הרכבת החיג'אזית במוזיאון העיר חיפה:
במלאת מאה שנה לחנוכת רכבת העמק מוצגת תערוכה חדשה במוזיאון העיר חיפה.
התערוכה מציגה באמצעות צילומים, מסמכים, תכתובות ותצלומי אוויר את סיפורה של רכבת העמק.
במסגרת התערוכה יתקיימו סיורים מודרכים לילדים ולהורים ותתקיים סדנה להכנה וצביעה של קטרים ורכבות מנייר.
הפעילות תתקיים בימים: ד' 28.12, ה' 29.12, בשעות 12:30-11:00

הכנת סביבוני סומו במוזיאון טיקוטין לאמנות יפנית:
יצירת משחק-מארז של סביבונים בדמויות מתאבקי סומו יפניים.
הפעילות תתקיים בימים: ג' 27.12, ד' 28.12, ה' 29.12,
בשעות 13:00-10:00

הכנת נרות חרס קדומים במוזיאון הימי הלאומי:
הדלקת נר קדום, הכנת נרות מקושטים במוטיבים ימיים וסיור מודרך בתערוכות המוזיאון בהן ניתן לראות נרות אשר נמשו מהים.
הפעילות תתקיים ביום ג' 27.12, יום ה' 29.12, בשעות 12:30-11:00

כל הפעילויות לגילאי 12-5
דמי השתתפות לילד 20 ש"ח, הורה מלווה   כרטיס כניסה למוזיאון.


חיפה: יריד נשים ונפלאות

הגרנד קניון בחיפה מזמין אותך לחוויה של יצירה נשית:
יריד פעילויות מעשירות כגון סדנאות פאנג שווי, סדנאות לכתיבה ביוגרפית, סדנאות הורות ,
רפואה אלטרנטיבית, מעל 80 דוכנים של נשים יזמות ויוצרות ועוד!
ללא תשלום
תאריך 28.12.2005, יום רביעי, יתקיים בגרנד קניון בחיפה יריד "נשים ונפלאות" במסגרתו יוצג מגוון רחב של יצירה עצמית , מוצרים ושירותים ייחודיים פרי ידן של נשים

מבקרי היריד יוכלו ליהנות ממבחר של יצירות אמנות רב תחומיות על טהרת היצירה הנשית, ביניהן: ציורים, עבודות ויטראז', ציור על אריחים, עבודות נייר, תכשיטים, אביזרי אופנה, מוצרי נוי, צילומים, מוצרים לתינוקות וילדים .
כמו כן מציע הקניון מגוון סדנאות והרצאות בנושאי: פאנג שווי, יוגה, כתיבה ביוגרפית, רפואה אלטרנטיבית, סדנאות הורים וילדים ועוד .

היריד המתקיים במסגרת הפעילות הענפה של פורום נשים בעסקים של מרכז לפיתוח עסקים (מ.ט.י) חיפה זו הפעם השנייה .

טלפון גרנד קניון : 04-8121111
היריד יתקיים בקומה השנייה של הקניון
ההשתתפות בפעילויות אינה כרוכה בתשלום


טיולים רכבי משפחות בהרי אילת

חברת התיור 'ארץ אהבתי' המתמחה בטיולי אתגר ומשפחות לציבור הדתי מציעה מסע ממונע למשפחות באזור אילת. מנכ"ל החברה, דודו לנדאו, מספר: השנה בכוונתנו למלא את היום באטרקציות שונות שלא יותירו את ההורים נבוכים מול שאלות הילדים 'אבא, אמא, מה עושים עכשיו? משעמם לנו'. תפרנו תכנית של טיולים מרתקים ברכבי משפחות במשך היום כולו ועד לשעות הלילה המוקדמות".

על פי התכנית יכללו בטיולי חנוכה באילת טיולים באתרים מרתקים, טיול ג'יפים וגמלים, סנפלינג וטרקטורונים, תמנע עם דמדומים, אומגה, חץ וקשת ונשפנים, הדלקת נרות וסופגניות באוהל בטבע, ספורט ימי במפרץ אילת והמצפה התת-ימי ו'איימקס' - החוויה הקולנועית.

לפרטים נוספים



