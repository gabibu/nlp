

סניפי מפלגת העבודה בדרום והנגב ייסגרו במידה ולא ינתן מקום ריאלי למועמד המחוז. כך מאיים היום יו"ר ההסתדרות בדרום המועמד למקום ברשימת העבודה, מאיר בביוף ששיגר מכתב תקיף למזכ"ל המפלגה ח"כ איתן כבל.


במסיבת עיתונאים שכינס היום בצהריים במרחב הנגב ואחד מבין 3 המועומדים לכנסת טען מאיר בביוף יו"ר ההסתדרות כי מאז כינוס וועידת העבודה לפני כמה שבועות הוא הולך בהרגשה כבדה ולדבריו כך גם אלפי מצביעי העבודה במחוזות הבחירה מאשדוד ועד אילת . "זרקו אותנו לכלבים. שוב אנחנו על משקל שואבי מים וחוטבי עצים. לא ייתכן שהמיקום של מחוז הדרום יהיה במקום ה-30 שלדעת כולם הוא לא ריאלי בו בעת שבמשך 14 השנים האחרונות מיקום מחוז הדרום והנגב ברשימת העבודה לכנסת היה 21-23".

כתבנו בדרום משה פריאל מדווח כי בביוף שיגר מכתב לח"כ איתן כבל מזכ"ל העבודה. ובו הוא דורש שבוועידה הקרובה, הצפויה להיערך בעוד 8 ימים, ישבצו מחדש את מחוז הנגב למקום ה-23. לדבריו אם לא ייעשה כן יגרום הדבר לתוצאה הרסנית מבחינת העבודה בקרב מאות האלפים ממצביעי הדרום והנגב בבחירות הקרובות.

בנוסף הזכיר בביוף לכבל כי בימים אלה מתבצעת החתמה של צירי ועידה וחברי מרכז על עצומה שנוסחה הגיע לידי כתבנו משה פריאל. כי בין השאר נכתב שם "עמיר פרץ, אסור שדווקא בעת כהונתך כיו"ר העבודה יסוגו הדרום והנגב לאחור".

בביוף אמר עוד: "הפעם אנו לא נרים ידים וניכנע לאיזה וועדת היגוי שקובעת את ההחלטה. ניאבק בכל דרך דמוקרטית וחוקית". לראיה חילק בביוף לעיתונאים שהתכנסו הודעה מטעם מזכיר סניף העבודה בבאר שבע סם עובדיה בו נכתב "בשם אלפי החברים בבאר שבע ועל דעתם והסכמתם של כל מזכירי הסניפים במפלגת העבודה במחוזות הדרום והנגב אנו מביעים את מחאתנו החריפה על דחיקת מקומו של נציג הדרום והנגב ננקום 23 למקום ה-30. אם לא יהיה להם ייצוג במקום ה-23 יסגרו סניפי העבודה בדרום והנגב ולא תעשה פעולה כל שהיא להקמת מטות בחירות וקידום ענייני המפלגה".

