

בת 90 הוגדרה לפני כחמש שנים כעיוורת, לאחר שאיבדה ראייה בעינה השמאלית, ולאחר כעשרים וחמש שנות עיוורון בעין ימין, בטיפול רפואי שקיבלה הושבה אליה ראייתה. הרופא המנתח: אם יש ניסים, היום הם קרו.

נינה גיאבנה, בת 90 מרוסיה, עיוורת תושבת נשר ליד חיפה איבדה ראייתה בעין ימין לפני 30 שנה. ב-5השנים האחרונות, בעקבות התפתחות מחלת קטרקט, איבדה גם את ראייתה גם בעין השנייה ומאז הוגדרה כאישה עיוורת.

לפני כעשרה ימים נותחה האישה ברשת מרפאות "עיניים" בבית חולים אלישע בחיפה, ע"י ד"ר דוד ישראלי בניתוח קטרקט פשוט ואחד הנפוצים שמתבצעים במרפאות 'עיניים', שארך 30 דקות, במהלכו הושבה לנינה ראייתה.

דר' ישראלי מספר "בצעתי מספר רב של ניתוחים אך אין לי מילים לתאר מהי התחושה שלהחזיר לאדם את ראייתו לאחר 5 שנים. מדהים ומרגש לחשוב שב- 30 דקות של ניתוח אנחנו משנים סדרי עולם - אם יש ניסים, היום הם קרו".

נינה גיאבנה עצמה אומרת "ברוסיה אמרו לי שבגלל גילי ובגלל שאני עיוורת כל כך הרבה שנים, אין אפשרות לניתוח. אני כל כך מתרגשת, עכשיו אני יכולה לראות את ילדי ונכדי שלא ראיתי מעולם, אין אושר גדול מזה, אני ממש נולדתי מחדש".

ד"ר ישראלי מסר עוד כי קטרקט היא מחלת עיניים נפוצה אצל אנשים מבוגרים שגורמת לעכירות של עדשת העין, העכירות גורמת לטשטוש הראייה ובסופו של דבר אף לעיוורון, וזאת במידה שלא מנתחים בזמן. בעקבות פיתוחים טכנולוגיים בתחום הפך הטיפול בקטרקט לבטוח ובעל סיכויי הצלחה גבוהים. במהלך הטיפול מוחלפת העדשה העכורה בעדשה מלאכותית חדשה וכך חוזרת הראייה לקדמותה.

(בתצלום: ד"ר ישראלי ונינה לאחר הנתוח)
(ש)
