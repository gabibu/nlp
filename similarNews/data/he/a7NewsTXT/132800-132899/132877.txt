

"בשנה שבה העולם כולו הכיר בחשיבות הנצחת השואה, אנו נשארים מדינה יחידה שלניצולי שואה אין בה כל מעמד ושום סיוע ממשלתי", תוקף חבר הכנסת יורי שטרן הדורש סל הטבות לניצולי שואה נזקקים.

משמרת מחאה עם טלאי צהוב של ניצולי שואה שחיים על סף הרעב תתקיים בכניסה לכנסת היום החל משעה 14.00.

21,000 ניצולי שואה במדינת ישראל מתקיימים מדמי הבטחת הכנסה וחיים בעוני מחפיר.

ח"כ יורי שטרן, ישראל ביתנו יעלה היום לקריאה ראשונה הצעת חוק שכוללת סל הטבות לניצולי שואה למקבלי הבטחת הכנסה.

"בושה וחרפה למדינת ישראל ש-60 שנה לאחר השואה, בשנה שבה העולם כולו הכיר בחשיבות הנצחת השואה, אנו נשארים מדינה יחידה שלניצולי שואה אין בה כל מעמד ושום סיוע ממשלתי. אני קורא לשר האוצר לא להתנגד לאישור החוק בקריאה ראשונה דווקא בשנה זו בה האו"מ החליט על יום זיכרון בין לאומי לקורבנות השואה". אומר שטרן.

שטרן קורא לחברי הכנסת להגיע היום להצבעה כדי לאשר את תיקוני החקיקה אותם הגיש.

