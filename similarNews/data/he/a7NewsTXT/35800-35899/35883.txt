

"פעולת צה"ל בחאן יונס שבמהלכה נהרגו 14 פלשתינים, בוצעה ללא אישור מיוחד של הקבינט הבטחוני, אלא על בסיס אישור כללי מראש של הקבינט לגבי סדרת פעולות", כך אמר שר הפנים, אלי ישי, ליצחק לוינסון, כתב עתי"ם בדרום.

השר ישי הבהיר כי הקבינט הבטחוני אישר מראש סדרת פעולות של צה"ל, בתגובה על התפתחויות בטחוניות אפשריות. השר ישי החבר בקבינט הבטחוני הוסיף כי "ממשלת ישראל וצה"ל יעשו הכל לסיכול הפיגועים. אי אפשר לסגור הרמטית את שטח המדינה מפני פיגועים, אך צה"ל ימשיך לפעול לצמצום ההיקף שלהם".

