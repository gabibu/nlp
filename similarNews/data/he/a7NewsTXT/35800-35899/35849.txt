

מהיום, ולמשך 3 ימים, ייערך סמינר חינוך יהודי עבור מאה מנהלים ממוסדות החינוך של רשת "אור אבנר" אשר בנשיאותו של איש העסקים לב לבייב.

רשת החינוך היהודית בחבר העמים אור אבנר כוללת 75 בתי ספר, 47 גני ילדים, מוסד ללימודים גבוהים לנשים, וסמינר למורות ברוסיה ובאוקראינה. סה"כ 119 מוסדות חינוך הפרוסים בכל רחבי חבר המדינות.

ברשת "אור אבנר" לומדים כיום למעלה מ- 12,000 תלמידים המקבלים חינוך פורמלי. המערכת הלימודית של בתי הספר ברשת כוללת לימודים כלליים ברמה גבוהה בתוספת לימודי יהדות ומסורת ישראל.
