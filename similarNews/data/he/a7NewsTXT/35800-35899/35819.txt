

דובר אמריקני אמר היום כי לא ברור עדיין מה גרם לפיצוץ במיכלית הצרפתית במפרץ עדן, אולם לדבריו, נראה כי מדובר בתאונה. בכיר במחלקת המדינה הביע תמיכה בסברה התימנית, ואמר כי הפיצוץ התרחש ככל הנראה על סיפון האניה, ומשום כך "סביר להניח שמדובר בתאונה".

מקורות אמריקנים נוספים אמרו כי מוקדם מידי לקבוע מה גרם לפיצוץ. "איני חושב שאנחנו יכולים לפרסם מסקנות כלשהן במועד זה", אמר דובר מחלקת המדינה בתדרוך לכתבים. חוקרי הצי האמריקני וחוקרים אחרים הגיעו למפרץ עדן, ויפעלו לצד החוקרים הצרפתים והתימנים.
