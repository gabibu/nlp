

עיתוני לונדון מעריכים כי אם יוחלט על מלחמה נגד עיראק, תהיה מתקפה אווירית אמריקנית ובריטית בסוף נובמבר. מתקפה יבשתית צפויה, לפי דיווחים אלה, רק בתחילת השנה האזרחית הבאה.

"טיימס" ו"אינדיפנדנט" כותבים כי דרושים לצבא הבריטי כחודשיים להיערך למתקפה צבאים קרקעית.

עוד מפרסם העיתון "טיימס" הלונדוני כי חלק מעוזריו הבכירים של סדאם חוסיין סבורים כי ארה"ב תתקוף את עיראק, והם מחפשים דרכי מילוט למקרה שמשטרו של השליט העיראקי יפול.
