

ח"כ צבי הנדל (האיחוד הלאומי), תושב גוש קטיף, מבקר את החלטתו של ראש הממשלה אריאל שרון להעביר עוד 70 מיליון שקל לרשות הפלשתינית: "הממשלה נוהגת בחוסר אחריות מקומם ולא כממשלה במדינה ריבונית שהשיקול העליון שלה חייב להיות ביטחון אזרחיה".

"רק השבוע הבהיר שרון כי הוא אינו מעביר כספים לפלשתינים משום שברור מעל לכל ספק שאלו יממנו את הטרור. מה השתנה? הרי ראש הממשלה יודע גם היום שהכסף שהוא מעביר ייצר עוד פצצות מרגמה, עוד מתאבדים, ועוד הסתה חסרת רסן", אומר ח"כ הנדל.

