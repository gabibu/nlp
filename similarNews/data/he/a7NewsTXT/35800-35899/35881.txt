

סליק עם עם אמצעי לחימה רבים, כלי נשק ורימונים ישנים נתגלה בתוך ארון נעול במחסן בקיבוץ רבדים ליד אשקלון. כתבת עתי"ם מוסרת, כי האמל"ח נתגלה על-ידי אנשי הקיבוץ, בעת שלמחסן הגיע שרברב על מנת לבצע תיקונים במקום.

חבלני משטרה שהוזעקו ובדקו את אמצעי הלחימה, גילו כי הסליק הכיל 72 רימוני-רסס, 9 פצצות מרגמה, 8 רימוני-עשן, 11 מאיצים, 7 נפצים. כן נתגלו מצתים שונים, כדורי צייד, 12 כלי-נשק מסוגים שונים, ביניהם רובי קלצ'ניקוב ו"קרל גוסטב" ועשרות אלפי כדורים בגדלים שונים. מהמשטרה נמסר כי כל פריטי הנשק יוחזרו לצה"ל.
