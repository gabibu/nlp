

הרב לאו מאשים את ערפאת בניסיון להצית תבערה בעולם המוסלמי. כתב עתי"ם מוסר כי הרב אמר את הדברים בכנס בנושא אמונות, דתות ודעות שנערך בקנטרברי שבבריטניה.

"מלחמות על רקע דתי הינן בעלות פוטנציאל הרסני. מאידך לראשי דתות יש עוצמה אדירה וביכולתם גם להציב סכר לפני מגמות קיצוניות ומסוכנות", אמר הרב הראשי לישראל ישראל מאיר לאו בנאום שנשא בפני באי הכנס. יצויין כי הרב לאו הוא הנציג היהודי והישראלי היחיד, שנבחר והוזמן להשתתף
בכנס הבינלאומי, שעסק בדיאלוג בין הדתות ומנהיגיהם בעולם ובניתוב האמונה הדתית לאפיקי הידברות והבנה.

הרב הראשי לישראל קרא בכנס להקים גוף קבוע שיפעל במטרה לאתר ולטפל במוקדי מחלוקות חברתיות.
