

נשיא ארה"ב בוש מחריף את איומי המלחמה נגד עירק, ובנאומו לפנות בוקר בסינסינטי אמר כי אם עיראק לא תפרק את הנשק להשמדה המונית, ארצות הברית תפעל נגדה במלוא עוצמתה הצבאית.

בנאומו גילה הנשיא בוש כי צבא עיראק מכין כמות גדולה של מטוסים מאויישים ובלתי מאויישים, שישמשו להפצת חומרי לחימה כימיים ובילוגיים .

לדבריו, בידי עיראק אלפי טונות של גזים רעילים וחומרי לחימה ביולוגיים ולהערכתו עיראק תוכל לייצר נשק גרעיני בתוך פחות משנה אם תצליח להשיג כמות קטנה של אורניום מועשר.

עוד אמר כי הטילים שבידי עיראק יכולים לפגוע במטרות בישראל, בסעודיה ובתורכיה, וביעדים אחרים במזרח התיכון.


