

נשיא הצלב האדום הבינלאומי יאקוב קלנברגר טוען כי נציגי הארגון העלו לאחרונה את סוגיית הישראלים השבויים והנעדרים בפני איש מימשל לבנוני.

כתב עתי"ם מוסר, כי בפגישה עם נשיא המדינה משה קצב שהתקיימה הבוקר בירושלים, הבטיח קלנברגר כי הצלב האדום ימשיך לפעול בנושא ללא לאות. בפגישה ביקש הנשיא קצב שהצלב האדום יפעל לצירוף מד"א לפדרציית האירגונים ההומניטריים הבינלאומיים ויכיר בסמל המגן דוד של מד"א, כפי שמוכרים סמלי הצלב האדום והסהר האדום. קלנברגר הבטיח לפעול במרץ גם בנושא זה.
