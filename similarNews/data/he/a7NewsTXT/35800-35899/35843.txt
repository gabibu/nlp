

בפגישה שקיים שר הביטחון בנימין בן אליעזר עם חברי סניף מפלגת העבודה בעיר אילת אמר בן אליעזר כי "אנו מגובים בסוללות חץ הנותנות כיסוי טוטאלי למדינת ישראל ומונעות חדירת טילים למדינה. בנוסף, יש לנו שלוש סוללות פאטריוט והדגם החדש שהאמריקנים רוצים לשלוח לנו".

עוד הוסיף השר בן אליעזר ואמר כי המצב היום, לקראת מתקפה אמריקאית בעיראק הוא "הרבה יותר טוב משהיה בשנת '91 במלחמת המפרץ".

השר הוסיף ואמר כי בכוונת האמריקנים לעשות כל מאמץ אפשרי לנקות את אזור H3, המערבי בעיראק, שרק ממנו יכולה עיראק להתקיף בטילים את ישראל.

כתבת עתי"ם באילת מוסרת, כי לדברי בן אליעזר בשבועיים הקרובים הוא עתיד לבקר פעמיים בירדן.
