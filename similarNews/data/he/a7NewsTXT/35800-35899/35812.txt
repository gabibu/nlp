

הבחירות לליכוד בגבעת זאב בוטלו היום והם יתקיימו, על פי החלטת השופט שטרוזמן, ביום שלישי הבא, ה- 15 באוקטובר. העיתונאית חני לוז שביקרה במקום הבוקר דיווחה לערוץ 7 כי מצביעים רבים הגיעו לקלפי בשעות הבוקר, ונדהמו לגלות שהיא לא נפתחה. ממנגנון הליכוד נמסר כי "הקלפי בדרך", אולם הוא לא הגיע.

פעילים מקרב "מנהיגות יהודית" מסרו לחני לוז כי הם מאוכזבים, שכן הם היו ערוכים היטב ליום הבחירות. ליד הקלפי הייתה נוכחות רבה לפעילי "מנהיגות יהודית" ופעילים מהאופוזיציה של מועצת גבעת זאב. לאחר כמה שעות החליט ראש מועצת גבעת זאב, שאול מזרחי, הנחשב איש מחנה שרון, לבקש את דחיית הבחירות, והשופט, כאמור, נענה.
