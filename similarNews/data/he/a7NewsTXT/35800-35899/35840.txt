

שר התשתיות אפי איתם ביקר באתר פי גלילות. בביקור זה עמד השר על הסכנות הטמונות באופן בו נבדקות המכליות הנכנסות לאתר. בעקבות הביקור הורה על איסור כניסת מיכליות גז לאתר פי-גלילות. זאת, עד אשר משטרת ישראל תאשר בפניו כי נמצא פתרון הולם לבעיות בידוק התחתית של מיכליות הגז.

בסיורו התרעם השר איתם על-כך שחברות הגז אינן מבצעות את החלטות הממשלה הנוגעות לביטחון השוטף של מיכלי הגז, ועל שאינן מקימות בור בידוק למיכליות הגז.

לאחר שהוצגה בפני השר הקלות בה יכול מפגע לבצע ירי לעבר המיכלים שבאתר. בעקבות המידע דרש השר לבצע את החלטת הממשלה מחודש מאי השנה, לפיה, עד אשר יוטמנו מיכלי הגז באדמה, תוקם חומת מגן סמוך לצד הצפוני של האתר, שתמנע את האפשרות לבצע ירי מנשק קל או כבד לכיוון מיכלי הגז.

"בתור מפקד אוגדה בלבנון (ידוע לי כי) הקמנו חומות שכאלה בתוך זמן קצר. זאת, כדי להגן על בטחון החיילים, אז אין כל סיבה שחברות הגז יתמהמהו בביצוע הקמת החומה", דברי איתם.

השר איתם הודיע לחברות הגז כי במידה ועד סוף השבוע לא תוגש לו תוכניות לבניית חומת מגן יורה על ריקון הגז מהמיכלים שבאתר.

