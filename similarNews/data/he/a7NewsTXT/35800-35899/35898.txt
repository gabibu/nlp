

שר החוץ שמעון פרס הגיע היום לנואקשוט בירת מאוריטניה לביקור מדיני ראשון של שר חוץ ישראלי במדינה זו. במהלך הביקור שימשך יממה, ייפגש פרס עם נשיא מאוריטניה מועאוויה טיה ועם שר החוץ אולד עבדי שביקר אשתקד בישראל.

כתב עתי"ם מוסיף כי ישראל ומאוריטניה כוננו יחסים דיפלומטים מלאים ברמת שגרירים מאז שנת 1999. מאוריטניה היא מדינה ערבית מוסלמית במערב אפריקה שחברה גם בליגה הערבית. בישראל הביעו הערכה למדיניותיה האמיצה של מאוריטניה לגבי התהליך המדיני באזורנו.
