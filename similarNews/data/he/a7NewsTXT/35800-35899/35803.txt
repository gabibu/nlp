

מועצת הכפר רג'ר, שבגבול לבנון החליטה בישיבתה לנדות תושבים הנחשדים בסחר בסמים ולהטיל עליהם חרם חברתי, כלכלי ודתי. כתב עתי"ם מוסר, כי בתחילת השבוע נעצר תושב הכפר רג'ר, בן 39, בחשד למעורבות בעיסקת סמים. התושבים זועמים על כך שהחשוד השתמש, על פי החשד, בשניים מילדיו ככיסוי לעיסקת הסמים שביצע עם הסוחרים האחרים בשמורת טבע בגליל העליון.

"לא נסכים לכך ששמו של כפר שלם יוכתם בגלל מספר פושעים. אנחנו שומרי חוק ומבקשים להתפרנס בכבוד. אנחנו לא יכולים לסבול פושעים בכפר, שתושביו הם שוחרי שלום", אמרו התושבים.
