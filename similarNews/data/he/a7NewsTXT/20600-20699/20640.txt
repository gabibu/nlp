

בשיקאגו סייעו רופאים לאישה בת 30 ללדת תינוקת שטופלה בהנדסה גנטית ובהפריה מלאכותית.

ה"וושינגטון פוסט" מדווח בגיליונו מהיום כי במטען הגנטי של האם ובני משפחתה , ושל האב , שנפטר לפני שנים אחדות, ישנו גן הגורם להתפתחות מחלת האלצהיימר , בעשור הרביעי לחיי האדם.

הרופאים ביצעו סריקה למטען הגנטי ממנו אמורה הייתה להתפתח התינוקת , והרחיקו כל צורה של מחלת האלצהיימר.

מומחים אמרו כי מדובר ב"פעולת חסד" לדור הבא. ללא הסריקה, היתה התינוקת עלולה להפוך לסנילית לחלוטין (סיכוי של 50-50) עוד לפני הגיעה לגיל 40.

לעומת זאת מתחו מומחים אחרים ביקורת על הצעד, טענו כי מדובר בהתקדמות לעבר לידת "תינוקות בהזמנה" והגדירו את הפעולה כהוכחה למגמה של "אי-סובלנות כלפי חוסר השלמות האנושית".

מומחים רבים תהו לגבי החוכמה שבסיוע להפריה והריון אצל אשה שמוחה יהיה כה פגוע מהמחלה לפני שיחלפו עשר שנים, עד שלא תוכל להכיר את בתה.
