

שלשה מחבלים שהיו בדרכם לביצוע פיגוע התאבדות נהרגו בהתקלות עם כוח צה"ל סמוך להר חריף בנגב. שני חיילי צה"ל נפצעו באורח קל עד בינוני. הפצועים טופלו בשטח והועברו במסוק לבית חולים סורוקה בבאר שבע.

בבוקר גילו גששים של יחידת הסיור הבדואית פירצה בגדר, באזור הר עריף, כ-80 קילומטר דרומית לרצועת עזה. הכוח הזעיק תגבורת ופתח במרדף אחר המחבלים. לאחר כמה שעות הבחין הכוח במחסלים, שפתחו לעברם באש. חיילי צה"ל השיבו באש לעבר מקורות הירי ומשפסקו חילופי הירי הסתבר כי שלשת המחבלים נהרגו.

כתבנו קובי פינקלר מדווח כי על גופת אחד מן המחבלים נתגלתה חגורת נפץ. לכתבנו בדרום משה פריאל נודע מפי מקורות צבאיים כי מטרת המחבלים היתה להגיע אל מצפה רמון.

בצה"ל יצטרכו לבדוק אם הסתננות המחבלים המתאבדים ממצרים לישראל מסמלת מגמה חדשה המחייבת התייחסות שונה למתרחש לאורך הגבול.
