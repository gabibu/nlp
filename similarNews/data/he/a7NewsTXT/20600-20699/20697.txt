

ח"כ יובל שטייניץ אמר הבוקר כי ההצעה הסעודית יש בה מן החיוב אך יש בה הרבה מן השלילה. ההצעה דורשת מישראל להתאבד ולהיפרד מכל אזורי הבטחון בגולן וביש"ע, ורק אז תסכים סעודיה לדון בנורמאליזציה. הסעודים אינם יכולים להתחייב להפסקת האלימות מצד גורמים איסלאמים כמו האיראנים או החיזבאללה.
שטייניץ רואיין בקול ישראל ואמר כי ההתלהבות הישראלית מן ההצעה תמוהה מכיון שסעודיה עוד לא הודיעה על שום יוזמה, ואפילו בארה"ב מתייחסים בקרירות ליוזמה. "סעודיה לא העבירה שום הצעה רצינית כמו מוכנות לפתוח במו"מ, או השקעה סעודית לפתרון בעיית הפליטים בלבנון ובשאר המקומות מחוץ לישראל".
המסר הסמוי מן ההצעה הסעודית הוא שמדינות ערב לא יקבלו שום הסכם בין ישראל והפלשתינים, שיהיה פחות מויתור ישראלי מלא וחזרה לקווי 67, כדי להבטיח שישראל לא תוכל להמשיך ולהתקיים כמדינה חזקה, אמר שטייניץ.
