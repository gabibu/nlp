

נפץ הושלך היום לעבר אוטובוס קו 5, שעמד בתחנה לאסוף נוסעים ברובע ח' באשדוד. את מעשה הקונדס המפוקפק ביצעו מספר נערים בגילאים 14-12. הנפץ חדר דרך חלון האוטובוס, הצית את מכנסיו וחולצתו של הנהג וכן את המושב שמאחורי הנהג. למרבה המזל, איש לא נפגע.

הנהג השתלט על המכונית, שמר על קור רוח ומנע תאונת דרכים. הוא גם הוריד מיד את כל נוסעי האוטובוס שהתמלא עשן והעבירם לאוטובוס אחר.

המשטרה רואה בחומרה רבה את המעשה המסכן חיי אדם בנתיב תעבורה, במיוחד לנוכח המצב הבטחוני.

הנער ואמו, שהיתה לידו, עוכבו לחקירה. כן אותרו ועוכבו לחקירה נערים נוספים החשודים כמעורבים בהשלכת הנפץ. משליך הנפץ נמלט, אך זהותו ידועה והמשטרה עושה מאמצים לאתרו ולהביאו לתחנת המשטרה.
