

בנאום בפני באי כנס ההזדהות של עמותת "צוות" במלון דן פנורמה בתל אביב העריך הרמטכ"ל, רב-אלוף שאול מופז, כי הלחימה בשטחים מול הפלשתינים לא תסתיים בשנת 2002.

"זה עימות לרצי מרתון. עימות גורלי. זו העת לאיתנות ולא לסרבנות", אמר הרמטכ"ל בהדגישו כי מאז ספטמבר 2000 בוצעו 11,500 פיגועים נגד ישראל וישראלים בשטחים ובישראל.

רב אלוף מופז סקר את השלבים של הטרור הפלשתיני מספטמבר 2000 ועד לחשיפת האוניה "קארין איי" המסגירה את הקשר בין אירן לבין הפלשתינים, שעיקרו נשק אירני תמורת דריסת רגל אירנית ביש"ע.
