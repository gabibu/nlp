

פעילים רבים עטויי תחפושות פוליטיות הגיעו מרחבי הארץ לדינר השנתי של תנועת "נשים בירוק", שנערך היום בירושלים.

בדינר השתתפו ראש עירית ירושלים אהוד אולמרט ויעל זאבי אלמנתו של רחבעם זאבי (גנדי).
אולמרט אמר כי הוא תומך במאבקה הבלתי מתפשר של התנועה על ירושלים וכי הוא בטוח שבמלחמה הנוכחית עם ישראל ינצח את האויב.

במענה לקריאות ביניים של המשתתפים ששיסעו את דבריו בדרישה להפסיק את השחיטה היומיומית של אזרחים, השיב אולמרט כי הוא אינו הכתובת, וכי לאיש אין תשובה קלה ומיידית.

לא נלחם האחד בשני כי האויב הוא ערפאת והפלשתינים, אמר אולמרט.

אדי, חתנו של גנדי נשא דברים בשם המשפחה. לדבריו יש ללכת בדרכו של גנדי בה יד אחת אוחזת בחרב וביד השניה אחוז התנ"ך עם עלה של זית. הוא הוסיף כי התנ"ך, ספר הספרים של עם ישראל, הוא הבסיס להמצאות העם כאן ובו נמצאות התשובות.

את הדברים הביאה כתבת "מקור ראשון" חני לוז.
