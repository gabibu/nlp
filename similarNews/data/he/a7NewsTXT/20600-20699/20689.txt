

כוחות צה"ל פועלים החל מהלילה במחנה הפליטים בלאטה שליד שכם, הכוחות עוצרים מבוקשים ומחרימים נשק לא חוקי. גם בג'נין פועלים כוחות צה"ל בשכונות מסוימות בעיר.
חילופי אש מתנהלים בשני המקומות בין חיילינו ובין מחבלים, אין נפגעים לכוחותינו. הפלשתינים מדווחים על מחבל אחד שנהרג ועוד עשרה שנפצעו.
דובר צה"ל אמר כי הפעולה נערכת בתגובה לפיגועים החמורים שהיו בימים האחרונים, וכי במפגש הבטחוני שהיה אתמול הודיעה ישראל כי צה"ל ימשיך לפעול במוקדי טרור.
