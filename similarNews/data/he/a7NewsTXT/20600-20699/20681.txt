

שר הבטחון, בנימין בן אליעזר, תקף את הרשות הפלשתינית על כי היא מייצרת מתאבדים ומתאבדות בכל יום ומעמיקה בכך את הקרע בין ישראל והפלשתינים ואת הלחימה בשטח.

בנאום בפני באי כנס עמותת "צוות" של גימלאי מערכת הבטחון בתל אביב, אמר השר בן אליעזר כי הפלשתינים הם "עם שמייצר כל יום עשרה מתאבדים ומתאבדות".

בנוסף שר הביטחון גינה את תופעת הסרבנות ואמר כי "קולות הסרבנות צורמים", במיוחד נוכח מדיניות המתאבדים בהם נוקט העם הפלשתיני.
