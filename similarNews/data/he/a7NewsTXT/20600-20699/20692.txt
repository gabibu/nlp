

שלושה שוטרים נפצעו באורח קל עד בינוני כשמחבלת מתאבדת פוצצה עצמה ליד המחסום. המחבלת היתה בדרכה לבצע פיגוע במרכז הארץ, ואיתה במכונית היו שני מחבלים נוספים שהיו כנראה תושבים ישראלים, ונהרגו מירי חיילים שהיו במחסום.

אתמול סמוך לשעה 10:00 הגיעה למחסום מכבים מכונית סובארו פרטית, השוטרים ביקשו מהנוסעים תעודות, שני הגברים הראו תעודות ישראליות וטענו כי הבחורה היא אחותם וכי היא שכחה את התעודה. השוטרים דרשו לבדוק את הבחורה ואז היא פוצצה את המטען שעלגופה.

מן הפיצוץ נפצעו השוטרים, והמחבלת נהרגה. שני הערבים שהיו איתה נפצעו גם הם, וחייליים שהיו במקום ירו לעברם והרגו אותם.
כתבנו קובי פינקלר מדווח כי בפיצוץ נפצעו שלושה - שני שוטרי מג"ב ואזרח נוסף - מצבם קל עד בינוני.

נהג מונית, שהיה עד לארוע, סיפר בראיון ל"קול ישראל" כי היה בדרכו לירושלים בכביש 443, כאשר הבחין במחבלת מתאבדת אשר פוצצה עצמה סמוך לעמדת שוטרי מג"ב.
לדבריו, המחבלת הגיעה במכונית סובארו בצבע תכלת למחסום, ובה שני מחבלים נוספים. "היו פה יריות. הבנתי שהיה מטען נפץ נוסף על אחד המחבלים. וכנראה שהרגו את המחבל השני", אמר.

לדבריו כוחות משטרה, צבא ואמבולנסים הגיעו תוך דקות אחדות.
