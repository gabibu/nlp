

לראשונה מזה 15 שנה, נערכה עדלאידע בקרית שמונה, בהשתתפות אלפים מתושבי העיר.

כתב עתי"ם מציין כי לאחר 15 שנים שבהם לא התקיימה עדלאידע בשל בעיות בטחוניות בגבול לבנון, החליטה עיריית קריית שמונה לחדש את מסורת העדלאידע. באירוע נטלו חלק תלמידי בתי הספר בעיר, חניכי תנועות הנוער, חניכי תאטרון הרחוב המקומי ותושבים רבים.

מסע העדלאידע לווה באבטחה צמודה של שוטרים וחיילים שהתפרסו לאורך כל המסלול. התהלוכה שחצתה את רחובה הראשי של העיר הסתיימה בפארק הזהב, שם גם התקיים הפנינג גדול של תחפושות ומסיבות ריקודים.
