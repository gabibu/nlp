

בהופעתו הראשונה מאז נכנס לתפקידו כיו"ר הנהלת הסוכנות, הופיע היום זאב בילסקי בפני ועדת עליה וקליטה בכנסת. בישיבה השתתפו גם אריה אזולאי, יו"ר ועדת עליה וקליטה בסוכנות היהודית ומשה ויגדור, מנכ"ל הסוכנות היהודית.

"לראשונה ב- 5 שנים האחרונות יש גידול בעליה והשנה יהיו יותר עולים מבשנה שעברה, אנו צופים לכ 23,000- 24,000 עולים השנה, תודות לגידול שחל בעליה מצרפת ומצפון אמריקה. עם זאת", גילה יו"ר הסוכנות, "קרוב ל 80% מיהודי צפון אמריקה לא היו מעולם בישראל, אפילו לא הגיעו לביקור. לכן הסוכנות תדגיש שני פרויקטים מרכזיים- "תגלית", שהביא עד היום כ- 80,000 צעירים לישראל לביקור קצר ו"מסע" להבאת 20,000 צעירים לשנה בארץ".
