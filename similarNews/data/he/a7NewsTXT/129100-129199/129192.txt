

כפר הנוער הודיות יקבל בשבוע הבא מגן ואות מטען המועצה לארץ ישראל יפה. זו השנה החמישית שהכפר זוכה לדירוג הגבוה ביותר (5 כוכבים) בשל טיפוחו.

בשבוע הבא יעניק שר הפנים אופיר פינס מגן ותעודת הוקרה להנהלת כפר הנוער הודיות שזכתה זו השנה החמישית בדירוג הגבוה ביותר (5 כוכבים) מטעם המועצה לארץ ישראל יפה

מנכ"ל הכפר אלי שטיין, אומר כי הדירוג גם מחמיא אך גם מחייב. "אנחנו שוקדים על טיפוח חזות הכפר כחלק בלתי נפרד מהחינוך שלנו לאסתטיקה ולניקיון וגם מתוך ראייה כללית הרואה ביופי ובניקיון חלק בלתי נפרד מנושא הבטיחות. כיף לדעת שמה שאנחנו עושים שלא על מנת לקבל פרס מוערך גם על ידי השלטון המקומי".

שטיין הוסיף, כי שהייה ועבודה במקום מטופח מעניקה הרגשה טובה ומעידה על החשיבות שאנשיו מייחסים לערכים אסתטיים.

כאמור המגן ותעודת ההוקרה יוענקו למנכ"ל הכפר ולנציגי הנהלתו על ידי שר הפנים, אופיר פינס, בטקס חגיגי שייערך בשבוע הבא.
