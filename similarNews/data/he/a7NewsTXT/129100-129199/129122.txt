

דבריו של ראש הממשלה השולל מו"מ הכרוך בנסיגות ברמת הגולן מדאיגות את ח"כ איתם, תושב הגולן המזכיר את הצהרות העבר של שרון לפיהן דין נצרים כדין ת"א, ומביע תקווה "שדין קצרין לא יהיה כדין נצרים..."

במסגרת דיוני וועדת החוץ והבטחון תקף ראש הממשלה אריאל שרון את ההצהרות המתפרסמות אודות הסיכויים למו"מ עתידי עם סוריה שיכלול נסיגה ברמת הגולן.

שרון אמר כי הוא אינו מתכוון "לחתום על שום הסכם שלום עם סוריה. הדיבורים על ירידה מרמת הגולן היו טעות חמורה. ישראל, למרות שסוריה רוצה, לא יתנהל שום משא ומתן".

בתגובה לדברים אומר חבר הכנסת אפי איתם, תושב הגולן בעצמו, כי הדברים מעוררים דאגה לנוכח נסיון העבר של הציבוריות הישראלית עם הצהרותיו של ראש הממשלה. "הודעת רה"מ גורמת לי ולתושבי הגולן לחוש דאגה רבה, כמי שמכירים את אמינותו האישית והמדינית של שרון, וזוכרים את הצהרתו שדין נצרים כדין ת"א, אנחנו נצטרך לקוות שדין קצרין לא יהיה כדין נצרים".

במהלך ישיבת הוועדה סירב ראש הממשלה להאריך בהתייחסותו למציאות המדינית הקשה בסוריה ולמצבו של נשיא סוריה בשאר אסאד בזירה הבינלאומית לנוכח הלחצים האמריקאיים. שרון נשאל אם ישראל מעדיפה את אסאד חלש או חזק, אולם סירב להגיב על כך.
(ש)
