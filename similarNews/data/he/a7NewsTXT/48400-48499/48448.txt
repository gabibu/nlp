

שתי מעבדות לייצור כרטיסי אשראי מזוייפים נחשפו בשתי דירות, בנשר ובחיפה. לדברי המשטרה מדובר בפרשת הונאה בהיקף של עשרות אלפי שקלים. הפרשה נחקרה בעקבות פניה של חברת האשראי "ויזה" למשטרה.

חוקרי תחנת משטרת זבולון עצרו שני צעירים במכונית ובחיפוש ברכבם נתפסו כרטיסי אשראי מזוייפים והמחאות. לאחר מעצרם, הגיעו החוקרים לדירה בנווה שאנן שם הם תפסו ציוד ששמש לזיוף כרטיסי אשראי וכן מכשירי טלפון סלולארים.

בדירה נעצרו צעיר וצעירה כבני 20. לאחר מעצרם נחשפה המעבדה השניה בדירה בנשר וגם בה נתגלה ציוד לבצוע זיופים של כרטיסי אשראי.

עד כה נעצרו ארבעה חשודים שחלקם מוכרים למשטרה, ביניהם גם תושב נתניה.

מפקד תחנת זבולון, ניצב משנה רוני עטיה, מסר כי להערכתו, מדובר בהונאה של מאות אלפי שקלים
