

רק בתי ספר שיעמדו במכסה מינימלית שנקבעה ללימודי מקצועות מרכזיים יתוקצבו משנה הבאה ע"י משרד החינוך, כך הודיעה שרת החינוך לימור לבנת.

לראשונה בתולדות מדינת ישראל, יחוייבו בתי הספר מכל הזרמים לעמוד ב"תוכנית ליבה" משותפת של תכנים ושעות לימוד של מקצועות שנקבעו כמרכזיים, כמו מתמטיקה, אנגלית ומדעים.
עם זאת מסרה לבנת כי בתי ספר של החינוך העצמאי של אגודת ישראל ומעיין החינוך התורני המזוהה עם ש"ס, מחוייבים לעמוד רק ב- 75% מתוכנית הליבה.

במסגרת התכנית יחויבו בתי הספר להביא את התלמידים לרף הישגים מינימלי. נוסף על כך, תחול על בתי הספר מחויבות של קבלת תלמידים בהתאם למדיניות האינטגרציה של משרד החינוך.
