

החיילת האמריקנית שחולצה בידי הכוחות המיוחדים של צבא ארה"ב מבית חולים עיראקי הועברה לגרמניה לקבלת טיפול כשהיא "במצב רוח טוב". בהודעה הפנטגון נמסר כי הטוראית ג'סיקה לינץ' בת ה-19 סובלת מפציעות, אך טיבן לא פורט. היא חולצה אמש מנאסיריה, שם הוחזקה בשבי מאז ה-23 במארס.

קודם להודעה, פרסם הפנטגון את שמותיהם של שבעה חיילים אמריקנים המוחזקים בשבי העיראקי, מתוכם חמישה נשבו במארב ושניים נתפסו כשמסוק האפאצ'י שלהם הופל.

(עתי"ם-ד.פ.א.)
