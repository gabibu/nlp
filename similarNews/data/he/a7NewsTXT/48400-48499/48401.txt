

שר האוצר בנימין נתניהו ויו"ר ההסתדרות עמיר פרץ יוועדו מחר בצהריים במגמה להמשיך במו"מ מואץ בנסיון להגיע להסכמות על תוכנית החירום הכלכלית של האוצר ולמנוע את החרפת השביתה.

השר נתניהו טלפן הערב לפרץ ועידכן אותו על החלטתו לדחות בשבוע את הגשת התוכנית לקריאה ראשונה בכנסת, וזאת כדי לאפשר את מיצוי המו"מ.

בתגובה לדחיה טענו מלשכתו של יו"ר ההסתדרות כי נתניהו מנסה להוביל את המאבק המקצועי אל תוך חג הפסח, ולפיכך ההסתדרות תובעת משר האוצר להודיע מפורשות שלא תהיה מעורבות בחקיקה ביחסי עבודה במשק ורק אז אפשר יהיה לפתוח במו"מ ללא איומים והגבלות.
