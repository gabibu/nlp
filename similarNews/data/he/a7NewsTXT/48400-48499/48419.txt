

4 חיילי צה"ל נפצעו סמוך לחצות בהתהפכות טנק שעלה על מטען בדרום רצועת עזה. ה4 נפצעו באורח קל.

4 חיילי צה"ל נפצעו סמוך לחצות בהתהפכות טנק שעלה על מטען בדרום רצועת עזה. ה4 נפצעו באורח קל.

החיילים היו בפעילות בדרום רצועת עזה בציר "פילדלפי" הסמוך לרפיח, כאשר הטנק עלה על מטען, ככל הנראה מטען גחון, והתהפך.

החיילים קיבלו טיפול רפואי במקום.

מחבל מארגון התנזים של הפתח' שניסה להימלט כשהוא מחופש לאשה נתפס הלילה במחנה הפליטים בטול כרם.

המבוקש נתפס בעת שניסה לצאת ממחנה הפליטים במהלך פעילות כוחות צה"ל במחנה הפליטים טול כרם.

לא נמסרו פרטים על זהותו של המבוקש.

כוחות צה"ל הרחיקו אתמול אחה"צ כאלף צעירים וגברים פלשתיניים, תושבי מחנה הפליטים טול כרם, והורו להם שלא לשוב לבתיהם במשך 3 ימים.

כוחות צה"ל הפועלים במחנה הפליטים טול כרם מאז שעות הבוקר המוקדמות של יום רביעי ריכזו כאלפיים צעירים וגברים מתושבי מחנה הפליטים ברחבה של בתי הספר, והורו לכמחציתם, כאלף במספר, לצאת למחנה הפליטים הסמוך נור שאמס ולא לחזור לבתיהם במשך שלושה ימים.

בצה"ל אישרו את הדיווח.

מצה"ל נמסר בתגובה כי"כל תושבי מחנה הפליטים, בני 15 עד 40, קיבלו הוראה להתכנס ברחבת בית ספר. אכן, התכנסו כ-2,000 נערים וגברים, ובבדיקות נמצא כי 12 מהם היו מבוקשים לכוחות צה"ל, מהם 3 'עם דם על הידיים'". יתר התושבים, כאמור כאלף מתושבי מחנה הפליטים, "הוסעו באוטובוסים, שהביא מקום צה"ל, אל מחוץ למחנה הפליטים טול כרם ונאמר להם כי לא יוכלו לשוב לבתיהם עד סיום הפעילות של צה"ל שתימשך עד 3 ימים".

"צה"ל נאלץ לפעול באופן זה משום שהמחבלים המסתתרים במחנה הפליטים טול כרם עושים שימוש בריכוזי אוכלוסין ליציאה לביצוע פעולות טרור. את האחריות לאי-הנוחות הנגרמת לאוכלוסיה מן הראוי להטיל על המחבלים".
