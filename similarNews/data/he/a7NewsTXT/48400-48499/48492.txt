

הפגנת חקלאים מכל רחבי הארץ תתקיים ביום א' מול משרד החקלאות בבית דגן.

נציגי החקלאים מסרו כי הגזירות החקלאיות לא פסחו על החקלאים כאזרחים מן השורה, ובמיוחד כחקלאים בישראל. הממשלה, משרד האוצר, ואפילו משרד החקלאות, מפנים עורף לקשייהם, והם נשארים לבד במערכה כדי להתמודד בגזירות, המים, העובדים, וכיום גם ברצון לפגוע בגופים היחידים המספקים להם שירותים והמנוהלים על-ידיהם - מועצות הייצור החקלאיות, שבכוונת משרד החקלאות לאחדן ולהלאימן, כך הם טוענים.

עוד נמסר כי ביום ה' התקיים כנס חירום של נציגי החקלאים מכל רחבי הארץ, והם הכריזו על כוונתם לצאת ולהפגין בהמוניהם ביום ראשון הקרוב. "זוהי רק ההתחלה", הם מבטיחים, "אם לא תחזור בה הממשלה מכוונתה להרוס את החקלאות בישראל".
