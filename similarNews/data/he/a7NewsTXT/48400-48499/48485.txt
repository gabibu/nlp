

פעילות מיוחדת של צה"ל במחנה הפליטים בטול כרם עומדת להסתיים, ונראה כי מאות התושבים שהוצאו אתמול מבתיהם לצורך סריקות יוכלו לשוב אליהם בשעות הקרובות.

הפעילות החלה בעקבות מידע מודיעיני לפיו בכוונתם של פעילי טרור המסתתרים במחנה הפליטים לבצע פיגועים נגד מטרות ישראליות. כל הגברים בגילאי 15 עד 40 נאספו והוסעו אל מחוץ לאזור, אך לנשים והילדים הותר להשאר בבתיהם. מצה"ל נמסר כי המטרה היא למזער את חיכוך החיילים עם התושבים ולמנוע פגיעה בחפים מפשע.
בין התושבים אותרו 11 מבוקשים שנעצרו.

בכיתות הלימוד בבית הספר בו נחקרו תושבי המחנה נתלו תמונות של שאהידים ובראשם ראש התנזים בטול-כרם, שחוסל על ידי צה"ל לפני יותר משנה.
