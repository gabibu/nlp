

מסוק תובלה אמריקני מסוג "בלקהוק", התרסק ביום רביעי בלילה לאחר שנפגע מאש נשק קל באזור כרבלא, מסרו מקורות אמריקנים. מקורות צבאיים אמרו כי לפחות שבעה חיילים נהרגו.

מעט אחרי חצות התרסק מטוס קרב נוסף מסוג "הורנט", לאחר שנפגע גם הוא באותו איזור. צוותי חיפוש והצלה שיצאו לאיזור ההתרסקות, לא הצליחו למצוא את הטייס, מסרו מקורות בפנטגון.

עוד אמרו המקורות כי הקורבנות במסוק נהרגו עקב ההתרסקות ולא מפגיעת קליעים.

המסוק שהופל בלילה, הוא השני אותו מאבדים הכוחות האמריקנים. מסוק קרב נוסף מסוג "אפאצ'י" הופל ב-24 במארס בעת המתקפה על משמר הרפובליקה באזור כרבלא. שני טייסי המסוק נלקחו בשבי.
