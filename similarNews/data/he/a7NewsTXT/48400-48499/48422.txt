

4 תיירים גרמניים נוספים נעלמו במדבר סהרה, ובכך מגיע מספר התיירים האירופאים הנעדרים מאז סוף פברואר ל-21, כך דווחה סוכנות הידיעות הגרמנית בצטטה מקורות משטרתיים.

מהמשטרה נמסר כי 4 תיירים, 2 גברים ו-2 נשים, התקשרו לבני משפחותיהם ב-8 במארס, בעת שהיו במרכז אלג'יריה, בדרכם לאיזור מדבר סהרה שבדרום אלג'יריה.

התיירים, מהם 16 גרמנים, 4 שווייצים והולנדי אחד, יצאו בקבוצות נפרדות לטיול במדבר סהרה, וכולם נסעו ברכבי שטח והיו מיומנים מאוד בטיולי מדבריות.

ממשרד החוץ הגרמני נמסר כי לא ברור אם התיירים נפלו קרבן למעשי פשע אלימים או שנחטפו.

מכל מקום, עקבותיהם נעלמו ולמשטרה אין קצה חוט בפיענוח הפרשה.

העיתון האלג'ירי "לה מאטן" העלה השערה ולפיה התיירים נפלו קרבן לרצח של פעילי טרור המשתייכים לארגון "אל קאעידה" אשר אפשר שהסתננו למדינה דרך מדבר סהרה.
