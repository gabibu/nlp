

אלפי ערבים הפגינו בצהריים במחנה הפליטים ג'נין נגד המלחמה בעיראק ובעד סדאם חוסיין והעם העיראקי.

המפגינים הניפו את תמונותיו של סדאם חוסיין ודגלי עיראק והציתו את הדגלים של ישראל ושל ארה"ב וכן את תמונותיהם נשיא ארה"ב של ג'ורג' בוש וראש ממשלת בריטניה טוני בלייר.

בהפגנה בלטו פעילי הג'יהאד האיסלאמי והחמאס שהניפו את דגליהם והבטיחו להמשיך במאבק למען העם העיראקי והפלשתיני.

המפגינים קראו לסדאם חוסיין, להפציץ את ת"א ולהמשיך להלחם בכיבוש האמריקני, הבריטי והציוני.

סוכנות עתי"ם מוסיפה, כי סדאם חוסיין היה אחד המנהיגים הערבים שהזרים כספים רבים לסיוע למשפחות במחנה הפליטים ג'נין, לאחר פעולות צה"ל. הכספים של סדאם חוסיין הועברו גם למשפחות המחבלים המתאבדים באמצעות ארגון פלשתיני המכנה את עצמו "ארגון השחרור הערבי"
