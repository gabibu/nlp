

צה"ל הרס הלילה בטול כרם את ביתו של המחבל המתאבד מחמוד מרמרש, פעיל חמאס, אשר פוצץ את עצמו בכניסה לקניות השרון בנתניה ב- 18.5.01 בפגוע נרצחו 5 ישראלים ונפצעו 74.

מדו"צ, נמסר כי הריסת בתי מחבלים הנה מסר למחבלים המתאבדים ושותפיהם לפעילות הטרור, כי יש למעשיהם מחיר אשר ישלם כל מי ששותף בפעילות חבלנית עוינת.

כוחות צה"ל פעלו הלילה באזור מחנה הפליטים רפיח ופגע בחוליית מחבלים. 4 חיילים נפצעו קל. הפעילות נבעה במסגרת הלחימה המתמשכת בטרור ובעקבות העלייה של הפעילות החבלנית העוינת נגד כוחות צה"ל בגבול ישראל מצרים שהתבטאה בהנחת מטענים, ירי טילי נ"ט, השלכת רימונים וירי מנשק קל.

הכוחות סרקו מספר מבנים והרסו 4 מבנים נטושים שנחשדו למבנים אשר בחסותם נחפרות מנהרות להברחת אמצעי לחימה ממצרים לרצועת עזה.

במהלך הפעילות הופעל מטען רב עוצמה לעבר אחד הכוחות. כתוצאה ממנו נפצעו 4 חיילים באורח קל. החיילים פונו לקבלת טיפול רפואי בבית החולים.

בנוסף לכך, זיהו הכוחות חוליה של מספר מחבלים חמושים אשר פתחה באש והשליכה רימונים לעבר הכוח. מסוק קרב ביצע ירי לעבר החוליה ופגע בה.

בנוסף, כוח צה"ל פתח באש לעבר פלשתיני חמוש וזיהה פגיעה בו. מאוחר יותר נמצאה גופתו של המחבל חמוש ברובה.

עם סיום הפעילות יצאו הכוחות מן השטח.
