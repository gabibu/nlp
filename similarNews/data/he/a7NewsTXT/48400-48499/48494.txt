

ביום ראשון הקרוב, יתקיים במשרד התקשורת שימוע לכל הגורמים בענף התקשורת בנוגע להקלות לערוץ 10.

את השימוע יערכו מנכ"ל משרד ראש הממשלה מר אביגדור יצחקי, מנכ"ל משרד התקשורת אורי אולניק, נציגי מועצת הרשות השניה - היו"ר מוסקו אלקלעי והמנכ"ל מוטי שקלאר, נציגי משרד המשפטים ומר אמיר לוי נציג האוצר.

השימוע נערך בעקבות ישיבת ועדת הכלכלה של הכנסת שנערכה ביום ד' האחרון, בה הוחלט, כי הממשלה תערוך שימוע לכל הגורמים ולאחר מכן תביא את המלצותיה לדיון בממשלה, לשם גיבוש הצעת חוק בנוגע להקלות שינתנו לערוץ 10 במאמץ להצילו מסגירה.

בשימוע ישתתפו: בכירי ערוץ 10, נציגי היוצרים והמפיקים, זכייני ערוץ 2, נציגי ענף הפרסום, ערוצים ייעודיים, בעלי אולפנים, מועצת הכבלים והלווין.
