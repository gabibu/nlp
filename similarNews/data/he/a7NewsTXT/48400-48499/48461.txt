

בית משפט השלום בירושלים חייב בימים האחרונים פרופסור מגרמניה לשלם פיצויים כספיים ולהתנצל בפני פעיל הימין איתמר בן גביר.

בתאריך ה-7.6.01 התקיימה משמרת מחאה בכיכר פאריס בירושלים. במשמרת עמדו זה מול זה אנשי שמאל ואנשי ימין. לפתע, התנפל אחד מפעילי השמאל פרופסור מגרמניה על פעיל הימין ניסה לקרוע שלט שהיה בידיו ואף ניסה להפילו ארצה.

המשטרה עצרה את בן גביר ואף הגישה נגדו כתב אישום, ממנו יצא זכאי. השופט קבע כי, הפרופסור הוא זה שהחל בתיגרה. בן גביר החליט להגיש קובלנה פלילית נגד האיש.

בימים אלה הגיעו שני הצדדים לעסקה לפיה נאסר על בן גביר לפרסם את שמו של הפרופסור, ובתמורה יכתוב הפרופסור מכתב התנצלות וישלם לבן גביר סך של 6,500 ש"ח.
