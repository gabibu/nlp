

ביישוב נצרים חנכו היום בית כנסת חדש שבנייתו הסתיימה בעזרת מתנדבים ובעבודה עברית. כמו כן, הכתירו תושבי היישוב את הרב ציון טוואיל, רב הישיבה הגבוהה שבמקום, לרב היישוב.

אתר קטיף.נט מדווח כי אורחים רבים הגיעו אחר הצהריים לחגוג יחד עם תושבי נצרים את שמחת חנוכת הבית כנסת והכנסת ספר תורה להיכל. בית הכנסת בנצרים נחנך במרכז הישוב החדש של נצרים. בניית בית הכנסת התארכה מעל המשוער בגלל האירועיים הביטחונים שפקדו את האזור. ב"ה היום הושלמה המלאכה ואנשי נצרים זוכים להתפלל בבית כנסת מפואר. ספר התורה החדש נתרם והוכנס להיכל בבית הכנסת החדש. כך מדווח קטיף.נט.
