

יחידות חלוץ משוריינות של דיוויזית הרגלים השלישית של ארה"ב נמצאות במרחק של 10 ק"מ בלבד מהקצה הדרומי של בגדאד, בעוד כוחות אמריקנים תופסים עמדות מול נמל התעופה של בגדאד ונערכים לכיבושו.

יחידות חלוץ משוריינות של דיוויזית הרגלים השלישית של ארה"ב נמצאות במרחק של 10 ק"מ בלבד מהקצה הדרומי של בגדאד, בעוד כוחות אמריקנים תופסים עמדות מול נמל התעופה של בגדאד ונערכים לכיבושו.

"כוחות הקואליציה היו מול נמל התעופה של בגדאד והם תופסים עמדות על מנת לפתוח בקרב כשנחליט על כך", אמר פרנק ת'ורפ במטה מפקדת הכוחות האמריקנים בקטאר.

נמל התעופה הבינלאומי של בגדאד שוכן כ-20 ק"מ דרומית-מערבית למרכז העיר.

מקורות צבאיים באזור סיפרו לכתב רויטרס לוק בייקר, כי יחידות חלוץ משוריינות של דיוויזית הרגלים השלישית נמצאות 10 ק"מ בלבד מהקצה הדרומי של בגדאד.

כתבת רויטרס סמיה נחול דיווחה ממרכז הבירה על ירי מסיבי ומתמשך של אש נ.מ. בדרום העיר, מוקד להפצצות כוחות הקואליציה.

מקורות צבאיים אמריקנים מסרו כי עיראק מתגברת את כוחות משמר הרפובליקה בדרום הבירה, בניסיון להגן על נמל התעופה ולחסום את התקדמות הכוחות האמריקנים.

כ-500 חיילים עיראקים נהרגו ביום חמישי כשהכוחות האמריקנים הדפו ניסיון לשוב ולהשתלט על גשר מפתח על החידקל, כ-30 ק"מ מדרום לבגדאד, שבשליטת כוחות הקואליציה, מסר קצין אמריקני.

"בהתקפה על הגשר ובהתקפת הנגד נהרגו ככל הנראה 500 חיילים עיראקים", ציין מייג'ור ג'ון אלטמן, קצין מודיעין של דיוויזית הרגלים השלישית של צבא ארה"ב.
