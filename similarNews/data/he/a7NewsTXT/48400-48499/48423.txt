

ביישוב נצרים חנכו אתמול בית כנסת חדש. בנייתו הסתיימה בעזרת מתנדבים ובעבודה עברית. כמו כן הכתירו תושבי היישוב את הרב ציון טוויל, רב הישיבה הגבוהה שבמקום, לרב היישוב.

אורחים רבים הגיעו לחגוג יחד עם תושבי נצרים את שמחת חנוכת בית הכנסת והכנסת ספר תורה להיכל.

בית הכנסת נחנך במרכז היישוב החדש של נצרים. בגלל האירועים הביטחוניים שפקדו את האזור התארכה בניית בית הכנסת מעל למשוער. כעת הושלמה המלאכה ואנשי נצרים זוכים להתפלל בבית כנסת מפואר. נתרם ספר תורה חדש והוכנס להיכל בבית הכנסת החדש.
