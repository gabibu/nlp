

חיילי ארה"ב ובריטניה נמצאים במרחק 6 ק"מ בלבד מבגדד בירת עיראק.
חלק מהכוחות השתלטו על אחד מארמונותיו של סדאם חוסיין, יחידות אחרות נערכות לקרב על נמל התעופה הבינלאומי של בגדד, המרוחק כ-20 קילומטרים מהעיר.


סגן מפקד הכוחות, הגנרל ברוקס, אמר כי הכוחות המיוחדים שפשטו על אחד מארמונותיו של סדאם חוסיין מצאו שם מסמכים ומידע נוסף. הוא הציג צילומי וידאו של הפשיטה, וציין כי הכוחות המיוחדים האמריקאים פשטו גם על מתקני פיקוד ובקרה אחרים של העיראקים.
ברוקס הוסיף, שמנהיגי עיראק עוברים כל הזמן ממקום למקום, וכי הם לא נמצאו בארמון. את דבריו סיים בהכרזה כי "המשטר העיראקי קרוב לקיצו".

שר ההסברה של עיראק מכחיש את ההודעות האמריקניות על הקרבה לבגדד. "אל תאמינו להם, הם אפילו לא במרחק של 100 מיילים מבגדד, הם עדיין לא הצליחו להשתלט אפילו על אום קאסר, בגבול עירק כווית" אמר שר ההסברה.

