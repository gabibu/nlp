

אם ישתמש משטרו של סדאם חוסיין בנשק כימי, עשוי הדבר להאט במידת מה את התקדמות כוחות הקואליציה לעבר בגדאד, אך לא לעצור אותה, גם אם תהיה עלייה בטמפרטורות, אמר רמטכ"ל צבא ארה"ב, ריצ'רד מאיירס.

מאיירס אמר את הדברים בפני כתבים לאחר פגישה עם אנשי הקונגרס בעניין עיראק.

"החיילים ערוכים ללחימה בתנאים אלה. הם יצטרכו ללבוש את חליפות המגן ויהיה חם יותר, ועל כן נצטרך לצאת לפעילות בשעות הלילה", אמר.
