

הכוחות האמריקנים השתלטו על שדה התעופה הבינלאומי "סדאם" בפרברי בגדד. מקורות אמריקנים מדווחים על כ300 חיילים עיראקים הרוגים. כוחות הקואליציה ממשיכים בתנועה אל בגדד.

הקרב על שדה התעופה החל אתמול בערב. כוחות הקואליציה מדיווזית החי"ר ה-3 חדרו לשדה התעופה ובמהלך הלילה התנהלו במקום קרבות. בשעות אלו משלימים כוחות הקואליציה את ההשתלטות על שדה התעופה המצוי במרחק של כ10 ק"מ בלבד ממרכז בגדד.

הכוחות האמריקניים שולטים כעת על כשלשה רבעים משדה התעופה, והם עושים כעת לביעור קיני ההתנגדות האחרונים. החיילים האמריקניים מצאו במקום מנהרות ומתקנים תת קרקעיים ובהם 2 ארמונות והם יבדקו.

העיראקים טוענים כי במהלך הקרב הצליחו להשמיד חמישה כלי רכב משוריינים ומסוק קרב אחד במהלך הלחימה.

עם תחילת המתקפה אמש ירדה עלטה על בגדד לראשונה מאז תחילת המלחמה . כל הרבעים של בגדד שבה כ5 מליון אזרחים היו שרויים בחשיכה.

האמריקנים טוענים כי לא הפציצו את רשת החשמל שבעיר ולפיכך הסבה לעלטה בבגדד איננה ברורה.

בבגדד היו במהלך הלילה הפצצות כבדות ולראשונה היו גם הפגזות ארטילריות ולא רק הפצצות מן האוויר.

זמן קצר לפני כן תחילת המתקפה על שדה התעופה, ירדו בדרום בגדד יחידות מהדיווזיות העיראקיות המקיפות את בגדד לעבר הכוחות האמריקנים ואלה הופצצו מן האוויר.


ראש המטות המשולבים של ארה"ב, הגנרל ריצ'ארד מאיירס, אמר הלילה כי על בגדאד לא יוטל מצור "במובן הקלאסי של המילה" וכי בכוונת כוחות הקואליציה לנקוט בטקטיקה שונה.

"המונח מצור אינו המונח הנכון שבו יש לעשות שימוש בכל הנוגע להתקדמות המערכה על בגדאד", אמר הגנרל מאיירס בציינו כי הכוחות האמריקנים סומכים על סיוע שיגישו להם השיעים תושבי בגדאד.

"המצב הטקטי יהיה שונה משמשערים. בגדאד מונה כחמישה מיליון תושבים, מחציתם שיעים אשר נרדפו ודוכאו על-ידי המשטר והם ככל הנראה לא יעמדו לצד המשטר. לכן אנו יכולים להניח כי הם יהוו גורם יעיל במלחמה", ציין הגנרל מאיירס.
