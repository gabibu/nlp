

העיתון "לוס אנג'לס טיימס" פיטר צלם שזייף תצלום.

הצלם בריאן וולסקי לקח תצלום של חייל בריטי מכוון רובה ו"הדביק" אותו באמצעות מחשב לתצלום של אזרחים עיראקים בפאתי בצרה.

בהודעת התנצלות שפורסמה אתמול מטעם העיתון נכתב שוולסקי "שידך" את שני התצלומים יחדיו כדי "לשפר את הקומפוזיציה", אך הדבר אינו מקובל על מערכת העיתון.

בתמונה נראה החייל מכוון את הרובה לעבר קהל, שבו נראה גם אב נושא ילד על ידיו.
