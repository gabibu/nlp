

ראש הממשלה אריאל שרון אמר, כי "ערפאת לא יזוז מרמאללה עד שלא יעצור את רוצחי השר זאבי".

שרון אמר את הדברים במהלך פגישת העבודה שקיים הבוקר עם שר החוץ הנורווגי יאן פטרסן שהתקיימה בלשכת ראש הממשלה בירושלים. שרון השמיע דברים נחרצים בענין הצורך של הפלשתינים להילחם בטרור ואמר בין היתר, "לעולם לא יהיה מו"מ תחת אש".

הוא הוסיף, כי ישראל גם לא תשחרר את כספי המיסים שהיא חייבת לרשות הפלשתינית עד אשר הפלשתינים לא יילחמו בטרור.
