

אמונה אלון, בעלת טור ב"ידיעות אחרונות", סופרת, ובשעתו יועצת לרה"מ לשעבר בנימין נתניהו בנושא מעמד האשה, התפטרה מחברותה במליאת רשות השידור.

בשיחה עם כתבת האינטרנט של ערוץ 7 רותי אברהם אמרה אלון, כי לאחר שהתברר לה שהחלטות המליאה והועדות אינן מיושמות על ידי מנהלי הרדיו והטלויזיה, החליטה להתפטר.

לדבריה חוק רשות השידור קובע שאזרחי המדינה הם "בעלי מניות" ברשות השידור משום שהם משלמי אגרה המממנת את פעילות הרשות, והמליאה לדברי אלון היא ה"דירקטוריון" שהחלטותיו צריכות לחייב את מנהלי הרדיו והטלויזיה.

מנהלי הרדיו והטלויזיה, מספרת אלון מגיעים אל המליאה ואל הועדות, ומתייחסים בכבוד אל הדיונים וההחלטות, אך בסופו של דבר מתעלמים מההחלטות.

לדברי אלון הבעיה היא שלמליאה ולועדות אין "שיניים" לאכוף את ביצוע ההחלטות.

יצויין כי במהלך זה קדם לאלון אדם ברוך שהתפטר אף הוא על רקע דומה מכהונתו כחבר במליאה.

