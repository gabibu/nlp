

קצפו של ח"כ מיכאל קליינר יצא בשבוע שעבר על שר החוץ לאחר שבדק ומצא כי שר החוץ חוזר ומתחמק מלהשיב על שאילתה שלו בנוגע למקורות הכספיים של מרכז פרס לשלום.

קליינר מבקש לבדוק אם מרכז פרס מקבל כספים ממדינות זרות או מגופים פורמאליים שלהם. אם יתברר שכן, טוען קליינר, שהדבר מציב את שר החוץ בניגוד עניינים חמור, שכן הוא אמון על מערכות היחסים וקיום האמנות והסכמי הסחר בין ישראל לשאר המדינות.

על פי הצעתו של קליינר, ועדת הכספים של הכנסת תמנע מהעברות תקציביות לשר שימנע ממתן תשובות לשאילותות של חברי כנסת. כמו כן, דורש קליינר, כי ועדות הכנסת תמנענה מלקדם הצעות חוק שיזמו משרדיהם של אותם שרים המגלים זלזול בכנסת. גם זכות הנאום במליאת הכנסת תשלל מהם והם יהיו צפויים לסנקציות נוספות מוועדת האתיקה.

הצעת התיקון הועברה ליו"ר ועדת הכנסת ב-25.12.01 ומונחת על שולחנו.


