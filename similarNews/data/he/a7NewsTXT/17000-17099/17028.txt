

הנאשמים הם באסם חרב אלחרם, קצין צה"ל במיל'בן 25, ותושב היישוב הבדואי חורה, (הנמצא בין באר-שבע לערד), וחברו, פרייג' סאלם אלווג' בן 23 מהשבט הבדואי אלעזזמה שבנגב, הואשמו היום בבית המשפט המחוזי בבאר-שבע במכירת תחמושת לערבי מרצועת עזה.

לפי התביעה, השניים תכננו מכירת תחמושת לחמדי, ערבי מרצועת עזה. הקשר עם חמדי נוהל באמצעות חסן אלחרם, בן דודו של הנאשם באסם אלחרם.

באחד הלילות, לפני כחצי שנה, נפגשו הנאשמים בשעת לילה, בצומת הנגב ואלווג' מסר לאלחרם 4000 כדורי רובה בקוטר 5.56 מ"מ, המתאימים לרובה 16M. אלחרם שילם עבור הכדורים 4000 ש"ח.

לאחר שבוע התקיימה עיסקה נוספת אך הפעם אלחרם פעל על פי הוראות המשטרה, שביקשה להגיע אל אלווג'. אלווג' הוביל במהלך "עיסקת הפתיון" את השוטרים אל מקום המיסתור של התחמושת.

שני הצעירים הואשמו בביצוע עבירות של סחר בתחמושת, החזקת תחמושת וקשירת קשר לביצוע פשע. אלווג' גם הואשם בניסיון נוסף לסחור בתחמושת ובהחזקתה.

הנאשמים נשארו במעצר כבקשת התביעה. המשך הדיון נקבע ליום ב' הקרוב.
