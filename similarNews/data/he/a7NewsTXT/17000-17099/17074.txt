

עתונאים פלשתינים מסרו היום כי לשכת העתונות הממשלתית הסכימה לנפק להם תעודות עתונאי ממשלתיות, הנהוגות לעתונאים ישראלים וזרים, אולם צבע התעודה הזו יהיה כתום, כדי להבדיל את העתונאים הפלשתינים מעתונאים אחרים.

העתונאים הפלשתינים מסרו, כי עד כה, לא קיבלו את התעודה החדשה, למרות שעשרות עתונאים פלשתינים הגישו בקשה לקבלתה לפני זמן רב וטרם נענו.

הפלשתינים מסרו כי לשכת העתונות הישראלית כבר הנפיקה תעודה רגילה לעתונאים הישראלים ולעתונאים הזרים, והעתונאים הפלשתינים עדיין ממתינים. הם הודיעו, כי הם מתכוונים לערער על ההחלטה בדבר הצבע השונה של התעודה.
