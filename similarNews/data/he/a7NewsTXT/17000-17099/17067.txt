

שר התיירות בני אלון, מסר כי בעקבות המשבר בתיירות הנכנסת לישראל, החליט משרד התיירות לתת מענק לתמריץ תנועת התיירות לישראל בסך 15 מיליון ש"ח, במסגרת קרןה שיווק למארגני תיירות נכנסת לישראל. סכום זה יוענק בנוסף לסיוע בהשתתפות בהוצאות לפעולות השיווק שעומד על סך 10 מיליון ש"ח לשנים 2001-2002.

תשלום ראשון של המענק, המחושב על פי דו"חות רואה חשבון, הועבר לחברות התיירות הנכנסת כבר בימים אלו, כמקדמה, זאת על מנת להקל, ולו במעט, על בעיית תזרים המזומנים הקשה בחברות אלה שנוצרה בעטיו של המשבר העמוק בתיירות.

השר אלון ציין, כי הוא מקווה שהמענק יעזור למארגני התיירות הנכנסת להמשיך ולפעול ולמרות המשבר הקשה בו הם מצויים.

