

יו"ר מפלגת העבודה החדש, השר בנימין בן אליעזר, נפגש הערב לראשונה מאז היבחרו עם השר לשעבר יוסי ביילין, ממתנגדיו הבולטים ביותר.

ביילין אמר לבן אליעזר, כי בשל עמדותיו והישארותו בממשלת האחדות, הוא אינו רואה בו מועמד ראוי של "מחנה השלום" לראשות הממשלה ואף לא לראשות מפלגת העבודה, ולכן יעשה הכל כדי שיוחלף בבחירות החוזרות שיערכו במפלגה בעוד שנה.

בן אליעזר אמר לביילין, כי "הישארות העבודה בממשלת האחדות חשובה כעת, כי אחרת יהיו זה ליברמן או לנדאו שישמשו כשר הביטחון". עוד אמר בן אליעזר לביילין, כי לדעתו, אין כרגע סיכוי להגעה להסדר קבע, כל עוד ערפאת יו"ר הרשות, והוא מעריך כי לכל היותר יהיה הסדר ביניים.


