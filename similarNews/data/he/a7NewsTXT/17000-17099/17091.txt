

ראש הרש"פ, יאסר ערפאת, נפגש היום אחר הצהריים עם מספר בני משפחות ישראליות של נפגעי הטרור, ברמאללה.

בראש הקבוצה עמד יצחק פרנקנטל, שבנו אריק נרצח על ידי מחבלים לפני מספר שנים.

מלשכת ערפאת נמסר, כי נציגי המשפחות ביקשו מיאסר ערפאת לפעול למען כינון שלום והפסקת האלימות בין שני העמים. ערפאת הציג בפני הקבוצה את דעותיו בענין המשך התהליך המדיני והביע את מחוייבותו למען בני שני העמים.

יש לציין כי תלוי ועומד צו של אלוף הפיקוד, האוסר על אזרחים ישראלים להכנס לשטחי הרש"פ. עד לפרסום הידיעה לא נתקבלה תשובה מדובר צה"ל אם ניתן אישור לפגישה זו.
