

שר החוץ, סבור כי ניתן יהיה להתחיל ביישום הבנות טנט אם יימשך השקט הנוכחי לאחר תום ביקורו של השליח האמריקני, הגנרל זיני, בעוד 6 ימים.

פרס נפגש היום עם עמיתו שר החוץ הנורווגי, יאן פטרסן, במלון 'המלך דוד' בירושלים. שר החוץ פרס אמר, כי חלה ירידה משמעותית במספר הפיגועים, אולם, מנגד, טרם נעצרו כל המחבלים המבוקשים ומי שנעצר לא נחקר ולא הושם בכלא.

שר החוץ הוסיף, כי הוא מצפה שבמהלך ביקורו של זיני תועמק הפסקת האש ויימשכו ההקלות לערבים כדי להביא להתחלה של משא ומתן מדיני. עוד הוסיף פרס, שאם הערבים יחליטו לחזור לטרור, זאת תהיה טעות מבחינתם משום שהעולם כיום לא יסבול זאת וחזרה לטרור רק תגרום להם נזק.

