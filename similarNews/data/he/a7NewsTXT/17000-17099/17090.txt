

אנשי רשות העתיקות מזהירים כי הכותל הדרומי, הסמוך לאורוות שלמה, עלול לקרוס, אפילו כתוצאה ממזג אוויר סוער. "מדובר בדיני נפשות", אומרת הארכיאולוגית איילת מזר, "איפה ראש העיר וראש הממשלה?"

לפני כשנה התגלה כי אבנים מהכותל הדרומי - קיר שעוביו חמישה מטרים - החלו לבלוט החוצה, וכתוצאה מכך נוצרה מעין "בטן" בחומה. אנשי רשות העתיקות ביצעו לפני כשנה בדיקות הנדסיות במקום, שקבעו כי עבודות אנשי הוואקף באורוות שלמה תרמו ככל הנראה ל"ניפוח" החומה.

אם יקרוס הכותל פנימה, לתוך אורוות שלמה, הוא עלול לפגוע במוסלמים המתפללים במקום. הדו"ח הועבר למשטרה, והיא העבירה אותו לוואקף, אך מאז המסקנות, לא התחילו אנשי הוואקף לשקם את החומות.

