

כ 30 ערבים מהרש"פ ששהו באופן בלתי חוקי באזור שפרעם נעצרו על ידי משטרת תחנת שפרעם.

מפקד התחנה, סנ"צ דודי עטיה, מסר כי הלילה עצרה המשטרה כ 21 ערבים מהרש"פ שנכנסו לישראל ללא אישורים. לדבריו הם התגוררו ב"התנחלות", כלשונו, על הר הנמצא מתחת לאזור התעשיה של טמרה. ה"התנחלות" הכילה צריפונים.

המשטרה תפעל היום לדברי עטיה להריסת אותם צריפונים בהם לנו הערבים.

במהלך יום ג' נעצרו באזור שפרעם עוד 8 ערביי רש"פ ששהו באופן בלתי חוקי. יחד עימם נעצרו תושבי האזור שהעסיקו אותם ואדם נוסף שהסיע כמה מהם ברכבו.

מחר יובאו לבית משפט השלום בעכו 21 מהעצורים שנלכדו ב"התנחלות" באזור טמרה. המשטרה תבקש לגרש את אלו שנתפסו בפעם הראשונה. אלו שכבר ביצעו זאת בעבר יועמדו לדין.
