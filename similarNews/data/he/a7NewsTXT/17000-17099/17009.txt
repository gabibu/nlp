

הידרדר מצבו של ערן מזרחי, בן השש-עשרה, שנפצע בפיגוע במדרחוב בירושלים לפני כחודש. מצבו מוגדר כעת   קשה מאוד.

מזרחי שנפגע בראשו בפיגוע הועבר לאחר טיפול ממושך לשיקום בבית החולים הדסה הר הצופים בירושלים. ביום שני התפתח דימום בראשו שהביא להדרדרות מהירה במצבו. הרופאים החליטו להעבירו לניתוח בבית החולים הדסה עין כרם בירושלים וכעת הוא נמצא בחדר ההתאוששות ומצבו מוגדר קשה ביותר.

בהדסה מאושפזים עוד 4 מפצועי הפיגוע במדרחוב: לורן בלום, ורד בהט, עדי חוג'ה ושרון ממן. מצבם בינוני עד קשה.
