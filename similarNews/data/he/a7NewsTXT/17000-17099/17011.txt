

הוועד למניעת הרס העתיקות בהר הבית משבח את השר לבטחון הפנים עוזי לנדאו על כך שהורה לעצור את עבודות הריצוף בהר הבית, ואף כפה על הוואקף את עקירת הריצוף הבלתי חוקי שנעשה שם בימים האחרונים.

הוועד אומר כי הצעד הזה מוכיח שאפשר לבלום את הרס העתיקות בהר, בניגוד לטענות הדרג המדיני בשנתיים האחרונות.

ההודעה לוועד נמסרה בפגישה בלשכת רה"מ בירושלים. נכחו במקום: גורמי משטרה, נציגים מרשות העתיקות, נציג של היועץ המשפטי לממשלה, נציג המזכיר הצבאי של רה"מ, נציג של המשרד לבטחון פנים, ומטעם הוועד למניעת הרס העתיקות השתתפו ד"ר אילת מזר, ד"ר גבי ברקאי ועו"ד ישראל כספי.
