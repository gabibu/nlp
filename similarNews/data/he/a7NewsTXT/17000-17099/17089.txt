

חברת "קאפ הולדינג", המפעילה את הקזינו ביריחו, הגישה באחרונה תביעה לבית המשפט ברמאללה ובה דרשה לקבל פיצויים של 45 מיליון דולר מחברת ביטוח מקומית "אל אחליאה" על הנזק הכלכלי הכבד שנגרם לקזינו מאז תחילת האינתיפאדה בספטמבר 2000.

בתביעה, שהוגשה על ידי משרד עורכי דין ממזרח ירושלים, נטען כי לפני האינתיפאדה היו מגיעים לקאזינו מדי יום כ-3000 איש, 99% מהם ישראלים. מאז תחילת האינתיפאדה נסגר הקזינו בעקבות הסגר והמצור שהטילה ישראל על השטחים, ובעיקר על יריחו.

