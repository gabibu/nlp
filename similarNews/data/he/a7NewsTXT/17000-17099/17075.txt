

פעוט אוסטרלי שהוכש על ידי נחש, היה נורת האזהרה מפני שטף של חיות בר המחפשות מקלט משריפות החורש המשתוללות באיזורים העירוניים של פרברי סידני.

ויליאם בלומפילד בן השנתיים הועבר במסוק לבית החולים, לאחר שביום שלישי הוכש בקרסולו על ידי נחש חום שברח מהלהבות באיזור עמק האנטר.

דובר מטעם שרותי הגנים הלאומיים באוסטרליה אמר כי על אזרחים החיים באיזור השריפה לדעת כי "הם עשויים לפגוש בחצרות האחוריות של בתיהם חיות בר וביניהן נחשים ארסיים, שנמלטו מהאש".

"בימים של שריפת חורש, במיוחד באיזור עירוני, בעלי החיים יחפשו מקלט, ולא משנה אם מדובר בנחשים או בחיות בר אחרות", נאמר בהודעת שרותי הגנים הלאומיים.


