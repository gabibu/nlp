

התנהגות פרובוקטיבית ואלימה של המשטרה כלפי מפגיני ימין: שוטרים מחופשים לערבים התגרו ואף היכו נערים מהימין על מנת לגרור אותם לתגובה אלימה. בהמשך היכו במשך כעשר דקות את אחד העצורים בחדר בתחנת הקישלה על מנת שימסור את שמות חבריו.

נתנאל הורוביץ בן ה- 18 מחברון מספר כי לפני כשבוע ביום שלישי בערב, במוצאי צום עשרה בטבת, הוא השתתף עם עוד למעלה מאלף איש בהקפת שערי הר בית. שלושה אנשים שנראו לו ולחבריו כערבים התגרו בהם במהלך האירוע. אחד מהם בעט באחד החברים, וכתוצאה מכך נוצרה קטטה אתם, ובמהלכה הוחלפו מהלומות.

עוד הוסיף הורביץ כי להפתעתם הסתבר שה"ערבים"לא היו אלא שוטרים מחופשים. הם עצרו אותו אבל לא הצליחו לעצור את האחרים. הם הכניסו אותו למשטרת הקישלה, ודרשו ממנו למסור את שמות האחרים שהיו מעורבים ב"קטטה" עם השוטרים המחופשים לערבים. נתנאל לא הסכים ושנים מהשוטרים המחופשיים לערבים היכו אותו מכות רבות, סטרו בו ובעטו בו, תוך כדי קללות בלתי פוסקות.
ההכאה נמשכה קרוב ל-10 דקות.

אח"כ הכניסו אותו לחקירה מסודרת כאילו לא קרה דבר. הורביץ דרש לראות רופא. רופא הגיע ונתנאל התלונן שיש לו כאבים. הרופא אמר להורביץ שאין לו כלום והוא יכול להיחקר, אך יקבל כדור נגד כאבים.

עד כאן עדותו של נתנאל הורביץ.

את הידיעה העבירה סוכנות הידיעות "קול רינה".
