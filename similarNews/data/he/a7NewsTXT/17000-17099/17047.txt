

במקביל להקלות על האוכלוסיה הפלשתינית הודיעה לשכת רה"מ כי שרון עומד על כך שיישמרו שבעה ימי שקט מוחלט. "שבוע השקט מהווה תנאי בל יעבור לפני יישום תוכנית טנט" נאמר בהודעה.

בהתייעצות שהייתה אמש בלשכת שרון, בה השתתפו שר הביטחון, שר החוץ, הרמטכ"ל, ובכירים במערכת הביטחון, נמסר דיווח על רגיעה יחסית, אך לא על שקט מוחלט, שהשתרר בימים האחרונים.

בין היתר נמסר על ארבע התקפות שביצעו המחבלים אמש בצפון השומרון. בארבעת ניסיונות הפיגוע איש לא נפגע.
