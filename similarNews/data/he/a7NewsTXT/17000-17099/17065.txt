

בג"צ הוציא אמש צו ביניים האוסר על עיריית ירושלים להעביר תקציבים למוסדות תורניים. האיסור יהיה בתוקף עד שיסתיים דיון בעתירה שהגישו שני חברים במועצת עיריית ירושלים בעניין זה.

השניים גלעד ברנע ורן וולף תבעו לבטל העברת כספים בסך מיליון ושש מאות אלף שקלים שלטענתם נעשו שלא כדין.

בתגובה אמרו בסיעת ש"ס בירושלים כי מדובר בעתירה קנטרנית ומעוררת מדנים מיותרים שחסרה הנמקה וביסוס.
