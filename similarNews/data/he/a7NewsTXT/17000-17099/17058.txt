

השליח המיוחד של הממשל האמריקני אנתוני זיני מגיע מחר לישראל. הוא יישאר כאן ארבעה- חמישה ימים בלבד, ולאחר מכן יחזור לארצו לדווח על ההתפתחויות שהצליח להשיג, אם יהיו כאלה.

על פי ההערכות, זיני ידרוש מן הפלשתינים לחימה נחושה יותר בטרור, ומאבק בתשתיות של ארגוני המחבלים.

מראש הממשלה שרון עשוי זיני לבקש הסרת הסגרים ומתן הקלות לאוכלוסייה הפלשתינית.
זיני ייפגש גם עם אנשי אמ"ן ושב"כ, וישמע מהם האם פעולותיו של ערפאת נעשות למראית עין בלבד או שיש בהן ממש.

בתוך כך נמסר כי אש נורתה אתמול בערב לעבר רכב צבאי שנע בג'נין. אין נפגעים. עוד נודע כי בציר העלייה להר עיבל נטרלו שוטרי מג"ב מטען חבלה. גם תקרית זו הסתיימה ללא נפגעים.
