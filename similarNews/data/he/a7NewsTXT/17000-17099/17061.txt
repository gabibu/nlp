

אתמול ערכה הקהילה היהודית בפריז הפגנה, במחאה על שני מקרים נוספים של גילוי אנטישמיות בפרבר של העיר. בתחילת השבוע יידו אלמונים בקבוקי תבערה אל בית הספר היהודי קרטייל. אחת הכיתות עלתה באש, אולם לא היו נפגעים.

בתקרית השנייה נזרקו אבנים אל בית הכנסת הסמוך לקרטייל. בתגובה תגברה משטרת פריס את השמירה על המוסדות היהודיים, ופתחה בחקירה.

בתוך כך נמסר כי צרפת היא שמנעה את הכנסת ארגון החיזבאללה לרשימת ארגוני הטרור של האיחוד האירופי.
הרשימה, שפורסמה בשבוע שעבר, לא כללה, כאמור, את הארגון, אף על פי שהוא מופיע ברשימת ארגוני הטרור של ארצות הברית.

שר החוץ הלבנוני הביע את שמחתו על ההחלטה, ואמר: "הדבר מוכיח שהגישה הלבנונית בעניין חיזבאללה זוכה להבנה, ואירופה מקבלת את ההפרדה בין הטרור, שלו אנחנו מתנגדים, לבין התנגדותנו לטרור, שבה אנו גאים".

מקורות דיפלומטיים אמרו כי ייתכן שארה"ב תלחץ על אירופה לשנות את ההחלטה.
