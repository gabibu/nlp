

פעיל חמאס שנעצר הודה כי נסע לסעודיה לצורך פגישה עם אנשי חמאס הפעילים שם. בפגישה תואמה פעילות יצור טילי הקאסם, ששוגרו באחרונה ברצועת עזה לעבר יישובים יהודים. החמאס תכנן להעביר את הטילים גם ליהודה ושומרון.

ברשות השליח נתפסו מסמכים המתארים בפירוט רב את תהליך פיתוחה של תעשיית טילי הקסאם ברצועת עזה, הגורמים העומדים מאחורי פעילות זו, עלויותיה הכספיות וכן כוונת אנשי המפקדה בעזה לפעול ביתר שאת להעברת הידע והניסיון שנצבר אצלם לאנשי הארגון באיו"ש.


