

הודו סיימה את פריסת כוחותיה לאורך הגבול עם פקיסטן, אמר היום שר ההגנה ההודי ג'ורג' פרנאנדס.

"הודו עדיין מעוניינת למצוא פתרון דיפלומטי לסיכסוך האחרון שלה עם שכנתה ויריבתה הגרעינית, כשהדבר כולל גם הפעלת לחץ בינלאומי", אמר פרנאנדס.

עוד הוסיף כי "הכוחות ניצבים לאורך הגבול אולם לא בעמדות קרב". לדבריו, הודו שוקלת שיחות בנושא פירוק הנשק לאורך קו הפסקת האש המפריד בין הכוחות ההודים לפקיסטנים באיזור קשמיר, אולם זאת ניתן יהיה ליישם רק לאחר שפקיסטן תפסיק את תמיכתה בקיצונים האיסלמים הנלחמים בשלטון ההודי.

הודו מאשימה את פקיסטן בסיוע לטרור ,וניהול מלחמה בהענקת תמיכה לכתריסר תנועות בדלניות קשמיריות. פקיסטן מכחישה את האישומים, אולם מציינת כי היא מעניקה "תמיכה מורלית ללוחמי החופש".
