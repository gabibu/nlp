

יו"ר הוועדה להסדר דחיית השירות לתלמידי ישיבות, ח"כ יוסי כץ (עבודה), הודיע היום כי הוא יוזם דיון בועדה בנושא שירות לאומי לכל מיני מגזרים בחברה הישראלית שהיום אינם משרתים כלל.

הצעתו "הצעת חוק השירות האזרחי", ה מיועדת ליצור מסלול שירות לאומי בו ישרתו ערבים, חרדים ובעלי פרופיל נמוך. משך השירות האזרחי יימשך שמונה עשר חודשים, במשך חמישה ימים בשבוע לפחות, ובמשך 8 שעות לפחות ביום.

תחומי השירות האזרחי בהם יתבצע השירות הם: סעד ורווחה, בריאות, קליטת העלייה, פיתוח קהילתי, חינוך, תרבות, ביטחון, פנים ושירותי הצלה, שמירת הסביבה, תשתיות ועוד.

ח"כ אחמד טיבי (תע"ל), אמר בתגובה, כי הוא דוחה את הצעת ח"כ כץ. "אי אפשר לפתור את בעיות היהודים על ידי הטלת חובות על ערבים הכורעים תחת נטל האפלייה. פופוליזם לא בבית ספרנו", אמר טיבי.


