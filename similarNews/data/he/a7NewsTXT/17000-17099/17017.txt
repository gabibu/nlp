

נתנאל הורוביץ בן ה-18 מחברון מספר עדות קשה על אלימות משטרתית נגדו ונגד חבריו שהשתתפו, יחד עם עוד 1,000 איש, בטקס הקפת הר הבית לפני שבוע.

"שלושה אנשים שנראו לנו כערבים התגרו בנו במהלך האירוע. אחד מהם אף בעט באחד מחברי, וכתוצאה מכך התפתח תגרת ידים שבמהלכה הוחלפו מהלומות.

להפתעתנו הסתבר שה"ערבים" לא היו אלא שוטרים מחופשים. הם עצרו אותי אבל לא הצליחו לעצור את חברי. הם לקחו אותי לתחנת המשטרה "קישלה" בעיר העתיקה ודרשו ממני למסור את שמות האחרים שהיו מעורבים ב"קטטה" עם השוטרים המחופשים. כשסירבתי, שנים מהשוטרים המחופשים היכו אותי מכות רבות, נתנו לי סטירות ובעטו בי תוך כדי הטחת קללות בלתי פוסקות כלפי.

ההכאה נמשכה קרוב ל-10 דקות.

אח"כ הכניסו אותי לחקירה מסודרת כאילו לא קרה דבר. דרשתי לראות רופא. כשהגיע הרופא הגיע, התלוננתי שהשוטרים היכו אותי ושיש לי כאבים. הרופא אמר לי 'שאין לך כלום', ורק נתן לי כדור לשיכוך כאבים. הוא קבע שהשוטרים יכלו להמשיך לחקור אותי".

עד כאן עדותו של נתנאל הורביץ.

כתב ערוץ 7 פנה למשרד לבטחון פנים כדי לקבל את תגובתו. תשובת המשרד תפורסם לכשתתקבל.

את הידיעה העבירה סוכנות הידיעות "קול רינה".
