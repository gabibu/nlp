

ילדים ערבים התפרעו בצהריים במחנה הפליטים בלאטה ליד שכם. את ההתפרעויות צילם צוות צילום של סוכנות הידיעות איי.פי.

מתברר כי נוכחות צוות הצילום איפשרה למתפרעים להתקרב לטנק של צה"ל ולגנוב ממנו טלפון אחורי וציוד נוסף. הטלפון האחורי משמש בדרך-כלל לתקשורת בין כוחות חיל רגלים לבין צוות הטנק במהלך פעילות של שיתוף פעולה בין השיריון והחי"ר.

חיילי צה"ל ניסו להניס את הנערים שהתקרבו לכוח צה"ל יותר מפעם אחת על ידי ירי באויר אך נוכחות צוות הצילום גרמה לכך שהם נרתעו מנקיטת פעולות נגד המתפרעים ובכך איפשרו להם לגנוב את הציוד.

עצם העובדה שנערים פלשתינים הצליחו להגיע עד לטנק ולקחת את הטלפון האחורי - ככל הנראה תוך כדי חיתוך כבל הטלפון - נחקרת ע"י צה"ל.
