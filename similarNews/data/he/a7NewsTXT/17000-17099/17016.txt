

כהמשך לקמפיין המקיף של משרד התיירות לעידוד תיירות הפנים בישראל - "דווקא עכשיו חופשה בישראל" - עולה לאוויר בימים אלה גם קמפיין ברשת האינטרנט.

לצורך הקמפיין, הקים משרד התיירות בפעם הראשונה מיני-אתר של תיירות הפנים בישראל, שאליו נכנסים באמצעות לחיצה על באנר אינטראקטיבי. במיני אתר מרוכזים לינקים ופרטים מלאים של כל עמותות התיירות בישראל, כולל מפת התמצאות. מטרת האתר היא לשמש מעין "שער כניסה" עבור הגולשים המחפשים מידע רשמי על תיירות הפנים בישראל.

קמפיין האינטרנט יימשך בשלב ראשון כשלושה שבועות ויכלול באנרים אינטראקטיביים באתרי אינטרט ישראלים מרכזיים. הבאנרים מ ציגים את הסיסמא "דווקא עכשיו חופשה בישראל", לצד הפסוק התנ"כי "טובה הארץ מאוד מאוד".

מעבר על פני הבאנר בעזרת העכבר, מפעיל את הג'ינגל המוכר של "דווקא עכשיו חופשה בישראל".


