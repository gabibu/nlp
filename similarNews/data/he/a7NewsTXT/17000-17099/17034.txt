

הרש"פ שילמה את החוב של מלון "אל פונדוק אלוותאני" (נשיונל פאלאס) לבנק דיסקונט. נשיונל פאלאס הוא בית מלון מרכזי במזרח ירושלים והוא נמצא ברחוב סאלח א-דין.
בכירי הרש"פ נוהגים לערוך בו מסיבות עיתונאים ולארח בו אנשים.

בית המלון הוצא למכירה פומבית על ידי בנק דיסקונט, לאחר שנקלע לקשיים בהחזרת חובו לבנק חוב בסך של מליון וחצי דולרים.

מקורות פלשתינים מסרו כי החוב נוצר בשל הלוואה אותה לקחה משפחת בעלי המלון כדי לשפצו אך כיון ש"מלחמת אוסלו", אותה מנהלת הרש"פ נגד מדינת ישראל, גרמה למצב תיירותי קשה, השיפוץ לא הושלם וכספי ההלוואה לא הוחזרו.

בהוראת ערפאת גייסה הרש"פ את הסכום דרך הבנק האיסלמי והעבירה אותו באמצעות אחד מבכיריה זיאד אבו זיאד, לבעלי המלון שהם ממשפחת אבו אל חאז'. אבו אל חאז' שילמו את החוב לבנק .

עוד נמסר כי הרש"פ פנתה לנסיכויות המפרץ כדי שתסייענה לבעלי המלון להחזיר את חובם מתוך החשש כי המלון יימכר לגורמים יהודיים כמו עמותת "עטרת כהנים".


