

הלילה בחצות נשמע קול פיצוץ עז ברחוב ששת הימים בכפר סבא.

משהגיעו כוחות הביטחון למקום התברר כי רכבו של יצחק ולד, ראש עיריית כפר סבא עולה באש.

הכבאים השתלטו על השריפה. איש לא נפגע בפיצוץ ולבניין נגרם נזק קל.

בדיקה ראשונית העלתה כי מדובר בפיצוץ כתוצאה מהפעלת מטען חבלה או רימון.

עד ראייה סיפר כי הבחין בשני אלמונים שנכנסו לבניין לפני שאירע הפיצוץ.

ראש עיריית כפר סבא אמר כי מעולם לא קיבל איום על חייו.
