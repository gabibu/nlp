

כוח נאט"ו בבוסניה ערך היום חיפוש מקיף בתחנת רדיו השייכת לסוניה קראדזיץ', בתו של הסרבי-בוסני המבוקש ראדובן קראדזיץ', החשוד בבביצוע פשעי מלחמה.

חיילי הכוח נכנסו לאולפני הרדיו "סווטי ג'ובאן" (ג'ון הקדוש) בעיר הבוסנית פאלה, שהיתה בעבר מעוז הסרבים-בוסנים, המרוחקת כ-20 ק"מ מסאראיבו.

על פי הודעת הכוח, חיפושים דומים נעשו בתחנות נוספות, כדי לחשוף מידע על רשתות השידור ברחבי המדינה. דובר הכוח אמר כי אנשיו ניסו לקבוע אם מתקני השידור שימשו ארגונים שונים לצורך תקשורת צבאית, התקנת מכשירי האזנה וציתות, או מעקב בלתי חוקי אחר תושבי בוסניה-הרצגובינה.
