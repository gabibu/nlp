

בדמשק נערך היום כינוס ובו השתתפו נציגיהם של עשרה ארגוני חבלה המכונים ארגוני האופוזיציה. בין המשתתפים היה פארוק קדומי מבכירי אש"ף.

נמסר כי הכינוס עסק בנושא הגברת ההתנגדות הערבית לישראל ובקידום "הדו-שיח הלאומי" בין ארגוני המחבלים.

עימאד אל-עלאמי נציג החמאס, אמר כי הייתה הסכמה בין המשתתפים במפגש, לפיה "האחדות הלאומית חייבת להתבסס על המשך התסיסה".

קדומי, שהגיע לדמשק ביום שני, נפגש עם שר החוץ הסורי פארוק א-שרע, ועם סגן הנשיא עבדול חלים חאדם.
