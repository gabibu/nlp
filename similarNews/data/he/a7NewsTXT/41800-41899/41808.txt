

משטרת ההגירה עצרה אזרח סיני שהועסק בשיפוצים בבסיסים רגישים של צה"ל בצפון. הסיני ששהה בארץ באופן בלתי חוקי הועבר לכלא מעשיהו שם ישהה עד גירושו מהארץ.

העסקתו של העובד הסיני נחשפה בעקבות מידע מודיעיני שהגיע לאחרונה למשטרת ההגירה. מתברר כי האזרח הסיני הגיע לישראל באופן בלתי חוקי לפני כשנתייים. לאחרונה ברח ממעסיקו והוכרז ל"ברחן".

הוא מצא עבודה אצל מעסיק אחר שהעסיקו באופן בלתי חוקי במסגרת עבודות שיפוץ שעשה בבסיסי צה"ל ומתקנים ביטחוניים רגישים באזור נהריה ורמת הגולן.

אמש נלכד הנתין הסיני ע"י משטרת ההגירה במקום עבודתו באחד מבסיסי צה"ל בצפון, כשהוא לבוש מדי צה"ל. הוא נעצר והועבר למשמורת בכלא מעשיהו עד אשר יגורש מהארץ. מעסיקו נקנס ובכוונת המשטרה לנקוט נגדטו בהליכים משפטיים.
