

הוראה לזרז את הטיפול בתיקים הקשורים לחקירת החשדות לשחיתות בבחירות המקדימות במפלגות המובילות ניתנה ע"י היועץ המשפטי לממשלה, אלייקים רובינשטיין, ופרקליטת המדינה, עדנה ארבל.

היום העבירה המשטרה לפרקליטות חלק מחומר החקירה נגד חבר הכנסת אלי בן מנחם, החשוד שהציע שוחד למתמודד מולו בבחירות הפנימיות בעבודה תמורת פרישתו מהמרוץ וכן נגד פעילים בליכוד החשודים שהציעו למתמודדים בפריימריס את הצבעתם תמורת תשלום.
בכל התיקים קיימות ראיות לכאורה לביצוע עבירות שוחד וסחיטה, אולם לא כנגד כל החשודים.


