

הרב גבריאל פרחי, בן 34, שהגיע לתפילה בבית הכנסת של ה"תנועה היהודית ליברלית בצרפת" (MJLF) נפצע ביום שישי באורח קל מדקירת סכין בבטנו. יצויין כי הרב פרחי וחברי הקהילה הדוגלים בדרכי "שלום" במזה"ת קיבלו בעבר איומים על חייהם בשל "הפגיעה בפלשתינים".

מקורות במשטרת פריס ועדי ראיייה דיווחו כי הרב החל לשאת את דרשתו בכניסה לבית הכנסת, כאשר התקרב אליו צעיר שדקר אותו תוך צעקה "אללה אכבר". התוקף הצליח להימלט ומשטרת פריס פתחו בחקירת האירוע.
