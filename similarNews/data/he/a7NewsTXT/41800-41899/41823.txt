

מתוצאות ספירת הקולות המחודשת בפריימריס של מפלגת העבודה מתברר כי יצחק הרצוג שהוצב במקום העשירי ברשימה, זכה ביותר קולות מיולי תמיר שנמצאת במקום התשיעי.
אולם, מכיוון שהבדיקה החוזרת התבצעה רק לאחר שכבר הוגשו הרשימות לוועדת הבחירות המרכזית - למרות שהוחלט עליה כבר שבוע לאחר קיום הפריימריס - אי אפשר יהיה לבצע את השינוי במיקומם של השניים.

על הספירה המחודשת הוחלט מאחר שנתגלו שתי קלפיות, האחת ממגזר המושבים והשנייה מהמגזר הדרוזי, שלא נכללו במניין הקלפיות. ראשי העבודה פנו לחברת המחשבים וביקשו לבצע ספירה נוספת, שתכלול גם את הקלפיות החדשות.

