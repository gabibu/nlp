

באפריל 01 נהרגו 4 חיילים קנדיים באפגניסטן מפגיעת פצצה מונחית לייזר ששוגרה לעברם על ידי רב סרן הארי שמידט ורב סרן ויליאם אומבך, שני טייסי אף-16 אמריקאים. הטייסים צפויים לעמוד בשל הרג הקנדים למשפט צבאי בגין הריגה, תוקפנות מיותרת ורשלנות. כך דווח ברשת אי.בי.סי.

הטייסים טוענים באמצעות עורך דינם כי ההרג בשוגג אירע מאחר שפעלו תחת השפעת כדורי מרץ. עוד טוענים הטייסים כי הם אולצו ליטול את הכדורים.

עורך דינם של הטייסים אמר כי בשימוע בנושא, שייערך בעוד כשבועיים, הוא יוכיח כי חיל האוויר מפעיל לחץ לשכנע טייסים לקחת את כדורי המרץ "דקסמפיטרמין". הסם אומר עורך הדין פוגע בשיקול הדעת אך למרות זאת, טייסים שאינם מסכימים ליטול אותו, אינם מורשים לצאת למשימות.

דוברת חיל האווירסגן ג'ניפר פראו, מסרה כי הכדורים הם "כלי לשליטה בעייפות", וכי הם ניתנים לטייסים כדי שיישארו עירניים במהלך פעולות ממושכות. עוד ציינה כי נטילת הכדורים נעשית על פי שיקול הדעת של הטייס בלבד. היא הוסיפה כי כדורי המרץ נבדקו בצורה יסודית ונמצא כי הם אינם פוגעים בתפקוד.
