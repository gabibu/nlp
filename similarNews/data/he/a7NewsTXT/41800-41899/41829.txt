

ביום עיון בנושא אכיפת חוק התכנון והבניה הוצגו נתונים המראים כי רק נגד 1,605 תושבים הוגשו תביעות משפטיות או הוצאו צוי הריסה, מתוך 53,369 מבנים שנבנו בניגוד לחוק.
כלומר גורמי האכיפה הצליחו לפעול רק כנגד 3% ממקרי עבריינות הבניה.

ביום העיון שנערך בירושלים נטלו חלק יו"ר מרכז השלטון המקומי, היועץ המשפטי לממשלה, מפכ"ל המשטרה ומנכ"ל משרד הפנים.

יו"ר מרכז השלטון המקומי, עדי אלדר, אמר כי בהקשר של עבריינות בניה המדובר הוא בשלושה מגזרים "בעייתיים" שהראשון שבהם הוא המגזר החקלאי שבוחר לגדל "דונמים של קניונים במקום
הבעיה השניה היא במגזר הערבי שבו יש למעלה מעשרת אלפים מבנים שנבנו בניגוד לחוק,
והבעיה השלישית מתמקדת במגזר הבדואי ששם עולה מספר המבנים הבלתי חוקיים על 30 אלף.

אלדר אמר ביום העיון כי המשטרה ורשויות אכיפת החוק אינן עושות די כד למגר את התופעה הקשה של בניה בלתי חוקית, וכי הוא אינו מעלה על הדעת איך היתה נראית החברה בישראל במצב שבו רק 3% ממבצעי הרציחות או מעשי השוד בישראל היו נתפסים ונענשים.

יצויין, כי תופעת עבריינות הבניה בישראל גורמת לנזק כלכלי וחברתי עצום.


