

החודש האחרון היה גשום מהממוצע במידה ניכרת, והטמפרטורות היו נמוכות במעט מהממוצע, כך נמסר מהשרות המטאורולוגי.

ברוב חלקי הארץ (פרט לדרום הנגב והערבה) היו כמויות הגשם גדולות מהממוצע בשיעור ניכר, בין 110 ל200 אחוזים למעלה מהממוצע הרב שנתי לחודש. כמויות הגשם הגדולות ביותר יחסית לממוצע ירדו באזור הר חברון וצפון הנגב - 250 אחוז עד 300 אחוז.

עוד נמסר מהשרות המטאורולוגי, כי הגשמים הרבים שירדו הביאו לשיפור ניכר במאזן הגשמים. לפני כחודש וחצי היה גרעון גדול שהגיע לשיאו כאשר כמויות הגשם שירדו מתחילת העונה הגיעו ל-20 עד 40 אחוז מהממוצע הרב שנתי לתקופה המקבילה, אולם בהמשך עלו כמויות הגשם המצטברות מתחילת העונה על הממוצע הרב שנתי לתקופה המקבילה ברוב אזורי הארץ.
