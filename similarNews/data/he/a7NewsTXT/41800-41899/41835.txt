

ברוב של 20 מול 18 אישרה ועדת הבחירות המרכזית את פסילתו של שר הבטחון, שאול מופז, מהתמודדות ברשימת הליכוד לכנסת ה-16.

ועדת הבחירות המרכזית קיבלה החלטה לפיה תיפסל מועמדותו של שאול מופז ברשימת הליכוד לכנסת. בכך מקבלת הועדה את החלטתו של יו"ר הוועדה, השופט מישאל חשין, שהחליט לשלול את מועמדותו כיוון שלא עמד בהוראות "חוק הצינון".

סיעת הליכוד החליטה שלא להטיל משמעת סיעתית בהצבעה על מועמדות מופז, ואכן ח"כ מיכאל איתן, סגן יו"ר ועדת הבחירות מטעם הליכוד, הודיע כי לא יצביע בעד הכללת מופז ברשימת הליכוד, ובעת ההתבעה נתן לחבר ליכוד אחר, שהצביע נגד הפסילה, את זכות ההצבעה. השר אלי ישי הנחה היום את נציגי מפלגתו בוועדה להצביע נגד פסילת מופז.

בנוסף להצבעה על מופז, תחליט הוועדה גם אם לאשר את החלטת חשין למחוק את שמו של משה פייגלין מרשימת הליכוד.

מליאת ועדת הבחירות אמורה לאשר היום את רשימת כל המועמדים ב-28 הרשימות שיתמודדו בבחירות לכנסת ה-16. הוועדה גם תאשר סופית את כינוייהן של כל הרשימות.
