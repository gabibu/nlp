


מטה המאבק של עובדי הבנקים וההסתדרות החליטו הערב לערוך בשבוע הבא אסיפות מחאה בגין הפיטורים בבנק הפועלים ולשבש בכך את עבודת הבנקים בכל רחבי הארץ.

הלילה יבקש מטה המאבק מיו"ר ההסתדרות, עמיר פרץ, להכריז על סכסוך עבודה בגין צעדי הנהלת הבנק, שתפטר על פי תוכניתה 900 עובדים בבנק הפועלים.

בכנס של עובדי הבנקים שנערך היום הוצעו מספר סנקציות כלפי בנק הפועלים ובהם משיכת כספי הוועדים מהבנק.

צוות מצומצם של הוועדים השונים בהסתדרות ידון הלילה בהצעות, אך יודיע על הצעדים סמוך לביצוען. מטה המאבק מבהיר כי במידה ואכן יוצאו מכתבי הפיטורים לעובדים, יינקטו מיד צעדי תגובה.








