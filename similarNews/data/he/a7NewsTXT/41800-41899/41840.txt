

החשש מפני טרוריסטים גורם ל-.F.B.I להרחיב את החיפושים והמרדף אחר כשנים עשר אנשים שככל הנראה נכנסו לארה"ב שלא כחוק בתקופת חג המולד.
בשבוע שעבר פורסמו תמונותיהם של חמישה מבוקשים לחקירה, שנכנסו לארה"ב מקנדה כשהם משתמשים בדרכונים מזויפים.

אם כי הרשויות מסרו כי אין כל הוכחה לכך שאנשים אלה מתכננים פיגוע טרור, אמר נשיא ארה"ב ג'ורג' בוש כי הורה על המרדף בשל חששות מפני "אלה שינסו לפגוע באמריקה".
