

העיתון האמריקני "ניו יורק טיימס" הפך ביום חמישי לבעלים הבלעדי של "אינטרנשיונל הרלד טריביון", לאחר שהיה בידי "וושינגטון פוסט".

"מעכשיו והלאה, צוות ה'טיימס' יפיק את רוב התוכן של ה'הרלד', בנוסף לתרומת הצוות הקטן של העיתון, סוכנויות הידיעות ומספר הולך וגדל של מאמרים מה'פוסט' ומעיתונים אמריקנים אחרים", אמר דייוויד קירפטריק מה"ניו יורק טיימס".

הלוגו והמראה של ה"הרלד טריביון" לא ישתנו, ומשרדיו ימשיכו להיות בניי סיר-סן, ליד פריס. עד כה, החזיק ה"ניו יורק טיימס" ב-50 אחוז מהבעלות על "הרלד".
