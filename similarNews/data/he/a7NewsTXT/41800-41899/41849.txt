

כתריסר סופרים ועורכי דין ערבים מתכוננים לפנות לעולם הערבי ולדרוש הפעלת לחץ על נשיא עיראק סדאם חוסיין, שיובילו להתפטרות מתפקידו, במטרה למנוע את המלחמה.

"אנו קוראים לציבור בעולם הערבי ומבקשים להפעיל לחץ לשחרור מסמכויותיו של סדאם חוסיין ועוזריו הקרובים, במטרה למנוע את המלחמה המאיימת באסון על עמי האזור", נאמר בהודעתם.

"התפטרות מיידית של סדאם, ששלטונו במשך שלושה עשורים היה סיוט לעיראק ולעולם הערבי, היא הדרך היחידה למנוע אלימות נוספת", נאמר.
