

לפני מעט יותר משעה ירו ערבים טיל לעבר שיירה ישראלית בין קרני לנצרים. כך מוסר כתבנו קובי פינקלר. הוא מציין כי הטיל חלף סמוך למכוניות בהן היו אזרחים וחיילים, פגע והתפוצץ על עמדה של צה"ל בסמוך למקום. אך איש לא נפגע.

צה"ל פועל בתוך רמאללה. כתבנו חגי הוברמן מוסר כי קולות נפץ וירי שעולים מן העיר נשמעים היטב ביישובי הסביבה. עוד מוסיף כתבנו כי לאחר חודשים ארוכים של רגיעה יחסית, אמש פתחו ערבים באש לעבר היישוב פסגות הסמוך לרמאללה. איש לא נפגע ולא נגרם כל נזק.

על פי הערכת הכוחות במקום, הירי על פסגות בוצע מאל-בירה.
