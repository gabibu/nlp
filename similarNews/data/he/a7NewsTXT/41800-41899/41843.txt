

מחירה של חבית דלק גולמי הנמכרת במחירי אופ"ק, עלה באופן חד לקראת סוף שנת 2002, כך נמסר היום ע"י מקורות בארגון המדינות המייצאות נפט.

דובר מטעם מטה אופ"ק בווינה אמר כי מחיר סל הדלקים בשבוע הרביעי של דצמבר היה
30.50 דולר לחבית (159 ליטר), 1.74 דולר יותר מאשר שבוע קודם לכן.

אולם, נראה כי המגמה פונה לירידה. לאחר השיא השנתי של 31.06 דולר ב-27 בדצמבר,
ירד מחיר החבית ל-29.85 דולר בראש השנה האזרחית.

פרשנים אמרו כי המדינות החברות באופ"ק רמזו באחרונה כי בכוונתן להגדיל את
התפוקה. מנגנוני ההפקה של אופ"ק צופים עלייה אוטומטית של 500,000 חביות ביום
כאשר מחיר סל הדלקים עולה מעל 28 דולר או יורד מתחת ל-22 דולר, במשך 20 ימי
מסחר רצופים.




