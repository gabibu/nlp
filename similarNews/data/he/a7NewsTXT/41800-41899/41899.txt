

בתכנית "פגוש את העתונות" בערוץ 2 תוקף ראש הממשלה לשעבר אהוד ברק את הנהגת הליכוד תוך האשמתם בשיתוף פעולה עם הטרור הערבי.


בתכנית "פגוש את העתונות" בערוץ 2 תוקף ראש הממשלה לשעבר אהוד ברק את הנהגת הליכוד תוך האשמתם בשיתוף פעולה עם הטרור הערבי.

"המטרה העיקרית של הטרור זה לא רק לרצוח את היהודים, אלא קודם כל לזרוע פחד בקרב המיליונים שנשארים בחיים. אי אפשר לזרוע פחד בלבו של עם בלי משתפי פעולה מבפנים. משתפי הפעולה האמיתיים של הטרור הם מנהיגי הליכוד, בכיכר ובצמתים... הם סוכני זריעת הפחד, אלה שעמדו על המרפסת בכיכר ציון, אלה שצעדו בהלוויה המאולתרת של רבין. אריאל שרון, בנימין נתניהו, משה קצב, מנהיגי הימין הפוליטי, סייעני הטרור הפלסטיני".

עוד מדבריו: "...בזמן יצחק רבין, שמעון פרס ובזמני, הרקידו את הדם ורקדו על דם. אצל רבין זה נגמר ברצח, אצל פרס זה נגמר במפלתו, אצלי זה חלק מהטלטלה...כאשר עכשיו הם רואים מכאן מה שהם לא ראו משם, הם צריכים ללמוד לקח   שלעולם לא יחזרו המחזות של כיכר ציון וריקודים על הדם", דברי ברק.

חיצי ביקורת נוספים שילח ברק לעבר שרי העבודה בממשלת האחדות, שלא "התעקשו", לדבריו על ביצוע תוכנית חירום לבניית גדר הפרדה, שההמנעות מביצועה היא לטענתו חוסר אחריות לאומית של רה"מ שרון.

מהליכוד נמסר בתגובה למתקפתו של ברק על הנהגתם כי "דברי ההסתה של ברק מוכיחים כי הוא, כמו מצנע, לא למדו דבר מתוכניתם הכושלת".
