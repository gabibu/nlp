

סגן ראש ממשלת עיראק, טארק עזיז טוען בשיחה עם "פעילי שלום" מאירופה כי ארה"ב מתכננת את פלישתה לעירק המנוגדת לטענתו לעמדת האו"ם כחלק מתכניתה להשתלט על בארות הנפט באזור.

"הם לא אמרו 'בוא נמתין עד לקבלת תשובת הפקחים ואז נחליט'", טען והוסיף כי "הם פשוט ממשיכים בהכנות למלחמה שמטרתה לפלוש לעיראק, להשתלט עליה ולהשתמש במשאבי הנפט שלה" האו"ם מתכנן לפתוח משרדים בעיר מוסול שבצפון עירק במסגרת הסיוע לפעולות הפקחים בחלק זה של המדינה, כך הודיע דובר מטעם האו"ם שהוסיף כי המשרדים והפקחים יפעלו ממלון במוסול.

עד כה ערכו פקחי האו"ם חיפושים ב-5 אתרים עיראקים לפחות, שאחד מהם היה במרחק של 175 ק"מ צפונית לבגדאד, בעיר תיקרית שבמחוז צלאח א-דין.

מקורות אמרו כי צוות רב-תחומי של משלחת האו"ם והסוכנות הבינלאומית לאנרגיה גרעינית ביקר בשני אתרים נוספים לפחות, ביניהם מחסנים של חיל האוויר העיראקי באל-טאג'י, ומפעל יציקה מהגדולים בעיראק.

הדובר ציין כי על פי התכנון, ייעשה שימוש במסוקים כדי להעביר את הפקחים לאתרים ברחבי המדינה, אולם לדבריו, לא ידוע עדיין מתי יתחילו הביקורות המוטסות.

הכוונה להטיס את הפקחים כבר ביום רביעי שחל בו יום השנה הנוצרית החדשה נדחתה עקב התנגדות פקידים עיראקים, שטענו כי הדבר בלתי אפשרי כיוון שרוב אזרחי המדינה יצאו לחופשה.

עוד אמרו מקורות עיראקים כי בגדאד "אינה מאושרת" מכוונת האו"ם להוציא מדענים עיראקים אל מחוץ לתחומי המדינה לצורך חקירות בדבר תוכניות הפיתוח העיראקיות של נשק להשמדה המונית.
החלטת מועצת הביטחון 1441 מחייבת את בגדאד לשתף פעולה עם הפקחים או לעמוד מול השלכות חמורות, כגון פעולה צבאית.

סגן ראש ממשלת עיראק טארק עזיז אמר כי אין הצדקה לפעולות מסוג זה, אך ציין כי אם תוכרז מלחמה על עיראק, הרי שהמדינה מוכנה להפעיל את כל האמצעים הקונבנציונלים שברשותה, כדי להגן על עצמה.
