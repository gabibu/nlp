

ברבעון הראשון של שנת 2005 נרשם גידול של 2.6% ביצוא התעשיה הקיבוצית לעומת הרבעון המקביל ב-2004, כך עולה מסיכום שערכה מנהלת המחלקה הכלכלית באיגוד, שלומית ארבל.

ברבעון הראשון של שנת 2005 נרשם גידול של 2.6% ביצוא התעשיה הקיבוצית לעומת הרבעון המקביל ב-2004, כך עולה מסיכום שערכה מנהלת המחלקה הכלכלית באיגוד, שלומית ארבל. היצוא בשלושת החודשים הראשונים של השנה הסתכם ב-468 מיליון דולר (שני מיליארד שקל ).

יצוא הפלסטיקה, ענף היצור והיצוא המוביל בתעשיה הקיבוצית, הסתכם ברבעון הראשון של השנה ב-210 מיליון דולר, גידול של 4.6% ביחס לרבעון המקביל אשתקד. יצוא ענף המתכת הסתכם ב-65 מיליון דולר, גידול של 4.2% לעומת הרבעון הראשון של 2004. יצוא מפעלי המזון נשאר יציב בהיקף של 80 מיליון דולר ברבעון.

במהלך הרבעון הראשון של 2005 גדל משמעותית היצוא לאמריקה: היצוא לדרום אמריקה גדל ב-56%, היצוא למדינות מרכז אמריקה גדל ב-26% ואילו היצוא לצפון אמריקה רשם גידול של 9.3%.

יצוין שהסיכום הרבעוני אינו כולל את פעילות מפעלי הקיבוצים כתוצאה מחברות בת וקוי יצור הפועלים בחו"ל אלא אך ורק מיצוא ישיר מהמפעלים בישראל לחו"ל.

מנכ"ל איגוד התעשיה הקיבוצית, עמוס רבין, הביע סיפוק מכך שלמרות סימני ההאטה בצמיחה העולמית מפעלי התעשיה הקיבוצית ממשיכים בהגדלת היצוא, ובעיקר בשווקים המתפתחים. הדבר בולט במיוחד על רקע העובדה ששנת 2004 היתה שנת שיא ביצוא התעשיה הקיבוצית
