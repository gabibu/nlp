

שבוע סוער עבר על מתנגדי ההתנתקות הפעילים במאבק. תכנית "ניסוי כלים" גילתה כי אפילו המוסד הראשון שהצהיר על מוכנותו למשימה - לא היה מאורגן כלל. כך עולה לפחות מעדותם של עצירי ימין הכלואים במעשיהו.

אתמול בערב החליטה קבוצה של 3 בנות פעילות ימין בגילאי 13 עד 15 לשבות רעב בכלא מעשיהו. הבנות הודיעו כי נקטו צעד זה לנוכח התעללות מתמשכת מצד שלטונות הכלא. הן מספרות על יחס מחפיר, השפלות, מכות והטרדות מילוליות מצד הסוהרים והסוהרות בכלא.

ביום שני נערך, כזכור, "ניסוי הכלים", במהלכו הצליחו חברי "הבית הלאומי" לשתק או לשבש צירי תנועה ראשיים בירושלים ובמרכז.
הפעילים ידעו כי תא המעצר לא ידמה למלון 5 כוכבים אבל קראו לפני את זכויות העציר ושיננו את פרקי פדרמן, כך שלפחות קיוו ליחס הולם מצד זרועות החוק.

לפני תקופה לא קצרה הצהירו בשירות בתי הסוהר על מוכנותם לקלוט את המתנגדים שייעצרו והכשירו לשם כך אגף מיוחד בכלא מעשיהו.
חלק מפעילי הימין, ש'זכו' (לפי כללי המבצע) השבוע לשבת במעצר, מעודדים דווקא מהתנאים הקשים.
"אם הצהירו שהאגף מוכן להתנתקות מדוע היו צריכים אנשי ימין לשהות לילות באוטובוסים בלי שירותים ובלי שתייה", תמהים גם ברוך מרזל וחבריו המסייעים לעצירים. "אם זה נקרא מסודר אז אני לא דואג מהתנתקות כי יפנו במקום הלא נכון. הם שוהים בכלא כמו בתנאים של הכלא בעיראק ואולי אף יותר גרוע מזה", מוסיף.

"היחס אלינו היה חמור ביותר, פוגעים בזכויות אדם וכמובן בחוק המעצרים. חלק מהעצורים לא קיבלו עד לרגע זה אפילו שמיכות וסדינים", טוענים הפעילים.

פעיל ימין אחר מספר לערוץ 7: "חוסר ארגון כזה לא הייתי מעולם, לא קיבלו אוכל ומיטות. הם פשוט מבולגנים ולא ערוכים. וכל זה מדובר באחוז אחד בלבד ממה שיהיה בהתנתקות, אז מה יהיה שהמספרים יהיו גדולים בהרבה מזה?"

משפטנים של העצורים מבקרים גם את המערכת המשפטית, שנתנה לטענתם יחס משפיל ושערורייתי. הם נותנים דוגמא את השופט הבכיר בן דור מירושלים, שאמר לחלק מהעצורים בזמן לחץ "אין לי זמן ולא מעניין אותי. מבחינתי לא אכפת שתהיה בלי ייצוג משפטי".
הם טענו כי השופט הערים קשיים ובחר גם להחמיר בתנאים שביקשה המדינה כי הוא "יותר נאור מכולם".
עוד מספרים כי היום היה אמור להיות דיון לגבי מספר עצורים. "המשטרה לא הביאה את העצורים, במקרה אחר היו בוודאי משחררים אותם. אבל השופט בן דור אמר שהמשטרה נכשלה טכנית, אך העבירות חמורות והוא 'לא מוכן לסכן את שלום הציבור' ולכן הורה להביאם".

הם אומרים כי גם התייחסותם של שופטים אחרים לעצירים לא נפלה בחומרתם מהמעשים של אותו שופט מירושלים.

16 הנערים, שהוגשו נגדם כתבי אישום היום בבית המשפט לנוער, שוחררו בערבות והתחייבו לשהות בחודשיים הקרובים ביישובים בהם הם מתגוררים.
נשיא בית משפט לנוער בתל אביב, השופט שיינפלד, הורה לשחרר נערה, שהואשמה בהפרת הוראה חוקית, בתנאי מעצר בית מלאים עד תום ההליכים. האמא ביקשה מכבוד השופט שיתן לה רשות ללכת ללימודים בבית הספר, אך השופט דחה והשיב לה שלא מעניין אותו הדבר.
