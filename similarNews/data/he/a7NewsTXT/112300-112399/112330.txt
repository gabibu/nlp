

באי הכנס לציון 100 שנים לשנת הפלא נהנו מהדגמת עקרונות בפיזיקה, מתערוכת פוסטרים שמדגימות את מכניקת הקוונטים, מתצפית בטלסקופים קטנים שיכלו לראות מהם את הכוכבים השכנים במערכת השמש כצדק ושבתאי.

השנה צוינה במוסדות אקדמאים ומדעיים רבים 100 שנה ל"שנת הפלא" של אלברט איינשטיין. איינשטיין שכבר בצעירותו נודע בגאוניותו המופלאה חיבר בשנת 1906, בהיותו בן 26 בלבד ארבעה מאמרים במכניקת הקוונטים, מאמרים שגרמו לפריצות דרך מדעיות שעד היום עמלים אלפי חוקרים ליישמם. להערכת מדענים בני זמננו, כל אחד מהמאמרים שנכתבו ב"שנת הפלא" הזו יכלו לזכות את איינשטיין בפרס נובל.

ביום ד' צוין אירוע זה בכנס מדעי שנועד לכל המשפחה באוניברסיטת תל אביב. לצד שש הרצאות שנועדו לפשט את תורתו לקהל הרחב, נהנו באי הכנס מהדגמת עקרונות בפיזיקה, מתערוכת פוסטרים שמדגימות את מכניקת הקוונטים, מתצפית בטלסקופים קטנים שיכלו לראות מהם את הכוכבים השכנים במערכת השמש כצדק ושבתאי, וכן נהנו הילדים שוחרי המדע שבין באי הכנס מגלידה שהוכנה במשך 5 דקות באמצעות חנקן נוזלי.

מאוניברסיטת תל אביב נמסר לכתבנו כי בכנס השתתפו מעל אלפיים איש והוא הוכתר בהצלחה מרובה.
