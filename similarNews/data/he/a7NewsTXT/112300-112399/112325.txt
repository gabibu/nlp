

בני נוער העומדים לפני גיוס לצה"ל, שנעצרו במסגרת ההפגנות נגד ההתנתקות וחסימות הכבישים ונפתחו נגדם תיקים פליליים במשטרה, נשלחים לקצין בריאות נפש (קב"ן) במהלך שלבי המיון לקראת גיוסם לצה"ל.

בני נוער העומדים לפני גיוס לצה"ל, שנעצרו במסגרת ההפגנות נגד ההתנתקות וחסימות הכבישים ונפתחו נגדם תיקים פליליים במשטרה, נשלחים לקצין בריאות נפש (קב"ן) במהלך שלבי המיון לקראת גיוסם לצה"ל.

בקול ישראל דווח, כי לנערים נאמר בלשכת הגיוס, כי הרישום הפלילי ישפיע על גיוסם ליחידות מובחרות.

אחד מבני הנוער שנגדו נפתח תיק פלילי וניסה להתנדב לשירות במשמר האזרחי, סורב בטענה שהרישום הפלילי שלו לא מאפשר זאת.

תגובת ארגון זכויות האדם ביש"ע:

ארגון זכויות האדם ביש"ע דוחה בשאט נפש את מסע ההפחדה של מחלק הנוער במשטרת ישראל.

הנסיון של המשטרה להפוך את בני הנוער האידאולוגים של הימין ל"עבריינים"   לא יצלח.
אפלייתם לרעה של מפגיני הימין לעומת מפגינים אחרים: סטודנטים, פועלים, איגודים מקצועיים וכו' היא נחלתה של המשטרה בלבד.

הנסיון המצטבר של ארגון זכויות האדם ביש"ע מלמד, שלמרות הנוהל המוצדק שקיים בצה"ל להסתייג מגיוסם ומשיבוצם של בני נוער שהיו מעורבים בפלילים. בשורה התחתונה נוהל זה אינו מופעל כלפי בני נוער ש"מעורבותם הפלילית" היתה על רקע של הפגנות אידאולוגיות. ההפך הוא הנכון: לאחר בירור הרקע העובדתי ל"רישום הפלילי" בני הנוער הללו משובצים בצה"ל ואפילו ביחידות המובחרות ביותר.

ככל שמדובר ב"עבירות" הכרוכות בהפגנות - הנחת היסוד של צה"ל היא, שבני נוער שגילו מוטיווציה גבוהה ונכונות להקרבה עבור ערכים שהם מאמינים בהם   יהיו גם החיילים והמפקדים הטובים ביותר.

שמעון הלוי, מפורום המשפטנים למען ארץ ישראל, מוסר בתגובה כי הפורום המשפטי בוחן כעת את האמצעים המשפטיים שעומדים לרשותו כדי להגן על המפגינים.

הגיע למסור לבנו העצור בגדים ותפילין ונעצר

אביו של אחד העצורים מחסימות הכבישים שהגיע למסור לבנו בגדים להחלפה ותפילין נעצר באשמת שיבוש הליכי חקירה , העצור, יאיר מאיר, המשמש כיו"ר מזכירות כוכב השחר נמצא מאז אתמול בערב בבית המעצר באשקלון, בנו עצור במעשייהו.
