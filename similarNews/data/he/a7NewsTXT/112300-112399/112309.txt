

אלוף פיקוד המרכז יאיר נווה נפגש היום עם נציגי ההתיישבות בגב ההר, הרב דוד דודקביץ' מיצהר, והרב אליקים לבנון רבה של אלון מורה.

הפגישה התקיימה בבית הרב דודקביץ' ביצהר ונכחו בה גם שריה דמסקי מאלון מורה ויהודה ליבמן מיצהר. המתיישבים הביעו בפני האלוף נווה את צערה העמוק של ההתיישבות, על השימוש הנעשה בצה"ל למטרה חמורה כמו עקירה וגירוש יהודים מבתיהם.

הפגישה נערכה בבית הרב דודקביץ', רבה של יצהר

האלוף והמתיישבים שוחחו על דרכי הידברות ופעילות משותפת, כדי למנוע אלימות הדדית ומעשים חריגים, בין אזרחים וכוחות הביטחון.

בפני האלוף הוצגו נתונים על המתרחש באזור, וכל הנוכחים הסכימו כי יש להמשיך את הקשר בין ראשי ההתיישבות לבין ראשי הצבא. נווה גילה לנוכחים, כי הוא חיבר ספר דרשות על פרשת השבוע, וכי ספר זה כבר מוכן לדפוס, ויפורסם מיד עם
פרישתו מצה"ל.
