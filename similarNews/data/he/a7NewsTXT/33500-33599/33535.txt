

משרד התקשורת הורה לחברות הסלולאריות להפסיק לחייב את הצרכנים עבור זמן האוויר בשיחות לקווי אחת שמונה מאות. מטרתו של משרד התקשורת היא לגרום לכך ששרות 800-1 יהיה שירות שיחת חינם למתקשר.

בין החברות הסלולריות לבין משרד התקשורת ובזק התגלו מחלוקות בנוגע לתשלום זמן האוויר על השיחה. כאמור, חברות פלאפון, פרטנר ואמיגו חסמו את שירות החינם 1-800. רק חברת סלקום ממשיכה בינתיים לתת את השירות ללקוחותיה בחינם.
