

שר הבטחון בנימין בן אליעזר הורה לרמטכ"ל יעלון למנות אלוף שיחקור את מותם של פלשתינים בימים האחרונים.

מדובר בכמה אירועים בהם נהרגו פלשתינים שנחשדו בפעילות טרור ע"י חיילי צה"ל.

במקרה הראשון נורו ארבעה פלשתינים בסוף השבוע שעבר לאחר שחיילים זיהו דמויות הנעות לכיוון מוצב צה"ל ליד נצרים, כוחות צה"ל פתחו באש ומן הירי נהרגו ארבעה פלשתינים.
במקרה השני נהרגו 5 פלשתינים מהם שלושה פעילים בגדודי חללי אל אקצה ושני ילדים, בנסיון התנקשות בשני פעילים בכירים בארגון שנמלטו מהרכב זמן קצר לפני הירי.
המקרה האחרון היה אתמול כאשר מארב של חיילי צה"ל באזור דרום הר חברון הבחין בארבעה פלשתינים חשודים, הכח פתח באש והארבעה נהרגו, על גופותיהם נמצאו כלי פריצה וגרזן, ובשב"כ מעריכים כי היו בדרכם להכין פיגוע במקום. אולם הפלשתינים טוענים כי הם היו פועלים תמימים שהגיעו למקום לצורך עבודתם.

בן אליעזר הורה לפתוח בחקירה למרות טענת החיילים בשטח כי מדובר במחבלים, בשיחת טלפון עם הרמטכ"ל הוא דרש לפתוח בחקירה ולהגיש לו את המסקנות וההמלצות עד ראש השנה.
