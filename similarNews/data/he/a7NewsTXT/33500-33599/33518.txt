

הועדה למינוי דיינים, בחרה היום חמישה דיינים לבתי הדין האזוריים. החמישה הם: הרב ציון אשכנזי, הרב אפרים כהן, הרב צדוק מיכאל, הרב יצחק מרווה והרב מאיר פרימן.

בהתאם לפסיקת בג"ץ, לא בחרה הועדה שני דיינים לבית הדין הגדול וישיבה בעניין תהיה ביום חמישי בשבוע הבא. בועדה חברים הרבנים הראשיים, שרי הדתות והמשפטים, ח"כ דרוקמן וגפני, שני נציגים של לשכת עורכי הדין ושני רבנים מבית הדין הגדול - הרב דיכובסקי והרב בן שמעון.
