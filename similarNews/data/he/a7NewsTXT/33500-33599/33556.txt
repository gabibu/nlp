

סמל אופיר מישאל ממעלה אדומים שנפצע ביום חמישי מירי החיזבאלה אל מוצבי צה"ל בהר דוב, מת הלילה מפצעיו בביה"ח.

ביום חמישי שעבר ירו מחבלי החיזבאללה טילים נגד טנקים לעבר מוצבי צה"ל בהר דוב. מן הירי נפצעו שלושה חיילים, שניים נפצעו באורח בינוני עד קל, וסמל מישאל נפצע באורח קשה והובא לביה"ח כשהוא פצוע בראשו. הלילה מת אופיר מישאל והוא בן 20.

בתוך כך המשיכו מחבלי החיזבאללה בירי לעבר ישראל, וירו פגזי נ"מ שנפלו באצבע הגליל ובגליל המערבי, לא היו נפגעים.

בלשכת ראש הממשלה היה הלילה דיון בטחוני בנושא ההסלמה בגבול הצפון, בצה"ל הוכרזה כוננות מיוחדת.



