

עתון מעריב דווח היום כי רענן כהן, שפרש מהממשלה בשביל להיות יו"ר דירקטוריון הבנק לפיתוח תעשיה ,שעתה הוא על סף קריסה, יקבל בארבע השנים הבאות משכורת של כחמישים אלף שקלים לחודש, למרות שנכנס לתפקידו רק לפני שבועיים וחצי.

עוד דווח כי ערב קריסת הבנק נחתמו הסכמי עבודה נדיבים למדי (המכונים בעגה המקצועית
"מצנחי זהב") עם כהן ועם מנכ"ל הבנק, אורי גלילי.

המצב הנוכחי של הבנק מעמיד בספק את המשך קיומו, כך שמימוש ההתחייבות לכהן ולגלילי נמצא בדרגת הסתברות גבוהה.

דובר הבנק לפיתוח התעשיה מסר בתגובה, כי הסכם ההעסקה עם כהן וגלילי נחתם עוד לפני שהיה ידוע מצבו הקשה של הבנק. הדובר הוסיף שמדובר בהסכם המקובל במערכת הבנקאית וציין כי לצורך מילוי תפקידם ויתרו גלילי וכהן על תנאי העסקה דומים ולכן הסכם לתקופה של שלוש עד ארבע שנים אינו חריג ומהווה נורמה מקובלת במערכת הבנקאית.





