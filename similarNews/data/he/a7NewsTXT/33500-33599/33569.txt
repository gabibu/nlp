

הממשלה אישרה אמש את הצעות ראש הממשלה, שר האוצר ושרת התעשייה והמסחר על חבילת צעדים, שמטרתם לייצב באופן מיידי את הבנק לפיתוח התעשייה תוך יצירת ודאות למפקידים.

הממשלה הטילה על נגיד בנק ישראל והמפקח על הבנקים להגיש לממשלה, תוך 30 יומים, דו"ח על השתלשלות האירועים בבנק לפיתוח התעשייה בישראל בע"מ.

ההצעות הובאו לאישור הממשלה במשאל טלפוני לאחר דיון שהתקיים בלשכת ראש הממשלה, בהשתתפות שר האוצר, שרת התעשייה והמסחר, נגיד בנק ישראל והמפקח על הבנקים.


