

האלוף יצחק הראל, מפקד הגייס הצפוני, יעמוד בראש החקירה לבירור אירועי הירי האחרונים.

את פתיחת החקירה תבע שר הביטחון בנימין בן אליעזר בשיחת טלפון עם הרמטכ"ל, רב אלוף משה יעלון. תביעתו זו של שר הביטחון באה בעקבות אירועי הירי בהם נהרגו ערבים תושבי יש"ע שלא היו שותפים לפעילות חבלה וטרור.

בן אליעזר דרש מהרמטכ"ל להגיש לו מסקנות והמלצות ראשונות כבר בסוף השבוע הקרוב.

על תגובת לוחמי צה"ל שהשתתפו בפעולה בבני נעים, הפעולה שבעקבותיה הגיעה דרישתו של שר הביטחון, ראה ידיעה נפרדת.

כמו כן, בעקבות הראיונות האחרונים שהעניקו מפקד חיל האוויר דן חלוץ והרמטכ"ל משה יעלון לעיתון "הארץ" החליט שר הביטחון להורות על צמצום האישורים שניתנים לראיונות קציני הצבא לעיתונות.
