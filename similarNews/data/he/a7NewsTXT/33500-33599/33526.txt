

למוסדות האקדמיים בישראל מצטרף עתה מוסד חדש, יוצא דופן, ראשון מסוגו בישראל: מכללה לגמלאים.

את המכללה, שתפתח את שעריה לפנסיונרים, יזמה עיריית תל-אביב והיא תציע לבני גיל הזהב מגוון רחב של קורסים. חלק מהקורסים נוגע לתחומי עניין שונים וכלליים כמו תולדות ארץ ישראל, האיסלאם הרדיקלי, סאטירה פוליטית בישראל ועוד, ואילו חלק מהקורסים מיועד לנושאים לעשויים לעניין במיוחד גמלאים, כמו דיני צוואות וירושות, תזונה ובריאות בגיל המבוגר, עיכוב תהליכי ההזדקנות ועוד.

מסיעת הגמלאים בעירייה נמסר, כי הרעיון נולד בעקבות פניות רבות מגמלאים שביקשו לנצל את הזמן הפנוי שלהם. "המכללה תעניק להם גם השכלה וגם מקום מפגש חברתי", אומר יו"ר סיעת הגמלאים נתן וולך.

הידיעה הועברה באדיבות הסוכנות היהודית לישראל.

