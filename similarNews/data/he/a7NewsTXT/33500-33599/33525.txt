

ירדן תגיש היום לוועידת כדור הארץ של האו"ם ביוהנסבורג תוכנית לכריית תעלה בין ים סוף לים המלח, על מנת לבלום את התייבשותו,כך מסר שר המים של ירדן חאזם נאסר.

"הפרוייקט, שיש להוציאו לפועל ביחד עם ישראל, נועד לשמור על סביבת ים המלח ועל מפלס המים שלו", ציין נאסר. הוא הוסיף כי מטרתה של ירדן היא למשוך את תשומת לב העולם לסוגייה אקולוגית חשובה, כלומר המאבק בהתייבשותו של ים המלח.

"לפרוייקט אין שום קשר לפוליטיקה", הדגיש השר. עאלם הודיע ביולי על מגעים בלתי רשמיים בין ישראל לירדן בנוגע לתוכנית כריית התעלה בים המלח.

"לפני 40 שנה, מפלס ים המלח היה 392 מטרים מתחת לפני הים. היום הוא נמצא ב-412 מטרים", אמר באחרונה אליאס סאלמה לגיאולוגיה באוניברסיטת ירדן. "אם הירידה תימשך, בעוד כעשור, שטחו של ים המלח יצומצם ל-650 קמ"ר, בעוד שבתחילת שנות ה-60 היה שטחו 1,000 קמ"ר", הטעים.

התוכנית לכריית תעלת הימים גובשה לפני שנים רבות, אך הושעתה בשל הסכסוך בין הישראלים לפלשתינים.




