

פרופ' אבישי ברוורמן, נשיא אוניברסיטת בן גוריון, מגדיר הערב את תפקודה של המדינה כ'כושלת'. בראיון לערוץ 10 אמר ברוורמן כי במערכת המדינית מודדים כל דבר לטווח קצר. "ברור שאנחנו בירידה במערכת החינוך. ירדנו במתמטיקה ובמקצועות אחרים. השאלה, איך אנחנו משנים את המגמה הזו?", שאל ברוורמן והשיב כי רק בעזרת חזון ותוכנית אפשר לשנות מגמת החינוך בארץ.

פרופ' ברוורמן ציין כי במדינת ישראל יש את הנוער הטוב ביותר בעולם. "באוניברסיטה אני רואה איך הם משרתים במילואים ומעורבים בקהילה. רוב הציבור בארץ רוצה אחרת", סיכם ברוורמן.
