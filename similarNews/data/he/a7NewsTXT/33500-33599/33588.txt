

נעצרה חשודה נוספת מבני משפחת בכרי. מדובר בגננת שבגן הילדים שלה הוסתר מטען החבלה.

הגננת היא העצורה השמינית ממשפחת בכרי בחשד לשיתוף פעולה עם המחבל שהתאבד ופוצץ את האוטובוס לפני כחודש בצומת מירון. בפיגוע זה נרצחו כזכור תשעה ישראלים.

בעלה של הגננת, עזיז בכרי, עצור גם הוא בחשד שהביע נכונות לסייע ביד המחבל בכך שיסתיר אותו ואת המטען בגן הילדים של אשתו. למרות הצעתו זו של הבעל העדיף המחבל רק להסתיר את המטען בגן הילדים והוא בעצמו הסתתר במחסן ביתו של בן אחר למשפחת בכרי, מחמוד.

המשטרה תבקש פעם נוספת להמשיך את מעצרם של בני המשפחה האחרים העצורים בפרשה.

