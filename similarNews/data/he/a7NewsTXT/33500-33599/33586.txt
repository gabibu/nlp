

יו"ר אירגון המורים, רן ארז, ייפגש היום אחר הצהרים עם הממונה על השכר באוצר, יובל רכלבסקי, לאחר נתק של 4 ימים במשא ומתן, בנסיון להביא להפסקת השביתה בבתי הספר העל-יסודיים ובחטיבות הביניים.

ארז טלפן הבוקר למנכ"ל משרד האוצר, אוהד מראני, וביקש ממנו לחדש את ההדברות בית הצדדים. מראני השיב, כי אנשיו מוכנים להידברות בכל זמן, כי לא הגיוני שחצי מיליון תלמידים מושבתים מלימודים ויש לסיים את השביתה. ארז טען, כי שמע את רכלבסקי בשידור ברדיו, לפיו הוא מוכן להוועד עימם.

בשיחה נקבע כי המשא ומתן יתחדש היום אחר הצהרים.
