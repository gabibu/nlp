

לקראת ראש השנה ופתיחת עונת קטיף התפוחים בצפון, ייצא לשוק זן חדש של תפוחים - "גאלה" שמו.

מקורו של זן ה"גאלה" בניו זילנד. תפוח ה"גאלה" הוא אחד מזני התפוחים החדשים שאוקלמו בחוות הניסוי על ידי שיטות גידול שפותחו במכון מחקר ופיתוח בקרית שמונה. התפוחים החדשים נקראים בי-קולור ,בשל הצבעוניות שלהם הבאה לידי ביטוי באדום וירוק, וייחודם בטעמם המשובח. בין הזנים החדשים שהוחדרו לאחרונה לשוק: "גאלה", "פוג'י", "פינק ליידי" ו"ובריברן", שמקורם באירופה, ניו-זילנד ויפן.

עודד רטנר ממועצת הפירות מסר, שבסקר שנערך, מעדיפים 72% מהצרכנים לקנות תפוח ישראלי. לדבריו, ישראל ניצבת במקום הראשון בצריכת תפוחים - כ-2 מיליון תפוחים ביום בעונה בוערת.


