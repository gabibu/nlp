

ערוץ 7 פתח במבצע התרמה מיוחד, הנושא את הסיסמא "כפרות. אומרים די לצרות". תכליתו של המבצע לגייס תרומות לארגון "עזר מציון".

"עזר מציון" פועל בתחומים רבים, וביניהם תמיכה בילדים חולי סרטן ובני משפחותיהם, הפעלת מרכזי השאלת ציוד רפואי ושיקומי, הגשת עזרה לילדים בעלי צרכים מיוחדים, ייעוץ רפואי והכוונה, ביקור חולים ועזרה למשפחות, סיעוד לקשישים ותמיכה בהם ועוד.

ערוץ 7 קיבל עליו לסייע לארגון בהקצאת ימי שידור והתרמה מיוחדים, שיסתיימו אי"ה במוצאי שבת, ואשר מטרתם להגיע לסכום תרומות של 660 אלף שקלים - עלותם של שני אמבולנסים מאובזרים בציוד רפואי, אשר ישלימו את מצבת האמבולנסים של "עזר מציון" למספר ה"עגול" עשרים.
מספר הטלפון לתרומות 9975555 (02).
