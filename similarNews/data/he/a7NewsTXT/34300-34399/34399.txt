

מזכיר המדינה האמריקני קולין פאוול, דרש בדבריו באו"ם "החלטה חד משמעית וחזקה" של מועצת הביטחון, שתכלול תנאים חדשים שיוצבו לעיראק, בנושא פירוק הנשק. לדבריו, פירוש לאי יישום ההחלטה יהיה פעולה צבאית מצד הקהילה העולמית.

פאוול, שקיים פגישות רבות עם שרי החוץ המשתתפים במושב הכללי של עצרת האו"ם בניו-יורק, אמר כי הממשלות הראו תמיכה בקריאתו של הנשיא ג'ורג' וו. בוש לפעולה שמטרתה חיסול האיום בנשק להשמדה המונית מצד עיראק.

"אני חושב שהדינאמיקה הפוליטית השתנתה, וכעת מופעל לחץ כבד על עיראק כדי שתציית להוראות האו"ם שהועברו ב-12 השנים האחרונות", אמר פאוול לכתבים.

לדבריו, ההחלטה הבאה תכלול "תנאים חדשים" שיכפו על עיראק להתפרק מנשקה. "זו חייבת להיות החלטה חד משמעית" אמר פאוול, והוסיף כי הדיונים בדבר לשון ההחלטה רק החלו, וכי הנוסח אמור להיות מושלם "בעתיד הלא רחוק".

פאוול שיבח את דבריו של השר הסעודי הנסיך סעוד אל-פייסל, לפיהם על כל המדינות יהיה לפעול, אם תתקבל החלטת או"ם התומכת בפעולה צבאית, נגד עיראק. בשידורי החדשות נאמר כי ערב הסעודית, המתנגדת לפעולה חד צדדית של ארה"ב בעיראק, תאפשר לארה"ב לפעול מבסיסיה, אם אכן ייתן האו"ם מנדט לפעולה נגד עיראק.

מזכיר המדינה האמריקאי דונלד ראמספלד אמר כי מטוסי ארה"ב מטווחים באחרונה מבנים ותשתיות הגנה קבועות של סוללות נ"מ עיראקיות, במטרה לגרום לנזקים רבים ככל האפשר.

רמספלד ציין כי החליט על השינוי באסטרטגיה לפני זמן מה, לאחר שהובא לידיעתו כי הטייסים הבריטים והאמריקנים סופגים ירי מדויק יותר ויותר של כוחות ההגנה האווירית העיראקים.
