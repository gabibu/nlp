

אש עזה נורתה בליל שבת על שער כניסה של משטרת מחוז יהודה ושומרון, הממוקמת בשכונת ראס אל עמוד בירושלים. איש לא נפגע.

כתבת עיתי"ם טל ימין מוסרת כי האש נמשכה כמה דקות והיורים נמלטו מן המקום. כוחות משטרה מצאו במהלך הסריקות אחר היורים מרבץ של קליעים בקוטר 5.56 מ"מ של רובה M-16 וכן קליעים בקוטר 9 מילימטר שנורו מאקדח. הקליעים נמצאו בבניין הנמצא בבנייה מול שער המחוז ובקרבתו.

במחוז יהודה ושומרון אמרו לכתבת עתי"ם כי התקיפה מסמנת "עלייה של כמה מדרגות" בתעוזת התוקפים. בשל מיקומו של מטה המחוז בלב שכונה ערבית, 'התרגלו' אנשי המשטרה במהלך החודשים האחרונים לרגימת הבניין בבקבוקי תבערה, אבנים ואף רימון רסס שהושלך לפני מספר חודשים.
