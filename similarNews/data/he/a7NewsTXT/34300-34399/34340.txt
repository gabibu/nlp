

העתון הגרמני "וולט אם זונטאג" טוען כי עיראק פיתחה מטוס ללא טייס, שיוכל לפזר גז לחימה רעיל במרחק של אלף קילומטרים. בעיתון נכתב כי מהנדסים העובדים עבור נשיא עיראק סדאם חוסיין, הצליחו להפוך מטוסי קרב רוסיים ישנים מסוג מיג-23, לכלים הנשלטים ממרחק, ויכולים לפזר גזים ביולוגים או כימיים.

בנוסף, לעיראק כל הידע התאורטי הנדרש לצורך יצור נשק גרעיני, אולם אין ברשותה מרכיבים עיקריים העשויים מפלדה מיוחדת, זאת על פי המידע שהגיע לשרותי הביון הגרמנים. עוד נכתב כי המשטר העיראקי מתמקד בימים אלה בפיתוח נשק ביולוגי, שיכיל ככל הנראה את חיידקי האנתרקס.

(עתי"ם-איי.אף.פי.)
