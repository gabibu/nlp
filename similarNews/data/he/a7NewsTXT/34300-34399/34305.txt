

העיתון החרדי "משפחה" טוען כי משגיח הכשרות, הרב רפאל גבריאלוב, חשד בטבח המחבל, אך איש לא שעה לאזהרותיו. משגיח הכשרות אמר לעיתון כי "מיד כשהגיע הערבי לעבוד במקום התרעתי בפני בעל בית הקפה על מעשיו. אמרתי לו כי הוא מתנהג כמחבל ומדבר כך. סלק אותו מן העבודה".

הרב גבריאלוב אמר כי הוא גם תיעד את הטבח עותמן כשהוא מכה מכות רצח עובד יהודי. "לא הייתה שום עילה להתקפה, סתם שנאת יהודים טהורה. אז החלטתי להפנות תלונה למשטרה על המעשה. כשהודעתי לו על כך הוא בכה בדמעות שליש: 'רחם עלי ועל משפחתי האומללה'. הדמעות שלו נגעו לליבי. שתקתי. עכשיו אני מבין שטעיתי".
