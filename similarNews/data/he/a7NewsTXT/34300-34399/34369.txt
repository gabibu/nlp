

אלפי מתפללים נוהרים בשעה זו אל שריד בית מקדשנו- רחבת הכותל המערבי בירושלים, לאמירת סליחות לקראת יום הכיפורים. במעמד הסליחות ישתתפו גם נשיא המדינה משה קצב, הרבנים הראשיים לישראל הרב ישראל מאיר לאו והרב בקשי דורון ומנהיג ש"ס הרב עובדיה יוסף.

רב הכותל, הרב שמואל רבינוביץ', מסר כי מיד בסיום צום יום הכיפורים ביום ב' בלילה, יחולקו שתיה ועוגות למתפללים לשבירת הצום. אגד יפעיל בחינם שרות הסעות מהכותל למרכז ירושלים. ברחבת הכותל יתוגברו במהלך החג האבטחה ושרותי מד"א.
