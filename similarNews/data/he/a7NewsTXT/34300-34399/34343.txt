

הצבא הבריטי פתח בשבת בתמרון הגדול ביותר שלו משנת 1998. יצויין כי פקידים בריטיים הבהירו שאין לתמרון קשר למלחמה אפשרית בעתיד נגד עיראק.

כ- 6,000 חיילים העבירו בכ-1,000 כלי רכב אלפי טונות של תחמושת וציוד לאורכה ולרוחבה של המדינה, במטרה לבחון את היכולות הלוגיסטיות של הצבא. "תמרון 'לוג וייפר' החל. הוא מתנהל עכשיו", הודיע דובר משרד ההגנה. הדובר הודיע שהתמרון שיימשך 4 שבועות, "תוכנן לפני יותר משנה". עם זאת משקיפים צבאיים ציינו שהתמרון מהווה אות אזהרה ברור לנשיא העיראקי סדאם חוסיין.

(עתי"ם - רויטרס)
