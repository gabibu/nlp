

יוסף טריפי בנו של בכיר הרש"פ ג'מיל טריפי ששוחרר במפתיע בידי שר הבטחון בשבוע שעבר גילה בחקירתו כי ערפאת העביר חצי מליון דולר לצורך הבחירות בישראל בשנת 96'.

יוסף טריפי שוחרר בשבוע שעבר במפתיע בניגוד לחוות הדעת של השב"כ, באישור שר הבטחון בנימין בן אליעזר ע"פ המלצת מתאם הפעולות ביש"ע האלוף עמוס גלעד. זאת לאחר שכבר הוגש נגדו כתב אישום באשמת סחר באמצעי לחימה.

לידי העיתון 'מעריב' הגיע זכרון דברים מחקירתו של טריפי שנערכה לפני מספר שבועות בבית המעצר קישון. זכרון הדברים כולל הודאות מפורטות של טריפי בענין הסחר באמל"ח, אך גם גילוי לפיו בשנת 96 העביר אבו מאזן מזוודה ובה חצי מליון דולר במזומן ממשרדו של ערפאת לביתו של אביו, ג'מיל טריפי.

'מעריב' מגלה עוד כי אמש נודע שגורמים זרים הפעילו לחץ אדיר לשחרורו של טריפי ממעצר, וכי בישראל התקבלו פניות רבות של אישים ממספר מדינות, בהן ירדן ומצרים, שביקשו
לשחררו.

בהודאתו אמר יוסף טריפי כי "המזוודה הנעולה היתה בבית הנדון, וממנה לקח אבו מרוואן, כבן 55, שגריר במרוקו, מ אנשיו של אבו מאזן, בכל פעם סכום, ותמורתו רשם קבלה על נייר,
אותה הניח במזוודה, סה"כ לקח אבו מרוואן שלוש פעמים כספים, ולאחר-מכן לקח את הכסף שנשאר עם המזוודה".

טריפי סיפר כי שמע "שהכסף נועד לבחירות שהיו אז בישראל", אולם אבו-מרוואן, שסיפר לו על-כך, לא הרחיב בנושא.
