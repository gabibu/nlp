

ראש עיריית חיפה והמועמד לראשות מפלגת העבודה עמרם מצנע האשים ביום שישי פעיל ליכוד, בנסיון מכוון להעניק למטה מצנע תרומה העולה על הסכום הקבוע בחוק, ובכך להפליל את מטה מצנע ואת מצנע עצמו, כדי למנוע ממצנע לזכות בראשות מפלגת העבודה.

במטה מצנע הוחלט לא לפדות את השיקים. במטה גבר החשד באשר לתרומה כאשר כתבים לענייני מפלגות החלו להתקשר למטה מצנע ולנסות לברר את פשר התרומה, עליה קיבלו מידע מגורמים עלומים, שככל הנראה גם היו קשורים לתרומה. המועמד לתפקיד יו"ר מפלגת העבודה הוסיף במסיבת העתונאים: "ב-11 בספטמבר ניסו לעשות לי תרגיל עוקץ. ניסו להעביר אלי תרומה לא חוקית, לתעד את העברת התרומה ולהפליל אותי".
