

מצפון למטולה, בתוך שטח לבנון, נמשכות גם היום באופן מואץ העבודות לקראת הטיית מי החצבאני. עשרות משאיות עוסקות בהעברת ערימות עפר שנועדו לסכור את מי הנהר. קצינים בכירים בפיקוד צפון אומרים כי היקף מפעל ההטיה גדול ממה שחשבו תחילה. לדעתם, מדובר במעשה התגרות מחושב שבו מעורב החיזבאללה.

בתחילת השבוע התקיימה בלשכת ראש הממשלה התייעצות מקפת בנושא הטיית החצבאני, וראש הממשלה אמר שם שאם לבנון לא תחזור בה, יהיה הדבר עילה למלחמה. ואולם, לפי שעה הוחלט להסתפק בהפעלת לחצים מדיניים על ממשלות לבנון וסוריה בעניין זה.
