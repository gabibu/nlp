

אביעד ויסולי, תושב חיפה ופעיל בליכוד העביר תחת שם בדוי כעשרים אלף דולר במספר המחאות לידיו של ראש קרן חיפה הפועלת באחריותו הישירה של עמרם מצנע ראש העיר. ראש הקרן דני נוימן ביקש להפקיד את הכסף בחשבון ע"ש אביו של עמרם מצנע בחו"ל.

אביעד ויסולי פעיל ימין מוכר בעיר שהזדהה בשם אבי כץ נפגש ביום רביעי בשבוע שעבר עם דני נוימן ראש קרן חיפה בבית קפה בשכונת נווה שאנן בעיר. "אבי כץ" העביר לנוימן שלשה צ'קים. שניים מהם בסכום של 7000 דולר והשלישי בסכום של 6000 דולר.

הצ'קים הגיעו מחשבון בנק במיאמי ודני נוימן ביקש להפקיד אותם בחשבון בחו"ל על שם "בן צבי" אביו של עמרם מצנע.

יש לציין כי החוק מתיר קבלת 35000  בלבד מתורם בודד.

"אבי כץ" הוא אביעד ויסולי תיעד את המפגש בינו לבין נוימן במצלמת וידאו. את הקלטת ביקש למסור לידי הערוץ הראשון של הטלוויזיה אולם אלה סירבו בטענה שאין הוכחה ברורה שמצנע אכן ידע על הענין ולא ניתן לטעון כי ביצע מעשה חשוד לכאורה.

ויסולי הלך לערוץ השני, הם קיבלו את הקלטת וביקשו את תגובתו של עמרם מצנע שמיהר להגיש תלונה במשטרה נגד ויסולי והזעיק מסיבת עיתונאים מאולתרת סמוך לכניסת השבת בה הודיע על "תרגיל עוקץ" שנעשה לו במטרה להפלילו ולהדיחו מהמירוץ לראשות מפלגת העבודה.

במסיבת העיתונאים אמר מצנע כי "ניסו לחסל אותי פוליטית בשיטות של המאפיה. זה נסיון עוקץ שנכשל בגלל בקרה פנימית שלנו", אמר מצנע לעיתונאים. "זה דבר איום ונורא, נורמה איומה
בפוליטיקה הישראלית. ניסו לעשות לי תרגיל עוקץ, אך ברגע האחרון הצלחנו
להבחין בכך, קודם שייגרם לנו נזק. מי שעשה זאת אינו רוצה שאבחר לראשות
העבודה", אמר מצנע במסיבת העיתונאים. "אני נקי-כפיים, מערכת הבקרה שלנו
חשדה שמדובר בדבר לא כשר ולא פדינו את הצ'קים. זה דבר חמור ביותר".

מצנע ציין כי לדעתו מדובר בעבודה מקצועית ככל הנראה של חוקרים פרטיים שביצעו עבודה עבור גורם אחר שבשמו לא נקט.

ביחס לחשבון בחו"ל אמר מצנע כי הוא נפתח בידי מי שהגדיר כ"ידידים" וציין כי הוא ריק ואין בו אפילו אגורה אחת. לדבריו, גם אם היו הצ'קים מופקדים בחשבון ע"ש אביו הם היו מועברים אח"כ לחשבון גלוי של מטה הבחירות שלו ושם היו עוברים בדיקה כדי לוודא שהם עומדים בדרישות החוק.

מטה הבחירות של מצנע מסר כי דני נוימן אינו נמנה על צוות המטה.

יש לציין כי אביעד ויסולי שלח לפני ימים אחדים מכתב ליועץ המשפטי לממשלה בו פירט חשדות לכאורה כי עמרם מצנע משתמש בצוות העיריה לקידום מסע הבחירות שלו לראשות העבודה.

סגן שר הביטחון, ח"כ ויצמן שירי, מתומכיו המובהקים של יו"ר העבודה בן אליעזר אמר בראיון ל YNET כי "האיש הזה, מצנע, שאמר שהוא הולך לעשות אחרת, עשה ניסיון לקנות שלטון בכסף.. ההיתממות של מצנע כאילו מקורבו דני נוימן איננו פועל בשמו יש בה לא מעט שיקריות. עצם העובדה שמצנע פתח חשבון על שם אביו בניו-יורק מראה על בעיתיות חמורה. האם זה בגלל ניסיון לעקוף את
החשבונות בארץ? כל הפרשה הזו חמורה ביותר", דברי וויצמן שירי.

בן אליעזר וחיים רמון המתמודד אף הוא לראשות העבודה העדיפו שלא להגיב.
