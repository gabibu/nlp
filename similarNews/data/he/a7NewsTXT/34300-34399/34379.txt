

אלפים נהרו במוצאי שבת לכותל המערבי, לעצרת ה"סליחות" המרכזית, שנערכה בחצות, לפני יום הכיפורים.

כתב עתי"ם מוסר, כי העצרת התקיימה במעמד הרבנים הראשיים לישראל הרב מאיר לאו והרב בקשי דורון, הרב עובדיה יוסף, רבני ירושלים והנשיא משה קצב.

רב הכותל והמקומות הקדושים, שמואל רבינוביץ', הביע במשפט "ברוב עם הדרת מלך" את אמונתם של בני ישראל בכך שתפילתם תתקבל ביתר קלות.

הרב סיפר, כי השנה הגיעו המונים רבים לתפילה, רבים מבשנים קודמות, ובהם חילוניים רבים שהגיעו בכוחות עצמם "ולא בהסעות, לא באוטובוסים", כדבריו.

כתב עתי"ם מציין כי מי שהיה ביום חמישי בערב בכותל המערבי יכול היה לראות במשך כל הלילה, את המוני בית ישראל, אנשים נשים וטף, נהרו לרחבת הכותל, חלקם להצטרף לאמירת הסליחות, חלקם רק לראות את אמירת הסליחות, דבר המסמל כי הציבור בישראל קרוב למורשת, קרוב למסורת, במיוחד בימים אלה", אמר.

את תופעת הנהירה ההמונית לכותל השנה ניסה הרב להסביר במצב הכללי, הבטחוני והכלכלי. "לפעמים אנחנו עומדים באיזה שהוא חוסר אונים, שרק תפילה, רק בקשה מהקדוש ברוך הוא יכולה לעזור", אמר.

"הכותל הוא מקום דתי לא פוליטי... הכותל שייך לכל אחד, ולכן אנשים מרגישים קרוב יותר, פתוח יותר, להגיע למקום הזה. מדובר בתופעה מאוד מאוד מרגשת", אמר
