

במערכת הביטחון מעריכים כי מועד התקפת ארה"ב על עיראק הוקדם, והיא תהיה לפני חודש נובמבר.

גורמי ביטחון בכירים אומרים כי ישראל ערוכה לכל אפשרות. עוד הוסיפו אותם גורמים כי להערכתם, יתקוף סאדאם חוסיין את ישראל, אם יהיה סבור שהוא מפסיד במערכה.

הרמטכ"ל יעלון אמר כי צה"ל ערוך היטב לאפשרות שעיראק תתקוף את ישראל במקרה שארה"ב תתקוף את עיראק. לדברי הרמטכ"ל ישראל ערוכה הן מבחינת ההתגוננות והן מבחינת המענה ההתקפי.

עוד הוסיף הרמטכ"ל, בראיון לקול ישראל, כי בצד השני מבינים היטב מה ישראל מסוגלת ויכולה לעשות אם תותקף.


