

כוחות צה"ל פועלים מאז אמש בטובאס שבנפת ג'נין, לאחר שהוטל עוצר על המקום. עד-כה נעצרו שלושה מתושבי המקום, החשודים בפעילות חבלנית עויינת.

כוחותינו פעלו בלילה גם בסילאת אל דאהר שליד ג'נין. לא דווח על מעצרים. במחנה בלטה שבשכם עצר צה"ל שלושה מבוקשים. בכפר חארס בצפון השומרון, עצרו כוחות הבטחון את עזיז אחמד, המבוקש על ידי כוחות הבטחון. בגיזרת עזה פעל כוח שריון של צה"ל באזור רפיח והרס שם שש מחרטות ששימשו לייצור טילי קאסם. ערבי אחד נהרג במהלך הפעולה ושישה נפצעו.
