

שרת התמ"ס דליה איציק דורשת כי נושא סבסוד המגזר העסקי בנוסח "חוק גל" ייכלל במסגרת הצעת התקציב שתונח על שולחן הממשלה במסגרת דיוניה מחר.

השרה איציק אמרה, כי לא תתמוך בהצעת התקציב אם אכן הצעה זו לא תיכלל במסגרת הצעת האוצר מאחר שלדבריה זוהי כיום ההצעה היחידה להתמודד עם הירידה הגדולה בתעסוקה.

שרת התמ"ס מדגישה כי "זהו הפתרון הזמין המהיר ביותר להורדת האבטלה באופן משמעותי. החוק בוצע בעבר בהצלחה רבה ע"י הביטוח הלאומי ולכן על הממשלה לתת את האור הירוק כדי שייצא לדרך. זהו הפתרון היחיד היכול לתת תשובה מיידית לבעיית האבטלה והעוני שעשוי גם לצמצם את ממדי העובדים הזרים".

במשרד התעשיה והמסחר ביצעו מבחני רגישות שונים שמהם עולה, כי הפעלת התוכנית לא תחייב תקציב נוסף. להיפך, בהנחות מסויימות יתכן שהחיסכון הצפוי בדמי אבטלה הוא בגימלאות לאבטחת הכנסה יעלה על עלות הסובסידיה למעסיקים.
