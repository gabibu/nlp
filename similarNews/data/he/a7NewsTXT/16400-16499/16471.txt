

משרד החוץ מודה לממשלת רומניה על החלטתה מיום שישי האחרון 21.12 לאפשר סיום תהליכי האימוץ של מספר ילדים רומנים על ידי הורים מאמצים ישראלים.

החלטת ממשלת רומניה באה לאחר פניות על רקע הומניטרי למנהיגיה מצד נשיא המדינה משה קצב ושר החוץ שמעון פרס. הטיפול בנושא רוכז על ידי שגריר ישראל ברומניה סנדו מזור והגורמים המקצועיים במשרד החוץ.

החלטת הממשלה הרומנית עדיין טעונה אישור של רשויות המשפט במדינה זו.
