

שירותי הביון הבריטים והאמריקנים מנהלים מצוד עולמי אחר 20 אוניות לפחות, שככל הנראה מהוות את "צי הטרור" הקשור לאירגון אל-קאעידה שבהנהגת אוסאמה בן לאדן. כך מדווח היום היומון הבריטי "אובזרבר".

על פי הידיעה שירותי הביון של בריטניה, ארה"ב ומדינות אירופיות נוספות, מחפשים נואשות אחר "צי הרפאים" של בן לאדן. החשד הוא שכלי השיט עלולים להיות עמוסים ברעלים, חומרי נפץ וכלי נשק.

האוניות המדוברות זוהו לפני שלושה חודשים לפחות, לאחר מבצע ביון משותף.
