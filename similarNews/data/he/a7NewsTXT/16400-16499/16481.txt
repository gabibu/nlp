

במסיבת עיתונאים בירושלים בה הוצגה התוכנית הכלכלית של האוצר, אמר ראש הממשלה כי צריך לשנס מותנים כדי לחלץ את המשק מהמשבר בו הוא נמצא. ראש הממשלה הוסיף כי למרות שישנן דרישות מוצדקות המצב אינו מאפשר להיענות לדרישות אלו.

שר האוצר סילבן שלום אמר במסיבת העיתונאים כי התוכנית כוללת מרכיבים המעודדים צמיחה כמו השתתפות של המדינה בהעסקתו של כל עובד שיתקבל לעבודה מהראשון לינואר, צמצום תופעת העובדים הזרים, ועוד.

נגיד בנק ישראל דוד קליין הודיע על הפחתת הריבית ב 2%, אולם אמר כי התוכנית צריכה לכלול גם את המרכיבים האחרים שלה כמו התמריצים לתעסוקה, שינוי מדיניות ניירות הערך, וכי הוא מקווה כי הממשלה תאשר את התוכנית על כל מרכיביה.
