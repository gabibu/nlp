

מקורות פלשתיניים טוענים כי כוחות הרש"פ עצרו את אחד מבכירי הג'יהאד האסלאמי שאדי מוהנה.
יצוין כי הג'יהאד האסלאמי סירב להגיע להסכמות עם הרש"פ על הפסקת האש.

יתירה מכך, ראשי הג'יהאד האסלאמי רמדאן עבדאללה שאלח מדמשק ואבו עימאד אל-ריפעי מלבנון, הודיעו בסוף השבוע כי מלחמת ארגון הג'יהאד בישראל נמשכת וכי הם ימשיכו לשלוח מחבלים מתאבדים לישראל.

אמש השליכו מחבלים רימוני רסס לעבר חיילי צה"ל על גבול ישראל מצרים, ליד רפיח.
המחבלים אף פתחו באש לעבר כוח צה"ל. לא היו נפגעים.

גם בירושלים נמשכת הפעילות החבלנית. במוצאי שבת השליכו מחבלים שני בקבוקי תבערה לעבר ישיבת בית אורות הממוקמת במעלה הזיתים שבירושלים. אחד הבקבוקים התנפץ והתלקח, אולם לא היו נפגעים ולא נגרם נזק לרכוש. כוח משטרה עורך סריקות במקום.


