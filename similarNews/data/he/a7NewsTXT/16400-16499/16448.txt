

לארגנטינה מונה בשבת נשיא חדש לתקופה של חודשיים זאת לאחר שנשיאה הקודם התפטר בעקבות המהומות בהם נספו 28 אזרחים ארגנטיניים. סאה הוא נציג המפלגה הפרוניסטית, המחזיקה ברוב בקונגרס ובשלטונות המחוזיים. מפלגה זו, ששורשיה במעמד העובדים, החזירה את כלכלת ארגנטינה למסלול בשנים 1989-99, בתקופת כהונתו של הנשיא קרלוס מנם.

רודריגז סאה הודיע, כי יכריז מיד על צעדים כלכליים העשויים לכלול, לדברי התקשורת המקומית, אי-תשלום החוב החיצוני המגיע לסך 132 מיליארד דולר. זהו אי-פרעון החוב הגדול ביותר בהיסטוריה.
בתכנית "רואים עולם" בערוץ 1 שודרה כתבה שעסקה במצבם הכלכלי המחמיר והולך של היהודים בארגנטינה. בין היתר נראו יהודים החיים בעוני ובתנאי מגורים קשים ביותר.

בעקבות ההתפרצויות האלימות בארגנטינה על רקע החרפת המצב הכלכלי והכרזת הממשלה בבואנוס איירס על מצב חירום ועוצר, החליטה הסוכנות על הערכות חירום מיוחדת להגברת העלייה של יהודי ארגנטינה לארץ. חופשות כל שליחי הסוכנות בארגנטינה בוטלו ומשרדי העלייה פתוחים עד חצות לקבלת קהל. בארגנטינה פועלים 18 שליחי סוכנות בתחומי עלייה וחינוך יהודי-ציוני, שנעזרים בעוד כ- 50 עובדים מקומיים.

ראש משלחת הסוכנות בארצות דרום אמריקה קיטו חסון מדווח כי בימים האחרונים הוכפל מספר היהודים שפנו למשרדי הסוכנות היהודית בבקשה לעלות לישראל.

בארגנטינה חיים כ- 200 אלף יהודים שברובם היו שייכים למעמד הביניים עד לפרוץ המשבר הכלכלי.
הידיעה הועברה אלינו באדיבות הסוכנות היהודית לישראל.

