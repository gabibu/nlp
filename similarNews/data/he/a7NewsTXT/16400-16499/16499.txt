

מקורות פלשתינים מסרו כי המשטרה הפלשתינית גילתה וסגרה חמישה בתי מלאכה לייצור רקטות של ארגון החמאס בעזה ועצרה את בעליהם.

הרקטות שיוצרו בבתי המלאכה האלה נקראו "קאסאם", ע"ש ארגון עז א-דין אל קסאם, הזרוע הצבאית של החמאס, הוסיף המקור שציין כי הטילים היו בקוטר גדול יותר מזה של פגזי מרגמות והטווח שלהם היה כ-1.5 ק"מ.

טילים מסוג זה נורו לאחרונה פעמים רבות על מטרות ישראליות בחבל עזה.

דובר צה"ל לא אישר עדיין את הידיעה.
