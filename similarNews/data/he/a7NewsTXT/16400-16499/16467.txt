

הוועד למניעת הרס העתיקות בהר הבית טוען כי בידיו הוכחות חד משמעיות כולל צילומים עדכניים לכך שהוואקף החל בביצוע עבודות ריצוף חדשות בחלק הצפוני של הר הבית.

הוועד שלח מכתב לראש הממשלה בו הם דורשים להפסיק לאלתר את העבודות הללו וכן את העבודות המתנהלות בשטח ההר בכלל ולהוציא את הטרקטורים וכלי העבודה שנמצאים בשטח ההר.

חברת הוועד הד"ר אילת מזר מציינת כי במכתב חריף ששלחו בשבוע שעבר אל ראש הממשלה התריעו כי הותרת כלי עבודה וחומרי בנייה בשטח ההר תביא במוקדם או במאוחר לביצוע עבודות אסורות כפי שאכן אירע לטענתם.
