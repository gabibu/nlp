

הערכות חירום של הסוכנות להגברת העלייה מארגנטינה, בעקבות ההתפרצויות האלימות שם על רקע החרפת המצב הכלכלי והכרזת הממשלה בבואנוס איירס על מצב חירום ועוצר.

חופשות סוף השנה של כל שליחי הסוכנות בארגנטינה בוטלו ומשרדי העלייה פתוחים עד חצות לקבלת קהל. בארגנטינה פועלים 18 שליחי סוכנות בתחומי עלייה וחינוך יהודי-ציוני, שנעזרים בעוד כ- 50 עובדים מקומיים.

ראש משלחת הסוכנות בארצות דרום אמריקה קיטו חסון מדווח, כי אתמול והיום הוכפל מספר היהודים שפנו למשרדי הסוכנות היהודית בבקשה לעלות לישראל.
