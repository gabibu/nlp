

הקונגרס הציוני ה-22 של הנוער בישראל יתקיים מחר, 24 בדצמבר, בשעה 09:00, בבית החייל, רחוב וייצמן 60, תל-אביב, באולם אוהל מועד.

הקונגרס יתקיים במעמד ראש עיריית תל-אביב-יפו, רון חולדאי, יו"ר הנהלת הסוכנות וההסתדרות הציונית, סלי מרידור, יו"ר הקרן הקיימת לישראל,יחיאל לקט, גזבר הסוכנות וההסתדרות הציונית, חיים צ'סלר, ראש מינהל חברה ונוער במשרד החינוך, אברהם עודד כהן, יו"ר המועצה הציונית בישראל, ניסן הרפז ויו"ר המועצה הציונית לנוער, שי סויסה.

הקונגרס הציוני ה-22 מתקיים בהשתתפות כאלף נציגי נוער מבתי הספר התיכוניים בכל רחבי הארץ, נציגי תנועות הנוער, נציגי מועצות הנוער והתלמידים, נציגי המועצות הציוניות לנוער ונציגות של נוער יהודי מחו"ל.

הקונגרס הוא שיאו של פרוייקט חינוכי הנמשך כשלושה חודשים. מטרתו להגביר את מעורבותם של בני הנוער בחי החברה בנושא התנדבות בקהילה, ציונות והעם היהודי.

בפרוייקט משתתפים כ-10 אלפים בני נוער מכל הארץ בסידרת כינוסים אזוריים.

