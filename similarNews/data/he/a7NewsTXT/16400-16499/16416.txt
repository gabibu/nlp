

סוכנות עתי"ם חשפה כי מליל שבת הסירה ישראל את הגבלות התנועה אותם השיתה על בכירי הרש"פ לאחר הפיגועים הרצחניים בישראל וביש"ע.

מעתה יכולים הבכירים להגיע באופן חופשי לכל מקום בתוככי ישראל וביש"ע, בליווי נהג ומאבטחים תוך שהם רשאים לעבור את מחסומי צה"ל בסיוע תעודות האח"מ שהם מחזיקים.

בשבת הגיעו בכירי הרש"פ, כאמור, לאחר הסרת המגבלות, מכל רחבי יש"ע לישיבה שבועית עם ערפאת. כך העיד סאיב עריקת, מבכירי הרש"פ שסיפר לסוכנות עתי"ם כי יצא בלוויית מאבטחיו בשבת בצהרים לרמאללה, כדי לקיים שם התייעצויות עם ערפאת שרותק ללשכתו ברמאללה.

סוכנות עתי"ם מוסיפה כי צמרת הרש"פ, מפקדי הכוחות המזויינים וכוחות המשטרה, הנושאים כולם תעודת אח"מ ממדרגה ראשונה יצאו כאמור מרצועת עזה, דרך כבישי ישראל, והגיעו לרמאללה.

יצויין כי בעבר נתגלה כי בכירי הרש"פ מבריחים אמצעי לחימה ברכביהם.
