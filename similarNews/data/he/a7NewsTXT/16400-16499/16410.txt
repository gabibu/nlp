

שר החוץ פרס סבור כי יש להתיר לערפאת להשתתף במיסה, טקס דתי נוצרי בבית לחם, בנימוק כי מדובר בביקור דתי ללא חשיבות מדינית.

מקורות בלשכת רה"מ אמרו כי ערפאת לא יורשה להגיע לטקס הנוצרי אם שני רוצחיו של שר התיירות רחבעם זאבי הי"ד, ומפקדם יו"ר החזית העממית, לא ייעצרו.
בלשכה מציינים כי ערפאת לא ביקש אישור לעבור מרמאללה לבית לחם ולכן לדבריהם הדיון אינו מעשי.

ערפאת טען היום כי הוא ישתתף בטקס בבית לחם ולדבריו : "עם אישור או ללא אישור של ישראל...אלך לשם אפילו ברגל".

ערפאת כבר פנה לארה"ב והביע את רצונו להשתתף במיסה.

מקור ביטחוני אמר כי במערכת הביטחון חוששים מתהלוכת החג שתתקיים ביום המיסה, שתעצור לפי הנוהג בקבר רחל. המקור מסר שמפקדי צה"ל ואנשי המינהל האזרחי מנהלים מגעים בעניין עם בכירי הרש"פ.

ישראל אף הודיעה כי תתיר "לכל נוצרי באשר הוא", להגיע למיסת חצות בכנסיית המולד בבית לחם. עם זאת, נוצרים שהם תושבי הרש"פ יידרשו להגיש בקשות מיוחדות לקבלת היתר הכניסה לבית לחם בימי החג.

