

חטיבת "קדושי אל אקצה" של ארגון המחבלים הפתח', ארגונו של ערפאת, קראה בשבת לערביי הרש"פ להמשיך את המלחמה.

בהודעה שהגיעה לסוכנות הידיעות הצרפתית בביירות קורא פיקוד הארגון "לפעילים ולמוג'יהדין להשאיר את האצבע על ההדק ולשמור על מוכנות חומרי הנפץ שלהם, כדי להגביר את ההתקפות נגד הצבא והמתנחלים הישראליים". "אנחנו מתחייבים להמשיך בהתנגדות ובאינתיפאדה, כי התברר שזו הדרך היחידה ליישום שאיפותינו הלאומיות ולהקמת מדינה פלשתינית עם ירושלים כבירתה", נאמר עוד בהודעה.

הארגון גם הזהיר את הרש"פ ממדיניותה "המוותרת לאוייב ונכנעת ללחצים האמריקניים".
