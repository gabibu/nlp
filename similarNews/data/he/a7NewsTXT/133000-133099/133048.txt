

השלמת חקיקת חוק מוזיאון הכנסת (בית פרומין), על ידי הבאתו לאישור המליאה לקריאה שנייה ושלישית, תתבצע עוד לפני פיזור הכנסת והבחירות לכנסת הבאה.

השלמת חקיקת חוק מוזיאון הכנסת (בית פרומין), על ידי הבאתו לאישור המליאה לקריאה שנייה ושלישית, תתבצע עוד לפני פיזור הכנסת והבחירות לכנסת הבאה. כך החליטה הוועדה המיוחדת לנושא שהקימה הכנסת בישיבה שקיימה היום .כתבנו קובי פינקלרמוסר ש יו"ר הוועדה, ח"כ יורי שטרן, וחברי הוועדה שהשתתפו בישיבה, חברי הכנסת אילן שלגי, רן כהן ואפרים סנה, החליטו פה אחד כי יש לעשות הכל להשלמת תהליך החקיקה - שיביא להכרזה על בית פרומין כמוזיאון הכנסת - למרות שהדבר ידרוש התכנסות מיוחדת של הוועדה במהלך הפגרה. הוועדה דחתה את ההכרעה בשאלה האם נושא השבת המבנה ההיסטורי לידי המדינה, שימורו וגובה הפיצויים לקונה - ייכלל בחוק, או יוסדר בדרכים אחרות.

"אנו מברכים על נחישותם של יו"ר הוועדה וחבריה להשלים במהרה את החקיקה, ומשוכנעים כי הדבר יזרז את שימורו של בית פרומין, באופן הראוי למבנה בעל חשיבות היסטורית-לאומית שכזו, ועל פי הסטנדרטים המקובלים בעולם למבנים דוגמתו", אמר יוסי פלדמן, מנכ"ל המועצה לשימור אתרים.
