

נציגי הקהילה היהודית בבלארוס מביעים את דאגתם בשל מה שהוגדר על ידם כ"תכיפות הגוברת של האירועים הניאו נאציים". ארגון בשם 'סלאבים למען רוסיה' ריסס כתובת SS על אנדרטה לזכר היהודים שנרצחו על ידי סטאלין.

נציגי הקהילה היהודית בבלארוס מביעים את דאגתם בשל מה שהוגדר על ידם כ"תכיפות הגוברת של האירועים הניאו נאציים". בהודעה רשמית של אגוד הקהילות היהודיות בבלארוס נכתב כי "הקהילה היהודית מודאגת מפני פעולות אנטישמיות אשר פגעו באנדרטת הזיכרון לנרצחי סטאלין".

"זיכרונות המעשים האנטישמיים שפגעו באנדרטה יהודית בעיר מינסק בחודש אוגוסט עדיין טריים בזיכרוננו והנה קרו עוד מקרי ונדליזם אשר פגעו באנדרטה שלנו", הוסיפו תוך שהם מדגישים במיוחד את כתובות ה-SS אשר רוססו על האנדרטה. "ה'איגוד הסלאבי למען רוסיה' נטל אחריות לביצוע מעשי הונדליזם", נמסר בהודעת הקהילות היהודיות.

"הקהילה היהודית מביעה את דאגתה לנוכח הפעולות הניאו-נאציות המתגברות בחברה ומקווה שמעשה ונדליזם זה לא יעבור ללא תגובה על ידי שלטונות המדינה", אמרו נציגי הקהילה.
