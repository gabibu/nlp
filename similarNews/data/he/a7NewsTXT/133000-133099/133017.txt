

היום נערכת בלונדון ועידה מיוחדת לקידום הכלכלה הפלשתינאית בהשתתפות מנכ"ל משרד האוצר, ד"ר יוסי בכר אשר יצא בראש משלחת ישראלית להשתתף בכנס המשקיעים.


הועידה שנפתחה היום בלונדון נערכת בחסות הבנק העולמי כהמשך לפגישת שרי האוצר של מדינות ה-G7 בתחילת החודש ולפגישתם בארץ של שר האוצר הבריטי, גורדון בראון, שר האוצר, אהוד אולמרט, והממונה הפלשתיני היוצא על האוצר, סאלאם פאיאד לפני כחודש.

בוועידה משתתפים עשרות אנשי עסקים ומשקיעים מהעולם לרבות אנשי עסקים ישראלים ופלשתינאים. מטעם הרשות הפלשתינאית ישתתף ממלא מקום הממונה על האוצר הפלשתינאי.

מנכ"ל משרד האוצר הישראלי, ד"ר יוסי בכר, עומד בראש משלחת של כ- 15 אנשי עסקים ישראלים, ביניהם נציגי ארגון לשכת התיאום של הארגונים הכלכליים, ראשי התאחדות הקבלנים ראשי התאחדות בתי המלון ועוד. המשלחת הישראלית תשוב לארץ ביום רביעי הקרוב בתום הוועידה.
