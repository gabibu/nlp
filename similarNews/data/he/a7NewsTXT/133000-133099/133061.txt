

הרש"פ הסבה כמה מהיישובים הישראליים הנטושים בגוש קטיף למחנות אימונים לכוחות הפלסטיניים החמושים, כך מדווח אתר הוורלד טריביון. מקור בחמאס מצוטט שם אומר שמשטחי נווה דקלים נורים קסאמים על ישראל.

בכירים ברש"פ גילו כי מספר יישובים ישראליים מ-21 היישובים שתושביהם גורשו על ידי ממשלת ישראל במסגרת תכנית ההתנתקות הפכו למחנות אימונים של הכוחות החמושים של תנועת הפתח' השולטת ברש"פ כמו גם של ארגוני טרור איסלאמיים. לדבריהם, האימונים כוללים גם גיוס חברים נוספים ב'צבא העממי' הממומן על ידי הפתח'.

בחודש נובמבר האחרון סייר הממונה על ענייני פנים ברש"פ, נאסר יוסוף, במחנה האימונים שהוקם על חורבות היישוב נווה דקלים, אשר היה היישוב היהודי הגדול ביותר בחבל קטיף. תכנונו המקורי של יוסוף היה להכריז על שטחי נווה דקלים כעל שטח צבאי סגור, אך לאחר זמן נוכח לראות כי כוחות חמושים מתנועתו, הפתח' ומפלגים איסלאמיים אחרים הספיקו להשתלט על המקום.

בתגובה לטענות בדבר השתלטות אנשיו על השטח אמר מקור בחמאס לוורלד טריביון כי החמאס קיבל אישור להיכנס לשטחי האימונים החדשים בנווה דקלים ואף גילה כי מתבצע משם ירי קסאם אל עבר מדינת ישראל.
