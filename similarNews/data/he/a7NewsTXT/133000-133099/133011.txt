

הרמטכ"ל, רב אלוף דן חלוץ, אמר היום בועדת החוץ והביטחון של הכנסת כי איראן רחוקה רק 3 חודשים מנקודת האל חזור בהשגת טכנולוגיה לפיתוח פצצה גרעינית.



הרמטכ"ל, רב אלוף דן חלוץ, אמר היום בישיבת ועדת החוץ והביטחון של הכנסת כי כבר בחודש מארס הקרוב תחלוש איראן על יכולת טכנולוגית לפיתוח פצצה גרעינית. חלוץ הדגיש כי הדבר השגת הטכנולוגיה על ידי איראן לא תהווה עדיין איום מיידי על ישראל, מפני שטהרן תצטרך עדיין להתגבר על מספר מכשולים בטרם תוכל לעשות שימוש בנשק שתייצר. על פי ההערכות תהיה בידי האיראנים פצצה גרעינית מוכנה לירי רק בין השנים 2008 ל-2015, אמר חלוץ.

יו"ר ועדת החוץ והביטחון, ח"כ יובל שטייניץ, הביע ביקורת על השימוש במונח 'נקודת אל-חזור'. "אינני מכיר הגדרה ברורה למונח הזה, כאשר מדובר בתהליך של פיתוח נשק גרעיני. תהליך הפיתוח ניתן להפסקה ולפירוק בכל שלב, ומוטב שלא להשתמש בו כדי להטעות את הציבור. יחד עם זאת, ברור שהאיראנים מתקדמים בדרכם לנשק גרעיני. הזמן שעומד לרשותנו ולרשות העולם הולך ואוזל", אמר שטייניץ.
