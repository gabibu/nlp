

בעקבות הודעה למשטרה על אשה שנמצאה על ידי בעלה כשהיא ללא רוח חיים ביישוב נוקדים הגיעו כוחות משטרה למקום ומצאו את גופת האשה כשעליה סימני אלימות רבים. הגופה הועברה למכון לרפואה משפטית באבו כביר והבעל נחקר במשטרת חברון.

מדובר בבני זוג בשנות ה-30 לחייהם להם שני ילדים, בני 6 ו-3. בעבר הגישו בני הזוג תלונה הדדית על תקיפה, אשר נסגרה בעקבות מכתב של האשה לראש ענף תביעות במחוז ש"י של המשטרה בו ביקשה לסגור את התיק.
