

ועדת הכספים תובעת מהממשלה להעביר מייד לאישור פנייה תקציבית בסך 350 מיליון , למימון תוספת עדכונים לסל התרופות.

ועדת הכספים תובעת מהממשלה להעביר מייד לאישור פנייה תקציבית בסך 350 מיליון , למימון תוספת עדכונים לסל התרופות. כך סיכם היום יו"ר הוועדה, ח"כ יעקב ליצמן, את ישיבת הועדה שדנה בדרישתם של 5 ח"כים לעדכן שוב את סל הבריאות, בתוספת תקציבית חדשה לשנת 2006, שלא תפחת מהתוספת התקציבית שניתנה אשתקד, בשנת 2005.

ועדת הכספים דנה בדרישה לעדכן השנה, לשנת התקציב 2006, לאחר שהכנסת החליטה לפני שבוע להעביר מהמליאה אל ועדת הכספים, לדיון ולהסקת מסקנות, 5 הצעות לסדר היום בנושא סל התרופות. את ההצעות הגישו הח"כים: שאול יהלום, ניסים דהן, אורי אריאל, מלי פולישוק-בלוך ויו"ר הועדה, יעקב ליצמן. כל המציעים דרשו מהממשלה להביא תוספת חדשה לתקציב 2006, מעבר לתוספת בסך 360 מיליון  שניתנה אשתקד, בשנת 2005, לעדכון סל התרופות. המציעים גם ביקשו להפעיל לחץ על האוצר, כדי שהדרישה להגדיל את עדכון סל התרופות תתממש בהקדם.

יו"ר הועדה, ח"כ ליצמן, אף הודיע כי בכוונתו לשוחח על דרישת הועדה עם שר האוצר וראשי משרדו, במגמה להשיג תוצאה אפקטיבית לתביעת הועדה.
