

הערב הוענקה לראש הממשלה תעודת אזרחות כבוד של העיר חיפה בהוקרה על "תעוזה, מנהיגות ובעיקר יושר פנימי שהפגין", כדברי ראש העיר, יונה יהב. ראש הממשלה אמר בטקס כי האלימות היא טרור פנימי.

"המשימה החשובה שלנו כעת היא עיצוב דמותה של ישראל כמדינה יהודית, לצד שאיפה להגיע להסדר עם שכנינו הפלשתינים", כך אמר הערב ראש הממשלה, אריאל שרון, בטקס שנערך בחיפה בו הוענקה לו אזרחות כבוד של העיר. לדברי שרון, "האלימות היא טרור פנימי שמסכן את החברה הישראלית".

במהלך הטקס אמר ראש העיר חיפה, יונה יהב, כי אזרחות הכבוד מוענקת לשרון בגלל שמדינת ישראל חייבת לו חוב גדול. "בערב הזה אנו מביעים את הערכתנו לך על מסירותך לביטחון המדינה, על תעוזתך ומנהיגותך ובעיקר על היושר הפנימי שהפגנת. שרון אמר כי "יש לשפר את מערכת היחסים בין הרוב היהודי למיעוט הערבי, על מנת שכל אחד ירגיש שותף בזכויות ובחובות של המדינה", אמר יהב לשרון.

ההחלטה להעניק לשרון אזרחות כבוד מטעם העיר חיפה הועלתה על ידי ראש העיר, יונה יהב, בחודש ספטמבר ואושרה במועצת העיר למרות התנגדותם של נציגי סיעות המפד"ל, העולים וש"ס.

לדברי יהב גילה ראש הממשלה "אומץ לב ציבורי, יצר תשתית נכונה לעתיד כאן במדינה הזאת ובאזור הזה, עשה מעשה אמיץ מאין כמוהו והותיר את רישומו ההיסטורי להרבה מאוד שנים קדימה".
