

מאות שמיניסטים מכל רחבי הארץ צפויים להגיע בשבת הקרובה לכפר הרואה, במסגרת תוכנית "לאורו נלך- שמיניסטים עם הפנים לכלל ישראל". השמיניסטים יציינו עשר שנים למות הרב משה צבי נריה זצ"ל.

מאות שמיניסטים מכל רחבי הארץ צפויים להגיע בשבת הקרובה לכפר הרואה, במסגרת תוכנית "לאורו נלך- שמיניסטים עם הפנים לכלל ישראל". בשבת יציינו השמיניסטים עשר שנים לפטירתו הרב משה צבי נריה זצ"ל, שהיה אחד ממתווי דרכה ומכווני חינוכה של תנועת "בני עקיבא", ומייסד הישיבה בכפר הרא"ה - אם הישיבות. לשבת זו יגיע גם הרב מוטי אלון.

נציין כי התוכנית "שמיניסטים עם הפנים לכלל ישראל" פועלת זו השנה השמינית בכשמונים מוסדות ברחבי הארץ. בשנה האחרונה התרחב הפרוייקט אף למוסדות תיכון חילוניים.
השמיניסטים מקדישים יום בשבוע, בזמן שעות הלימודים, להתנדבות בתחומים שונים כמו מוסדות קשישים, בתי תלמיד, בתי ספר, חינוך מיוחד, בריאות ועוד. התלמידים המתנדבים יוצרים קשר אישי במקומות ההשמה השונים, תורמים ויוצאים נשכרים כאחד. המתנדבים נערכים בימים אלה לקראת פעילויות גדולות שיתקיימו בחג החנוכה במוסדות ובערים בהם הם מתנדבים.
