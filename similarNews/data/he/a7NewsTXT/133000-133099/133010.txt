

מח"ש מקבלת תלונת על אלימות שוטרים נגד מפגיני ועצורי ימין, אך "סוחבת" אותם לאורך שבועות ארוכים. "צריך להזכיר להם שתפקידם לחקור את השוטרים ולא להסתיר", מאשימה יו"ר ארגון זכויות האדם ביש"ע אורית סטרוק.

אורית סטרוק יו"ר ארגון זכויות האדם ביש"ע, מדווחת על נתונים מדאיגים באשר להתנהלות המשטרה כלפי מפגיני ועצורי ימין. זאת לנוכח יום זכויות האדם שהתקיים אתמול.

סטרוק מדווחת כי לה עצמה אין את הנתונים כולם שכן רבים מהמקרים בהם ספגו מפגיני ימין את נחת זרועם של שוטרים נעשים בהיעדר עדים. דוגמא אחת מציינת סטרוק כשהיא מזכירה את ההאשמות כלפי השוטר יאיר לב שהכה איש ימין בעודו בעצומה של תפילה. השוטר גרר את הבחור, הטיח אותו בשולחן והכה אותו בעוצמה. בימים אלה הצליחו אנשי הארגון בראשו עומדת סטרוק להגיע לכתב אישום נגדו.

בראיון ליומן הצהרים של ערוץ 7 מספרת סטרוק כי החומרים המגיעים מאנשי ימין שספגו מהלומות משוטרים מגיעים דרך אתר האינטרנט החדש שהקימו אנשי ארגון זכויות האדם ביש"ע. העדויות זוכות לטיפול של יועצת משפטית המסייעת לגבש את העדויות לכלל כתב אישום.

באשר לטיפולה של המחלקה לחקירת שוטרים אומרת סטרוק כי התנהלות המחלקה אינה מוכיחה שברור לאנשיה כי הם גוף חוקר. לדבריה מקרים רבים זוכים לסחבת מצידה של מח"ש. כדוגמה מציגה סטרוק את המקרה שהתפרסם בשלטי חוצות תוך מידע ברור לגבי מיקום האירוע ומועדו, אולם למרות כל הפרטים מח"ש עדיין לא מצליחה לגלות מיהו אותו שוטר מג"ב שחנק בחור, על אף שפניו גלויות למתבונן בתמונה, והפלוגה בה שירת ידועה היטב. כך מתרחש, לדבריה גם במקרים נוספים בהם מח"ש זקוקה לתזכורת, כדבריה, לתפקידה כחוקרת שוטרים ולא כמסתירה את האישומים נגדם.

סטרוק קוראת למפגיני ימין או לעדים של מקרים בהם אחרים היו קורבנות למקרי אלימות שונים להיכנסלאתר 'זכויות'ושם להציג את עדותם.

להאזנה לראיון
(ש)
