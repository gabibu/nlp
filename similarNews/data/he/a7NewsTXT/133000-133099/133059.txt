

מסוק של חיל האוויר ירה שלשום במקלע לעבר דייגים ישראלים בחוף הים בין פלמחים לאשדוד. כך מדווח הערב ערוץ 10.

שני דייגים ישראלים סיפרו כי המסוקים הגיעו כדי לבצע אימון בירי וביקשו לסלק אותם מהמקום. המסוקים המשיכו לחוג מעליהם תוך שהם מפזרים ענני חול. הדייגים עשו להם סימנים אך לא הועיל. הם קיפלו את הציוד הדיג הגדול שלהם ונסעו מחוץ לשטח. לטענתם, בזמן זה המסוקים החלו לירות. יצויין כי מדובר בשטח אש שאין בו גדרות ויכולים להגיע אליו בקלות.

מפקד להק בחיל האוויר אמר בתגובה כי המסוקים חגו לא הרחק מהם ולקח להם זמן עד שהתקפלו. "אחרי שווידאנו שהרכב יוצא ניתן אישור ירי והחל האימון", טען. הדייגים אומרים בתגובה כי הירי כוון לעברם כדי להרתיע אותם.
