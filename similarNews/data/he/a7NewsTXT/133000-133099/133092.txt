

מאבטחי קניונים ובתי עסק יקבלו היום פרחים ומכתבי התנצלות מבני נוער. בפרחים יודו על עבודת המאבטחים ובמכתב יתנצלו "על התנאים המחפירים שחלק גדול מכם עובד בהם. על השכר המחפיר   פחות מ-18  לשעת עבודה".

חניכי הנוער העובד והלומד יחלקו היום בשעות אחר הצהרים פרחים למאבטחים הניצבים בקניונים ובמרכזי הקניות "זו דרכנו הצנועה לומר תודה לאנשים שמסכנים את חייהם למעננו" אומר מזכ"ל הנוער העובד והלומד, פסח האוספטר.

בעשרות מוקדים ברחבי הארץ יחלקו היום חניכי ומדריכי הנוער העובד והלומד פרח למאבטחים הניצבים בכניסה למרכזי קניות, קניונים ובתי מסחר. "הפיגוע בנתניה חשף פינה אפילה בחצר האחורית של החברה הישראלית: המאבטחים והשומרים" אומר פסח האוספטר, מזכ"ל הנוער העובד והלומד "מרביתם מקבלים שכר מחפיר, על חלק לא מבוטל מהם מוטלים קנסות שרירותיים בניגוד לחוק, בענף השמירה והאבטחה ישנו מנהג לפטר את המאבטחים אחת למספר חודשים, זאת בכדי שלא יקבלו קביעות או תנאים הוגנים. אלה אנשים שמתעוררים מידי בוקר לעבודה הכרוכה בסכנת חיים ברורה ומוחשית, החלטנו לנסות להכיר להם תודה בשעה שהם מסכנים את חייהם למענינו".

חניכי ומדריכי התנועה יחלקו פרח ומנשר עליו נכתב:

"זו הדרך היחידה שלנו לומר לכם תודה.
תודה מקרב לב על כך שאתם קמים מידי בוקר וצועדים לעבודה מסוכנת ומפחידה.
זו גם הזדמנות טובה שלנו לבקש מכם סליחה.
להתנצל על התנאים המחפירים שחלק גדול מכם עובד בהם.
להתנצל על השכר המחפיר   פחות מ- 18  לשעת עבודה שמרבית המאבטחים מקבלים"

כאמור, המבצע יתקיים בשעות אחר הצהרים בעשרות מוקדים ברחבי הארץ.


