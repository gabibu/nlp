

אושרה לקריאה ראשונה הצעת חוק דם טבורי על פיה יממן משרד האוצר נטילה, בדיקה ושימור של עד 1,000 דגימות דם טבורי בשנה, על מנת להגדיל את מספר הדגימות במאגרים הקיימים.

ועדת העבודה, הרווחה והבריאות אישרה היום לקריאה ראשונה את הצעת חוק הדם הטבורי של ח"כ משה כחלון על פיה יממן משרד האוצר נטילה, בדיקה ושימור של עד 1,000 דגימות דם טבורי בשנה, על מנת להגדיל את מספר הדגימות במאגרים הקיימים.

הדם הטבורי מהווה מקור יעיל להנפקת תאי גזע המיועדים להשתלה , תאים הנלקחים בדרך כלל ממוח עצם. בתום הילדה ניתן בהליך פשוט יחסית , לאסוף את הדם וטבורי ולשמור את תאי הגזע למשך שנים רבות. בישראל, חולים רבים הזקוקים לתרומת תאי גזע עבור השתלה, מתקשים במציאת תורם מתאים. בישראל קיימים מספר מאגרים בהם נשמרות דגימות דם טבורי ונוצר צורך להגדיל את מספר הדגימות במאגרים הקיימים על מנת להקל על חולים.

הצעת החוק קובעת חובת רישוי לגורמים העוסקים בנטילת דם טבורי, סיווג הרקמות, הקפאת הדגימות, שימורן והטיפול בהן. זאת על מנת לקבוע סטנדרטים אחידים ופיקוח של משרד הבריאות בנושא. כמו כן מוצע לקבוע כי משרד האוצר יממן נטילה, בדיקה ושימור של עד 1,000 דגימות דם טבורי בשנה, על מנת להגדיל את מספר הדגימות במאגרים הקיימים. עלות הצעת חוק זו מוערכת על ידי משרד האוצר בכ-4.8 מליון .
