

מתחילת שנת 2005 ועד אמש נרצחו בפיגועים 52 ישראלים מהם 9 אנשי כוחות הביטחון ו-43 אזרחים, כך מסר עולה מנתוני מערכת הביטחון ואגף המבצעים בצה"ל

כתבנו קובי פינקלר מדווח כי על פי נתוני צה"ל חלה ירידה של 30% בכמות הפצועים והיא עמדה השנה על 637 פצועים בפעולות איבה וטרור לעומת 917 פצועים בשנת 2004.

מהנתונים עולה עוד כי השנה היו ברחבי ישראל 5 פיגועי התאבדות לעומת 14 פיגועי התאבדות שהיו בשנה החולפת.

קצין בכיר מסר את הדברים בתדרוך לכתבים והוסיף: "ישנן כמה סיבות לירידה בכמות הנפגעים בשנה האחרונה ובראשן פעולות הסיכול המוצלחות של השב"כ וצה"ל".

וגם על מותו של עארפאת יש השפעה לדברי הקצין על כמות הפיגועים: "במערכת הביטחון רואים במותו של עראפאת קשר ישיר לירידה בהיקף הטרור".

