

מרכז הצדקה היהודי, המופעל על-ידי הקהילה היהודית של סנט-פטרבורג, החל במבצע חנוכה. במסגרת המבצע יחולקו משלוחי מזון לחברי הקהילה הנזקקים.

המשלוח כולל בתוכו מצרכים הנדרשים להכנת מאכלי חג וחורף מסורתיים, כגון שמן, סוכר, פתיתים ודברי מתיקה להמתיק בהם את החג. בקרוב יופצו כ-1,000 משלוחי מזון בין יהודי פטרבורג, בתוכם קשישים, משפחות חד-הוריות ומשפחות מרובות ילדים.

זו אחת הפעילויות היזומות של קהילת סנט-פטרבורג. הפעילות מתבצעת במסגרת פסטיבל האורות.
