

נשיא התאחדות התעשיינים ויו"ר לשכת התאום של הארגונים הכלכליים, שרגא ברוש, יוזם ומוביל מהלך לאישור תקציב ביניים לחצי שנה עד סוף יוני 2006 ללא דיחוי.

ברוש יקיים בימים הקרובים סדרה של פגישות עם ראשי הסיעות בכנסת ועם יושבי ראש המפלגות, במטרה להציג בפניהם את המשמעות החמורה של אי אישור התקציב במועדו.

ברוש מזהיר, כי מצב של חוסר וודאות פוליטית, המלווה באי אישור התקציב ואי תחילתם של פרוייקטים, יביא לעצירת השקעות במשק, הן בתחומי תשתית והן השקעות במו"פ וקורא לחברי הכנסת מהמפלגות השונות "להתעלות מעל לאינטרסים הצרים והאישיים, לגלות אחריות לאומית ולאשר תקציב ביניים ללא דיחוי".
