

ביום ששי האחרון יצא לאור הגיליון הראשון של 'ונטעתים' אשר הופץ במאות עותקים בתי כנסת. בין הכותבים בעלון החדש: הרב אלישע וישליצקי, הרב יגאל קמינצקי ורבנים נוספים.

אתר קטיף.נט מדווח כי שלושה מתושבי היישובים בגוש קטיף חברו יחד למטה המאבק בגוש קטיף והחליטו על הוצאת עלון פרשת שבוע שיצא בהפצה ארצית. החבורה התקשרה ל"פרסומי ישראל" ואיתם חתמו על העריכה ועל הפצת העלונים.

הרב יגאל קמיצנקי, הרב האזורי של חבל עזה, מדגיש במאמרו תחת הכותרת "חבל קטיף לנצח":
בגוש קטיף האמונה איננה דבר ערטילאי, היא דבר חי ונושם. אנחנו חיים אמונה! ...
בהיסטוריה של העולם ועוד יותר זו של עם ישראל הוכח שדווקא המאמינים, החולמים ואנשי החזון הם שקבעו את פני ההיסטוריה. המציאות הוכיחה שמרבית האירועים ששינו את מהלך ההיסטוריה לא נצפו ונחזו ע"י אף מומחה, כמו קריסת בריה"מ, ועוד ללא שפיכות דמים והניצחון במלחמת ששת הימים וכו'".
