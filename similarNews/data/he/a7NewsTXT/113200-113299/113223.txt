

היחידה הארצית לחקירות בינלאומיות היאחב"ל עצרו הבוקר ישראלי כבן 60 מנהל רכש של מפעל ביטחוני רגיש בצפון הארץ בחשד לעבירות שוחד, זיוף , ומרמה חמורות.

היחידה הארצית לחקירות בינלאומיות היאחב"ל עצרו הבוקר ישראלי כבן 60 מנהל רכש של מפעל ביטחוני רגיש בצפון הארץ בחשד לעבירות שוחד, זיוף , ומרמה חמורות. וכן חשודים נוספים המעורבים בחקירה ובתוכם שני בניו, מנכ"ל חברת העוסקת בעמילות מכס וכן עוכבו לחקירה בעלי תפקידים נוספים.

החקירה שהחלה לפני מספר חודשים נוהלה בשיתוף מלמ"ב (משרד הביטחון) ושיתוף מחלקת החקירות של רשות המיסים.

מחומר החקירה עולה כי חברת עמילות מכס הנפיקה מסמכים כוזבים ובהם נופח משקל המשלוחים מחו"ל למפעל בארץ באלפי אחוזים וזאת במטרה לייקר את העלויות של המשלוחים ואת ההפרש גרפו המעורבים לכיסם.

החשוד מנהל הרכש עשה שימוש במסמכי חברת עמילות המכס ואשר הורה, במשך תקופה ארוכה לשלם לחברה סכומים במאות אלפי דולרים.

במהלך החקירה הסמויה נאספו ראיות לעבירות אלה ולשיטות שבהם עשה שימוש להשגת מטרותיו הפליליות, וכאמור צו איסור הפרסום שהוטל על החקירה הוסר הבוקר בבימ"ש פתח תקווה.

(קובי סלע)
