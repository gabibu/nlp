

סגן שר הרווחה, הרב אברהם רביץ, כינס היום את ראשי המשרד לדיון דחוף בשני מקרי הרצח שארעו השבוע: רצח מעיין כספי ורצח התינוק ע"י אביו. "מקרי הרצח האחרונים צריכים לזעזע כל אדם במדינה, לעצור ולבדוק כיצד מגיעים נערים צעירים למצב כזה וכיצד אבות רוצחים ילדיהם. החברה בישראל ובראשה ממשלת ישראל, צריכה לעשות מאמצים לטפל בשורשה של בעיית האלימות בחברה" אמר סגן השר רביץ.

לאחר ששמע דיווח על שני הארועים הטרגיים, החליט הרב רביץ להקים ועדת בדיקה לבחון את הטיפול שירותי הרווחה בנער הרוצח, האם בדיקת המסוכנות נעשתה כראוי, האם היה ניתן לחזות את הרצח. עוד החליט הרב רביץ לבחון את הנהלים של יציאה לחופשה, ולרעננם. עם זה ביקש הרב רביץ שלא להכנס להיסטריה סביב נושא היציאה לחופשה מאחר זו פעם ראשונה בכל ההיסטוריה של חסות הנוער שנער בחופשה מבצע עבירה כה חמורה.
