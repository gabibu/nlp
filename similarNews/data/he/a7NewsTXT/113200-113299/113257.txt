

ועדת החוץ והביטחון של הכנסת סיירה הבוקר ביישובים המיועדים לעקירה בצפון השומרון, כדי לבדוק את ההיערכות הביטחונית המתוכננת לאחר הנסיגה. ח"כ אברהם שוחט גילה כי גם הישוב מבוא דותן עתיד להיעקר בקרוב.

ועדת החוץ והביטחון של הכנסת סיירה הבוקר ביישובים המיועדים לעקירה, בצפון השומרון. מטרת הסיור: לבדוק את ההיערכות הביטחונית המתוכננת לאחר הנסיגה.

אלוף פיקוד המרכז, יאיר נווה, אמר בתדרוך לחברי ועדת חוץ וביטחון: "אחרי עזיבתנו את השטח הטרור יגבר גם בירי רקטות קסאם וגם בפיגועים".

בתגובה אמר ח"כ אורי אריאל מהאיחוד לאומי "דברי אלוף פקמ"ז מצטרפים לשורה ארוכה של אנשי מקצוע המזהירים אותנו מפני אסון העקירה שמביא עלינו שרון".

במהלך הביקור אמר ח"כ אברהם בייגה שוחט כי גם הישוב מבוא דותן עתיד להיעקר בקרוב מיד אחרי תוכנית ההנתקות.

במועצת יש"ע מוסרים בתגובה "אנו תוהים אלו עוד ישובים נכללים בתוכניות הגירוש העתידיות ומברכים את שוחט על כנותו ועל כך שבניגוד לרה"מ אינו מסתיר מידע מהתושבים".
