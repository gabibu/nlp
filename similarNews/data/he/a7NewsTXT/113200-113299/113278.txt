

כבכל שנה יצאו גם השנה 90 ילדים מהמרכז החינוכי בסורוקה לקייטנת הקיץ המסורתית. 90 ילדים החולים בסרטן, סכרת נעורים ומושתלי כליה יצאו למחנה מדעי טכנולוגי בן שבוע בכפר הנוער בניצנה.

במהלך המחנה התנסו הילדים בפעילויות מגוונות בנושאים הקשורים לטבע, מדעים, אומנות ובעיקר הרבה כיף שמשכיח את שגרת היום יום המכאיבה.

המחנה מונחה על ידי בוגרי שנת שירות המשרתים בניצנה ועל ידי צוות רפואי וחינוכי מהמרכז הרפואי. מנהל הלובי החברתי בכנסת, ח"כ יאיר פרץ, שהגיע לביקור במחנה, הקשיב להסברי חליבת העיזים ואף סייע בחליבה עצמה.

קיום המחנה המדעי טכנולוגי התאפשר כמו בכל שנה תודות לקרן סקט"א רש"י. עמותת מרום לאדם בהנהלתה של דגנית מאור , תרמה יום פעילות בחוות נעמה , ערכות ממתקים ומופע להטוטים.
