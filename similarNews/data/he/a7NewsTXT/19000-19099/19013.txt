

היועצת לבטחון לאומי של נשיא ארה"ב קונדוליסה רייס אמרה היום כי אירן, עירק וצפון קוריאה (שכונו על ידי הנשיא בוש "ציר הרשע") מהוות "סכנה ברורה ומיידית" לשלום העולם.

"הן מהוות סכנה ברורה ומיידית לנו ולכל העולם התרבותי והאחראי", אמרה רייס בראיון ברשת הטלויזיה האמריקנית "פוקס ניוז", בו האשימה את אירן בתמיכה בטרור, את צפון קוריאה ביצור נשק להשמדה המונית ואת עירק בערעור היציבות במזה"ת, איזור "שהוא חשוב לנו מאוד".

רייס הדגישה כי מדינות אלה מהוות "סכנה ברורה ומיידית לאמריקה, לאינטרסים האמריקניים ולבעלות בריתה של ארה"ב".
