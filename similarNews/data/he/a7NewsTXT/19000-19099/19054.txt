

אתמול פקדו את טורקיה שני רעשי אדמה. כ- 35 איש נהרגו ו 150 נפצעו. עשרות בניינים התמוטטו, ורבים נלכדו בין ההריסות.

רעידת האדמה הראשונה, בעוצמה של 6 בסולם ריכטר, פגעה בסמוך לעיר אייפון, כ-250 ק"מ מהעיר אנקרה. צוותי ההצלה רבים חשו לאזור, והצבא הטורקי החל בהקמת אוהלים כדי להעניק מחסה לאזרחים שאיבדו את בתיהם. שר העבודה והרווחה הטורקי אמר כי "משום שמדובר ביום א', והחנויות בעיר היו סגורות נמנע אסון כבד יותר". לדברי השר עבדול קאדיר אקאן גם במקומות שבהם פגע הרעש בעוצמה חלשה יותר נפגעו אנשים.

במחוז הסמוך, מחוז קוניה, "אדם אחד מת מהתקף לב ושבעה בני אדם נכנסו לפניקה וקפצו ממרפסות בניינים", סיפר הזר.

אזרחים רבים ביקשו לוודא את מצב בני משפחתם, אך בגלל הנזק שנגרם לתשתיות התקשורת ושהביא לניתוק קווי הטלפון הם לא הצליחו ליצור קשר עם האזור הפגוע.

תושבים רבים נתקפו בהלם ובחרדה אולי בגלל הזיכרון הלא רחוק של רעידת האדמה הקודמת שפגעה בטורקיה, בשנת 1999, ושהביאה למותם של כ-18 אלף בני אדם.


