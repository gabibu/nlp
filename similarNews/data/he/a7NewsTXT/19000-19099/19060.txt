

ארבעה מחבלים נהרגו וחמישי נפצע קשה מאוד הבוקר, בהתפוצץ המכונית בה נסעו בכביש המחבר בין חאן יונס לעזה.

ככל הידוע כעת החמישה הם אנשי "גדודי ההתנגדות הלאומית", גוף שתיאם בין ארגוני החבלה השונים בחבל עזה.

מקורות פלשתינים טענו תחילה כי טיל שירה מסוק ישראלי פגע במכונית, אך כעבור זמן שינו את גרסתם והם אומרים כעת שאפשר כי מדובר בתאונת עבודה.

אפשרות אחרת היא שהארבעה חוסלו בידי פלשתינים על רקע ההתנגשויות האלימות שהיו אמש בין אנשי המשטרה הימית הפלשינית לבין מחבלי החמאס . בהתנגשות אלימה זו, שבעה שוטרים פלשתינים נפצעו בחילופי אש בין שני הצדדים ובפיצוץ מטען בתוך רכב של המשטרה הימית הפלשתינית כאשר היו במירדף אחרי פעילים בזרוע הצבאית של החמאס, שתיכננו לבצע פיגוע ביישוב ניסנית.


