

העיתון היוקרתי בשפה הערבית "אל-חיאת" היוצא לאור בלונדון טוען כי ארה"ב רוקמת יוזמה חדשה לפיה יאסר ערפאת יפנה את כסאו למי שיבחר בבחירות דמוקרטיות שייערכו ברשות הפלשתינית.

"היוזמה נועדה להפסיק את האלימות, על פי הדרישות של השליח האמריקני המיוחד למזה"ת אנתוני זיני, כדי שניתן יהיה לפתוח במשא ומתן שיפתיח את הקמת המדינה הפלשתינית בחתימת ידו של ערפאת", נכתב בעיתון.

העיתון מוסיף כי לאחר שתמוצה יוזמה זו יסיים ערפאת את תפקידו כיו"ר הרשות הפלשתינית, ובשטחי יש"ע ייערכו בחירות דמוקרטיות שלערפאת תהיה זכות להתמודד בהן או להודיע על פרישתו מהחיים הפוליטיים.
