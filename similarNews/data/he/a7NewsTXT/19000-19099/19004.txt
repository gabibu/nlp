

שיטה המסייעת להתגבר על עיוותי אוזניים, ללא ניתוח, פותחה בבית במחלקה לכירורגיה פלסטית בבית החולים רמב"ם בחיפה.

השיטה מבוססת על "שיטות סבתא", לפיהן יש להצמיד את האוזן לאפרכסת, אך כדי לייעל את הרעיון המציאו בבית החולים, בשיתוף עם ד"ר ישראל בלומנפלד, את השיטה בה מטביעים את האפרכסת בחומר המשמש את רופאי השיניים ויוצרים תבנית ומצמידים את האפרכסת לגולגולת לפרק זמן של מספר שבועות.

ד"ר יהודה אולמן, מהמחלקה לכירורגיה פלסטית בבית החולים רמב"ם, ציין בפני כתב עתי"ם כי שיטה זו הוכיחה את יעילותה במחקר שנעשה על 100 ילדים שטופלו בבית החולים. המדובר בתופעה שבה נולדים תינוקות עם "אוזני פיל" ובתקופת הילדות סובלים ילדים הלוקים בכך מהתנכלויות של חבריהם. הטיפול המקובל כיום הינו ניתוח בהרדמה כללית, שנעשה לילדים אלה החל מגיל שש. ניתוח כזה מותיר צלקות, ועלול להיות כרוך בזיהומים ובאי נוחות בימים הראשונים שלאחר הניתוח.

מבית החולים רמב"ם נמסר כי קיימת חשיבות רבה בהתחלת הטיפול אצל הילוד בעודו בבית החולים, שכן שככל שהטיפול נעשה מוקדם יותר - התוצאות טובות יותר. "האוזן אצל התינוק רכה ונוחה לעיצוב מחדש בשל הורמון האסטרוגן הגבוה המצוי בדמו של הילוד", ציין ד"ר אולמן.
