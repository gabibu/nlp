

"אנו סבורים כי יש לשמר את הנוכחות האמריקנית בערב הסעודית", כך אמרה היועצת לביטחון לאומי של ארה"ב קונדוליסה רייס, בראיון לעיתון הערבי היוקרתי "א-שארק אל אוסת'".

"אנו סבורים כי ההסדרים (הצבאיים) בין ארה"ב ובין ממשלת סעודיה תורמים ליציבות האיזור", אמרה רייס והוסיפה: "אנו מקיימים יחסי ידידות ושותפות וכמובן שאנו יכולים לדון בנוכחות הצבאית בכל עת, אך נוכחות זאת שרתה אותנו ואני סבורה כי היא תישמר נוכח האינטרסים המשותפים".

יצויין, כי 5,000 חיילים ומספר בלתי ידוע של מטוסי קרב אמריקנים מוצבים בערב הסעודית מאז סיום מלחמת המפרץ ב-1991.
