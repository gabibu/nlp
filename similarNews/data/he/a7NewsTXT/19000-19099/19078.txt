

זרועות הביון של ארצות הברית איבדו את עקבותיו של אוסמה בן לאדן. כך אומרים פקידים אמריקנים ל"ניו יורק טיימס".

לדבריהם, האינדיקציה האחרונה על מקומו של בן לאדן התקבלה בתחילת חודש דצמבר . אז נקלט בן לאדן , משדר פקודות לכוחותיו בגלי רדיו קצרים בהרי טורה בורה.

בקהיליית המודיעין האמריקנית חלוקים בשאלה האם בן לאדן משתמש בטכנולוגיה תקשורתית שקשה יותר לאתרה, האם נעלם במקום מסתור או שמא בן לאדן מת.

הפקידים ששוחחו עם הניו יורק טיימס העריכו כי אם בן לאדן אינו בין החיים, היו אנשי אל-קעידה דנים בכך בשיחות טלפון או בשידורי רדיו.
