

קרן ההון הצרפתית-אמריקנית "פרטק" חוזרת להשקיע בישראל.

הקרן, שמנהלת קרוב למיליארד דולר במספר קרנות, נמנתה בתחילת שנות ה- 90 עם המשקיעים הזרים הבודדים שהשקיעו בישראל. אולם, דווקא בתקופה זו החליטה הקרן לפתוח שלוחה בישראל ולהשקיע עשרות מיליוני דולר בחברות ישראליות בשנה הקרובה ובשנים הבאות.

שובה של הקרן לישראל נבע משינויים פנימיים בקרן עצמה - ארגון מחדש על בסיס תחומים טכנולוגיים, במקום חלוקה גיאוגרפית עד כה.

"לאחר ביצוע השינוי גילינו, שמחצית מהפניות שאנו מקבלים מחברות בתחום הטלקום והמוליכים למחצה הן מחברות ישראליות, אף-על-פי שאיננו פעילים בישראל. מכאן הסקנו שהגיוני לפתוח משרד בישראל ולהשקיע באותן חברות, שהן מתקדמות מאוד לעומת חברות באירופה או סקנדינביה", אומר השותף הבכיר ב"פרטק", ז'אן מארק פאטיו.

הידיעה הועברה אלינו באדיבות הסוכנות היהודית לישראל.
