

ציון השם פלשתין כמדינה בספרי ההדרכה של מוטורולה, שנשלכו למדינות באירופה נעשה בשוגג ויש לשנות, מסרה חברת מוטורולה בהתנצלות שפירסמה ביום שישי.

החברה, שמשרדיה הראשיים נמצאים באחד מפרבריה של שיקגו, התנצלה ואמרה כי אחד מעובדיה הכניס שלא בכוונה את פלשתין לרשימת הארצות שבהן יש מרכזי שירות לצרכנים והשמיט מהרשימה את שמה של ישראל.

ישראל לא הוכנסה לרשימה, משום שאין בארץ זו מרכז שירות ללקוחות מוטורולה, ועליהם לעמוד בקשר ישיר עם חברות הטלפון הנייד במקרה של תקלה כלשהיא בטלפון הנייד שלהם, מסרה מוטורולה, שיש לה סניפים בישראל מאז שנת 1964.

"מוטורולה מכירה בכך שציון (השם) 'פלשתין' והשמטתה של ישראל הן טעויות רציניות אך בלתי מכוונות", מסרה החברה בהודעתה. "מוטורולה הבחינה מיד ברגישות הנושא ופעלה במהירות לתקן" את הטעות, נאמר בהודעת החברה. בדף חדש שיועד לכל ספרי ההדרכה שהוציאה החברה עבור הטלפונים הניידים שהיא מייצרת שונה ציון השם "פלשתין" ל"רשות הפלשתינית" והתווסף השם "ישראל", מסרה החברה.

מוטורולה מסרה כי נודע לחברה על הטעות בחודש דצמבר, לאחר שקיבלה מאות תלונות בדואר האלקטרוני.
