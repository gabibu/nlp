

במשרד הנוער של תחנת משטרת לוד מתנהלת חקירה בעקבות מעשה ואנדליזם שנעשה בסוף השבוע בבי"ס יסודי "המאירי" בלוד.

מתלונה שהגיעה לתחנת המשטרה עולה כי אלמונים חדרו בסוף השבוע לבית הספר ולאחת הכיתות, השחיתו ספרי לימוד וספר תלמוד וכן כתבו כתובות נאצה וציירו צלבי קרס על הקירות.

המשטרה סבורה כי מדובר ככל הנראה בבריונות של ילדים המתגוררים בקרבת בית הספר, שזהותם ידועה לה. מהמשטרה נמסר כי הילדים החשודים יזומנו בימים הקרובים לחקירה.
