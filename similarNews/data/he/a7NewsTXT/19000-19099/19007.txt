

בג"צ קבע היום כי הנהגים העוברים את הקורסים לנהיגה מונעת, ימשיכו לשלם עבורם.

השופטים - אהרון ברק, שלמה לוין ותיאודור אור, קיבלו את ערעור המדינה על החלטה של בית המשפט המחוזי בתל אביב. מדובר בתביעה של שני נהגים מאזור המרכז שביקשו להגיש תביעה ייצוגית בשם כלל הנהגים. השניים דרשו לבטל את התשלום על הקורסים לנהיגה מונעת.

כתב עתי"ם מוסר כי שופטי בית המשפט העליון דחו את תביעת השניים וקיבלו את עמדת המדינה. השופטים נימקו את החלטתם בכך שלא הוכח שהכסף שנגבה הוא אגרה וכי אין פסול בתביעת התשלום, שכן זהו תשלום חוקי המממן את עלות הקורס.
