

במוצאי שבת הגיעו פעיל ימין איתמר בן גביר ושני חבריו לכיכר פריז בירושלים והתכוננו להפגנה השמאלנית המסורתית שמתקיימת שם מידי שבוע. במסגרת ההפגנות האלה מונף מידי שבוע דגל אש"ף מבלי שהמשטרה מתערבת בנעשה.

בן גביר, שהודיע מראש למשטרה על מנהגם של המפגינים, וביקש את התערבות השוטרים גילה כי המשטרה לא עשתה דבר, ומי שביקש להניף דגל אש"ף עשה זאת גם במוצאי השבת האחרונה בלא הפרעה. בן גביר וחבריו פרצו למעגל המפגינים, והודיעו כי לא יזוזו מן המקום עד שלא יורדו הדגלים. השוטרים, שניגשו לברר על מה המהומה, לא השתכנעו מטיעוני הפורצים למעגל, ואף שהקריאו באוזניהם את עמדת בג"ץ שהוציא בעניין זה צו ביניים האוסר להניף את הדגלים של ארגון הטרור, לא נענו השוטרים לדרישות. לאחר כחצי שעה הגיע למקום מפקד המרחב והורה למפגינים להוריד את הדגלים.

איתמר בן- גביר אמר אתמול לערוץ 7: "כשבהפגנות מונפים דגלים עליהם מתנוסס דגל "כך" מייד מגיעים השוטרים, דורשים להוריד את הדגל, מעכבים אנשים לחקירה ולעיתים אף ממליצים להעמיד לדין. נגדי תלוי ועומד אישום בבית משפט השלום בגין כרזה שעליה היה כתוב "פעילי כ"ך לשעבר". עוד אמר בן גביר: "הוכחנו לשמאל ולמשטרה שחוק זה חוק, ושגם השמאל צריך לכבד אותו".


