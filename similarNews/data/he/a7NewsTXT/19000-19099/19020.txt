

שר ההגנה האמריקני אומר כי איראן מסייעת לארגון הטרור של "אל קעיאדה" להימלט מאפגניסטן.

"חברים בטליבן ובאל קעידה נמלטו מאפגניסטן ומצאו מקלט באירן או שעברו דרך שטחה בעזרת ממשלתה של מדינה זו", אמר שר ההגנה האמריקני דונלד רמספלד בראיון ברשת איי.בי.סי.

"אין לי כל ספק שהגבול הפרוץ בין אירן לבין אפגניסטן נוצל על ידי אנשי הטליבן ואל קעידה כדי להכנס לאירן ולמצוא בה מחסה", אמר רמספלד.

הוא הוסיף כי קיבל לאחרונה ידיעות על משלוחי נשק מאירן "שהיו מיועדים לגורמים מסויימים במדינה זו".
