

ערבים בכפרים בידא ובית ענאן הסמוכים לגבעת זאב התקיפו הערב ניידות משטרה שנכנסו לכפרים הללו בחיפוש אחר כלי-רכב גנובים.

בפעילות יזומה של שוטרי סיור תחנת בנימין לאיתור כלי-רכב גנובים בכפרים, הותקפו ניידות המשטרה באבנים, בלוקים ומוטות ברזל. לניידות המשטרה נגרם נזק מפגיעות אבנים, אולם אף שוטר לא נפגע באירוע.

ממשטרת יהודה ושומרון נמסר כי הסריקות בכפרים הפלשתינים עדיין נמשכות. זאת, במטרה להאבק בתופעת גניבת כלי הרכב לשטחי הרשות הפלשתינית. במהלך היומיים האחרונים נתפסו עשרה כלי-רכב גנובים וארבעה גנבי רכב.
