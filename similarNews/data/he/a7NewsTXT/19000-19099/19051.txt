

עיתון "אל חייאת" היוצא לאור בלונדון פרסם אתמול התבטאות של נשיא ארצות הברית ג'ורג' בוש, ולפיה ראש הממשלה שרון כמעט חיסל את ערפאת "באופן כללי", אך בשל הלחצים האישיים שהפעיל עליו נמנע הדבר.

עוד פרסם העיתון כי הממשל האמריקני העביר מסר למנהיגי ארצות ערב, ולפיו יש באפשרותו להביא ליציאתו של ערפאת מהסגר שבו הוא נתון ברמאללה, כדי שיוכל להגיע לוועידת הפסגה הערבית שאמורה להתקיים בבירות בחודש מרץ. אולם הממשל לא יוכל להבטיח כי ערפאת יוכל לשוב לשטחי הרש"פ בתום הוועידה, אם ישראל תחליט שלא לאפשר את הדבר.

מסיבה זו מבקש הממשל האמריקני לשקול את דחיית הפסגה או להוריד את דרג המנהיגים המשתתפים בה.

