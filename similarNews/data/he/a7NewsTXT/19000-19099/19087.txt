

סוכנות האו"ם למזון וחקלאות קוראת לחקלאים לצמצם את הצריכה ולשפר את ניהול משק המים. וזאת מפני סכנה של החמרת המחסור במים באגן הים התיכון בעשורים הבאים, המסקנות מתבססות על מחקר שפירסמה התוכנית הבינלאומית לטכנולוגיה ולמחקר בתחום ההשקיה והניקוז, בחסות סוכנות האו"ם שמרכזה ברומא.

על פי המחקר, העוסק באחת-עשרה מדינות במזרח התיכון ובצפון אפריקה - "יישום וניהול לא נכונים צמצמו במידה רבה את החסכון המקווה במים".

בין הצעדים שמציע המחקר, גיבוש תוכניות ציבוריות לחסכון במים, תמריצים לחקלאים לחידוש מערכות ההשקיה, ומעורבות גדולה יותר של המגזר הפרטי.
