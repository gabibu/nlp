

נשיא המדינה משה קצב שוחח אחה"צ עם ראש עיריית קריית גת אלברט ארז והתעניין בגורל העובדים הצפויים לפיטורים ממפעל בגיר.

הנשיא אמר כי על המדינה לסייע גם לתעשיות מסורתיות, דוגמת תעשיות טקסטיל, נוכח תחרות קשה בארצות העולם השלישי ונוכח היותן של התעשיות המסורתיות תעשיות עתירות תעסוקה בישראל.

הנשיא קרא לממשלה להתערב ולפעול על מנת למנוע משבר קשה בקריית גת. זאת, באמצעות הצגת פתרונות ליצירת מקומות תעסוקה בעיר.
