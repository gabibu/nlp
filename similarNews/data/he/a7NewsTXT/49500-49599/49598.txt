

משרד החוץ האמריקני קרא לאזרחים האמריקנים לשמור על עירנות מפני חטיפות, פיגועי התאבדות והתקפות בנשק קונבנציונאלי, כימי או ביולוגי. "המתח שנותר בעקבות האירועים האחרונים בעיראק עלול להגדיל את הסכנה הפוטנציאלית לאזרחים ולאינטרסים אמריקניים בחו"ל, כולל מצד ארגוני טרור", נאמר בהודעה.

האמריקנים שבחו"ל נקראו להתעדכן ללא הרף בשידורי חדשות מקומיים ולשמור על קשר עם השגרירויות והקונסוליות האמריקניות. בהודעה צוין כי האזהרה תקפה עד ה-20 בספטמבר 2003.
