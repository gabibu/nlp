

בית המשפט המחוזי בירושלים קיבל את ערעורו של איתמר בן גביר ואיפשר לו לחזור לגבעה 26 באזור חברון.

כתבת עתי"ם מוסרת, כי לפני כשבועיים הורה בית משפט השלום בירושלים כי על בן גביר ואדם נוסף בשם אסף בן אור להתרחק מגבעה 26 במשך 30 יום, בנימוק כי שהות השניים מסכנת את בטחון האזור.

בן גביר סירב לקבל את פסק הדין וערער לבית המשפט המחוזי. השופט יצחק ענבר קבע, כי אין עילה להגבלת כניסתם של השניים לגבעה וקיצר את משך הרחקתם עד היום בשעה 12:00 בצהריים.

בן גביר מסר בתגובה, כי לא ישקוט עד שמשפחת ליבנת תחזור גם היא לביתה בגבעה והוסיף, כי הוא כבר נמצא בדרכו למקום.
