

עשרות שוטרים, פרשים ומתנדבים, יחד עם בני משפחה, חידשו הבוקר את הסריקות אחר שני בני נוער מכרמיאל, נטליה מוסקוביץ (17) וחברה, ארטיום אוסטרובסקי (18), הנעדרים מאז מוצ"ש. השנים ניראו בפעם האחרונה מסתובבים בשכונת מכוש. החיפושים היום התמקדו בכרמיאל וסביבתה וכן בנחל חילזון. אמש חולקה העיר לארבע גזרות שונות.

כתב עתי"ם בגליל המערבי קובי מנדל מוסר, כי המשטרה הקימה חדר פיקוד קדמי באיזור כרמיאל, משם ניתנות הנחיות לסורקים, לפי שעה ללא כל תוצאות. במשטרה גם יבדקו אפשרות שהשנים יצאו אל מחוץ לתחומי העיר כרמיאל וסביבתה.

