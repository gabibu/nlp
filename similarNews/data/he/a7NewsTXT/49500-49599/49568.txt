

תיאוריות הקונספירציה הערביות, ככל הנראה, אינן עוצרות בגבול איראן עיראק. הגנרל בדימוס ג'יי גארנר, שמונה לראש המינהל האזרחי בעיראק, ואשר הגיע היום לבגדאד "אינו אלא סוכנה של ישראל בעיראק", כך אמר מנהיגה הרוחני של איראן, אייטוללה עלי חמנאי.

חמנאי צוטט בכלי התקשורת האיראניים אומר כי "בראש המינהל האזרחי העיראקי צריכים לעמוד נציגים שנבחרו על ידי העם העיראקי, ולא על ידי קצין אמריקני בדימוס שאינו אלא סוכן ישראלי או לפחות מקורב מאד למשטר הציוני".

כלי התקשורת האיראניים מסרו מצידם כי "מטרת צוותו של גארנר לחזק את מעמדה של ישראל במזרח התיכון ולספק לה נפט זול מבארות הנפט של כירכוך ומוסול".

נשיא איראן מוחמד חתאמי אמר בשבוע שעבר, כי איראן לא תכיר במינהל אזרחי או בממשלת מעבר שלא תהיה מורכבת מאזרחים עיראקים.
