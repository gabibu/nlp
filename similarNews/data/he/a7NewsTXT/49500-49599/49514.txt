

צפון קוריאה מהווה סכנה אמיתית לעולם, כך אמר ביום ראשון כריס פאטן, הנציב ליחסי חוץ באיחוד האירופי בהדגישו כי "ישנה סכנה שצפון קוריאה תהפוך למפעל ליצור פצצות".

"אף אחד מאתנו אינו מעוניין לראות כיצד צפון קוריאה הופכת למפעל לייצור פצצות אותן תמכור כנשק לכל קבוצה או מדינה שיש ברשותה את האמצעים לכך", אמר פאטן.

כריס פאטן, לשעבר מושל הונג קונג השוהה בביקור רשמי באוסטרליה, אמר כי הוא צופה שתוצע הצעה לפיונג יאנג אשר תעודד אותה לזנוח את תוכניותיה הגרעיניות.

"אני סבור כי עלינו לצפות שצפון קוריאה תנהג במונחים של שקיפות ואפשרות להיפתח לפיקוח, ובמונחים של התחייבות שלא לייצר נשק גרעיני ובתמורה עלינו להתכונן למתן סיוע רב יותר לצפון קוריאה", אמר פאטן.

יצויין כי בשבוע שעבר הזהיר הנציב ליחסי חוץ באיחוד האירופי כי צפון קוריאה עלולה להפוך לבעיה גדולה יותר מעיראק.

"אם אנו מעונינים, ואנו אכן מעונינים, שצפון קוריאה תצטרף למין האנושי ואם אנו מעונינים שהיא תצטרף לכדור הארץ שבו אנו חיים, אני סבור כי עלינו לעודד אותה בדרך כלשהי לעשות זאת", אמר פאטן.
