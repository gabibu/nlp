

הסתיימה ישיבת סיעת האיחוד הלאומי שהתכנסה בבית אל. הישיבה כונסה בבית אל בעקבות הראיונות האחרונים של ראש הממשלה אותם העניק לעיתונים הגדולים לקראת חג הפסח, באחד הראיונותלך הללו, כזכור ציין ראש הממשלה את בית אל ועופרה תוך שהוא קובע כי ישראל תאלץ לוותר על חלקים משטחי ארץ ישראל במהלך משא ומתן מדיני עם הרש"פ.

בתום ישיבתם הודיעו שרי האיחוד הלאומי כי לעת עתה הם רואים חשיבות רבה בישיבתם בממשלה. "לא פורשים בגלל ראיון בעיתון", אומר שר התיירות בני אלון, השר ליברמן יו"ר הסיעה אומר כי פרישה של האיחוד הלאומי תהווה פתיחת פתח לכניסתה של מפלגת העבודה לממשלתו של שרון, ואז ייאבד גוש הימין כל אפשרות להשפיע על מדיניותה של ישראל.

עם זאת, הדגיש השר ליברמן, קיימים גם בליכוד עצמו רבים המתנגדים לכינונה של מדינה פלשתינית וכעת הוא רואה כצעד הכרחי את בניית שיתוף הפעולה והתיאום בין מתנגדי המהלכים המדיניים העלולים להביא להקמת מדינה פלשתינית ממערב לירדן.
