

מפקד פלוגה ביחידת "מגלן" שחייליה הרגו בשוגג לפני כחודש וחצי שני מאבטחים ישראלים - הודח מתפקידו. מן הדו"ח שהוצג היום לרמטכל עולה כי היו ליקויים בפעולת התצפיתנים ומידע חיוני על המאחז והמאבטחים לא הועבר לכח בשטח.

ברוך, אביו של יהודה בן יוסף שנהרג מאש חיילי צה"ל ליד פני חבר, אמר הלילה בתגובה כי מצערת העובדה שהדו"ח הגיע לתקשורת לפני שהוצג למשפחות. עוד אמר כי "מצערת עוד יותר העובדה, ששוב הכל נופל על הש.ג.. במקום להדיח את האשמים האחרים שהם המח"ט, מפקד האוגדה והאלוף, מתעסקים בזוטות", הוא אמר.
האב דורש למנות ועדה חיצונית לבדיקת השתלשלות האירועים שהובילה להריגתם של בנו וסג"מ יואב דורון שנהרג אף הוא בתקרית.
