

תת שר החוץ הבריטי מייק או'בריאן אמר היום בראיון ל BBC כי יש "יש להקים צוות פיקוח בלתי-תלוי, שיהיה מופקד על החיפושים אחר נשק להשמדה המונית בעיראק", בציינו כי בריטניה מנהלת דיונים בעניין זה עם האמריקנים ועם מדינות נוספות שהן בעלות בריתה של בריטניה, וכמובן עם האו"ם, כדי לקבוע באיזה אופן יתבצע הפיקוח".

עוד אמר או'בריאן, "כי בריטניה מוכנה לפעול במסגרת ההליכים המקובלים בנאט"ו, וכי יעבירו דוגמיות ממה שימצאו למעבדות שיבצעו את כל הבדיקות הדרושות באופן בלתי תלוי". או'בריאן הזכיר כי הימצאות נשק להשמדה המונית היתה הסיבה העיקרית שבגינה יצאה בריטניה לפעילות צבאית נגד המשטר העיראקי, והוא משוכנע כי נשק זה קיים. אך הוא סבור כי התקדמות החיפושים תהיה איטית.


