

מדריכים וחניכים של תנועת "בני עקיבא" הפגינו נגד ההיסטריה המלווה את ביקורם בארץ של שחקני סדרת הטלוויזיה "המורדים".

הפגנתם של חניכי "בני עקיבא" התקיימה ליד האתר בו הופיעו השחקנים, בעוד חניכי תנועת הנוער העובד והלומד הפגינו אף הם נגד תופעת ההיסטריה המדוברת, הפושה בקרב בני נוער ישראלים סביב תופעת "המורדים".

אתמול ניסו תנועות הנוער לקיים הפגנה משותפת לחניכי כל התנועות הדתיות והחילוניות נגד מה שכינו ההתדרדרות הערכית המיוצגת על ידי הסדרה, שחקניה ומעריציה. נסיון זה לארגון הפגנה משותפת לא עלה יפה בשל קשיי תיאום.

המפגינים שניסו לרכז תשומת לב למתירנות ואובדן הערכים אותם מעודדת הסדרה, זכו למתקפות מילוליות קשות מצד המעריצים המשולהבים. המפגינים, חניכי תנועות הנוער, פנו בדברים, בשלטים ובססמאות גם להורים והזהירו מפני "מרד בבית אלימות ועיוותים בתפיסות החברתיות", אולם לבד מוויכוחים קולניים לא עלה בידם לעורר ולעודד הסכמה.
