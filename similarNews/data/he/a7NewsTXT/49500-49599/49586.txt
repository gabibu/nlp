

סוריה הודיעה היום כי סגרה את גבולה עם עיראק לכל אדם, פרט לאלה המחזיקים באשרות כניסה, תוך היענות לדרישות ארה"ב לא להעניק מקלט לאנשי המשטר העיראקי הקודם. כך אמר שר החוץ הסורי פארוק א-שרע במסיבת עיתונאים משותפת עם שרת החוץ הספרדית אנה פאלאסיו.

א-שרע הוסיף, כי שר החוץ האמריקני קולין פאוול יתקבל בברכה בדמשק, אם יבוא לשיחות, וכי סוריה תהיה מוכנה לדון אתו על כל הנושאים, כולל עתידה של עיראק.

