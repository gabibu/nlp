

יותר מ-15 אלף מתפללים יהודים מכל רחבי הארץ, הגיעו ביום א' בשעות הבוקר המוקדמות לרחבת הכותל כדי להשתתף בתפילה שהחלה בשעה 10 בבוקר ולזכות ולהתברך בברכת הכוהנים המסורתית המתקיימת מדי שנה.

משעות הבוקר המוקדמות נערכה משטרת ירושלים בכוחות מוגברים. ברחבי ירושלים הוקמו מחסומים ניידים ונייחים והושם דגש מיוחד על עוטף ירושלים , מחשש לפיגועים בעיר. בידי המשטרה עדיין קיימות התרעות רבות על כוונת מחבלים לבצע פיגועים במהלך החג ולכן, הכוננות המשטרתית נמשכת גם בימים אלה.

לרחבת הכותל גם הגיעו נאמני הר הבית בראשותו של גרשון סלומון. מאוחר יותר, יש בכוונתם לעתור לבג"צ בדרישה לאפשר להם להיכנס לתוך רחבת הר הבית.
