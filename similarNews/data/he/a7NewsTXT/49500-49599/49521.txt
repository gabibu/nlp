

פרס לרב עובדיה: ישראל תעמוד בפני בעיה דמוגרפית אם לא תחולק.

ח"כ שמעון פרס התריע ביום א' בפני הסכנה הדמוגרפית של אובדן הרוב היהודי בארץ ישראל המערבית, אם לא יוחלט בהקדם על חלוקתה וקביעת גבולותיה הסופיים.

פרס אמר את הדברים בפגישה עם מנהיג ש"ס הרב עובדיה יוסף. פרס בא לבית הרב בירושלים לברכו כמידי שנה לרגל חג הפסח.

בשיחה דנו השניים גם בענייני השעה, ופרס השמיע באוזני הרב יוסף את הערכותיו לגבי ההזדמנויות המדיניות שנוצרו בעקבות המלחמה בעיראק. הוא גם התריע מפני ההידרדרות במצבה הכלכלי של ישראל, ועמד על הקשר שבין המצב המדיני למצב הכלכלי.

אחר כך נפגש פרס גם עם הראשון לציון הרב אליהו בקשי דורון, שפרש לאחרונה מתפקיד הרב הראשי לישראל. בפגישה הסכים פרס, כי יש צורך לאחד את תפקיד הרב הראשי לישראל.
