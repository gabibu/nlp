

שר הבריאות הסיני זאנג ונקנג וכן ראש עיריית בייג'ינג הודחו משורות המפלגה הקומוניסטית סינית. נמסר כי הדחה זו היא צעד ראשון לקראת פיטוריהם ממשרותיהם הממשלתיות.

שר הבריאות הסיני זאנג ונקנג וכן ראש עיריית בייג'ינג הודחו משורות המפלגה הקומוניסטית סינית. נמסר כי הדחה זו היא צעד ראשון לקראת פיטוריהם ממשרותיהם הממשלתיות.

היום פרסמו שלטונות סין, לאחר לחץ בינלאומי כבד, כי מספר חולי ה SARS הוא 1807 ולא 1512 כפי שדיווחו לפני כן, כמו כן דווח על 339 מקרים חדשים החשודים כי נדבקו. מנין המתים בסין עומד כיום על 79 לפי ההודעה הרשמית.

מיום שני יחוייבו כל אלו שיטוסו בטיסות פנימיות בסין להצהיר כי אינם סובלים מתסמיני המחלה, בטרם יורשו לטוס. צוותי הקרקע יחוייבו לדווח באופן מיידי לשלטונות על מקרים שיראו להם כסובלים מהתסמינים.

שבעה בני אדם נוספים מתו מדלקת הריאות הנגיפית SARS בהונג קונג כך הודיעו השלטונות בציינם כי ביום ראשון נרשמו גם 22 מקרי הידבקות נוספים.

בכך, מגיע מספר האנשים שמתו מדלקת הריאות הנגיפית ל-88 ומקרי ההידבקות ל-1,380.


חברת התעופה ההודית "אייר אינדיאה" הודיעה כי החליטה לבטל ארבע טיסות שבועיות לסינגפור, בשל המשך התפשטות מגיפת SARS.

דובר חברת התעופה "אייר אינדיאה" מסר כי בשל הירידה בביקוש לטיסות לסינגפור ולנוכח העובדה כי מספר טייסים בחברה מסרבים לטוס ליעד זה, החליטה החברה לבטל ארבע טיסות שבועיות לסינגפור והחל מיום שני תפעיל עשר טיסות שבועיות לסינגפור, במקום 14.

איגוד הטייסים ההודים כבר הודיע כי הטייסים החברים באיגוד מסרבים לטוס להונג קונג, משום ש-88 בני אדם כבר מתו מהמגיפה שם וכי הם מסרבים לטוס גם לכוויית בשל המלחמה בעיראק. בשל כך, צמצמה חברת התעופה "אייר אינדיאה" את טיסותיה ליעדים אלה.


הצעירה שאושפזה בביה"ח אסף הרופא בצריפין, מחשש שחלתה ב-SARS, שוחררה היום לביתה לאחר שהתבברר שאינה חולה במחלה המסתורית מהמזרח הרחוק.

חומה של הצעירה ירד ולא נמצאו אצלה תסמינים המעידים על מחלת דלקת הריאות האסיאנית המתפשטת במזרח הרחוק.

הצעירה חזרה לארץ מהונג קונג דרך רבת עמון.

הרופאים החליטו להשאיר את הצעירה באישפוז עד היום, להשגחה, מחשש למקרה חריג ובלתי צפוי ואולם בהמשך היום הוחלט לששחררה והיא תהיה במעקב


