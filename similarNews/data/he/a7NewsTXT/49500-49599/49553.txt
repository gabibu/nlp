

כוחות מג"ב עצרו ביממה האחרונה במרחב התפר, בירושלים ובתוך הערים, 780 פלשתינים השוהים באופן בלתי חוקי בתחומי ישראל. עוד נמסר כי בשל התרעות מרובות לפיגועים הגבירו כוחות מג"ב את פעילותם,בעיקר בדגש על מרחב התפר, כדי לעצור את זרם השוהים הבלתי חוקיים, המגיעים מהשטחים.

בנוסף עצרו שוטרי מג"ב 19 אזרחים ישראלים, שהסיעו את הפלשתינים. הם נחקרו, יטופלו ויועמדו לדין. כמו כן הורד מהכביש רכבם של 8 ישראלים שהסיעו פלשתינים, ונאסר עליהם להשתמש בכלי הרכב למשך חודש ימים.

