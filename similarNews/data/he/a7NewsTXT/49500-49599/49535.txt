

העיתון וושינגטון פוסט מדווח כי הגנרל בדימוס ג'יי גרנר, המיועד לעמוד בראש המנהל האזרחי בעיראק, יבוא לשם היום. הוא יעמוד בראש צוות של כארבע מאות בני אדם כדי להתחיל בפעולות השיקום. עם זה לא ניתן אישור רשמי לידיעה.

אחד מראשי האופוזיציה לסדאם, אחמד שלבי, אמר כי הגעתו של גארנר לעיראק נדחתה בינתיים.

הצלב האדום הבינלאומי מזהיר כי אם לא יצליחו האמריקנים להחזיר את הסדר על כנו צפויה שפיכות דמים בעיראק.
