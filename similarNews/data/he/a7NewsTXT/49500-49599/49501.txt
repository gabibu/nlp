

כ 600 פליטים כורדים אירניים וכן ערבים מהרש"פ שנמלטו ממחנה הפליטים 'אל-תאש' במערב בגדד, מתרכזים ליד הגבול שבין ירדן לעירק. כך נמסר ביום ראשון בהודעת נציבות האו"ם לענייני פליטים.

"ביום ראשון בבוקר מנינו יותר מ-600 פליטים, מרביתם איראנים ממוצא כורדי, אשר נמלטו ממחנה הפליטים 'אל-תאש' שבמערב בגדד" אמר דובר נציבות האו"ם לענייני פליטים, פיטר קסלר והוסיף "ישנה זרימה בלתי פוסקת של פליטים פלשתינים לאזור הגבול".

"הפליטים הפלשתינים אמרו לנו כי הקהילות העיראקיות המקומיות הבהירו להם כי הם לא רצויים עוד בעיראק", אמר קסלר.

גורמים בארגוני סיוע בלתי ממשלתיים מסרו כי חלק מהאיראנים הנמלטים מעיראק, משתייכים לתנועת האופוזיציה האיראנית "מוג'הידין חאלק".
