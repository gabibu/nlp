

הסתיימה ללא תוצאות פגישה נוספת בין השר במשרד האוצר מאיר שטרית לבין יו"ר ההסתדרות ח"כ עמיר פרץ, בנסיון לגשר על הפערים הגדולים בענין התוכנית הכלכלית.

תחילת פגישתם של שטרית ופרץ היתה ב"ארבע עיניים" ולאחר מכן השתתפו הממונה על השכר באוצר יובל רכלבסקי והחשב הכללי במשרד האוצר ניר גלעד וכן ראש האגף לאיגוד מקצועי שלמה שני.

הפגישה נמשכה כשלוש שעות ועסקה במיגוון הנושאים שבמחלוקת, אך לא דווח על הישג ממשי "נראה שההסתדרות רוצה להשבית את המשק בכל מחיר" אמר גורם במשרד האוצר בתום הפגישה.
