

ח"כ שמעון פרס נפגש הבוקר עם הרבנים עובדיה יוסף ובקשי דורון לרגל חג הפסח. ח"כ פרס התריע בפניהם מפני סכנה דמוגרפית הנשקפת לרוב היהודים בארץ ישראל, אם לא יוחלט בהקדם על חלוקתה וקביעת גבולותיה הסופיים.

כתב עיתי"ם יורם לוי מוסר כי בשיחה דנו השניים גם בענייני השעה, ופרס השמיע באוזני הרב יוסף את הערכותיו לגבי ההזדמנויות המדיניות שנוצרו בעקבות המלחמה בעיראק. הוא גם התריע מפני ההדרדרות במצבה הכלכלי של ישראל, ועמד על הקשר שבין המצב המדיני למצב הכלכלי.
