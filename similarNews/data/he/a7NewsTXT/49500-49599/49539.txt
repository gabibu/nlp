

חילופי האשמות בין האוצר להסתדרות בעניין המשא ומתן על התוכנית הכלכלית. באוצר אומרים כי אם עד צאת החג יתברר שאין התקדמות של ממש במשא ומתן תיאלץ הממשלה להביא את התוכנית לאישור הכנסת גם בלי הסכמת ההסתדרות.

האוצר מאשים כי ההצעות שהציעה ההסתדרות אינן חלופה אמיתית לתוכנית הממשלה. ואילו בהסתדרות מגיבים ומכנים את האוצר "דו ראשי ודו פרצופי". האוצר ממשיך לשאת ולתת, ובאותה עת מפר את התחייבותו להימנע מאיומי חקיקה.
