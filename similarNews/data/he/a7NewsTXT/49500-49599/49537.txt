

מנהל פרוייקט מעבורות החלל בנאס"א, רון דיטמור, שעמד בראש הצוות המפתח של המעבורת "קולומביה", מתכנן להתפטר מתפקידו.

רשת סי-בי-אס בארה"ב, המצטטת מקורות בסוכנות החלל, דיווחה בלילה כי עזיבתו המתוכננת של דיטמור אינה קשורה לאסון המעבורת "קולומביה". על פי הדיווח דיטמור עיכב את התפטרותו כדי לסייע בחקירת ההתרסקות.

המקורות מוסרים כי דיטמור יפרוש, ככל הנראה, מתפקידו לטובת תפקיד בכיר בחברת תעשייה פרטית.
