

שלטונות ירדן החלו להקשיח את עמדתם בגשרים ובעיקר, בגשר אלנבי, ומגבילים כניסת פלשתינים וגם אזרחים ירדנים המתגוררים בשטחים לתחומי ירדן, מזה כשבוע. כך מסרו מקורות פלשתינים אשר דיווחו היום כי ההגבלות של הירדנים התמקדו תחילה בפלשתינים המתגוררים בשטחים, בעלי תעודות ירוקות, שלגביהן הקפידו הירדנים לקבל אישור כניסה באמצעות משרד החוץ הירדני, בטרם יעברו את הצד הישראלי.

לדברי המקורות, התחילו הירדנים להגביל לפני כשבוע את הירדנים המתגוררים בשטחים אשר עד כה נהגו להיכנס לתחומי ירדן באורח חופשי מדובר בהגבלות אפילו על ירדנים ילידי ירדן שעברו להתגורר בשטחים, ותעודת הזהות והדרכון הירדני נשארו ברשותם ושהותם בתחומי השטחים נובעת מסיבות שונות, כגון: עבודה, נישואים וכו. .


