

משפחות המגורשלים מועברות למלונות שונים בארץ. בצומת גבים מחכים להם יהודים שבאו לתמוך ולעודד במילה חמה ובשתיה.

במלון נאות מדבר בב"ש ממתינים לבואם של הפליטים מכפר דרום. כתבנו משה פריאל הנמצא במלון מציין כי המלון נערך בצורה נאותה לקליטתם של העקורים אולם הסיפורים כואבים.

משפחת שלום שנמצאת במלון זה היום השני הגיע מנווה דקלים, הבעל יוסף בן 27 סיפר לכתבנו כי "יש לי 2 ילדים קטנים, אשתי 25 שנה תושבת הישוב ועכשיו אין לנו כלום, קשה לי לדבר לאף אחד אין מושג מה שממשלה הזו עשתה לנו. לא מספיק ששברו אותנו נפשית עכשיו גם פיסית ואנחנו ממש מפורקים. אנחנו אובדי עצות ואין להם שום פתרונות. כל הפירסומים של פיתרון לכל מתיישב זה שקר וכזב. כרגע אני גם בלי עבודה, אמרו לפני כן שיתנו לפחות מקדמה כספית אולם עד כה לא קיבלנו, מעבירים אותנו מטלפון לטלפון. עכשיו רוצים שנעבור למלון בי-ם"

בצומת גבים מפגינים מאות פעילי ימין שמביעים הזדהות עם המגורשים. הם מחלקים להם אוכל ושתייה ומנסים לרומם את רוחם.

מידי פעם חוסמים המפגינים את הכביש, אך הכוחות מפנים אותם. כתבנו מוסר כי בשעה האחרונה נעצרו במקום ארבעה מפגינים.

הם מחזיקים שלטים בידיהם בנוסח "אחינו הגיבורים העם מצביע", "בעזרתם נבנה את רוח הגוף בעם", "אחינו הגיבורים לאורך כל הדרך ואיתכם".

חנן מירושלים הנמצא בגבים אמר לערוץ 7 כי באו לעודד את המגורשים: "כאשר היהודים היקרים האלה מגיעים הם בוכים מאד וזה מחזיר אותם למראות ולצער שהיה שם. ואנו כאן כדי לעודד ולחבק אותם".

לדבריו הגיעו שוטרים וחיבקו אותו ובכו על כפתיו כמה צר להם וכמה כואב להם כל המהלך הזה וההכרח שלהם לעבוד ולהשתתף בגירוש.
