

הראשון לציון, הרב מרדכי אליהו אמר לפני זמן קצר דברי חיזוק לעם ישראל בתוכנית מתכוננים לגאולה בערוץ 7. הרב אמר כי לעם ישראל מגיע לשמוע דברי חיזוק בשעה קשה זו. הוא קורא לראש הממשלה להתפטר.

הראשון לציון, הרב מרדכי אליהו אמר לפני זמן קצר דברי חיזוק לעם ישראל בתוכנית מתכוננים לגאולה בערוץ 7. הרב אמר כי לעם ישראל מגיע לשמוע דברי חיזוק בשעק קשה זו, "כי אל יטוש ה' עמו ונחלתו לא יעזוב".

להאזנה לשיחה

"אנו צריכים להתגאות ביהודים בגוש קטיף שעומדים בגבורה. לו הרבנים היו נותנים הוראה להתנגד, אז לא היה כוח לאף אחד להוציא אותם מגוש קטיף, אבל הרבנים אמרו לא להרים יד לכן הם לא נאבקים" הרב חזר וביקש שלא ניכנס חלילה למלחמת אחים, ושאף אחד לא ירים יד על אחיו, הן מהתושבים והן מהכוחות שהגיעו להוציא את התושבים בכוח.

הרב אליהו פנה לראש הממשלה שרון ואמר לו "אתה פנית אל התושבים שלא יפגעו בשוטרים ובחיילים שבאים להוציא אותם, אלא שיפגעו בך, אני רוצה להגיד לך, אסור ליהודים לפגוע גם בך, אני מציע לך   תתפטר מהמקום שלך ובזה אתה עושה טובה לעם ישראל, עכשיו תתפטר".

הרב הוסיף כי "שני דברים שליליים הממשלה עושה, לא רק שמגרשת את היהודים שם, אלא מוסרת את אדמתם לאויבים בבחינת "שתי רעות עשה עמי לחצוב להם בורות נשברים". אנחנו נמשיך להתפלל לא נשקוט ולא ננוח. משה היה עבד נאמן של הקב"ה אך ה' לא הניח לו להכנס לארץ ישראל. ה' אמר לו אם תוסיף עוד תפילה אני אשמע לך. מדוע הקב"ה לא רצה שמשה רבנו יכנס לארץ ישראל, כי אם היה נכנס היה נבנה בית המקדש בידי שמים ולא היה נחרב לעולם. ברגע שהקב"ה הסיר את שכינתו מבית המקדש שנבנה בידי אדם, אז הוא יכל לשפוך את חמתו על עצים ואבנים".

"גם תושבי גוש קטיף, ה' שופך חמתו על עצים ואבנים ולא על התושבים, אנו מבקשים מהקב"ה שמי שאמר והיה העולם שיאמר לצרותנו די, ושנזכה לגאולה שלמה".

הרב אליהו הבהיר שיש דברים שאומרים בשמו, כגון צומות והוראות שונות, לדבריו אם לא שמעו אותו או שהדברים לא יצאו מלשכתו, יש צורך לבדוק את הדברים. הרב אומר שצריך להמשיך להתפלל והתפילה תעזור.
