

כוח גדול של צה"ל ומג"ב נכנס הבוקר לכפר דרום, כדי לפנותו. דחפור של הצבא פרץ את שער הישוב ואלפי חיילים ושוטרים נכנסו. חיילים ושוטרים החלו להתדפק על הדלתות ונמסר כי רוב התושבים מסתגרים בבית.

כוח גדול של צה"ל ומג"ב נכנס הבוקר לכפר דרום, כדי לפנותו. דחפור של הצבא פרץ את שער הישוב ואלפי חיילים ושוטרים נכנסו. חיילים ושוטרים החלו להתדפק על הדלתות ונמסר כי רוב התושבים מסתגרים בבית.

כתבנו קובי פינקלר מוסר כי הבוקר הסתיים פינוי מפעל הירקות בכפר דרום. במקום שהו כ-70 איש. כוחות גדולים של צבא ומשטרה מפנים את המדרשה בכפר דרום והעלו את השוהים במקום לאוטובוסים.

הכוחות שפרצו לאחד הבתים הופתעו לגלות כי המשפחה חוגגת יום הולדת לילדתם, החיילים דרשו מהם לצאת מהבית אך המשפחה המשיכה במסיבה.

תוך כדי פינוי נמסר על מקרה ראשון של סרבנות, כאשר חייל במשטרה הצבאית ביקש לא להשתתף בפינוי. תוך שניות התנפלו עליו שוטרים וחיילים ולקחו ממנו את נשקו האישי. הוא הובל כשהוא כמעט נמחץ לתוך מתחם סגור תוך כדי שירה וברכות שהשמיעו לו המתבצרים בבית הכנסת. חייל נוסף שסירב פקודה נראה בשידורי הטלויזיה כשהוא מוכה ומובל באכזריות מחוץ למתחם.

כתבנו אריאל כהנא אומר כי המפכ"ל משה קראדי נראה מחוייך בשטח, ומדבר על חזרה לשיגרה לאחר הפינוי שכנראה מבחינתו כבר עומד להסתיים, ושעיקר הקושי כבר מאחוריו.

האלוף דן הראל התקבל בכפר דרום בקריאות קשות. הוא נאלץ לחזור על עקבותיו תחת אבטחה כבדה.
התושבים קראו לו לנסוע לושינגטון למשרה שבטח הובטחה לו שם על ידי ראש הממשלה. לדברי כתבתנו בכפר דרום, חגית רוטנברג, המראות קשים אך התושבים שומרים על מוראל גבוה.

התושבים תלו שלט ענק עם הכיתוב 'שנית כפר דרום לא יפול'. הרב אופיר כהן, ממזכירות הישוב וממנהיגי המאבק, ששלושה מילדיו נפצעו קשה בפיגוע ורגליהם נקטעו, אמר כי גם אם חלילה כפר דרום יפול שוב, הם לא יתאיישו, וינסו להקים אותו בשלישית.

אליעזר ברט, שאשתו נפצעה גם היא בפיגוע ומרותקת לכסא גלגלים אמר כי הוא לא מיואש, כמות הכוחות קצת מבהיל אך הם מוכנים לעמוד מולם.

כוחות הביטחון שהגיעו הבוקר נתקלו בדוקרנים שפוזרו על כביש הגישה לישוב, עשרות בני הנוער נמצאים על גג בית הכנסת וחלקם בתוך מפעל עלי קטיף.

מאות צעירים מכפר דרום חסמו אמש את ציר כיסופים, הציר בו נוסעות שיירות הגירוש מגוש קטיף הלוך וחזור, למשך שעה. כשהגיעו כוחות משטרה למקום, שבו הצעירים על עקבותיהם לכפר דרום.

חבר הכנסת אורי אריאל מהאיחוד הלאומי, תושב כפר דרום אמר "נעמוד בגבורה ונחישות במהלך העקירה לא נשתמש באלימות כלפי החיילים".

הרב יעקב אריאל רבה הראשי של רמת גן הנמצא במקום אמר כי "ככל שאני מכיר את השוהים ביישוב, בעיקרון מוסכם על כולם כי אלימות לא תהיה. איש לא ירים יד".

