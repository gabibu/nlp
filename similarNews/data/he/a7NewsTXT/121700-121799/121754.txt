

בכפר ים מתבצרים תושבים בביתו של אריה יצחקי עם נשק ומודיעים שיעצרו בגופם את הגירוש.

בכפר ים מתבצרים תושבים ומודיעים שימנעו בגופם את גרוש התושבים והרס הבתים. דר' אריה יצחקי אומר כי הם מוכנים להלחם. הוא רואה את פניהם של כוחות המשטרה והיס"ם ונראה לו שהשתילו בהם שבב לנהוג כמו רובוטים. הוא קורא למפקדים להורות לחיילים ולשוטרים לצאת מהמקום שכן לדבריו הם ערוכים להשיב מלחמה, אף בנשק חם אם יפעילו לעברם נשק חם.

אריה יצחקי מתבצר על גג ביתו עם נשק ומאיים להשתמש בו אם יתקרבו החיילים אליו. חיילים ושוטרים כורזים עם מגאפון להתפנות מרצון.

אחד התושבים בגדיד מתבצר בתוך רכבו עם בלוני גז ומאיים להתאבד. כוחות משא ומתן מוקפצים למקום.

חלק מן התושבים בגדיד החליטו להמשיך בעבודתם החקלאית, וחלקם ממשיכים בקטיף ובשיווק התוצרת שלהם. אחת המשפחות הותיקות, משפחת לב רן, ממשיכה גם בשעות אלה בקטיף ובשיווק של התוצרת החקלאית לאחר שזרעו בחודשים האחרונים את תבואתם. התושבים עובדים בחממות ואליהם הצטרפו אורחיהם ובני נוער רבים.

לדברי התושבים, הם מתכוונים להיאבק על ביתם ולכן החליטו להקים מחסומים בשערי הכניסה ליישוב.

חנה פיקאר תושבת שירת הים אמרה לכתבתנו רות אברהמי כי התושבים בוכים, ומחכים להתפתחויות.
חלק מן התושבים והאורחים נכנסו לתוך הים כדי להתחמק מן השוטרים והחיילים שבאו לפנותם. הם אומרים שאם רוצים להוציא אותם יצטרכו הכוחות להכנס אחריהם לים.

בדיווחי התקשורת מספרים כי צעירים משליכים מן הגגות כדורי צבע.

בנווה דקלים מתקיימת תפילת מנחה, ככל הנראה התפילה האחרונה בשלב הזה. התושבים עדיין נמצאים במקום. המשטרה והצבא מבקשים מהם לצאת ללא מאבק שאם לא כן יצטרכו להכנס ולהוציאם בכוח.

ראשי הישוב הודיעו כי הגיעו להסכמה וקוראים לתושבים לצאת מרצונם מהמקום.
