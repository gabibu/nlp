

עם התברר מותם של ילדים בהפצצת ביתו של מנהיג הטרור סלאח שחאדה החלה מתקפת הסברה פלשתינית על ישראל כשהיא מסתייעת בעיתוני אירופה. במתקפה זו נשכחה רמת פעילות הטרור של שחאדה.

שחאדה היה המקים והמארגן של הזרוע הצבאית של החמאס. בחמאס ראו בו מי שעומד לרשת את מנהיג החמאס השייך אחמד יאסין עם מותו. בפיגועים להם היה אחראי שחאדה נהרגו מאות ישראלים, ועוד מאות רבות של אזרחים אחרים נפצעו. בפעילותו ארגן וקבע את מדיניות הפיגועים של החמאס ביש"ע כולה. כמו כן הקים בנה וביסס את התשתית הארגונית של פצצות המרגמה וטילי הקסאם. האלוף זאבי פרקש אמר אתמול כי גם ביומו האחרון ניסה שחאדה להוציא שני פיגועים גדולים לפועל. כתבי עתי"ם מדווחים כי מדובר בניסיון לפוצץ את גשר גוש קטיף ולבצע פיגוע המוני בבאר שבע.

כעת צפוי חלל מנהיגותי בחמאס כולו ובזרוע הצבאית שלו במיוחד. חלל שכזה מהווה פגיעה קשה בארגון הטרור הזה.

גם במהלך שהותו בכלא הישראלי במהלך השנים 00'-98' יזם וארגן שחאדה את פעילותו הטרוריסטית של החמאס. בתקופה זו נחטפו ונרצחו תחת התארגנותו החיילים אילן סעדון ואבי סספורטס הי"ד.

בין עשרות הפיגועים בהם אשם סלאח שחאדה גם הפיגועים הבאים:

דצמבר 00'   מחבל מתאבד במחסום ארז, אין נפגעים.
דצמבר 00' - עגלת תופת ובה מטען של 300 ק"ג בצומת נצרים, פוצצה באופן מבוקר.
מאי 01'   מיכלית תופת בצומת נצרים.
יוני 01'   ג'יפ ממולכד באזור דוגית, שני חיילים נהרגו.
יולי 01'   מכונית תופת ובה מחבל מתאבד, חייל צה"ל נפצע.
ספטמבר 01'   מוצב "טרמית", מטען ובו 200 ק"ג, חלק מהמוצב קרס, 4 חיילים נפצעו.
אוקטובר 01'   חדירה לישוב אלי סיני. שניים נרצחו ו-13 נפצעו.

אוקטובר 01'   חוליית מחבלים מנסה לחדור למוצב "דוגית".

נובמבר 01'   פצמ"ר לעבר כפר דרום, חייל נהרג, שניים נפצעו.
נובמבר 01'   ירי על שיירת אזרחים ב'כיסופים', אזרחית נהרגה, שלושה נפצעו.
דצמבר 01'   ירי ליד אלי סיני, הרוג אחד.
דצמבר 01'   גוש קטיף, בפיגוע התאבדות נגד שיירה אזרחית נפצאו שלושה.
ינואר 02'   חדירה למוצב "אפריקה", ארבעה חיילים נהרגו.

מרץ 02'   ירי על סיור צה"ל, הרוג אחד.
מרץ 02'   חדירת מחבל לעצמונה, חתישה תלמידים נהרגו.
מרץ 02'   השלכת רימונים לעמדת צה"ל ע"י שני מחבלים, אין נפגעים.
אפריל 02'   ניסיון חדירה לנצרים.
יוני 02'   מארב ומכונית תופת ליד דוגית, שלושה חיילים נהרגו.

כמו כן היה שחאדה מעורב בפיגועים בקפה "מומנט" בירושלים, במלון "פארק" בנתניה, בדולפינריום בתל אביב, במסעדת "סבארו" בצומת פת בירושלים ובפיגועי התאבדות רבים אחרים.

הרשימה לעיל חלקית בלבד.

עוד אחראי שחאדה לירי של למעלה מ-300 פצצות מרגמה לעבר ישובי חבל קטיף וישובי מעטפת רצועת עזה.
