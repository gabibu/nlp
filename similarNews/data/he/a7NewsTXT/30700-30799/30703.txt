

משרד התקשורת בסיוע משטרת ישראל עצרו הבוקר את בעל חברת "ראד" החשוד בייבוא דיבוריות אלחוטיות בניגוד לחוק.

החברה, שמוקמה בבית פרטי במעלה-אדומים, ייבאה מחו"ל כמות גדולה מאוד של דיבוריות אלחוטיות לרכב בניגוד לחוק. התקנת דיבורית מסוג כזה ברכב, משבשת את קליטת תחנות הרדיו ברכבים הנוסעים בסמוך לרכב בו בו מותקנת הדיבורית ועלולה לגרום להפרעות נוספות בתדרים אחרים. כך נמסר ממשרד התקשורת. המכשירים הוחרמו והחשוד בייבוא - הודה ונעצר.

משרד התקשורת מציין כי החוק אוסר על ייבוא דיבוריות אלחוטיות, שכן, הן גורמות להפרעות חמורות למערך התדרים במדינת ישראל.
