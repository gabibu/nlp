

במהלך הדיון בכנסת על חוק טל תקף ח"כ יגאל ביבי את המלעיזים על "עולם התורה". "האם האנשים שדיברו כאן נגד בני הישיבות חושבים לרגע שיהודי שלומד תורה לא ידוע מה זה הגנה על המולדת? כאשר במלחמת מצווה חתן יוצא מחופתו? אני רוצה להרגיע את חיים רמון ואת האחרים ולומר להם החרדים קיימו חוץ מצוות מלימוד תורה מצוות פרו ורבו. בעוד עשור מי שיציל את מדינת ישראל יהיו אלו החרדים. כשרואים את המגמות בציבור והנוער החילוני המשתמט- רואים את הסימנים הראשונים של הסרבנות".

ח"כ ביבי הבהיר מעל במת הכנסת כי "רוב כיתות א' היום הם חרדים או ערבים. אם לא נמצא דרך לליבם של החרדים נצטרך בעשור הבא להביא עובדים זרים. אני רואה את חיילי הנח"ל בבקעה ואני גאה במוטיבציה שלהם. ברוך השם יש גדוד חרדי ששומר על הבקעה. אצלנו לימוד התורה זה ערך והחיים שלנו".

