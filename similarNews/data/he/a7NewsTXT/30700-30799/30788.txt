

בעקבות החלטת ראש הממשלה ושרי החוץ, הביטחון והאוצר לתת הקלות לפלשתינים למרות ההתרעות, מוסר ח"כ צבי הנדל מהאיחוד הלאומי כי ההחלטה מופקרת וחושפת את אזרחי ישראל לגל חדש של פיגועי טרור רצחניים .

לדבריו "ראש הממשלה ושותפיו מגיבים בהיסטריה לנוכח הצעקות הצדקניות של העולם ושל אנשי השמאל הקיצוני.

כדי לרצותם ובמקום לחסל את הרשות הפלשתינית, מחייה אותה הממשלה מחדש ובכך חושפת את אזרחי ישראל לשורה של פיגועים שייגבו מחיר דמים יקר ובלתי נסלח.

ראש הממשלה ושותפיו לא יוכלו לברוח מהאחריות להחלטה המופקרת שהתקבלה על ידם."

