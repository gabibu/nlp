

למרות התנגדות הממשלה, אשרה הכנסת אתמול ברוב קולות, את החוק שיזמו חברי הכנסת זבולון אורלב ואיתן כבל, המכיר במאבטח מוסדות חינוך כמקצוע מועדף.

לפי חוק זה כל חייל משוחרר שיעבוד כמאבטח במעון יום, גן ילדים או ביה"ס יזכה בנוסף למשכורתו הרגילה למענק "מקצוע מועדף", בסך של כ   7,6000  ולכן חיילים רבים יעדיפו כעת להיות מאבטחים במוסדות החינוך.

לדברי מציעי החוק, חוק זה הנו חשוב למערכת החינוך, מכיוון שישפר ויגביר את הביטחון במעונות היום, גני הילדים ובכל סוגי בתי הספר ברחבי הארץ וזאת על ידי מאבטחים, שהם חיילים משוחררי צה"ל.

ארגון ההורים הארצי, מרכז השלטון המקומי וארגוני המורים ברכו על קבלת החוק ואמרו כי לפחות בנושא זה לא יהיו בעיות בפתיחת שנת הלימודים הקרובה.


