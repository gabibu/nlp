

1,200 בני נוער מן הארץ ומחו"ל יוכשרו השנה בקורסי הקיץ של מד"א.

מדובר במספר כפול של בני נוער לעומת אשתקד. "לנוכח המציאות הביטחונית הקשה הפוקדת את מדינת ישראל, תרומתם של מתנדבי הנוער הפועלים לצד העובדים, היא משמעותית להצלחת מד"א" אמר מתאם פעולות המתנדבים במד"א, אלי יפה.

בני הנוער יוכשרו במגוון קורסי עזרה ראשונה, וכן בקורסי מסייעי אט"ן (אמבולנס טיפול נמרץ), במהלכו ילמדו את מצבי החירום הרפואיים מסכני החיים, הקרדיולוגים, הנשימתיים, גורמי הטראומה והאחרים ויכירו את המכשור המתקדם בנט"ן.


