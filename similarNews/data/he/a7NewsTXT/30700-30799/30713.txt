

ראש הממשלה לשעבר יצחק רבין ז"ל ידע על הכוונה לחסלו ובמהלך חודש יולי 1995 כינס בלישכתו את ראשי השב"כ ותבע מהם הסברים לדיווחי מודיעין שהגיעו לידיו.

אתר "כדורי.נט" מדווח כי במהלך החודשים יוני-יולי 1995 העביר המוסד לרבין דיווחים שהגיעו לידיו משירותי ביון זרים, הפועלים בישראל ומשתפים פעולה עם המוסד, לפיהם מתוכננת התנקשות בחייו של ראש ממשלת ישראל. מקורן של הידיעות הללו היה בדיווחים שבועיים שהעבירו הסוכנים הזרים למפקדותיהם והועברו לידיעת המוסד במסגרת הסכמים לשיתוף פעולה מודיעיני. כשלושה חודשים מאוחר יותר נירצח רבין.
