

מבקר המדינה השופט בדימוס אליעזר גולדברג יבדוק את עמידות אפודי המגן שבשימושו של צה"ל.

אתמול אמר המבקר בכנסת כי נדרש לבדיקה בעקבות פניות, תלונות ומכתבים שהגיעו למשרדו.
נזכיר כי לפני כחודש החליט חייל מילואים מחטיבת הצנחנים לבדוק את עמידות האפוד הקרמי וירה עליו כשהיה מונח על הקרקע. הכדור שנורה היה כדור מנשק M-16 בקוטר 5.56, והוא חדר דרך השכבות הקרמיות מצדו הקדמי של האפוד ומצדו האחורי.

כששמע על כך שר הביטחון הוא נדהם והורה לצה"ל לבדוק את העניין בדיקה יסודית "כדי שנוכל לקבוע שכאשר החייל לובש את השכפ"ץ הוא אמנם יכול ללכת בבטחה".


