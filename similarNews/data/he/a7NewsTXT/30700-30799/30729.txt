

הכנסת אישרה היום את קבלת החוק שיזמו חברי הכנסת זבולון אורלב ואיתן כבל המכיר במאבטח מוסדות חינוך כ"מקצוע מועדף".

לפי חוק זה כל חייל משוחרר שיעבוד כמאבטח במעון יום, גן ילדים או ביה"ס יזכה בנוסף למשכורתו הרגילה למענק "מקצוע מועדף".

בכך תובטח העדפתם של חיילי משוחררים לעבוד באבטחה במוסדות החינוך.

לדברי מציעי החוק, חוק זה הנו חשוב למערכת החינוך, מכיוון שישפר ויגביר את הביטחון במעונות היום, גני הילדים ובכל סוגי בתי הספר ברחבי הארץ. נוסף על כך יש בחוק כדי להציע אלטרנטיבה תעסוקתית לחיילים משוחררים.

ארגון ההורים הארצי, מרכז השלטון המקומי וארגוני המורים ברכו על קבלת החוק ואמרו כי לפחות בנושא זה לא יהיו בעיות בפתיחת שנת הלימודים הקרובה.
