

גורמי הביטחון משוכנעים כי גירושם לעזה של משפחות מחבלים מתאבדים שהיתה להם זיקה לפעולות ההתאבדות, עשוייה להרתיע מתאבדים פוטנציאליים.

ראש חטיבת מיבצעים במטכ"ל, תא"ל אלי אמיתי, מסר בדיון בוועדת החוץ והביטחון של הכנסת נתונים עדכניים על היקף הנפגעים שהיו לישראל כתוצאה מפעולות הטרור. תא"ל אמיתי ציין, כי למרות שמשקלם היחסי של פיגועי ההתאבדות הוא אפסי ביחס לכל הפיגועים שארעו בשנתיים האחרונות: "הפלשתינים רואים במתאבדים נשק אסטרטגי נגדנו. זהו חימוש מונחה מדוייק". הקצין הוסיף, כי "היום המצב הוא שהמתאבד מחכה למטען ולא שהמטען מחכה למתאבד".
