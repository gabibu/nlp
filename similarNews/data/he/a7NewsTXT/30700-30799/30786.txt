

סיעת ש"ס החליטה למשוך את הצעתה בענין קיצור שעון הקיץ.

ההחלטה התקבלה לאחר שבימים האחרונים התקיימו דיונים פנימיים בש"ס, בכלל זה עם מנהיגה הרוחני של ש"ס הרב עובדיה יוסף.

ככל הנראה בדיון בוועדת הכנסת הבינו חברי סיעת ש"ס, כי לא יצליחו להעביר את החוק לקיצור שעון הקיץ במהלך פגרת הכנסת המתחילה מחר. בשל כך הם משכו את דרישתם, אולם הם מעוניינים להמשיך במאמצי החקיקה לאחר הפגרה לטובת השנים הבאות.
