

ארגון צעירי מפלגת העבודה עתר אמש לבג"ץ בדרישה למנוע את שחרורו היום של דרור עדני, שנאסר בעקבות מעורבותו בפרשת רצח ראש הממשלה יצחק רבין.

יושב ראש הארגון רונן צור אמר כי שחרורו המוקדם של עדני ייתן לגיטימציה לפגיעה באישים פוליטיים נוספים.

האסיר דרור עדני, בן 33, שהורשע בכך שידע על המזימה לרצח רבין, וכן בעבירות של קשר לביצוע פשע והחזקת נשק, ישוחרר היום מכלא אוהלי קידר בבאר-שבע, שם סיים לרצות שבע שנות מאסר שגזר עליו בית המשפט.

עדני הורשע בקשר לתכנון רצח ראש הממשלה לשעבר יצחק רבין, וכי ידע על אודות תוכניותיו של הרוצח יגאל עמיר.

עדני החל לרצות את עונשו בכלא ב 16 בינואר 96', והיה עצור במשטרה החל מנובמבר 95.
פעמיים במהלך תקופת מאסרו הועלה עדני בפני ועדת השחרורים שליד שירות בתי הסוהר, בבקשה לנכות שליש מתקופת מאסרו בשל התנהגות טובה. בקשותיו נידחו, והוא ישוחרר עתה לאחר שסיים לרצות את מלוא תקופת העונש שהוטלה עליו, בניכוי מספר ימי השחרור המנהליים שלהם זכאי כל אסיר.

על פי התכנון אמור עדני לעבור את הליך השחרור המקובל בשעות הבוקר ולהשתחחר מכותלי כלא אוהלי קידר בסביבות השעה 11 בבוקר.
