

המשטרה מבקשת את עזרת הציבור בחקירת הפיגוע שהיה ביום ראשון על מסילת הרכבת סמוך לרחובות. כתב עתי"ם מוסר, כי בעקבות הפיגוע הוקם במשטרת מרחב השפלה צוות חקירה מיוחד לחקירת הארוע, בפיקודו של רפ"ק דני סבג, ראש לשכת חקירות שפלה.

המשטרה מבקשת את עזרת הציבור בכל מידע שעשוי לסייע לה בחקירת הארוע ופיענוחו. עדי ראייה שהיו במקום, או אזרחים שהבחינו בתנועה חשודה זמן קצר לפני הפיגוע ועשויים לקדם את החקירה, מתבקשים ליצור קשר עם רס"ב הרצל נחום 08-9371450/410.
