

שר החוץ שמעון פרס הודיע היום למחזיק תיק האוצר ברשות הפלשתינית סאלאם פאיד, כי ישראל תעביר לידי הרשות הפלשתינית 200 מיליון ש"ח שהם כעשרה אחוזים מכספי המיסים שישראל הקפיאה מתחילת האינתיפאדה.

סכום זה יהיה בנוסף ל-140 מיליון ש"ח שהעבירה ישראל לתשלום חובות של הפלשתינים למוסדות בריאות ולחברת החשמל בישראל.

בדיון של צוות ההיגוי למו"מ שכינס ראש הממשלה אריאל שרון, היום בבוקר, הוחלט להמשיך במגמת ההקלות לאוכלוסיה הפלשתינית, למרות המשבר שנוצר בעקבות הפצצת ביתו של סאלם שחאדה בעזה.
