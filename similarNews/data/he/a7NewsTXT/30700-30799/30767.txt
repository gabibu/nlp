

בדיווחו בעיתון "מעריב" מספר העיתונאי בן כספית כי עורכי דינו של ראש הממשלה לשעבר אהוד ברק דורשים תשלום של קרוב ל-900.000  עבור מימון ההכנה של ברק לעדותו בפני ועדת אור. את הדרישה הזו העבירו עורכי הדין במכתב שנשלח לחברי ועדת אור.

שליש מסכום זה אותו דורש צוות עורכי דינו של ברק אמור להגיע לגיסו של ברק, עורך הדין דורון כהן.

בדיווחו מציין כספית כי בעבר נאבקו מרות קצינים ושוטרים שהוזמנו להעיד בפני הועדה לקבלת סיוע כלכלי להכנתם המשפטית לקראת עדותם בפני הועדה. בתום המאבק הזה קיבלו המבקשים אישור לקבלת סכום של 50.000  בלבד, כשלצורך שלב הסיכומים הוקצה סכום דומה במידה ויצטרכו לו. במחאה על החלטה זו להקצות סכום זעום כל כך, החליט מפכ"ל המשטרה לשעבר, רב ניצב בדימוס יהודה וילק להגיע לעדותו בפני הועדה ללא ייצוג של עורך דין.

בכתבתו מדגיש כספית כי ההכנה שנדרשה לעדותו של ברק הייתה פשוטה לאין ערוך יותר מהכנתם של אותם שוטרי וקציני מרחב הצפון. למרות זאת פירט מכתבם של עורכי דינו של ברק את הנתונים שהביאו אותם לדרוש סכום של 900.000  מקופת המדינה.

יש לציין כי לדעת רבים במערכת הציבורית והפוליטית בישראל, לא נדרש ברק לעצם הקמתה של ועדת אור אלא בשל מניעים פוליטיים צרים בהם תקוותו הייתה להשיב אליו את קולותיהם של ערביי ישראל, זאת לקראת הבחירות האחרונות.
