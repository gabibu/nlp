

מחבלים פתחו הלילה באש לעבר עמדת צה"ל ליד הישוב גדיד בחבל קטיף. לא היו נפגעים. אש הושבה לעבר מקורות הירי.

אש נפתחה גם לעבר עמדת צה"ל בכפר דרום. לא היו נפגעים. צה"ל השיב אש.

הלילה נתגלו שרידיהם של שלושה טילי קסאם 2 בעיר שדרות. הטילים נפלו בעיר בשעות הערב המוקדמות. איש לא נפגע. טיל קסאם נוסף נורה אל ישוב ישראלי ברצועה, וגם שם לא נפגע איש.

מחבלים פתחו באש הערב לעבר כוח צה"ל הפועל בעיר רמאללה. איש מאנשי הכוח לא נפגע והושבה אש לעבר היורים.

מחבלים ירו הלילה לעבר מוצב צה"ל במרכז גוש קטיף. הושלכו רימונים ונפתחה אש. איש לא נפגע ולא נגרם נזק.
