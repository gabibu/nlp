

הבית הלבן הביע דברי ביקורת קשים כלפי חיסולו של מפקד החמאס סלאח שחאדה, בלילה. הפעולה בוצעה "ביד קשה" וכי הנשיא בוש, אינו סבור כי היא "תרמה לתהליך השלום", אמר דובר הבית הלבן.

בגלי צה"ל דווח כי דובר הבית הלבן פליישר דחה את ההשוואה בין הפצצת החתונה על ידי הצבא האמריקני באפגניסטן ממנה נהרגו אזרחים רבים לבין חיסולו של מפקד החמאס. פליישר האשים את ישראל כי הפציצה את הבנין למרות שידעה כי במקום אזרחים בעוד שארה"ב הרגה את האזרחים "בטעות".

ישראל דחתה את הטענה כי ידעה על הימצאות אזרחים באזור הפעולה. גורמים בכירים בצה"ל אמרו: "לו ידענו כי בביתו של שחאדה היו אזרחים, היינו מבטלים את הפעולה".
