

בסיור שיגרתי שערכו מפקחי רשות העתיקות לפני כשנה וחצי באתרים ארכיאולוגיים בגליל המערבי, התגלה הרס, שוד וחורבן של שני אתרים, בהם נחשפו מתקנים חקלאיים ושרידים ארכיטקטוניים מרשימים המהווים חלק מכנסיה, המתוארכים לתקופה הרומית-ביזאנטית. הודות לחקירה ממושכת ואיסוף חומר מודיעני על ידי היחידה למניעת שוד עתיקות, נמצאו בצפון הארץ כ-45 פריטים ארכיטקטוניים עתיקים במשק של כ-50 טונות, ברשותם של שולשה חשודים.

בחיפוש שנערך לפני כשבוע בצו בית משפט השלום בעכו, בבית שני חשודים תושבי הכפר אבו סנאן, נתגלו מחצית מהפריטים העתיקים: אבני בתי בד, אבני ריסוק, עמודים ועוד. בחקירתם הודו החשודים ברכישת פריטים שדודים.

בפשיטה נוספת שערכו מפקחי רשות העתיקות ובילוש משטרת נהריה, לפנות בוקר, נתפסו ברפת הסמוכה לבית חשוד המתגורר בישוב יערה, עוד 25 פריטים מונומנטליים עתיקים, קבורים מתחת לערמות זבל וצואת פרות. החשוד העיקרי בשוד נלקח לחקירה במשטרת נהריה ושוחרר בערבות עד למשפטו.

הפריטים השדודים הועברו למשמרת במשרדי רשות העתיקות.

מהיחידה למניעת שוד עתיקות נמסר כי סחר בלתי מורשה בעתיקות ושוד עתיקות הינן עבירות פליליות שדינן עד שנתיים ושלוש שנות מאסר בפועל .
