

מקורות פלשתינים טענו אמש כי המשטרה הפלשתינית ושאר זרועות הבטחון הפלשתינים סגרו מספר משרדים השייכים לחמאס ולג'יהאד האיסלאמי בגדה המערבית.

לטענת המקורות, מדובר בעיקר במשרדי צדקה בחברון, רמאללה, ג'נין ושכם.

המקורות מסרו שלא היתה התנגדות כאשר הגיעה המשטרה הפלשתינית למקומות הללו.

בשבת הודיעו הפלשתינים כי סגרו עוד 4 משרדים ברצועת עזה השייכים לאירגונים הללו.

בישראל מתייחסים להודעות הללו בערבון מוגבל.

