

שני מסוקים צבאיים אמריקנים מסוג "בלק הוק" ניצפו כשהם חגים מעל אזור קילומטרים אחדים מצפון למוגדישו, בירת סומליה, כך מסרו עדי ראייה לכתב סוכנות הידיעות הצרפתית. המקורות אמרו, כי צוותי המסוקים עסקו בצילום.

"אין ספק כי סומליה היא אחד מהמקומות ללא ממשל מרכזי המסוגל לשלוט בכל השטח, בה קיימת האפשרות שארגון יוכל לפעול בלא מפריע ולהוות סכנה למדינות השכנות או לארה"ב", ציין ביום שלישי סגן הנשיא דיק צ'ייני.

הממשל האמריקני הודה כבר כי ספינות מלחמה של הקואליציה הבינלאומית נגד הטרור משייטות בים סוף, מול חופי סומליה.
