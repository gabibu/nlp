

סגן נשיא בית משפט השלום בירושלים, השופט יואל צור, ביטל היום צו שאסר על ד"ר מיכאל קוג'יניסקי להדליק חנוכייה בפתח חדר המדרגות של ביתו בשכונת קטמון הישנה בירושלים.

אחד השכנים, עו"ד ניצן יורם, התלונן כי מהחנוכייה נודף ריח רע, שגורם סבל רב לבני ביתו שגרים בבניין. לפני ימים אחדים הוציא השופט צור צו האוסר להדליק את החנוכייה.

אתמול ביטל השופט צור את הצו בנימוק כי אפשר להדליק את החנוכייה משום משדובר בחנוכייה קטנה העשויה זכוכית, ולכן היא אטומה ואין אפשרות שריח רע ינדוף ממנה.

השופט צור מתח ביקורת על עו"ד ניצן יורם, שמסר, לדבריו, מידע מטעה לבית המשפט, מידע שגרם בזמנו להוצאת צו המניעה.

השופט כתב: "הרושם שעלה מהבקשה היה שמדובר בחנוכייה גדולה, שבעירת הנרות בה גורמת ריח חזק מאוד של שמן שרוף בחדר המדרגות. כמו כן, מהטיעון בעל פה התקבל הרושם שמדובר בחנוכייה שהוצבה ליד צינורות של חומר דליק, ושיש ארון עץ לידה, דבר שיכול לגרום שריפה, אולם מכל הדיון מתברר שהמציאות שונה".

השופט חייב את עו"ד ניצן ירון לשאת בהוצאות המשפט בסך 5000 , בתוספת מע"מ.
