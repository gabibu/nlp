

בראיון למהדורת יום חמישי של היומון הערבי "א-שארק אל אוסט" אמר מלך ירדן עבדאללה השני כי הישראלים מדברים ברצינות על חלופה לערפאת, וטוענים כי מחליפו, מי שלא יהיה, יהיה טוב ממנו. "יש לנו הרגשה שמדובר בעניין רציני, ואנו חוששים שהאירועים מתפתחים לכיוון מלחמת אזרחים ביש"ע", אמר המלך.

נוסף על כך ציין עבדאללה כי לא יאפשר מעבר פליטים פלשתיניים לירדן, גם במקרה שישראל תעשה שימוש בכוח צבאי במטרה לגרום לבריחת הפלשתינים אל מחוץ לשטחי הרשות.

"איננו יכולים להרשות לעצמנו לקבל זרם פליטים בכל נסיבות שהן, והוריתי לסגור את הגשרים ואת תחנות המעבר על גבול ירדן, במקרה שהפליטים יתחילו להגיע", אמר.
