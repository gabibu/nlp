

הסתיימה פעולת צה"ל בסלפית, פעולה משולבת של מסוקים וטנקים. כתבנו קובי פינקלר מדווח כי חיילינו חיסלו בסלפית לפחות שבעה פלשתינים שניסו להתנגד להם, ובהם מבוקש ושלושה מלוחמי הצבא הפלשתיני. כמו כן דווח על פצועים רבים.

צה"ל פעל בלילה גם ברמאללה, בעסירה א-שימליה, בג'נין ובאזור חברון. בין היתר פגעו חמישה טילים שנורו ממסוקי אפאצ'י אל בניין המשטרה הישן והנטוש בלב רמאללה.

טנקים ודחפורים של צה"ל נכנסו למחנה הפליטים חאן יונס בחבל עזה ופעלו גם שם. כתבנו משה פריאל מדווח כי הפלשתינים ירו בלילה אל מוצב צה"ל סמוך לנוה דקלים ואל מוצב צה"ל סמוך לתל קטיפה.
