

ברשת CNN הוקרנה הערב קלטת הוידאו בה נראה בין לאדן משוחח על הפיגועים ב 11 בספטמבר.

לדברי הבית הלבן הקלטת אכן מוכיחה כי בין לאדן היה אחראי לפיגועים.

בקלטת מדגיש בין לאדן את "ההצלחה הבלתי צפויה" שנחל הפיגוע. לדבריו הוא ציפה לקריסה של 3-4 קומות כתוצאה מהמסת קירות המתכת של המגדלים, ולא שיער לעצמו ששני המגדלים יקרסו.

בין לאדן גם אמר כי מבצעי החטיפות לא ידעו את פרטי הפעולה, אם כי היו מודעים לעובדה שזה נועד להיות מבצע התאבדות: "האחים, שביצעו את הפעולה, ידעו רק שהם הולכים למות מות קדושים. ביקשנו מכל אחד מהם ללכת לאמריקה, אך הם לא ידעו דבר על המבצע. אפילו לא אות אחת. אך הם היו מאומנים, ולא חשפנו להם את המבצע עד שהגיעו למקום, זמן קצר לפני שעלו על המטוסים".


מזכיר המדינה דונלד רמספלד אמר כי המלחמה רחוקה מלהתקרב לסיומה. הוא ציין כי ידוע להם שבין לאדן מסתתר באפגניסטן ויחד עם זאת בכירים אחרים מאל-קעאידה הצליחו להמלט.
