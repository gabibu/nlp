

הפנטגון אמור לשדר קלטת וידאו של אוסאמה בן לאדן, שלדברי הנשיא ג'ורג' בוש, מוכיחה מעבר לכל ספק את אחריותו בפיגועים ב-11 בספטמבר. כך מסר דובר בפנטגון, בראיין ויטמן.

הבית הלבן עיכב אתמול את שידור הקלטת על מנת לוודא את התרגום הנכון מערבית לאנגלית. כך מסר דובר הבית הלבן, ארי פליישר.

"עם זאת, התמונה והקול באיכות נמוכה. על כן, על מנת שניתן יהיה לחשוף אותה לעולם באופן מדויק, פנה משרד ההגנה ל-4 מתרגמים עצמאיים היורדים למשמעות כל מילה, על מנת להבטיח תרגום מהימן", הוסיף.

יחידות קומנדו של צבא ארה"ב או של הסי.איי.אי. גילו את הקלטת, הקלטה חובבנית הנמשכת כ-40 דקות, בבית בעיר ג'לאלאבאד שבמזרח אפגניסטן.
