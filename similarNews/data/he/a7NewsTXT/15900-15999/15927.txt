

כוחות צה"ל ממשיכים בפעולות היזומות בשטחי הרש"פ, הערב התקיף צה"ל את מפקדת המשטרה הפלשתינית "הכחולה" בעיר עזה ואת מפקדת כוח 17 בעיר. דובר צה"ל הכחיש את הטענות הפלשתיניות לפיהן הותקף כביכול גם מסגד בעיר.

מוקדם יותר תקף צה"ל את עמדת משטרה באיזור רמאללה ומפקדה של ארגון תנזים-פתח' בעיר ג'נין.

בצה"ל מדגישים כי גם מדיניות הסיכול הממוקד נגד מחבלי החמאס והג'יהאד, תימשך.

במהלך יום חמישי ביסס צה"ל את נוכחותו בשכונות הדרומיות, הצפוניות והמערביות שברמאללה. זאת לאחר שהוא הרס את תחנת קול פלשתין ומוטט את האנטנה של התחנה.

ביתור רצועת עזה לשלושה חלקים על ידי חסימות של צה"ל בצומת נצרים ובצומת גוש קטיף, נמשך. צה"ל שוהה גם במרחב העיר רפיח ובודד את מחנה הפליטים תל סולטן מהעיר.

צה"ל צפוי להמשיך בפעילות זו הלילה ובמהלך סוף השבוע.
