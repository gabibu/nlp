

ביום ראשון תתבקש הממשלה לאשר קיצוץ של 6.15 מיליארד ש"ח בתקציב המדינה לשנת 2002 וכן לשנות את יעד הצמיחה מ-4% ל-2% בלבד. עוד תתבקש הממשלה להעלות את יעד הגרעון ל-3% .

כתב עתי"ם מוסר שכך סוכם בישיבה שכינסו היום ראש הממשלה אריאל שרון ושר האוצר סילבן שלום עם חלק מראשי סיעות הקואליציה וזאת לקראת אישור תקציב המדינה לשנת 2002.

במסיבת עתונאים שכינס אחה"צ במשרד האוצר מנכ"ל המשרד אוהד מראני הוא אמר כי תיקון התקציב עכשיו נועד למנוע משבר נוסף בעתיד. הוא אמר כי באוצר מאמינים שאם התיקונים יבוצעו אזי במחצית השניה של 2002 המשק הישראלי יכול להיכנס למסלול של צמיחה. עם זאת מראני אמר כי הוא לא יכול להתחייב כיום שלא יהיו קיצוצים נוספים ב-2002 במהלך השנה הבאה.
