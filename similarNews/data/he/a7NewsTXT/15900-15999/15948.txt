

השר נתן שרנסקי, המשתתף בדיוני הקבינט, אמר אתמול בראיון לערוץ 7 כי משמעותה של החלטת הקבינט שערפאת אינו רלוונטי היא שמבחינת ישראל לערפאת אין תפקיד, וכי הוא חדל להיות רשות אחראית בקשר לטרור.

"אנו קיבלנו עלינו את האחריות למלחמה בטרור", אמר שרנסקי. לדבריו, מעתה תאסוף ישראל נשק, ותטפל במחבלים. שרנסקי ציין כי המטרה היא לבודד את ערפאת ואת הנהגתו ממה שמתרחש, והוסיף כי אם צה"ל יפעל בהתאם להחלטות הקבינט, ובהתאם למנדט שהקבינט העניק לו, ואם לא יהיו נסיונות של פוליטיקאים להגביל אותו בצעדיו, ישראל אכן תוכל לנצח את הטרור.

שרנסקי הוסיף כי לדעתו יש צורך לטפל בתשתית הצבאית שמעמידה הרש"פ בעבור הטרור, ולא להתמקד בערפאת תוך כדי שאיפה לגירושו. אם ישראל תתרכז בטיפול בתשתית הצבאית, גם העניין של ערפאת ייפתר בסופו של דבר, אמר שרנסקי.
