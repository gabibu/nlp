

בני כשריאל, יו"ר מועצת יש"ע, וראש עיריית מעלה אדומים, אמר בראיון לערוץ 7 כי ערפאת טרוריסט כמעט חמישים שנה ולכן אין טעם לדבר אתו, להתעסק אתו או לנהל אתו משא ומתן.

כשריאל אמר כי המשך הפצצות צה"ל על מבנים ריקים "מגוחך עד בכי", וציין שידוע כי גם הפלשתינים מגחכים על תגובותיה של ישראל.

"חבל על הכסף ועל התחמושת שמבוזבזת על מבנים", אמר, והוסיף כי מועצת יש"ע אינה דורשת תגובה או נקמה אלא הכרעה בדבר גורלה של הרשות, וסילוקה. לדבריו, יש להגיע להחלטה חד משמעית שערפאת הוא טרוריסט, וכי הרש"פ היא הטליבאן שלנו, ולהכריז עליהם מלחמה.
