

הקרנת הסרט "הארי פוטר" לילדים יהודיים בפאריס בוטלה בעקבות איומים על בית הקולנוע, אותו שכרה הקרן הקיימת לישראל, למטרה זו.

לפי מקור משטרתי, אל בית הקולנוע "פאראמאונט אופרה" הגיעו איומים, ומנהלו דיווח עליהם למשטרה. המשטרה הציעה לספק הגנה אולם מנהל האולם החליט לבטל את האירוע.

ההקרנה היתה אמורה להתקיים ביום ראשון הקרוב.

כתגובה הביעה קרן קיימת לישראל-צרפת את "מחאתה החריפה על ההתנהגות הזו, והאיומים הפוגעים בצורה חמורה בזכותם של האזרחים, ובעיקר עקב שייכותם לדת מסויימת, הדת היהודית", לשון ההודעה כפי שהתקבלה במשרדי סוכנות הידיעות הצרפתית,

עוד נאמר בהודעה כי קק"ל "מגנה את אווירת חוסר הבטחון בה שרויים יהודי צרפת, וקוראת לשלטונות להביא לקץ את גל האנטישמיות ללא תקדים הנוכחי", וקוראת לכינוס מחאה ביום ראשון ליד אולם הקולנוע.

