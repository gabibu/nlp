

החלק האחרון שנותר מהחזית המתכתית של מרכז הסחר העולמי יוסר בסוף השבוע, דבר הגורם כעס רב בקרב מספר קרובי משפחה של הקורבנות, המתנגדים להסרתו.

חלק מתכתי זה, שרוחבו כ-10 מטר וגובהו כ-15, היה היחיד שלא התמוטט ב-11 בספטמבר או שלא פורק. פועלים המצויידים במכשירי חיתוך התחילו בפירוקו השבוע, והעבודה אמורה להסתיים ביום ראשון, כך מסר ביום שישי דובר בעירייה, ג'ון מוהאן.

לדידו, חלק זה ייחתך באופן הדרגתי ויפונה על-ידי משאיות. חלק גדול יישמר, ויהווה חלק מאנדרטה שתיבנה באתר, הוסיף. חלק מתכתי זה היה עד לפני מספר שבועות השריד האחרון של המגדלים שעדיין עמד על כנו, בזמן ש-800,000 טונות של הריסות (מתוך סך הכל כ-1.2 מיליון טונות) הועברו לאתר פריקה באי הסמוך שטאטן.

לפי שירותי הכבאות, אנשיהם אמורים להגיע אל האש שבוערת עדיין במרתפים של המגדלים ההרוסים לקראת סוף השנה, או בתחילת חודש ינואר.


