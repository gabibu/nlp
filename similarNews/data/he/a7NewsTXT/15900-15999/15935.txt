

נציגים ישראלים באירופה מדווחים כי האווירה האנטי ישראלית באירופה מתגברת. סימנים לכך הם מחיקת הכיתוב בעברית מפרסומיה של רשת 'זארה', או מחיקת שמה של ישראל מרשימת המדינות בהם פועלת מוטורולה.

השבוע בוטל גם אירוע מיוחד שהיה אמור להתקיים בפריז בהשתתפות ילדים משכונת גילה, שאירגנה הקק"ל בפריז. בעלי האולם בו היה אמור להתקיים האירוע הודיעו על הביטול והסבירו אותו בעובדה שקיבלו איומים טלפוניים. נציגי הקק"ל אומרים כי מדובר בכניעה לסחטנות הטרור.

רוז'ה קרוקרמן נשיא הקרי"ף ארגון הגג של הקהילות היהודיות בצרפת אמר כי נוצרת אווירה אנטי יהודית אשר באה לידי ביטוי בעיקר בפרברי הערים הגדולות בהם חיים יהודים וערבים זה לצד זה,
אין יום שאין בו תקרית מהכאת רבה הראשי של העיר ווא ועד שריפת בית הספר היהודי בעיר מרסיי.
