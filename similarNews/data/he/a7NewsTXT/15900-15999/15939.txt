

הרשות הפלשתינית חזרה בה אתמול מהחלטתה ביום רביעי בלילה, בעקבות הפיגועים בנווה דקלים וליד עמנואל, לסגור את משרדי הג'יהאד האסלאמי והחמאס ביש"ע, כך מסרו מקורות פלשתינים בעזה לסוכנות עתי"ם.

החלטת הרשות לסגור את משרדי ארגוני הטרור באה כדי להוכיח לממשלת ישראל כי הרשות הפלשתינית פועלת נגד ארגוני הטרור ומנסה למנוע פיגועים נגד ישראל, והנסיגה מהחלטה זו באה ככל הנראה בעקבות החלטות הממשלה לנתק מגע עם הרשות ועם העומד בראשה ערפאת.

המקורות בעזה מסרו, כי רוב משרדי הג'יהאד והחמאס ברצועת עזה פונו החל משעות הבוקר המוקדמות ביום חמישי, מחשש לעימותים עם אנשי הבטחון הפלשתיניים, בבואם הצפוי לסגור את המשרדים. עתה, משחזרה בה הרשות הפלשתינית מהכרזתה, יכולים פעילי הארגונים לשוב למשרדיהם.
