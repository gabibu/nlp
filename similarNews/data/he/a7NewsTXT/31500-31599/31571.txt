

בתגובה לגל הטרור בארץ אומר ח"כ צבי הנדל (האיחוד הלאומי) כי ממשלת שרון ממשיכה לשחק משחקים בעוד אזרחי ישראל ממשיכים להירצח.

"עד שלא תפורק הרשות הפלשתינית, כל ראשיה ייכלאו או יגורשו, והשליטה הישראלית המלאה תשוב לכל שטחי יש"ע- מחיר הדמים שאזרחי המדינה ישלמו ילך ויגדל. לא יתכן שממשלת שרון תמשיך לשחק משחקים, במקום להכריז מלחמה על הרשות הפלשתינית ולגרום לכל ראשיה לחשוש לחייהם, לאסוף את הנשק, לגרש המחבלים ולחסל את תאי הטרור עד האחרון שבהם בכל יש"ע".

"הממשלה בוחרת דווקא להעביר כספים לרשות הפלשתינית, להכריז על הקלות, לדבר עם שליחי ערפאת, ו'לגרש' מחבלים ובני משפחותיהם מחדר אחד לשני, כשבמקביל אזרחים, נשים וילדים, נשחטים בכל ערי ישראל. כשדווקא 'גיבור ישראל' אריק שרון מסרב להילחם, הנזק למדינת ישראל מתעצם שבעתיים", הוסיף ח"כ הנדל.

