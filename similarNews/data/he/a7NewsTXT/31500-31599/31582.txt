

בהודעה מיוחדת של תנועת השמאל הקיצונית "גוש שלום" נאמר כי היא אינה נרתעת מאיומיו של ראש הממשלה אריאל שרון.

"לא עברנו כל עבירה באיסוף חומר על הפרת החוק הבינלאומי על ידי כוחות צה"ל בשטחים הכבושים ובמשלוח מכתבים לקצינים ספציפיים המתריעים בפניהם כי מעשים מסויימים שנעשו על ידם ועל ידי החיילים שתחת פיקודם עשויים להיות עבירה על החוק הבינלאומי ועל אמנת ג'נבה", נכתב בהודעה.

נציין כי רה"מ שרון הורה ליועץ המשפטי לממשלה אליקים רובינשטיין לבדוק את חוקיות היוזמה של תנועת "גוש שלום" לדווח לבית הדין הפלילי הבינלאומי בהאג על פעילות קציני צה"ל בכירים ביש"ע.

