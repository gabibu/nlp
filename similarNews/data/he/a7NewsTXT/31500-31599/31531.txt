

הקטע הראשון של כביש חוצה ישראל ניפתח היום לתנועה ובפעם הראשונה מותר לנהוג בארץ במהירות 110 קילומטרים בשעה. מדובר בכביש באורך 18 קילומטרים, בין צומת אייל לקיבוץ נחשונים.

לפי שעה תהיה הנסיעה בכביש בלא תשלום, ועם פתיחת הקטעים הבאים יתחילו לגבות אגרה בעבור הנסיעה.

המחיר לנסיעה של 50 קילומטרים בכביש יהיה עשרה שקלים למכונית פרטית, משאיות ואוטובוסים ישלמו 30 שקלים ורכב דו גלגלי חמישה שקלים. מצלמות וחיישנים יעקבו אחר כלי הרכב והחשבון יישלח לנהגים בדואר, כדי לאפשר נסיעה בלא עצירות לתשלום.

יש לציין כי סלילת הקטע המרכזי של הכביש בין חדרה לגדרה אמורה להסתיים בתוך שנה וחצי. עם השלמת הסלילה יקשר הכביש בין ראש הנקרה לבאר שבע.


