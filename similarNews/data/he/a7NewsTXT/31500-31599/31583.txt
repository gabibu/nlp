

ח"כ מיכאל קליינר (חרות) פנה היום במכתב לראש הממשלה ובו מתח ביקורת על החלטת הממשלה להמשיך להעניק הקלות לפלשתינים גם לאחר סדרת הפיגועים האחרונים. "על פי דיווחי אמצעי התקשורת, היום חל יום הולדתו ה-73 של יאסר ערפאת. ביום זה העניקו לו אירגוני הטרור במתנה הרבה גופות יהודיות עטופות בשקיות ניילון שחורות והרבה דם יהודי כמו שהוא אוהב", כותב קליינר.

קליינר מציע להעניק לערפאת "מתנה" מסוג אחר לגמרי: "אני מציע לשגר לו מתנה ממוקדת במשקל טון בדיוק בשעת כיבוי הנרות על העוגה. אני משוכנע שאם נמצא את הדרך הנכונה לחגוג ברוב עם את יום הולדתו של ערפאת, לא רק ליהודים רבים תהיה אורה ושמחה וששון ויקר אלא גם נעשה שירות אמיתי וטוב לעולם כולו, שבטווח הארוך ילמד להכיר לנו טובה, כפי שהוא למד להכיר לנו טובה ותודה על פיצוץ הכור האטומי בעיראק".
