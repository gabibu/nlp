

הממשלה אישרה היום ברוב של 15 שרים ומתנגד אחד את המלצות ועדת מראני למכירת בנק לאומי באמצעות שוק ההון. הממשלה הסמיכה את ועדת השרים לעניני חקיקה לדון בהצעת החוק לעניין זה.

שר האוצר סילבן שלום אמר בישיבת הממשלה, כי מדובר במהפכה אסטרטגית של ממש. "זהו שינוי חיובי במדיניות הממשלה בהפרטת הבנקים שתגרום לחיזוק ושכלול שוק ההון הישראלי".

שר האוצר הוסיף, כי הפרטת הבנק היא הבעת אמון של הממשלה בשוק ההון וכי היא תואמת את הסטנדטרים של המדינות המערביות. השר שלום הוסיף, כי בכוונתו לבצע את ההנפקה של מניות בנק לאומי תוך זמן קצר לאחר קבלת אישור לתשקיף מהרשות לניירות ערך.
