

בשל הפרסומים אודות כוונת סדאם חוסיין לצייד את הפלשתינים בנשק ביולוגי,או לתקוף את ישראל במקרה של מתקפה אמריקנית נגדה, ממליצה מערכת הבטחון לחסן את הציבור בישראל נגד מחלת האבעבועות השחורות.

מנכ"ל משרד הבריאות בועז לב אומר כי לישראל יש מלאי מספיק של חיסון נגד המחלה והיא ערוכה לחיסון המוני. לדבריו, ישראל מיצרת כבר שנים רבות את החיסון ויש ברשותה מלאי מספיק של חומרים להתמודדות עם תופעת לוואי של לחיסון. הפרופ' לב מציין כי יתכן וחיסון נגד המחלה יערך בקרוב. עוד אמר הפרופ' לב כי החיסון הישראלי טוב מזה שיש בארה"ב.

בחודשים האחרונים התקיימו מספר דיונים במערכת הביטחון כולל בדרג שרים שעסקו בסוגיית החיסונים נגד אבעבועות שחורות. העיתון מדווח כי דיונים אלו התקיימו בצל ההערכות של המודיעין כי מחזיקה נשק ביולוגי שפיתחה והיא עלולה לשגר אותו על גבי טילים ארוכי טווח לישראל במקרה שתותקף על ידי ארה"ב.

הרעיון שעומד מאחורי המלצת מערכת הבטחון הוא החשש שמא לא תקבל ישראל התרעה מספיקה שתאפשר את חיסון הציבור גם לא באזורי סיכון העיקריים, מרכז הארץ וישובים בקרבת בסיסי חיל האוויר.

