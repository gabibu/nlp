

המרדף שנוהל אחרי מחבל שחדר הלילה לתחומי ישראל ליד כיסופים ברצועת עזה, הסתיים בחיסולו של המחבל.

גורמי צה"ל מסרו כי החדירה התגלתה סמוך לגדר המערכת ליד כיסופים וכי כוחות צה"ל שנתקלו בו נכנסו עמו לקרב יריות והרגו אותו.

לאחר חיסולו פתחו כוחותינו בסריקות באזור בשל האפשרות כי למחבל היו שותפים.

הערב נורו מטחי אש לעבר מוצבי צה"ל ליד הגבול עם מצרים ליד רפיח וליד מעבר ארז בצפון רצועת עזה. איש לא נפגע והושבה אש לעבר היורים.

רימון הושלך הלילה לעבר מוצב צה"ל הסמוך לישוב גני טל בגוש קטיף.

כתבת עתי"ם מוסרת, כי איש לא נפגע, לא נגרם נזק וכוחות צה"ל השיבו באש לעבר היורים. (עתי"ם)
