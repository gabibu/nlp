

עובדים זרים שאין ברשותם אישור שהייה בישראל הועסקו בהקמת הגדר סביב נמל התעופה בן גוריון.

העובדים הועסקו ע"י חברה, שזכתה במכרז לביצוע הפרוייקט. החברה מבצעת את עבודות הגידור בנתב"ג ובמשרד הבטחון.

משטרת ההגירה בפעילות מודיעינית במתחם נתב"ג תפסו עובדים מרומניה ומולדביה, שעסקו בעבודות במקום.

במשטרת ההגירה הביעו תמיהה כיצד מועסקים עובדים זרים ללא אישור בעבודות בטחוניות במקומות בעלי רגישות גבוהה.

היום עצר צוות הגירה של משטרת המרכז עוד 10 עובדים זרים לא חוקיים, שהועסקו ברכבת ישראל בהקמת תחנת ראשונים בראשל"צ. במהלך הפשיטה נבדקו 30 עובדים, מתוכם נמצאו עשרה בלא אישור שהייה בארץ.

מעסיקם זומן למחלקת ההגירה לחקירה, ואילו העובדים נשלחו למתקן משמורת ולהמשך הליך גירושם מישראל.
