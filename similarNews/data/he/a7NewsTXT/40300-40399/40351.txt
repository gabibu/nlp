

פרקליטות מחוז ירושלים הגישה לבית משפט השלום בירושלים כתב אישום נגד גילה אמיגה, שעבדה כקלדנית בבית משפט השלום בירושלים. אמיגה מואשמת כי התחזתה לעורכת-דין ויצרה קשרים עם תושבי מזרח-ירושלים ופלשתינים שנתקלו בקשיי שפה והיא התנדבה לסייע להם.

גילה אמיגה מואשמת שהציגה עצמה בפני אנשים אלה לעיתים כעורכת-דין ולעיתים כבעלת תפקיד בכיר בבית המשפט ויצאה מצג שווא. "כאילו יש בידה הכוח או הסמכות להשיג בעבורם טובות הנאה שונות כגון: אזרחות ישראלית, תשלום קיצבאות מהמוסד לביטוח לאומי, השבת רישיון נהיגה שנשלל ועוד". בתמורה
היא דרשה וקיבלה עשרות אלפי שקלים. הפרקליטות ביקשה להעביר את המשפט לבית משפט השלום בבית-שמש.

כתב עתי"ם מציין, כי בין העדים מטעם התביעה גם שופטת בבית משפט השלום בירושלים, רבקה פרידמן-פלדמן.
