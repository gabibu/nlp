

נסיון חדירה של מחבלים לישוב בצפון גוש קטיף סוכל על ידי חיילינו. מקורות בצה"ל מסרו כי כוחות צה"ל זיהו שלש דמויות המתקדמות בזחילה בין קטיף לנצר חזני. החיילים ירו לעבר השלושה, והרגו אחד מהם.

נסיון חדירה של מחבלים לישוב בצפון גוש קטיף סוכל על ידי חיילינו. מקורות בצה"ל מסרו כי כוחות צה"ל זיהו שלש דמויות המתקדמות בזחילה בין קטיף לנצר חזני. החיילים ירו לעבר השלושה, והרגו אחד מהם. שני המחבלים האחרים הצליחו ככל הנראה, להימלט לכיוון חאן יונס.

קודם לכן בשעות הלילה המוקדמות עלה ג'יפ משוריין של צה"ל על מטען סמוך לישוב מורג. חייל צה"ל נפצע באורח קל ופונה לבית החולים סורוקה בבאר שבע.

במקביל זוהתה בחממות מורג דמות חשודה ובוצע לעברה ירי אולם בסריקות שנערכו לאחר מכן לא נמצא דבר.

פצצת מרגמה נפלה הבוקר בישוב בגוש קטיף ולא התפוצצה. לא היו נפגעים. תושבי הישוב נכנסו למרחבים מוגנים.

יצויין עוד כי באיזור דיר אל באלח בוצע לפני כשבועיים ירי אשר ממנו נהרג רב
סמל שיגדף גרמאי, בן 30 מלוד, גשש בכוח צה"ל, שפתח ציר באזור צפון גוש קטיף
ליד המוצב תל קטיפה.

במחנה הפליטים עסכר ליד שכם, עצרו כוחות צה"ל את המחבל איש התנזים של הפתח' סולטן סעד, פעיל תנזים, שביצע את פיגוע הירי נגד המטיילים הישראלים בהר עיבל לפני כשנתיים. בפיגוע זה נרצח הרב בנימין ארלינג הי"ד.
