

בתחילת החודש שיגרו ראש מועצת קרית ארבע צבי קצובר ודובר הישוב היהודי בחברון נועם חברון מכתב לשגריר ארה"ב בישראל דן קרצר, ובו מחו על הלחץ שהפעילה אמריקה על ישראל להימנע מנקיטת צעדים ביטחוניים בחברון.

בין הצעדים שביקשה אמריקה למנוע הוא יצירת מסלול בטוח לאלפי היהודים ההולכים בקביעות בין חברון לקריית ארבע. קצובר וארנון הביעו את מחאתם על מדיניות אנטי מוסרית ואנטי בטחונית זו המהווה התערבות בוטה בענייניה הפנימיים של ישראל.
"מדיניות זו מאלצת את ממשלת ישראל להפקיר אלפים מאזרחיה, ומאות אלפי מבקרים יהודים הבאים לחברון מידי שנה - לציפורני הטרוריסטים", הם כותבים

בהמשך מזכירים ארנון וקצובר לקרצר את עובדת היות חברון עירו הראשונה של עם ישראל, וכי "מבנה מערת המכפלה נבנה בידי העם היהודי לפני 2000 שנה, לפחות שש מאות שנים לפני הופעת האיסלם".

לבסוף ארנון וקצובר מבקשים מקרצר להפנות את בקשתם אל הממשל האמריקני כדי שיפסיק לתמוך בקיומה של יישות או מדינה פלשתינית בארץ ישראל ושיפסיק להתנגד לנקיטת צעדי ביטחון בסיסיים, הנחוצים לביטחון יושבי הארץ.
