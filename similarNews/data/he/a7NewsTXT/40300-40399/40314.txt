

אם לא יחול שינוי בעוד כשבועיים תתחיל כנרת רוזנטל אם ל 11 ילדים לרצות 4 חודשים מאסר בבית הסוהר. רוזנטל תכנס לבית הסוהר בשל פגיעה בסוס משטרתי.

אם לא יחול שינוי בעוד כשבועיים תתחיל כנרת רוזנטל אם ל 11 ילדים לרצות 4 חודשים מאסר בבית הסוהר. רוזנטל תכנס לבית הסוהר בשל פגיעה בסוס משטרתי.

כתבנו יגאל שוק מדווח כי מדובר באירוע מלפני כחצי שנה כאשר רוזנטל הגיעה לבית המשפט בירושלים, שם התקיים אחד הדיונים במעצרם של עצורי בת עין. רוזנטל תושבת בת עין היא גם בתו של הרב לוינגר מחברון.

כשהגיעה עם מכוניתה סמוך לבית המשפט הורה לה קצין משטרה לעצור במקום. אולם קצין אחר אמר לה לנסוע משם. רוזנטל התבלבלה מן ההוראות הסותרות והחלה בנסיעה קדימה. שוטר שהיה שם שלף את אקדחו ואיים לנפץ את שמשת מכוניתה. רוזנטל נבהלה ממנו והחלה במנוסה. המרדף הסתיים כאשר מכוניתה עלתה על אי תנועה והשוטרים הוציאוה בכוח מהרכב.

בבית המשפט המחוזי בירושלים הוגש נגדה כתב אישום כאשר הסעיף המרכזי הוא חבלה בכוונה מחמירה. היא אמנם זוכתה מעבירה זו אך הורשעה בעבירות של הכשלת שוטר תקיפת שוטר והתעללות בבעלי חיים כאשר הרכב שלה פגע בסוס משטרתי. אין בפסק הדין אזכור על פגיעה פיזית באנשים.
על רוזנטל נגזרו 4 חודשי מאסר בפועל.

הרבנית אסתר ליאור מקרית ארבע ששיגרה ביחד עם תושבים מחברון מכתבי מחאה הקוראים לציבור להרתם לעזרתה של רוזנטל, מספרת לערוץ 7 כי השופטת עצמה דרשה שהעונש יהיה 4 חודשי מאסר בפועל ולא עבודות שירות וכן מנעה את האפשרות לערער על פסק הדין. בועד הישוב בחברון אומרים כי רוזנטל קיבלה את העונש לא על מה שעשתה אלא בגלל מי שהיא, בתו של הרב לוינגר.

ליאור הוסיפה כי לכל מי שמעורב בפרשה כולל אנשי חברון, משפחת לוינגר, רוזנטל וגם לעורך הדין המטפל בנושא ברור שמדובר בשפיטה שנובעת מגישה פוליטית. הדבר הוא חמור ביותר אומרת ליאור. מדובר לדבריה בטענה קשה כלפי מערכת המשפט "ששופטת את אנשינו בשונה מהשפיטה של כל אזרחי מדינת ישראל", דברי ליאור.
