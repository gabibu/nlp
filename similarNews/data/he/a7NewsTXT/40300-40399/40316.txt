

המדינה רכשה שלש פעמים בתוך 30 שנים את החלק שלה בבית החולים הממשלתי-עירוני איכילוב בתל אביב, משום שלא ידעה שמדובר בחלק שנמצא כבר בבעלותה, מגלה סגן החשב הכללי צביקה חלמיש בכנס חשבונאות.

את הדברים מפרסם פרסום ראשוני העיתונאי איתמר לוין בעתון גלובס.

חלמיש הביא דוגמא זו כדי להמחיש את דבריו אודות העיוותים הקשים שגרם ניהול הדיווח הכספי של המדינה על בסיס מזומן, במקום על בסיס מצטבר.

חלמיש הביא כדוגמא נוספת לאופן בו נוהל הדיווח הכספי את סוגיית ההלואות מהמדינה שניתנו לעולים, כספים שהוחזרו לבנקים והועברו מהם לסוכנות היהודית.

הוא ציין כי צורת הרישום גרמה גם לכך שהיקף נכסי הדיור המצויים בבעלות משותפת של המדינה ושל חברות לדיור ציבורי דוגמת עמידר, אינו ברור.
