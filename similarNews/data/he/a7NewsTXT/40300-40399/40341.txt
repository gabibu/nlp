

ועדת הבחירות המרכזית תדון מחר בבקשתו של ח"כ אפי אושעיה ממפלגת העבודה לצו מניעה נגד השר שלמה בניזרי וסיעת ש"ס למנוע המשך תעמולת בחירות גזענית.

אתמול התפרסמו ב"מעריב" הצהרותיו של בניזרי בהם אמר שיעדיף להעסיק ולמנות ספרדים על פני אשכנזים.

אושעיה מבקש לאסור על בניזרי להמשיך ולנקוט בתעמולת בחירות גזענית ולהפסיק את איומיו כלפי אזרחים אשכנזים.

העותר ביקש צו מניעה נגד השר בניזרי וסיעת ש"ס "לבל ימשיכו בדרכם המושחתת והמאיימת".

כאמור הדיון בעתירה יתקיים ביום שישי בועדת הבחירות המרכזית בראשות השופט מישאל חשין.
