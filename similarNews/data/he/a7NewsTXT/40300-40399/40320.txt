

בפגישת שנערכה בוושינגטון בין הנשיא בוש לבין טאיפ ארדואן העומד בראשות מפלגת השלטון בטורקיה, העלה ארדואן את דרישתה של טורקיה לסיוע כלכלי בתמורה לתמיכתה בארה"ב במלחמתה בעירק.

נוסף על כך ביקשה טורקיה כי הנשיא בוש יפעל לקבלתה של טורקיה לאיחוד האירופי.

הבוקר מתפרסם כי הנשיא בוש אכן פועל בקדחתנות לצירופה של טורקיה לאיחוד האירופי.

אמש הוא שוחח עם היו"ר התורן של האיחוד האירופי, ראש ממשלת דנמרק, וביקש ממנו להסכים להצטרפותה של טורקיה. זאת לקראת ועידת הפסגה של האיחוד האירופי הנפתחת היום בקופנהגן.
