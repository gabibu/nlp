

היום בחצות מסתיים המועד להגשת רשימות המועמדים לוועדת הבחירות המרכזית. עד כה הגישו כמה מפלגות את רשימות מועמדיהן לכנסת ה 16.

היום בחצות מסתיים המועד להגשת רשימות המועמדים לוועדת הבחירות המרכזית. עד כה הגישו כמה מפלגות את רשימות מועמדיהן לכנסת ה 16.

הראשונה שהזדרזה להגיע היתה רשימתה של תנועת "חירות". ברשימה זו נמצאים יו"ר חירות ח"כ מיכאל קליינר, ברוך מרזל מחברון,לשעבר פעיל מרכזי בתנועת כ"ך, חבר מועצת העיר לוד מטעם "חירות" אלי סער, הרב מיכאל בן ארי, יו"ר מפלגת "ימין ישראל" אליאונורה שיפרין, נעם לבנת, מקים בית המדרש "תועה שדה" שבשכם, נשיא ימין ישראל, פרופ' פול איידלברג, דרורה ברעם, ד"ר יהודה דוד, פרופ' ישראל חנוקגלו, לשעבר יו"ר חוג הפרופסורים לחוסן מדיני וכלכלי ויועץ רה"מ לענייני מדע.

בהודעתה אומרת התנועה כי מדובר ברשימה של אנשי ארץ ישראל השלימה, ש"אינם נכונים לפשרות כלשהן בארץ ישראל, ושאינם מוכנים להתפשר על עמדות בנוגע לשליטה בארץ ישראל תמורת כסאות בממשלה וגינוני שררה".

עם הגשת הרשימות, ביקשה תנועת ה"חירות" את האותיות "נץ", שכן בכוונתה לרוץ עם הסיסמא, "חירות - הכי נץ בימין".

ח"כ קליינר אמר כי מרזל הצטרף לתנועתו תוך שהוא מקבל את מצעה. ברוך מרזל מצידו אמר כי תנועת כ"ך איננה קיימת יותר

הוא התרעם על הודעת טאלב אסאנע כי בכוונתו להגיש בקשה לפסילת מרזל בטענה כי מדובר ב"גזען" המשתייך לתנועת כהנא חי שהוצאה בזמנו מחוץ לחוק. "זה שיא החוצפה שחבר כנסת שהצדיק את המפגע ליד הקרייה ועמד דום ביום הנכבה, דורש את פסילתו של מרזל. אם צריך לפסול מישהו, הרי זה את טאלב אסאנע בעצמו על תמיכתו בטרור הערבי והזדהותו עם האוייב הפלשתיני".

מפלגה נוספת היא מפלגת "אהבת ישראל", שהוקמה ע"י יוסי כדורי נכדו של זקן המקובלים הרב יצחק כדורי במטרה להתחרות בתנועת ש"ס. המפלגה ביקשה כי כינויה יהיה "אהבת ישראל בנשיאות גדול המקובלים הרב כדורי" .

האות שתייצג את "אהבת ישראל" תהיה "ץ".

במהלך הגשת הרשימות הבחין יו"ר ועדת הבחירות המרכזית השופט מישאל חשין כי מס' 2 ברשימה מאיר עמר לא נמצא. חשין דרש כי עמר יתייצב אישית. מנכ"ל התנועה אילן אזרד, ניסה לשכנע את השופט כי החתימות אמיתיות, אך השופט התעקש. לפיכך הזעיקו נציגי "אהבת ישראל" את עמר שהופיע עבור שעה ורק אז התקבלו מסמכי מפלגת "אהבת ישראל" ע"י ועדת הבחירות.

יחד עם מפלגות אלה הגיעו לרישום גם הרב בא גד עם מפלגת "מורשת אבות" וביקש את האותיות זך תחת הסיסמא : "שמן זית זך" כמו כן הגיעו מפלגת "עלה ירוק" הדוגלת בין היתרבלגליזציה בשימוש בסמים קלים, תנועת "הירוקים" לטיפוח איכות הסביבה, רע"ש לזכויות הגבר, מפלגה ערבית יהודית חדשה בשם בע"ד ומפלגות הנגב והזע"מ המאוחדות למען צדק חברתי.

בליכוד נדחתה היום עתירתו של אהוד אולמרט לשנות את מקום שיבוצו. בית הדין של הליכוד דחה את עתירתו לשבצו במקום 19 או 21 ברשימת מועמדי המפלגה לכנסת. אולמרט טען בפני בית הדין של הסיעה כי הוא שובץ במקום 33 בגלל חישובים לא נכונים.

יו"ר סיעת המפד"ל שאול יהלום וראש סיעת "עם אחד" עמיר פרץ חתמו על הסכם עודפים. יהלום הודיע כי חתימת ההסכם עם "עם אחד" היא חלק מהמחוייבות החברתית שעומדת להיות נדבך מרכזי בפעילות העתידית של המפד"ל. השניים חתמו הערב בראשי תיבות על ההסכם.
