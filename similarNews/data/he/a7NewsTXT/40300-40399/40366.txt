

אלוף פיקוד מרכז, האלוף משה קפלינסקי, החליט להדיח סגן מפקד גדוד חי"ר על תיפקודו הלקוי בקרב המארב בחברון, בו נהרגו 12 לוחמי צה"ל, מג"ב ואזרחים מכיתת הכוננות של קריית-ארבע.

בנוסף ימליץ אלוף פיקוד המרכז למפקד זרוע היבשה להדיח מפקד פלוגת מילואים וקצין מבצעים של גדוד מג"ב שפעלו בגיזרה .

החלטת אלוף הפיקוד באה לאחר שבתחקיר שהוכן בפיקוד המרכז הוכח, כי מפקדים אלה וגם אחרים נמנעו מלקחת פיקוד בעת הקרב לאחר שנפגעה שרשרת הפיקוד, החל ממפקד החטיבה אלוף-משנה דרור ויינברג שנהרג בקרב, ועד לקציני משמר הגבול שנפגעו אף הם.


הדו"ח סוכם בצה"ל והוצג ל-12 המשפחות השכולות.





