

בעיר מגדבורג בגרמניה נקרא רחוב על שמו של מי שהיה יו"ר ההנהלה הציונית ארתור רופין. כך מדווחת הסוכנות היהודית.

גזבר הסוכנות היהודית שי חרמש בירך את עיריית מגדבורג על יוזמתה ואמר כי מדובר בפעם הראשונה שרחוב באירופה נקרא על שמו של מנהיג ציוני. בימים אלה יש לכך משמעות מיוחדת וראויה לציון אמר.

בטקס קריאת הרחוב השתתפו נציגי הסוכנות היהודית, שגרירות ישראל בגרמניה, קרן היסוד ובני
משפחת רופין .

נוסף על היותו מנהיג ציוני היה רופין בהשכלתו כלכלן, משפטן ופרופ' לסוציולוגיה באוניברסיטה העברית. פרסם מחקרים רבים בכלכלת ארץ ישראל וסוציולוגיה של העם היהודי.
