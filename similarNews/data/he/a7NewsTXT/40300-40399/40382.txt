

ארגון המחבלים החיזבאללה מגדיר את החלטת ממשלת קנדה להחרימו "טעות חמורה" ומאיים כי הדבר עלול "להגביר את זעם המוסלמים והערבים". עוד טוען הארגון כי קנדה נכנעה בהחלטתה ללחץ אמריקאי וישראלי.

בשנה שעברה החליטה ממשלת קנדה להחרים את זרועו הצבאית של הארגון אך השבוע החליטה להחרים גם את הזרוע המדינית. ההחלטה התקבלה לאחר נאום שנשא מזכ"ל הארגון השייח' חסן נסראללה, בו קרא לפלשתינים להגביר את פיגועי ההתאבדות נגד ישראל.

משמעותו החוקית של הצעד הקנדי הוא שכל מי הנחשד במעורבות בטיפול בהון או רכוש של החיזבאללה עלול לעמוד בפני עונש של עד עשר שנות מאסר.
