

שר הבטחון שאול מופז הכריז היום כי החברה הישראלית הנלחמת על חייה צריכה להקנות זכויות יתר למשרתים בצה"ל, בסדיר ובמילואים, על פני אלו שמשתמטים משירות. את הדברים אמר מופז בנאום בכנס של אירגון קרב ליב"י, הקרן לבטחון ישראל.

מופז הדגיש "במציאות של מדינת ישראל, החובה הראשונה במעלה היא השירות בצה"ל. צריך לומר בגלוי ובלי היסוס: מי שממלא את חובתו זו קונה לעצמו זכות יתר על-פני מי שמשתמט ממילוי חובה זו". "האבחנה בין המשרתים לבין מי שאינם משרתים חייבת להיות ברורה ומופגנת. כך נוהגת חברה הנחושה להילחם על קיומה", אמר.

באירוע, בהיכל התרבות בתל-אביב, נכחו אלפים ובהם הרמטכ"ל רא"ל משה יעלון.
