

מגמת האטה שהחלה לפני כשנתיים בקצב עלית האלימות בקרב בני הנוער בארץ המשיכה גם השנה, כך נמסר בכנס למניעת אלימות בין בני נוער שנערך בכפר המכביה ברמת-גן.

מגמת האטה שהחלה לפני כשנתיים בקצב עלית האלימות בקרב בני הנוער בארץ המשיכה גם השנה, כך נמסר בכנס למניעת אלימות בין בני נוער שנערך בכפר המכביה ברמת-גן.

בשנת 2002 שיעור העליה בעבירות בין בני נוער היה 3.4 אחוז לעומת שנת 2001 אז עלה שיעור העבירות בקרב בני הנוער ב-5.2 אחוזים. "התגבור ב-200 תקנים שערכנו לפני כ-3 שנים בקרב פקחי הנוער מתחיל לתת את אותותיו", אמרה לכתב עתי"ם סגן ניצב סוזי בן-ברוך, ראש מדובר נוער במשטרה והוסיפה: "בקרב בני הנוער יש עתה הרבה יותר מודעות לנושא והם גם נזהרים יותר ביודעם שבהרבה בתי ספר יש שוטרים סמויים".

בעבירות סמים חלה השנה עליה של כ-6 אחוזים לעומת עליה של כ-25 אחוזים שחלה בשנת 2001. בקרב עבירות המין חלה ירידה של כחצי אחוז לעומת השנה שעברה ובעבירות אלימות העליה היא של כחצי אחוז לעומת השנה שעברה. "בסך הכל האלימות אולי הפכה להיות קשה יותר, אבל גם כאן כמו בעבירות המין הצלחנו לבלום את העליה ועתה צריך גם ללכת לקראת מגמה של ירידה בשנים הקרובות", אמרה סגן ניצב בן ברוך.

מפכ"ל המשטרה רב ניצב שלמה אהרונישקי ניסה להסביר את האלימות הקשה. "הסיבות לאלימות היא המציאות הקשה בה אנו שרויים. אנו נמצאים בחברה אלימה שאין בה הסכמות ובני הנוער רואים את זה וחווים את זה, אבל צריך גם לראות את האור בקצה המנהרה", אמר.

המפכ"ל אהרונישקי התייחס בדבריו גם למפלגת "עלה ירוק" התומכת בלגליזציה של סמים קלים: "אנו רואים בבני הנוער נכס אסטרטגי למדינה ואנו צריכים לטפל בלחנך אותם. הגיע הזמן להבין ולהבהיר כי הנוער הוא בבואה של החברה. הוא קולט מסרים ואותה מפלגה עלה ירוק שמנסה לקדם את נושא הסמים הקלים, היא אחת הדוגמאות למסרים הכפולים שהנוער מקבל", סיכם המפכ"ל.
