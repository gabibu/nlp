

"רק מצנע יכול - הליכוד לא", זוהי סיסמת הבחירות הראשית של מפלגת העבודה במסע הבחירות לכנסת ה-16.

את הסיסמא חשפו אנשי הפרסום של העבודה בני כהן ואבנר בראל,במסיבת עיתונאים בצהרים.
כהן ובראל מסרו גם מספר סיסמאות נוספות שישמשו אותם כמו: "רק מצנע יכול לשים גבול לטרור" או "רק מצנע יכול להפרד מהפלשתינים".

לדברי הפירסומאים, הנחת היסוד שבבסיס הקמפיין היא שעם ישראל אינו מחפש ימין או שמאל במפה הפוליטית אלא מועמד שיתן פתרון למצב הפוליטי-בטחוני הקשה.

יצויין כי בסיסמאות אין איזכור של מפלגת העבודה. בכך מוביל מצנע קמפיין המבוסס על הבלטת אישיותו, כפי שעשה יצחק רבין במערכת הבחירות של שנת 92.
