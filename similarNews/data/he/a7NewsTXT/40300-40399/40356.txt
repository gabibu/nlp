

אישה ניספתה ובן-זוגה נפגע באורח בינוני מדליקה שפרצה בשעות הצהריים בדירתם בקיבוץ מסדה.

המשטרה וכיבוי האש הגיעו למקום והשתלטו על הדליקה, אולם האישה, שנפצעה באורח קשה מאוד, מתה מאוחר יותר מפצעיה.

מחקירת חוקר דליקות של מכבי-אש עולה, כי סיגריה שנשמטה מידו של אחד מבני הזוג לאחר שנרדמו, גרמה, ככל הנראה, לדליקה שהתפשטה בביתם וגרמה למותה של האישה ולפציעתו של בן-זוגה.

המשטרה ומכבי-האש ממשיכים בחקירת נסיבות הדליקה.

