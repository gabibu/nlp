

דובר ועד היישוב היהודי בחברון נועם ארנון אמר הבוקר שיש קשר בין החלטת בג"ץ להקפיא את הרס המבנים הערבים הנטושים בנתיב המתפללים בחברון לבין הפיגוע אמש, בו נהרגו שני חיילי צה"ל . רב"ט קרן יעקובי וסמל מאור קלפון.



דובר ועד היישוב היהודי בחברון נועם ארנון אמר הבוקר שיש קשר בין החלטת בג"ץ להקפיא את הרס המבנים הערבים הנטושים בנתיב המתפללים בחברון לבין הפיגוע אמש , בו נהרגו שני חיילי צה"ל .

בעקבות הפיגוע אמש בחברון שבים ותובעים תושבי חברון היהודיים וקרית ארבע להשלים בניית רצף התיישבותי בין שני המקומות. דובר ועד היישוב היהודי בחברון נועם ארנון אמר הבוקר שיש קשר בין החלטת בג"ץ להקפיא את הרס המבנים הערבים הנטושים בנתיב המתפללים בחברון לבין הפיגוע של אמש.

אורית סטרוק מוועד הישוב היהודי בעיר הבהירה לכתב ערוץ 7 חגי סרי-לוי כי "העובדה שלא ננקטו צעדים מרתיעים כמו הריסת הבתים בסמטת המוות, שבה נהרגו 12 אנשי כוחות הבטחון, שידרה למחבלים שאין דין ואין דיין ושהם יכולים להמשיך ולפגוע בחיילים ובתושבי חברון היהודיים".

רב"ט קרן יעקובי וסמל מאור קלפון, חיילי יחידת סחלב של המשטרה הצבאית, נהרגו מאש מחבלים שכוונה לעמדה בה הוצבו ב"ציר 160" בחברון. החיילת נהרגה במקום ואילו החייל נפטר בדרכו לבית החולים בירושלים. עוצר מוחלט הוטל על העיר חברון.

הלווייתה של רב"ט יעקובי תתקיים בצהריים בבית העלמין הצבאי בחדרה. הלווייתו של סמל כלפון תיערך בשעה 13:00 בבית העלמין הצבאי בצור שלום.

הירי ארע סמוך למאחז הגיבורים שנקרא על שמם של 12 הלוחמים שנהרגו שם לפני כחודש ממארב מחבלים, כך מוסרים כתבינו קובי סלע וקובי פינקלר.

מתחקיר ראשוני התברר כי את פיגוע הירי ביצעו המחבלים מתוך בית ערבי שממול לעמדה בה נמצאו החיילים שנהרגו. מדובר בבית שבו מתגוררת משפחה ערבית, והמחבלים הסתייעו בה כדי לבצע את זממם.

במהלך סריקות צה"ל נמצאו תרמילי הכדורים וגם הכסא ששימש אחד המחבלים בשעה שארב לחיילים אותם הרג.

כזכור לפני כחודש נפצעו שני חיילי מילואים באורח קל מירי באותה נקודה בה אירע הפיגוע אמש. שלושה ימים לאחר מכן אירע באזור הקרב הקשה בו נהרגו 12 לוחמים ישראלים, וביניהם מפקד חטיבת יהודה אל"מ דרור ויינברג הי"ד חיילי צה"ל, שוטרי מג"ב ולוחמי כיתת הכוננות של קרית ארבע.

רב"ט קרן יעקובי היא הלוחמת הראשונה שנפלה בפעילות מבצעית מאז הוחלט לשלב נשים לוחמות בצה"ל.
