

היום תתכנס ועידת מר"ץ כדי לאשר את צירופם של יוסי ביילין ויעל דיין לרשימת המפלגה לכנסת. ביילין ודיין פנו למר"ץ לאחר אכזבתם ממיקומם ברשימת העבודה לכנסת.

על מעשיו של ביילין שגרמו בין היתר להליכתו למר"ץ כותב עמנואל שילה עורך עתון "בשבע" בגליון המופיע השבוע : "יוסי ביילין, איש מוכשר, גדול אדריכלי התבוסנות הלאומית מבית מדרשו של השמאל הישראלי. חלקו בהסכמי אוסלו היה מרכזי ביותר. גם על הנסיגה המבישה מלבנון יש לו זכויות יסוד".

ממשיך שילה: "הנסיגה הגאונית מלבנון אפשרה לחיזבאללה להתקרב לגבול, לאגור נשק ארוך טווח, וליצור הרתעה אסטרטגית שכובלת את ידיה של ישראל".

על מיקומו של ביילין ברשימת העבודה מוסיף שילה: "לפואד ולאנשיו נמאס, והם החליטו להראות לביילין שמי שמוחק אחרים יכול גם בעצמו להמחק. אבל עם כל הכבוד לכוח של פואד, הוא לא יכול למחוק את ביילין אלמלא הבינו בוחרי העבודה שדרכו של השמאלן הקיצוני נכשלה".
