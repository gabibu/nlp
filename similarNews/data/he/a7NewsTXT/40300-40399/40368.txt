

"אנו מתנגדים להחלטה הקנדית ומגנים אותה. אנו נחושים להמשיך ולתמוך בעם הפלשתיני ובמאבקו הצודק, כמו גם באינתיפאדה" כך אמר דובר מטעם חיזבאללה בלבנון שגינה היום את ממשלת קנדה, שהוציאה אל מחוץ לחוק את הזרוע המדינית של הארגון, לאחר קריאתו של השייח' חסן נסראללה לפלשתינים להמשיך בפיגועי התופת.

קנדה אסרה על כל פעולת הזרוע המדינית של חיזבאללה לפעול בתחומה. כזכור, הזרוע הצבאית של חיזבאללה בקנדה הוצאה אל מחוץ לחוק בסוף 2001, על הזרוע המדינית לא של הארגון לא הוטל שום איסור ואף היא הוגדרה ע"י שר החוץ הקנדי ביל גראהם, "תנועה מדינית לגיטימית".

אולם, ממשלת קנדה שינתה את דעתה לאחר שמזכיר החיזבאללה שייח חסן נסראללה, קרא לפלשתינים להתעלם מהביקורת הבינלאומית ולהמשיך בפיגועי ההתאבדות ובמאבק בישראל.
בחיזבאללה חושבים כי עמדת הקנדים נועדה רק לרצות דרישות ותנאים של האמריקנים והישראלים "שלטונות קנדה עשו שגיאה ענקית שתשתקף במערכת היחסים שלה עם בני עמנו ועם מדינות מוסלמיות וערביות אחרות בעולם".
