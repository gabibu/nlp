

מאבטח רכבת ישראל נהרג ו-13 בני אדם נפצעו בפיגוע של מחבל מתאבד הבוקר בכניסה לתחנת הרכבת בכפר סבא. הפצועים, בהם 2 באורח קשה ושניים באורח בינוני, פונו לבתי החולים מאיר בכפר סבא ומרכז רבין בפתח תקוה.


לדברי תנ"צ עמיחי שי, מפקד מחוז השרון של המשטרה, המאבטח דרש לראות את תעודת הזהות של המחבל שביקש להיכנס לתחנה, ובכך מנע את כניסת המחבל לתחנה וגרם לו לפוצץ עצמו מחוץ לתחנה.

יצוין כי התחנה החדשה פועלת מזה כעשרה ימים בלבד והיא מצויה מאות מטרים בודדים מהעיר קלקיליה .
