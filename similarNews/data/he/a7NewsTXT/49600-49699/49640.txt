

שלטונות טורקיה אפשרו היום לראשונה מזה 29 שנים, להסיר את "החומה" האחרונה באירופה, המכונה "הקו הירוק", בין שני חלקי האי קפריסין ולאפשר לתושבים מעבר חופשי. מאות קפריסאים יוונים וטורקים מיהרו לחצות את הקו הירוק ולבקר בשני חלקי האי.

דובר הממשלה קיפרוס קריסוסטומידס אמר כי ממשלת "הרפובליקה קפריסאית" הבהירה, כי החומה לא נפלה, משום שהסוגיה הקפריסאית (חלוקת האי) עדיין לא באה על פתרונה". סרדאר דנקטאש, סגן ראש ממשלת "הרפובליקה הטורקית של צפון קפריסין", אמר כי מדובר בהקלות במעבר הגבול שאינן אלא "ההתחלה". וכי מדובר בניסיון לקרב בין העמים, משום שיש לפתור את סוגיית האי החצוי.





