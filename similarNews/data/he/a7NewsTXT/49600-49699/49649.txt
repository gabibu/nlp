

בעירק תפסו האמריקנים עוד 3 מבכירי משטרו של סדאם חוסיין.

השלושה הם הגנרל חסן אל-תקריתי, מפקד ההגנה האווירית ומוחמד אל-סליח, שר המסחר.

עבד אל סאתר אל נאקיב, מפקד המודיעין הצבאי, הסגיר עצמו לאמריקנים, לאחר שזמן קצר קודם לכן שוחח עם עיתונאי של "לוס אנג'לס טיימס". הוא אמר לכתב כי עסק רק בענייני צבא והתרחק מפוליטיקה.

בידי ארה"ב נתונים עתה 11 מתוך רשימת 55 המבוקשים.

במוסול הודיעו עשרות מפקדים לשעבר בצבא העירקי, כי הם מוכנים לסייע לכוחות האמריקניים להשיב את הסדר על כנו בארצם. 41 קצינים בכירים נפגשו עם מפקד הדיוויזיה המוטסת 101.
