

במסיבת עתונאים שנערכה ביום שלישי 17 שנה לאחר שהתפוצצו ארבעת הכורים בצ'רנוביל.
אמר שר האנרגיה הגרעינית של רוסיה, אלכסנדר רומיאנצב כי חומת הבטון, שנבנתה כדי לחסום את הקרינה שדלפה מתחנת הכוח הגרעינית בצ'רנוביל לאחר התפוצצות הכורים ב-1986, מתמוטטת, ויש צורך בשיפוצה המיידי.

ההתפוצצות שחררה ענני קרינה רדיואקטיבית על פני חלק גדול של אירופה, במה שהוגדר כאסון גרעיני האזרחי הנורא ביותר בעולם.

"המצב שם הוא כזה שהגג עשוי לקרוס, או שהקירות התומכים בו יקרסו", אמר השר רומיאנצב, שהוסיף כי "הבטון עצמו פולט קרינה". "חומות המגן מחוררות", אמר השר, והוסיף כי עובדי משרדו, שהיו מעורבים בהשגח על הכור באוקריאנה (חלק מבריה"מ לשעבר) מדווחים לו על המצב.

באסון צ'רנוביל ניספו כ-30 כבאים, מיד לאחר ההתפוצצות, ורבים מהאנשים שהיו מעורבים בפעולות ההצלה, הסיוע והטיהור, מתו בשבועות שלאחר האסון. לדברי השר, התמוטטות החומה שנבנתה ב"עידן הסובייטי", תוביל להשלכות פחותות מאלה שנגרמו באסון לפני 17 שנה.

"אני יודע כיצד נבנה 'ארון הקבורה'. בנו אותו בתנאי קרינה קשים במיוחד לעובדים. היה עליהם לפעול במהירות, כדי לא לסכן את עצמם. כעת אנו חיייבם לבנות מסביב חומות חדשות", אמר השר.

רומיאנצב, מוכר כתומך נלהב בעתיד הבנוי על ניצול אנרגיה גרעינית, למרות ההלם שנגרם לציבור ב-1986, הרי שהערכת מספר הקורבנות היתה מוגזמת. אנשי איכות הסביבה ורופאים באקוריאנה טענו בזמנו כי אלפי מקרי מוות נימנו בשל מחלות הקשורות לקרינה, וכי לאחר האסון נרשמה עלייה משמעותית במקרי סרטן בלוטת התריס.

השר הרוסי אמר כי ,"אז היו 200 מקרי מוות. תאונה במפעל כימי תהיה גרועה יותר, אם נשפוט לפי מספר הקרבנות. מדובר באירוע קטלני בערך כמו התרסקות מטוס, למשל הקונקורד",

"כאשר "גרינפיס" או ארגונים אקולוגיים אחרים מדברים על מיליון קורבנות, אני מוכן להסכים לרעיון שמיליון בני אדם היו מפוחדים. זו בעצם התוצאה הרפואית העיקרית של האסון", סיכם השר.
