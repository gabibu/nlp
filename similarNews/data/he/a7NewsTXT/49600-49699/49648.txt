

נשיא ארה"ב שב ואמר כי הוא מחויב לפרסם את תכנית "מפת הדרכים " מיד לאחר אישור ממשלת אבו-מאזן.

דובר הבית הלבן אמר כי הנשיא בוש שוחח עם ראשי הממשלות של בריטניה ושל ספרד. עוד שוחח בוש עם נשיא מצרים.

הלילה כינס אבו-מאזן ברמאללה אחדים מחברי ממשלתו העתידית ובהם מוחמד דחלאן. נודע כי בפגישה אמר אבו-מאזן כי ערפאת הוא מנהיג הפלשתינים.

מקורות פלשתיניים אמרו כי גורמים אמריקניים הבטיחו לערפאת כי יוסר המצור מעל למוקטעה, וכי ארה"ב תערוב לבטחונו האישי.

רה"מ שרון אמר כי חשוב מאד שבראש הפלשתינים יעמוד אדם הרוצה בהפסקת הטרור ובשלום.

שרון הוסיף כי לא מופעל לחץ על ישראל.
