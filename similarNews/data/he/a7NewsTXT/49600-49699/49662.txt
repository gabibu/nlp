

ה   CIA ומחלקת המדינה מזהירים כי אירן וסוריה מתכננות לתקוף יעדים אמריקניים באמצעות ארגון החיזבאללה, אם תהיה הסלמה ביחסי סוריה אמריקה. כך אומרים פקידי ממשל אמריקניים עפ"י פרסום באתר "חדשות המזה"ת".

החשש לדבריהם הוא כי יותקפו יעדים אמריקניים באירופה במזה"ת ובצפון אמריקה. הפקידים מציינים כי לארגון החיזבאללה המבוסס בארה"ב יותר מאשר ארגון אל קעאידה, כ - 12 תאים בהם חברים אנשי חיזבאללה מאומנים ומצויידים, הממתינים להוראה לפעול.

הסנטור בוב גרהם לשעבר יו"ר ועדת המודיעין של הסנט אמר כי במשך השנים הצליח ארגון החיזבאללה להחדיר לליבה של אמריקה מחבלים שאומנו במחנות האימונים של הארגון והוכשרו לביצוע פיגועים ומתקפות טרור. רק בשנה האחרונה הורשעו בארה"ב 18 מאנשי החיזבאללה שרכשו והבריחו אמצעי לחימה ונשק מארה"ב לארגון החיזבאללה בלבנון.

פקידי ממשל ציינו כי המורשעים משתייכים לתאי הארגון הפרוסים בערי ארה"ב בהן ריכוז שיעי גדול כמו בוסטון, דטרויט, לוס אנג'לס, ניו יורק וקנזס סיטי.
