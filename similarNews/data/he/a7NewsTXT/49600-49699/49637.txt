

בערוץ הטלוויזיה "אל ג'אזירה" דווח היום כי גורמים עיראקים המתנגדים לנוכחות הכוחות בהנהגת ארה"ב בארצם, הקימו גוף חדש שינהל מלחמת גרילה נגד הכובשים. על פי הדיווח, הגיעה לערוץ בקטאר הודעה מהקבוצה, הנקראת "ארגון השחרור הלאומי העיראקי" ובה נמסר על התחלת מלחמה נגד "הכיבוש האמריקני, הבריטי והציוני של עיראק".

ההודעה כללה איום ברצח ראש המנהל האזרחי האמריקני, הגנרל בדימוס ג'יי גארנר.
עוד נאמר כי לוחמי הארגון החלו במתקפות על כוחות הכיבוש לפני כ-10 ימים וגרמו למותם של יותר מעשרים חיילים אמריקנים ולהשמדת כשמונה טנקים ונגמ"שים.

