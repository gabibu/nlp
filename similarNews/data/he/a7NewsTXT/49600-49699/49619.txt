

בית משפט השלום בכפר סבא ביטל היום לבקשת המשטרה צו איסור פירסום בדבר מעצרו של תושב ערערה שסייע למחבל בפיגוע ההתאבדות שארע לפני כחודש בכיכר העצמאות בנתניה.

ב-30 במארס פוצץ עצמו מחבל מטול כרם בכניסה לקפה "לונדון" בנתניה. אחד החיילים נפצע אנושות אך הרופאים הצילו את חייו, חבריו נפצעו קשה ועוד עשרות אזרחים נפצעו.
הנאשם, חאלד עבד אגבריה מערערה, נעצר ימים אחדים אחרי הפיגוע, והוא מואשם בסיוע לרצח ובהסעת המחבל מקו התפר באזור בקא אל גרביה, למדרחוב של נתניה.
