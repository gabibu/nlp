

אתמול פרסם ארגון הבריאות העולמי המלצה להמנע מנסיעה לבייג'ינג, במחוז הסיני שאנשי (בצפון סין) ובטורונטו, קנדה, בשל מחלת ה SARS המתפשטת.

בתגובה קראה עיריית טורונטו לארגון לשוב ולשקול את המלצתו.

ראש עיריית טורונטו מל לאסטמן אמר במסיבת עתונאים כי הוא "מזועזע מההמלצה המתכחשת למציאות הרפואית".

"האם הם (נציגי ארגון הבריאות העולמי) טרחו להגיע לכאן? אני דורש שהם יבואו למשימת סיור ופיקוח בטורונטו מחר. הם העניקו שירות גרוע לעיר ולמדינה כולה. אם לא מסוכן לחיות בטורונטו, הרי שגם לא מסוכן לבוא אליה", הדגיש.

