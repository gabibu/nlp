

רשויות הבריאות בוייטנאם הודיעו כי פיתחו ערכה חדשה לאבחון התסמונת הנשימתית החריפה - SARS בתוך שש שעות. מומחי ארגון הבריאות העולמי מזהירים כי הבדיקה אינה מספקת אבחנה שלמה.
על פי נתונים שריכז ארגון הבריאות העולמי מתמקדת התיסמונת הנשימתית, סארס, בשבע מדינות, ובראשן סין והונג קונג. בסין לקו במחלה יותר מ- 2000 תושבים ומתו 97. בהונג קונג לקו בה כ- 1500 ומתו 99. בסינגפור ובקנדה, שני המוקדים האחרים ברשימה, מתו בכל אחת 14 תושבים.


