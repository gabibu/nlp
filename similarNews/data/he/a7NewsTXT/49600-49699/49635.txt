

ארגון הבריאות העולמי הזהיר היום מפני נסיעות לבייג'ין, למחוז שאנשי בסין ולטורונטו שבקנדה, זאת במסגרת הניסיון לעצור את ההתפשטות העולמית של נגיף ה-SARS הקטלני. דייויד היימן, מנהל המחלקה למחלות מדבקות בארגון העולמי, אמר כי ההמלצה לדחות נסיעות לא חיוניות לשלושת אזורים המוזכרים, תהיה בתוקף לשלושה שבועות לפחות, פי שניים מתקופת הדגירה המקסימלית של המחלה.

בהודעת ארגון הבריאות העולמי נמסר כי למרות קטלנותו של הוירוס, רוב החולים בו מחלימים. אולם, שיעור התמותה עלה מ-4 אחוזים ל-5.9 אחוזים, ועד היום לא נמצאה תרופה למחלה.
