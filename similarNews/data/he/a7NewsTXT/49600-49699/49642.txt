

הצבא הירדני השמיד היום את המצבור האחרון מתוך92 אלף המוקשים נגד אדם שהיו ברשותו, זאת בהתאם לאמנת על איסור השימוש במונ"א מ-1997.

ג'רי ווייט, ממייסדי רשת ניצולי מונ"א, אמר כי ירדן השמידה כבר שליש מ-300 אלף המוקשים שהטמינה בעמק הירדן לאורך קו הגבול שלה עם ישראל. שתי המדינות חתמו על הסכם שלום באוקטובר 1994.

מספר המוקשים שהוטמנו במדינות שונות בעולם, החל ממרוקו וכלה באפגניסטן הוא עשרות מיליונים, אמר ווייט לכתבים. אחד האזורים שנוקו לחלוטין ממוקשים הוא אתר ההטבלה על נהר הירדן, בו ביקר האפיפיור יוחנן פאלוס השני ב-2000. האזור, שנחשב בעבר שטח צבאי, היה זרוע במוקשים עד לשנת 1996, ולמרות זאת משך אלפי עולי רגל.

הארגון הבינלאומי מתכנן פעולה בעיראק, בה טמונים כעשרה מיליון מוקשים, תוצאות שלוש המלחמות שידעה המדינה בעשורים האחרונים. הסניף בעמאן הוא השני שנפתח, לאחר הפעלת הראשון בבוסניה.

הארגון, לדברי ווייט, פועל כיום בשבע מדינות. ירדן היא המדינה היחידה במזרח התיכון שהצטרפה לאמנת איסור השימוש במונ"א ב-1998, כאשר המלכה נור נבחרה ליו"ר הארגון, לאחר מותה של הנסיכה הבריטית דיאנה ב-1997. בין 1998 ל-2000 קיבלה ירדן סיוע בסכום של תשעה מיליון דולר לצורך השמדת המוקשים. הכספים הגיעו מגרמניה, בריטניה, קנדה, נורבגיה וארה"ב.

כאמור,בנוכחות המלך עבדאללה, השמידו היום חיייל חטיבת ההנדסה את 5,790 המוקשים האחרונים,
באזור זרקה.

