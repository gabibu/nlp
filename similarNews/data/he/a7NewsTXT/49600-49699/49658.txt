

לראשונה אוצרות תרבות שנבזזו בעיראק נתפסו בשדות תעופה בארה"ב, כך דיווחו כלי תקשורת אמריקניים .

כלי התקשורת האמריקניים דיווחו כי הפריטים נמצאו בכליהם של שני עתונאים ששבו מעיראק. "עתונאי של רשת הטלוויזיה 'פוקס ניוז' נעצר על ידי עובדי המכס בנמל התעופה הבינלאומי בוושינגטון, ובאמתחתו 40 ציורים ופריטי אמנות נוספים אשר נבזזו בעיראק".

תחנת הטלוויזיה CNN דיווחה כי בכליו של כתב העתון "בוסטון הראלד" נמצא ציור אחד, בעת שהכתב הגיע מעיראק לנמל התעופה הבינלאומי בבוסטון.

העתונאי מ"פוקס ניוז" נעצר, ומתחנת הטלוויזיה נמסר כי הוא פוטר במקום. לא התקבלה תגובה מה"בוסטון הראלד".

דובר שירותי המכס של ארה"ב סירב לאשר את הדיווחים, אך אמר כי בכוונתו לכנס מסיבת עיתונאים בנושא זה ביום רביעי בערב לפי שעון ארה"ב.
