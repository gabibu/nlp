

כתבנו אפי מאיר דיווח על תוכנו של תזכיר פנימי חדש שהגיע לידיו, המתאר את הנעשה בהר הבית. את התזכיר הכינה רשות העתיקות, ובו נטען כי לרשות אין כל דרך לפקח אחר הנעשה בהר הבית, והיא מסתמכת כעת אך ורק על דיווחי משטרת ישראל בכל הנוגע לנעשה בהר. כמו כן נאמר בתזכיר כי בחודש פברואר האחרון חודשו העבודות באזור שליד אורוות שלמה, פורקו שם קירות עתיקים ופונו שכבות קדומות. מכיני התזכיר, גדעון אבני וג'ון זליגמן, קובעים כי בעקבות כך נגוז הסיכוי האחרון להציל מידע ארכיאולוגי מן האזור.

לנשיא המדינה משה קצב נודע על כך שבמהלך העבודות המתבצעות בהר הבית הוצאו מתוכו ממצאים ארכיאולוגיים גם מימי בית ראשון, והוא קרא לממשלה לנקוט מיד צעדים כדי למנוע את הרס העתיקות שם. הנשיא שוחח עם כתבים בתום טקס השבעת קאדים שהתקיים בבית הנשיא. הוא סיפר כי העביר את המידע הזה לידיעת שרת החינוך לימור לבנת, הממונה על הרשות.
