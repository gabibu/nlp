

שר התיירות רחבעם זאבי קיים ישיבה בין צוות משרדו לבין נציגי התאחדות המלונות בירושלים. זאבי אמר לנוכחים כי משרדו יפעל כדי לסייע לתיירות בירושלים. הוא אמר שיש כוונה להרחיב את נושא אירוחם בירושלים של סוכני הנסיעות והמחליטנים מחו"ל, וכן למתן את אזהרת הממשל האמריקאי כלפי הנוסעים לישראל שמשמעותה היא שהנוסעים אינם מבוטחים. השר אמר שהוא מתכוון לדרוש מהאוצר לפצות את העוסקים בענף התיירות כדרך שבה מפצים חקלאים בתקופת משבר.

השר ציין כי משרד התיירות יפעל בחודשים הקרובים לעודד תיירות פנים, ובתכנית זו, תהיה ירושלים במרכז ההסברה. הוא הסביר ש"המשבר הוא לא זמני ויש להניח שעם התמשכותו ייסגרו מלונות נוספים, מעבר ל-25 שכבר נסגרו".

השר גם ביקש מהמלונאים לבחון את הטענות בדבר רמת מחירים גבוהה עבור התייר הישראלי וגם הזר.
