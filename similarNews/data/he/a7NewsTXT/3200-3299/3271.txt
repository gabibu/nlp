

בתגובה למתקפת צה"ל קראה הרשות הפלשתינית לכנס את מועצת הביטחון של האו"ם לישיבה דחופה "כדי לעצור את ההתקפות הישראליות", כדבריו. מזכיר הרשות אחמד עבד אל רחמאן, פנה לארה"ב, לרוסיה, לאיחוד האירופי, לסין וליפן, כדי לכנס את הדיון בדחיפות. עבד אל רחמאן ציין כי מטרת הדיון במועצת הביטחון תהיה "להבטיח את שלומם של הפלשתינים באמצעות כוח בינלאומי".
מפקד צפון הרצועה ברשות הפלשתינית סאיב אל עאג'ז גינה את התקיפה ואמר כי זהו ניסיון לכפות תכתיבים מדיניים באמצעים אלימים ובאמצעות טרור והפצצות. הוא אמר כי רוב הטילים שנורו חלפו מעל ללשכת ערפאת. הוא היה עד להפצצות ושמר על קשר ישיר עם המפקדים בשטח. בכיר הרשות עבד אל ראזק אל מג'אידה, אמר בתגובה כי התקיפה הישראלית היא "הסלמה במתיחות".

בתגובה למתקפת צה"ל, תקף מזכיר האו"ם קופי אנאן את ישראל מבריסל ואמר שישראל משתמשת בכוח מופרז. לדבריו השיחות שנווהלו עד כה לא הביאו לתוצאות.
