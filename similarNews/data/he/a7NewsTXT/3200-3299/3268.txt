

המחלקה לחקירות שוטרים הגישה כתב אישום נגד קצין ושישה שוטרים שהיכו את אחד ממשתפי הלינץ' ברמאללה   אסי טאבט   בעת שהיה כלוא בבית המעצר במגרש הרוסים בירושלים. השוטרים מואשמים בביצוע תקיפה בנסיבות מחמירות. אחד מהם מואשם גם בניסיון לשיבוש מהלכי החקירה. רונית ידיד, אחותו של קצין המשטרה אריק ידיד, המואשם בפרשה זו, אמרה לערוץ 7 כי כתב האישום הוגש בידי גורמים המתיימרים להיות יפי נפש. לדבריה, העצור לא הוכה מכות נמרצות כל כך, וכי כל האירוע מקורו בסערת נפש שאחזה בעם כולו בעקבות הלינץ' ברמאללה.
