

יושב ראש הדור הצעיר של המפד"ל חיים פלק התלונן במשטרה נגד עיתון "הארץ", ונגד פרופסור זאב שטרנהל בעקבות מאמר שפירסם שטרנהל ביום שישי בעיתון. במאמר הוא המליץ למעשה לפלשתינים להגביר את פיגועיהם נגד המתיישבים. שטרנהל כתב בין היתר כי לו הייתה לפלשתינים מעט תבונה הם היו מרכזים את המאבק נגד ההתיישבות, ונמנעים מהנחת מטענים בצידו המערבי של הקו הירוק. חיים פלק גם פנה היום לראשי מר"צ בתביעה שיגנו את מאמרו של שטרנהל.
