

מנכ"ל התאחדות הקבלנים שמואל ערד עתיד להיפגש בקרוב עם הרב עובדיה יוסף כדי לשכנעו לפסוק כי העסקת פועלים פלשתינים אסורה "בגין פיקוח נפש". כך מוסר אתר "עניין מרכזי". לפי הדיווח מטרת בקשת הפסיקה היא קבלת אישור משר העבודה בניזרי ומשר הפנים ישי להבאת 14 אלף עובדים זרים. כיום מסרבות רוב חברות הבנייה להעסיק פועלים משטחי הרשות, והתאחדות הקבלנים הודיעה שתחמיר בצעדים נגד מי שיעסיק פועלים השוהים באופן בלתי חוקי בארץ.
