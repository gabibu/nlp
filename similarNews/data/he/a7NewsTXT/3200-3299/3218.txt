

שרת החינוך לימור לבנת הודיעה כי החליטה להוסיף למערכת החינוך תכניות לימוד חדשות בנושאי מורשת וציונות. תכנית אחת מהן תעסוק בתרבות היהודית, ותכלול את חגי ישראל, תכניות לבני מצווה ולבנות מצווה, לימוד פרשת השבוע, עיסוק במשמעותם של סמלי המדינה, והכרת דמויות חשובות בציונות. התכנית תיושם בשלב הראשון רק בחטיבות הביניים, ובהמשך תיכלל גם בתכניות הלימודים מגיל הגן ועד כתה י"ב.

כמו כן הודיעה שרת החינוך על הוספת שיעור באהבת מולדת לתלמידי בתי הספר היסודי, ושיעור בנושאי ארץ ישראל וארכיאולוגיה לכיתות י', שיעור שיתמקד בעיר ירושלים.
