

מקור בטחוני ישראלי מסר שככל הנראה מתחילים כוחות הביטחון בשלב חדש של פעילות ביהודה ושומרון, והוא הריסת מפקדות של הפלשתינים, ובתים שמהם יורים פלשתינים אש לעבר מטרות ישראליות. מגמה זאת נועדה למנוע המשך ירי ממקומות אלה.

אתמול פונתה ונהרסה תחנת המשטרה הפלשתינית בכפר שוויקה צפונית לטול כרם, וכן נהרסו מבנים באזור טול כרם, שמהם ירו המחבלים לעבר כוחות הביטחון הישראלים, וששימשו להם מקום מסתור. במהלך הריסת המבנים נפתחה אש לעבר כוחותינו, ואלה השיבו אש לעבר מקורות הירי, והמשיכו במשימתם. לא היו נפגעים לכוחותינו. פעילות זו באה בעקבות אירועי ירי רבים שמקורם במקומות אלו. שיאם היה בסוף השבוע האחרון, בירי שממנו נפצעה ילדה ישראלית ביישוב בת חפר.

ירי הטילים שביצע צה"ל ביום ראשון בלילה על מתקני הצבא הפלשתיני נועד, לדברי האתר "עניין מרכזי" להשמיד את נושאי הגייסות המשוריינים של הרשות. 8 נגמשי"ם אכן הושמדו, ולרשות נותרו 5-7 משוריינים בלבד
