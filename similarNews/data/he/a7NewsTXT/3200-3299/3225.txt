

פורום "החזית המאוחדת למען ארץ ישראל" יכונס מחר לראשונה מאז כינון ממשלת שרון. הפורום, אותו מוביל ח"כ צבי הנדל מהאיחוד הלאומי, יתכנס כדי להוות משקל נגד מול הלחץ שמפעיל השמאל, שהקים את הגוף "הברית היונית" ומול המהלכים המדיניים של שר החוץ, שמעון פרס.

משתתפי החזית יבקשו להבהיר לשרון כי תמיכת הימין בו אינה ברורה מאליה, והיא תינתן לו רק אם הוא יורה לצה"ל להילחם בכל כוח האפשרי בטרור הפלשתיני.

לכינוס הוזמנו חברי כנסת מהמפד"ל ומהליכוד ושרים מהאיחוד הלאומי ומהליכוד.

