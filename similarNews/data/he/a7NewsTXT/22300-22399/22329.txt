

בתגובה ראשונה לפיגוע הבוקר אומרים חוגים מדיניים כי בשלב זה לא תהיה תגובה צבאית ישראלית, ובוודאי לא כניסה לג'נין, שממנה בא כנראה המחבל המתאבד.

שר החוץ שמעון פרס התכוון לתבוע בישיבת הקבינט הבוקר להקטין עוד יותר את היקף ההתניות הישראליות והאמריקניות על יציאת ערפאת מכאן, ועל רקע זה אף התפתח אתמול ויכוח בינו לבין סגן נשיא ארצות-הברית ריצ'ארד צ'ייני.

צ'ייני אמר לפרס כי אין לעשות הקלות לערפאת וכי הוא חולק על פרס בעניין זה.
