

בהרצליה החלה ישיבת הוועדה הבטחונית העליונה בהשתתפות ישראל והפלשתינים, כדי לנסות ולהגיע לנוסחה מוסכמת בעניין לוח-הזמנים להפסקת האש וליישום מסמך טנט והמלצות דו"ח מיטשל.

מהצד הישראלי משתתפים בפגישה ראש השב"כ, אבי דיכטר, וראש אגף התיכנון, אלוף גיורא איילנד.
מהצד הפלשתיני משתתפים בפגישה אמין אל הינדי, ראש המודיעין הכללי בעזה, מוחמד דחלאן, ראש המודיעין המסכל בעזה, ג'יבריל ראג'וב, מפקד הבטחון המסכל וכן חאג' איסמעיל ועבד אל ראזק מג'יידה.

סוכנות עתי"ם מוסרת כי הקולונל תאופיק טיראווי, מפקד המודיעין הכללי הפלשתיני, לא ישתתף בפגישה ולא השתתף אף בפגישה הראשונה של הוועדה בתחילת השבוע. זאת כתוצאה מהתנגדות ישראל להשתתפותו, לאחר שחלק מאנשיו היו מעורבים בחילופי-אש במחנות הפליטים ובאיזור רמאללה בעת שכוחות צה"ל נכנסו לשטחי A במקומות אלה.
