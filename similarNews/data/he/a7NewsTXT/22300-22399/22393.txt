

מזכ"ל האו"ם קופי אנאן שיבח את המאמצים הדיפלומטיים רמי-הדרג, הנעשים במטרה לשים קץ לקרבות בין ישראל לבין הפלשתינים.

אנאן, המשתתף במונטריי, מקסיקו, בוועידה בינלאומית מסר בהודעה שהתפרסמה במרכז האו"ם כי מאמציהם של גנראל זיני, האיחוד האירופי, רוסיה והאו"ם "מעודדים". עם זאת הביע אנאן צער על הפיגוע הרצחני שבוצע הבוקר בנחל עירון.

"מזכיר האו"ם נעצב מפיגוע ההתאבדות שבוצע היום, ואשר גרם למותם של 7 נוסעים", והוא מקווה כי פיגוע זה לא יפגע במאמצים להשגת שלום, אמר דוברו.

המזכ"ל גם "מבקש מכל הצדדים להמשיך בשיחות ולנצל הזדמנות מיוחדת זו כדי לשוב לשולחן המו"מ", הוסיף הדובר.
