

הוושינגטון פוסט פירסם היום כי למעלה מ-100 מקרים של זיוף ומרמה נחקרים בארה"ב בקשר למתקפת הטרור של ה-11 בספטמבר. הרשויות חוקרות מקרים שונים בהם טענו אזרחים כי יקירם נספה בפיגועים וגרפו על ידי כך למעלה ממיליון דולר במרמה .

עוד נזכר כי דובר משטרת ניו יורק, ג'ו קביטולו, סיפר כי בחלק מהמקרים, היקירים שנספו לכאורה לא נולדו מעולם ובמקרים אחרים הם בריאים ושלמים. ההונאה מהווה אומנם רק מרכיב קטן בפיצויים הכוללים שחולקו בסך מיליארד דולר, אבל השלטונות הודיעו כי הם מתכוונים להעניש בחומרה כל מי שניסה לנצל את האסון הלאומי לעשיית רווחים.

