

אנשי הטליבאן ורשת אל-קאעידה תקפו, אמש מחנה של כוחות הקואליציה במזרח אפגניסטן, כך מסר היום דובר צבאי.

התוקפים ניסו להשתלט על מחנה כוחות הקואליציה שהוקם ליד נמל התעופה של חוסט מעט לאחר חצות, והחיילים השיבו באש, הוסיף הדובר, שסירב לומר כמה חיילי קואליציה היו מעורבים בתקרית, וכמה קיצונים היו בכוח התוקף.

על פי המידע שנמסר, חילופי האש נמשכו שעות אחדות, ואף לוחם-אויב לא נלכד, וכן איש לא נפגע מכוחות הקואליציה.

העיר חוסט נמצאת כ-70 ק"מ מזרחית לעמק שאטי-קוט, שם הסתיים שלשום, לאחר 17 ימי פעולה, מבצע "אנקונדה" של כוחות הקואליציה.

על פי דיווחים ממקורות אפגניים שהשתתפו במבצע אנקונדה, קיצונים רבים הצליחו להימלט לעבר הגבול הפקיסטני. עוד דווח כי עם תום המבצע נמצאו בשטח עשרות גופות של קיצונים, זאת שעה שהפיקוד האמריקני דיווח על 800 עד 1,000 הרוגים בקרב כוחות האויב.


