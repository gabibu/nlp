

רשות ההגירה האמריקנית שוקלת להגביל את אשרות התיירים ל-30 יום, אמר מנהל הרשות שדבריו צוטטו בתקשורת בארה"ב.

ג'יימס זיגלר, מנהל שירותי ההגירה, אמר בדיון בועדה בקונגרס כי ייתכן גם שהרשות תמנע מאנשים הנכנסים לארה"ב עם אשרות תיירות או עסקים ללמוד בבתי ספר ללא אשרת סטודנט.

נציין כי כיום רשאים תיירים להשאר בארה"ב במשך שישה חודשים. הגבלת השהות ל-30 יום עלולה להשפיע על כ-7 מיליון תיירים בשנה.
