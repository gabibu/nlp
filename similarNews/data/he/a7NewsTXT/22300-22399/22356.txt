

שני חיילים סרבני שירות , נשלחו היום לכלא, ובכך עלה לחמישים מספר החיילים שנשלחו לכלא בעקבות סרובם לשרת ביש"ע.

"הסרבנות המאורגנת, האנשים שמפרסמים מודעות בעיתונים וקוראים להצטרף ולסרב לשרת, מבצעים פעילות בלתי חוקית, פעילות שבעיני נחשבת להמרדה, במיוחד בתקופה שבה אנו נמצאים. את האנשים האלה צריך להעמיד לדין בעבירה של המרדה", אמר מזכיר הממשלה, עו"ד גדעון סער בראיון המתפרסם בבטאון לשכת עורכי הדין, "עורך דין", שרואה אור השבוע.

כתבת עתי"ם מציינת, כי מזכיר הממשלה סבור שהממשלה תיאלץ בסופו של דבר להידרש לנושא, אך לפני כן צריכים הצבא ומשרד המשפטים לגבש עמדה לגבי אופן הטיפול הנכון בנושא. "יש קו גבול ברור בין סרבנות אינדיבידואלית מטעמי מצפון שאפשר להתווכח איתה לבין סרבנות מאורגנת". מזכיר הממשלה משוכנע שהתופעות האלה יכולות לפרק את החברה הישראלית אם הן לא יטופלו.

