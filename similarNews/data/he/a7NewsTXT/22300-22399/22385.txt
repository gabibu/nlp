

נשיא מצרים חוסני מובארק ונשיא סוריה באשר אסד אמרו בקהיר כי הם בעד אימוץ היוזמה הסעודית בוועידת הפיסגה הערבית הקרובה, ונגד התקפה צבאית על עירק.

"שני הנשיאים הדגישו את הצורך לכבד את ריבונותה ושלמותה הטריטוריאלית של עירק", נאמר בהודעה משותפת שחולקה לעיתונאים בתום שיחותיהם של שני הנשיאים.

מובארק ואסד הביעו גם את רצונם כי יוזמת השלום הסעודית תאומץ על ידי מדינות ערב בפיסגה שתתקיים בביירות. שני המנהיגים בירכו את "הרוח החיובית של היוזמה הסעודית" והודיעו על "כוונתם לתרום לגיבוש עמדה ערבית משותפת בהקשר ליוזמה זו".
