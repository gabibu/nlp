

משטרת ירושלים פרסמה את נתוני סיכום פעילותה בשנת 2001. מתוך נתונים אלה עולה כי שלושת החודשים הראשונים של שנת 2002 גבו 27 קורבנות טרור. בתקופה קצרה זו אירעו 25 פיגועים, מתוכם 10 סוכלו על ידי המשטרה.

בשלושת החודשים הראשונים של שנת 2002 נרצחו 27 אזרחים ישראלים באירועי חבלה שונים בירושלים. בשנת 2001 נרצחו 29 אזרחים ישראלים ו-371 נפצעו באירועי חבלה בירושלים, כל זאת בהשוואה לשנת 2000, בה נרצחו בפעולות טרור 2 אזרחים ו-11 נפצעו.

בשנת 2001 נרשמו 50 פיגועים ברחבי ירושלים. הפיגועים כללו הנחת 10 מכוניות תופת, 6 מחבלים מתאבדים, השלכת שני רימונים, 7 פצצות מרגמה והנחת 25 מטעני חבלה, מתוכם 13 התפוצצו ו-12 נוטרלו.

מספר הפיגועים לא כולל 117 אירועי ירי לעבר בתי שכונת גילה בירושלים מאז תחילת שנת 2001.
