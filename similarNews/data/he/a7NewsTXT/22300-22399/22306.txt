

היחידה המרכזית של המחוז הדרומי במשטרה לכדה היום לפנות בוקר 7 נשים ממדינות חבר העמים וכן 5 גברים שעסקו בהברחת הנשים לישראל מתוך שטח מצרים.

היחידה המרכזית פעלה על פי מידע מודיעיני בתחום של סחר בנשים והברחתן לישראל. שוטרי היחידה הציבו ביום ג' בלילה מארבים ליד הגבול עם מצרים וגילתה את ההברחה. העצורים הם 7 נשים ממדינות חבר העמים, 3 גברים שהבריחו אותם ממצרים ושני ישראלים, שעסקו בהעסקת הנשים המוברחות לתוך שטח מדינת ישראל.

כל ה-12 נעצרו לחקירה והמשטרה תבקש מבית המשפט להאריך את מעצרם.


