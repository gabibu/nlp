

ראש הממשלה אריאל שרון הודיע היום בפתח ישיבת הקבינט הכלכלי-חברתי, כי ערפאת לא נקט שום צעד למניעת הטרור וישראל תנקוט באמצעים המתאימים.

הקבינט התכנס לדיון בבעיות המים, בנושאי תשתיות ותחבורה.

שרון הודיע בפתח הישיבה כי הפיגועים שהיו, הן בעמק האלה והן הפיגוע החמור הנוסף שהיה בנחל עירון בפיצוץ האוטובוס, הם פיגועים חמורים וקשים מאוד.

"שוחחתי קודם עם השליח האמריקני, הגנרל זיני, ואנחנו רואים את הדבר עין בעין את חומרת המצב. מה שאנחנו רואים הוא שערפאת לא סר ממדיניות הטרור, לא נקט בשום צעד, לא הוריד שום הנחיה למניעת הטרור, זה דבר חמור בעינינו ואנו ננקוט באמצעים המתאימים", דברי שרון.


