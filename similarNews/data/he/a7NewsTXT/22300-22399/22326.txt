

חיילת שנפצעה באורח קל בפיגוע בוואדי ערה אמרה לנהג משאית צבאית שטיפל בה כי ראתה את המחבל עולה באחד הצמתים. לדבריה, הוא חייך אליה ולעס מסטיק. היא אמרה לעצמה: "זה מחבל... זה מחבל..." ולפני שהספיקה לקום ולהזהיר את האנשים הוא כבר התפוצץ.

נהג המשאית סיפר , כי האוטובוס המשיך לנסוע עוד כ-150 מטר לאחר שהתפוצץ - אולי מההדף. לדבריו, ניידות משטרה הגיעו מייד למקום, ומהר מאוד אחריהם הגיעו אמבולנסים של מד"א וכוחות ההצלה.


