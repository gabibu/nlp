

שר הבטחון בנימין בן אליעזר מצפה להכרזה מהירה על הפסקת אש עם הפלשתינים, למרות הפיגוע החמור שאירע היום בבוקר בנחל עירון, וציין כי חייבים להמשיך במו"מ ואף להאיצו.

בן אליעזר אמר את הדברים בשיחה עם עתונאים בקיבוץ מצובה, שם שמע את מצוקות התושבים בעקבות הפיגוע שאירע בשבוע שעבר סמוך לקיבוץ בו נהרגו 6 בני אדם.

שר הבטחון התייחס למתיחות בגבול הצפון ואמר, כי הוא אינו מתכוון להפר את השלווה באיזור. הוא הוסיף, כי "ידענו מצבים קשים פי אלף. אין קל יותר מלהדליק את האש ולי אין שום עניין בכך. כשתחליט ישראל להגיב - היא תגיב ותגיב קשה. לא הוא ולא הקשקשת שלו יעשו עלינו רושם", אמר השר בן אליעזר כשהוא מתכוון למזכ"ל החיזבאללה השייח' חסן נסראללה.


