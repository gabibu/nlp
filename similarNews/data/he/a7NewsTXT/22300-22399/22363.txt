

משטרת צרפת ערכה היום חיפוש בביתו של איש העסקים השוויצרי ממוצא סעודי איסלאם בן לאדן, אחיו למחצה של הטרוריסט אוסאמה בן לאדן בעיר קאן.

שוטרי ניס וקאן פעלו על פי הוראת שופט חוקר פריסאי, הבוחן את הראיות לפרשת הלבנת כספים של חברות מהתאגיד הסעודי "סעודי אינווסטמנט קמפני" שבהנהלת איסלאם בן לאדן.

איסלאם בן לאדן, בן ה-51, חי בז'נווה מאז 1985 ומזה כשנה הוא בעל אזרחות שוויצרית. הוא גינה בפומבי את הפיגועים שנעשו ב-11 בספטמבר בארה"ב, והוסיף כי אין לו, מאז 1981, כל קשר עם אחיו למחצה, החשוד בתיכנון ואירגון הפיגועים המוזכרים.

שלושה אחים ממשפחת בן לאדן ואיסלאם ביניהם שהו בקאן מעט לאחר פיגועי ספטמבר וקיימו "ישיבת חרום", לדיון בהשלכות האירועים.
