

ממשלת איטליה הכריזה על מצב חירום במדינה כדי להתמודד עם גל ההגירה הבלתי חוקית, וזאת יומיים לאחר שכאלף פליטים הגיעו לסיציליה בספינה, רובם כורדים מעיראק.

בהודעה שהתפרסמה בתום ישיבת הממשלה שם נאמר כי "התגברות תופעת ההגירה הבלתי חוקית דורשת פעולה מיידית בתיאום ברמה האירופית, בשיתוף פעולה מצד כל ממשלות האיחוד האירופי, במטרה לאמץ אסטרטגיה משותפת ויעילה כלפי המדינות מהן בא זרם המהגרים הבלתי חוקיים".

בהתאם למצב החירום, יוענקו סמכויות מיוחדים לשלטונות של כל איזור כדי לאפשר להם לפעול בצורה טובה יותר במצבי משבר. לא נמסר עד מתי יימשך מצב חירום זה.
