

בחודש פברואר 2002 נרשמו על ידי משטרת ישראל 1,328 תאונות דרכים עם נפגעים, מהן 28 תאונות קטלניות ו-130 תאונות עם פצועים קשה. בתאונות אלה נפגעו 2,663 איש, מהם 29 הרוגים ו-156 פצועים קשה. על כך נמסר מהשלכה המרכיזת לסטטיסטיקה, על סמך נתונים ארעיים שנתקבלו ממשטרת ישראל וסוכמו בלשכה.

נתוני המגמה מצביעים על כך, שבתשעת החודשים הראשונים של שנת 2001 נרשמה עלייה בקצב של כ-1.4 אחוז לחודש במספר התאונות, ומאז חודש אוקטובר נרשמה ירידה בקצב של כ-1.8 אחוז לחודש.

מנתוני המגמה עולה עוד, כי במספר הנפגעים נרשמה במהלך תשעת החודשים הראשונים של 2001 עלייהה בקצב של 1.3 אחוז לחודש, ומאז חודש אוקטובר נרשמה ירידה של כ-1.6 אחוז לחודש.

בסיכום החודשיים הראשונים של שנת 2002 מתברר, כי אירעו בהם 2,904 תאונות, בהן היו 5,728 נפגעים, מהם 65 הרוגים. זאת, לעומת 2,851 תאונות ו-75 הרוגים בתקופה המקבילה אשתקד. יצוין, כי הנתונים לשנת 2002 ארעיים, בעוד שהנתונים לשנת 2001 סופיים.

בנוסף, נרשמו בחודש פברואר ביהודה ושומרון, לא כולל שטחי הרשות הפלשתינית, 50 תאונות, בהן נהרגו 2 בני אדם ונפצעו 119.
