

אחדות מחברות התעופה האמריקניות עלולות להודיע על פשיטת רגל בשל הירידה בהיקף התנועה האווירית שנגרמה עקב המיתון הכלכלי בשנת 2001 ופיגועי הטרור של ה-11 בספטמבר בניו יורק ובוושינגטון, אמר אמש פיל קונדיט, נשיא חברת "בואינג", יצרנית המטוסים המובילה בעולם.

קונדיט סירב לציין את שמות החברות שלדעתו יתקלו בקשיים, אולם מומחים מזכירים תכופות את "יו-אס-איירווייז" ואת "אמריקה ווסט" כחברות שמצבן הכספי "שברירי", בעיקר בשל חובותיהן.

חברות התעופה נהנות בנוסף מסיוע פדרלי בסך 15 מיליארד דולר (5 מיליארד בתשלומים ישירים ו-10 מיליארד כערבויות אשראי), שהענקתו אושרה בקונגרס בסוף השנה שעברה.

