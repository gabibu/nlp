

הבית הלבן מסר הערב כי נשיא ארה"ב ג'ורג' בוש עדיין מייחל להפסקת אש במזה"ת, למרות הפיגוע הרצחני שבוצע באוטובוס בצפון הארץ.

דובר הבית הלבן ארי פליישר אומר כי "הנשיא שיגר לאזור את הגנרל זיני במטרה ליצור אווירה שתאפשר להשיג הפסקת אש ולשמור עליה לאורך זמן, והוא נותר מלא תקווה שזיני יוכל להשלים את מלאכתו. אין זה קל ולעולם לא יהיה קל במזה"ת".

דובר הבית הלבן חזר על קריאת בוש לערפאת לעשות "100 אחוזים מאמץ לעצירת המפגעים", וקרא לשני הצדדים לעשות ככל שביכולתם כדי להפחית את האלימות באזור.
