

נזקים חמורים, הנאמדים בעשרות אלפי שקלים, נגרמו הערב למתקנים בחופי הים באילת בשל סערה.

כתבת עתי"ם מוסרת, כי מבדיקה ראשונית שערך צוות תחזוקת החופים של עיריית אילת בחופי הרחצה נתגלה, כי הסערה הדרומית גרמה לקריעת כל המצופים המסמנים את תחום הרחצה בחופים המוכרזים. המצופים נסחפו ונעלמו בלב ים.

עוד התברר, כי גישרון באחד החופים המיועד לכניסת מתרחצים מהחוף אל הים נשבר. עלות התיקון שלו מוערכת בכ-20 אלף שקלים. עלות כל הנזקים נאמדת בכמה עשרות אלפי שקלים.
