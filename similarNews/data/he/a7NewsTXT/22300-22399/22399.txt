

הפגישה הבטחונית בין נציגי ישראל והפלשתינים שהתקיימה הלילה הסתיימה ללא הסכמה בין הצדדים. ישראל תובעת כי ערפאת יעשה את כל המאמצים למנוע פיגועים ויאסוף את הנשק הלא חוקי. גורמים בטחוניים אומרים כי עד עכשיו אין שום סימן כי ערפאת מתכוון להילחם בטרור, הוא לא הורה לאירגונים להפסיק את הפעילות לא עצר מבוקשים ולא החרים נשק לא חוקי.
הפלשתינים דורשים כי יוחל מיד ביישום דו"ח טאנט, ובעוד שבועיים יוחל במימוש תוכנית מיטשל בעיקר בצד המדיני שלה הכולל הקפאת ההתנחלויות. בזמן זה תעשה הרש"פ מאמץ להשתלט על האיזורים בהם נעשים הפיגועים הקשים נגד ישראל.
היום יימשכו הפגישות בין הצדדים ואם יגיעו לידי הסכמה והכרזה על הפסקת אש, צפוי שסגן נשיא ארה"ב צ'ייני יפגש עם ערפאת כבר בימים הקרובים.
