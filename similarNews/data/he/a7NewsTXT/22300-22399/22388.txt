

"השתתפות יאסר ערפאת בפסגה בביירות הינה החלטה פלשתינית בלבד ואריאל שרון לא ייקבע אם ערפאת ייצא או לא, כיוון שלשרון אין קשר להחלטה", כך אמר נביל אבו רודינה, יועצו של יאסר ערפאת, הערב לעיתונאים ברמאללה.

אבו רודינה שב ותקף את ממשלת ישראל שאינה מבצעת שום התחייבות או הסכם עם הפלשתינים.

באשר למפגש הבטחוני הפלשתיני - ישראלי שאמור להתקיים הלילה בהרצליה אמר אבו רודינה כי מדובר בפגישה בטחונית חשובה מאוד ורגישה והימים הבאים יכריעו בכל הקשור ליישום מסמך טנט והפסקת האש בין הפלשתינים לישראלים.
