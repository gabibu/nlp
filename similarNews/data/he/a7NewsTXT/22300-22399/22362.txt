

25 שנות מאסר גזר היום בית המשפט המחוזי בירושלים על נטשה עיאהד, בן 22 משכונת בית חנינא בצפון ירושלים. הוא הודה והורשע בהנחת מכונית תופת בירושלים, בחברות בארגון טרור, חבלה בכוונה מחמירה ובנסיון לרצח.

לדברי התביעה, הוא בא עם חברו אבו-טאהר בחודש יולי 2001 והשניים הכינו מכונית תופת בשכונת פיסגת זאב שבצפון הבירה. המכונית התפוצצה וגרמה נזק, אולם לא היו נפגעים. במקרה אחר, הוא היה חבר בחוליה שתכננה לבצע פיגועי בבנייני האומה בירושלים. בסופו של דבר, שני שוטרי מג"ב עצרו את נטשה ואת חברו ראאד ג'אבר ברחוב הנביאים ומנעו את הפיגוע. שני השוטרים נפצעו. אחד מהם, נתן סנדקה, נפצע פצעים קשים. המחבל ראאד ג'אבר נהרג והמחבל נטשה, הנאשם, נפצע באורח בינוני.



