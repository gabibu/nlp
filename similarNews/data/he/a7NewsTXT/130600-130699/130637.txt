

החקלאים הפלשתינים קיבלו לידיהם את החממות בגוש קטיף, אך נראה כי אלה אינם מצליחים בגידול חסה, שמיר ופטרוזיליה ללא חרקים.

במימון אירופי הפלשתינים רכשו לקראת העקירה 3,300 דונמים של חממות. בפועל, לפי נתוני משרד החקלאות, רק ב- 1,300 דונם מתוכם נשתלו גידולים. כך דווח ב"ידיעות אחרונות".

השוק החרדי באירופה פנה לחקלאים הפלשתינים בבקשה להמשיך לספק לו את הירקות ללא חרקים, אולם היוזמה כשלה כי נמצאו בגידולים חרקים.

יו"ר הוועדה החקלאית בקרב העקורים, יוסי צרפתי אומר כי "גידולי עלים ללא חרקים הם שיטת גידול ייחודית שפותחה בגוש".

צרפתי הוסיף ואמר כי "הידע לא קיים גם אצל הפועלים הפלשתינים שעבדו אצלנו".
