

חבר מזכירות הליכוד אומר לערוץ 7 כי על אף ההבנה למהלכו הפוליטי של ראש הממשלה שלא יכול היה לקדם את מגמותיו מול מתנגדיו, לא יחבור לשרון בשל הקשר ההסטורי לתנועה בה גדל וחונך.

חבר מרכז הליכוד ומזכירות התנועה ויו"ר סניף הליכוד בכפר סבא, שלמה מדמון, מתומכיו של ראש הממשלה שרון אומר ביומן הצהרים של ערוץ 7 כי אין בכוונתו לעזוב את הליכוד, ומה שיש לעשות כעת הוא התגייסות והתארגנות מחודשת במפלגה.

להערכתו מפלגתו של שרון תזכה בשלטון לאחר הבחירות. לדבריו חברי מרכז עשויים לעזוב את התנועה ולחבור לשרון בשל קשרי עבר סנטימנטאליים ואף קשרים כלליים לשרים שעברו למפלגתו של שרון. כמו כן אמר שיש אנשי ליכוד שיעזבו למפלגתו של שרון כ"עונש" לחברי המפלגה שהקשו על חייו הפוליטיים של שרון.

באופן אישי מספר מדמון כי הוא מאוד מאוכזב שלמרות הבטחה שקיבל מחבר הכנסת עמרי שרון, בנו של ראש הממשלה, שלא יעזוב ראש הממשלה את הליכוד הרי שההבטחה הופרה. עם זאת הוא מבין את פרישת שרון לנוכח הקשיים שנערמו בדרכו של שרון להגיע למגמתו המדינית על ידי מתנגדיו הפוליטיים בתוככי המפלגה.   שולל את ההאשמות נגד שרון העושה את מהלכיו המדיניים בשל אינטרסים זרים, אלא אך ורק מתוך טובת המדינה המדשדשת כהגדרתו מזה שנים ללא התקדמות.

לשאלתו של המראיין יגאל שוק, אומר   שהוא ארינו רואה את מהלכיו של שרון, כולל ההתעלמות מהחלטת מרכז הליכוד החלטות ענייניות שאין בהם כל נגיעה של שחיתות. להערכתו שרון מקבל את ההחלטה כמנהיג השומע את רחשי לב העם. "אי אפשר שמנהיג הרוצה להנהיג את העם יסתכל בכל רגע אחורה כדי לראות אם אנשיו תומכים בו".

על אף ההבנה למהלכו של שרון, אומר מדמון כי לו, באופן אישי, קשה לעזוב את הליכוד בשל יחס העבר לתנועה בה גדל וחונך.

להאזנה לראיון
(ש)
