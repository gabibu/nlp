

ספר התורה שהסתיים לזכות גוש קטיף וצפון השומרון יוכנס ברוב פאר לגוש קטיף בשבוע הבא ביום רביעי י"ג תמוז בזמן שרבבות יבואו למחסום כיסופים.

כך הודיע הרב שלום דב וולפא, יוזם כתיבת הספר תורה ומראשי 'המטה העולמי להצלת העם והארץ'.

מסע הכנסת הספר יחל ביום שני בנתיבות עם תחילת הצעדה. ספר התורה החל להיכתב לפני מספר חודשים בכנס איחוד הרבנים למען ארץ ישראל על ידי הרב אברהם שפירא, הרב זלמן מלמד והרב דוד דרוקמן, והסתיים השבוע במרכז חב"ד העולמי בניו יורק. הספר הגיע היום (ה) ארצה, וכאמור יוכנס לגוש קטיף ברוב עם הדרת מלך.
