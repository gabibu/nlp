

מתנגדי תכנית הגירוש, מחלקים היום עשרות אלפי עותקים של 'איגרת אישית מתושבי גוש קטיף' לאזרחי ישראל. איגרת זו, היא חלק מהמשך למבצע 'פנים מול פנים', המחלקים נותנים את האיגרת לאנשים ברחוב, במסגרת ביקורי בית, וכן בחלוקה מסיבית בדוכנים הכתומים.

באיגרת פונים תושבי גוש קטיף לאזרחי ישראל, ומתארים את החיים בגוש קטיף, את הבניה וההתפתחות של הגוש בשנים האחרונות, את רוח הציונות והערכים המפעמת במקום, ומעל הכל את תחושת הבית שחשים תושבי גוש קטיף, כבית פרטי, ובית לאומי של העם היהודי, האיגרת מסיימת במילים: "הבית שלנו לא למכירה". לאחר האיגרת נקראים התומכים להמשיך להניף את הסרט הכתום בכל מקום, ולהשתתף בפעולות המחאה העממיות המתוכננות נגד תכנית העקירה והטרנספר של שרון.
