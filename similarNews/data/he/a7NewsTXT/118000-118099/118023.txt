

נערים חסמו את דרכו של הג'יפ בו נסע ראש אכ"א, האלוף אלעזר שטרן, בעת יציאתו מביקור בנווה דקלים. עדי ראייה מדווחים כי שטרן נסע בפראות לעברם, דרס נערים, לאחר מכן עלה על אי תנועה ונמלט.

האלוף אלעזר שטרן נפגש היום עם ראש מועצת חוף עזה, אבנר שמעוני, בנווה דקלים. בשעה ששוחחו ניקבו אלמונים בסכין שניים מצמיגי הג'יפ שהסיע את האלוף למקום.

כאשר ניסה האלוף לצאת מנוה דקלים, חסמו את דרכו נערים ולא נתנו לו להגיע לרכבו. עדי ראיה סיפרו לקטיף.נט כי האלוף שטרן ניסה לדבר עם הנערים שחסמו אותו וכשלא הצליח, לקח את נשקו האישי והתחיל לפלס את דרכו תוך כדי נתינת מכות עם קת הרובה. הנערים נאלצו לאחר קבלת המכות לתת לאלוף להגיע לרכבו, אך אז החלו לחסום את הרכב עצמו.

עד ראיה אחר סיפר כי ראה את האלוף בתוך רכבו מזרז את הנהג להתחיל בנסיעה, וזאת למרות שהנערים הקיפו את הרכב מכל צדדיו. לפי הדיווח, הנהג דרס רגליהם של כמה נערים.
שלושה נערים נזקקו לעזרה ראשונה לאחר מכות הכת של האלוף ודריסת הרגלים של נהגו, אך לא פונו לבית החולים.

