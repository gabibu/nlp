

ועדת השליש של שירות בתי הסוהר שהתכנסה השבוע בכלא דמון החליטה לנכות שליש מתקופת מאסרו של ראש הפלג הצפוני של התנועה האיסלאמית, ראאד סלאח, ולשחררו כבר ביום שני הקרוב.

ראאד סלאח ריצה בבית הכלא שנתיים לאחר שהורשע בעבירות בטחוניות חמורות.

לפםני כשנתיים הורשעה קבוצת בכירים ערבים, ביניהם ראאד סאלח וראש עיריית אום אל פאחם, סלימאן אגבריה, בחברות בארגון טרוריסטי, מסירת ידיעות לאויב, מגע עם סוכן חוץ, קשירת קשר לביצוע פשע, חברות בהתאגדות בלתי מותרת, ביצוע שירות עבור התאגדות בלתי מותרת, הלבנת הון, עשיית פעולה ברכוש אסור ורישום כוזב במסמכי תאגיד. השייח' ראאד סלאח ואבו נאשם, בין היתר, גם במגע עם סוכן של המודיעין האיראני שפועל בלבנון. ראש עיריית אום אל פחם, סלימאן אגבריה, הורשע במגע עם סוכן חוץ ובשיבוש מהלכי משפט.

בעבירות של "מגע עם סוכן חוץ" הושעו השניים בגין קשר עם מחבלי החמאס וארגוני טרור אחרים בארץ ובחו"ל, וכן קשרים של השייח' סלאח ואבו סמרה עם נביל מחזומה, המוגדר כסוכן של המודיעין האיראני.

הפרקליטות ביקשה במהלך הישיבה בה הוחלט על השחרור, למנוע מסלאח את הכניסה להר הבית במהלך ארבעת החודשים הקרובים, למעט בקבלת אישור אישי בחתימתו של מפקד המשטרת ירושלים. ועדת השליש, שקיבלה חומר מסווג העוסק בסכנה שבהתרת כניסתו של סלאח להר הבית, קיבלה את הבקשה. "ברור שהתנאי הזה בא כדי למנוע את כניסתי למסגד אל-אקצה", טען סלאח בתגובה לעיתון הערבי "כול אל-ערב". "דבר זה מאשר בפנינו שמסגד אל-אקצה בסכנה שהולכת וגדלה מידי יום. זוהי החלטה פסולה שנודף ממנה ריח של שנאה דתית".
