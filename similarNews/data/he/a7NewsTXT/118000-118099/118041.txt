

ברחבת הכותל המערבי נערכה הערב עצרת תפילה לביטול תכנית הגירוש מגוש קטיף וצפון השומרון. בעצרת השתתפו רבני הציונות הדתית, ובמהלכה נשאו תפילה מיוחדת הנאמרת בעת סכנה.

למעלה מעשרת אלפים יהודים השתתפו הערב בעצרת תפילה ברחבת הכותל המערבי, בהשתתפות רבנים מכל החוגים, הרבנים הראשיים לשעבר הרב מרדכי אליהו והרב אברהם שפירא. גם רבים מהציבור החרדי השתתפו בתפילה לביטול תוכניות הגירוש מגוש קטיף וצפון השומרון.

במעמד התפילה התקיים תיקון מיוחד הנאמר בדרך כלל בעת סכנה. המתפללים הרבים הגיעו מכל רחבי הארץ.

אלפי מתפללים למרגלות הר הבית בעצרת התפילה

ממארגני התפילה נמסר כי המשטרה חסמה באופן תמוה את דרכי הגישה לעיר העתיקה לרכבים. עפ"י הערכות, זו אחת מהתפילות הגדולות ביותר שהתקיימו במקום בתקופה האחרונה. במקום נמצאים גם חברי כנסת ואישי ציבור נוספים.



ראש ישיבת מרכז הרב והרב הראשי לשעבר הרב אברהם שפירא שליט"א השתתף בעצרת

הראשון לציון הרב מרדכי אליהו שליט"א
