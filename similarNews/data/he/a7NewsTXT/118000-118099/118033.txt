

יניב חסן, תושב כפר דרום סיפר ביומן ערוץ 7 על יוזמת מחאה על סגירת גוש קטיף. עשרות מכוניות של תושבי הגוש יצאו ממנו וסירבו להזדהות כשנכנסו חזרה. "אחרי כמה שעות נכנסנו בלי להזדהות", סיפר.

חסן סיפר כי כפר דרום ובעקבותיו כל הגוש קיבלו החלטה לא לשתף פעולה עם מערכת הסינון בכניסה לגוש קטיף לא כמחאה אלא במטרה לפרוץ את המצור.

"יצאנו כ-60 רכבים מכל הגוש, הגענו למחסום כיסופים, לא הזדהינו ואנשים דוממו את המנועים, יצאו מהרכבים, רקדו, שרו, אכלו ושתו כשהשוטרים היו נבוכים מאוד במשך כשעתיים ולאחר שעתיים וחצי של תסכול עלה איזה קצין שביקש מכולם לפנות את הרכבים", סיפר.

לדבריו, שתי דקות אחרי שהגיע הקצין באו השוטרים בכוח אדיר, בעטו ונתנו מכות בפנים של כל מי שבא נגדם. "היו שם תושבים מן הגוש שבחייהם לא ראו שוטרים מרביצים כך והיו בהלם מהמראות".

על אף המכות, המכוניות נשארו על הכביש וגם גרר שהזמינה המשטרה לא עזר לפנות אותן מכיוון שבמשך שעתיים הספיק לפנות 5 רכבים בעוד שאת הכביש חסמו בין 300 ל-400 רכבים שהצטברו שם. חסן סיפר כי בסופו של דבר פתחו השוטרים את המחסום וכל הנהגים עברו כשהשוטרים בדקו בודדים מביניהם, ביקשו לראות רשיונות נהיגה של מעטים כשרוב הנהגים שנכנסו לגוש לא הראו שום תעודה.

"ההרגשה היא כמו בגטו"
חסן תיאר בראיון במילים חריפות את ההשפלה שנאלץ לעבור בכניסה לגוש קטיף. "ההרגשה היא כמו בגטו", אמר וסיפר שתושבים החליטו לרשום במחאה את מספר ת"ז שלהם על הזרוע.

לדברי חסן, הנהלים החדשים לכניסה וליציאה מגוש קטיף גורמים לתושבי הגוש לתחושה מאוד לא נעימה. "אנחנו מרגישים ממש בגטו", אמר והוסיף כי כשנחסם גוש קטיף בפעם הקודמת עבר את החוויה המשפילה ביותר שעבר בחייו. "אתה עובר שוטר, אחרי זה חייל, אחרי זה עוד חייל, אחרי זה מגישים אותך למסוף". חסן סיפר שכתוצאה מההשפלה הגדולה, מההרגשה שמדובר במעין גטו וכצעד מחאה החליטו אנשים רבים בגוש לכתוב את מספרי תעודת הזהות שלהם על זרועותיהם והם הראו את הזרועות לשוטרים שביקשו לראות את תעודת הזהות.

לדברי חסן, גם החיילים מרגישים מושפלים כתוצאה ממשימת חסימת גוש קטיף שהוטלה עליהם. "אני דיברתי אתמול עם חייל ושאלתי אותו אם הוא לא מרגיש מושפל אז הוא אמר לי שהוא מרגיש מאוד מאוד מושפל".

הראיון המשודר

'יד ושם': יש להימנע בשימוש בסמלי השואה בויכוח הציבורי
בתגובה לפרסומים בדבר כוונתם של פעילי הימין לרשום את מספר תעודת הזהות על זרועם יוצאמוסד יד ושם בקריאה נחרצתלהימנע משימוש בסמלים ומושגים הלקוחים מהשואה בויכוח הציבורי-פוליטי.
