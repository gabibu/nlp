

שר הביטחון, שאול מופז, אישר היום כי העיר טול כרם תועבר מחר לשליטת הרש"פ. פגישה מתוכננת למפקד חטיבת אפרים ולמקבילו ברש"פ על מנת לסכם את ההעברה.

שר הביטחון, שאול מופז אמר היום כי העיר טול כרם תועבר מחר לשליטת הרש"פ. מופז הוסיף כי במקביל להעברת טול כרם לידי הרש"פ מתוכננת גם העברת העיר קלקיליה. "המדיניות שלנו היא להתקדם בהעברת האחריות הבטחונית על הערים צעד אחר צעד", אמר.

הערב צפויים להיפגש מפקד חטיבת אפרים, אלוף משנה תמיר היימן, ומקבילו מכוחות הרש"פ, על מנת לסכם את העברת העיר.
