

בימים אלה יצא לאור, ספר השנה המסורתי, של תוכנית מענקי פורד לשימור הסביבה והמורשת לשנת 2004.

הספר מרכז את 24 העבודות שזכו במענקים בסך 80 אלף דולר, כולן מייצגות ובולטות, בתחום שמירת טבע, איכות הסביבה והמורשת בישראל.

כתבנו קובי פינקלר מוסר כי זו השנה החמישית שספר זה יוצא לאור והפעם פותח אותו מאמר פרי עטו של העתונאי והסופר אדם ברוך, תחת הכותרת - איפה גן עדן? פה, בסביבה שלך. וכך הוא כותב על הפרוייקטים הזוכים במענקים: הם..."הזכרון הפרטי והקיבוצי, כי בהם מתבטאת אחריות האדם לסביבתו, כי בהם משתמרת תכונת גן העדן שאבד לנו".
