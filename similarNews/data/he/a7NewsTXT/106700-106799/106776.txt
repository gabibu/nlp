

יו"ר מרכז השלטון המקומי, עדי אלדר, נענה הבוקר לבקשתו של שר האוצר, בנימין נתניהו, והודיע על דחיית שביתת האזהרה שתוכננה ליום ד' הקרוב, כדי לאפשר לשר האוצר לרכז מאמצים באישור תקציב המדינה ובפתרון מצוקת האשראי של הרשויות המקומיות.

בשיחה בין השניים, אמר נתניהו לאלדר כי אישור תקציב המדינה בשבוע הבא הוא המשימה הראשונה במעלה, שכן אישור התקציב יפתור חלקית את המצוקה התזרימית שנוצרה ברשויות המקומיות.
אלדר הודה לנתניהו על פעילותו בנושא, והביע את תקוותו שהמאמצים המשותפים ישאו פרי בתוך זמן קצר. השניים נדברו כי ישוחחו שוב לאחר אישור התקציב, על מנת לעקוב אחרי ההתפתחויות.

