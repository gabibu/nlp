

הלילה נפצעו שלושה חיילים ושוטר בפיגוע ירי שאירע דרומית לרמאללה. אחד מן החיילים נפצע קשה, שני חיילים והשוטר נפצעו באורח קל. ערבי ניסה לחטוף נשק משוטר מג"ב בדרום ירושלים, ונורה ע"י השוטר.

4 פצועים הלילה בפיגוע ירי במחנה הפליטים אל עמרי בדרום ראמללה. חייל אחד נפצע באורח קשה, חייל נוסף באורח בינוני וחייל ושוטר באורח קל לאחר שמחבלים פתחו לעברם באש במחנה הפליטים אל-אמערי שבדרום רמאללה. הפצועים טופלו במקום ולאחר מכן פונו לטיפול רפואי בבית החולים "הדסה עין כרם בירושלים". הודעות נמסרו למשפחותיהם.

ההערכה במערכת הביטחון היא שמדובר באירוע חבלני. הערכה זו מתחזקת על סמך הממצאים שמגלים כי הירי לעבר הכוח לא בוצע מהבית אליו ביקשו להיכנס אלא מכיוון אחר.

כתבנו לעינייני צבא קובי פינקלר מוסר ש האירוע היה סמוך לשעה 2:00, אז ירדו חיילי הנדסה קרבית ושוטרים מהג'יפים במחנה הפליטים אל-אמערי במסגרת פעילות לאיתור כלי רכב גנובים באיזור רמאללה. כאשר ניגשו החיילים לעבר בית במקום, נפתחה לעברם אש מסמטה סמוכה שכתוצאה ממנה נפצעו שלושה החיילים ושוטר ממשטרת מחוז ש"י.
מדובר בפעילות שגרתית שמבצעת המשטרה כמעט מידי שבוע - פעילות אותה צה"ל מאבטח, לפי נוהל קבוע.

כוחות צה"ל השיבו אש לעבר מקורות הירי ופתחו בסריקות אחרי היורים באזור רמאללה.

ערבי ניסה לחטוף נשק משוטר מג"ב בדרום ירושלים
במחסום 300 שמדרום לירושלים ניסה ערבי לחטוף את נשקו של שוטר מג"ב, בעת מרדף אחרי שוהים שלא-כחוק, שניסו להיכנס לעיר. השוטר ירה בו ופצעו.

