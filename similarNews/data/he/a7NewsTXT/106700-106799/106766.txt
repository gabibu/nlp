

בעוד שלושה שבועות תגיע רכבת ישראל, בפעם הראשונה לאחר שמונה שנות הפסקה, לירושלים, כך הודיע היום שר התחבורה, מאיר שטרית.

"חיבורה של ירושלים לרשת הרכבות הארצית יאפשר לראשונה מזה כ-8 שנים לתושבי ירושלים להגיע ברכבת לתל אביב, דרך בית שמש ומשם לחיפה, עכו ועד נהריה", אמר השר שיטרית. תחנת הרכבת החדשה בירושלים הוקמה על צומת כביש מספר 4, החוצה את ירושלים מדרום לצפון, בסמוך למסוף אגד, קניון מלחה והמרכז הטכנולוגי.

