

הרווח הנקי של הבנק גדל ב-55% והסתכם ב-242 מיליון שקל בשנת 04' לעומת 156 מיליון שקל בשנת 03'.

הרווח הנקי של קבוצת הבנק הבינלאומי לשנת 2004 הסתכם ב-242 מיליון שקל, לעומת 156 מיליון שקל בשנת 2003. מדובר בגידול של 55.1%.

ברבעון הרביעי של שנת 2004 הסתכם הרווח הנקי ב-72 מיליון שקל, לעומת 33 מיליון שקל ברבעון השלישי של השנה, ו-24 מיליון שקל ברבעון המקביל ב-2003, כאשר מדובר בגידול של 118.2% ו-200% בהתאמה. הרווח ברבעון הרביעי של 2004 משקף תשואה על ההון בשיעור של 8.2%.

מנכ"ל הבנק הבינלאומי, דוד גרנות , אומר כי חלה עלייה ברווחיות הבנק תוך ירידה ברמת הסיכון שלו. "חל שיפור בכל מרכיבי הפעילות העסקית בשנת 2004 לעומת 2003. הבנק מציג שיפור הדרגתי לאורך הרבעונים, ויחזור להשיג רמת רווחיות נאותה, תוך ירידה ברמת סיכון האשראי של הבנק", אמר.
