

בחודש האחרון, כך מדווח העיתון Nature, מחלה מסתורית דמויית שפעת, גרמה למותם של לפחות 17 אנשים ולהידבקותם של 41 אחרים בדרום מערב סין, במחוז סצ'ואן

בחודש האחרון, כך מדווח העיתון Nature, מחלה מסתורית גרמה למותם של לפחות 17 אנשים ולהידבקותם של 41 אחרים בדרום מערב סין, במחוז סצ'ואן.

הסימפטומים של המחלה דמויי שפעת, והגורם לה אינו ידוע, אך נראה שיש לה קשר לבהמות, כיוון שהיא מדביקה חקלאים העוסקים בגידול חיות משק.

ארגון הבריאות העולמי נכנס לתמונה, אולם גם על פי דובר הארגון באסיה, בוב דייץ, הגורם לה לא נתגלה והבדיקה נמצאת בעיצומה. לדברי דייץ, המחלה יכולה להיות אחת ממחלות רבות, כולל שפעת העופות ו SARS, אולם הדאגה העיקרית היא שעדיין אין רמז לגורם האמיתי שלה.
ההתפרצות זוהתה תוך 4 שבועות בלבד, הישג מרשים ביחס לגודלה העצום של סין, והעובדה שמקרי התמותה היו באזורים די מרוחקים זה מזה.

לדברי בכירים בסין, המחלה אינה קשורה לשפעת העופות או SARS, אלא לחיידק בשם סטרפטוקוקוס סואיס (Streptococcus suis), שמקורו בחזירים וכבשים. חיידק זה הינו שכיח בחזירים בכל העולם, ומקרים של הדבקת בני אדם נדירים ביותר, וקרו באנשים אשר שחטו חזיר או כבד נגוע. התסמינים הם כשל שפעת חמורה, וכוללים חום גבוה, עייפות, בחילות והקאות, ודימומים תת- עוריים. כמו כן המחלה עשויה להסתבך בחירשות.

במקביל לחיפוש אחר הגורם למחלה זו, מדענים עדיין מזהירים בפני סכנות שפעת העופות. אלפי ציפורים נודדות נדבקו השנה בווירוס אלים, והן יכולות להפיץ את המחלה.
חזירים עשויים להידבק הן בשפעת עופות והן בשפעת אנושית, ולכן הם יכולים באופן תיאורטי לשמש כמצע בו הווירוסים יכולים להחליף מקטעים גנטיים ולהשתנות. אולם הנושא עדיין נחקר

