

פרופסור רפי ישראלי אמר היום לערוץ 7 בהתייחס לפגישה המתוכננת בין רה"מ, אריאל שרון, ליו"ר הרש"פ אבו מאזן, ואמר כי מאחורי מאמצי התיווך של המלך הירדני עומד אינטרס אישי להשארת השלטון בירדן בידיו.

פרופ' ישראלי אמר לערוץ 7 כי עובדת מעורבות המלך הירדני בארגון הפגישה מיצגת, לדעתו, את הפרכה היסודית העומדת ביסוד כל מה שמכונה תהליך השלום עם ירדן. "כל המדינה התהוללה בשנת 94' על הדבר הגדול שעשינו, חוזה שלום עם ירדן. לא עשינו חוזה עם ירדן, עשינו חוזה עם הבית ההאשמי שהוא אינו מדינה ואינו עם אלא בסך הכל שלטון ששולט על מדינה שרובה פלשתינאית ממילא וכמובן שהמלך חוסיין ולאחריו בנו עבדאללה חוששים מאד שיגידו להם שירדן היא מדינה פלשתינאית", דברי פרופ' ישראלי.


