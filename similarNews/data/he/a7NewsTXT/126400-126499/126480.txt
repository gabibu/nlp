

תופעה חדשה מתפתחת בשנים האחרונות בחדרי לידה: אמהות מקפידות לשמר דגימות מדם חבל הטבור, הידוע כעשיר בתאי גזע. הדם נשמר במשך 20 שנה, ומגדיל משמעותית את הסיכוי להתרפא ממחלות שבהן נדרשת תרומת מוח עצמות

אביטל סבג-חורש, כתבת מגזין הבריאות של חברת הביטוח 'הראל' מגלה על מנהג של איסוף דם חבל הטבור ההולך ומתפשט בקרב נשים יולדות. לדבריה, מדובר למעשה באמצעי רפואי לחלוטין, כדי להבטיח בנק עצמי של מוח עצמות למקרה של צורך עתידי.

סבג כותבת כי דם חבל הטבור נאסף מיד לאחר לידת התינוק, בדרך כלל לפני הוצאת השליה. האיסוף יכול להתבצע אך ורק במהלך הלידה, עם יציאת התינוק לאוויר העולם   ולא בימים שלאחריה. אין כל סיכון בהליך ואף הוא אינו מלווה בכאב כלשהו, לא לאם ולא לוולד. זאת, מאחר שלוקחים את הדם מחבל הטבור לאחר ניתוקו. הדם נשמר בהקפאה למשך 20 שנה.

סבג מספרת כי דם חבל הטבור הוא הדם הנותר בחבל הטבור ובשליה בסיום תהליך הלידה. בדרך כלל נהוג היה להיפטר ממנו בתום הלידה. אולם, מדע הרפואה חשף את עובדת היותו של דם זה מקור
עשיר לתאי גזע הניתנים לאיסוף, עיבוד והקפאה לצורך שימושים פוטנציאליים עתידיים.

לדבריה, השימוש הראשון בתאים שמקורם בדם חבל הטבור נעשה בשנת תשנ"ח בצרפת. חולה באנמיה מטיפוס פנקוני קיבל השתלה מדם זה. בעקבות הצלחת הניתוח, גבר השימוש בתאים מטיפוס זה כתחליף למוח עצמות.

דם חבל הטבור עשיר בתאי גזע, הנמצאים בדרך כלל במוח העצמות של האדם. תאי גזע אלה אחראים
על ייצור כל התאים הבוגרים במערכות הדם והחיסון. תאי הגזע בונים את התאים הלבנים, הלוחמים בזיהומים החודרים לגוף, את תאי הדם האדומים, הנושאים את החמצן, ואת טסיות הדם - המזרזות את הקרישה.

מאחר שבדם חבל הטבור נמצאים תאי הגזע בשכיחות גבוהה, ניתן בקלות לאספם ולשמרם באמצעות הקפאה עמוקה, לצורך עשיית שימוש בהם במידת הצורך בשלב מאוחר יותר של החיים.

הסטטיסטיקות מראות, שבמידת הצורך לביצוע השתלה של תאי גזע, הסיכוי הגבוה ביותר להצלחת ההשתלה הוא בשימוש בתורמים מרמת קירבה של אחאחות מאשר מתרומות מזרים. תאים הנלקחים מתינוק שזה עתה נולד מבטיחים את ההתאמה המושלמת של התאים לכל אורך תקופת חייו.

עד לאחרונה, עם התגלות מחלת דם, פנו הרופאים להשתלת מוח עצם כדי לבנות מחדש את התאים שניזוקו אצל המטופל. דחיית ההשתלה יכולה לגרום לסיבוכים. לשליש עד מחצית מן המטופלים אין אפשרות לאתר תורם מתאים.

מחקר תאי הגזע הנו מהדינמיים ביותר בתעשיית הביוטכנולוגיה. התקדמות בינלאומית ניכרת
הושגה בשנים האחרונות במיוחד בחקר שימוש בתאי גזע במחלות כמו פרקינסון, אלצהיימר, מחלות שרירים, סכרת, טרשת נפוצה, גידולים ממאירים ותרפיית גנים. כיום כבר מתאפשר שכפול גנטי מלא של תאי הגזע.

איסוף הדם הוא פרוצדורה קלה. אם המעוניינת בכך צריכה להודיע 72 שעות מראש. הדם ייאסף מחבל הטבור עם דגימה של האם וייארז בערכה מיוחדת.

בישראל מתמחות באחסון הדם והפרדתו מעבדות קריו-סל. זו החברה היחידה המתמחה בשימור תאי גזע מדם חבל הטבור. היא נסחרת בבורסת הנאסד"ק האמריקנית תחת הסימול CCEL.

לאחר איסופו, הדם ייבדק במעבדות החברה בארץ, יעובד ויופרד למרכיבי. תאי הגזע שיופרדו יאוחסנו בתנאי הקפאה עמוקה לתקופה של שני עשורים.

