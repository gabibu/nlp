

פרופסור רפי ישראלי מתייחס לפגישה המתוכננת בין ראש הממשלה, אריאל שרון, ליו"ר הרש"פ אבו מאזן, ואומר כי מאחורי מאמצי התיווך של המלך הירדני עומד אינטרס אישי להשארת השלטון בידיו.

"כשלמלך עבדאללה יש בעיות עם עיראק הוא לא בא לבקש את התיווך שלנו, אז מה לו ולעניין הזה", שאל פרופ' רפי ישראלי וענה כי מעורבות המלך הירדני בארגון הפגישה מיצגת, לדעתו, את הפרכה היסודית העומדת ביסוד כל מה שמכונה תהליך השלום.

"כל המדינה התהוללה בשנת 94' על הדבר הגדול שעשינו, חוזה שלום עם ירדן. לא עשינו חוזה עם ירדן, עשינו חוזה עם הבית ההאשמי שהוא אינו מדינה ואינו עם אלא בסך הכל שלטון ששולט על מדינה שרובה פלסטינאית ממילא, וכמובן שהמלך חוסיין ואחריו בנו עבדאללה חוששים פחד מוות שיגידו להם שירדן היא מדינה פלסטינאית", דברי פרופ' ישראלי.

לדבריו, הצעד שעשה המלך חוסיין היה מחוכם ביותר, מפני שבהסכם השלום שנחתם בשנת 94, הכירה ישראל במדינה ההאשמית תוך העברת כל הבעיה הפלסטינאית לפתחה של מדינת ישראל. "אנחנו נפלנו לתוך המלכודת הזאת ובאמת היום הבעיה רק שלנו", אמר והוסיף כי מדובר באינטרס אישי מובהק שחותר להשארת השילטון בירדן בידי משפחת המלוכה ההאשמית.

פרופסור ישראלי ציין שבעיית הפלסטינאים לא תיפתר בקרוב, מכיוון שגם לו יצוייר שכל הפלסטינאים שנמצאים בעזה וביהודה בשומרון יצטרפו להסתדרות הציונית, עדיין הם מהווים רק שליש מתוך כלל הפלסטינאים שנמצאים בארצות שונות. "גם אם יתנו להם מדינה, אז שני שליש מן הפלסטינאים ימשיכו להתדפק על דלתנו אנחנו", הזהיר.

להאזנה לראיון
