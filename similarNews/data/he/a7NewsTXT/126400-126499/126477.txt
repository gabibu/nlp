



פעיל הימין, איתמר בן גביר, נעצר הלילה ע"י שוטר ממשטרת חברון. לאחר, שלטענת המשטרה, נהג ברשלנות באזור גבעת האבות בחברון ושיחרר את כלבו לכיוון שוטר, שנביחותיו הבהילו את השוטר
והוא נאלץ להרחיק את הכלב בעזרת רובה שהיה ברשותו, "בן גביר איים על השוטר כי אם יגע בכלבו הוא יירה בראשו של השוטר", נכתב בהודעת המשטרה. בן גביר נעצר בחשד לאחזקת בעל חיים ברשלנות ואיום על שוטר.

לבן גביר גירסא שונה מהמשטרה "יצאתי עם הכלב לטיול, הכלב התחיל לנבוח על שוטר, השוטר נבהל, דרך את הנשק ואיים כי אם ימשיך הכלב לנבוח יירה כדור בראשו של הכלב ובראשי".

בן גביר בתגובה אמר לשוטר כי ייגן על עצמו גם אם יצטרך לפגוע בשוטר. הוא סיפר לערוץ 7 כי ביקש את פרטיו של השוטר ואיים עליו כי יגיש נגדו תביעה אזרחית. השוטר סירב לתת את פרטיו.

בן גביר אומר כי אינו צריך להרכיב רסן לפיו של כלבו כי החוק מחייב זאת רק על כלבים מסוכנים.

בכוונתו להגיש תביעה אזרחית נגד השוטר בגין האיומים שהשמיע השוטר כלפיו "אם שוטר נבהל מנביחות של כלב מה יקרה אם יגיעו מחבלים...", אמר בן גביר.

ממשטרת מחוז ש"י נמסר כי בתום חקירה הוא שוחרר בערבות.

