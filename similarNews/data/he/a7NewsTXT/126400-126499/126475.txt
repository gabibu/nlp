

ישיבות מועצת העיר נתניה יפתחו מעתה בדברי תורה. נציג 'שינוי' מתנגד: "מועצת העיר היא לא מועצת חכמי התורה"

חידוש בישיבת מועצת עיריית נתניה: מעתה, על-פי הצעת חברי המועצה החרדים והדתיים, תיתפח כל ישיבה בדברי תורה. על כך מדווחת כתבת רדיו 'אמצע הדרך'.

בישיבה ביום ראשון האחרון, לפני ראש השנה, נשאה דברים ראש העיר, מרים פיירברג, שדיברה על "אחדות העם" כפי שמשתקפת בתורה. יצויין, כי ראש העיר הייתה בצעירותה תלמידת 'בית יעקב'.

כצפוי, חבר מועצת העיר מטעם 'שינוי' אדיר בנימיני, התנגד לרעיון ואמר כי "מועצת העיר היא לא מועצת חכמי התורה. ישיבות המועצה נפתחות באיחור וגם אם היה מדובר בהקראת שיר של ביאליק הייתי מתנגד. לא לשם כך מתכנסת מועצת העיר".

