

בעיר ניו יורק הגבירו את האבטחה במערכת הרכבות התחתיות בעיר, וחיילים, שוטרי חרש וכלבים לגילוי פצצות מוצבים בכניסות

רשויות העיר ניו יורק הגבירו באופן משמעותי את האבטחה במערכת הרכבות התחתיות בעיר. זאת בעקבות התרעות ממוקדות מה-FBI על כוונת מחבלים לבצע פיגוע בעיר בימים הקרובים. המידע התקבל במסגרת חקירתם של מספר עצורים בעיראק.

ראש העיר, מייקל בלומברג, אמר במסיבת עיתונאים משותפת עם מפקד המשטרה בעיר, ריי קלי, כי "מדובר באיום הספציפי ביותר שהתקבל עד כה", אך יחד עם זאת קרא לתושבים להמשיך לנסוע ברכבת התחתית. גורם ביטחוני ציין בעילום שם כי "ההתרעה מדוייקת עד לרמת המקום, הזמן ושיטת הפעולה - שתהיה שימוש בחומרי נפץ".

קלי הורה לאנשיו לפרוס כוחות גדולים בתחנות הרכבת בעיר, ולבדוק תיקים, מזוודות ואפילו עגלות תינוקות של נוסעים. שוטרים סמויים וסוכנים חשאיים נשלחו לנסוע בקרונות, וצוותים חמושים וכלבנים קיבלו הוראה לסרוק את הרציפים.

למרות ההתראות, מאות תלמידים חסידי חב"ד יצאו בעוד שעות ספורות למנהטן - באמצעות הרכבות התחתיות, למבצע הנחת התפילין השבועי.
משטרת ניו יורק תיערך בעוד שעות ספורות בכוננות שיא לקראת שעות העומס הבוקר בניו יורק שיחלו בעוד שעות ספורות. זאת לאור התראה ממוקדת לביצוע פיגוע תופת חבלני ברכבות התחתיות של ניו יורק. על פי מידע מודיעיני מדובר בהתראה ממוקדת עד למידע על מקום יעד לביצוע הפיגוע והשערות שונות המתפרסמות בניו יורק מעלות כי בכוונת המחבלים להבריח את חומר הנפץ באמצעות עגלת תינוק.

ראש עיריית ניו יורק מייקל בלומברג הודיע אמש על מצב כוננות שיא בעיר כולה, אולם אין בידי השירותים הביטחוניים מידע או אינדיקציה על קשר לחודש החגים היהודיים החלים החודש. עוד ציין בלובמרג את העובדה כי המידע שבידם מדויק עד לרמת המקום והזמן בו מתוכנן הפיגוע להתבצע. בנוסף הודיע בלומברג כי הוא קורא לתושבי העיר להמשיך ולנסוע ברכבות התחתיות ואף הודיע כי ינהג כך בעצמו כאות להמשך שיגרת החיים בעיר.

אולם למרות כוננות השיא בעיר, מאות תלמידי ישיבת חב"ד המרכזית בניו יורק, כמו גם מאות תלמידים נוספים השוהים בימים אלו במרכז חב"ד העולמי לרגל ימי החגים - צפויים לצאת בעוד שעות ספורות בלבד, למבצע הנחת התפילין השבועי במנהטן, המתקיים מידי יום שישי.

רובע מנהטן - שהינו האזור המסחרי של העיר ניו יורק - שוכן במרחק כשעה נסיעה ברכבת מרובע ברוקלין, בו שוכן מרכז חב"ד, אולם לא ידוע על כוננות יתר של משטרת ניו יורק בדרכי הנסיעה שבין ברוקלין לניו יורק. תלמידי חב"ד מקיימים פעילות שבועית מידי יום שישי של ביקורי בית והנחות תפילין בקרב יהודים במנהטן, ופעילות זו צוברת תאוצה בחודש החגים, עקב מאות האורחים מהארץ ומהעולם. מארגון תלמידי התמימים העולמי - המפעיל את פעילות האורחים נמסר כי הפעילות לא תשובש עקב ההתראות וכי התלמידים ישתמשו גם היום במערך הרכבות התחתיות לצורך הפעילות. בהודעתו נכתב כי "חסידי חב"ד השוהים בימים אלו בית חיינו - 770, אמונים על דברי הרבי ש'וראו כל עמי הארץ כי שם ה' נקרא נקרא עליך ויראו ממך', יצאו אי"ה ל'מבצע תפילין' ביתר שאת וביתר עוז".

יצויין כי רמת השמירה בשכונת חסידי חב"ד בניו יורק עולה מידי שנה לקראת תקופת ימי חודש החגים, ומשטרת ניו יורק מציבה שוטרים רבים ברחובות המרכזיים בשכונה.

בשנת תשנ"א פרצו השחורים המתגוררים באזור השכונה במהומות על רקע אנטישמי נגד תושבי השכונה, ומהומות אלו נמשכו חודשים רבים והסתיימו ברצח של אחד מתלמידי הישיבה במקום. מלבד מהומות אלו - שנזכרות על ידי תושבי השכונה כחד-פעמיות, לא נרשמו מהומות מיוחדות בניו יורק על רקע אנטישמי.


