

נהוועדה לבחירת שופטים אישרה בתחילת השבוע מינוי או קידום 17 שופטים לבתי המשפט המחוזי והשלום. בוועדה לבחירת שופטים חברים שרת המשפטים ציפי לבני, שר הבריאות דני נוה, נשיא בית המשפט העליון השופט אהרן ברק, שופטי בית המשפט העליון דורית ביניש ואליעזר ריבלין, ח"כ שאול יהלום, ח"כ אברהם (בייגה) שוחט, עו"ד גיא רון ועו"ד בני לבינבוק.

על-פי ההחלטה, מונו או קודמו בסך-הכל 17 שופטים. 10 מהם קודמו, שיבעה מהם (עורכי דין) מונו לראשונה. על פי ההחלטה ימונו לבית משפט המחוזי ירושלים: השופט נועם סולברג, השופט יורם נועם.

סולברג, תושב אלון שבות ויליד תשכ"ב, למד בישיבה התיכונית "יבנה" בחיפה, שירת בצה"ל כקצין בקרה בחיל אוויר, ולפני כחמש-עשרה שנה סיים את לימודי המשפטים באוניברסיטה העברית בירושלים, וזכה בפרס ע"ש יצחק דרורי לתלמיד מצטיין.
בשנים תשמ"ז-תש"ן שימש כעוזר הוראה ומחקר בפקולטה למשפטים באוניברסיטה העברית
בירושלים , והדריך במועצה הלאומית לקידום ערכי שלטון החוק והדמוקרטיה.

סולברג התמחה אצל מנהלת המחלקה האזרחית בפרקליטות המדינה, פליאה אלבק; אצל השופט יעקב מלץ בבית המשפט העליון, ואצל היועץ המשפטי לממשלה, יוסף חריש.
הוא שימש כעוזרו של היועץ המשפטי לממשלה, יוסף חריש, כפרקליט בפרקליטות המדינה וכעוזרם של היועצים המשפטיים לממשלה, מיכאל בן-יאיר ואליקים רובינשטיין.

לפני כשבע שנים מונה לשופט בבית משפט השלום בירושלים.

כתב מאמרים משפטיים רבים, ובהם: בקשת רשות ערעור - הלכה ואין מורין כן, דת ומדינה בישראל
בשנת היובל - תמונת מצב מלשכת היועץ המשפטי לממשלה (חיבור משותף עם השופט אליקים
רובינשטיין), מנחה ליצחק, קובץ מאמרים לכבוד השופט יצחק שילה בגבורותיו, הכרזת
העצמאות שח מדינת ישראל - אחרי בלותה (כמעט) היתה לה עדנה (חיבור משותף עם השופט א'
רובינשטיין), דת ומדינה, גשר - כתב עת לעניינים יהודיים, ועוד.

