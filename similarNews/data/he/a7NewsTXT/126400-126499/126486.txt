

קמעונאית התכשיטים האינטרנטית - Blue Nile, המשווקת יותר מ-3% מטבעות האירוסין בארצות הברית, מתחילה לשווק תכשיטים גם בבריטניה (www.bluenile.co.uk) לאחר שבראשית השנה חנכה חנות תכשיטים מקוונת בקנדה בכתובת www.bluenile.ca.

חברת בלו נייל, שהפכה לרווחית לפני ארבע שנים, נוסדה ב-1999 על ידי מרק ואדון. הגארדיין מספר, כי ואדון החליט להקים את הרשת לאחר שטיפאני לא הסכימה לשכור את שירותיו, משום שלבושו היה מרושל מדיי לטעמם של מראייניו. התוצאה   ואדון מנהל כיום חברה הנסחרת בנסדא"ק לפי שווי של 600 מיליון דולר.

בהודעה מטעם בלו נייל נאמר, כי סקר צריכה עצמאי מלמד, שהצרכן הבריטי מחפש חלופה לחנות התכשיטים המסורתית, וכי 29% מהמשתתפים בסקר אמרו, כי ירכשו יהלום באינטרנט. ואדון אומר, כי המכירה הגדולה ביותר עד היום של בלו נייל הגיעה מצרכן בריטי, שרכש יהלום ביותר מ-200 אלף דולר. שוק תכשיטי היהלומים הבריטי מסתכם בכשני מיליארד דולר בשנה.




