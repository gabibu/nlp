

ראש ממשלת בריטניה, טוני בלייר, אומר כי אמצעי חבלה חדשים שנמצאים בשימוש המורדים בעיראק "מוליכים לגורמים איראניים או לחיזבאללה".

נשיא עיראק, ג'לאל טלבאני וראש ממשלת בריטניה, טוני בלייר, כינסו מסיבת עיתונאים משותפת בתום פגישה שערכו בלונדון.

בלייר אמר שאיראן או ארגון חיזבאללה מעורבים בהתקפות טרור בעיראק. הוא טען כי חומרי נפץ חדשים שהיו בשימוש בעת האחרונה נגד כוחות הקואליציה בעיראק מובילים למעורבות איראנית או של החיזבאללה.

"אנחנו יודעים שחומרי החבלה דומים לאלה שבשימוש חיזבאללה ויש פיסות אינפורמציה שמובילות אותנו לאיראן", אמר בלייר. "אולם, אינני אומר יותר מזה, איננו יכולים להיות בטוחים בכך", הוסיף.
