

התפרצות מסתורית בבית אבות בטורונטו, שגרמה למותם של 16 קשישים ועוררה דאגה בינלאומית מפני התפרצות מחודשת של מגיפת הסארס בעיר, נגרמה ככל הנראה מ"מחלת הליגיונרים". כך לפחות סבורים גורמי בריאות רשמיים בקנדה.

לדברי ד"ר דונלד לואו, מומחה למחלות מדבקות, תוצאות הנתיחה שלאחר המוות הראו בבירור כי מותם של לפחות שלושה מהקשישים בבית האבות "שבעת האלונים" בעיר, היה קשור באופן ישיר למחלה. "נמשיך לבדוק אפשרויות אחרות, אבל אנחנו די בטוחים שיש לנו עסק עם מחלת הליגיונרים", אמר לואו לעיתון "טורונטו סטאר".

"מחלת הליגיונרים" היא למעשה סוג של דלקת ריאות, הקרויה על שם התפרצות חריפה של המחלה במהלך כינוס של חיילי הליגיון האמריקני בפילדלפיה בשנת תשל"ו.
