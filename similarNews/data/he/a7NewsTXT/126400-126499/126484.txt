

בורסת הטכנולוגיה הניו-יורקית תפרסם גם השנה את מודעת הענק על-גבי הבניין בו היא ממוקמת במרכז מנהטן שבכיכר טיימס

ערב ראש השנה בפתח, וגם הפעם, במחווה שהפכה כבר למסורת במהלך השנים האחרונות, תפרסם הנהלת בורסת הנאסד``ק ברכת חג ענקית על-גבי הבניין בו היא ממוקמת, במרכז הטיימס סקוור. כך מדווח אתר 'מחלקה ראשונה'.

מיליוני אנשים יוכלו לחזות בשלט האלקטרוני הענק, באחד האתרים המפורסמים ביותר של התפוח הגדול, עליו יוקרנו דגל ישראל וברכת שנה טובה מיוחדת לרגל ראש השנה היהודי. בימי חול רגילים מופיעים על השלט שמות החברות הפותחות את המסחר בבורסה, תוך כדי פירסום התנודות בשעריהם לאותו יום.

במסגרת הודעתה לעיתונות, איחלה הנהלת הבורסה חג שמח לכל עם ישראל, וציינה כי מתחילת שנת 2005 הונפקו במסגרתה 94 חברות, מתוכן 2 ישראליות - שמיר אופטיקל ואיתוראן.

עם הנפקתה של איתוראן, עלה מספר החברות הנסחרות במסגרת בורסת הנאסד``ק ל-71, ובכך הפכה ישראל למדינה בעלת מספר החברות הרשומות הגדול ביותר בבורסת הטכנולוגיה, שנייה כמובן רק לארה``ב.
