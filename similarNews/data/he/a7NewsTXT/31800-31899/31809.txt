

הותר לפרסום דבר מעצרן של שתי ערביות, בחשד שידעו מראש על הפיגוע באוטובוס בצומת מירון ביום ראשון ולא הזהירו את הנוסעים ולא ידעו את כוחות הביטחון.

השתיים - סטודנטיות בנות 19 הלומדות בבית הספר לאחיות בצפת עשו דרכן בקו 361. הודו בחקירתן כי הן נסעו באוטובוס עליו עלה המחבל. לאחר שהתישב לידן הן הוזהרו על ידו כי בכוונתו לפוצץ את האוטובוס.

הערביה שהוזהרה ,יסרא בכרי, בחרה להזהיר רק את חברתה. השתיים ירדו מהאוטובוס ומיהרו לנסוע במונית. כעבור זמן קצר אירע הפיצוץ.

מחר יוגש כתב אישום כנגד אחת מהן, יסרא בכרי, מהכפר בועיינה , על אי מניעת פשע.



