

ארה"ב מסרה אתמול על כוונתה להעביר את המדור הקונסולרי והמחלקה ליחסי ציבור בקונסוליה שלה במזרח ירושלים למקום בטוח יותר.

הקונסוליה נמצאת בדרך שכם , עשרות מטרים מכביש מספר 1 בירושלים. בניין נוסף של הקונסוליה נמצא ברחוב אגרון בירושלים.

נציג מר"ץ בעיריית ירושלים קבל על כך, שתושביה הערבים של ירושלים יצטרכו לכתת רגליהם למקום רחוק. זאת, למרות שמדובר בהעתקת מקום השירות למקום אחר בירושלים.

יצויין כי אזרחים אמריקאים הביעו תמיהה על הודעתו של נציג מר"ץ , שכן לקבלת שירותים קונסולרים נאלצים אזרחי ארה"ב בישראל ואזרחים ישראלים החפצים בויזה לארה"ב, להגיע מכל רחבי הארץ לתל אביב או לירושלים.

את הידיעה העבירה הכתבת לעיניני תקשורת , חני לוז.

