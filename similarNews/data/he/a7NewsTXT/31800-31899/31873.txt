

אתמול חיסל צה"ל מבוקשים בכירים. בחאן יונס חוסל חוסאם חמדאן מהחמאס. שהיה אחראי לפיגועים רבים ביניהם רצח הישראלים בחגיגת בת המצווה בחדרה. מקורות ערבים מסרו כי צלפים של צה"ל ירו במחבל והרגוהו.

לפני כשלושה חודשים חמק חמדאן מנסיון חיסול כאשר קפץ ממכוניתו בעת שמסוק אפאצ'י ירה לעברו טיל. במהלך קפיצתו מהמכונית הוא נפצע, וידו נקטעה. חמדאן, עפ"י צה"ל והשב"כ, פיקד על חוליות חמאס שתקפו במהלך החודשים האחרונים בירי פצצות מרגמה יישובים בגוש קטיף.

ארבעה בכירים בתנזים נהרגו אתמול במהלך חילופי אש עם כוחות מג"ב. ביניהם זיאד מחמוד דאעס, ראש התנזים בטול כרם. זיאד השתתף בחוליית הרצח שרצחה את אתגר זיתוני ואת מוטי דיין הי"ד בטול כרם לפני כשנה וחצי. כמו כן היה אחראי להתקפה הרצחנית במהלך חגיגת הבת מצווה באולם אירועים בחדרה בינואר 2002, פיגוע שבו נרצחו שני ישראלים ונפצעו רבים. כוחות הביטחון מייחסים לזיאד פיגועי ירי רבים לעבר אזרחים וחיילי צה"ל בגזרת טול כרם.

כוח מסתערבים של מג"ב נכנס לבניין בעיר, שבו התקיים כינוס של מחבלים מהתנזים. במקום התפחתו חילופי אש, ובמהלכם נהרגו הארבעה. מחבל נוסף נפצע, וחיילי צה"ל פינו אותו להמשך טיפול בבית החולים הלל יפה בחדרה. כ 15 מחבלי פאתח' נוספים נעצרו.

בבית לחם עצר כוח של דובדבן את מפקד התנזים יחיא דעמסה, האחראי לשורת פיגועים ולשיגור מתאבדים לירושלים. דעאמסה, התגורר במחנה הפליטים דהיישה והיה בעבר חבר בארגון המחבלים של אחמד ג'יבריל. במהלך לכידתו של רב המחבלים נהרס ביתו. בשב"כ ובצה"ל ציינו כי בשנה וחצי האחרונות שימש דעאמסה כמומחה להכנת מטעני נפץ בעבור התנזים והחזית העממית ועסק הרבה בייצור מרגמות ובירי מרקמות, ואף שלח מחבלים לפיגועי התאבדות.

דאעמסה היה שותף לפיגוע ההתאבדות בשכונת "בית ישראל" בירושלים ב-2 במרס, שבו התפוצצה מכונית תופת וגרמה לרצח של 11 ישראלים. דעאמסה גם הכין את מטען החבלה שפיצוצו גרם למותו של קצין צה"ל באזור אדוריים ב-9 ביולי 2001.

