

"היה מידע במודיעין בנושא הבנק למסחר. ידענו, אך היתה תקלה באופן הטיפול במידע", כך אמר ראש אגף המודיעין של המשטרה, ניצב חיים קליין, בסיכום חצי שנתי שערכה המשטרה.

כתבת עתי"ם מוסרת, כי פרשת המעילה בבנק למסחר בולטת וכונתה ע"י המשטרה "צבע הכסף".
מדובר בפרשת המעילה הגדולה בהסטוריה של מדינת ישראל, בה פקידת בנק, אתי אלון, הצליחה לגנוב 216 מיליון ש"ח מהבנק לטובת אחיה עופר מקסימוב, מהמר כפייתי.

ראש אגף המודיעין, אחד מהאנשים החזקים במשטרה, הודה שבידי המשטרה היה מידע לגבי עופר מקסימוב והימוריו הכבדים.
