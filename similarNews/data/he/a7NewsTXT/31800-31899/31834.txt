

בפעילות יזומה של כוחות צה"ל ומג"ב בשעות הבוקר והצהריים בטול כרם נהרגו ארבעה מחבלים ו-3 מחבלים נוספים נפצעו. 16 ערבים נעצרו, ביניהם מבוקשים.

כמו כן, במהלך הפעילות נפתחה אש בסמטאות הסמוכות לעבר הכוחות הפועלים. צה"ל השיב אש ושני מחבלים נהרגו. במהלך חילופי האש נהרג זיאד מחמוד מחמד דאעס, מחבל תנזים בכיר, תושב טול כרם. דו"צ מדגיש כי זיאד היה אחראי לרצח שני ישראלים בטול כרם וכן אחראי לפיגוע הירי באולם האירועים בחדרה, בו נרצחו שישה ישראלים ונפצעו רבים. כמו כן, זיאד לקח חלק בפיגועי ירי רבים בגזרת טול כרם לעבר חיילי צה"ל.
