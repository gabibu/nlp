

לוב הביעה היום נכונות עקרונית לתשלום פיצויים לנפגעי הפיגוע בלוקרבי ב-1988, בו נהרגו 270 נוסעים ואנשי צוות של מטוס פאן-אם, וכן להיענות לדרישות האו"ם לקבל עליה אחריות על הפיגוע.

"בכל הקשור לפיצויים, עקרונית אנו אומנם הולכים לעשות משהו בנושא", אמר שר החוץ, מוחמד עבד אל רחאמן לכתבים, בתום השיחות באוהל הבדואי של קדאפי על חוף הים בעיר סירטה. "ביחס לאחריות, אנו דנים בנושא ואנו מוכנים להיפטר מהמכשול הזה", אמר.

בכירים בריטים הודיעו שדברים אלה הם ההודעה הפומבית הברורה ביותר שנעשתה, ולפיה לוב מוכנה להישמע לתנאים להסרת הסנקציות שהופעלו עליה מאז הפיגוע של לוקרבי.

(עתי"ם-רויטרס)
