

סאדם חוסיין, נשיא עירק, הורה לקטוע את אוזניהם של חיילים שערקו או שלא התייצבו לשירות כפי שנדרשו. כך חשף עיתון "אל חייאת" בלונדון ב- 2.8.

במאמר שכתב ד"ר עוואד, שעבד בבית חולים בו ביצעו את הוראות הנשיא חוסיין וערק בעקבות זאת למדינה אחרת, כותב הרופא כי ההוראה ניתנה בשנת 1994: "לא האמנתי שיכריחו רופא עירקי לבצע ניתוחים להטלת מום ...אך היום הזה הגיע ורופאים צבאיים הוכרחו לחתוך את אוזניהם של חיילים וקצינים ".

עוואד מתאר את המראה הנורא שראה כשחיילים הובלו "כצאן לטבח" באישון לילה, ידיהם כפותות ועיניהם מכוסות. למחרת הם הוחזרו לאותם מכוניות כשהם מחוסרי הכרה וחבושים. מנהל בית החולים, לדבריו, כינס את כל הרופאים ודרש מכולם, ללא יוצא מן הכלל, לבצע את הניתוחים הנוראים.

את הידיעה העבירה הכתבת לעיניני תקשורת , חני לוז.
