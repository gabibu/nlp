

"המלחמה בטרור לא תסתיים בהסכם או במו"מ עם הטרוריסטים, אלא בחיסולם המוחלט", כך אמר בלילה סגן נשיא ארה"ב ריצרד צ'ייני. "הטרוריסטים נחושים לרצוח אמריקנים בכל דרך ובכל היקף ובשטחנו שלנו. רשת הטרור של אל-קעידה, עם תאי טרור ביותר מ-60 מדינות, מהווה דוגמה לארגון שדיפלומטים אינם יכולים להרתיעו או לדבר עימו בהיגיון", הוסיף.

סגן נשיא ארה"ב אמר עוד, בנאום בפני מועדון חבר העמים הבריטי בסאן פרנסיסקו כי אחריותו החשובה מכל של הממשל האמריקני הוא להגן על האומה מפני פיגועי טרור נוספים, ולנצח במלחמה שפרצה ב-11 בספטמבר. עוד הוסיף כי ארה"ב פיתחה נשק מדוייק שנועד לחסוך בחיי חיילים אמריקנים בקרב, ובחיי אזרחים חפים מפשע בארצות נכר.
