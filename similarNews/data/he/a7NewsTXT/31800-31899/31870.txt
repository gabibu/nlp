

צו שעליו יחתום אלוף פיקוד המרכז יאסור על מיכליות ישראליות להיכנס לכפרים ולערים הפלשתיניות.

ההחלטה בענין באה בעקבות פיצוץ מטען החבלה אתמול במיכלית בראשל"צ, לאחר שהתברר כי המטען הוצמד למיכלית כשעברה בסמוך לקו התפר באזור קרית ספר. ככל הנראה נכנס נהג המיכלית לכפרים פלשתינים כדי למכור סולר בזול.

על פי התוכנית שגיבש משרד הבטחון המיכליות שמעבירות סולר לישובים היהודיים ביו"ש ילוו בג'יפ צבאי, ויצוידו במכשיר איתוראן שיאפשר לעקוב אחר מיקום המיכלית.
לישובים הפלשתיניים יועבר הסולר במיכליות פלשתיניות בלבד, שימולאו במעברים ובמחסומים.
