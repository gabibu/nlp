

מנהיג עיראק סדאם חוסיין, נשא דברים בטלויזיה המקומית ואמר כי אינו חושש מאיומי ארצות הברית וכי עיראק מוכנה להשיב לכל מתקפה נגדה. חוסיין אמר כי "מי שעיוור אותו הכוח שלו עצמו, והתפתה לתקוף אדמה ערבית ומוסלמית, סופו להקבר עליה".

עוד אמר סדאם חוסיין כי הוא קורא לדיאלוג על בסיס החוק והאמנות הבינלאומיות. חוסיין קרא לאו"ם לענות על השאלות שהציבה לפניו עיראק ולכבד את ההתחיבויות כלפיה.

