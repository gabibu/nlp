

שר החוץ שמעון פרס תוקף את היוזמה המתגבשת בפרלמנט הבלגי שתאפשר להעמיד לדין קציני צה"ל וחיילים באשמת "פשעי מלחמה".

בתום פגישה עם שר החוץ של קונגו בירושלים אמר פרס, כי בהעדר חוקה משפטית בין מדינות, לא יעלה על הדעת שמדינה אחת תשפוט את רעותה. "אנחנו לא יכולים לשפוט את בלגיה על מה שהיא עשתה בקונגו ובלגיה לא יכולה לשפוט אותנו במאבק על חיינו. על כן היחסים בין מדינות הם יחסים דיפלומטים, לא יחסים משפטיים".

פרס הוסיף: "לכל עם יש את החוק שלו, הסדר שלו והמשפט שלו ואין להעלות על הדעת שמדינה שלא יודעת מה זה טרור, מה זה סכנת נפשות, תשפוט מדינה אחרת הנתונה בסכנת נפשות, שבשבילה צדק זה להישאר בחיים".
