

חברת תעופה אמריקנית "ספיריט איירליינס" מציעה כרטיסי טיסה חינם אין כסף במטוסיה ל 11 בספטמבר, יום השנה הראשון למתקפת הטרור בארה"ב.

"לולא תמיכתם של נוסעינו, ונכונותם לחזור ולטוס אחרי הטרגדיה של השנה שעברה לא הייתה 'ספיריט איירליינס' יכולה לשרוד", מסר המנכ"ל ג'ייקוב שור. "היינו רוצים להודות לציבור, שאיפשר לנו להמשיך לטוס, וטיסות חינם אלה הם עדות להערכתנו".

בניגוד לחברות תעופה אמריקניות אחרות הודיעה "ספיריט" שהיא שומרת על לוח טיסות מלא ל-11 בספטמבר. לעומת זאת כמה חברות תעופה אמריקניות חשובות מתכוונת לצמצם את טיסותיהן ב 11 בספטמבר, וטענו שניכרת ירידה בהיקף הדרישות לטוס. בין אלה "אמריקן" ו"יונייטד", שמטוסיהן נחטפו והתרסקו לפני שנה.

