

פיקוד העורף הודיע הערב כי על כל אזרחי ישראל להסתובב עם ערכות המגן.

יש לפתוח את האריזה, למדוד אותן, אך לא לחבוש את המסכות.

ראש אמ"ן: לא נותקף לפני פתיחת המתקפה האמריקאית.

שגריר ארה"ב בישראל: שתי המדינות פועלות בשיתוף פעולה מלא.

בתי החולים נערכים לאירוע כימי.

כחלק מהשלמת המוכנות, פיקוד העורף מודיע כי ניתן לפתוח את ערכות המגן ולהרכיבן בהתאם להוראות השימוש המצורפות למסיכות. מודגש כי לפני חיבור המסנן למסכה יש להסיר את מכסה הפלסטיק מהמסנן ורק אז להרכיב ולתרגל את חבישתן.

לאחר סיום המדידה והתרגול, יש להחזיר את המסכות למארז כשהן מורכבות.

במסכות עם מפוח - יש להקפיד להפעיל את המפוח לפני החבישה ולכבותו מיד לאחר הסרתה.

פיקוד העורף מדגיש, כי מדידת מסכות לילדים חייבת להיעשות בנוכחות ובעזרת מבוגר.

אין להוציא את המזרק מהקופסה. יש להרחיק את המסכות והמזרקים מהישג ידם של ילדים.
מידע על אופן השימוש בערכות ניתן למצוא בהוראות השימוש המצורפות לערכה, בחוברת שחולקה לאזרחים על-ידי פיקוד העורף, באתר האינטרנט ובשידורי ההדרכה בכל השפות בערוץ 33.
הציבור מתבקש החל ממחר לנוע עם ערכות מגן.
