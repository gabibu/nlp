

השר לבטחון פנים צחי הנגבי אמר אחר הצהריים כי לא יסכים לתוכנית הכלכלית החדשה שבה ייפגעו תנאי השכר של השוטרים.

השר צחי הנגבי ומפכ"ל המשטרה צפויים להיפגש עוד היום עם שר האוצר בנימין נתניהו, כדי להבהיר לו שלא יסכימו לקבל את הגזירה הכלכלית. השר אמר לכתבת עתי"ם, כי לא יתכן שייפגעו במשטרה במיוחד בימים אלה בה היא נמצאת בחוד החנית של החברה הישראלית.

גורם בכיר במשטרה שאל: "האם זה הגיוני שאנו אנשי המשטרה שמסכנים את חיינו מדי יום, עובדים סביב השעון, האם מישהו מעלה על דעתו להשוות אותנו לפקיד זוטר?".
