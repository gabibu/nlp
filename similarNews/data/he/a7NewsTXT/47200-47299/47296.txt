

בכירים במערכת הבריאות של הונג קונג טענו ביום רביעי כי גילו את מקור התפרצות דלקת הריאות האסיאתית שגרמה למותם של 5 בני אדם ולאישפוזם של יותר מ-300 ברחבי העולם.

בכירים במערכת הבריאות של הונג קונג טענו ביום רביעי כי גילו את מקור התפרצות דלקת הריאות האסיאתית בה נדבקו מאות אנשים ברחבי העולם.

במשרד הבריאות של הונג קונג סבורים, כי האיש שגרם לאיום הבריאותי העולמי היה רופא סיני קשיש ששהה במלון יוקרתי בהונג קונג בחודש שעבר.

הרופא בן ה-64 חלה עוד בביתו שבדרום סין ב-15 בפברואר, אך נסע להונג קונג שישה ימים לאחר מכן על מנת להשתתף בחתונה. במהלך החגיגה השתעל והתעטש על האורחים, והדביק חמישה תיירים ששהו באותה הקומה, שניים מקנדה ושלושה מסינגפור, אמרה דוקטור צ'אן, הממונה על רשויות הבריאות בהונג קונג.

צ'אן הוסיפה כי הממצאים שגילו המומחים בהונג קונג מצביעים על כך שהנגיף מתפשט באמצעות "רסס נוזלי גוף" ומגע קרוב, וכי תקופת הדגירה שלו נמשכת בין יומיים לשבוע.

המחלה התפרצה מאז במנצ'סטר, טוקיו, בייג'ין ואוסטרליה, מניין החולים הגיע למאתיים ומספר קורבנות המחלה לתשעה. ארגון הבריאות העולמי הכריז על התפרצותו של "איום בריאות עולמי". כן דווח על מקרי מחלה בגרמניה, באוסטריה וככל הנראה גם בישראל.

הארגון חוקר האם הנגיף קשור להתפרצות המחלה במחוז גואנגדונג שבדרום סין בפברואר, שגרמה למותם של חמישה אנשים ולאישפוזם של יותר מ-300.
