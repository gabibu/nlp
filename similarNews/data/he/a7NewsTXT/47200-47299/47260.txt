

תעלומה אפפה את גורלו ומקום הימצאו של טארק עזיז, סגן ראש ממשלת עיראק וכמה מבני משפחתו. האם נרצח? האם ערק לאזור הכורדים? לאחר היעלמות ממושכת "נחשף" טארק לציבור.

האם טארק עזיז, סגן ראש ממשלת עיראק, נרצח במהלך נסיון עריקה לכוחות האמריקנים בחבל הכורדי בצפון עיראק?

האופוזיציה העירקית ניסתה לוודא את אמיתותן של הידיעות, לפיהן סגן ראש ממשלת עיראק טאריק עזיז נרצח כשהיה בדרכו לחבל הכורדי שבצפון המדינה.

איסמעיל זייר, מהאופוזיציה העירקית, אמר את הדברים ביום רביעי, בראיון לתחנת הרדיו "אירופה
החופשית".

בשידור הביע זייר תקווה כי מקור בלתי תלוי יאשר את אמיתות הידיעות לקראת יום חמישי. "לאופוזיציה העירקית יש סיבות להאמין כי עזיז ניסה להימלט לכורדיסטן", ציין זייר.

"לא קיבלנו שום אישור למידע הזה", אמר הממונה על שגרירות עיראק בסופיה, יחיא מאהדי.

"אין זה נכון. טארק עזיז הוא פטריוט ידוע, הוא יישאר בעיראק ויהיה בעיראק עד הרגע האחרון", ציין הדיפלומט. "הטענות להירצחו הן תעמולה זולה נגד עיראק", הטעים.

"אין לנו שום מידע ממשי בנוגע לטאריק עזיז", אמר מצידו סגן שר החוץ של בולגריה, ליובומיר איוואנוב.

"איבדנו את ערוצי המידע הישירים מעיראק, משום שפינינו את הדיפלומטים שלנו מנציגותנו בבגדאד. אנו מנסים כעת לקבל מידע תוך שיתוף פעולה עם גורמים אחרים" הוסיף איוואנוב.

ובתוך כך, בכירים אמריקנים אמרו כי השמועות לפיהן סגן ראש ממשלת עיראק טארק עזיז "ערק לצד האמריקני או נורה בעת ניסיון להימלט מבגדאד", אינן נכונות.

"שמועות אלה אינן אמת", מסר מקור בוושינגטון.

הדיווחים בדבר מותו או עריקתו של עזיז, השפיעו על מחירי הנפט בניו יורק, ועברו כרוח סערה בשווקים הפיננסיים ברחבי העולם, זאת כאשר מתקרב מועד פקיעת האולטימטום שקבע הנשיא ג'ורג' וו. בוש לנשיא עיראק ובניו.

עזיז נראה בטלוויזיה העיראקית בעת שידור מישיבת הקבינט ביום שלישי, לצד הנשיא סדאם חוסיין, ומקורות דיפלומטיים בבירת עיראק אמרו, כי לא שמעו דבר היכול לרמז על אמיתות השמועות שהופצו בעולם.

המקורות הוסיפו ואמרו, כי "עזיז נחשב לאישיות כה בכירה, ויהיה קשה להדחיק ולהעלים חדשות מסוג זה, אם היו אמת, אפילו כאן בבגדאד".

ובתוך כדי המהומה, סגן ראש ממשלת עיראק טארק עזיז הופיע לפתע ביום רביעי בערב בשידור חי בטלוויזיה העיראקית, ובכך שם קץ לשמועות לפיהן ערק או נורה בעת שניסה לברוח מבגדאד.

"החלטתי להיפגש אתכם כדי לומר פעם נוספת שאנו מוכנים להילחם", אמר עזיז לכתבים.

השמועות בדבר מותו או בריחתו של עזיז השפיעו על שווקי הנפט בניו יורק וזעזעו את השווקים הפיננסיים ברחבי העולם.
