

גרמניה הורתה לארבעה דיפלומטים עיראקיים החשודים בריגול לעזוב את המדינה. כך הודיע דובר מטעם משרד החוץ בברלין.
הדיפלומטים התבקשו לעזוב את גרמניה לאחר שהתגלה כי עסקו ב"פעילויות שאינן הולמות את מעמדם הדיפלומטי", אמר הדובר. בדרך כלל, ניסוח זה מרמז כי המגורשים עסקו בפעולות ריגול.

מקורות במשרד החוץ הבהירו כי לארבעת הדיפלומטים ניתנה ארכה עד חצות (01:00) לעזוב את גרמניה.

(עתי"ם-רויטרס וד.פ.א.)

