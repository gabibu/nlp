

הצבא האמריקני משגר אל יחידות הצבא העיראקי עלונים, שידורים, ותכתובות דואר-אלקטרוני הקוראים להם להיכנע ולא להתנגד לפלישה הצפויה.

הפיקוד האמריקני בקטאר הודיע, כי עד כה הפיץ כמיליון וחצי עלונים שמטרתם לשכנע את הכוחות העיראקים לא לפעול נגד כוחות הקואליציה .

החיילים העיראקים נקראים בין היתר לצאת מהטנקים שלהם כשהצריחים מופנים לאחור, לנטוש את מכוניותיהם באזור פתוח, ולשוב למחנות. מטוסי הרקולס משדרים לעיראקים מסרים המגנים את סדאם חוסיין ומשבחים את אצילות המטרות של המערב.

