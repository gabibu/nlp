

המלחמה בעיראק תפתח ככל הנראה היום בלילה , כך העריך היום גורם בכיר בצה"ל. יחד עם זאת, הדגיש הגורם הבכיר, שיכולה להיות דחיה במועד המתקפה - משיקולים טקטיים הקשורים בעיקר בנושא מזג אוויר, בשל סופת החול הכבדות בעירק.

על פי הערכה זו, יסיים צה"ל - ובמיוחד חיל האוויר ופיקוד העורף - את מוכנותו למלחמה כבר הערב. עד מועד זה יגוייסו כ-10,000 חיילי מילואים מפיקוד העורף. דגש הושם על המוכנות של פיקוד העורף בערים הגדולות ובמיוחד בגוש דן. רוב כוחות גדודי האב"כ וההצלה של הפיקוד גוייסו.


