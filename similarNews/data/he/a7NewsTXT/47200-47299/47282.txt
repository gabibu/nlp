

קופ"ח מאוחדת פותחת מוקד סיוע טלפוני להתמודדות עם מצבי חרדה.

עם העלייה ברמת החרדה של הציבור מפני הצפוי לנוכח תחילת המערכה בעיראק, תיפתח קופת חולים מאוחדת ביום חמישי את "אוזן קשבת" - מוקד טלפוני לסיוע בהתמודדות הציבור עם מצבי החרדה ומצוקה נפשית.

מומחי בריאות הנפש של הקופה ייתנו מענה לכל פונה למוקד לחברי כל הקופות.

מספרי הטלפון של המוקד הם 3833* בחיוג מקוצר מכל מכשיר טלפון או 1222-3833 מטלפון קווי.

מנכ"ל קופ"ח מאוחד, עוזי סלנט, הורה להיענות במוקד לכל פנייה של חברי כל קופות החולים.

מנהל מערך בריאות הנפש של קופ"ח מאוחדת, ד"ר חיים מרגלית מוסר כי פסיכיאטרים, פסיכולוגים ועובדים סוציאליים יחזרו תוך זמן קצר לכל פונה שישאיר את פרטיו במוקד "אוזן קשבת" של הקופה בין השעות 08:00 בבוקר ועד ל-22:00 בערב.
