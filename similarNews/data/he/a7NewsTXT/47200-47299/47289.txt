

צ'כיה הודיעה כי יחידות הלוחמה הכימית שהציבה בכוויית לא יצטרפו לפעולת כוחות הקואליציה בעיראק, אלא יישארו בכוויית. מדובר ביחידות מיוחדות, המסייעות בהגנת אזרחים ומתקנים ציבוריים וצבאיים נגד נשק להשמדה המונית או דליפות של חומרים כימיים ממפעלים ובתי זיקוק.

"היחידות שלנו לא ישתתפו בשום פעולה צבאית, והם אינן חלק מכך (הפעולות נגד עיראק)", אמר ראש הממשלה ולדימיר ספידלה בתום ישיבת הקבינט, בהוסיפו שהכוחות יישארו תחת פיקוד צ'כי.

(עתי"ם-רויטרס)
