

גורמי מודיעין אמריקאיים העריכו כי קיים סיכוי גבוה באופן יחסי שסדאם חוסיין ישתמש בנשק כימי נגד חיילי ארצות הברית. יצוין כי ההערכה לא כללה התייחסות דומה לגבי ישראל.

כמו כן נציין כאן כי דובר הבית הלבן ארי פליישר אמר בתדרוך עיתונאים כי חיילי ארה"ב יפלשו לעיראק גם אם סדאם חוסיין ימלט ממנה.

בנוסף לאולטימטום שהנשיא בוש הציב בפני סדאם חוסיין, "הנשיא הבהיר לעם האמריקני כי גם אם סדאם ייצא מארצו, הכוחות האמריקניים וכוחות הקואליציה ייכנסו לעיראק, נקווה שבדרכי שלום, כי הצבא העיראקי לא יקבל פקודות לתקוף או להשיב אש", אמר הדובר "בדרך זו, אפשר יהיה לפרוק את עיראק מנשקה להשמדה המונית".

"השורה התחתונה היא שהקואליציה תפרק את הנשק להשמדה המונית של עיראק, ולא משנה מה יקרה" חתם פליישר את דבריו.
