

"עזר מציון" הפעילה ביום ד' מוקד סיוע מיוחד לשעת חירום, עבור חולים, נכים, קשישים ומוגבלי תנועה אחרים. בין השירותים שיוענקו ע"י מתנדבי האירגון באמצעות המוקד: סיוע באטימת חדרים, הסבר לשימוש בערכות המגן, שהייה לצד חולים ונכים בבתים, ועוד.

מספר הטלפון של המוקד: 5742742 - 03.

הפעלת המוקד הינה חלק מהשותפות של סניפי "עזר מציון" השונים בכל הארץ, בהיערכות פיקוד העורף לקראת המלחמה בעיראק.

בעת הצורך, יופעלו מתנדבי "עזר מציון" המשובצים זה מכבר בבסיסי פיקוד העורף שיפעלו בכוחות מתוגברים. במסגרת שיתופי פעולה עם גורמים נוספים, כמו בתי החולים השונים, בתי אבות ומוסדות סיעודיים שונים, משובצים מתנדבים לצורך הגשת סיוע. מתנדבים משובצים גם לסיוע בשהייה לצד קשישים, נכים ובודדים בבתים.
