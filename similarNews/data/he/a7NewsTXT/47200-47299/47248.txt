

הרב דב ביגון , ראש ישיבת 'מכון מאיר בירושלים אומר כי "המלחמות הן חלק מתהליך הגאולה ומסימני הגאולה, כדברי הרב קוק זצ"ל: "כשיש מלחמה גדולה בעולם מתעורר כח המשיח  ולפי ערכה של גודל המלחמה בכמותה ואיכותה ככה תגדל הצפיה לרגלי משיח שבה" .

לדבריו, "דורנו הוא דור קיבוץ גלויות, והוא גם דור של מלחמות: מלחמות העולם, הראשונה והשניה, כהכנה להקמת מדינת ישראל. ומאז שזכינו לעצמאות מדינית לא פסקו הערבים ותומכיהם להילחם בנו: מלחמת השחרור, קדש, ששת הימים, ההתשה, יום הכיפורים, שלום הגליל, המפרץ, המלחמות העכשויות כנגד הטרור הערבי ועתה המלחמה נגד עירק ".

הרב מוסיף כי כל המלחמות הן חלק ממלחמה גדולה ומתמשכת שחזו לנו אותה נביאינו וחכמינו, ואשר בסופה ננצח את כולם ניצחון מוחץ, כפי נבואת הנחמה שבתנ"ך.

את תקציר מאמרו של הרב ביגון הביאה כתבתנו תמר לשם, מתוך המאמר שהתפרסם בגיליון התורני "באהבה ובאמונה" של מכון מאיר בירושלים . (הישיבה לחזרה בתשובה ולהתחזקות תורנית של הציונות הדתית).



