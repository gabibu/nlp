

לאחר דיון בן חמש שעות בבית הדין לעבודה בתל אביב הגיעו נציגי בנק הפועלים וההסתדרות, להסכמה על הקפאת מכתבי הפיטורים לשלושה ימים.

הדיון שהתקיים בפני השופטת עליה פוגל נמשך כחמש שעות. בסיומו החליטו בהסתדרות להקפיא את ועדת השימוע לוועד בנק הפועלים, ובתמורה בבנק הפועלים הסכימו להקפיא את מכתבי הפיטורין לשלושה ימים, עד ליום רביעי הקרוב.

בימים אלה שנותרו יתקיים משא ומתן בין הצדדים, והיה אם הם לא יצליחו להגיע להסכם, יערך דיון נוסף בבית הדין לעבודה.

יצוין כי במשך הדיון כולו גדשו את אולם בית המשפט עשרות מעובדי הבנק התומכים בפיטורים, וועד העובדים של בנק הפועלים ארגן עבורם כיבוד ומשקה.
