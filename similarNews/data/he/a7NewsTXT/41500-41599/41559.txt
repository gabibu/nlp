

נציג הוועדה הנורבגית החוקרת את גורל הרכוש היהודי במהלך מלחמת העולם השנייה, ביארטה ברולאנד ימסור היום לארגון יד ושם בכנס בין-לאומי המתקיים במקום בנושא "העימות עם ההיסטוריה - ועדות החקירה ההיסטוריות", רשימה של 792 שמות של יהודים שנרצחו בנורבגיה או גורשו ממנה בתקופת השואה, מהם 30 ניצלו. לרשימה מצורפות גם תמונות של רוב הקורבנות.

ברולאנד ימסור את החומר על גבי סי-די רום בשם הקהילה היהודית באוסלו.

דובר "יד ושם" מצין כי מלבד חברותו בוועדת החקירה הנורבגית לגורל הרכוש היהודי, מועסק ביארטה ברולאנד לאחרונה ע"י הקהילה היהודית באוסלו לשם ארגון הארכיון ההיסטורי שלה, כך שהחומר שימסור ליד ושם כולל פרטים חדשים שאסף כתוצאה מעבודתו המחקרית בארכיון זה.

בכנס המדובר ירצה ברולאנד בנושא: "השבת הרכוש היהודי בנורבגיה".
