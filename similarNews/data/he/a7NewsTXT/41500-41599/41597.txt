

חוקרים בסינגפור מפתחים ערכת בדיקה ניידת, שמטרתה להזהיר רופאים אם חולים נוטים לקבל שבץ או לחלות במחלות כגון אלצהיימר, כך דיווח העיתון "סטרייטס טיימס".

צוות מהאוניברסיטה הטכנולוגית "נאניאנג" פיתח את הערכה, הנותנת תוצאות במהירות רבה יותר מאשר הטכניקות הרגילות.

הערכה כוללת סיבים אופטיים חדישים, ויוצרת בעזרתם ביו-חיישנים הקולטים במהירות אפילו את הכמות הקטנה ביותר של חיידקים בעוד שבדיקות במעבדה אורכות זמן רב.

סיבים אלה מצופים בכימיקלים שונים, המדגישים אפילו שרידים של חיידקים, כך טוענים
המדענים. "אנחנו יכולים להתבונן ברמת הפעילות הבקטריאלית, ובמידה מסוימת לראות עד כמה חמורה המחלה ולעקוב אחר התקדמותה", אמר פרופסור לים צ'ו
סינג.

לים, העומד בראש המחקר, ציין כי הערכה היא מהירה, זולה וחד-פעמית. "רופא העובד במקום נידח או רופא במרפאה, יכולים לבצע את הבדיקות שבכל דרך אחרת היה צורך לבצע בבתי חולים", הוסיף.

לדבריו, החוקרים מקווים כי הערכה החדשה תאפשר לצפות אלצהיימר ולאבחן מחלה זו.

צוותו של לים עובד עם מומחים מבית החולים הכללי של סינגפור לשכלל את הערכה כדי שאפשר יהיה לבצע בה בדיקות למחלות שונות, או ליצירת ערכות בהן ניתן לערוך בדיקות לגילוי מחלות שונות.

דוקטור צ'אן יו וונג אמר, כי בניסויים שנערכו בערכה, לגילוי סוגים שונים של חיידקים, התגלה כי היא יכולה להבחין תוך דקות ספורות בהבדל בין חיידקים עמידים בפני אנטיביוטיקה לבין חיידקים שאינם עמידים בפני אנטיביוטיקה. לדבריו, זהו תהליך שאורך בדרך כלל שלושה ימים בבדיקת מעבדה רגילה.
