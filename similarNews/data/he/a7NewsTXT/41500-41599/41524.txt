

העיתונאי יואב יצחק אומר לערוץ 7 כי כלי התקשורת בכללותם מבליטים באופן קיצוני כל עניין קטן וגדול הנוגע למפלגות הימין בעוד שבכל הנוגע לשחיתויות במפלגות השמאל הם שומרים על שתיקה.

העיתונאי יואב יצחק אומר לערוץ 7 כי כלי התקשורת בכללותם מבליטים באופן קיצוני כל עניין קטן וגדול הנוגע למפלגות הימין בעוד שבכל הנוגע לשחיתויות במפלגות השמאל הם שומרים על שתיקה.

יצחק, כזכור, היה מי שחשף את החשד כי יולי תמיר עשתה שימוש בכספי מרכז רבין, המתוקצב בידי המדינה, למטרותיה הפוליטיות. הוא ציין כי אף על פי שהגיש את התחקיר לעיתונים "ידיעות אחרונות" ו"מעריב", אלה, מסיבותיהם, בחרו שלא לפרסם אותו. הסיבות שהם ציינו לא שכנעו אותו, אומר יצחק, ולכן החליט לפרסם את התחקיר באתר שלו.

יצחק אומר עוד כי דוגמא נוספת לשתיקת התקשורת היא בקשר לתעמולה הגזענית החמורה שמפיצה תנועת "שינוי" באתר האינטרנט הרשמי שלה. מדובר, לדבריו, בתעמולה חמורה ביותר נגד דתיים ונגד ערבים. בכל זאת, הוא מוסיף, הוא לא ראה כלי תקשורת כלשהו שבא חשבון עם התנועה, עם ראשיה ועם העומד בראשה טומי לפיד, כדי להעמידם במקומם. כמו כן איש, לדבריו, לא הגיש תלונה לוועדת הבחירות בדרישה לפסול את התנועה בשל כך, ואיש לא הגיש תלונה לוועדת הבחירות המרכזית כדי להפסיק את ההסתה.

עניין זה, שהתקשורת שותקת בכל מה שהוא בגנות השמאל ומבליטה כל דבר קטן וגדול הקשור לגנותו של הימין הוא דבר חמור, אומר יצחק.
