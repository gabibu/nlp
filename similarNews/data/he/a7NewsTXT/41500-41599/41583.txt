

בקבלת הפנים השנתית לראשי העדות הנוצריות אמר נשיא המדינה משה קצב "אני חרד לראות מנהיגי דת שמעודדים טרור. וחמור שמחבלים מבצעים פעולות טרור רצחניות בשם הדת"

בקבלת הפנים השנתית לראשי העדות הנוצריות אמר נשיא המדינה משה קצב "אני חרד לראות מנהיגי דת שמעודדים טרור. וחמור שמחבלים מבצעים פעולות טרור רצחניות בשם הדת"

"אני מתקומם על השימוש שעשו המחבלים במקומות הקדושים" ציין הנשיא. "כל מי שמכנה טרור בכינוי מאבק לחופש, מעודד את הטרור".

בטקס השתתפו שר החוץ בנימין נתניהו, השר לבטחון הפנים עוזי לנדאו, שר הדתות אשר אוחנה וראשי העדות הנוצריות נטלו חלק גם למעלה ממאתיים מנהיגי דת, אנשי כנסיות בכירים ואישים העוסקים בתחום הבינדתי.

הנשיא ציין את פגישותיו החמות עם האפיפיור וגילה, כי "בפגישתי האחרונה בוותיקן מצאתי את האפיפיור ערני, מתעניין ומאד מעורה בנעשה באזורנו".

הנשיא מתח ביקורת על ארצות ערב העשירות, שלא נקפו אצבע במשך למעלה מ-50 שנה להביא לפתרון מחנות הפליטים, בו בזמן שארגוני הטרור מוציאים סכומי עתק לפגוע באנושות במקום להשקיע כספים אלה בפתרון העוני, המחלות ותנאי החיים של האוכלוסיה הנזקקת.

בשם ראשי הכנסיות דיבר הארכיבישוף אריסטבוס שהביע תקווה שהשנה האזרחית החדשה תביא לארץ את בשורת השלום.
