

בג"ץ דחה הבוקר את עתירתם של 7 חיילים וקצינים, שביקשו מבית המשפט להכיר בכך שמצפונם לא מאפשר להם לשרת בכפרים הערביים ביש"ע.

השופט אהרן ברק דחה את טענותיהם, וקבע כי לא יתכן שכל חייל יחליט לעצמו איפה לשרת. "הכרה בסרבנות המצפון הסלקטיבית עלולה לרופף את החישוקים המחזיקים אותנו כעם", כתב בפסק הדין. "אתמול ההתנגדות היתה לשרת בדרום לבנון, היום ההתנגדות היא לשרת ביהודה ושומרון, מחר ההתנגדות תהיה להסרת מאחזים אלו ואחרים, הצבא של העם עשוי להפוך לצבא של עממים המורכבים מיחידות שונות שלכל אחת מהן תחומים שבהן מותר לה לפעול מצפונית, ותחומים אחרים בהם נאסר עליה לפעול מצפונית".


