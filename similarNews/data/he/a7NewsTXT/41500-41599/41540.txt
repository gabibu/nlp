

הנעליים של הצבא הגרמני לא עמדו במבחן המדבר החם בכווית, והחיילים הנוטלים חלק במלחמה בטרור מצאו פתאום את עצמם ללא סוליות.

סוליות הנעליים - שהיו מודבקות לנעל ולא תפורות - התפרקו מהר מאד כאשר באו במגע עם החול החם, והדבק נמס, כך מסר ביום שני כתב העת הגרמני דר שפיגל.

לגרמניה כ-50 חיילים המוצבים בכווית, חלק מיחידה מיוחדת המתמחה במלחמה כימית, ביולוגית וגרעינית.

הצבא הגרמני כבר נתקל בעבר בבעיה דומה: במהלך אימונים בהגנה אנטי אווירית, שהתקיימו ברובינג סנדס שבמדבר ניו מכסיקו, מצאו החיילים את עצמם פתאום עם נעליים, אבל ללא סוליות.
