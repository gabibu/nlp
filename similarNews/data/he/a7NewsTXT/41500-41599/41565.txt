

מתעצמת המחלוקת במפלגת העבודה על דרך הניהול של מערכת הבחירות. יו"ר הקודם של המפלגה, בנימין בן אליעזר, קורא להכריז על מצב חירום במפלגה, לנוכח הדשדוש שלה בסקרים. במהלך ביקור בצפון אמר היום בן אליעזר כי הוא מתקשה להבין כיצד מפלגתו לא מצליחה לסחוף אליה את מאוכזבי הליכוד.

עם זאת אמר שהוא עומד מאחורי מצנע. שר החקלאות לשעבר, שלום שמחון, אמר היום באותו עניין כי ב"קמפיין של העבודה יש שגיאות וזו אחת הסיבות לכך שהמפלגה לא מתרוממת בסקרים". לדעתו, השגיאה בקמפיין של העבודה היא התמקדותה במה שלא טוב בליכוד, במקום להציע לציבור תכנים מעשיים חלופיים.

