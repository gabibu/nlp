

בתגובה להחלטת ועדת הבחירות לדחות את בקשות הפסילה לברוך מרזל ולתנועת ה"חרות" אומר יו"ר חרות, ח"כ מיכאל קליינר, כי ה"עליהום" של השמאל על מפלגתו נעשה משיקולים פוליטיים בלבד, ולא היה מלכתחילה בסיס משפטי לבקשות הפסילה. לדברי קליינר, חמור במיוחד כי חלק מחברי הועדה ובכללם יו"ר הועדה, השופט חשין, הביעו חוסר אמון בתצהיר שהגיש ברוך מרזל ולמעשה הציגו אותו כמי שהגיש תצהיר כוזב לועדה.

"זהו שפל מוסרי שאנשים פוליטיים שמוכנים לתת צ'אנס לשקרן כמו ערפאת שידיו מגואלות בדם יהודים, נמנעים לתת צ'אנס לאדם כמו מרזל שבא לפני הועדה והודיע קבל עם ועדה כי אינו דוגל יותר באידיאולוגיה של תנועת "כך" וכי הוא מקבל עליו את מצע "חרות". את השמאל לא מעניין לדעת אם ברוך מרזל שינה את דעותיו. הוא רוצה לראות אותו יורק על זכר הרב כהנא וגם זה לא יספק אותו".

