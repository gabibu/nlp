

חמש עשרה שנות מאסר בפועל הוטלו היום על חאלד עשור, נהג המונית הערבי שהוביל את המחבלים שביצעו את פיגוע ההתאבדות בליל תשעה באב ברחוב נווה שאנן בתל אביב, פיגוע בו נרצחו חמישה בני אדם.

יצוין כי עשור טען בפני בית המשפט כי את המחבלים העלה לרכבו כשלא ידע על כוונתם וכשנודעה לו מטרת הנסיעה לא היה באפשרותו להסיע את השניים שאיימו עליו כי יפוצצו את חגורת הנפץ במכוניתו. נזכיר כי לאחר שנודעה לנהג מטרת הנסיעה ערכו סיבוב במספר אתרים לבחירת מקום הומה אדם לביצוע הפיגוע אולם בשל התאריך (ערב תשעה באב) היו המקומות דלי צפיפות.

בדבריו קבע השופט כי קצרה היריעה מלתאר את האפשרויות שעמדו בפני עשור באותה סיטואציה כדי למנוע את הפיגוע, ועל כן הושט עליו עונש של חמש עשרה שנות מאסר בפועל. השופט הוסיף והדגיש כי כובד העונש יביא נהגי מוניות אחרים מלהסיע שוהים בלתי חוקיים וחשודים אחרים.
