

ועדת הבחירות המרכזית תדון היום בבקשות של סיעות הימין לפסול חברי כנסת ערביים וסיעות ערביות מלהתמודד בבחירות לכנסת. היועץ המשפטי לממשלה הודיע לוועדה כי הוא תומך רק בפסילתו של עזמי בשארה, בשל תמיכתו בטרור של החיזבאללה נגד ישראל.

כתבנו חגי סרי מוסיף כי שר הבטחון, שאול מופז, מתכוון לעתור לבג"ץ נגד החלטת השופט חשין למחוק אותו מרשימת הליכוד לכנסת.

גם משה פיגלין, שנמחק אף הוא מרשימת הליכוד לכנסת על ידי השופט מישראל חשין, מתכוון לעתור לבג"ץ נגד פסילתו. פייגלין העריך ביומן הבוקר של ערוץ 7, כי קטנים הסיכויים שבג"ץ יקבל את עתירתו.
