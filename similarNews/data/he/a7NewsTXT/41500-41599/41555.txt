

בעיתון "הארץ"התנצל חבר הכנסת צלי רשף (עבודה)בפני הרב זלמן מלמד, וזאת בעקבות דבריו ולפיהם התיר הרב מלמד, בפסק הלכה, להכות חיילים ולגנוב מערבים.

בעיתון "הארץ"התנצל חבר הכנסת צלי רשף (עבודה)בפני הרב זלמן מלמד, וזאת בעקבות דבריו ולפיהם התיר הרב מלמד, בפסק הלכה, להכות חיילים ולגנוב מערבים.

הדברים פורסמו בראיון שהעניק רשף לעיתונאי ארי שביט לפני כחודש ומחצה ופורסמו במוסף העיתון. בעקבות השקר הבוטה ודברי ההשמצה הללו פנה הרב מלמד, באמצעות עורך הדין נפתלי וורצברגר, ותבע את חבר הכנסת רשף בסכום כספי גבוה בגין הוצאת דיבה. בעקבות פניה זו וככל הנראה גם בהמלצת עורכי דינו פרסם רשף במדור התגובות של "הארץ" בסוף השבוע האחרון את הדברים הבאים:

דברים על דיוקם:

לאחר בדיקה שעשיתי, הגעתי למסקנה שהרב זלמן מלמד לא אמר את הדברים שייחסתי לו בראיון (מוסף הארץ 8.11). דברי על גניבה מהפלשתינאים התייחסו לרב אליהו, שהצדיק גניבת זיתים מן הפלשתינאים, משום שהם גדלים על קרקע השייכת ליהודים. הרב זלמן מלמד גם לא אמר שמותר להרביץ לחיילי צה"ל: מצאתי שהרב מלמד אף התייחס בשלילה לאלימות כלפי חיילים.

טעותי נבעה מכך, שהרב זלמן מלמד הביע בתקופה הקרובה למועד הראיון עמדות התומכות בסרבנות של חיילים למילוי פקודה של פינוי מתנחלים. אף זו אמירה הראויה לגינוי בכל פה, אך אין היא מלמדת על היתר להכות חיילי צה"ל. אני מתנצל על כך שייחסתי לרב מלמד עמדות שלא ביטא.

ח"כ צלי רשף
הכנסת
ירושלים


בתגובה למכתבו של רשף אומר הרב מלמד כי "איני חושב שיש בדברי ההתנצלות הללו תיקון גמור לפגיעה שנגרמה".
