

עוזר בכיר למנכ"ל בזק בינלאומי לענייני הרשות הפלשתינית ומדינות ערב, נעצר היום בחשד שהתחזה לד"ר והוציא במרמה עשרות אלפי שקלים ודולרים מחברה לפיתוח טכנולוגיות, כאשר הבטיח להם השקעה של כ-30 מיליון דולר בשטחי הרשות ובמפרץ הפרסי, כך נמסר מהמשטרה.

החשוד, תושב טייבה בן 43, נעצר על ידי מחלק ההונאה, לאחר תלונה על הונאה שהוגשה למחלק.

לצורך הוכחת אמינותו הפגיש החשוד את נציגי החברות עם נציג השגרירות המצרית בארץ, אשר אף הוא התעניין בנושא ההשקעות בארצו.
