

פרס ירושלים הוענק אתמול לרב הראשי של הקהילה היהודית בדרום אפריקה הרב סיריל הריס, רבה של קהילת מלבורן באוסטרליה הרב שמחה כהן, יו"ר הנהלת הקונגרס היהודי העולמי ד"ר ישראל זינגר, הנשיא לשעבר של איחוד הקהילות היהודיות בחבר המדינות לב לבייב וכן הרב חיים דרוקמן, ראש מרכז בני עקיבא.

הטקס שנערך במשכן הנשיא התקיים במעמדו של הנשיא שאמר בנאומו "אין דרישה לבטל את חילוקי הדעות בקרבנו, אך יש דרישה לשמור על האחדות מתוך חילוקי הדעות",

הפרס, מוענק זו השנה השלישית במסגרת העצרת העולמית למנהיגות אורתודוכסית, שמקיים המרכז לשירותים רוחניים של ההסתדרות הציונית. חמשת האישים קיבלו את הפרס בעקבות פעילותם הנמרצת למען חינוך יהודי ומורשת ישראל, בקרב ההנהגה היהודית אורתודוכסית תפוצות.

הנשיא קצב גם קרא בנאומו ליהודי העולם מכל הזרמים לשאוף לעלות לישראל.

כתב עתי"ם מציין כי אתמול חולקו גם אותות "יקיר ירושלים" ל-26 מותיקי העיר על תרומתם לחברה, לקהילה ולמורשת העיר. את האותות חילק ראש העיר אהוד אולמרט בתיאטרון ירושלים.
