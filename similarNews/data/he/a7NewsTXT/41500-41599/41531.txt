

הוותיקן יפרסם את המסמכים הסודיים הקשורים להתנהלותו בתקופה הנאצית.

הוותיקן הודיע כי בכוונתו לפרסם בחודש פברואר מסמכים היסטוריים הקשורים ליחסיו עם גרמניה בין השנים 1922 ו 1939, מסמכים שנשמרו עד עכשיו בסוד כמוס.

בתקופה זו כיהן אוג'ניו פאצ'לי כשגריר הוותיקן בגרמניה. ב 1939 הוא הפך לאפיפיור וקיבל את
השם פיוס השנים עשר. בשם זה ובתפקיד זה הוא כיהן עד מותו, ב 1959.

החל מ 15 בפברואר יוכלו החוקרים לעיין במסמכים, כך מסרו עיתוני יום ראשון באיטליה, בצטטם את דובר הוותיקן יואכים נאבארו ואלס.

האפיפיור יוחנן פאולוס השני אישר את פרסומם של המסמכים, וזאת כדי להפריך את הטענות בדבר גילויי האהדה של פיוס השנים עשר למשטר הנאצי.

נציין כי המסמכים שעניינם תקופת כהונתו של פיוס השנים עשר היו אמורים להתפרסם רק בשנת 2005. ההיסטוריון האיטלקי ריקרדו קלימני אמר אתמול כי גיבוש עמדה על התנהגותו של פיוס השנים עשר בתקופת מלחמת העולם השנייה יתאפשר רק לאחר עיון במסמכים אלה.
