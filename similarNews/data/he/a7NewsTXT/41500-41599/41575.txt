

מתברר כי בשנה האחרונה נמנו יותר קרבנות כתוצאה מאסונות טבע, מאשר מאסונות "מעשה ידי אדם", כך מסרו מומחים בתחום הביטוח.

על פי הדוח השנתי של "מינכן רה", חברת ביטוחי המשנה הגדולה בעולם, 11 אלף בני אדם ניספו במהלך 2002 בשטפונות, רעידות אדמה, סערות ותופעות טבעיות קיצוניות אחרות. "למרות שבהתייחסות לאסונות מעשה ידי אדם נרשמו ב-2002 אסונות תעופה ושייט רבים, כמו גם שריפות ופיגועי טרור, הרי שכולם יחד לא הגיעו לדרגת ההפסדים הכלכליים או למספר הקרבנות שניספו בעקבות אסונות טבע", נאמר בדוח.
