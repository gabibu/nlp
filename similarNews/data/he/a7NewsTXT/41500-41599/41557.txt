

צה"ל חיסל היום מחבל ערבי , שהסתנן מרצועת עזה לישראל וביקש, ככל הנראה להניח מטען חבלה באיזור קיבוץ בארי.

בשעות הבוקר גילה כוח מלואים מחבל חמוש, שחצה את גדר המערכת, המקיפה את רצועת עזה, באיזור קיבוץ בארי. המחבל נעלם בתוך חורשה סמוכה. כוח צה"ל החל לרדוף אחר המחבל החמוש, אשר פתח באש לעבר הכוח. הכוח השיב באש וחיסל את המחבל.

בסריקות, שנערכו באיזור לאחר מכן, התגלה מטען חבלה, שהמחבל נשא על גופו והתכוון, ככל הנראה, להניח בשטח ישראל. על גופתו של המחבל נמצאו רובה קלצ'ניקוב, רימונים, מחסניות ואפוד.


