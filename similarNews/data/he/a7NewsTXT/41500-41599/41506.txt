

בראיון לשבועון כפר חב"ד אמר פרופ' דן שיפטן, מזרחן ומומחה בנושא העיראקי כי "סאדם ישתמש בנשק הלא-קונוונציונלי רק בבחינת אפשרות אחרונה".

פרופ' שיפטן סבור כי סאדאם ימוטט את תשתיות המים, החשמל והדלק בארצו ויטען כי האמריקנים ביצעו זאת. "סדאם ומטהו סומכים במידה רבה על העובדה שלארה"ב יש רגישות לרווחתו של העם העירקי יותר מאשר לעירקים עצמם. אפשר לראות תכונה זו באופן בולט אצל הפלסטינים, הבונים על כך שהישראלים והאמריקנים יותר רגישים לרווחתו של העם הפלסטיני מאשר המנהיגות הפלסטינית על מרכיביה השונים. אלה הקשיים שהעירקים מנסים להערים עכשיו על ארה"ב", הסביר.
