

ח"כ טיבי הודיע כי פסילתו מהווה את פסילת הציבור הערבי כולו וכי לא יכנע וימשיך את מאבקו בבית המשפט העליון.

ח"כ מיכאל איתן (ליכוד) אשר הניח על שולחן הוועדה את התביעה לפסול את ח"כ טיבי אמר שהיו לטיבי כמה הזדמנויות להצהיר חד-משמעית שהוא מתנגד לטרור. "אני לא סבור שהחלטת הוועדה היא סטירת-לחי מצלצלת. ח"כ טיבי מסרב בכל תוקף לומר דבר כל-כך פשוט, שהוא מתנגד ואינו תומך במעשי טרור נגד אזרחים וחיילים. אי-אפשר לתמוך בארגוני טרור ולשבת בכנסת ישראל. ביקשתי מטיבי שיאמר שלא יתמוך בטרור, הוא לא היה מוכן לומר זאת וזה אומר דרשני".
