

עורך הדין של סגנית השר נעמי בלומנטל אמר הערב כי בלומנטל תשלח מחר מכתב תגובה לראש הממשלה ובו תתן את תשובתה ותודיעה כיצד היא תנהג בחקירות המשטרה.

במכתב שששיגר שרון לבלומנטל נכתב כי סירובה לענות על שאלות החוקרים גורם להכתמת תנועה שלמה. "משהוטל ספק בכשירות בחירת אדם לכהונה ציבורית, לא זו בלבד שאין לו זכות שתיקה, אלא יש עליו חובה מוחלטת של גילוי נסיבות בחירתו", כותב ראש הממשלה.
