

הממשלה תכונס ביום ג' בשבוע הבא לישיבה מיוחדת ראשונה על תקציב המדינה לשנת 2003.

ראש הממשלה, אריאל שרון, כינס היום דיון נוסף עם שר האוצר, סילבן שלום, וראשי משרדו שבו הוצגו לו מגמות ומיבנה התקציב לשנת 2003.

הדיון התמקד ברפורמה שמציע האוצר לעשות בשוק העבודה שייקרא "קיצוץ בקיצבאות האבטלה והבטחת הכנסה, במטרה להחזיר מובטלים למעגל העבודה", וכן את התוספות שיינתנו בשנים הבאות לתשתיות בסכום של מיליארד ש"ח כל שנה.

שרון יכנס היום בערב דיון נוסף עם שר האוצר, סילבן שלום, ונגיד בנק ישראל, דוד קליין, על תקציב המדינה לשנה הבאה וכן על מצב המשק כיום בעקבות ירידת שער הדולר והזינוק באינפלציה.
