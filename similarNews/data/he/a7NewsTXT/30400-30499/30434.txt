

שופט פדרלי בארגנטינה חואן חוסה גאליאנו, וכן שני תובעים, הודיעו כי יש בידיהם מידע המוכיח את הקשר בין הפיגוע לבין ארגונים התומכים באירן. בארגנטינה נערכה אתמול עצרת שארגנו הארגונים היהודים שם לזכר 85 נרצחי הפיגוע מהתפוצצות מכונית תופת נגד משכן ועד הקהילות היהודית בשנת 94'. בפיגוע נפצעו 300 אנשים. הבניין בן שבע הקומות נהרס כליל.

הפיגוע היה שנתיים לאחר הפיצוץ בשגרירות ישראל בבואנוס איירס, ובו נרצחו 29 בני אדם ונפצעו 200
בעקבות הפיגועים, שאירעו בתקופת כהונתו של הנשיא קרלוס מנם, איש לא נעצר.

עוד בינואר 02' התפרסם כי שלטונות ארגנטינה חושדים שקרלוס מנם, מי שהיה נשיא ארגנטינה ידע על חלקה של איראן בפיגוע, ותמורת שוחד הסתיר את המידע. דובר ממשלת שווייץ אמר אז כי שלטונות ארגנטינה ביקשו את עזרת השוויצרים בניהול חקירה נגדו.

איראן, כך חושדים בארגנטינה, העבירה למנם עשרה מיליון דולרים לחשבונו הסודי בשווייץ, כדי שיאמר כי לא נמצאו עדויות למעורבות איראנית בפיצוץ הבניין. הידיעה התפרסמה בסוכנות AP.

