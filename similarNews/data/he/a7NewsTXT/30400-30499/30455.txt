

יו"ר "אמונה, ליאורה מינקה, מערערת על תשובת משטרת ישראל באשר לדרכי החקירה ונסיבות מעצרה של הגב' אתי דביר מן היישוב בת עין, כך כותב הבוקר עיתון "הצופה".

לפני למעלה מחודש ימים פירטה מינקה את תלונתה בנושא במכתב אל השר לבטחון פנים השר עוזי לנדאו-ובו התבוססה על עדות העצורה, שלדבריה הופרד ממנה בתה התינוקת ובמשך שעה ארוכה נמנעה ממנה הנקה.

בעקבות תלונה זו, כותב עיתון "הצופה", השיבה סנ"צ לילי בר אילן, ראש לשכת המפכ"ל, כי אחת השכנות קיבלה על עצמה לטפל בילדים האחרים שנשארו בבית בשעת המעצר "ולכן לא היה צריך לערב את השירות הסוציאלי של המועצה". העיתון מציין כי אין בתשובה זאת כל התייחסות לשאלות האחרות שעלו מן הפרשה.
