

מקורות ערביים: בכירים מהרש"פ ניהלו בשבת שיחות עם נציגי ארגוני המחבלים "בנסיון לשכנעם" להפסיק את הפיגועים המתבצעים על ידי מחבלי תופת. מדובר בנציגי החמאס והג'יהאד האיסלמי שני ארגונים שנטלו אחריות לפיגועים בתל אביב ובעמנואל בהם נרצחו 12 אזרחים ישראלים.

"הפגישות היו חיוביות ביותר", אמר בכיר מהרש"פ והוסיף כי "יהיה זה קשה לרשות הפלשתינית להגיע להסכם על הפסקת פיגועי התאבדות, כל עוד ממשיכה ישראל בפעולות צבאיות נגד בני העם הפלשתיני".

נאביל אבו רודיינה עוזרו של ערפאת אמר כי ערביי הרש"פ אינם מצפים לתוצאות מפגישת פרס עריקאת הערב. לדבריו במוקד הפגישה תעמוד הדרישה של הערבים להקל בהגבלות הצבאיות והבטחוניות שהטילה ישראל על הרש"פ.
