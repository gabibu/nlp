

בירושלים ובגוש דן אין הבוקר לחם.

דני אנג'ל, מנהל "מאפיית אנג'ל" בבירה אמר כי אין קמח במאפייה וברשותו נותר עתה רק מלאי החירום של הממשלה ובמלאי זה נאסר עליו לגעת.

עוד הוסיף אנג'ל ואמר שמצב כזה לא היה מאז קום המדינה ואף לא במצור על ירושלים במלחמת השחרור.

מנהל מאפיית "לחם חי" בגוש דן אבי צפריר אמר כי יש לו מלאי קטן של קמח וכי כנראה מחר יורגש מחסור בלחם.

בחיפה ובצפון פועלות המאפיות כרגיל.

שרת התעשייה והמסחר דליה איציק תיפגש מחר עם נציגי בעלי טחנות הקמח ותדון אתם בדרישתם להעלות את מחירי הקמח ב20%.
