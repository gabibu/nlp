

לשכת עורכי הדין עתרה לבג"ץ נגד שר הדתות ובתי הדין הרבניים בתביעה בבקשה לחייב את בתי הדין הללו לשלוח בדואר רשום בלבד זימונים לעדים או עותקים מהחלטות מחייבות.

הלשכה טוענת כי נכון לעכשיו משתמשים בתי הדין הרבניים בדואר רגיל בלבד, דבר המאפשר לעדים ולבעלי דין לחמוק מעדות או להתעלם מהחלטות בתי הדין. ממשרד הדתות נמסר כי הדבר נובע ממחסור בתקציב. ואולם, בג"ץ החליט השבוע לחייב את משרד הדתות להשיב בתוך שלושה שבועות מדוע אינו ממלא את בקשת העותרים.
