

עוצמת הטכנולוגיה הישראלית באה השבוע לידי ביטוי עולמי. חברת המחקר והייעוץ הבינלאומית היוקרתית, "גיגה אינפורמיישן גרופ", פירסמה בוול סטריט את הערכתה לטכנולוגיה הישראלית :
"ללא הטכנולוגיה הישראלית כלכלת המערב לא תתפתח. ארגונים רבים בעולם, וגם התשתית הלאומית של ארה"ב, לא ישרדו לאורך זמן ללא תמיכה מתמדת מצד הטכנולוגיה המהפכנית המגיעה מישראל".

בתשובה לשאלות שהפנו ארגונים גדולים בעולם לחברת המחקר, האם כדאי להמשיך ולרכוש מוצרים ישראליים, כותבים ראשי החברה:

"לטכנולוגיה הישראלית ההשפעה הגדולה ביותר על העולם המודרני, מאחר שהיא המובילה מבחינה מחשבתית וטכנולוגית. המהנדסים הישראלים מוצאים פתרונות טכניים אלגנטיים ויצירתיים, כדי להתמודד עם הבעיות והאיומים הגדולים ביותר. החדשנות הישראלית קובעת רף גבוה מאוד, המעמיד אתגרים בפני טכנולוגיות אחרות. ולכן, מוצרים המגיעים ממדינות כמו שבדיה, גרמניה, אנגליה, אסיה ואפילו מצפון אמריקה, הופכים להרבה יותר טובים הודות לסטנדרטים שמציבה ישראל".

בשם חברת המחקר הבינלאומית חתום על נייר-העמדה סגן נשיא החברה, סטיב האנט, מגדולי המומחים בעולם בתחום אבטחת המידע.

הידיעה הועברה באדיבות הסוכנות היהודית לישראל.


