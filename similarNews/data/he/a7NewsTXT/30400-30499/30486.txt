

בדיונים שקיים צה"ל באחרונה הוחלט כי תשתנה מדיניות החשיפה התקשורתית של הצבא.

זאת בעקבות פעילותו של בית הדין הבינלאומי בהאג שהחלה בתחילת החודש.

צה"ל יגביל את היקף הפרטים הנמסרים על אודות זהותם של חיילים שנלחמו במבצע "חומת מגן" ושל אלה הנלחמים במבצע "דרך נחושה", כדי להגן עליהם מתביעות משפטיות.

דיונים בנושא זה מתקיימים בצה"ל כבר כמה חודשים בשיתוף עם הפרקליטות הצבאית, עם צוות ממשרד המשפטים, עם דובר צה"ל ועם גורמים אחרים.
