

מנהרה להברחת אמצעי לחימה נתגלתה על-ידי כוח צה"ל בגבול ישראל מצרים, במהלך פעילות מבצעית של כוח צה"ל בשבת אחר הצהריים.

מדובר צה"ל נמסר כי הפעילות התבצעה בשטח "הוורוד", שבו יש לישראל שליטה בטחונית מלאה.
שתי תקריות אש אירעו בשבת סמוך ליישוב נווה-דקלים בגוש קטיף.
פעמיים במשך השבת נפתחה אש לעבר מוצבי צה"ל סמוך ליישוב נווה דקלים. צה"ל השיב אש לעבר מקורות הירי. לא היו נפגעים ולא נגרם נזק.

צה"ל המשיך בשבת במעצר מבוקשים ערבים בכל רחבי יש"ע. בחברון ובבקה אל שרקיה שבאזור טול כרם עצרו כוחות צה"ל שני חשודים חמושים, הדרושים לכוחות הביטחון בשל פעילות עויינת.
במקביל הסיר צה"ל את העוצר מעל הערים רמאללה, חברון, שכם ובית לחם למספר שעות כדי לאפשר לתושבים להצטייד בדברי מזון ומצרכים חיוניים.

