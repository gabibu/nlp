

הפתח, החמאס, החזית העממית, החזית הדמוקרטית והג'יהאד האיסלמי שיגרו מכתב ליאסר ערפאת ובו קוראים לו להקים "הנהגה לאומית מאוחדת". כתב "הצופה" חגי הוברמן ציטט את העיתון "אלחיאת" היוצא לאור בלונדון: "ההנהגה לאומית מאוחדת תשמש כזרוע מאבק בכל רחבי המולדת ותהיה חלק ממנה".

הוברמן מציין כי משמעות הדבר היא שתנועת הפתח, אשר הזרוע הצבאית שלה הוכרזה כארגון טרור ע"י ארה"ב והאיחוד האירופי, מוסיפה לחבור לארגוני טרור אחרים במגמה לחזק את קוליציית הטרור המובילה את "המאבק המזוין" ופיגועי ההתאבדות נגד אזרחים ישראלים.
