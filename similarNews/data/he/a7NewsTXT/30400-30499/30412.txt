

בבית העלמין בעמנואל הובאו היום למנוחות גל שילון, בן 32 ובתו הפעוטה שרה תפארת, שנרצחו בפיגוע מטען וירי בעמנואל ביום שלישי. כתבת עתי"ם מוסרת, אלפים באו ללוותם בדרכם האחרונה, יום לאחר הלווייתה של סבתה של שרה, שנרצחה אף היא בפיגוע. אחיה ואמה של שרה נפצעו.

הרב הראשי לישראל, מאיר ישראל לאו, ניצול שואה, התקשה לשלוט ברגשותיו בעת שסיפר בהלוויה על שיחתו עם האח הקטן אור חיים. "אמא דיברה איתו בטלפון, אם אור חיים בן השנתיים, אבל אבא כבר לא דיבר איתו. הוא שואל אותי 'איפה אבא?, אני מפחד, אני מפחד'..", מרר הרב בבכי כשסיפר כי לא יכול היה להשיב על שאלות הילד.
