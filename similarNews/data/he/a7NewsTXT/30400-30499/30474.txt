

צוות בראשותו של שר החוץ פרס ובהשתתפותו של השר דני נוה, מתאם הפעולות ביש"ע האלוף עמוס גלעד ומנכ"ל משרד האוצר אוהד מראני נפגשו הערב עם צוות בכירים מהרש"פ: סאיב עריקאת, הממונה על האוצר סלאם פאיד, הממונה על תיק הפנים עבד אל ריזאק יחיא וגורמים נוספים.

מקורות בלשכת ראש הממשלה הבהירו, כי הצוות הישראלי מוסמך לעסוק רק בנושאים הומניטריים וכלכליים כדי לסייע לאוכלוסיה הערבית ברש"פ. בין היתר יחפשו הצוותים דרכים להעברת סיוע הומניטרי וכספי לאוכלוסיה הערבית מבלי שהוא יעבור דרך הרש"פ. זאת משום שכספים אלו מממנים את ארגוני הטרור.


