

5 בני אדם נהרגו אתמול בשתי תאונות דרכים בצפון.
בתאונה הראשונה נרדם נהג, שנסע בין כח ליסוד המעלה בכביש 90. הוא סטה מנתיבו והתנגש ברכב בו נסעה משפחת כנפו מקריית שמונה. שלושת בני המשפחה נהרגו במקום, ההורים ובנם בן השנה.
נהג הרכב שסטה ובתו שנסעה עמו נפצעו באורח בינוני.

כוחות משטרה שהגיעו למקום החלו לחקור את האירוע ובפקק שנוצר קרתה התאונה השניה.
נהג משאית שנסע כנראה במהירות מופרזת לא הבחין במכוניות העומדות במקום והתנגש בעוצמה רבה במכונית האחרונה בטור. המכונית נגררה לאורך כמה עשרות מטרים, ויושביה אם ובתה נהרגו.
6 מכוניות נוספות נפגעו מהתאונה ו 8 בני אדם אושפזו בבתי החולים במצב קל עד בינוני.
