

ח"כ יאיר פרץ (ש"ס) נחקר היום ביחידה הארצית לחקירות הונאה בבת-ים תחת אזהרה, בחשד לניסיון לקבל דבר במירמה וחשד לסיוע בהוצאת דרכונים לאנשים המתגוררים בארץ.

ח"כ פרץ נחקר כשש וחצי שעות בנוגע לשתי פרשיות. בראשונה, הוא חשוד כי ניסה להנפיק לעצמו תעודת בוגר אוניברסיטה (BA) מטעם אוניברסיטת בר אילן, מבלי שלמד באוניברסיטה.

פרץ גם נחקר בקשר לחשדות שהועלו נגדו במהלך חקירתו של מנהל משרד הפנים בבני ברק, יובל כהן, בחשד לקבלת שוחד ובמתן סיוע בהוצאת דרכונים מחוץ לחוק. המשטרה חושדת, כי ח"כ פרץ סייע בהוצאת דרכונים לישראלים בדרכים לא כשרות.
