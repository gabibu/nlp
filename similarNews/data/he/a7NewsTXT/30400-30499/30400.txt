

יהודי שברח מסוריה לישראל מסר למשרד החוץ הישראלי, לפני שלוש שנים, ספר תנ"ך כמתנה למדינה. במשרד עצמו נשכח הספר, אולם באחרונה שוב התגלה הספר והתברר ששוויו מיליוני דולר.

"הנחנו את ספר התנ"ך בחדר ושכחנו ממנו", מספר בכיר במשרד החוץ. "בימים אלה נזכרנו בו והזמנו מומחה שיבדוק אותו, ואז התברר שזה אוצר גדול: זהו כנראה ספר התנ"ך העתיק ביותר שהתגלה עד כה ושוויו מיליוני דולר". מדובר בספר גדול ועבה, שכל דף בו מעוטר בציורים שונים. ספר התנ"ך נמצא בימים אלה בבדיקתו מעמיקות, לקביעת גילו המדויק והמקום שממנו הגיע. לדעת החוקרים יתכן שזה ספר התנ"ך הקדום ביותר מאלה שהתגלו עד כה, קדום אף יותר מכתר ארם צובא, כנראה מן המאה ה-12. "זה דבר מרגש מאוד", אומרים אנשי משרד החוץ. "לאחר שיסתיימו הבדיקות נציג אותו לציבור במוזיאון ישראל".

הידיעה הועברה באדיבות הסוכנות היהודית לישראל.


