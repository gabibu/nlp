

מנהיג האיחוד הפטריוטי של כורדיסטן ג'לאל טאלאבני, אמר ביום שישי כי נראה שארה"ב נחושה בדעתה להפיל את משטרו של נשיא עיראק סאדם חוסיין אך הדבר לא יתרחש בקרוב.

"יש נחישות אמריקנית ברורה לגבי הפלת המשטר העיראקי, אולם אני חושב שזה לא יקרה בקרוב", אמר טאלאבני בראיון לערוץ הטלוויזיה הקאטרי "אל ג'אזירה".

"העם העיראקי זקוק לדמוקרטיה, ומשום כך לשינוי רדיקלי. אולם לא נתמוך בשינוי נטול הגדרה", המשיך טאלאבני.המנהיג הכורדי הדגיש כי מדובר בשינוי אמיתי ולא בהחלפת משטר רודני אחד באחר.

האיחוד הפטריוטי של כורדיסטן חולק עם יריבתו, המפלגה הדמוקרטית של כורדיסטן, (בהנהגת מסעוד בראזני) את השליטה בכורדיסטן העיראקית, שאינה תחת שלטון בגדאד מאז 1991.
