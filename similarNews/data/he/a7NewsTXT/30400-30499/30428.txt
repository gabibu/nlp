

אמש שיגרו מחבלים פצצת מרגמה לעבר אחד היישובים בחבל קטיף. דובר המועצה האזורית חבל עזה מדווח כי הפצצה נחתה סמוך לתחנת הדלק שליד היישוב. אין נפגעים.

נהג מונית מבאר שבע הודיע למשטרה שארבעה ערבים גנבו את מכוניתו, דקרו אותו, וזרקו אותו מהמונית. המשטרה הקימה מחסומים לעצור את התוקפים. את הידיעה העבירה סוכנות הידיעות "קול רינה".

אתמול עצר צה"ל מחבל בכיר בג'יהאד האיסלאמי בעיירה קבטיה שבאזור ג'נין. המחבל משתייך למשפחת אבו אל-רוב, משפחה ידועה באזור ג'נין.

קודם לכן הודיע הג'יהאד האיסאלמי בכלי התקשורת הערביים שהוא מקבל עליו את האחריות לפיגוע שהיה בתל-אביב ביום שלישי בערב.
אתמול האריך בית המשפט העליון ב 15 יום את מעצרו של ראש מחבלי התנזים ביהודה ושומרון מרואן ברגותי. הפרקליטות הודיעה כי בתוך שבועות אחדים היא תסיים את גיבוש כתב האישום נגדו.


