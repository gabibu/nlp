

המשימה של ישראל היא להתמודד עם 20 שנים של חדירה ערבית לתוך מעוזי האינטליגנציה ההשכלה והתקשורת של מדינות המערב, כך כותב רמי הסמן, מומחה לאסטרטגיה שיווקית, בעבר פעיל בארגוני זכויות אדם ומרצה בתחום לימודי הפרסום במכללה למנהל בתל אביב, ברשימה המתפרסמת בעיתון גלובס.

בין היתר כותב הסמן כי "מאז ההחלטה ההיסטורית של האו"ם, להכריז על הציונות כגזענות, מנהלות מדינות ערב מערכת הסברה בעולם לדה-לגיטימציה של מדינת ישראל".

הסמן מציין כי ערבים רבים מצויים בעמדות מפתח בתקשורת. למשל הפרשן המדיני של עיתון "הטלגרף" הבריטי הוא ערבי. חוקר השווקים המרכזי של מגזין "טיים" האמריקאי - ערבי."

הסמן מצביע על חיבור אבסורדי שבין ארגוני זכויות האדם המערביים לבין המשטרים הערבים בהם שולטים דיקטטורים, באמצעות צבאות ומטילים את אימתם על אזרחיהם. מדובר לדבריו, ב"מדינות וחברות, שבהן למושג זכויות אדם אין כל משמעות. מדינות שבהן אין זכויות לנשים, מדינות שבהן אין בחירות, אין דמוקרטיה, מדינות שבהן שאנשים בהן נעלמים, ללא כל עקבות או דיווח, מדינות שלמערכת הצדק והמשפט בהן אין כל משמעות". עוד מוסיף הסמן שמדובר במדינות כמו סעודיה שתולה בכיכר העיר נשים המואשמות בניאוף".

הסמן כותב עוד כי "על מנהלי מערכת ההסברה הישראלית, למפות את מובילי הדעה בתקשורת העולמית ולהתחיל לטפל בהם נקודתית. המטרה, להביא אותם להציג תמונה יותר מאוזנת של המלחמה בינינו לבין הפלשתינים".

