

חברי הקונגרס ישובו ביום שלישי למשרדיהם בגבעת הקפיטול, אולם בנייני הסנאט ישארו סגורים עד לקבלת תוצאות סופיות של בדיקות זיהום האנתרקס, הודיע ביום שני בערב דובר מטעם משטרת הקפיטול.

ממינהלת גבעת הקפיטול נמסר כי מיקום זמני יוקדש לחברי הקונגרס במבנה הנהלת החשבונות והדואר.

סגן דן ניקולס, דובר משטרת הקפיטול, אמר כי מספר אנשים במתחם שנבדקו ונמצאו נגועים באנתרקס, עומד היום על 28.

כל החולים מקבלים טיפול אנטיביוטי מאז יום שני שעבר, היום בו נפתחה מעטפה קטלנית במשרד יו"ר הדמוקרטים בסנאט טום דאשל.

עוד נמסר כי במינהלת המתחם מקווים שבניין משרדי הסנאט ייפתח ביום שלישי, אולם נרמז כי יתכן והדבר ימשך מעט יותר.



