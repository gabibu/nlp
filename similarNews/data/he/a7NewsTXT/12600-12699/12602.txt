

ח"כ צבי הנדל קרא בעצרת לסלק את ערפאת ולהילחם בטרור. הנדל אמר כי "אני אומר לרה"מ תראה איזה עם חזק יש לנו. תפתח את העיניים ותסגור לפרס את הפה".

הוא הוסיף כי כח הרבבות שהגיעו להפגנה ינצח ולא כח השמאל. "ארץ ישראל שייכת לעם ישראל לפי תורת ישראל". אין שטחי A. הכל ארץ ישראל."

מנהיג המפד"ל, הרב יצחק לוי, קרא הערב לראש הממשלה להכריז על ערפאת כטרוריסט ולפטר את שר החוץ פרס.

הרב לוי אמר: "אי אפשר שהממשלה תדבר בשני קולות ויד ימין תעשה ההיפך מיד שמאל. דיבורים וטרור לא הולכים יחד".

