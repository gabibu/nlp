

מקרה חדש של אנתרקס נשימתי התגלה בעיירה יואינג שבניו ג'רזי אצל עובדת דואר בגיל העמידה, והשלטונות המקומיים הודיעו כי העובדת מטופלת במספר סוגי אנטיביוטיקה וכי מצבה יציב.

המרכז לפיקוח ולמניעת מגפות (CDC) באטלנטה ושלטונות הבריאות של ניו ג'רזי אישרו כי יש סיכוי של 75% שהאישה חולה בסוג הנשימתי של המחלה, לאחר כמה ימי בדיקות בבית החולים.

שלושה עובדים נוספים באותו משרד דואר חלו באנתרקס עורי, וכל הארבעה מגיבים היטב לתרופות. כך מסרו השלטונות המקומיים.
