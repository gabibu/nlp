

שר ההגנה האמריקני דונלד ראמספלד הביע היום צער על ההדלפות בעיתונות בנושא מעורבותם של הכוחות המיוחדים באפגניסטן, בהעריכו שמידע כזה משרת את האויב.

"האינטרס של המדינה הוא לא לתת מידע (לטליבאן ולאל-קאעידה) מתי, איך ולמה אנו מנהלים מבצעים מסויימים", אמר ראמספלד במהלך מסיבת עיתונאים בפנטגון.

"הסיבה שכמה עיתונאים ידעו מספיק דברים בנושא הפעולות כדי לשאול שאלות ולפרסם מאמרים היא שמישהו בפנטגון מסר להם מידע זה. וזה מסכן את האנשים המעורבים בפעולה", הצטער שר ההגנה.

היומון "וושינגטון פוסט" פירסם ביום שישי בבוקר מאמר המפרט את מעורבותם של יחידות הקומנדו העילי של הרינג'רס בפעולות באפגניסטן.
