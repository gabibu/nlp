

למרות ההבלטה שהמחלוקת בין ארה"ב לישראל זוכה לה באמצעי התקשורת הממלכתיים, שר החוץ פרס אמר לעיתונאים לאחר פגישתו עם פאוול, כי חילוקי הדעות אינם במידה בה הוצגו.

פרס נפגש היום עם שר החוץ האמריקאי קולין פאוול בוושינגטון. מיד לאחר פגישתו נפגש פרס עם עיתונאים ולשאלתם אודות חילוקי הדעות בין ארה"ב לישראל אמר: "הוא (פאוול) ביקש שניסוג, והמונח 'מיד' לא היה חד במידה שאתם מתארים, כי השר יודע שאנחנו בעצמנו היינו רוצים לסגת. אני חושב שהשר מבין כי ברגע שבו הפלשתינים ינקטו את הצעדים הנחוצים, זה עשוי להתבצע".

"השר נתן לי הסבר מלא על המדיניות והכוונות של ארה"ב. לא מצאתי כל ניגודים בין המדיניות האמריקנית לבין המדיניות הישראלית", הוסיף.
