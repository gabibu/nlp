

מטוסים אמריקניים הטילו לפחות שבע פצצות על קאבול ביום שלישי בערב, לאחר יום של שקט יחסי, הודיע כתב סוכנות הידיעות הצרפתית בבירת אפגניסטן.

המטוס הראשון חג מעל העיר ב20:50 (לפי השעון המקומי), ומיד לאחר מכן נשמע קול פיצוץ עז ממרכז העיר. הכתב מסר כי אין ביכולתו למסור איזה חלק של העיר נפגע.

זמן קצר לאחר מכן, ב-21:35, שלוש התפוצצויות חזקות נשמעו לאחר מכן בצפון ובצפון-מזרח העיר, סמוך לנמל התעופה. מקורות מקומיים מסרו כי תותחי הנ"מ של הטליבן הגבירו את האש שלהם במהלך ההתקפה השניה.

התקפה שלישית נערכה ב-22:45, כשמטוסים הטילו שתי פצצות, ופצצה נוספת הוטלה סמוך לעיר 20 דקות מאוחר יותר, ציין הכתב.



