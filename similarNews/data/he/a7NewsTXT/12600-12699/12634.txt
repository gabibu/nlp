

רוסיה שלחה אתמול , דרך טג'יקיסטן, 50 טונות של סיוע הומניטארי לאפגניסטן, אמר בכיר במשמר הגבול הרוסי לכתב סוכנות הידיעות איטאר-טאס.

על פי הדיווח העבירה רוסיה לאפגנים בגדי חורף, שמיכות, אוהלים ומזרנים.

רוסיה תומכת במלחמת הקואליציה נגד הטרור, ומעניקה בנוסף סיוע ישיר לכוחות ברית הצפונית, האופוזיציה האפגנית.

למרות שלרוסיה אין גבול משותף עם אפגניסטן, מוצבים כוחות משמר הגבול הרוסי לאורך גבול טג'יקיסטן-אפגניסטן, זאת על פי תנאי הסכם שנחתם ב-1992 בין מוסקווה לדושאנבה.


