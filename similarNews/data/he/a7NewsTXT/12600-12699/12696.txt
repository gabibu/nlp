

ההתיישבות בהר הזיתים מתרחבת, ובית נוסף נגאל אתמול בהר הזיתים.

בבית נמצא ריצוף אשר היה עשוי ממצבות יהודים אשר נקברו בהר הזיתים בין השנים 1886- 1938.
אתמול החלה עבודת שיפוץ הבנין והכנתו לקראת אכלוס משפחה. תאריך היעד לאכלוס: ערב חנוכה.

כבר ביום הראשון של העבודה נמצאו ממצאים חדשים נוספים, כגון מדפים אשר נבנו ממצבות של יהודים אשר מקום קבורתם הוא כ-150 מטר מהבנין, תאריך מצבות אלה הוא שנת תק"פ .

מצבות אלה כמו גם המצבות אשר נמצאו בריצפת הבניין ישובצו במצבת זכרון אשר תמוקם בסמוך לבנין.

כמו כן נמצאו כלים אשר שומשו ככלי קיבול לנרות שמן, כלים אלה כנראה היו בשימוש הדיירים הערביים אשר בנו את הבנין כבר בסוף המאה ה -י"ח, והמשיכו להתגורר בו עד לפני כ- 6 שנים, הדיירים פונו כיוון שהוכח בבית המשפט שאינם בעלי הנכס, ולכן בי"המש הורה על פינויים.

נכון להיום בחלוף ארבע שנים להתיישבות בהר הזיתים, מתגוררות בהר שלוש משפחות ושמונה רווקים, כאמור לעיל, בעזרת השם בערב חנוכה, משפחה רביעית תחנוך את הבית החדש.




