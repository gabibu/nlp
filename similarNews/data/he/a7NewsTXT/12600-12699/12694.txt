

פרופ' אריה אלדד, מנהל מח' כירורגית פלסטית בבי"ח הדסה עין כרם בירושלים , ובעבר קצין רפואה ראשי, מפני מחלת אבעבועות שחורות.

בשיחה עם ערוץ 7 אמר אלדד כי החשש הגדול היום הוא כי ארגוני טרור או מדינות בלתי אחראיות ישתלטו על מאגרי נשק ביולוגי, ויפיצו אותו. "הבעיה עם מחלת אבעבועות שחורות היא שהעולם איננו מחוסן נגדה. ארגון הבריאות העולמי השתבח בהצלחה לחסל את המחלה בעולם, ולפני כשלושים החליט כי אין יותר צורך בחיסונים נגדה", הסביר אלדד.

"אם תתפשט המחלה הזו כיום בעולם", מתריע אלדד, "זו תהיה מגיפה שההיסטוריה האנושית טרם ראתה. עשרות מיליונים עלולים למות. האנטרקס איננו מחלה מדבקת, ולעומת זאת, אדם חולה באבעבועות שחורות עלול להדביק את הסובבים אותו. אם העולם לא ייערך לכך במהירות זו תהיה שואה כלל עולמית". אלדד ציין כי ארה"ב הזמינה באחרונה 300 מיליון מנות חיסון מפני המחלה, כדי לחסן את תושבי המדינה.

