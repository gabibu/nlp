

הפתח', שבראשו עומד יאסר ערפאת, איים אתמול כי אם כוחות צה"ל לא ייסוגו מבית לחם, הוא יפתח בירי ובהפצצות בלתי פוסקות לעבר תושבי גילה. "אם צה"ל לא ייסוג מבית לחם בשעות הקרובות יטילו אנשי פתח' עוצר משלהם על גילה: בירי כדורים ופגזי מרגמה לעבר הרובע הנמצא בגבולות העירוניים של ירושלים המזרחית", נאמר בהודעת פתח'.

בבית לחם מסתתרים ככל הנראה רוצחיו של השר זאבי הי"ד, כך חשף היום רה"מ. לדבריו, אחד ממנגנוני הלחימה של הרש"פ סייע לאחד מרוצחיו של השר זאבי להימלט לבית לחם. את הדברים אמר רה"מ שרון במהלך סקירה שערך בפני סיעת הליכוד בכנסת.

