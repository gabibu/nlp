

להלן הודעת היועץ לענייני תקשורת של לשכת רוה"מ:

איימן חלוואה מבכירי פעיליה חמאס הצבאי בשומרון הינו תושב שכם.

היה מעורב בתשתית החמאס הצבאי שביצעה את פיגועי ההתאבדות בירושלים בשנת 97'. נחשב למומחה בהכנת מטעני חבלה ("מהנדס").

עמד בראש תשתית החמא בשומרון אשר הוציאה לפועל בהנחייתו ובהכוונתו מספר רב של פיגועי תופת והתאבדות בשנה האחרונה:
א. פיגוע ההתאבדות בצומת הגבעה הצרפתית.
ב. פיגוע ההתאבדות בצומת נווה ימין.
ג. פיגוע ההתאבדות בכפר סבא.
ד. פיגוע ההתאבדות בדופינריום.
ה. פיגוע ההתאבדות בנתניה.
ו. פיגוע פחית הבירה בירושלים.
ז. פיגוע ההתאבדות במסעדת סבארו.
ח. פיגוע ההתאבדות בתחנת הרכבת בנהריה.

סה"כ בפיגועים אלה נהרגו48 איש ונפצעו 295.

בשל פעילותו, כפי שצויינה לעיל, היה שמו של איימן חלוואה בראש רשימת המבוקשים אשר מדינת ישראל דרשה את מעצרם מהרשות הפלשתינית בתקופה האחרונה.


