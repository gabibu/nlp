

צוותי טיפול בחומרים מסוכנים ושירותי כבאות והצלה אספו בצהריים מעטפה חשודה שהתגלתה בבית הדואר המרכזי בתל-אביב בעת ביקורו של שר התקשורת ראובן ריבלין במקום.

במסיבת העיתונאים שכינס השר בבית הדואר בטרם לסיור, אמר השר, כי ישראל נמצאת בקשר עם הרשויות באירופה ובארה"ב בקשר ללוחמה בפעולה טרוריסטית באמצעות משלוח נבגים. "למרות שבישראל טרם התגלו מעטפות עם חומרים מסוכנים, אנו רואים בהחלט את ישראל כמקום שבו עלולה להיות סכנה כזו", אמר השר. במקביל הוא הדגיש, כי מעשה קונדס של אנשים מסויימים בישראל השולחים אבקות לבנות לסוגיהן, גורמות לנזק בל יתואר למערכת.
