

יו"ר סיעת העבודה, ח"כ אפי אושעיה, פנה במכתב ליועץ המשפטי לממשלה בבקשה לפתוח בחקירה נגד מארגני הפגנת הימין אמש בחשד להסתה נגד שמעון פרס.

לדבריו, נישאו בהפגנה שלטים בנוסח פרס-הרס, פושעי אוסלו לדין וכרזת ענק של ערפאת עם ידיים מגואלות בדם תחת הכותרת השותף של פרס.

ח"כ אושעיה ציין כי איש ממארגני ההפגנה לא דאג שהכרזות הללו יוסרו ואף ליבו את היצרים את הקהל שקרא גם לגרש את פרס. ח"כ אושעיה אומר כי יש חשש אמיתי שבין משתתפי ההפגנה עלול להימצא אדם שהפנים את הלגיטיציה הפומבית למסרים האלימים שהוצגו בה כלפי השר פרס ומשום כך הוא מבקש לפתוח מיד בחקירה נגד מארגני ההפגנה. את הידיעה העביר כתבנו בכנסת חגי סרי.
