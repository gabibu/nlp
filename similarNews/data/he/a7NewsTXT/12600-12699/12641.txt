

ועדת הכנסת הסירה היום, ברוב מוחץ, את חסינותו של עזמי בשארה. בכך נעתרה לבקשת היועץ המשפטי לממשלה, שהגיש כתב אישום נגד בשארה בעקבות נאומו נגד ישראל במהלך ביקורו לא מכבר בדמשק ודברי הסתה שהשמיע באום אל פאחם.

ועוד מהכנסת: ועדת החוקה הצביעה היום בעד העברתו לקריאה ראשונה במליאה של החוק המונע מרשימה תומכת טירור להתמודד בבחירות לכנסת. מדובר בהצעת חוק של חבר הכנסת ישראל כץ מהליכוד.
