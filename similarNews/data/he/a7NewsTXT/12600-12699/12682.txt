

לפי דיווחי התקשורת האמריקאית, תומכי הטאליבן התקיפו שני מסוקים של הצבא האמריקני באש מנשק קל בעת שטסו מעל פאקיסטן.
"האש נורתה על המסוקים ביום שני, בעת שניסו לחלץ שבר של מסוק ה"בלק הוק" שהתרסק בדרום פאקיסטן ביום שישי, דיווח העיתון "בוסטון גלוב", שציטט מקורות בפנטגון.

לא נמסר על נפגעים בתקרית זו, שהיא הראשונה מאז תחילת ההפצצות על אפגניסטן לפני יותר משבועיים.

"זהותם של התוקפים אינה ידועה, אך השלטונות חושדים בגורמים איסלמים ראדיקלים, המצדדים בטאליבן והמתנגדים לנוכחות האמריקנית בפאקיסטן", נאמר בידיעה.
