

דובר הבית הלבן ארי פליישר רמז היום כי מכתבי האנתרקס מהווים חלק מהתקפת הטרור על ארה"ב.

המכתבים שהכילו חיידקי אנתרקס ונשלחו לתקשורת ולקונגרס מהווים "התקפה על האומה שלנו", הדומה להתקפה של ה-11 בספטמבר, אמר פליישר היום.

הוא הוסיף כי "כתוצאה ממשלוחי הדואר האלה האומה שלנו מותקפת. יש לנו מלחמה מעבר לים ויש לנו מלחמה בבית".

על אף שמדבריו של פליישר עולה כי יש קשר בין מעטפות האנתרקס המסתוריות לבין הטרור הבינלאומי, הוא הדגיש כי "עדיין לא נמצאו הוכחות של ממש" לכך. "קיים חשד כי זה קשור לטרור הבינלאומי" אמר פליישר לעיתונאים.

