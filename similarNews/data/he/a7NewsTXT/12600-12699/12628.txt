

סנטורים אמריקנים אמרו בתחילת השבוע כי סעודיה, מצרים ומדינות אחרות משחקות משחק כפול, וכי במלחמה בטרור שיזמה וושינגטון עליהן להחליט לאיזה מחנה הן בוחרות להשתייך. "סעודיה, בדומה למצרים ולמדינות אחרות, משחקת משחק כפול, שלדעתי יגרור אותן לבעיות קשות מאוד בטווח הרחוק, אלא אם כן ישנו את דרכן, ויתחילו לפעול נגד הגורמים הקיצוניים במזרח התיכון", אמר הסנטור הרפובליקני ג'וזף מק'קיין, בדיון ברשת הטלוויזיה N.B.C.. "לא יעלה על הדעת שמדינה כמו סעודיה, שממשלתה קיימת בזכות תמיכתנו בה, תתמוך בשנאה הזו", אמר הסנטור הדמוקרטי ג'וזף ליברמן. "לדעתי, הסעודים נוקטים אסטרטגיה שבה הם רוכבים על גבו של נמר. אם הם ימשיכו לרכב עליו, הנמר יטרוף אותם. אני חושב שעליהם לבחור", הוסיף. "המגמה בקונגרס היא להוציא לפועל את המדיניות שהנשיא בוש הגדיר במסר שלו ב-20 בספטמבר, ובו ציין כי מדובר במלחמה בטרור. על מדינות העולם, וביניהן בעלות הברית שלנו, כולל סעודיה ומצרים, להחליט: האם אתן עמנו או נגדנו?", הוסיף ליברמן.


