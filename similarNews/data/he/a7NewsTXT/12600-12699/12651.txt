

שר השיכון נתן שרנסקי בא היום אחר הצהרים למוסקווה כדי להסביר את עמדת ישראל בעקבות החרפת המצב באזור, דיווחה סוכנות הידיעות אינטרפקס.

שרנסקי אמור להיפגש ביום שלישי בערב עם שר החוץ הרוסי איגור איוואנוב.

"ביקורו של שרנסקי, שלא היה מתוכנן, נערך על פי הוראתם של ראש הממשלה אריאל שרון ושל שר החוץ שמעון פרס, ומטרתו היא להסביר לשלטונות הרוסיים את עמדת ישראל עקב החרפת המצב במזרח התיכון", מסרה לשכת העיתונות של שגרירות ישראל במוסקווה.


