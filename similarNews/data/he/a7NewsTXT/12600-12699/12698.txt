

במקביל להפניית הדרישות לישראל, מפעילים האמריקנים מכבש לחצים על הפלשתינים.

על פי ידיעה באתר האינטרנט ynet, העבירה ארה"ב לערפאת, דרישה חד משמעית להפסיק באופן מוחלט את הלחימה בישראל. על פי הידיעה יוזמים האמריקניים עיסקה דו-צדדית ולפיה ישראל תיסוג משטחי A ועראפת יפסיק את הטרור.

את המסר האמריקני קיבל ערפאת מהקונסול הכללי של ארה"ב בירושלים רונאלד שליקר, ומשורת שליחים אירופיים שנועדו איתו. ערפאת גם קיבל מכתב מיוחד מהנשיא בוש, ובו דרישה לפעול נגד הטרור בצורה "חד משמעית".
