

במהלך טקס חילופי השרים במשרד התקשורת העריכה השרה הנכנסת דליה איציק כי "כשאסיים את עבודתי במשרד יהיו לי הרבה פחות חברים מהיום", זאת לנוכח מורכבות התפקיד.

שר התקשורת היוצא, אהוד אולמרט בירך את איציק על כניסתה לתפקיד.

אולמרט אמר בטקס כי משרד התקשורת נאלץ להתמודד עם לא מעט נושאים מורכבים בעלי היבטים רגישים המשפיעים על כלל אזרחי המדינה. לדבריו, עובדי המשרד עמדו בהצלחה מול אתגר זה המצריך רמה גבוהה של יושרה ומקצועיות. כמו כן ציין השר את השינויים האחרונים בתחום התקשורת ולסיום הודה למנכ"ל המשרד ולעובדים על עבודתם המסורה.

השרה הנכנסת איציק אמרה כי היא באה לעבוד במשרה מלאה. "אני באה ללמוד ולהקשיב, אני יודעת עד כמה המשרד משפיע ועד כמה הוא יכול להיות רגיש ומסוכן. בתפקידי אדאג לשמור על איזון האינטרסים בין החברות ללקוחות. אני מעריכה", הוסיפה בחיוך, "כי כשאסיים את עבודתי במשרד יהיו לי הרבה פחות חברים מהיום".
(ש)
