

הערוץ הראשון של הטלוויזיה ישדר החל מעוד כשבועיים סדרה של רשת הבי. בי. סי. בת שישה פרקים תחת הכותרת "הנאצים והפתרון הסופי   אושוויץ   60 שנה לשחרור מחנה ההשמדה".

הסדרה תבקש להציג לצופים בישראל ולאלה בעולם כולו את האמת הנוראה שהתרחשה באתר ההשמדה הגדול והאכזרי ביותר בהיסטוריה של העולם.

"60 שנה יצויינו השנה לשחרור המחנה ורק מעטים יודעים את האמת ההיסטורית המדהימה על על המקום וכיצד התאים לתכנית הנאצית להשמדת היהודים", אומרים בערוץ הראשון.

"אושוויץ באמצעות הדינמיקה של החורבן הפך למיקרוקוסמוס של המדינה הנאצית ושל התוצאות הלוגיות של השקפת העולם המעוותת של היטלר.
בסדרה של ששה פרקים, המשלבת חומרים ארכיוניים נדירים ושחזור של המחנה שטרם נראה כמוהו בטלוויזיה מביא הבי בי סי את אחת ההפקות המושקעות ביותר. הסדרה משלבת גם שחזורים דרמטיים של הרגעים הקריטיים ותהליך קבלת ההחלטות המרכזיות של ההתרחשויות הנוראות באושוויץ".

הערוץ הראשון יציין את תחילת הסדרה במשדר מיוחד של "הסיפור האמיתי" ו"מבט שני" ביום שני 24.1.05 (3 ימים לפני תחילת האירועים בעולם לציון 60 שנה לשחרור המחנה).

בשידור הפרק הראשון ודיון רחב בהנחיית אורן נהרי על המחקרים החדשים באשר להתנהגות המערב בעת ההשמדה, מה ידעה ההנהגה בארץ, האם "שואה" אפשרית גם בדורנו.
(ש)
