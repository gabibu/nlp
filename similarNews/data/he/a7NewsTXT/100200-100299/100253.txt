

בני זוג שריגלו בתקופת המלחמה הקרה למען ארצות הברית בארצות מזרח אירופה תובעים את ה-CIA שכן לטענתם למרות הבטחת הארגון הוא מפקיר אותם ולא דואג להם למימון שארית חייהם.

על דבר התביעה דיווח ה'גרדיאן'. על פי הדיווח מדובר באירוע נדיר שכן מקובל היה לחשוב מרגל אינו תובע את המדינה שבשמה פעל. החשש שהנחה מרגלים וארגוני ריגול בעבר היה שתוך כדי דיונים משפטיים עשויים להתגלות סודות ריגול, דרכי הפעלה, עבירות בינלאומיות ועוד. נאמנותם של המרגלים, שבשמה נבחרו לתפקידם, לא איפשרה להם לתבוע את מפעיליהם.

במהלך תביעתם קובעים בני הזוג כי סוכני ה-CIA גייבו אותם לשורות הארגון באיומים והפחדות. הם מצידם רצו לעזוב את מולדתם במזרח אירופה אולם נאמר להם כי ללא המידע שיש בידם לאסוף ולהעביר למערב תקרוס ארצות הברית. על מנת לשכנעם להישאר בארצם הובטח להם כי ארצות הברית תדאג לעתידם. בני הזוג נשארו אולם כעת בזיקנותם לאחר שפוטר הבעל מעבודתו מסרב ארגון הביון האמריקאי לתמוך בו כלכלית מעבר לסכום חד פעמי שקבלתו על ידי בני הזוג מותנית בויתור על כל תביעותיהם ממפעיליהם בעבר.

בעקבות התייחסות זו של ה-CIA העבירו בני הזוג את תלונתם לטיפול ערכאות המשפט האמריקאיות.
(ש)
