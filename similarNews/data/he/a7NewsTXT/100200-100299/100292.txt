

במהלך מפגש עם סטודנטים ערער היום נשיא בית המשפט העליון השופט אהרון ברק על נחיצות החסינות המשפטית ממנה נהנים שופטים בישראל.


"גם אם יכירו בתביעת נזיקין נגד שופט, לא יהיה זה סוף העולם", אמר ברק משנשאל אודות תביעה שהוגשה נגד השופט גרשון גרמן, שופט בית המשפט לענייני משפחה ברמת גן. השופט נתבע בסכום של עשרה מיליון שקלים על רשלנות.

על פי דיווח ב'גלובס' הסטודנטים מהמכללה האקדמית ברמת גן פגשו את ברק במסגרת סיור שערכו בבית המשפט העליון. בתום הסיור קיימו שיחה ישירה עם ברק ואז העלו בפניו את התהיות אודות החסינות המשפטית לשופטים והנחיצות שלה.
(ש)
