

הנהלת ערוץ 10 מבקשת להפוך אותו לערוץ אינטראקטיבי שייתן ללקוחותיו שירותים נוספים לבד משירותי טלוויזיה. שירותים אלו יננתנו על ידי הערוץ בתשלום נפרד.

על מנת לממש את חזונה החדש של ההנהלה פירסמה זו מכרז שהופץ בקרב חברות לשירותים אינטראקטיביים.

הזוכה במכרז המדובר תהיה אחראית למגוון שירותים אותם מבקש הערוץ למכור ללקוחותיו. בין השירותים מדובר במשחקים ומגוון מידעים בתחומים שונים, כך מדווח העיתון 'גלובס'.

בין החברות המתמודדות על מתן השירותים החדשים חברת גומי, EMTV, זואי מקבוצת 'ענני תקשורת' ואחרים. בין החברה שתזכה לבין הערוץ עצמו וחברת הלוויין ייחתם הסכם לחלוקת רווחי התשלום בין הגופים.

על פי דיווח ב'גלובס' העלה ערוץ 10 במהלך השבועות האחרונים שירות אינטראקטיבי מצומצם לניסיון אותו הם רואים כמוצלח וכבסיס להרחבה.
(ש)
