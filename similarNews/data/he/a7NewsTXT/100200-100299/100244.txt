

גדעון רבלין הי"ד מגני טל שנרצח הבוקר בפיגוע ליד מורג, הובא למנוחות בגוש קטיף. לרבלין נערכה הלוויה צבאית. בפיגוע נפצעו שלושה חיילי צה"ל, ביניהם סמג"ד צה"ל שרגלו נכרתה במהלך הטיפול בו.

(צילום: קטיף.נט)

גדעון רבלין הובא למנוחות בהלוויה צבאית. הוא נטמן בבית העלמין בגוש קטיף.

הג'פ שבו נסעו הארבעה עלה דקות אחדות אחרי השעה 9:00 על מטען חבלה שהונח על ידי מחבלים בסמוך לחממות הישוב מורג. תוך כדי הפיצוץ יצא מחבל ממנהרה ופתח בירי לעבר הג'יפ.

כתבנו קובי פינקלר דיווח כי באופן בלתי צפוי שינה רבלין הי"ד ממנהגו ולא נסע בג'יפ ממוגן אלא ברכב פרטי. בנו של ריבלין, העובד עמו, נסע ברכב שמאחוריו צפה במחזה הטרגי בו נרצח אביו לנגד עיניו.

רבלין הי"ד הותיר אחריו אישה וחמישה ילדים. היה ממקימי הישוב ומפעיליו המרכזיים.

כתבנו בדרום משה פריאל שוחח עם סגן מנהל בית החולים 'סורוקה' אליו הגיעו פצועי הפיגוע לאחר טיפול שניתן להם במקום. הפצוע שמצבו הוגדר קשה עד בינוני סגן מפקד גדוד נפגע בגפיו. במהלך הניתוח נאלצו הרופאים לקטוע את רגלו.

כוחות צהליים בסיוע מסוק פתחו בסריקות אחר מבצעי הפיגוע.

מועצת גוש קטיף הטילה על הממשלה אחריות לפיגוע הקשה הבוקר במורג, ולדבריה מדיניות צה"ל באזור גובלת באיפוק מוחלט. בהודעה שפרסמה המועצה נאמר: "חברנו שנרצח היום וחיילי צה"ל שנפצעו נפלו קרבן לא רק לזדון הפלשתיני אלא גם למדיניות האיפוק שהדרג המדיני והבטחוני נוקטים כמחווה למשיח אבו מאזן. ידוע לנו בבירור כי על חיילינו נגזרה בימים האחרונים הבלגה מוחלטת, שעלתה הבוקר מחיר דמים כבד".

חדש! צפה במוסף השבועי של INN בטלוויזיה

(ר)
