

חברת 'קיש קירור' הגיעה לסיכום עקרוני להקמת מיזם בסין בו יקום מפעל באזור שנחאי לייצור אוטובוסים, מיניבוסים, מרכבי קירור לרכב, אמבולנסים וכלי רכב משוריינים להובלת כסף.

על פי הדיווח באתר 'ביזפורטל' גרעין השליטה בחברה מוחזק על ידי יו"ר הדירקטוריון דורון שורר, ומנכ"ל /קיש קירור' צפריר בכנר.

עוד מתפרסם כי שותפה של החברה הישראלית הוא קונצרן הענק China World Best משנחאי. מדובר באחד הקונצרנים הגדולים ביותר בסין שמחזור עסקותיו השנתי נאמד בכשבעה מיליארד דולר. קונצרן זה מייצר כלי רכב, טרקטורים ומנועי דיזל. הקונצרן מחזיק בבעלותו מפעל לייצור אוטובוסים מהגדולים באירופה וחברה הולנדית לייצור מיניבוסים.

באם תעלה העסקה הסינית ישראלית יפה תחזיק 'קיש קירור' ב-22.5% מהמיזם, הקונצרן הסיני ב-50% שותף פולני יחזיק ב-22.5% נוספים ו-5% יהיו בידי חברה הולנדית השותפה גם היא לעסקה.

דורון שורר, יו"ר דירקטוריון 'קיש קירור', אומר ל'ביזפורטל' כי העסקה מהווה פריצת דרך חשובה לתעשייה הישראלית. "להקמת המפעל החדש חברו מספר גורמים מובילים בתחומם: תאגיד סיני ענק שמתמחה בייצור כלי רכב ומנועים, חברה פולנית שמתמחה בייצור אוטובוסים, יצרן הולנדי של מיניבוסים וקיש קירור שמתמחה בייצור מרכבים להובלה בקירור, מרכבים סגורים לרכב, יחידות קירור עצמאיות עבור הובלה בקירור, וכן בייצור והתקנה של מידי-בוסים ומיניבוסים. היכולות המשלימות של השותפים בתחומי הייצור השונים מקנות למיזם יתרון על פני יצרנים אחרים".
(ש)
