

כתבי אישום הוגשו היום נגד תושבי יהודה ושומרון על מעורבותם במספר פרשות של הברחת אמצעי לחימה למחבלי הרש"פ.


בביהמ"ש המחוזי בב"ש הוגשו היום כתבי אישום נגד נעים אל-עביד תושב לקייה החשוד כי יחד עם אחר הבריחו 16 רובי קלצ'ניקוב ממצרים לקלקיליה, כך מדווח כתבנו בדרום משה פריאל.

כמו כן הוגש כתב אישום נגד שותפו לעבירה סמי אל עביד. כתב אישום נוסף הוגש נגד שני תושבי מצרים החשודים בהברחת 29 רובי קלצ'ניקוב ו-8 אקדחים לשטחי יש"ע במספר מקרים שונים.

יצויין כי גם מחר יוגשו כתבי אישום נגד שני תושבי מצרים אחרים. החשודים כי בתחילת החודש נתפסו ע"י שוטרי היחידה המרכזית דרום ולחמי מג"ב וצה"ל כשברשותם 28 רובי קלצ'ניקוב וכוונתם הייתה להבריחם למחבלי הרש"פ ברחבי יש"ע.

כתבנו מציין כי עד כה כל חקירת הפרשיות של הברחת האמל"ח נוהלה תחת צווי אישור פרסום שהוסר היום עם תום החקירה. (ש)
