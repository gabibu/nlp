

אלמונים חמושים פתחו אתמול באש בתוך מסגד שיעי בעיר הנמל קראצ'י שבדרום פקיסטן, הרגו לפחות עשרה מתפללים ופצעו לפחות עשרה נוספים, כך מסרה המשטרה.

דובר במשרד הפנים הפקיסטני מסר, כי לפחות 3 אלמונים חמושים פרצו בשעת תפילת הערב למסגד, סמוך לנמל התעופה של העיר וירו צרורות מנשק אוטומטי. בעת ההתקפה שהו במקום כ-25 מתפללים.

בין הקורבנות, ילד בן שבע, שמת מפצעיו בבית החולים שעות אחדות לאחר התקרית.

טרם ידוע מה היו המניעים לפיגוע נגד המסגד של המיעוט השיעי.


