

הממשלה אישרה תיקון בחוק לאפשר העדפת תוצרת הארץ במכרזים.

הממשלה אישרה בישיבתה ביום א' את הצעת התיקון של שר האוצר סילבן שלום, ושר התעשייה והמסחר דני נווה, לתקנות חובת המכרזים, לפיה העדפת תוצרת הארץ תחול גם על התקשרות הנעשית בהליך תחרותי המבוצע בפטור ממכרז.

היוזמה להצעה באה בשל הציפייה, כי בשנים הקרובות יתבצעו בארץ מספר פרוייקטים גדולים בהיקף 1.5 מיליון דולר אשר מבוצעים בפטור ממכרז.

על פי החוק הקיים, חלה חובת העדפת תוצרת הארץ במכרזים רק כאשר קיים הליך של מכרז.

לפיכך, השינוי בחוק יסייע להגדיל את חלקם של עוסקים ישראליים במכרזים ויסייע בהוספת מקומות עבודה.

השר סילבן שלום אמר בישיבת הממשלה, כי העדפה של תוצרת הארץ והרחבתה לתחומים אחרים תתרום ליצירת מקומות עבודה חדשים לישראלים ותסייע למשק מהמצב בו הוא נמצא כיום.
