

אלמונים חמושים ירו למוות ב-9 מוסלמים שיעים ופצעו 8, בעת שאלה היו בדרכם לתפילות הערב במסגד קראצ'י. הם נמלטו מהמקום מיד לאחר ההתקפה.

"3 אלמונים חמושים, שרכבו על אופנוע, פתחו באש מנשק אוטומטי על מאמינים", אמר מפכ"ל משטרת קראצ'י טאריק ג'אמיל. "זו פעולת טרור מזוויעה. פתחנו בחקירה נמרצת, אך עדיין לא בוצעו מעצרים", אמר. רופאים מסרו כי מצבם של שניים מהפצועים אנוש.

אף ארגון לא נטל על עצמו את האחריות לפיגוע. לפני כשבוע ירו אלמונים למוות באחד מראשי מפלגת השלטון בקראצ'י, והאשמה בביצוע התקפה זו הוטלה על קיצונים איסלאמיים.

(עתי"ם-רויטרס וד.פ.א.)
