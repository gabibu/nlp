

מאז שעות הלילה פועלים כוחות צה"ל כנגד תשתיות הטרור במרחב העיירה בית חנון שבצפון רצועת עזה.

במהלך הפעילות נפתחה אש ומטען הושלך לעבר הכוחות. מהאש נפצע קצין צה"ל באורח קל, הקצין הועבר לקבלת טיפול רפואי. החיילים השיבו באש לעבר מקורות הירי.

בפעילות עצרו הכוחות 4 מערביי יש"ע הדרושים לכוחות הביטחון.

כמו כן הרסו כוחות צה"ל ארבעה בתי מחבלים בעיירה. דובר צה"ל מסר כי הריסת בתי המחבלים הינה מסר למחבלים המתאבדים ולשותפיהם לטרור כי למעשיהם יש מחיר אשר ישלם כל מי ששותף בפעילות חבלנית עויינת.


