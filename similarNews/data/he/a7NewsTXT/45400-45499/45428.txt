

כ-200 מנהיגים יהודים מכל העולם יתכנסו השבוע בירושלים, במסגרת דיוני חבר הנאמנים של הסוכנות היהודית. בפני המנהיגים יופיע ראש הממשלה, אריאל שרון.

מליאת הפתיחה של חבר הנאמנים תתקיים היום . במהלך הכינוס תתקיים סקירה בנושא "דמוגרפיה בישראל - סכנות והזדמנויות", בהשתתפות פרופ' ארנון סופר. כמו כן יתכנס צוות משימה להתמודדות עם האתגר הדמוגרפי בגליל ובנגב ולגיבוש תוכנית פעולה.

יש להזכיר כי חבר הנאמנים של הסוכנות היהודית, המונה 121 חברים, הינו הגוף העליון המנהל את הסוכנות היהודית. חבר הנאמנים מתכנס שלוש פעמים בשנה, בחודשים פברואר, יוני ואוקטובר, ומגבש את תקציב הסוכנות והחלטות מרכזיות אחרות, הנוגעות לפעילות ומדיניות הארגון.

את הידיעה מסרה הסוכנות היהודית לכתבתנו תמר לשם.


