

צוותי פתולוגים הוזעקו מכל רחבי ארה"ב כדי לסייע בזיהוי קורבנות הדליקה הקשה במועדון הלילה ברוד איילנד, שגרמה למותם של 96 אנשים לפחות ולפציעתם של יותר מ-180. מהמשטרה המקומית נמסר כי עד כה זוהו 9 מהגופות.

צוות המונה כ-20 בלשים הוקם לחקירת הדליקה הקטלנית, וחבריו חוקרים ניצולים ואנשים שהיו בסביבה. מספר דומה של סוכנים פדרליים מרשות "האלכוהול, הטבק והנשק" מסייע בבדיקת שרידי המועדון שנשרף כליל.

החוקרים מעוניינים לדעת גם מה היה מספר האנשים שנכחו במועדון הלילה בעת האסון. השלטונות טוענים כי המספר עלה על 300, כמצוין ברשיונו של המועדון.

(עתי"ם-רויטרס)
