

מע"צ נערכת לטיפול בצירים חסומים, כתוצאה משלגים צפויים בצפון ובהרי ירושלים.

בצפון, הוכנו כ-35 כלים ובהם מפלסות, שופלים, מחפרונים, ג'יפים בעלי הנעה קדמית ורכב הסעה שיופעלו ע"י כ-50 עובדים, עובדי מע"צ ועובדי קבלנים, העובדים עבור מע"צ.

הכלים יהיו בצמתים שבצפון רמת הגולן, בקרבת הבניאס, נפח ובגליל העליון בתל חי וראש פינה.

בהרי ירושלים, הועמדו במצב הכן מספר דומה של ציוד הנדסיי כבד ועובדים, במיוחד בכביש מס' 1, משער הגיא לירושלים ובכבישים האחרים, המובילים לבירה כ' 443, מודיעין - מבוא חורון וכן באזור גוש עציון.


