

כל שטחי גאון הירדן לאורך נהר הירדן ממושב מחולה בצפון ועד מושב נעמה בדרום מוצפים במים, רוחב הנהר עשרות מטרים גובה המים מגיע עד כ-10 מ'. שטחי החקלאות במקום כוסו במים, כרבולות הדקלים הן היחידות המבצבצות מעל פני המים.

נמסר מהמועצה האיזורית בקעת הירדן, כי בעקבות פתיחת הסכר בנהרים, הגיע נחשול מים אדיר לנהר הירדן ומילא את ערוץ הנהר לכל אורכו ממושב מחולה בצפון ועד מושב נעמה בדרום (כ-80 ק"מ), דבר ששנים לא קרה באזור.

לא ברור עדיין היקף הנזק שנגרם לאלפי דונם תמרים מזן מג'הול הנטועים באזור ומעובדים ע"י חקלאי בקעת הירדן. רק עם ירידת המים ניתן יהיה לאמוד את היקף הנזק למטעים, בתי האריזה והציוד החקלאי הנמצא בשטח.

