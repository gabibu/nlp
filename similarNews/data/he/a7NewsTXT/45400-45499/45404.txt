

ראש ממשלת רוסיה לשעבר, יבגני פרימאקוב, טס בשבת לעיראק. כך מסר רדיו "אקו מוסקובי", שציטט מקורות בקרמלין.

פרימאקוב, שכיהן גם כשר חוץ, הוא מומחה למזרח התיכון וידיד ותיק של נשיא עיראק סדאם חוסיין.
הדוברת של פרימאקוב, אנסטסיה קורצ'גינה, אמרה לסוכנות הידיעות "אינטרפקס" כי אין ביכולתה להכחיש או לאשר את הידיעה.

פרימאקוב, שהיה ראש ממשלת רוסיה בשנים 1998-1999, נסע לבגדאד פעמיים ב-1990 כחלק ממאמצי הסובייטים למנוע התקפה אמריקנית על עיראק, אך מאמציו לא הצליחו.

(עתי"ם-רויטרס)
