

כ-200 אחים ואחיות עובדי בית החולים "ביקור חולים" בירושלים, הפגינו היום בצהריים במחאה נגד אי תשלום משכורתם האחרונה בעקבות קשיים כספיים אליהם נקלע בית החולים.

המפגינים מחו נגד סירובו של מס ההכנסה לבטל עיקול שביצע לחוב שהצטבר בבית החולים משנת 1984, בשל העיקול, לא שולמה משכורתם של כ-900 עובדי בית החולים ובהם אנשי הצוות הרפואי ועובדי המינהלה.

מהנהלת בית החולים נמסר כי ההנהלה עושה את כל המאמצים לשלם את המשכורות בהקדם האפשרי ולבטל את העיקול שביצע מס ההכנסה.

כוח משטרה מצומצם שמר על הסדר במהלך ההפגנה .
