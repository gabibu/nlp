

בג"ץ הוציא צו ביניים, המקפיא את המשך הבנייה של בניין מגורים בתל רומידה שבחברון. את העתירה נגד הבנייה במקום הגישו שני ערבים מחברון, ח"כ מוסי רז ושני ארכיאולוגים באמצעות עו"ד שלמה לקר. העותרים טענו כי הבנייה במקום תפגע באחד האתרים החשובים ביותר מבחינה ארכיאולוגית.

בתגובה להחלטת בג"צ אמרו ועד חברון לכתב יש"עניוז: "הבנייה באדמות ישי קיבלה אישור מכל הגורמים המקצועיים, כולל קמ"ט ארכיאולוגיה ורשות העתיקות. החלטת בג"צ היא פוליטית וחושפת שוב את השתייכותו לשמאל הקיצוני. עברנו את פרעות תרפ"ט, עברנו מתקפות טרור, נעבור גם את בג"צ ונמשיך לבנות את חברון בע"ה".
