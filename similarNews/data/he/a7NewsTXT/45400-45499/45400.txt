

עיראק לא הגיבה עדיין רשמית בפומבי על דרישת ראש הפקחים, הנס בליקס, להשמיד את עשרות טילי "אל סמוד 2" ורכיביהם עד ה-1 במארס.

מנהל חברה המעורבת בייצור הטילים הללו, אמר כי אם עיראק תציית להוראת האו"ם להשמיד טילים אלה, תימנע ממנה אפשרות הגנתית חשובה כל עוד ארה"ב מאיימת במלחמה.

מוחמד מוד'פר אל אד'מי, אחד מחברי הפרלמנט העיראקי, אמר ביום שישי לעיתונאים כי הוא סבור שעיראק תשמיד את הטילים אם תקבל הוראה לעשות זאת. לדבריו, עיראק רוצה למנוע את "התוקפנות" שארה"ב מאיימת לבצע אם עיראק לא תציית להוראות האו"ם להתפרק מנשקה.
"עיראק תעשה את המקסימום שביכולתה לעשות כדי למנוע כל מעשה תוקפנות, אפילו (להשמיד את) הטילים", הוסיף.

(עתי"ם-חוץ)
