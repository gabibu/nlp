

יו"ר שינוי טומי לפיד הודיע כי מפלגתו דבקה אמנם במפת הדרכים והכרזה על מדינה פלשתינית, אולם לא תתעקש על הכללתה בקווי היסוד של הממשלה.

יו"ר שינוי טומי לפיד הודיע כי מפלגתו דבקה אמנם במפת הדרכים והכרזה על מדינה פלשתינית, אולם לא תתעקש על הכללתה בקווי היסוד של הממשלה.

יו"ר שינוי אמר כי מפלגתו, דבקה במפת הדרכים אך תסתפק גם בהודעה פומבית של ראש הממשלה על מחויבותו למפת הדרכים ביום שיציג את ממשלתו.

היום בשעה 2:30 אחר הצהריים יפגשו צוותי המו"מ של הליכוד ושינוי. בפגישה ידונו הפעם בעיקר בנושאים המדיניים אך גם בנושאים כלכליים.

ביחס למפלגת העבודה אמר ח"כ לפיד כי "אין כמוני מעונין שמפלגת העבודה תצטרף, אך היא מפספסת את כל האפשרויות". יו"ר שינוי גילה כי ביום שלישי בשבוע שעבר סוכם על פגישה בינו לבין יו"ר העבודה, מצנע כדי לתאם עמדות יחדיו מול ראש הממשלה.

ח"כ לפיד אמר כי לאחר שהפגישה כבר היתה מתואמת הגיעה הוראת ביטול מלשכתו של מצנע.

ביחס להסכם שהשיגה המפד"ל עם הליכוד אמר ח"כ לפיד כי הוא מופתע מדברי המפד"ל על כך שהממשלה היא זו שצריכה להכריע בענין מפת הדרכים ולא ראש הממשלה. "זה הרי מה שהוא הבטיח לציבור" דברי לפיד.

יש לציין כי על פי מפתח השרים שנקבע בהסכם שעשה הליכוד עם המפד"ל בו ניתנו 2 תיקים עבור ששה מנדטים, הרי שמפלגת שינוי צריכה לקבל על פי מפתח זה 5 תיקים.

יו"ר שינוי סירב לומר אלו תיקים תדרוש מפלגתו בשיחות היום עם נציגי הליכוד אולם על פי הידוע עד עתה דורשת שינוי את תיק האוצר, הפנים והמשפטים.
