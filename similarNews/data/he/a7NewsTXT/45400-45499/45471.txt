

זרימה אדירה של נהר הירדן באזור בקעת הירדן.

כל שטחי גאון הירדן לאורך נהר הירדן, ממושב מחולה בצפון ועד מושב נעמה בדרום מוצפים במים.

רוחב הנהר עשרות מטרים, גובה המים מגיע עד כ-10 מטרים.

שטחי החקלאות במקום כוסו במים, כרבולות הדקלים הן היחידות המבצבצות מעל פני המים.

מהמועצה האיזורית בקעת הירדן נמסר כי בעקבות פתיחת הסכר בנהריים, הגיע נחשול מים אדיר לנהר הירדן ומילא את ערוץ הנהר לכל אורכו, ממושב מחולה בצפון ועד מושב נעמה בדרום (כ-80 ק"מ), דבר ששנים לא קרה באזור.

כל שטחי החקלאות בגאון הירדן הוצפו עד לגובה של 10 מטרים מים.

לא ברור עדיין היקף הנזק שנגרם לאלפי דונם תמרים מזן מג'הול הנטועים באזור ומעובדים ע"י חקלאי בקעת הירדן.

רק עם ירידת המים ניתן יהיה לאמוד את היקף הנזק למטעים, בתי האריזה והציוד החקלאי הנמצא בשטח.
