

השגריר שלמה ארגוב שנפצע אנושות ערב מלחמת שלום הגליל, מת הלילה בבית החולים הדסה הר הצופים בירושלים.

שלמה ארגוב כיהן ערב מלחמת שלום הגליל כשגריר ישראל בבריטניה . ב-3 ביוני 1982 הוא נורה על ידי מחבל בעת שיצא מאירוע בלונדון. ארגוב נפצע אנושות בראשו ומאז - לא החלים מפצעיו עד למותו הלילה.

יש להזכיר כי ההתנקשות בארגוב היתה העילה הישירה להחלטת ישראל לפתוח במבצע שלום הגליל.

השגריר ארגוב היה בן 74 במותו . אשתו חוה ז"ל טיפלה בו עד יום מותה במאי 2002. ארגוב הניח אחריו שתי בנות ובן.
