

לפנות בוקר חתמו צוותי המו"מ של הליכוד והמפד"ל על הסכם פוליטי שיאפשר הקמת ממשלה עם הליכוד, שינוי והמפד"ל.

לפי ההסכם שהושג תקבל המפד"ל שני תיקים. אפי איתם צפוי להיות שר הבינוי והשיכון וזבולון אורלב יקבל את תיק העבודה והרווחה.

עוד יהיה למפד"ל סגן שר במשרד רה"מ שאותו יקבל ככל הנראה ח"כ הרב יצחק לוי.

ח"כ שאול יהלום יכהן כיו"ר ועדת העבודה והרווחה של הכנסת.

בהסכם שהושג כלולים גם נושאי דת ומדינה שסוכמו בשבוע שעבר בפגישות בין ראשי המפד"ל ושינוי. בהסכם זה נקבע, בין היתר, כי תישמר עצמאותה של מערכת החינוך הדתי והיא לא תיפגע.

עוד יבוטל הקיצוץ בתקציבי השירות הלאמי לבנות שומרות מצוות.
