

השגריר שלמה ארגוב שנפצע אנושות ערב מלחמת שלום הגליל מת הבוקר בבית החולים הדסה הר הצופים בירושלים.

שלמה ארגוב כיהן ערב מלחמת שלום הגליל כשגריר ישראל בבריטניה .ב-3 ביולי 1982 הוא נורה על ידי מחבל בעת שיצא מאירוע בלונדון. ארגוב נפצע אנושות בראשו ומאז למעשה לא החלים.

את האחריות לנסיון הרצח קיבל עליו ארגונו של אבו נידאל.

ההתנקשות בארגוב היתה העילה הישירה להחלטת ישראל לפתוח במבצע שלום הגליל.

קודם לכהונתו בבריטניה כיהן ארגוב כשגריר ישראל בהולנד ובמקסיקו וכן שימש כסמנכ"ל לעניני הסברה במשרד החוץ.

במשך השנים הוא היה מאושפז ביחידת השיקום בבית החולים הדסה הר הצופים שלימינו אשתו חוה ז"ל שטיפלה בו עד יום מותה במאי 2002.

השגריר ארגוב היה בן 74 במותו והניח אחריו שתי בנות ובן
