

פקחי הנשק של האו"ם ביקרו בשבת בתשעה אתרים בעיראק, כך מסר הגוף העיראקי הממונה על שיתוף הפעולה עם הצוותים. הפקחים ביקרו בשלושה מפעלים לייצור טילים, שניים בבגדאד ואחד בפלוג'ה, 80 קילומטרים ממערב לבירה. כן ביקרו במתקן רפואי במוסול, 400 ק"מ מצפון לבגדאד, במחלבה באבו גורייב, 30 ק"מ ממערב לבירה, ובמפעל באל-טאג'י, 20 ק"מ מצפון לה.
טיסה מתוכננת של המומחים בנשק כימי בוטלה בשל תנאי מזג האוויר הקשים.

(עתי"ם-ד.פ.א.)
