

אלמונים פרצו בשבת לתוך משרד של רשת בתי התמחוי "מאיר פנים" בירושלים. נמסר כי נגנב ציוד רב, כספת ומערכת מיחשוב מתקדמת. לכתב ערוץ 7 נמסר כי הפורצים השאירו את כלי הפריצה במקום.
דוד זילברשלג מסר כי הרשת בנוייה על כספי תורמים והכל מגובה במחשבים שנגנבו. "כל רשימות התורמים שמורים במחשבים, ובכל מקרה נמשיך מחר לעבוד ולחלק מזון לנזקקים לכך. בסניף בירושלים אנחנו סועדים מעל 600 איש ובסך הכל ביום אנחנו מוציאים 3000 מנות", אמר זילברשלג לכתבנו.
