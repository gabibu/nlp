

נמשכים חילוקי הדעות בין הפלגים הפלשתינים השונים בקשר להודעת יאסר ערפאת בעניין הפסקת האש.

רבים מהנהגת האינתיפאדה מנסים לפרש את הודעת ערפאת בצורות שונות, תוך הדגשה שהאינתיפאדה תמשך עד לקבלת כל הזכויות של הפלשתינים והקמת המדינה הפלשתינית ובירתה מזרח ירושלים.

בתום ישיבה שכינס יאסר ערפאת עם ראשי הרשות, הדגישו מספר בכירי אופוזיציה , כי יאסר ערפאת הציג בפניהם תמונה המעידה על כך שאריאל שרון וממשלתו מתכוונים להמשיך במדיניותם התוקפנית נגד ההנהגה הפלשתינית והעם שלה. לכן, יש להתכונן למערכה הקשה בעתיד עם הממשלה הזאת. ערפאת דרש מהנהגת האינתיפאדה לשמור על עצמם ולהזהר ממצבים שעלולים לפגוע בהם.

הבכירים מסרו כי ערפאת לא הציג בצורה ישירה את עניין הפסקת האש, ותוך דרישה מפורשת מהם לעבוד למען יישום החלטתו בעניין הפסקת האש.

ערפאת לא התייחס בכינוס הזה לשום עניין הקשור למעצרם של מבוקשים פלשתינים מהג'יאהד והחמאס, לפי הדרישה הישראלית.

מרואן ברגותי, בכיר בתנזים של פת"ח, אמר בתום הישיבה ל"קול פלשתין", כי על הפלשתינים לעבוד למען יישום החלטת יאסר ערפאת, כיוון שההחלטה הזאת מהווה חלק מהמלצות ועדת מיטשל ונועדה לטובת האינטרס הלאומי הפלשתיני.

סאלח רא'פת, אחד מבכירי תנועת פידא, הנחשבת לתומכת ברשות הפלשתינית ובקואליציה הפלשתינית, אמר לסוכנות עתי"ם, כי מדובר בהפסקת אש משטחים פלשתינים מאוכלסים, על מנת למנוע תגובה ישראלית לעבר אותה אוכלוסיה, דבר שעלול לגרום לאבדות ולנזקים באותן שכונות.

תנועת חמאס והזרוע הצבאית שלה פרסמו אתמול בלילה הודעה, בה מסרו כי הם מוכנים להפסקת אש באופן זמני, אם ישראל תפסיק את התקפותיה ומעשיה נגד הפלשתינים בשטחים.

הג'יאהד האיסלאמי לא השתתף בפגישה בין ערפאת לבין הנהגת האינתיפאדה.




