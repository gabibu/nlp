

נשיא עיראק סדאם חוסיין שיבח את המחבל המתאבד, שרצח 20 צעירים בליל שבת, מסרו היום עיתונאים עיראקים.

"הפדאי הזה נקם לא רק את נקמת העם הפלשתיני ,אלא גם את נקמת העם העיראקי על הסנקציות שהן למעשה ציוניות", ציטטו העיתונים את דברי סדאם בישיבת הקבינט שנערכה ביום ראשון.

"אנחנו מברכים את העם הפלשתיני ואת בניו על העמדה מלאת הכבוד הזו, שבה אנו גאים מדי יום", הוסיף סדאם.

"כואב לי לשמוע שהפדאי הזה פוצץ את עצמו, אך העיקר במקרה כזה הוא לגרום לציונים להאמין שאין להם עתיד בפלשתין. אנחנו מודים לאלוהים על מבצע זה", המשיך סדאם.

סדאם הישווה את השפעת הפיגוע להשפעה שהיתה לטילי הסקאד שנורו על תל אביב במהלך מלחמת המפרץ. הוא גם אמר כי ראש הממשלה אריאל שרון והמתנחלים בשטחים הם פושעים. "שרון אינו הפושע היחיד. כל מי שמשתלט על אדמה ערבית ופלשתינית ומתיישב בה הוא פושע", הדגיש.
