

סקר של המכללה האקדמית בתל-חי שנועד לבחון את רמת החרדה בקו העימות לאחר הנסיגה מדרום לבנון, מצביע על רמת לחץ בינונית בקרב התלמידים.

הסקר, הנערך בקרב 462 תלמידי תיכון על ידי ד"ר שאול קמחי וד"ר מיכאל שמאי, יוצג בכנס מחקרי גליל בעוד שבוע.

במהלך הסקר הסתבר, כי תלמידים הגרים קרוב לגבול סובלים מרמת לחץ גבוהה יותר מחבריהם. בנות דיווחו על רמת לחץ גבוהה יותר בהשוואה לבנים. הסתבר עוד, כי בני ובנות קיבוץ דיווחו על רמת לחץ נמוכה בהשוואה לבני ובנות עיר ומושב.

בנושא של שביעות רצון מהחיים התגלו פערים, בעיקר בין בנים לבנות. בנות נוטות לדווח על רמת שביעות רצון נמוכה מהחיים בהשוואה לבנים וכן בני קיבוץ דיווחו על שביעות רצון מהחיים בהשוואה לבנות מושב.

בנושא הפוליטי גילו עורכי הסקר שככל שהנבדקים תומכים בפשרות טריטוריאליות, כך הם מדווחים על פחות לחץ ושביעות רצון מהחיים.

נערים מקיבוצים דיווחו על הסכמה גבוהה יותר לפשרה בהשוואה למשתתפי הסקר ממושבים וממושבות.
