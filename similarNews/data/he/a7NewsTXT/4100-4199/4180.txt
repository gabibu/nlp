

בית משפט השלום בנצרת האריך בשלושה ימים את מעצרם של שלושה תושבי הכפר כנא בארבעה ימים.

לדברי המשטרה, הם נהגו במהלך החודשים האחרונים לחבל ולהצית באופן שיטתי מיתקני נופש ומיתקנים אחרים של הקרן הקיימת לישראל, במסלול טיולים שהוכשר מבית קשת עד צומת גולני. על פי החשד, הם השחיתו מיתקני שעשועים, שירותים, ושולחנות, ואף הציתו אותם. מדובר להערכת מפקדי יחידת יואב של מג"ב שעצרו את הארבעה, במספר רב של מקרים בחודש האחרון מיוחסים להם בין 10 ל-15 מקרים. אחד העצורים חשוד גם במספר רב של התפרצויות לעסקים ולבתים. חוקרי יחידת יואב אינם יכולים לקבוע אם המניע הינו פלילי או לאומני. שלושה מבין ארבעת החשודים מוכרים למשטרה. מעצרם הוארך כאמור על ידי שופט בית משפט השלום בנצרת יוסף בן חמו.

כתב עתים קובי מנדל מוסר, כי הארבעה נעצרו בעקבות חומר חקירה ומידע מודיעיני שהגיע באשר לפעילותם.
