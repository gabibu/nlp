

לאחר חודשיים של הפסקה התחדשו בבניין בית המשפט העליון בירושלים הדיונים של ועדת החקירה הממלכתית, הבודקת את מהומות אוקטובר במיגזר הערבי.

בחודש מארס תקף אביו של ערבי שנהרג במהומות, את קצין המשטרה גיא רייך, ובעקבות כך הופסקו דיוני הוועדה ולאורך חדר הדיונים הוקם קיר זכוכית ארוך, החוצץ בין השופטים והעדים לבין הקהל.

אחד האנשים שהיה במקום אמר בזעם: "אני אב שכול. והוועדה בודקת למה הבן שלי נהרג. אני צריך להיות בפנים ולא נותנים לי להיכנס. אני לא יודע למה, אני לא התפרעתי. אני הייתי מוכן שייתנו לי אלפיים אגרופים ובלבד שהבן שלי יחזור".

בבוקר העיד פקד עווני עטאללה, קצין משטרה מתחנת משגב, שסיפר כי גיא רייך, שהיה מפקדו, ירה בכפר מנדא בעת המהומות כלפי מעלה אף שלא היה צורך בכך. הוא לא העיר לרייס על כך, משום שלדבריו, "גיא רייס לא אוהב שאומרים לו מה לעשות".
