

בראיון שהתפרסם אתמול בתקשורת הרוסית אמר ח"כ יורי שטרן כי ביחסיו עם ראש הרשות הפלשתינית יאסר ערפאת מחזק נשיא רוסיה ולדימיר פוטין את ידיהם של הפלשתינים הקיצוניים.
"כשהנשיא פוטין מברך את ערפאת", אמר ח"כ שטרן, "הוא מניח פצצת זמן מתחת ליציבותה של רוסיה, משום שכאשר הוא מעודד את ערפאת, הוא מעודד את הקיצוניים. ערפאת אינו שותף למשא ומתן, אלא ראש כנופיית טרור, וחייבים להתעלם ממנו ולהרוס את תשתיות הכוח שלו", הוסיף. רוסיה עומדת לשלוח ביום שני את השגריר המיוחד אנדריי ודובין למזרח התיכון, כדי לסייע בכינון דיאלוג בין ישראל לבין הפלשתינים.


