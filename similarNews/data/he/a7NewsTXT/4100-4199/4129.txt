

שליח האפיפיור בירושלים הקרדינל פיו לאגי אמר היום בשידור רדיו הותיקן כי הישובים מהווים פרובוקציה משום שעל שטחיהם אמורה לשכון הרשות הפלשתינית בעתיד.

לפיכך מוצא הקרדינל, ששב ביום שישי בערב לרומא, כי תגובת הפלשתינים "מובנת במידת מה", כלשונו.

לדברי לאגי, עבור שרון "השלום שווה בטחון, אולם בטחון בתנאים מוגדרים. החל מנקודה זו, הדברים אינם מתקדמים".

לכתב סוכנות הידיעות הצרפתית אמר הקרדינל, כי ראש ממשלת ישראל עושה "מאמצים יוצאי דופן כדי לשלוט במצב, למרות דעת הקהל בישראל".


