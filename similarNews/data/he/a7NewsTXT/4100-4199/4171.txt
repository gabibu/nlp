

חבר הכנסת צבי הנדל אומר כי הוא וחבריו לסיעת האיחוד הלאומי ישראל ביתנ,ו יצאו אמש מאוכזבים מפגישתם עם ראש-הממשלה. הם אומרים כי מר שרון לא היה איש בשורה בשום נושא. הם לא שמעו ממנו דברים מעודדים אודות סיומה של מדיניות ההבלגה וגם לא קיבלו ממנו התחיבויות כלשהן בנושא הבינוי ביש"ע.

הנדל אומר כי אם המצב הזה יימשך לאורך זמן תפרוש סיעתו מהממשלה, אך הוא מעריך ששרון יוכל להמשיך לקיים את ממשלתו בלא קושי גם בלי סיעה זו.

לעומת הנדל אמר היום השר אביגדור ליברמן, בראיון למחלקה הרוסית של ערוץ 7, כי ראש הממשלה קיבל את עמדתו בסוגיות בטחוניות אחדות. הוא לא פירט.


