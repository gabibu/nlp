

מליאת הכנסת תצביע בקרוב בקריאות שנייה ושלישית על הצעת חוק שתחייב להתקין מעליות שבת בבנייני מגורים.

וועדת הפנים אישרה היום את ההצבעה הסופית על הצעת החוק שיזמו חברי הכנסת בני אלון, זבולון אורלב, צבי הנדל ונסים זאב. על פי ההצעה בכל בניין מגורים או ציבורי חדש שבו מותקנת יותר ממעלית אחת יותקן באחת המעליות מנגנון פיקוד שבת.

שר המשפטים ייקבע תקנות שיסדירו את שעות פעילות המעלית, בהתחשב במספר הדיירים בבניין ובצרכיהם. בעלי הדירות יישאו בהוצאות ההפעלה.
