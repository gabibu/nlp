

מטוסי קרב אמריקניים, שפיטרלו באזור אסור לטיסה מעל דרום עיראק, תקפו סוללת נ"מ עיראקית.

"בתגובה לפעולות העויינות האחרונות של עיראק נגד מטוסי הקואליציה, המפקחים על אזור איסור הטיסה הדרומי, השתמשו מטוסי הקואליציה בנשק מונחה מדוייק ותקפו אתר תותחי נ"מ בדרום עיראק", נאמר בהודעת פיקוד הצבא המרכזי האמריקני.

אחד מדוברי הפיקוד, השוכן בבסיס חיל האוויר מאקדיל בפלורידה, הודיע כי רק מטוסים אמריקניים היו מעורבים בהתקפה.

הדובר ציין כי מטוסי אף-15 ומטוסי הצי מסוג אף-18 השתתפו בהתקפה, שהיתה הראשונה מאז ה- 18 במאי נגד מטרות עיראקיות בדרום. הדובר ציין כי כל המטוסים שבו בשלום לבסיסם.
