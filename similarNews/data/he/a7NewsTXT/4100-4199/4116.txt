

כוחות הרש"פ ממשיכים בלוחמתם באיזור רפיח על גבול ישראל-מצרים, 2 חיילים נפצעו קל
2 חיילי צה"ל נפצעו קל בחילופי אש באיזור רפיח, על גבול ישראל מצרים.

כתבנו משה פריאל מדווח כי הפלשתינים יורים מנשק קל, משליכים רימונים ובקבוקי תבערה וכן משתמשים בנשק אנטי טנקי.

מדובר צה"ל נמסר כי בשעות הצהריים, סמוך לשעה 12:00, נפתחה אש בנשק קל, זריקות רימונים ובקבוקי תבערה לעבר כח צה"ל שנע בגבול ישראל-מצרים.

מהירי נפצעו באורח קל קצין וגשש. החיילים קיבלו טיפול רפואי במקום ולא נזקקו לפינוי לבית חולים. לאחר הטיפול שב הקצין לפעילות שוטפת.

מקורות בצה"ל מסרו כי בשל הצורך הבטחוני המיידי להגן על חיילי צה"ל ועל תושבי כפר דרום, בעקבות נפילת פצצת המרגמה בלילה, ביצע צה"ל עבודות גידור בסמוך מאוד לציר, מהצד הפלשתיני.

רשת הסי. אן. אן. קטעה את שידוריה כדי לדווח על התקרית: "זו הפרה משמעותית ראשונה של הפסקת האש שהוכרזה בידי ערפאת לאחר הפיגוע בתל אביב".
