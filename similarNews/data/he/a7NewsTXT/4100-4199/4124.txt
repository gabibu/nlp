

בנאום שלאחר הפיגוע בדולפינריום אמר יו"ר חירות ח"כ מיכאל קליינר כי אריק שרון עוד לא קולט כי העם בחר בו כדי שיילחם ברשות הפלשתינית.

הוא קרא לממשלה לחסל את ערפאת עכשיו ולא להמתין "אסור לחכות לערפאת. אסור לספק לו זמן לתירוצים. ערפאת פסול. ערפאת הוא ממשיכו של היטלר. ערפאת הוא נאצי מודרני. אסור לנהל איתו מו"מ אסור להדבר איתו. צריך לחסל אותו ולסלק את אלפי המחבלים שהביא".

לדברי קליינר הפסקת האש הנוכחית היא "פספוס של עיתוי מזהיר להכות בפלשתינים מכה ניצחת ולנצח במערכה כשהעולם נושב בעורפנו ברוח גבית ולא ברוח נגדית".

קליינר המשיל את הפסקת האש למלכודת דבש שישראל נכנסת אליה מתוך "טמטום" בעוד שלדבריו "ערפת מחכך ידיים בלשכתו ואינו מצליח להסתיר את החיוך מתחת לזיפים".



