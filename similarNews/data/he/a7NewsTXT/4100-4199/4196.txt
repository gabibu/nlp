

חל שיפור במצבן של שתי פצועות שנפגעו בפיגוע בשבת בלילה בדולפינריום.

היום בבוקר הועברה אחת הנערות המאושפזת בבית החולים "שיבא" ברמת-גן ממחלקת טיפול נמרץ ילדים למחלקה כירורגית ילדים בבית החולים.

שיפור חל במצבה של נערה נוספת המאושפזת בבית החולים "איכילוב" בתל-אביב, שמצבה הוגדר אנוש, ועתה הוא מוגדר קשה. כתבת עתי"ם מדווחת כי מדובר בנערה שנפגעה בראשה.

מבית החולים "שיבא" נמסר, כי עתה מאושפזים בבית החולים שישה פצועים. מצבה של אחת מהם קשה אך יציב והיא מאושפזת במחלקה לטיפול נמרץ נשימתי, שני פצועים במצב בינוני ושלוש פצועים במצב קל.

מבית החולים "איכילוב" נמסר, כי בביה"ח מאושפזים עדיין 21 פצועים. אחת במצב אנוש, 4 במצב קשה, 5 במצב בינוני ו-11 במצב קל.
