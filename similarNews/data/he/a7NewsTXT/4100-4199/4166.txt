

שיעור התמיכה בנשיא ארה"ב ג'ורג' בוש ,ירד ב-8 נקודות בחודשיים האחרונים, ועומד על 55 אחוזים, זאת על פי תוצאות סקר שפורסמו בלילה שבין יום שני לשלישי, ואשר נערך על ידי ה"וושינגטון פוסט" ו-ABC ניוז.

הסוקרים אמרו כי 1,004 אמריקנים בוגרים נשאלו בין ה-31 במאי ל-3 ביוני, והוכיחו עלייה ניכרת באי-שביעות הרצון ממדיניות האנרגיה של הנשיא הרפובליקני. בנוסף נמסר כי האמריקנים מנסים להעביר לנשיא מסר, לפיו עליו למצוא דרכים להגיע לפשרות עם הדמוקרטים.

58 אחוזים מהנשאלים התנגדו לדרך בה מטפל בוש בתחום האנרגיה.

האמריקנים התפצלו בדעותיהם לגבי ההנהגה המועדפת עליהם. 40 אחוזים בחרו בבוש ו-42 בדמוקרטים. לפני חודשיים הוביל בוש בהפרש של 10 אחוזים.

לעומת זאת זכה בוש בהבעת תמיכה על פועלו בנושאים בינלאומיים, מיסוי וחינוך, אולם הרייטינג שלו ירד ל-40 אחוזים ואף פחות מזה בכל הקשור לנושאי רווחה, סביבה ואנרגיה. (
