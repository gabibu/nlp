

שר התיירות רחבעם זאבי מעריך כי יו"ר הרשות שפלשתינית יאסר ערפאת יכבד את הפסקת האש לכל היותר למשך יום או חודש.

במהלך ביקור שערך היום בנהריה, אמר רחבעם זאבי: "בסופו של דבר עקרב נשאר עקרב, וערפאת יחזור לעקוץ אותנו. אז נגלה שהפסדנו זמן וגם דמים. בעוד חודש, לאחר כך וכך הרוגים, יגידו - המשוגעים האלה צדקו - במקום לומר זאת היום".

השר זאבי הוסיף, כי מדיניות האיפוק עליה הכריז ראש הממשלה היא בבחינת חולשה. כי מי שמתאפק, כואבת לו הבטן, ובסופו של דבר משתחרר הכל תוך כדי כאבים", אמר.

שר התיירות הוסיף כי מולדת החליטה לפרוש מהממשלה, אך הדבר מותנה בהסכמת המפלגות האחרות".
