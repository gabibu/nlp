

במהלך הדיונים של ועדת אור הפגינו קבוצת סטודנטים חברי תא "תכלית" מהאוניברסיטה העברית, אל מול בית המשפט העליון נגד פעילות הוועדה. לדברי איציק באומן, אחד מהמפגינים, ההפגנה היא במחאה על נהלי העבודה של הוועדה. לדבריו, אין בידיה כלים להגיע לחקר האמת משום שלא הוסמכה לכך. היא קיבלה מנדט לחקור רק את תגובות השוטרים, אך לא את הסיבות לכך שההתפרעויות פרצו: את ההסתה שקדמה להן, ואת ההיערכות הלקויה של הממשלה לקראת הצפוי. כמו כן ציין באומן כי תהליך פעולת הוועדה לקוי גם בעניין גביית העדויות מפי המתפרעים. לדבריו בכל הליך משפטי העדים נחקרים חקירה נגדית, ואילו בדיוני הוועדה הזאת הם משמיעים את סיפורם בלא שיישאלו כל שאלות, ולו גם הפשוטות ביותר כגון: מה עשיתם שם בכלל?


