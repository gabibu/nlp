

מחמוד אל זאהאר, מבכירי תנועת החמאס ברצועת עזה, אמר היום כי "איננו מציעים הפסקת אש".

לדבריו "מדיניותנו היא להמשיך באינתיפאדה ובהתקוממות. איננו משנים את המדיניות. התנגדות פירושה לתקוף את הישראלים בכל מקום ובכל האמצעים".

החמאס קיבל על עצמו את האחריות לפיגוע שהיה בלילה שבין יום שישי לשבת בתל אביב, ואשר בו נהרגו 20 בני-נוער.

אתמול הציע אחד מבכירי החמאס לשקול את האפשרות להפסיק פיגועים בתחומי ישראל, זאת בהתניה ליישום פעולות מסויימות מצד ישראל.
