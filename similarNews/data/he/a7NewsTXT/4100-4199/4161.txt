

תנועת אגודת ישראל העולמית פועלת לשמר מאות בתי עלמין יהודיים ברומניה. משלחת של הוועד הפועל העולמי של אגודת ישראל ביקרה לאחרונה ברומניה ופעלה לשכנע שם את השלטונות לחוקק חוק שיבטיח את שימורם של בתי העלמין היהודיים. ברומניה יש יותר משמונה-מאות בתי עלמין יהודיים. שש-מאות מתוכם שוכנים במקומות שכבר עשרות שנים לא חיים בהם יהודים. מצבות רבות נשברו וחלק מהקברים אף נעלמו. בשלב ראשון נעשה מאמץ להקים גדר סביב בתי העלמין.


