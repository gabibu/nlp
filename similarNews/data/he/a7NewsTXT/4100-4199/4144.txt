

כתבנו קובי פינקלר מסר כי עד כה טרם החלה הרשות הפלשתינית לעצור מחדש את המחבלים ששילחה לחופשי בשמונת החודשים האחרונים.

כתבנו אריאל כהנא אמר כי מהדלפות שהדליפו גורמים צבאיים עולה כי שתי ההתקפות של חיל האוויר שתוכננו, בוטלו. אחת תוכננה להתבצע לפני הפיגוע בדיסקוטק ליד הדופלינריום, והיא בוטלה דווקא בשל הפיגוע. הדבר נבע מכך שהיה ברור כי לאחר הפיגוע "ימתינו" בשטחי הרשות לתגובה, וההפצצה המתוכננת הייתה פוגעת במשרדים ריקים. התקפה קשה, שנייה במספר, שתוכננה להתבצע לאחר הפיגוע בוטלה אף היא בעקבות הכרזתו של יאסר עראפת על הפסקת אש.

בשיחה ליומן הצהריים התייחסה השרה ציפי לבני למדיניות האיפוק שעליה שומר ראש הממשלה שרון לפי שעה. ליבני אמרה כי איפוק או תגובה אינם ערכים, אלא החלטה לפעול פעולה לפי צורך. לדעתה, עד לפיגוע בשבת, היה נכון להתאפק. עם זאת, לדעתה, לאחר רצח עשרים אנשים בפיגוע בדיסקוטק ליד הדולפינריום, יש לסיים את ההבלגה ולנקוט פעולות שונות. כמו שהפיגועים מפתיעים את הציבור כך צריכים ערפאת והקהילייה הבינלאומית להיות מופתעים, אמרה ליבני. היא הדגישה כי המדיניות שנקבעה על ידי הקבינט היא תוצאה של הסכמה פה אחד בין כל מרכיבי הקבינט: העבודה והליכוד גם יחד.


