

ועדת החקירה בפיקוד המרכז, שחקרה את נסיבות מותו של לוחם חטיבת הנח"ל טוראי אריאל רביב, הגישה אתמול את מסקנותיה לרמטכ"ל.

רביב נהרג לפני כחודש במהלך תרגיל מחלקה לילי בשטח פתוח. ועדת החקירה גילתה, כי לפני התרגיל עברו החיילים תדריך בטיחות ואף ביצעו "תרגיל יבש" שהקדים את התרגיל "הרטוב" המתבצע תוך שימוש באש חיה. היא קבעה כי רביב נהרג לאחר שחבריו בתרגיל המחלקתי חשבו, שהפנסים אותם החזיק בידו מסמנים את גבול הגזרה אליה מותר להם לירות, ולא את קצה הכוח המסתער, ולכן ירו בו.

בחודשים האחרונים נהרגו בתאונות מבצעיות ובתאונות אימונים אחד-עשר מחיילי צה"ל.
