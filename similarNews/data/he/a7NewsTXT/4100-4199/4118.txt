

אתמול נפגשו בני משפחות החיילים החטופים ומשפחת טננבוים, עם שר החוץ הגרמני יושקה פישר. בפגישה שטחו בני המשפחות את כאבם על כך שבמהלך כ-8 חודשים מאז חטיפת יקיריהם, אין להם שום מידע על מצבם.

בני המשפחות הודו לשר האורח על מאמצי ממשלת גרמניה וביקשו המשך המאמץ ההומניטרי, במטרה לקבל אות חיים מן הבנים ולהביא לשחרורם.

השר האורח ציין כי כאבן של המשפחות נוגע אישית ללבו. השר אמר כי הוא בקי בפרטי המקרה והבטיח כי יעשה אישית כל מאמץ מול כל הגורמים בעלי ההשפעה על מנת להביא להתקדמות בטיפול בנושא כאוב זה.

קודם לכן נפגש השר האורח עם רינה חבר, אמו של החייל הנעדר גיא חבר ובפגישה נפרדת עם בני משפחתו של רון ארד.


