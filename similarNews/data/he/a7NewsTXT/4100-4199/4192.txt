

ביום רביעי בצהריים תתקיים בכיכר ציון בירושלים הפגנה גדולה נגד מדיניות האיפוק של ממשלת שרון, והיא תעמוד בסיסמה: "חייבים לנצח את ערפאת".

לפני ההפגנה תתקיים ברחבת הכותל תפילה עם רבנים לאבינו שבשמים על המצב הקשה השורר בארץ.

בעוד כחודש תתקיים עצרת הזדהות עם תושבי יש"ע בבנייני האומה בירושלים. בעצרת, הנואם המרכזי יהיה ראש הממשלה לשעבר בנימין נתניהו. את העצרת מארגנים אנשי ימין שהתאכזבו ממדיניות שרון.
