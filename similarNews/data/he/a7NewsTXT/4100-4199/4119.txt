

כלי רכב צבאי הותקף הבוקר ביריות סמוך לגשר חלחול צפונית לחברון. איש לא נפגע ולא נגרם נזק. החיילים השיבו אש לעבר מקורות הירי שזוהו בעיר חברון, ופצעו קצין פלשתיני מכוח שבע-עשרה.

אמש הותקפה מכונית ישראלית שנסעה סמוך לעזון בשומרון. איש לא נפגע ולא נגרם נזק למכונית.

מדרום לשכם נפצע קל אזרח ישראלי מפגיעת אבנים במכוניתו. מוקדם יותר פתחו הפלשתינים אל מוצב צה"ל סמוך לגני טל ואל מוצב צה"ל ליד רפיח.

כמו כן נפלו שלוש פצצות מרגמה ליד עצמונה. איש לא נפגע.
