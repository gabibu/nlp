

ראש עיריית תל-אביב-יפו- רון חולדאי, החליט כי עיריית תל-אביב-יפו תממן את שיפוץ הנזקים שנגרמו למסגד חסן בק ביפו בעקבות ההתפרעויות בשבת האחרונה, כתגובה לפיגוע בדולפינריום.

רון חולדאי אמר כי הוא רואה בחומרה רבה את הפגיעה במרקם היחסים העדין בין תושביה היהודים והערבים של תל-אביב-יפו והוסיף כי הוא פועל בכל דרך להחזיר את שיגרת החיים התקינה ואת יחסי השכנות הטובים המאפיינים את תושבי העיר במשך כל השנים.

