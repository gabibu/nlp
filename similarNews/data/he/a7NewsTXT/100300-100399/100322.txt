

צעדת הנוער של גוש קטיף שתוכננה להשבוע, נדחתה לשבוע הבא, ותתקיים בימים ראשון עד שלישי, ו' עד ח' בשבט, 16 עד ה-18 בינואר. בני הנוער יצעדו מניסנית שבצפון חבל עזה ועד לירושלים. ביום הראשון הם צפויים להגיע בערב למרכז שפירא וללון בישיבת ההסדר 'אור עציון' הבנות ישנו בקיבוץ עין צורים. ביום שני יגיעו הצועדים ללטרון וילונו בישיבה תיכונית בקיבוץ שעלבים הסמוך, הבנות ישנו באולפנה. ביום שלישי ימשיכו הצועדים מלטרון ועד לאהל המחאה בירושלים הנמצא מול הכנסת. שם תתקיים עצרת במקום.

הצעדה מתקיימת במחאה נגד התכנית לגרש גברים נשים וילדים מבתיהם בארץ ישראל. וכן תחת הסיסמא: "לא נעצור בדרך". בני הנוער יבהירו בצעדתם כי דרך ההתיישבות והאמונה תימשך למרות כל הקשיים.
