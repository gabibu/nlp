

מסוק של חיל האוויר ירה לעבר מכונית שמולכדת בחומרי נפץ בציר כיסופים, סמוך ליישוב כפר דרום בגוש קטיף.

מסוק קרב שיגר בצהריים טילים לעבר מכונית חשודה ליד כפר דרום שבגוש קטיף. המכונית שהייתה ככל הנראה ממולכדת, התפוצצה.

בצהריים עצר כוח צה"ל ליד טול כרם שני מבוקשי פתח, שאחד מהם נשא רובה אם-16 דרוך. ככל הנראה המחבלים היו בדרכם לבצע פיגוע ירי באזור. השניים הועברו לחקירת כוחות הביטחון.

דובר צה"ל התיר לפרסום כי צה"ל והשב"כ עצרו את שני המחבלים שביצעו את פיגוע הירי במחנה דותן שבאזור ג'נין לפני כשלושה חודשים, בו נהרג סמל ראשון יאיר תורג'מן ז"ל.

הבוקר דווח בעיתון "א-שרק אל-אווסט" כי לשכת שרון הבטיחה לאבו מאזן ולהעביר את השליטה בשמונה ערים ביו"ש לידי מנגנוני הביטחון של הרש"פ.

