

לראשונה מאז פרוץ האינתיפאדה ירדו 400 אנשי צוות המשחתת האמריקאית "אובאנון" לחופשה בחיפה.

400 קציני וימאי המשחתת של צי ארצות הברית U.S.S OBANON, שהשתתפו בתרגיל הכוחות המשולבים יחד עם חיל הים הישראלי והצי הטורקי, עגנו בנמל להצטיידות והצוות ירד לחופשת חוף בחיפה.
לאחרונה נפגש ראש עיריית חיפה, יונה יהב, עם מנהיג הרוב הרפובליקני בסנאט ועם סנטורים נוספים וביקש מהם לסייע בקבלת הסכמת פיקוד הצי האמריקאי לעגינת אוניות הצי לעגון בנמל חיפה בהיקפים שעשו זאת לפני פרוץ האינתיפאדה וכי צוותי האוניות ירדו לחופשת חוף בחיפה.

יצויין כי לפני כ-4 שנים הפסיק הצי האמריקאי לחלוטין את עגינת האוניות בנמלי ישראל מחשש לפיגועים. כזכור, אז נפגעה המשחתת האמריקאית קול בנמל עדן בסעודיה, פגיעה שגרמה למותם ופציעתם של אנשי צוות האוניה.

דובר עיריית חיפה מסר כי מאז החל ראש העיר בכהונתו הוא עסק רבות בנושא וחזר על בקשתו בכל פגישה עם מפקדי הצי שביקרו בחיפה לרבות מפקד הצי השישי וסגן מפקד הצי האמריקאי.
אתמול הוכתרו המאמצים הממושכים בהצלחה. בהמשך לפגישת ראש העיר עם מפקדי הכוחות האמריקאים שהשתתפו בתרגיל ופניות חוזרות ונשנות לשגרירות הסכים פיקוד הצי כי האוניה תעגון בנמל חיפה להצטיידות והצוותים ירדו לנמל חיפה.

אתמול קיים יהב קבלת פנים למפקדי הכוחות שהשתתפו בתרגיל. במהלכה הודה לקצינים האמריקאים ואמר כי תקוותו היא שהמשחתת אובנון היא בבחינת הסנונית הראשונה וכי האוניות האמריקאיות יחזרו לעגון בחיפה. "לכל חופשה שכזו הן להצטיידות והן לחופשת חוף יש משמעות רבה על כלכלת העיר. על פי תחשיב שנערך בעבר נושאת מטוסים כשעל סיפונה צוות של 5500 אנשי צוות "שווה" לעיר כמיליון דולר לחופשה בהצטיידות ובהוצאות אישיות לחופשה", הסביר.
