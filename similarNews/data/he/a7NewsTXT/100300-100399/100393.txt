

שבעה ספרי תורה נגנבו אמש מבית הכנסת "אוהל אברהם" בשכונת רחביה בירושלים.

מתפללי בית הכנסת גילו כי אלמונים פרצו לבית הכנסת "אוהל אברהם". הם מיהרו להזעיק את המשטרה, ולאחר בדיקה התברר כי מהמקום נגנבו שבעה ספרי תורה. המשטרה פתחה בחקירה.

באתר ירושלים 02net דווח כי הגנבים יצאו מבית הכנסת עם חמישה ספרי תורה שנכתבו על קלף, עם ספר תורה אשכנזי ועם ספר הפטרות. לאחרונה התלוננו במספר שכונות בירושלים על גנבים שיעדם היה חפצי קודש, מספרי תורה ועד מזוזות ותפילין. זוהי גם הסיבה, שלאחרונה פורסם גילוי דעת של רבנים, שאוסר לקנות חפצי קודש וספרי תורה שלא ממורשים לכך.


