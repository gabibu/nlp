

פעוט בן שנתיים, נכדו של ראש עיריית ירושלים, אורי לופוליאנסקי, אושפז אתמול בבית החולים כשהוא מונשם ומחוסר הכרה לאחר שטופל במרפאת שיניים.

פעוט בן שנתיים, נכדו של ראש עיריית ירושלים, נפטר לאחר שהורדם בטיפול שיניים ואיבד את הכרתו.

הפעוט הגיע אתמול למרפאה פרטית בשכונת רמות וטופל ע"י רופאת השיניים ד"ר שלומית חובב-בך, רופאה מוערכת מזה 15 שנה ומתמחה בטיפול בילדים. היא נתנה לו חומר המיועד לטישטוש והחלה בטיפול. בשלב מסוים, התברר כי הפעוט לא מתעורר והוזמן למרפאה אמבולנס של מד"א, שביצע החייאה בפעוט. הילד פונה בתחילה לבית החולים הדסה הר הצופים, ולאחר מכן הועבר לבית החולים הדסה עין כרם כשמצבו הלך והחמיר. הבוקר נקבע מותו של התינוק.

המשטרה תחקור אם הילד איבד את הכרתו בעקבות מינון יתר של התרופה "מידזולם" שנתנה לו רופאת השיניים.
