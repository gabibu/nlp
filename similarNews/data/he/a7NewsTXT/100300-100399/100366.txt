

שתי אחיות, בגילאי שנתיים וארבע וחצי, נשרפו למוות בדליקה שפרצה בביתם בכפר ריינה הסמוך לנצרת. ככל הנראה מפזר חום שהונח על המיטה גרם לדליקה.

השריפה פרצה מעט לפני השעה ארבע בבוקר. האב התעורר לאחר שהריח שריפה ומיהר לחלץ את אשתו ואת ילדיו אל מחוץ לבית. האב הצליח לחלץ את בתו בת הארבע אך זו כבר הייתה ללא רוח חיים.
צוותי חילוץ וכיבוי שהוזעקו למקום לא הספיקו להציל את הפעוטה בת השנתיים, והיא נשרפה למוות.
משטרת נצרת וחוקר שריפות ממשיכים בחקירת נסיבות האסון.

