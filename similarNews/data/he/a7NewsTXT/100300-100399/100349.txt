

הסתיימה ללא תוצאות הפגישה בין יו"ר ההסתדרות עמיר פרץ לשר התחבורה מאיר שטרית ומנכ"ל מטרו דן. כתבנו משה פריאל מוסר כי בפגישה סוכם כי המו"מ יימשך בראשית השבוע בצוותים מורחבים. עד אז השביתה נמשכת.

הנהגים בחברה שובתים מעבודה עקב סירובה של החברה להכיר בהתאגדות של הנהגים כוועד. הנהגים דורשים מההנהלה לחתום עמם על הסכם עבודה קיבוצי ולבטל את הסכמי העבודה האישיים שנחתמו עם כל אחד מהנהגים בנפרד.

היום תתחדש התחבורה הציבורית בבאר שבע בחינם. שר התחבורה, מאיר שיטרית, אישר לחברה הפרטית "קווים" להפעיל מערך אוטובוסים חלופי, שבשלב ראשון יופעל ללא תשלום, עד להנפקת כרטיסי נסיעה.

"אנו שמחים שנמצא ולו פתרון זמני למצוקת תושבי בירת הנגב. אנו מקווים שזהו פתח לסיום השביתה בחברת מטרודן והחזרת החיים בבאר-שבע למסלולם", מסר דובר עיריית באר-שבע, אמנון יוסף.


