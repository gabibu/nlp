

חברי הכנסת של המפד"ל ביקשו מנשיא המדינה לסייע להם לצמצם נזקי דו"ח דברת. לדבריהם כמה מהמלצות הדו"ח פוגעות בעיקרי החינוך הדתי ציוני.

חברי כנסת מהמפד"ל נפגשו היום עם הנשיא משה קצב ובקשו את סיועו למנוע הנזק הצפוי לחינוך הממלכתי   דתי במסגרת המלצות דו"ח דוברת.

בפגישה עם הנשיא השתתפו ח"כ גילה פינקלשטיין, ח"כ זבולון אורלב, ח"כ יצחק לוי וד"ר יעקב הדני אשר ביקשו לדון עמו בהשגותיהם על דו"ח דוברת.

חברי הכנסת אמרו לנשיא כי הם מוטרדים לגבי עתידו של החינוך הממלכתי   דתי במדינת ישראל.
זאת, לטענתם בגלל כמה מהמלצות דו"ח דוברת אשר פוגעות בכמה מעיקרי החינוך הדתי   ציוני.
חברי הכנסת וד"ר הדני ביקשו מהנשיא לסייע להם לצמצם את הנזק הצפוי בחינוך הממלכתי-דתי.

דו"ח דברת קובע בין היתר כי מינהל החינוך הדתי יוכפף למנכ"ל משרד החינוך ובכך תאבד עצמאותו של מינהל זה. עוד נקבע כי רשיון הוראה יינתן רק לבעלי תואר אקדמי כולל הוראת מקצועות הקודש, ומוסדות קטנים ייסגרו.

יצויין כי בג"ץ חייב את המדינה להשיב על עתירה שהגישה סיעת המפד"ל בטענה כי יישום דו"ח דברת יפלה לרעה את החינוך הדתי לעומת זה החרדי. בעתירה מבקשת הסיעה מבג"ץ להורות שלא ליישם את הדו"ח. כתבנו אריאל כהנא מסר כי השופט סאלים גוברן הורה למדינה להשיב תוך 30 ימים לעתירה. (ר)
