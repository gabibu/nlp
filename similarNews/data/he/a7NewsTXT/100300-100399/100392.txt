

נשיא המדינה, מר משה קצב נפגש היום עם משלחת רבנים המיצגים קהילות מרחבי חבר העמים לשעבר. הרבנים החברים בארגון האירו- אסייתים אחראים לרשתות החינוך היהודי במדינות ברית המועצות לשעבר.

הרבנים דיווחו לנשיא כי קיימת בעיה קשה של התבוללות בקהילותיהם, וכי הם מנסים לערב יותר ויותר מנהיגים יהודים ואנשי ציבור מקומיים בעבודת החינוך היהודי כדי לבלום את ההתבוללות.

הנשיא קצב ציין שכן עבודתם של הבנים ברחבי חבר העמים לשעבר היא לא רק שליחות קדושה אלא גם שליחות היסטורית "70 שנות מהפכה קומוניסטית כפו על היהודים בארצות אלה להניתק מהיהדות. עלינו לנסות להחזיר ליהודי חבר העמים את מה שהפסידו בתקופת המשטר הקומוניסטי".

הנשיא ציין עוד: "אי אפשר בתקופה שלנו להפריד בין העם היהודי, הדת היהודית והמדינה היהודית" ומסקנתו היתה שהדרך הטובה ביותר לשמור על הזהות היהודית היא לעלות ולחיות במדינת ישראל.
