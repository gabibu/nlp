

בראיון מיוחד לערוץ 7, שעות לאחר שסולק מצה"ל בהמלצת מפקד פיקוד הדרום מביע סג"מ ישי פרייהן תקווה שבעקבותיו יאמרו רבים אחרים "אינני יכול" למשימת העקירה.



כזכור, הודיע פרייהן, מפקד מחלקה בגבעתי, למפקדיו כי לכשתגיע הפקודה לסייע לעקירת הישובים לא יוכל לבצעה. מפקד פיקוד הדרום האלוף דן הראל המליץ "לסלקו מהצבא באופן מיידי", לשלול את דרגותיו ולדאוג שלא יפקד על חיילים גם בעתיד, במסגרת מילואים.

כתב ההדחה שהוציא אלוף הראל נגד סג"מ פרייהןלחץ כאן להגדלה  למרות תמיכת הרמטכ"ל חלוץ בשלילת דרגותיו של פרייהן הודיע הפרקליט הצבאי לראשי הצבא כי לא ניתן לבצע את ההמלצה שכן פרייהן לא ביצע כל עבירה בהודעתו המוקדמת שלא יוכל לסייע לעקירה. האלוף הראל נאלץ להסתפק בסילוק מצה"ל ובקביעה שלא יפקד עוד פרייהן על חיילים בצה"ל.

אתמול (ד') הצדיע פרייהן לדגל הצבא שאהב לשרת בו ארז את מיטלטליו וקיבל את טופס השחרור בבסיס קליטה ומיון. ארגון מתנגדי התנתקות בישר לו מעבר לשערי הבקו"ם כי הוא יהיה ראשון מקבלי מענק מיוחד לסרבני עקירה בסך אלף דולר, תרומתו של נדבן עלום.

בראיון מצולם ראשון לתקשורת, מספר פרייהן לכתבי ערוץ 7, שמעון כהן ועוזי ברוך, על הימים המורכבים האחרונים שעברו עליו שלא בטובתו. על השיחה הנוקבת עם האלוף דן הראל. על התגובות ברחוב ובצבא ועוד. אגב, מה פרייהן יעשה בכסף שקיבל? מתנה קטנה להורים שתמכו והשאר... תרומה למאבק נגד העקירה.

אם אינך מצליח לראות את סרטון הוידאו המצורף - לחץכאן להורדה



