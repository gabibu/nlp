

אתמול בערב נחשפה פרשת הזמנת פלטי שיחות פלאפון בה מעורבת שופטת בית משפט לענייני משפחה בבאר שבע, וחברה לחיים, בכיר בשרות בתי הסוהר. השופטת נחקרה באזהרה.


היחידה לחקירות בתל אביב החלה אתמול (ד') לחקור באזהרה את השופטת, אוסנת אלון לאופרבחשד שהזמינה דרך אדם נוסף פלטי שיחות מחברת פלאפון שהושגו במרמה. כתבנו משה פריאל מוסר כי השיחות היו של חברה לחיים, קצין בכיר בשרות בתי הסוהר ומפקד מיתקן כליאה רגיש ביותר בדרום.

במהלך היום נחקר גם החוקר הפרטי אמיר אברמסון תושב הדרום אשר לבקשת השופטת עקב אחרי חברה לחיים.
