

בבריטניה מתברר כי לראשונה בתולדותיה, נפגשת הממלכה עם תופעת מחבלים מתאבדים. מחקירת הפיגוע בלונדון עולה כי מדובר בארבעה מחבלי תופת בריטים מוסלמים ממוצא אפגני ופקיסטני.

ההערכה כי ארבעת הפיגועים בוצעו ע"י מחבלים מתאבדים, התגבשה לאחר שהוברר כי באתרי הפיגועים לא נמצאו מנגנוני השהייה, והמטענים הופעלו כפי הנראה באופן ידני.

קרובו של אחד החשודים בביצוע הפיגוע נעצר במהלך פשיטה של המשטרה הבריטית על פרבר העיר לידס. 15 אחוז מתושבי עיר זו הם מוסלמים.

הבריטים מחפשים גם את "המוח" שתכנן את הפיגועים ואף הרכיב את המטענים. החשש הוא כי הוא נמלט מהממלכה.

הבריטים מדווחים לפי שעה על 60 נרצחים בפיגוע, אך המספר עתיד לעלות. עד כה זוהו 11 נרצחים בלבד.
