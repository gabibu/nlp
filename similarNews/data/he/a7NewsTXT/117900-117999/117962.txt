

מחבלים שיגרו שתי פצצות מרגמה לעבר יישוב בדרום גוש קטיף. איש לא נפגע. אחת הפצצות נחתה בחצר הבית של דוד חטואל ששכל בפיגוע ירי את רעייתו וארבע בנותיו.

מחבלים שיגרו שתי פצצות מרגמה לעבר יישוב בדרום גוש קטיף. איש לא נפגע. אחת הפצצות נחתה בחצר הבית של דוד חטואל ששכל בפיגוע ירי את רעייתו וארבע בנותיו.

כתוצאה מהפגיעה נשברו חלונות בבית המשפחה ונגרם נזק לחצר.

תושב קטיף, אמיר אלמושנינו, סיפר לערוץ 7 כי "בשעה 05:30 שמענו בום אדיר, קפצתי מהמיטה בדקתי שהילדים בסדר ואז הגיעו כל השכנים לחפש את מקום הנפילה, ראיתי את החלונות בבית שלי שבורים והקיר מרוטש, אצל משפחת חטואל חלונות המטבח, התריסים והרעפים נשברו, עצי זית בחצר נקטעו, הצבא לא הגיע למקום ורק הרבש"צ (רכז הבטחון) הגיע".

דוד חטואל לא לן הלילה בביתו והשבת הוא אמור להגיע עם אורחים לגוש קטיף, בשעות הקרובות אמור להגיע קצין המשטרה שיורה על שיפוץ הבתים שנפגעו.

מחבלים שיגרו הבוקר רקטת קסאם לעבר מכללת ספיר שליד שדרות.

איש לא נפגע. לבניין נגרם נזק.

מחבלים ירו לעבר עמדת צה"ל, הסמוכה ליישוב שליו שבדרום חבל עזה. איש לא נפגע.

צה"ל עצר הלילה שלושה מבוקשים מהג'יהאד האסלאמי, בשכם ובקבטייה.

במהלך המעצר זיהה הכוח מבוקש פעיל מהפתח', שניסה להימלט מן המקום. הכוח ביצע נוהל מעצר חשוד, ומשלא עצר, ירה הכוח במחבל והרגו.

באבו דיס עצר כוח צה"ל ארבעה מבוקשים, ובחברון ובדהרייה נעצרו שניים.
