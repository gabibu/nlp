

"תושבי הגוש חשים שמתייחסים אליהם בצורה לא אנושית, אורחים שהיו בדרכם לגוש לא יכולים לבקר את בני משפחותיהם, משאיות שהיו מיועדות לקחת תוצרת חקלאית לא יכולות להיכנס לגוש, מה שגרם לפעולות המחאה היום".

תושבי הגוש חשים שמתייחסים אליהם בצורה לא אנושית, אורחים שהיו בדרכם לגוש לא יכולים לבקר את בני משפחותיהם, משאיות שהיו מיועדות לקחת תוצרת חקלאית לא יכולות להיכנס לגוש, מה שגרם לפעולות המחאה היום", כך תיאר אשר מבצרי תושב כפר דרום.

בראיון ליומן הצהרים של ערוץ 7 סיפר מבצרי על השתלשלות האירועים היום בגוש קטיף, "לאחר ששמענו על סגירת הגוש, התחלנו בתהלוכה ספונטאנית לעבר מחסום כיסופים. השמועה על סגירת הגוש הגיעה אלינו כשמנכ"ל משרד הביטחון עמוס ירון, שהה ביישוב בדיון עם אנשים שהביעו בפניו כאב עצום על הגירוש וההתנהלות הלא אנושית של הממשלה ביחס לתושבי גוש קטיף, ולאחר ששמענו על כך לא נתנו לו לצאת מהיישוב והוא נאלץ לצאת ברגל".

בתשובה לשאלת כתבנו יגאל שוק מדוע הם חשים שמדובר כאן במהלך לא אנושי הרי היה זה צפוי שהגוש ייסגר בשלב מסוים, השיב מבצרי כי הוא ציפה לנוהל אנושי של הודעות במזכירויות היישובים לפני כן, כאשר עם סגירת הגוש אורחים שהיו בדרך לא יכלו להגיע למשפחותיהם ותוצרת חקלאית לא יכלה לצאת לשווקים, "התחושה הייתה כל כך קשה שהתארגנה מחאה ספונטאנית של כמאה תושבים שמנעה את יציאתו של מנכ"ל משרד הביטחון, ולאחר מכן צעדו התושבים למחסום כיסופים, אנחנו לא מבינים איך אנשים עם לב יהודי מתנהגים באכזריות כל כך נוראה למתיישבים שנשלחו ע"י כל ממשלות ישראל וסבלו פיגועים קשים, וכעת אנו עוברים בשידור חוזר את מה שעברנו בכל שנות הגלות - גירוש יהודים, אנו חשים שתכנית זאת מאיימת על כל עתידה של מדינת ישראל וקוראים
לכל עם ישראל למצעד הרבבות אל גוש קטיף, ולהראות לעולם כולו, שעם ישראל לא מוכן לגירוש של אחים יהודיים".

הראיון המשודר
