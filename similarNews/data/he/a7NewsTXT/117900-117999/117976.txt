

יום אחרי סגירת גוש קטיף לאזרחים מתעוררים התושבים לבוקר קשה "לא האמנתי שיבוא יום ובמדינת ישראל יטיל ראש הממשלה מצור על יהודים", אומר אחד התושבים.

יום אחרי סגירת גוש קטיף לאזרחים מתעוררים התושבים לבוקר קשה "לא האמנתי שיבוא יום ובמדינת ישראל יטיל ראש הממשלה מצור על יהודים", אומר אחד התושבים.

היום מתקיימת בחינת בגרות במתמטיקה אך גדליה סמט בן 18 שלומד בקטיף אינו יכול להגיע לבחינה, סמט מתעקב במרכז ההיתרים וממתין שתעונק לו הזכות להיכנס לבחינת הבגרות, יחד איתו ממתינים בוחני משרד החינוך שאף הם טרם קיבלו אישור להיכנס לגוש.

השמחות בגוש קטיף לא נעצרות, התושבים מתכננים בר מצווה, חתונות ושמחות נוספות מלבד ההכנות לשמחה צריכות המשפחות להעביר את שמות המוזמנים ולהמתין שאלה יקבלו אישור להשתתף בשמחה.

משה גובי, אביו של אלקנה ז"ל שנהרג על ציר כיסופים, יושב שבעה על מות אימו. גובי מספר לערוץ 7 כי כרגע הוא יושב אצל אחותו מחוץ לגוש ובהמשך הוא יגיע לשבת בנווה דקלים, מנחמיו שירצו להגיע מבחוץ יצטרכו לקבל אישור ממרכז ההיתרים אך גובי נותן את אמונו בקצינת הנפגעים של צה"ל שתסייע לו בעניין.

תושבי הגוש מספרים לערוץ 7 על הרגשות הקשים בעת העמידה הממושכת במחסומים, "מכונית מכונית, משפחה משפחה, כל תושב ביציאתו ובכניסתו לגוש צריך להציג אישורים ותעודות זהות".

אחד התושבים סיפר לכתבנו כי התחתן לפני כחצי שנה אך לא הספיק לשנות את הכתובת לגוש, המפקד בשטח אמר לו שהוא צריך להביא אישור ממזכירות הישוב שהוא אכן תושב, הבחור ביקש מהמפקד להשאיר את המכונית במחסום ולחזור תוך שעה עם אישורים אך הקצין אמר שהוא לא יכול להכנס "אז איך אני אביא לך את האישור ?", שאל הבחור. "האמת, אני לא יודע, אבל זו ההוראה שניתנה לנו...אנחנו רק מבצעים פקודות", ענה הקצין.

מפיקוד העורף נמסר כי לתושבי האזורים תתאפשר כניסה ויציאה באופן חופשי באמצעות התרים קבועים שיחולקו לתושבים ע"י הפיקודים דרום ומרכז. כניסה של אורחים ומבקרים תתאפשר על ידי קבלת התרי כניסה זמניים.

להלן מספרי טלפון חיוניים להסדרת התרי כניסה זמניים:

חבל עזה: באמצעות פיקוד הדרום בטלפון: 08-9927272 פקס: 08-9927465

צפון השומרון: באמצעות פיקוד המרכז בטלפון: 12-55-060-111 פקס: 04-6081082
