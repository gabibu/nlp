

במקום להיאבק בחמאס ראש הממשלה נאבק עם גוש קטיף, הוא חוזר בו מכל הבטחותיו, הבטיח שלא יהיה פינוי תחת אש ולא פינוי חד צדדי ולמרות הטרור והפיגועים הוא ממשיך בתוכניתו כרגיל", אומר ח"כ רצון לערוץ 7.

במקום להיאבק בחמאס ראש הממשלה נאבק עם גוש קטיף, הוא חוזר בו מכל הבטחותיו, הבטיח שלא יהיה פינוי תחת אש ולא פינוי חד צדדי ולמרות הטרור והפיגועים הוא ממשיך בתוכניתו כרגיל", כך אומר ח"כ מיכי רצון מהליכוד בעקבות החלטת ראש הממשלה על סגירת הגוש.

בראיון ליומן הצהרים של ערוץ 7 אמר ח"כ מיכי רצון שסגירת הגוש במועד הנוכחי הפתיעה אותו, "חשבנו שסגירת הגוש תהיה במועד מאוחר יותר ושראש הממשלה יחשוב עוד פעם לפני ביצוע תכניתו, אך הוא דווקא משדר נחישות בהחלטה הקשה הזאת".

בתשובה לשאלת כתבנו יגאל שוק כיצד מתכוננים חברי הכנסת להיאבק השיב ח"כ רצון, "אנו כאזרחים שומרי חוק נמשיך במאבק במסגרת חוקית שאותה אנו רואים מעל הכול, ואני מדגיש שבמסגרת המאבק אנו לא נלחם באחים, כהמשך למורשתו של מנחם בגין באירועי אלטלנה".

הראיון המשודר
