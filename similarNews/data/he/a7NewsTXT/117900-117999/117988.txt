

הותר לפרסום, כי היחידה המרכזית של מחוז תל אביב והשב"כ עצרו בשבועות האחרונים חמישה תושבי מרכז הארץ, בחשד למעורבות בארגון חסימות הכבישים במחאה על תוכנית ההנתקות.

כתבנו קובי פינקלר מדווח כי החמישה בשנות העשרים לחייהם נחקרים בחשד לקשירת קשר לביצוע פשע, סיכון חיי אדם במזיד בנתיב תחבורה, נזקים שונים לתשתיות ובחברות בהתאגדות אסורה.

ביום שני בלילה נעצרו במושב נחלים בצלאל סמוטריץ, המשמש כמנהל ישיבת קדומים, עידו גנירם, משה גוטמן וידידיה ליבוביץ' שהוא אחיו של אלעזר ליבוביץ' מחברון, שנרצח ביולי 2002 בצומת זיף בחברון. כעבור שעתיים נעצר גם אשר וודקה בביתו בבת-ים.

בית משפט השלום בתל אביב האריך את מעצרם של החשודים עד יום שני הבא.

צו איסור פרסום שהוטל על הפרשה הוסר הבוקר.
