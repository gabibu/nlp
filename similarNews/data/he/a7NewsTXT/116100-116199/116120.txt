

בימים האחרונים החל לפעול מוקד טלפוני, שנועד לרכז את כל פעולות המחאה הגדולות ופעולות המטות השונים בנושא המאבק בעקירה.

מפעילי המוקד מעוניינים לעקוף באמצעותו את התעלמותה המוחלטת של התקשורת מפעולות המחאה נגד ההתנתקות, ולהביא לכך כי כל פעולות המחאה ידווחו בצורה נאותה ויתפרסמו בקשת רחבה של הציבור.

בשיחה לערוץ 7 אומר שלום קרומבי ממפעילי המוקד, כי הקמתו של המוקד נבעה מהצורך לרכז את כל פעולות המחאה, אלו שנעשו ואלו העתידות להיעשות, ולהביא לדעת הקהל על היקפם. קרומבי הוסיף כי במוקד מרוכזות כל הפעולות ללא היבט על חילוקי הדעות וכיווני המאבק השונים.

הוא סיפר כי בימים האחרונים מאז הוקם המוקד, מתקשרים מידי יום אלפי אנשים להתעדכן בפעולות, ולאור כך הם הואלצו להוסיף קווים תומכים על מנת לענות על העומס הכבד של המתקשרים.

לדבריו, ההכרעה על הקמת המוקד למרות העלות הגבוהה, נבעה מהבלבול שאירע ביום רביעי שעבר, לאחר שכלי התקשורת דווחו על דחיית פעולות חסימות הכבישים, אולם איש מהפעילים לא יכל לבדוק אם אכן הדיווח נכון או שקיימת כאן טעות מכוונת של התקשורת. "להבא כל פעולות המחאה ידווחו היישר בקוו המאבק, כך שכל פעיל שירצה לדעת פרטים על מועדי הפעולות יוכל להתעדכן ישירות במוקד".

הוא מציין כי המוקד מרכז בין השאר את כל המטות החוץ פרלמנטרים והפרלמנטרים   הפועלים לסיכול הגירוש, מידע חיוני לשעת מעצר, מידע לחיילים שבכוונתם לסרב להתייצבות למילואים בקיץ, ומעוניינים להתעדכן בייעוץ משפטי, עדכונים ישירים ממקום הפעולות ושידורים מאירועים.

על פי דיווח מפעילי המוקד במוצאי שבת האחרון בעת עצרת התמיכה בעצורים, במסוך לכלא מעשיהו, האזינו אלפי אנשים לשידור הישיר מהעצרת.

מפעילי המוקד פונים לכל המטות והרכזים לעדכן אותם על כל פעולות המחאה הנעשות והעתידות להיעשות.
מספר הטלפון של הקוו: 050-800-60-60
