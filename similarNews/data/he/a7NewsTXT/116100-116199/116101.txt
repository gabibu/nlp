

מועצת יש"ע נערכת לקראת המפגן המתוכנן להערב, תחת הכותרת: "עוצרים רגע - חושבים מחדש". במועצת יש"ע מינו רכזים וחילקו גזרות פעולה בין מטות הערים.

הרכזים אשר מונו על ידי מועצת יש"ע יהיו אחראים גם לנושא הבטיחות מאחר ועצירה בצידי הכביש כוללת סכנה גם לנוסעי הרכב. הרכז יהיה אחראי להודיע לנוסעים מאיזה צד לרדת והיכן לעמוד כדי לשמור על שלומם.

לפי התוכנית, המשתתפים ייצאו בקבוצות ובשיירות של מכוניות פרטיות מהערים והיישובים ויתארגנו לאורך הצירים. בשעה 18:00 בדיוק יעצרו את כלי הרכב ויעמדו בצד הכביש תוך הימנעות מכל הפרעה לתנועה. המפגינים יניפו שלטים, דגלי ישראל וסרטים כתומים.

מפת חלוקת המשימה לתושבי הארץ כולהלחץ כאן להגדלה  

מועצת יש"ע תפעיל חמ"ל מעופף במסוק
מועצת יש"ע תפעיל חמ"ל מעופף במסוק אשר יפקח מהאויר על המפגן הצפוי בצידי כבישי הארץ. ממועצת יש"ע נמסר כי המערך הלוגיסטי ערוך למנוע חסימות כבישים באמצעות קבלת דיווחים לחפ"ק והפניית סדרנים למקום. ממשטרת ישראל נמסר, כי היא תערך לקראת האירוע ותפעל למנוע חסימות כבישים.

המשטרה למארגנים: אתם מסכנים חיי אדם
משטרת ישראל פנתה למועצת יש''ע, וקבעה המחאה צפויה לסכן חיי אדם. בנוסף, פנה ראש אגף התנועה במשטרה, ניצב שחר איילון, למארגני האירוע במטרה לתאם את קיומו, אך, לטענת המשטרה, פנייתו לא נענתה.

המועצה, לעומת זאת, שבה וקוראת לאזרחי ישראל להשתתף מחר במחאה "ולעצור את מירוץ החיים ל-15 דקות כדי לחשוב".
