

צה"ל מתכוון להעביר את מתיישבי גוש קטיף לבתי מלון במסגרת יישום תכנית הטרנספר של ראש הממשלה. על פי התכנית רק אחרי תקופה מסויימת בה יישבו המתיישבים במלונות יועברו למקומות מגורים מוסדרים.

על דבר התכנית דיווח אתמול אלוף פיקוד הדרום דן הראל לחברי סיעת שינוי בסיור שערכה הסיעה בישובי גוש קטיף.

כתבנו חגי הוברמן מוסר כי האלוף נפגש עם חברי הכנסת של שינוי בישוב גני טל. חבר הכנסת חמי דורון שאל את האלוף הראל, שאלה שתואמה מראש עם התושבים במקום להיכן מתכוון צה"ל להעביר את המתיישבים במהלך הפינוי? האלוף הראל הבהיר בעצם בתשובתו שלמדינת ישראל אין פתרונות מעשיים לגבי מקומות המגורים החלופיים. והבהיר כי צה"ל יפנה את התושבים לבתי מלון. המתיישבים ישהו בבתי המלון לפרק זמן קצוב שיקבע מראש. בתום הזמן הקצוב יוכרחו המתיישבים לעבור למקומות ישוב אחרים כשהם יפוזרו במקומות שונים ברחבי הארץ.

