

מכון היצוא יקיים שבוע פתוח ליצואנים מתחילים. יחיאל אסיה, מנכ"ל מכון היצוא שמסר על כך ציין, כי צפויים להשתתף באירוע כ- 300 יצואנים מתחילים.


במהלך השבוע פתוח יערכו 7 סדנאות ומפגשים בנושאים: מפגש חברות סחר עם יצואנים מתחילים; יום עיון "כיצד לייצא בדרך הנכונה"; סדנא על האינטרנט כמקדם מכירות לעסק הקטן. וכן יערך מפגש בנושא תרבות עסקית והכנה לנסיעה העסקית הראשונה בו יוצגו כלים ואמצעים מתאימים שיאפשרו להפוך מסע ראשון בחו"ל להצלחה עיסקית. כן תיערך סדנא בנושא מידע עסקי תחרותי להכרת מקורות המידע - המודיעין העסקי כבסיס לתחילת היצוא.

אסיה מציין, כי בנוסף לכך יערכו מפגשים בנושא כיצד לאתר תערוכה מתאימה כאמצעי להגדלת מכירות ומפגש בנושא מפת דרכים להקמת והפעלת חברת סטארט-אפ.

נוסף לכך יערכו פגישות אישיות בנושאי שיווק ולוגיסטיקה על ידי מומחים בתחומים השונים ועם מנהלי הענפים והחטיבות במכון: שאלות טלפוניות למומחים מקצועיים בבעיות שוטפות בנושא יצוא ויבוא; ויעוץ אישי ליצואנים המתחילים על ידי מומחי המכון בנושאים שיווקים פיננסיים ויינתנו תעודות הוקרה ליצואנים קטנים מצטיינים.

האירוע יתקיים בין 7-4 ביולי 2005.

