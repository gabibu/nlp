

מאת: קובי פינקלר

בכל גיל ובכל זמן נתון זה מתחיל מחדש. איך מסבירים לילדים הרכים את פרשיות השבוע השונות? איך מפנימים בקרבם את הדמויות המרכזיות בעולם התנ"ך? איך יוצרים בכלל חיבה לסיפורי התנ"ך , לאישים המרכזיים ולמקומות בהם פעלו אותם אנשים, יהיו אלו שופטים , מלכים או נביאים.

מי היה בניהו בן יהוידע? את מי הוא הרג? מהו המונח אפרתי? על כל אלו ועוד הכין המאייר שי צ'רקה סידרת תשובות בצורת קומיקס שיצא לאור כספר חדש תחת הכותרת " נגיד ש... בבא בתנ"ך..

צ'רקה מביא בספרו החדש לא רק את הדמויות החשובות אלא מלמד דרך הקומיקס נושאים המובאים לקורא בתת המודע . כך לדוגמא , כאשר רואים את הקשת בעמוד המוקדש לנח, אין היא קשת שבאה על חטאים או אסונות אלא דווקא לקירוב ליבו של המתבונן והלומד - מביאה היא סימן לשלום.

גם על פרקי תהילים והמזמורים המושרים והמוכרים לא פסח צ'רקה בספרו. כך, בעמודה המוקדשת ל"מזמור לדוד" נראות הדמויות במקומן הטבעי: הכבש הרובץ על מי מנוחות, מעגלי צדק, יהיו ככוכב הצדק הסובב סביב מערכת השמש וכן הלאה.

ספר נפלא עם טעמים רבים ואין פלא שבני הנוער עטים לרוכשו . הספר יצא לאור בהוצאת מודן.
