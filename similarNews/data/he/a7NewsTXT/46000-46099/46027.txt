

הריגול האיראני בישראל תפס תאוצה בשנים האחרונות. "האיראנים מתעניינים בכל מה שקורה בישראל ואוספים מידע אפילו בנושאים בסיסיים ביותר" כך אומר היום גורם בטחוני בכיר.

לדברי הגורם הביטחוני, "איראן רוצה בהשמדת ישראל", פשוטו כמשמעו, את יעדה זה היא מממשת, הן על ידי הגברת מעורבותה בסכסוך הישראלי-פלשתיני באמצעות גיוס פעילים בשטחים וכן היא מנסה לערער את היציבות הפנימית בתוך ישראל. לשם כך, איראן פועלת לגיוס פעילים מקרב ערביי ישראל וכן היא מחדירה לישראל לוחמים מאומנים היטב משורות החיזבאללה, כדי שיבצעו פיגועי ראווה ביעדים איכותיים.
איראן מגייסת פעילים בשטחים ומנסה לערער את היציבות הפנימית בישראל
- גורם בטחוני
במערכת הביטחון נתפסת איראן למדינה המובילה בעולם בייזום טרור, לא רק באזורנו, אלא בעולם כולו. האיראנים פרסו תשתיות בעולם שמחכות ל"יום פקודה".
