

מקורות בכירים בבירת ארה"ב מסרו כי כ-200,000 חיילים אמריקנים יהיו באזור המפרץ בתחילת מארס, וכי הם כוללים את גיוס המילואים הגדול ביותר מאז מלחמת המפרץ של 1991.

בכוויית יש כיום קרוב ל-95,000 חיילים אמריקנים. כמו כן, מוצבים חיילים אמריקנים בקטאר, ערב הסעודית, עומאן, בחריין ואיחוד נסיכויות המפרץ. כ-38,000 חיילים נוספים נמצאים על ספינות השטות באזור וממתינים לפקודות.

בריטניה מצידה שלחה לאזור 35,000 חיילים ואת הכוח הימי הגדול ביותר שריכזה ב-20 השנים האחרונות.

(עתי"ם-חוץ)
