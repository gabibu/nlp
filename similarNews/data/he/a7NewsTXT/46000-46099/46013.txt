

לפחות 44 בני אדם, ובהם 7 שוטרים, נהרגו בהתנגשויות בין רועי צאן נוודים ובין חקלאים בצפון-מזרח ניגריה, כך מסר דובר המשטרה במקום.

המשטרה ציינה בהודעתה כי להתנגשויות, שפרצו ביום חמישי שעבר במחוז סונג בחבל אדאמאווה, אין כל קשר למעשי האלימות המתחוללים במדינה מאז מסע הבחירות האחרון בחודש אפריל.

"השוטרים שנשלחו כדי להשיב את השקט על כנו, נרצחו בקור רוח על-ידי שני הצדדים", אמר הדובר.

המהומות פרצו כאשר רועי הצאן משבט פולאני תקפו את תושבי הכפר החקלאי דומן ורצחו רבים מהם, ובכלל זה נשים וילדים.
