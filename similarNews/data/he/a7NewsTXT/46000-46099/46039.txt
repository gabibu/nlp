

טקס החלפת שרים נערך במשרד התיירות בירושלים.

שר התיירות הנכנס הרב בני אלון החליף בתפקידו את השר היוצא הרב יצחק לוי. השר אלון הודה לשר היוצא לוי ואמר בדברי הפתיחה "ענף התיירות ומשרד התיירות הם ראשוני הנפגעים במציאות הפוליטית בה אנו חיים. תעשיית התיירות מהווה גורם מרכזי ומכריע בתרומתה לכלכלת ישראל, לצערי דווקא המשבר הנוכחי חשף את נחיצותה, חשיבותה ותרומתה של תעשיית התיירות למשק הלאומי.

עוד הוסיף השר אלון "מטרתנו האמיתית היא להגיע אל כל קהילה יהודית בעולם ולהניע אותה לבוא ולבקר בישראל כמו גם להגיע אל מיליוני הנוצרים אוהבי ישראל ולראות אותם מבקרים אותנו כאן.

קיימת הבנה בקרב קברניטי המשק כי זוהי שעת חרום כלכלית והשקעה בתשתיות עשויה להוות מנוף לצמיחה, ולפיכך אפעל בכל דרך להגדלת תקציבי הפיתוח והתשתיות".
