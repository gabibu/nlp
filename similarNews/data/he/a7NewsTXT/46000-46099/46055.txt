

מוחמד שלש (30) מעראבה נעצר ע"י שוטרי תחנת נהריה ואנשי הביטחון של בית החולים כחשוד בגניבת כספים מעשרות תיקים של חולים. בית משפט השלום בעכו האריך בשלושה ימים את מעצרו.

כתב עתי"ם מוסר כי לטענת חוקרי המשטרה, החשוד נשא תעודה מזוייפת של מתנדב מד"א. המשטרה חושדת כי הוא נהג להיכנס לחדרים שונים בבית החולים, ולגנוב דברי ערך מכל הבא ליד.
מהמשטרה נמסר, כי עד כה הודה החשוד ביותר מעשרים פעמים בהן גנב פריטים שונים בבית החולים.
