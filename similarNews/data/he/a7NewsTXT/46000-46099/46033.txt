

טקס החלפת שרים נערך במשרד התיירות בירושלים. שר התיירות הנכנס מר בני אלון החליף בתפקידו את השר היוצא הרב יצחק לוי.

"מטרתנו האמיתית היא להגיע אל כל קהילה יהודית בעולם ולהניע אותה לבוא ולבקר בישראל כמו גם להגיע אל מיליוני הנוצרים אוהבי ישראל ולראות אותם מבקרים אותנו כאן", אמר ח"כ אלון בטקס בהתייחסו למשבר הקשה בענף. "תעשיית התיירות מהווה גורם מרכזי ומכריע בתרומתה לכלכלת ישראל, לצערי דווקא המשבר הנוכחי חשף את נחיצותה, חשיבותה ותרומתה של תעשיית התיירות למשק הלאומי", אמר ח"כ אלון שהבטיח לפעול בכל דרך להגדלת תקציבי הפיתוח והתשתיות.
