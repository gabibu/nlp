

מפקד אוגדת עזה תא"ל גדי שמני אמר כי פעולת צה"ל במחנה אל בורייג' כוונה נגד תשתית החמאס ברצועת עזה.

"במוקד הפעולה עמדה משפחת טאהא שעסקה בפעילות חבלנית עוינת, כגון הנחת מטענים, ירי רקטות קסאם, תכנון והוצאה לפועל של פיגועים והסתה לטרור. אבי המשפחה הוא ממייסדי החמאס", ציין.

תא"ל שמני תיאר את פעילות צה"ל במחנה כ "פעילות מתמשכת (ולא מבצע חד פעמי), שמטרתה להפחית את יכולת שיגור רקטות הקסאם".

"כוחות נתקלו בהתנגדות עזה" ציין שמני.

"כוחות של סיירת גבעתי פעלו בצורה מדוייקת וראויה בכניסה לבתים. נערכו פעולות סריקה ובדיקה של הבית לפני הריסתו".

לדברי מפקד אוגדת עזה, נורות רקטות הקסאם ממרחב המשתרע בין העיירה בית חאנון לבין מחנה הפליטים ג'באליה. הוא אמר כי הרשות הפלשתינית אינה עושה די כדי לפגוע בפעולות אלה, ולכן נאלץ לצה"ל לפעול נגד איום טילי הקסאם על ישובים ישראלים.

"אם צה"ל היה מתחיל לפעול נגד שיגור רקטות הקסאם מאוחר יותר, היינו נוכחים כי טווח הרקטות גדל במידה ניכרת עקב פעילות החמאס לפיתוח ושיפור יכולות רקטות הקסאם.

בתגובה שיגרו המחבלים טילים לעיירה שדרות בשעות אחה"צ. בירי נפגעו שישה אנשים קל מבהלה.

"צה"ל יפעל בכל מקום ברחבי הרצועה, אין מחסה לטרור ולמחבלים", אמר תא"ל שמני.

בנוגע לטענות הפלשתינים כי חיילי צה"ל ירו באשה והרגוה הוא אמר, כי "לא נמצאו לכך סימוכין". בכל מקרה של טענות חוקר צה"ל ובודק אותן, אמר.
