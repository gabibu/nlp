

שר ההגנה האמריקני, דונלד רמספלד, חתם בסוף השבוע על צווים לפריסת שתי דיביוזיות נוספות במפרץ. כך מסר בלילה גורם רשמי בפנטגון.

אמש יצאה מנמל סאן-דייגו שבארה"ב נושאת המטוסים נימיץ בדרכה למפרץ, ועליה 8,000 חיילים. הנימיץ תצטרף לעוד חמש נושאות מטוסים המוצבות במפרץ ובמזרח התיכון: אברהם לינקולן, קונסטליישן, קיטי הוק, הארי טרומן ותיאודור רוזוולט.

14 מפציצים מדגם בי-52 נחתו אתמול בבסיס חיל האוויר בבריטניה, לקראת מתקפה נגד עיראק - כך דווח הבוקר העיתון אינדיפנדנט.

מטוסי בי-52 נטלו חלק נכבד גם במלחמת המפרץ לפני 12 שנים.
