

הותרה לפרסום הידיעה כי 4 תושבים מצפון הארץ נעצרו כחשודים בגנבת טילי לאו מבסיסי צה"ל.

בין החשודים חייל בשירות סדיר ושני חיילי מילואים.

בבתיהם של החשודים מצאו החוקרים רובי M-16, לבנות חבלה, רימונים, מחסניות וסמים.

ביחידה המרכזית של המחוז הדרומי במשטרה חושדים שאמצעי הלחימה נגנבו ממחנה עופר שליד רמאללה, ממחנה 80 ומבסיס אחר באזור עין גדי. עוד חושדים החוקרים כי הנשק נמכר לעבריינים.

היום תגיש הפרקליטות כתב אישום נגד החשודים.
