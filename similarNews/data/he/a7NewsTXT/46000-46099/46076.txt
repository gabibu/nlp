

מקורות במשרד ההגנה האמריקני מעריכים כי המתקפה על עיראק עשויה להידחות לסוף חודש מרץ או לתחילת אפריל, בגלל החלטת הפרלמנט הטורקי שלא להתיר לארה"ב להציב עשרות אלפי חיילים על אדמת טורקיה. דובר הבית הלבן, ארי פליישר, אמר כי החלטת טורקיה "מסכבת את המצב".

ארה"ב ממשיכה בהכנותיה למתקפה בעיראק. בימים האחרונים הרחיבה ארה"ב באופן משמעותי את רשימת המטרות שהיא מפציצה באזורים האסורים לטיסה בצפון המדינה ובדרומה.
