

האפיפיור, יוחנן פאולוס השני, יבקש לנאום בפני חברות מועצת הביטחון של האו"ם אם ייווכח כי המסר שהעביר לנשיא ארה"ב ג'ורג' בוש לא הופנם והוא לא הצליח לשכנעו לזנוח את שאיפות המלחמה נגד עיראק, כך אמר היום גורם דיפלומטי בקריית הוותיקן ברומא.

לדברי המקור, אפשרות זו, של הופעת האפיפיור בפני חברות מועצת הביטחון של האו"ם, נדונה לפני כשבועיים בפגישתו של האפיפיור עם מזכ"ל האו"ם קופי אנאן.

הקרדינל פיו לאהי, יצא את רומא היום את רומא בדרכו לוושינגטון ובאמתחתו מה שהוא מכנה כ"מסר של שלום" אותו יעביר לידי נשיא ארה"ב ג'ורג' בוש. הקרדינל, ששימש בעבר כשגריר הוותיקן בוושינגטון וידיד קרוב של משפחת בוש, מקווה להיוועד עם הנשיא בוש ביום רביעי הקרוב.

משלחת של ראשי הכנסיות בארה"ב העבירה בשבוע שעבר איגרת לאפיפיור שבה הביעו עניין שראש הכנסייה הקתולית ינאם בפני חברות מועצת הביטחון.
