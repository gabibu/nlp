

משה וסרמן (81) מחיפה נרצח לפנות בוקר במהלומות בגופו. אשתו גולדי (75) נחבלה אף היא ממכות ופונתה במצב שהוגדר קל לבית החולים. הדבר היה במהלך שוד שאירע בדירתם ברחוב ניסנבאום בשכונת נווה שאנן בחיפה.

מחקירת המשטרה עולה שכמה שודדים חדרו לדירתם של בני הזוג סמוך לשעה 2:30 לפנות בוקר.

הם העירו את בני הזוג ודרשו את כספם. רשלה פיכמן, אחותה של גולדי, את ששמעה מפי אחותה. "בני הזוג ישנו, הגיעוהשודדים והיכו אותם. משה נהרג מעוצמת המהלומות.

אחותה התקשרה אליה בבוקר וסיפרה לה על שאירע. לדבריה, אחד השודדים שלף סכין ותבע מהישיש את הכסף. הם שדדו כ-6,000 שקל מן המגירה. האישה נתנה להם תכשיטי זהב.

היא אמרה להם 'אני לא רוצה למות', קחו אני נותנת לכם. לאחר שהשודדים לקחו את הזהב והכסף הם נמלטו. הקשישה הזעיקה שכנים שגרים ממול, והם הזעיקו את המשטרה", סיפרה אחותה של האישה.

גולדי וסרמן טופלה בחדר המיון בבית החולים בני ציון. חוקרי מרחב חוף פתחו בחקירת נסיבות האירוע ועד כה טרם נעצרו חשודים ברצח.
