

סמוך לשעה 15:00 אחה"צ, נורו שתי רקטות קסאם, האחת נחתה באחת משכונות העיר שדרות והשניה בשטח פתוח. חמישה נפגעי חרדה טופלו במקום והועברו לבית החולים "ברזילי" באשקלון.


סמוך לשעה 15:00 אחה"צ, נורו שתי רקטות קסאם, האחת נחתה באחת משכונות העיר שדרות והשניה בשטח פתוח. חמישה נפגעי חרדה טופלו במקום והועברו לבית החולים "ברזילי" באשקלון.

לאחרונה נורו רקטות קסאם על שדרות ב-19 בפברואר, אז נפצע אדם באורח קל מפגיעת אחת מארבע רקטות שנורו מבית חנון. גם הירי הקודם התבצע לאחר פעולה מקיפה של צה"ל ברצועת עזה. הירי היום הוא ה-11 של קסאם או מרגמות מרצועת עזה על העיר, מאז הירי הראשון ב-16 באפריל 2001.

ירי הקסאם ארע חרף פעות צה"ל הלילה ברצועת עזה. כוחות מיחידות הסיור של חטיבות גבעתי וגולני, מלווים בטנקים, נכנסו הלילה למחנות הפליטים אל-בורייג' ונוסייראת במרכז הרצועה. מקורות בעזה מסרו כי שמונה פלסטינים נהרגו וכ-30 נפצעו בחילופי האש שהתפתחו במקום. הבוקר יצאו הכוחות מהעיר.

2 חיילים נפצעו קל בפעולה, ופונו לבית החולים "סורוקה", יחד עם מספר פצועים פלסטינים.

מצה"ל דווח כי עם כניסת הכוחות נורתה לעברם אש כבדה הכוללת גם פצצות אר.פי.ג'י. הכוחות דיווחו כי חילופי האש נמשכו לאורך כל המבצע וכי הם נתקלו בשבעה מטענים גדולים, בהם מטען שהכיל כ-100 ק"ג חומר נפץ.
