

אלמוני ירה למוות בנשר שהחל לקנן באחרונה עם בת זוגתו בכרמל. מדובר בנשר שבאחרונה הושב לטבע ביחד עם בת זוגתו במסגרת פרוייקט "פורשים כנף". פגר הנשר נלקח לבדיקה פתולוגית לאחר שנמצא מת בקינו ובצילום רנטגן נתגלו כדוריות עופר רבות בגופתו. כך מדווח כתב עיתי"ם בצפון.

מרשות הטבע והגנים נמסר לכתב עתי"ם כי ירי על עופות דורסים אינו מועיל לציידים, שכן בשרם אינו אכיל וכי אין כל שימוש בפגר העוף. לעומת זאת, הנזק לטבע הינו רב. הנשרים הינם עופות אוכלי נבלות המסייעים בכך לנקות את תחום מחייתם.
