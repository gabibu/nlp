

מפלג ההונאה של משטרת ירושלים עצר בשעות הבוקר 6 פעילי ליכוד מרכזיים בחשד שזייפו מסמכי התפקדות לליכוד. השישה נלקחו לחקירה במיפלג ההונאה.

בלשי החקירה ערכו חיפושים בבתיהם והחרימו מיסמכים ומחשבים. המעצרים בוצעו במסגרת חקירה שמנהלת משטרת ירושלים, בנוגע לחשדות שנתגלו במיפקד שנעשה במפלגת הליכוד לפני מספר חודשים, בו פעלו על פי החשד קבלני קולות בניגוד לחוק. השישה חשודים בזיוף מאות מסמכי התפקדות לליכוד.
