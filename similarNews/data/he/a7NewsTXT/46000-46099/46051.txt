

העימות שהתחולל בוועידת הפסגה הערבית במצרים, לא הסתיים בשבת, והזעם בלוב לא שכך.

בועידה מתח קדאפי שליט לוב ביקורת על ערב הסעודית, בשל הסכמתה לארח בשטחה כוחות אמריקניים כחלק מההכנות למתקפה על עיראק. על כך ענה הנסיך עבדאללה, שליט סעיודיה: "מי העלה אותך לשלטון?", והוסיף "אל תדבר ואל תתערב בעניינים שבהם אין לך לא מזל ולא סיכוי".

בתגובה למריבה שהתלקחה בין המנהיגים איימו הלובים, זו הפעם השניה בתוך שנה, לפרוש מהליגה הערבית, אולם מאוחר יותר חזרה בה.
היום הודיעה לוב כי בכוונתה להחזיר את שגרירה מערב הסעודית, והפרלמנט רמז גם על האפשרות לניתוק הקשרים הדיפלומטיים עם ערב הסעודית, או הורדת דרגתם.
