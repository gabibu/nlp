

בני משפחות החיילים שנחטפו בידי החיזבאללה בלבנון, ומשפחתו של האזרח החטוף אלחנן טננבאום, שבו במוצאי שבת לישראל ממסע פגישות שערכו בארה"ב. במשלחת השתתף גם השר דני נווה.

אתר וואלה חדשות! מדווח כי חיים אברהם, אביו של החייל הנעדר בני אברהם, אמר אמש כי הידיעות בדבר חילופי שבויים עם ארגון חיזבאללה הם בגדר שמועות שאין בהן שמץ של אמת. בראיון לגלי צה"ל אמר אברהם כי "לצערנו מידי פעם הגורמים שיש להם אינטרסים מפריחים בלוני ניסוי על מנת להכאיב למשפחות. אין בפרסומים האחרונים שמץ של אמת".
