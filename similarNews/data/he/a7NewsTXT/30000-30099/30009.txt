

ראש הממשלה אריאל שרון החליט לבטל את שליחות ראש לשכתו עו"ד דב וייסגלס לארה"ב ולהסתפק בשיגור איגרת לשר החוץ האמריקני קולין פאוול, בה יפרט את עמדת ישראל בשאלה כיצד ניתן להתקדם לקראת חידוש המשא ומתן המדיני עם הערבים.

כתב עתי"ם מוסר, כי וייסגלס היה אמור להיפגש עם בכירים במימשל האמריקני לקראת פגישת ה"קוורטט" ביום ד' בניו-יורק, שבה ידונו המשתתפים בקידום הרפורמות ברשות הפלשתינית.
