

מנהיגי הציבור הערבי הזהירו כי אם תממש העיריה את צווי ההריסה שהוציאה כנגד בעלי בתים ערבים, עלולים לפרוץ עימותים. זוהי רוחו של מכתב שנשלח על ידי הערבים בלוד אל רה"מ שרון בו ביקשו את התערבותו. מכתב ברוח זו קיבל גם ראש עירית לוד מקסים לוי מגשר.

עיריית לוד הוציאה בחודש שעבר צווי הריסה מנהליים נגד שבעה בתים של תושבים ערבים הסמוכים לשכונת "גני אביב". בעלי הבתים שיועדו להריסה הגישו ערעורים בעניין לבית המשפט המחוזי שאמור לתת החלטתו ביום רביעי השבוע.

מנהיגי הציבור הערבי בלוד טענו כי התושבים הערבים בעיר סובלים ממצוקת דיור קשה ומבעיות במערכת החינוך הערבית.

הערבים בלוד הקימו אוהל מחאה אך הם הביעו את מורת רוחם לנוכח העובדה כי רק חברי הכנסת עיסאם מח'ול ותמר גוז'נסקי מחד"ש הגיעו למקום למרות ההזמנה שנשלחה לכל חברי הכנסת הערביים כשלטענתם הללו הביעו את רצונם להגיע.

אל אוהל המחאה הגיעו פעילי ארגון השמאל הקיצוני המשותף ליהודים וערבים "תעאיוש".

