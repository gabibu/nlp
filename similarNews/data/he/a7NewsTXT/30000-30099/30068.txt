

מאות ליוו את מפקד חיל האוויר לשעבר האלוף במילואים בני פלד בדרכו האחרונה. פלד ז"ל נטמן בחלקה הצבאית בבית העלמין בקרית שאול.

את ארונו נשאו אלופי המטה הכללי ומפקד חיל האוויר לשעבר ,האלוף במיל עמוס לפידות. ללוויה הגיעו הרמטכ"ל משה (בוגי) יעלון, רב אלוף במיל' שאול מופז, מפקד חיל האוויר האלוף דן חלוץ, ראש הממשלה לשעבר בנימין נתניהו, שר החוץ שמעון פרס והאלופים במילואים ישראל טל ואביהו בן נון.

מפקד חיל האוויר לשעבר האלוף איתן בן אליהו ספד לפלד ואמר, כי חזונו כמפקד חיל האוויר במלחמת יום הכיפורים ומשקם החיל אחרי המלחמה, יישארו עם אזרחי מדינת ישראל עוד שנים רבות. פלד, בן ה-74, השאיר שלושה ילדים ושמונה נכדים.

(עיתי"ם)
