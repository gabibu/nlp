

מחבלים שיגרו לפני כשעה חמש פצצות מרגמה לעבר ישוב ישראלי במרכז חבל עזה. דובר מוא"ז חבל עזה ערן שטרנברג סיפר לכתבנו כי אחת הפצצות נפלה סמוך לשתי נשים שעמדו ליד בית הכנסת ביישוב. ערן סיפר כי אחת הנשים החזיקה תינוק בידה ובאורח נס הפצצה שנחתה לידם לא התפוצצה. לא היו נפגעים ולא נגרם נזק לרכוש.

נאווה, תושבת היישוב שלידה נפל הפצצה, סיפרה כי בתחילה לא הבנו מה קורה. "לא רוצה לחשוב על מה היה קורה אילו הנפל היה מתפוצץ. היחס של הממשלה צריך להיות כאילו קרה כאן משהו ולא לנצל את הנס".
