

נשיא איראן מוחמד חתמי גינה היום את קריאתו של הנשיא האמריקני ג'ורג' וו. בוש להנהגת שינויים דמוקרטיים באירן, וקרא לוושינגטון "לתקן את טעויות העבר, ולהתנצל בפני העם והממשלה האירנים".

חתמי הוסיף ש"אמנם, העם והממשלה באירן נחושים בדעתם להמשיך בדרך הקידמה, החירות והעצמאות, מבלי להתחשב באיומים". "לצערנו, התנהגות קיצונית זו מאיימת על העולם כולו, וזה דבר המנוגד לאינטרסים של העם האמריקני", הוסיף והביע תקווה ש"העם האמריקני, ובעיקר מנהיגי ארה"ב, יתעשתו לפני שייסחפו למלחמה גדולה נוספת, גרועה ממלחמת ויטנאם".

(עתי"ם-איי אף פי)

