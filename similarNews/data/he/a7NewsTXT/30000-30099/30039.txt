

ח"כ מוסי רז ממר"ץ פנה למנכ"ל רשות השידור יוסף בראל בדרישה להפסיק את שידור התשדיר בקול ישראל הקורא להתפקד לליכוד. התשדיר קורא להתפקד ולהתלכד אך אינו מזכיר את תנועת הליכוד.

לטענת רז התשדיר "שנוי במחלוקת פוליטית ואידאולוגית" ולכן על פי חוק רשות השידור אסור לשדרו. מהנהלת קול ישראל נמסר כי הנושא נמצא בבדיקה.

יצויין כי רז אף דרש מרשות השידור לפסול את תשדיר "יש"ע - התיישבות בתנופה". הענין נדון בועדת הערר של רשות השידור והיא פסלה את שידור התשדיר.

בעקבות זאת פנתה מועצת יש"ע לבג"ץ שחייב את רשות השידור לפרסם את התשדיר.
כתבנו קובי סלע דיווח כי השופטים קבעו שלועדת הערר לא היתה סמכות לפסול את התשדיר, וזו נתונה בידי מנכ"ל רשות השידור בלבד.

נוסף על כך חוייבה רשות השידור לשלם למועצת יש"ע 10,000 שקלים בגין הוצאות שנגרמו לה.
