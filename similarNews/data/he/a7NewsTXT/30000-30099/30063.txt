

גשם זלעפות, החזק ביותר בחודש יולי ב-50 השנים האחרונות, גרם להצפות קשות באי הנופש הספרדי מיורקה, ולתוהו ובוהו בתחבורה בעיר הבירה פלמה. העתונים מסרו שיותר מ-55 מ"מ גשם ירדו במשך שעה בשבת, ויותר מאלף מכות ברק נצפו באותו פרק זמן.

הגשם העז, שכונה על ידי חזאים מומחים סופת סתיו מוקדמת, הציף רחובות, גנים, ומרתפים, והותיר נהגי מכוניות רבים לכודים במכוניותיהם. הוא גם גרם הפרעות רציניות באספקת החשמל. לא נמסר על נפגעים.
