

בני נוער מהיישוב עצמונה יוצאים הלילה לפעילות מיוחדת בעיר נתניה. דובר המזכירות בעצמונה זבולון כלפא סיפר לערוץ 7 כי הרעיון נרקם לפני כמה שבועות. "בני הנוער שיצאו לחופשת הקיץ העלו רעיונות לפעילות להגברת המוטיבציה באחת הערים הגדולות - והחליטו על נתניה".

נוער עצמונה שחברו לתנועת הנוער "בני עקיבא" בנתניה בחרו בפעילות שסיסמתה היא "יחד ננצח" וחשיבות האחדות בימים אלו. "הנוער אסף תוצרת חלקאית כ-30 טון של ירקות שייצאו ב-2 משאיות גדולות ויביאו את הסחורה לעיר. הם יעסקו בחשיבות האחדות בימים אלו ויבהירו בשילוט כי רב המכנה המשותף על פני הדברים המפרידים. נתאחד סביב הדברים הקטנים שכולם מסכימים עליהם וננצח", אמר מר זבולון.
