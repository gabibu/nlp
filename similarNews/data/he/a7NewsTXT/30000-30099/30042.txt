

עשרות ילדים החולים במחלות ריאות קשות וביניהם CF יצאו הבוקר למחנה רפואי בשווייץ, אותו מארגנת עמותת "חיים לילד". את הילדים מלווה רופא בכיר ומדריך לטיולי הליכה.

השנה מתקיים המחנה בעיירה פרפאן שבאיזור ציריך. כתב עתי"ם מוסיף, כי המזון עבור חברי המשלחת נתרם ע"י מפעלים שונים בארץ, המזון הוקפא ואוחסן בחדר הקירור של ישיבת וישניץ.

הנהלת "אל-על" איפשרה לילדים ביקור מיוחד בתא הטייס ועם תחילת הטייס קידם אותם הקברניט בברכה במערכת הכריזה המרכזית של המטוס.
