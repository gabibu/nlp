

נשיא מצרים חוסני מובארק פועל כדי לפלג בין מרכיבי הממשלה כדי להגביר את השפעתו האזורית. כך כותב העיתונאי יואב יצחק.

המצרים יוזמים לדבריו מפגשים עם בכירי מפלגת העבודה המסומנים כ"מתונים" ביחס לרה"מ שרון כדי להשפיע על הציבור הישראלי.

נסיון מצרי זה לפלג בין מרכיבי הקואליציה מתקבל במורת רוח. במשרד רה"מ הביעו כעס על נסיונותיו של מוברק ליצור קשרים עם שרים ובכירים המזוהים עם מחנה השמאל במקום לנסות לקיים מפגש עם רה"מ.

בין המוזמנים למצרים: יו"ר הכנסת ח"כ אברהם בורג, שר הביטחון בנימין בן-אליעזר שהוזמן לפגישה עם מוברק שתתקיים ביום שני 17 ביולי באלכסנדריה. בין המוזמנים למצרים גם שר החקלאות שלום שמחון.
בשבוע שעבר ביקר במצרים שר התחבורה אפרים סנה והוא נפגש עם יועצו של מובארק, אוסאמה אל-באז.
