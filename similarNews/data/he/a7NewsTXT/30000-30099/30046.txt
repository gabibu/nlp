

בישיבת הממשלה הבוקר הצדיק ראש הממשלה אריאל שרון את החלטת השר לביטחון פנים עוזי לנדאו לסגור את משרדו של ד"ר סרי נוסייבה באוניברסיטת "אל קודס" בירושלים בנימוק שבמשרדים נעשתה פעילות של הרשות הפלשתינית.

כתב עתי"ם מוסר כי הנושא עלה לדיון על ידי שר הביטחון בנימין בן אליעזר שטען כי סגירת המשרד של מי שנחשב לגורם ערבי מתון היתה טעות אסטרטגית. "זו החלטת הממשלה וכך זה יהיה, האוניברסיטה פועלת כסידרה אבל המקום שימש מרכז לפעילות הרשות הפלשתינית שעבר לשם מאז סגירת האוריינט האוס", אמר שרון.
