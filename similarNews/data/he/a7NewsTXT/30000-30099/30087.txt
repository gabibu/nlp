

אמש יצאו בני נוער מהיישוב עצמונה לפעילות מיוחדת בעיר נתניה. דובר המזכירות בעצמונה זבולון כלפא סיפר לערוץ 7 כי הרעיון נרקם לפני שבועות אחדים. "בני הנוער יצאו לחופשת הקיץ, והעלו רעיונות לפעילות באחת הערים הגדולות, והחליטו על נתניה".

נוער עצמונה, שחברו לתנועת הנוער "בני עקיבא" בנתניה, בחרו בפעילות שסיסמתה היא "יחד ננצח", ושעניינה הוא חשיבותה של האחדות בימים אלו. "הנוער אסף תוצרת חקלאית מגוש קטיף, כ 30 טון של ירקות, שייצאו מהגוש בשתי משאיות גדולות ויביאו את הסחורה לעיר. הם יעסקו בחשיבות האחדות בימים אלו ויבהירו בשילוט כי רב המכנה המשותף על פני הדברים המפרידים. נתאחד סביב הדברים הקטנים שכולם מסכימים עליהם, וננצח", אמר כלפא.

