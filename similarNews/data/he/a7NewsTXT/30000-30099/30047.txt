

השר עוזי לדאו סייר ביום שישי ביישובי חבל קטיף. בביקור, שהחל בצפון החבל, נפגש השר ביישוב אלי סיני עם אביה של של לירון הרפז ז"ל שנרצחה בפיגוע החדירה ליישוב בשנה שעברה. אריק אמר לשר כי התושבים מאוד מודים לחיילי צה"ל על פעילותם, אולם מצד שני התושבים מרגישים מופקרים מצד הדרג המדיני שבונה את גדר המערכת בצורה לא עניינית וכתוצאה משיקולים פוליטיים. לסיור הצטרפו גם חלק מאנשי מרכז הליכוד ודב שילנסקי.

דובר מועצת איזורית חבל עזה ערן שטרנברג סיפר כי השר לנדאו ביקר גם ביישובי דרום החבל ובין השאר עמד בנצרים על אופיו הייחודי של היישוב. בסיום הסיור התארח השר באולם השמחות של ישיבת ההסדר בנווה דקלים ובירך את מתיישבי חבל קטיף במילים חמות: "אתם אנשי ארץ ישראל היפה".
השר ופלמייתו קבלו מאנשי הגוש עציצים מתוצרת גוש קטיף.

ראש המועצה אבנר שמעוני מסר בתגובה לסיורו של השר כי תושבי הגוש מעודדים מאוד מסיור ההזדהות שערך השר לנדאו בעיצומם של ימים אלו בחבל קטיף. "אין להם ספק שהשר התרשם ממעשייה ההתיישבותית  הציונית המבורכת של גוש קטיף", אמר שמעוני.
