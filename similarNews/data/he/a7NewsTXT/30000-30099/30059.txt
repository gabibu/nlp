

ראש הממשלה אריאל שרון נפרד הערב מיועצו המדיני דני איילון, אשר מונה לתפקיד השגריר בוושינגטון. איילון ייצא לשליחותו ביום חמישי השבוע.

בטקס הפרידה הקצר שערך לו שרון בלשכתו הוא איחל לאיילון הצלחה בתפקידו החדש, ותוך כדי עקיצה למשרד החוץ אמר לו: "מאחר ואתה חוזר למשרד החוץ תקפיד לדווח גם למשרד שלנו".

השגריר איילון (47) אמר לעובדים כי בנוסף לעניינים המדיניים הוא ישתדל כשגריר לטפח את קשרי המסחר בין ישראל לארה"ב, ולהדק את הקשרים בין ישראל ובין יהדות ארה"ב.
