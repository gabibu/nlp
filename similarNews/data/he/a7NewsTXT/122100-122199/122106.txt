

"הנסיון של עמרי שרון וצחי הנגבי להכפיש את חברי מרכז הליכוד ולהציגם כזייפנים באמצעות מכתבים מוזמנים מ - 44 חברי המרכז הוא עלוב ופתטי", כך נמסר אמש בהודעת נאמני א"י בליכוד.


נאמני א"י בליכוד מציינים בין היתר כי השניים מסתירים את שמות כותבי המכתבים. "כותבי המכתבים מבקשים לבטל את חתימותיהם ככל הנראה כתוצאה מאיומים וסחטנות על פרנסתם. אלה עבירות פליליות שמן הראוי שהמשטרה תחקור".

הם מציינים כי עדיין יש למעלה מ-610 חתימות המהוות יותר מ-20% מ-2948 חברי המרכז הנדרשים לכינוס המרכז (590 חתימות נדרשות). הם סבורים כי "הנגבי מנסה כל טריק אפשרי כדי לדחות את ההתמודדות עם נתניהו וקץ השלטון המושחת של מאפיית שרון אליה הוא חבר לאחרונה".
