

"נדאג להעביר אותך למוקטעה שלך בחווה, ללטף כבשים כמי שאינו ראוי למנהיגות". דברי ח"כ איתם לרה"מ. ח"כ לנדאו לשרון: אתה שקרן רמאי ומושחת.

ראש הממשלה הופיע אתמול בישיבת ועדת החוץ והביטחון של הכנסת, שם שמע דברים חריפים מחברי הוועדה בעקבות יישום תכנית העקירה.

חבר הכנסת איתם אמר לשרון כי נקמת הימין תהיה לשגרו למוקטעה שלו בחווה שלו. איתם אמר לשרון שכציבור מאופק איש לא יפגע בו באופן אישי אך הוא ידאג לכך שהוא ישוב ללטף כבשים בחוותו. "לא נשב איתך בשום קואליציה, לא נהיה שרים בממשלתך. ננקום בך נקמה פוליטית.בין הקירות והגדרות במוקטעה של החווה שלך תלטף את הכבשים כמי שלא ראוי למנהיגות".

חבר הכנסת עוזי לנדאו, איש הליכוד, תקף את שרון ישירות ואמר לו "הבאת את ישראל לשיאים של שחיתות, אינך ראוי להיות מנהיג. אתה שקרן, רמאי ומושחת". לנדאו דרש משרון להתפטר מתפקידו.

חבר הכנסת עמרם מצנע הגיב בחריפות ונשא את עלבונות של ראש הממשלה. "כך לא מדברים על ראש ממשלה", אמר לח"כי הימין שתקפו את שרון. יושב ראש הוועדה חבר הכנסת יובל שטייניץ אמר שהדברים שנאמרו בדיון הוועדה שבראשותו הביכו אותו.
(ש)
