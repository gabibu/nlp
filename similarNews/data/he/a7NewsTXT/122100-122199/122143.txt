

הוואקף המוסלמי מתכוון לתבוע שמונה אחוזים מקרקעות מדינת ישראל, שלטענתו היו בבעלותו עוד טרם הוקמה המדינה. לשם גיבוש בהתביעה מפשפשים אנשי הוואקף, בעזרת שגריר ישראל בתורכיה לשעבר, בארכיונים תורכיים.

הוואקף המוסלמי קובע כי שמונה אחוזים מאדמות המדינה שייכים לו ועל כן על מדינת ישראל להשיבם לידיו.

לטענתם אנשי הוואקף אדמות הארגון הועברו על ידי מדינת ישראל בימיה הראשונים למקורבים ולבעלי הון, אולם כעת לכשיתבררו המיקומים המדוייקים של האדמות על מדינת ישראל להשיב את הקרקע לרשותם.

עד כה פנו אנשי הוואקף למדינת ישראל על מנת לקבל את המסמכים הרלוונטיים לתביעתם זו, אולם התשובה שנענו הייתה שהמסמכים הישנים אבדו. על מנת לגבש את תביעתם שיגרו אנשי הוואקף את שגריר ישראל לשעבר בתורכיה, דוקטור צבי אלפלג, לתורכיה על מנת להשיג מסמכים מהתקופה העותומאנית ומהם יתברר היקף האדמות ומיקומם. במידה ואכן ישתף השלטון התורכי פעולה עם אלפלג והוואקף יכינו פרקליטי הוואקף את תביעתם נגד מדינת ישראל בהסתמך על המסמכים והמפות הללו.

אנשי הוואקף טוענים שלאחר קום המדינה הועברו האדמות שהיו בבעלותם לאפוטרופוס הכללי וזה העביר כתשעים אחוזים מהם למינהל מקרקעי ישראל.
(ש)
