

כאלף מפגיני ימין ומשפחות מהישוב נצר חזני שפונו מהרצועה חסמו הערב את התנועה בצומת ראם (מסמיה) באזור לכיש. תושבי קטיף הורדו מהאוטובוס בצומת ראם בטענה שאין לנהג ויזה. הנהג הסתלק משם עם האוטובוס.

דובר המועצה האזורית חוף עזה, ערן שטרנברג, אשר גורש בעצמו מן היישוב גני טל מסר כי כ-1,000 אנשים קיבלו בשירה את פניהם של אחיהם המגורשים מן המושב קטיף. בין העומדים בצומת תושבי היישובים שנחרבו נצר חזני וגני טלי כמו גם אזרחים רבים המתגוררים בסביבות צומת ראם.

כתבנו מציין כי מגורשי המושב קטיף עדיין עושים דרכם לירושלים לאחר שעוכבו במשך זמן ממושך בקיבוץ סעד בטענה כי לנהגי האוטובוס נגמרו הויזות. גם לאחר שנפתרו הבעיות, כשהגיע האוטובוס הראשון לצומת ראם הוריד הנהג את הנוסעים הנדהמים בטענה כי נגמרה לו שוב הויזה ונסע משם.
