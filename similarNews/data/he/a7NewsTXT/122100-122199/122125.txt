

ישראל והארגונים הבינלאומיים לא נערכו כלכלית ופוליטית לפינוי האוכלוסיה היהודית מחבל עזה. כך אומר נשיא המכון לעניני המזה"ת במוסקבה, יבגני סטנובסקי .

לדברי סטנובסקי, שרון, שפועל בהשפעה אמריקנית להוציא לפועל תכנית חריגה, תוך לחץ כבד של הממשל, עלול לגרום לפילוג בחברה הישראלית.

כתבתנו רותי אברהם מוסרת כי סטנובסקי מעריך שבעקבות ההתנתקות תעמוד ישראל בפני גל ירידה. צעירים רבים יחושו אכזבה מהתנהגות השלטון והם יעזבו את הארץ, ולכך תהיה השפעה על עתידה של המדינה, הוא אומר.

סטנובסקי אינו צופה כי הצד הפלשתיני ירוויח מהנסיגה. זו לדעתו תוביל לעימות נוסף. המצב ברש"פ יחמיר ועלול להגיע גם למלחמת אזרחים על רקע מאבקים סביב הרכוש הישראלי שיינטש ועל רקע מאבק על תקציבים בינלאומיים שיועברו לצרכי בניה. הנסיגה עלולה לדעתו לגרום לעימות נרחב ביהודה ושומרון שיתפשט לכל האזור.
