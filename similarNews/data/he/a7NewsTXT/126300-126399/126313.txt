

הרשות הפלשתינית וארגוני הטרור האחרים ממנים עורכי דין למחבלים הכלואי, ובמסווה עבודתם המשפטית מהווים צינור להעברת אמצעים, כסף ומידע והוראות מהכלא ואליו. כך עולה ממידע שהצטבר בשירות בתי הסוהר.

בעבות המידע הוחלט בשירות לאסור על עורכי הדין להיפגש עם המחבלים הכלואים בניסיון לבלום את התופעה.

בעקבות בדיקות שבוצעו במשך תקופה ארוכה הוברר לשירות בתי הסוהר כי בעוד הנהלת השירות עושה מאמץ רב לבודד את המחבלים הכלואים מחבריהם בכלא עצמו או מחוצה לו, הרי שהמידע, אמצעי החבלה, כסף, ציוד נוסף ולעיתים אף הוראות הפעלה ותכנון של פעולות טרור, מגיעים למחבלים הכלואים על ידי עורכי דינם המנצלים את גישתם החופשית אליהם.

בשירות בתי הסוהר אומרים שבמהלך השנים האחרונות פוגשים עורכי הדין את האסירים במספר רב ביותר של פגישות. זאת על אף שאין לכך כל עילה משפטית. עורכי הדין, כאמור, ממומנים על ידי הארגונים ששיגרו את המחבלים לפעילות הטרור. כמו כן מציינים בשירות הצטרפות עורכי דין נוספים לייצוג המחבל הכלוא מחזקת את החשד שהמגמה האמיתית המסתתרת מאחורי פעילותם המשפטית לכאורה, אינה אלא חיזוק הקשר בין הכלוא לחבריו שמחוץ לכלא.

כאמור, על מנת למנוע את הרחבות התופעה הוחלט לאסור על מפגשים בין האסירים הכלואים לעורכי דינם ללא צורך משפטי סביר.
(ש)
