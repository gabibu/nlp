

גורם בחמאס טוען, כי אחת הסיבות שהניעו את החמאס לחדול זמנית משיגור רקטות קסאם והנכונות ההצהרתית לדבוק ב'תהדיאה' קשורות למאמץ ליצור אווירה מדינית מתאימה לפתיחת נציגויות החמאס בקהיר וברבת עמון.

מאת: יהונתן דחוח הלוי

גורם בחמאס טוען, כי אחת הסיבות שהניעו את החמאס לחדול זמנית משיגור רקטות קסאם לעבר ישראל והנכונות ההצהרתית לדבוק ב'תהדיאה' (רגיעה) קשורות למאמץ ליצור אווירה מדינית מתאימה לפתיחת נציגויות החמאס בקהיר וברבת עמון.

אתר אינטרנט אסלאמי מדווח, בהסתמכו על מקורות בחמאס, כי תנועת החמאס קיימה בתקופה האחרונה מגעים עם אנשי ממשל מצרים וירדנים אשר נסבו על פתיחת משרדים של התנועה בקהיר וברבת עמון. המקורות, אשר סרבו להיחשף בשמם, ציינו כי אחת הסיבות שהניעו את החמאס לחדול מהמשך שיגור רקטות הקסאם לעבר ישראל וההצהרה בדבר הדבקות ה'תהדיאה' (רגיעה).

מוסא אבו מרזוק, סגן ראש המשרד המדיני של החמאס והאיש השני בחשיבותו בהנהגת התנועה, חשף כבר באמצע אוגוסט השנה את דבר המגעים בין החמאס לשלטונות מצרים בנושא זה. באותה עת מצרים עדיין לא השיבה לבקשת החמאס אך אפשרה לתנועה לקיים "נוכחות כזו או אחרת בקהיר", כהגדרתו. אבו מרזוק הגדיר את יחסי החמאס עם הממשל המצרי כ"יחסים הדוקים" והעריך כי הצבא המצרי הנפרס בציר פילדלפי יבצע את תפקיד "לטובת העניין הפלשתיני".

משרדי החמאס בירדן נסגרו בנובמבר 1999 לאחר גרושם של ח'אלד משעל ואיבראהים רושה מתחום הממלכה בעקבות לחץ ישראלי ואמריקני. תנועת החמאס העתיקה את משרדיה לדמשק שהפכה הבסיס העיקרי של הנהגת "החוץ" של החמאס. מאמצי החמאס עד כה לשכנע את המשטר הירדני לאפשר את חזרת הנהגת החמאס נתקלו עד כה בסירוב תקיף של המלך עבדאללה. לעמדת ישראל בסוגיה זו עשויה להיות השפעה מכרעת על נכונותן של מידת מצרים וירדן לארח את הנהגת החמאס בשטחן.
