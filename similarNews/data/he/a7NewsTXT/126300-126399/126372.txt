

יצוא יהלומים מלוטשים נטו (בניכוי החזרות) בחודש ספטמבר 2005 הסתכם ב-704 מיליון דולר לעומת 567 מיליון דולר בחודש ספטמבר בשנה שעברה, עליה של כ-24%.

מתחילת השנה הסתכם יצוא יהלומים נטו ב- 5,200 מיליארד דולר לעומת 4,879 מיליארד דולר בתקופה המקבילה אשתקד, דהיינו גידול של 7%.

יצוא יהלומים גולמיים נטו הסתכם בספטמבר 2005 ב-355 מיליון דולר לעומת 212 מיליון דולר בחודש המקביל אשתקד, גידול של 67%.

יבוא יהלומי גלם נטו בחודש ספטמבר השנה הסתכם ב- 618 מיליון דולר לעומת כ- 445 מיליון דולר בספטמבר אשתקד של השנה שעברה, גידול של 39%.

יבוא של יהלומים מלוטשים נטו בספטמבר השנה הסתכם ב-354 מיליון דולר לעומת 299 מיליון דולר בספטמבר של השנה שעברה, גידול של 18%.

ביבוא יהלומי גלם מתחילת השנה חל גידול של 7% וזאת למרות הקשיים והמחסור ביהלומי גלם אשר הסתמן בתחילת השנה.

ראש מינהל יהלומים אבני חן ותכשיטים   מר שמואל מרדכי, מציין, כי חודש ספטמבר השנה נמשכה מגמת העלייה ביצוא יהלומים מלוטשים מה שמצביע על המשך מכירות יפות של יהלומים מלוטשים מתוצרת ישראל ברחבי העולם.

הגידול ביצוא להונג קונג נובע ממשלוחים שבוצעו לתערוכת יהלומים שהתקיימה בחודש זה בהונג קונג.

עוד מציין המפקח כי הנתונים של 9 החודשים של שנת 2005 הינם מעודדים ומורים על יציבות ועליות ברב השווקים בעולם ובעיקר בשווקים המסורתיים.

בנתוני 5 הארצות העיקריות של 9 החודשים של השנה לעומת 9 חודשים בשנה המקבילה נרשמה ירידה ביצוא מלוטש נטו של כ-1% לארה"ב, ועליה של כ-22% להונג קונג, כ-7% לבלגיה, כ-96% לשוויץ וכ-10% לסין.

התפלגות יצוא מלוטש נטו לפי ארצות בחודש ספטמבר 2005:
ארה"ב 54%
הונג קונג 21%
בלגיה 7%
שוויץ 6%
סין 2%
