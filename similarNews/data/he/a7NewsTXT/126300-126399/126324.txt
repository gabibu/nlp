

לפחות 66 בני אדם נהרגו במהלך ראש השנה במדינות מפרץ מקסיקו שבאמריקה לאחר שנפגעו מהוריקן "סטאן".

הרוחות הכו בערי החוף במהירות של 130 קילומטרים לשעה, עד שנחלשו וכעת לא נשקפת סכנה לחיי אדם נוספים. את הפגיעה הקשה ביותר ספגה אל-סלוואדור, בה נהרגו לפחות 49 בני אדם. יותר מ-16 אלף תושבי אל סלוודור נמלטו מבתיהם למקלטים ברחבי המדינה. 17 בני אדם מצאו את מותם בניקרגואה, גוואטמלה ובהונדורס. ההוריקן, שנמצא כעת בדרום מזרח מקסיקו, עקר ממקומם עצים גגות וגשרים לכל אורך מסלולו.

בניו-אורלינס הפסיקו צוותי החילוץ את החיפוש אחר הניספים. מספר ההרוגים מהוריקן "קתרינה" הגיע ל-972, זאת בניגוד להערכות מוקדמות כי מספר ההרוגים יכול להגיע ל-10,000 קורבנות.

בסין נמשכים החיפושים אחר 36 שוטרים שנסחפו בתחילת השבוע בשטפונות שנגרמו כתוצאה מסופת הטייפון "לונגוואנג", ומאז הוגדרו נעדרים. כמו כן נהרגו 10כורים סינים נהרגו ו-18 נוספים נעדרים בשל הצפת מכרה במערב סי`צואן.
