

לאחר המתנה ממושכת לתרומת כבד מתאימה הושתל בבלגיה כבד בגופה של אפרת רינות קורן שחלתה בדלקת כבד ומצבה הידרדר במהירות. הניתוח נמשך כשמונה שעות.

בגופה של אפרת רינות-קורן, שחלתה בדלקת הכבד כשבוע לאחר שילדה ומצבה הידרדר במהירות, הושתל היום כבד בבית חולים בבריסל שבבלגיה. הניתוח נמשך כשמונה שעות ונמסר כי היא בחדר התאוששות ומצבה יציב. לא נמסר מי תרם את הכבד.

רינות-קורן, בת 30 מקרית אונו, שכבה יותר משבועיים במרכז ההשתלות בבריסל. לפני כחודש ילדה רינות-קורן את בנה הבכור, לאחר שנישאה לפני כשלוש שנים. בחודש האחרון לקתה בצהבת שפגעה בכבד, מה שחייב אותה לעבור השתלה של כבד חדש בגופה.
