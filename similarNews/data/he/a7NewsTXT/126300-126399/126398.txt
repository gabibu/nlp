

בית המשפט המחוזי דחה ביום 2.10.2005 את ערעורו של גדעון סלפטר, יבואן מוצרי שולטס בישראל, על העונש שנגזר עליו בבית משפט השלום בת"א.

גדעון סלפטר הורשע בעקבות הסדר טיעון ונגזרו עליו 18 חודשי מאסר בפועל, מאסר על תנאי וקנס בסך 100,000 .

העבירות בהן הודה והורשע בבית משפט השלום, היו:זיוף מסמכים, הנמכת מחירים ביבוא, הגשת רשימונים כוזבים שגרעו מקופת המדינה סך של 5,000,000 .

בדחותו את הערעור, מצא בית המשפט המחוזי כי גזר הדין של בית המשפט השלום מאוזן ומשקף נכונה את חומרת העבירות והיקף העבירות שדובר בהן ואין מקום להתערב בו.

בהודעת רשות המיסים דווח כי "בית המשפט המחוזי מדגיש כי מצוקה כלכלית אינה יכולה להוות בסיס לביצוע עבירות.
עוד הדגיש בית משפט המחוזי כי התנהגות כמו זו של המערער, שהפחית בדרכי מירמה את המיסים שעליו לשלם, פוגעת קשה בתחרות ההוגנת בין הסוחרים והיבואנים גם בתחום שבו עסק המערער, כאשר הם נאלצים לשלם את מלוא המסים וממילא כושר התחרות שלהם בשוק פוחת בהשוואה לאנשים דוגמתו של המערער, המצליחים להימנע בדרכי תרמית מתשלום מלוא המסים ועקב כך הם יכולים להציע את המוצר לקהל הרחב במחיר נמוך יותר.

באשר למצב בריאותו של המערער, קבע בית המשפט כי מצב בריאותו של המערער, שלא מנע ממנו לבצע את העבירות,איננו יכול להוות כרגע גורם שימנע את ריצוי המאסר".
