

המשק חסך כ-80 מליון שקל בשל הפעלת שעון הקיץ ל-191 יום. כך טוען יורם בליזובסקי, מנכ"ל התאחדות התעשיינים, עם סיום שעון הקיץ במוצאי שבת הקרוב.

המשק חסך כ-80 מליון שקל בשל הפעלת שעון הקיץ ל-191 יום. כך טוען יורם בליזובסקי, מנכ"ל התאחדות התעשיינים, עם סיום שעון הקיץ במוצאי שבת בלילה שבין 8 - 9 באוקטובר ותחילת שעון החורף, עת יוזזו מחוגי השעון שעה אחת אחורה.

בליזובסקי מציין, שהחסכון של 80 מליון שקל נבע מחסכון יומי ממוצע של כ-0.44% בצריכת החשמל - תאורה ומיזוג אויר - בממוצע רב שנתי; הגדלת התפוקה הלאומית והפריון של העובדים במפעלי התעשייה ובמשק כולו; הפחתת מספר תאונות הדרכים; שיפור ברווחתם של העובדים ושיפור באיכות החיים, המתבטא בשעות עבודה ובשעות הפנאי.

יצויין, כי ועדת הפנים של הכנסת אישרה בתמיכת שר הפנים אופיר פז פינס את המועדים הקבועים לשעון הקיץ.

שעון הקיץ יחל מידי שנה ב-02:00 לפנות בוקר ב-1 באפריל. במועד זה יוקדם הזמן בשעה אחת, ושעון הקיץ יסתיים מדי שנה בשעה 02:00 לפנות בוקר במוצאי השבת שבין ראש השנה ליום הכיפורים.
