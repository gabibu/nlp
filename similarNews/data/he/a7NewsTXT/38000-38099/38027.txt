

דליקה במרכז המיחשוב של חברת התעופה הספרדית "איבריה" גרמה היום לתוהו ובוהו בנמלי התעופה של ספרד, לאחר שדוכני קבלת הנוסעים נאלצו לעבור לעבודה בשיטה ידנית.

כאלף מטיסות החברה סבלו מעיכובים בכל רחבי העולם. העיכוב הממוצע בספרד היה שעה, ובשעות הערב צפו כי העיכובים יימשכו זמן רב יותר. טיסות אחדות בוטלו.

נוסעים עמדו במשך שעות בתורים בנמלי התעופה. הנהלת נמל התעופה AENA הקימה ועדת חרום.
