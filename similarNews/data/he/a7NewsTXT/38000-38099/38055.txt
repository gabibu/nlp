

עובדי הרשויות המקומיות מאיימים להחריף ממוצאי שבת את העיצומים ברשויות, ולהפסיק בין השאר את איסוף האשפה, עקב המבוי הסתום שבו נתון המשא ומתן על תביעותיהם. במוצאי שבת שוב צפויה פגישה בין שר האוצר ליושב ראש ההסתדרות בנסיון להשיג הסכמה שתמנע את החרפת העיצומים. במשא ומתן על הסכם שכר עם עובדי המדינה הושגה התקדמות והצדדים מעריכים כי בתוך כמה ימים ייחתם הסכם שיביא לסיום העיצומים.
