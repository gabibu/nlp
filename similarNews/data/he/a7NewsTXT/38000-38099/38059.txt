

השר לבטחון פנים, עוזי לנדאו, ביקר הבוקר בכותל המערבי ועמד על היערכות המשטרה כדי להבטיח את הסדר בתפילות בהר הבית, ביום הששי הראשון של הרמאדן. השר לנדאו סייר באזור עם מפכ"ל המשטרה, רב-ניצב שלמה אהרונישקי ומפקד מחוז ירושלים, ניצב מיקי לוי.

השר לנדאו אמר לכתבים כי "הערכות המשטרה בעיר העתיקה ובסביבות הר הבית רחבה ומתוגברת ונועדה לאפשר למתפללים להתפלל ולהבטיח את החופש ואת יכולתם אכן לממש את רחשי הלב ובו בזמן להבטיח שלא תהיה אלימות ואם חלילה תהיה, נטפל בה תכף ומיד ובחוזק יד".


