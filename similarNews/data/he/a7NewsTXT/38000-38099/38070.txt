

פרופסור אהוד שפרינצק (62), מומחה לענייני טרור ומיועציו של רבין, נפטר ביום שישי אחר הצהריים בבית החולים שיבא ברמת גן לאחר מחלה קשה. אהוד שפרינצק, הותיר אחריו אישה, ריקי, 4 ילדים ו-2 נכדים.

פרופ' אהוד שפרינצק, היה מוכר כמומחה עולמי בתחום הטרור, פוליטיקה קיצונית, והימין הרדיקלי בישראל. בשלוש השנים האחרונות עמד שפרינצק בראש בי"ס לאודר לממשל במרכז הבינתחומי הרצליה, והיה דיקנו המייסד. במשך שנים שימש פרופ' שפרינצק פרופסור למדע המדינה באוניברסיטה העברית בירושלים, והעמיד תלמידים וחוקרים רבים.

כתב עתי"ם מוסיף כי אהוד שפרינצק היה נכדו של יוסף שפרינצק, יושב הראש הראשון של הכנסת.
