

בסיבוב הבחירות שנערך השבוע בארה"ב התרחשה היסטוריה קטנה במדינת הוואי, כאשר לראשונה נבחרה למושלות מועמדת משורות המפלגה הרפובליקנית, משרה שעד כה היתה שמורה למועמדי המפלגה הדמוקרטית. המושלת שנבחרה היא לינדה לינגל, שזכתה ב-52% מהקולות. היא יהודיה היודעת לפטפט כמה מילים בעברית, וגם היא המושל היהודי היחיד בכל חמישים מדינותיה של ארה"ב.

בהמלצת הקונסול הכללי של ישראל בלוס אנג'לס, יובל רותם, שיגר שר החוץ בנימין נתניהו מכתב ברכה למושלת שנבחרה, ובו הזמנה לבקר בישראל.
