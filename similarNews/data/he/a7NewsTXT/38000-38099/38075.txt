

הרב שמואל ריבקין, חבר ועד כפר-חב"ד, יתמודד לכנסת ברשימת "האיחוד הלאומי-ישראל ביתנו". את ההחלטה יזם יו"ר ישראל-ביתנו, ח"כ איווט ליברמן. כך מפרסם האתר של חסידי חב"ד (חב"דניק).
ריבקין אישר את הדברים ואמר כי "במפלגה דובר על מיקומי כעשירי ברשימה".

באתר טוענים כי על חברי מרכז המפלגה נמנים חסידי חב"ד בהם: ר' לוי אדרעי מצעירי-חב"ד ועוד. ח"כ איווט ליברמן ידוע גם כידידו האישי של יו"ר צעירי-חב"ד בישראל, הרב יוסף-יצחק אהרונוב (- גיסו של ר' שמואל ריבקין) ואף התארח בביתו שבכפר-חב"ד מספר פעמים.



