

באינדונזיה נחקר בשעות האחרונות חשוד לקשר עם הפיגוע במועדונים באי באלי. הוא הודה כי הניח את אחד המטענים שמהם נרצחו כ 200 בני אדם בקוטה ביץ'. כך דיווחה משטרת אינדונזיה, שציינה כי העצור הוא הבעלים של מכונית התופת.

האיש נעצר באי ג'אווה והועבר בשעות אחר הצהרים לבאלי להמשך החקירה. החוקרים מנסים כעת לאתר את שותפיו.

המשטרה אף הפיצה קלסתרון של חשוד רביעי במעורבות בפיגוע. הקלסתרון הוכן עפ"י מידע שנצבר מ - 10 עדי ראיה. לדעת החוקרים בפיגוע הטרור היו מעורבים בין שישה לעשרה טרוריסטים.
