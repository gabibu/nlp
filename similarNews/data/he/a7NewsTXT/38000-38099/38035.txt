

מטוסים אמריקנים ובריטיים הפציצו היום מטרות בעיראק בתגובה לירי נגד מטוסיהם באזור האסור לטיסה. גם אתמול תקפו המטוסים המערביים מטרות בדרום המדינה.

התקיפה היום התמקדה במרכז הגנה אווירית ליד העיר קוט, כ-150 קילומטרים דרומית-מזרחית לבירה בגדד. אתמול הותקפו אתרי שיגור טילים באותו האזור ועמדת הגנת אווירית באזור טאליל שבדרום המדינה.

בחודשים האחרונים עלה מספר התקיפות שביצעו האמריקנים והבריטים בעיראק בצורה חדה.
דובר מטעם צבא עיראק אמר כי ההתקפה אתמול כוונה נגד מתקנים אזרחיים במחוז וואסט.

מטוסים מערביים אוכפים מאז 1991 את איסור הטיסה באזורים שהוגדרו, כדי להגן על הכורדים מהתקפות עיראקיות.
