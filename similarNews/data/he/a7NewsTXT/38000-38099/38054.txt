

יוזמה בליכוד להקפאת גדר ההפרדה. חברי הפורום לשמירת ערכי הליכוד, שהובילו אשתקד את מהלך ההתנגדות בליכוד להקמת מדינה פלשתינית, החלו להחתים את חברי ועידת המפלגה על עצומה התובעת לעצור את הקמת הגדר. הם טוענים כי הגדר רק תחריף את המצב הבטחוני בתוך תחומי הקו הירוק ושעצם קיומה נותן פרס למחבלים. חברי הפורום גם פנו לבנימין נתניהו והודיעו כי לא יתמכו בו אם לא יחזור בו מהודעת התמיכה שלו בהקמת הגדר.
