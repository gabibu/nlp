

עמרם מצנע המתמודד לראשות מפלגת העבודה האשים היום את יו"ר העבודה בנימין בן אליעזר כי הוא שעומד מאחורי הנסיון לבטל את הפריימריס הפתוחים במפלגת העבודה, ולהביא לבחירת מועמדי המפלגה בבחירות במרכז.

ההצעה לבטל את הפריימריז הפתוחים ולאפשר למרכז העבודה לבחור את מועמדי העבודה לכנסת היא פרי הגותו של אפרים סנה. ההצעה זכתה להתנגדות רבה אך הוחלט כי הנושא יידון בועדת החוקה של המפלגה, בראשות עו"ד חנן מלצר.

המלצות הועדה יובאו לישיבת מרכז המפלגה בבית החייל בתל אביב, שם ככל הניראה תיערך הצבעה שתכריע אם יבוטלו הפריימריס הפתוחים. יצויין, כי נושא הפריימריס הפתוחים מעוגן בתקנון המפלגה.

אנשיו של מצנע מאשימים את בן אליעזר, כי הוא מנסה להביא לבחירת מקורביו, מאחר והמרכז נחשב כתומך בבן אליעזר. בהודעה שפירסם מצנע נאמר: "פואד מנסה לגנוב את המפלגה מחבריה. לא אתן לו לעשות זאת".
