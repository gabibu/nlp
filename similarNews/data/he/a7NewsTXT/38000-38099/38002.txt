

אתמול דווח על התפרצות מחלת דיזנטריה בדרום רוסיה. ההערכה היתה כי תוצרי חלב של מפעל באזור גרמו למגיפה.

היום מדווחים שלטונות הבריאות באזור העיר קרסנודר שבדרום רוסיה כי עד עתה אושפזו כבר 775 בני אדם עקב התפרצות המחלה וכי "על פי הנתונים האחרונים שפרסמה סוכנות הידיעות אינטרפקס, מספר המאושפזים עולה כל העת".

מקור רפואי ציין, כי שני פועלים המועסקים במפעל למוצרי חלב בעיר קרופטקין שבאזור, החלו להראות תסמינים של המחלה, וככל הנראה הדבר מאשר את החשד כי מקור התפרצות הדיזנטריה במוצרי החברה.


