

עו"ד חיים שטנגר עתר היום לבג"צ, בדרישה שביהמ"ש העליון ביושבו כבית דין גבוה לצדק יוציא צו האוסר על עו"ד חדוה לוין לייצג גבר המצוי בהליכי גירושין. עו"ד לוין היא חברה בועדה למינוי דיינים.

שטנגר טוען בעתירה כי לבני הזוג הליכים הן בבית הדין הרבני והן בבית משפט לענייני משפחה. עוד נטען כי עו"ד לוין מייצגת את הגבר בפני בית משפט לענייני משפחה, כשלהליכים בבית הדין הרבני יש קשר ישיר לעניינים המתבררים בבית משפט לענייני משפחה.

בעובדה שעו"ד חדוה לוין היא חברה בועדה למינוי דיינים, וגם פרקליטתו של הגבר בבית משפט לעניני משפחה, יש ניגוד אינטרסים, טוען שטנגר בעתירה.

חוק לשכת עורכי הדין אוסר על עורך דין שהוא חבר בוועדה למינוי חברי בית דין דתי, לייצג צד בבתי הדין הרבניים. עו"ד שטנגר טוען כי גם במקרה הזה קיים חשש למשוא פנים.
