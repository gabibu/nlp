

נציג הצלב האדום נחטף בשעה 12 וחצי בצהרים, על ידי פלשתינים חמושים ונלקח למקום לא ידוע. החטוף הוא ניקולאי פאנקה, אזרח גרמניה, המוצב ברצועת עזה, פאנקה עסק באותה עת בחלוקת מצרכים לפלשתינים ובסיוע למשפחות שבתיהן נהרסו. הרשות הפלשתינית וגורמי בטחון ישראלים פועלים להביא לשחרורו, הסיבה לחטיפה אינה ידועה, לא הוצגו דרישות לצלב האדום.

אחה"צ התקשרו החוטפים למשרדי הצלב האדום בחאן יונס והודיעו לאירגון, כי החטוף בידיהם. לאנשי המשרד ניתנה אפשרות לדבר עם החטוף, שסיפר להם כי מצבו טוב וכי לא נפגע מידי חוטפיו.
דובר הצלב האדום אוריאל מסד מסר לסוכנות עתי"ם, כי לא ידוע מי הם החוטפים והאירגון פנה לישראל ולרשות הפלשתינית שתסייע לשחרורו של פאנקה ואכן הוא שוחרר בלילה.
גורמים פלסטיניים דיווחו כי חוטפו של איש הצלב האדום הוא שוטר פלסטיני מתוסכל שפוטר מעבודתו.

