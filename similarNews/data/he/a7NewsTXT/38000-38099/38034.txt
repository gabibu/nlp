

הרב הראשי לישראל ישראל מאיר לאו קורא לתבוע מנשיא מצרים חוסני מובארק להפסיק את שידור סידרת הטלוויזיה "פרש בלי ראש", שמבוססת על הזיוף המכונה "הפרוטוקלים של זקני ציון".

מדובר על סידרת הטלוויזיה שתוקרן בכל אחד מלילות חודש הראמדן.

לדברי הרב לאו מדובר בסידרת טלוויזיה ניבזית ואנטישמית, ולכן יש להעמיד את הדברים בכל החומרה והתקיפות בפני הנשיא מובארק, ולתבוע ממנו הפסקת הקרנתה, שכן זהו הצוהר היחיד הנפתח בפני העם המצרי אל היהדות והיהודים.

"זהו נושא מטריד ומדאיג, סדרות דומות שימשו באירופה חומר דלק ובערה לשנאת ישראל, וחזרה אל הדרך הזו תשים לאל כל נסיון לקרב תהליך שלום אמיתי באזורנו", דברי הרב הראשי לישראל.
