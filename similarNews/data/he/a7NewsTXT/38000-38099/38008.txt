

שר החוץ בנימין נתניהו שוחח אחר הצהריים עם שגריר ארה"ב בישראל דן קרצר והשניים סיכמו להיפגש "בארבע עיניים" בשבוע הבא. לשאלת נתניהו, השיב השגריר קרצר כי אין עניינים שצריך לדון בהם בדחיפות.

כתב עתי"ם מציין, כי בסביבת נתניהו הסבירו שמשמעות הדבר, שבניגוד לפרסומים, אין בממשל האמריקני שום מתיחות או דאגה בעקבות מינויו של נתניהו לשר חוץ. כזכור, שר החוץ האמריקני, קולין פאוול, התקשר אתמול לנתניהו ובירך אותו על מינויו.
