

מחבל שנשא על גופו חגורת נפץ התפוצץ הערב במחסום צה"ל, סמוך לקדומים.
חיילי המחסום קראו לנוסעי הרכב לצאת לבדיקה. לפתע יצא אחד הנוסעים והחל לרוץ לעברם תוך שהוא קורא "אללה הוא אכבר".

החיילים ירו לעברו והוא התפוצץ. מהפיצוץ נפגעו שני ערבים נוספים שהיו עם המחבל במונית, אחד מהם נהרג וערבי נוסף נפצע. הוא הועבר לטיפול רפואי בבית חולים ישראלי.

המשטרה ומשמר הגבול פרסו מחסומים ותגברו הערב את כוחותיהם באזור השרון, במרחב בין כפר קאסם לטייבה, בשל התרעות חמות על פיגוע.
