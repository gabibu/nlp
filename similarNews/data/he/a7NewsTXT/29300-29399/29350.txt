

יואב קריים, מראשי ומובילי מאבק הנכים להשגת זכויות לאנשים עם מוגבלויות, קיבל היום את "אות המאבק" על שם פרופ' סטנלי הר לצעירים פעילים במאבק לזכויות אדם לאנשים עם מוגבלויות.

"אות המאבק" הוענק לקריים במושב הפתיחה של הכנס הבינלאומי בנושא נכויות התפתחותיות. חברת השופטים בראשות יוזמת הכנס, נעמי סטוצ'ינר, מנכ"ל בית איזי שפירא (מרכז לילדים עם נכויות התפתחותיות), בחר בקריים בשל עבודת המופת שלו בתחום המאבק לזכויות אנשים עם נכויות בארץ. "פועלו של קריים במהלך שביתת הנכים הארוכה, נעשה תוך אומץ, חוזק, עוצמה והקרבה אישית, כך שהציבור ומנהיגיו לא יכלו להתעלם או להישאר אדישים לה".
