

מוסטפה ברגותי אחד מבכירי הרש"פ קרא הבוקר לרש"פ להודיע על סיום כהונתה ולהכריז באופן מיידי על הנהגת חירום לאומית ביש"ע. לדבריו, בשל "הכיבוש מחדש של ישראל בכל הערים הפלשתיניות והנסיונות למוטט את הרשות".

ברגותי אמר את הדברים בראיון ברדיו מונטה קרלו.

לדעתו כל עוד הרש"פ ממשיכה להתקיים ישראל תמשיך לפעול ביש"ע "דבר שיגרום לסבל רב יותר של הפלשתינים". ברגותי טוען כי האבטלה ברש"פ הגיעה ליותר מ-70 אחוז.

יצויין כי אתמול קיימו ערבים בעזה הפגנה מול בנין המועצה המחוקקת של הרש"פ בדרישה לקבל את דמי האבטלה שלהם. הם טענו כי בכירי הרש"פ נטלו את הכספים המועברים לרש"פ ושנועדו לרווחת האוכלוסיה.
