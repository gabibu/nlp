

לפנות בוקר עצר כוח צה"ל, בעיירה רפדייה, שממערב לשכם, פלשתיני שעל פי החשד ביקש לבצע פיגוע התאבדות. עמו נתפס פלשתיני נוסף, שעל פי החשד שימש מפעילו.

בחברון נתפס בלילה מחבל, שנמלט מבניין העימארה בעיר טרם פיצוצו על ידי צה"ל בשבת לפנות בוקר. האיש נעצר לאחר קבלת מידע כי הוא נמצא במכללת הפוליטכניקום בחברון. בעקבות מעצרו, נעצרו עוד שלושה פעילי תנזים בעיר.

במהלך הלילה נעצרו גם שני פעילי טרור בקלקיליה, שעל פי החשד ביקשו להוציא לפועל פיגוע התאבדות בישראל בטווח הזמן המיידי. השנים נעצרו על ידי כוח מסתערבים של מג"ב וכוח צה"ל.

בכפר בית עומאר נמצאו אמש 12 מטעני צינור ופצצת תאורה מאולתרת, שהוחבאו בבית.

