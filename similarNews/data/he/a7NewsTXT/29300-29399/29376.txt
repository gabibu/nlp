

ראש הממשלה אריאל שרון מכנס הבוקר את הקבינט המדיני-ביטחוני כאשר על הפרק עומד מבצע "דרך נחושה".

השרים ישמעו סקירות עדכניות מפי קציני צה"ל ומערכת הביטחון על התוצאות שהושגו עד כה במהלך המבצע שהחל לפני 10 ימים. השאלה בה יצטרכו השרים להכריע היא כיצד להמשיך בנוכחות הצבאית של ישראל בערים הפלשתיניות, תוך הקלה משמעותית בעוצר. זאת, בשל הידיעות על ההחמרה במצב הכלכלי של הפלשתינים בכפרים הערביים ביש"ע והחשש שהדבר יוביל להתפרצויות אלימות.

הקבינט צפוי לדון גם בנושא גדר ההפרדה.
