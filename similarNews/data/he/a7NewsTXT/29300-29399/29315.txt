

הקבינט הכלכלי-חברתי בממשלה החליט אתמול על הפעלתו של פרוייקט ניסויי מיוחד לפיו מובטלים המקבלים קיצבאות יחוייבו לעבוד בכל עבודה שתידרש.

על פי ההחלטה יזומנו 14 אלף מקבלי קיצבאות הבטחת ההכנסה ודמי אבטלה ממספר אזורים בארץ לראיון בו יאובחנו כישוריהם, ובהתאם לצרכים המקומיים הם ישלחו לעבודות. כל מי שיסרב תשלל ממנו לחלוטין הזכות לקצבה אותה הוא מקבל כעת.

בישיבה אמר רה"מ שרון כשהוא נסער: "שיעבדו בניקוי כבישים, בבתי חולים או בשמירה על גנים. מרגע זה, אין לתת כסף מבלי לקבל תמורה".

רה"מ הביע הסתייגות מאורכו של הניסוי האמור להמשך כשנתיים. "המשק בוער, ולכן אין זמן לחכות שנתיים, צריך שאנשים יעבדו עכשיו", אמר.

על פי תוצאות הניסוי ייקבע בשנת 2004 האם להחיל מדיניות חדשה זו על כלל מקבלי הקיצבאות במדינה.
