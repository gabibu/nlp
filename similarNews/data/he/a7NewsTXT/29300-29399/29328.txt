

רב פקד גיא רייף מי שפיקד על תחנת משגב בתקופה בה התפרעו הערבים בתחילת מלחמת אוסלו, העיד היום בפני ועדת אור.

רייף ציין כי קצינים רבים ירו במהלך המהומות אך רק נשקו נלקח לבדיקה. "קצינים ירו בכמויות, אבל חוץ מהנשק של גיא רייף אף נשק לא נלקח לבדיקה. הנשק היחיד הוא של גיא שאמר יריתי גם אם לא נשאלתי. אני לא רוצה להגיד שאנשים משקרים אבל הם לא אומרים את כל האמת. מה יותר קל מלבוא ולקבוע שאני אחראי במישרין".

כזכור בתחילת החודש הודיעה המחלקה לחקירת שוטרים במשרד המשפטים כי הוחלט לסגור את כל התיקים שנפתחו נגד רב פקד גיא רייף. רייף הושעה מתפקידו במשך כשנה לאחר שנחשד בידי המשטרה כי רצה ליצור פרובוקציות נגד ערביי האזור על ידי ביצוע ירי לעבר התחנה שבפיקודו. רייף טען להגנתו כי הירי שביצע נועד לתרגל את שוטרי התחנה.
