

הנהלת רשות השידור פנתה הבוקר בדחיפות לראש מחלקת הבידור בערוץ 1 יצחק זוננשיין כדי לברר עימו האם המידע לפיו היה מעורב בהפקת ועידת מפלגת העבודה, נכון. כך מדווח אתר מעריב.

במכתב מציין ממלא מקום מנכ"ל רשות השידור יוסי משולם, כי אם זוננשיין היה מעורב בהפקת האירוע מדובר בעבירה משמעתית בוטה. תקנות רשות השידור מחייבות אישור מראש על הכנסה צדדית ואוסרות התגייסות לעזרת גופים פוליטיים.

אין זו הפעם הראשונה שבכירי רשות השידור מסייעים לגופים פוליטיים. מנהל חטיבת החדשות בערוץ 1 רפיק חלבי הועמד לדין משמעתי על סיוע לש"ס במערכת הבחירות בשנת 96 .

זוננשיין לא מסר עד כה את תגובתו.




