

טקס לציון יום חיל המודיעין התקיים אמש באתר ההנצחה לחללי קהילת המודיעין בגלילות. בנוכחות הרמטכ"ל רב אלוף שאול מופז וראש אמ"ן, האלוף אהרון זאבי (פרקש), במסגרתו הוחלף תג אגף המודיעין.

במהלך הטקס הוענקו תעודות הערכה למצטיינים וליחידות המצטיינות. הרמטכ"ל הודה לאגף המודיעין על התרומה הייחודית לביטחון מדינת ישראל: "היום אני מצדיע לכם ואומר תודה לכל אחד ואחת מכם על שנות תרומה מתמשכת, על האמינות והיציבות, ועל היותכם המוח מאחורי הכוח".

ראש אמ"ן ציין, כי החלפת התג מסמלת ארבעה עקרונות: מסירות, מצוינות, אחריות לאומית וצניעות.

ראש אמ"ן הדגיש בדבריו את איכות תוצרי אגף המודיעין וזמינותם, ואת היות אגף המודיעין שירות המודיעין המרכזי והמוביל במדינת ישראל.

