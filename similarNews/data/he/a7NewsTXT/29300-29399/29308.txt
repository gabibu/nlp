

מפכ"ל המשטרה שלמה אהרונישקי מפנה הבוקר קריאה לתלמידים היוצאים לחופשת הקיץ להצטרף למשמר האזרחי ולסייע בכך למשטרה באבטחת הציבור.

אהרונישקי אמר כי עומס חסר תקדים מוטל על כוחות הבטחון וכי הנוער הישראלי מוכשר ומסוגל לסייע במשימה החשובה הזו.
"אין פה סיכון שונה מסיכון שכל אחד נוטל על עצמו, בעצם היותו נער במדינת ישראל", אמר המפכ"ל והוסיף, כי בשעה שכולם צריכים להתגייס כדי לתרום לבטחון המדינה, אין סיבה שגם הנוער לא יעשה כך.
