

בית המשפט של רוסטוק (מזרח) דן אתמול את הניאו-נאצי מנפרד רודר, בן ה-73, ל-21 חודשי מאסר בפועל, בגין הסתה לשנאה גזענית והעלבה.

בית המשפט מצא אותו אשם על דברים שאמר במהלך קונגרס של המפלגה הניאו-נאצית הגרמנית NPD, ב-11 בינואר 1998 בסטאבנהאגן (צפון-מזרח). הוא הכריז אז שחייב לבוא שינוי ביחסים הפוליטיים בגרמניה, אפילו בכח במקרה הצורך.

הוא גם כינה את איגנץ בוביס, הנשיא לשעבר של המועצה המרכזית של יהודי גרמניה, "פה גדול" ו"גאולייטר", אנלוגיה לראשי המחוזות במימשל הרייך השלישי.

הוא כבר נידון לשנתיים ושלושה חודשים מאסר בפועל ביוני 2001 באותו מקרה, אבל ניצל מהעונש בהחלטה של בית המשפט הפדראלי של קרלוסרוהה (מערב), שביטל את פסק הדין, וחייב לכן עריכת משפט חדש.
