

ועדת המינויים של נציבות שירות המדינה אישרה היום את מינוייהם של דני איילון לתפקיד שגריר ישראל בוושינגטון ושל דני גילרמן לתפקיד שגריר ישראל באו"ם.

בראש הועדה ישב נציב שירות המדינה, שמואל הולנדר, ולצדו ד"ר משה מנדלבאום ושני בכירים לשעבר במשרד החוץ, ד"ר מאיר רוזן ואברהם כהן.

מכתב על החלטת הועדה שמצאה את השניים כשרים לתפקיד, הועבר - כמקובל - למזכירות הממשלה.

הממשלה צפויה לאשר את המינויים בישיבתה ביום ראשון הקרוב.
