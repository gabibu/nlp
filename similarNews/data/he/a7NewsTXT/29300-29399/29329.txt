

חיים יבין, מגישה הוותיק של תכנית "מבט" בערוץ 1, נדרש להחזיר לקופת רשות השידור 80 אלף ש"ח. כך מדווחת כתבתנו חני לוז. זאת בעקבות דו"ח ביקורת פנימי שקבע כי יבין קיבל כספים עבור חודש בו שהה בחופשה.

בדו"ח נקבע כי ההסכם שנחתם עימו לא אושר באופן תקין. ביקורת נמתחה על כי התמורה לעבודתו של יבין נקבעה בדולרים.

את דו"ח יזמה וועדת הביקורת של הרשות בראשותו של עו"ד אבי שמידט, חבר המליאה.

יבין המועסק כקבלן חיצוני מקבל כאלף דולרים למישדר, בנוסף לפנסיה שמקבל יבין מרשות השידור עפ"י דירוג של מנכ"ל משרד ממשלתי.

עוד מציינת כתבתנו כי עפ"י הסיכום עם ההנהלה יבין יחזיר את הכסף בתשלומים וכן כי בעקבות הדו"ח החל יבין לעבוד 5 ימים בטלויזיה במקום 4 עד כה.

כתבתנו מציינת כי המנכ"ל הקבוע הקודם של רשות השידור אורי פורת, החזיר את יבין לערוץ הראשון לאחר שעבר לערוץ 2.
