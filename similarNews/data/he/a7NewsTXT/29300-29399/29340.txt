

לפני כמה ימים החלו לטפטף מים מבין אבני הכותל המערבי בתחום עזרת הגברים. כתב עתי"ם מוסר, כי הטפטוף יצר כתם מים ברוחב של כ-40 סנטימטר. רב הכותל המערבי והמקומות הקדושים שמואל רבינוביץ הזעיק את אנשי משרד הדתות ורשות העתיקות, כדי שיבררו את מקור המים.

מנכ"ל רשות העתיקות שוקה דורפמן וארכיאולוג מחוז ירושלים ז'ון זליגמן סיירו ביום ראשון בכותל המערבי והחליטו לפי-שעה להסתפק במעקב אחר התופעה. ההערכה היא כי הצנרת של הוואקף בהר הבית גרמה לטפטוף. נציין כי על-פי נבואות ישעיהו - נביעת מים מהכותל הדרומי היא סימן לגאולה.
