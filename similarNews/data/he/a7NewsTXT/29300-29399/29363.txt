

העיתונות הסעודית מתחה היום ביקורת על קריאתו של הנשיא בוש לסלק את ערפאת. "המימשל האמריקני עומד על דרישתו לקשור כל התקדמות בתהליך השלום בהחלפתו של הנשיא יאסר ערפאת, כאילו שערפאת היה האחראי היחיד למשבר במזה"ת", כתב היומון "אל-ווטן".

"מול העמידה האמריקנית על החלפתו של ערפאת, איננו יודעים עם איזה מנהיג פלשתיני תנהל וושינגטון מו"מ", הוסיף העיתון.

העיתון מדגיש כי העיסוק בסילוקו של ערפאת מסווה את השאלה "הקשה ביותר והמסוכנת ביותר היא לדעת מי יבוא במקומו של ערפאת".
