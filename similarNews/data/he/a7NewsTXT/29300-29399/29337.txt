

הסיבה לכך שמדינות ערב כה נחשלות ואינן מתפתחות נעוצה בכך שרמת החופש במדינות אלו נמוכה ביותר. זוהי מסקנת תכנית האו"ם לפיתוח המובאת בדו"ח שפורסם היום בקאהיר. "מלבד העדר חופש, אי-שחרורה של האישה, וכן אי-ידיעת קרוא וכתוב והמגרעות במערכת החינוך הם המכשולים העיקריים המונעים פיתוח", נאמר בדו"ח.

"למדינות ערב הייתה בשנות ה-90' רמת החופש הנמוכה בעולם", צוין עוד בדו"ח.

"כמו-כן ממספר מדדים לפיתוח בהם משתמש הארגון כדי לאמוד את ההיבטים השונים של התהליך הפוליטי, חירויות האזרח, זכויות פוליטיות ועצמאות כלי-התקשורת, עולה גם כי מדינות ערב נמצאות בסוף הרשימה, אחרי כל יתר האזורים בעולם", צוין בדו"ח.

הדו"ח, הראשון מסוגו הנוגע ל-22 המדינות החברות בליגה הערבית, הוגש לעיתונות במטה הארגון בקאהיר.

