

מוחמד דחלאן שנחשב ל"יורשו" האפשרי של ערפאת ועמד בראש המנגנונים אמר כי הוא לא יציב את עצמו כמועמד אל מול ערפאת.
"כל עוד הישראלים מתנגדים לערפאת, אעמוד לצדו, מבלי להתייחס להסתייגויותי בנוגע להחלטות מסוימות אותן קיבל", אמר דחלאן בראיון למהדורת יום שלישי של היומון הבריטי "דה גארדיין".

דחלאן אמר כי "התערבותו" של בוש בעניני הרש"פ, והדרישה להדיח את ערפאת "הוכיחה" כפי שעולה מסקר חדש כי 9 מתוך 10 ערבים מהרש"פ יצביעו בעד ערפאת בבחירות שתיערכנה
בינואר 03.

"בוש דורש למעשה הפיכה נגד ערפאת, כיוון שהממשל (האמריקני) הודיע במפורש כי גם במקרה של בחירתו פעם נוספת (של ערפאת), לא ינוהל איתו משא ומתן. אם האמריקנים רוצים לגרשו או לחסלו, הם יתחרטו על כך מאוד", סיכם דחלאן.
