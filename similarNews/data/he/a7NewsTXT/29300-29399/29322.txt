

ועדת חוץ ובטחון קיימה היום ישיבת פרידה מהרמטכ"ל שאול מופז. בפגישה אמר מופז כי "צה"ל צריך להתכונן למלחמה הבאה כאילו היא בלתי נמנעת". בה בעת שצה"ל מנהל את המלחמה שנכפתה עליו מול ערביי הרש"פ, הוא ממשיך לתרגל התמודדויות עם מערכות לחימה אפשריות אחרות, אמר מופז. את המלחמה עם ערביי הרש"פ הגדיר מופז כ"מלחמה הקשה ביותר".

מופז ציין כי בימים האחרונים ניכר שערביי הרש"פ מתחילים להבין שהטרור לא הביא אותם להגשמת מטרותיהם. הוא ייחס שינוי זה לאופן הלחימה של צה"ל ולכוח העמידה שהפגין וגם לגיבוי מצד המערכת הבינלאומית ובעיקר ארה"ב לכך שיש להחליף את הנהגת הרש"פ.
