

בג"צ דחה היום את עתירתו של עו"ד ישראל כלוף, שביקש לעכב את פרסום המשוב של לשכת עורכי הדין, המדרג את רמת השופטים.
העותר טען שהנוהל קובע שהמשוב מועבר לחברי מועצת לשכת עורכי-הדין, ולנשיאי בתי המשפט קודם לפירסומו בתקשורת.

לשכת עורכי הדין החליטה לחרוג מהנוהל וקיימה משאל טלפוני בין חברי מועצת לשכת עורכי הדין.
עורך הדין כלוף טען שהנוהל אינו מאפשר לקיים משאל טלפוני, אלא מחייב דיון בהשתתפות החברים של מועצת לשכת עורכי הדין. מכלוף עצמו השתתף במשאל הטלפוני.

השופטים יצחק אנגלרד, איילה פרוקצ'יה ואדמונד לוי, יפרסמו את נימוקיהם במועד מאוחר יותר.





