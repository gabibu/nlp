

שר התחבורה של מדינת באד וורטמברג (גרמניה) אולריך מולר, אמר היום כי הטייס הרוסי עשה טעות שגרמה לאסון ההתנגשות בין שני המטוסים מעל אגם קונסטנץ.

דבריו נאמרו לאחר שמנהל התעופה השוויצרי, האחראי לפיקוח האווירי באיזור האסון, דיווח כי פקח הטיסה התורן קרא לטייס הרוסי להנמיך, אולם האחרון התעלם מהקריאות.

"הפקח קרא לטייס הטופולב מספר פעמים, אולם הוא לא הגיב. משום כך, נראה שהוא מי ששגה", אמר מולר.

עוד אמר מולר כי טייס הבואינג 757 קיבל דיווח על הימצאו של הטופולב באותו גובה, וניסה לחמוק ממנו, אך ללא הצלחה.

