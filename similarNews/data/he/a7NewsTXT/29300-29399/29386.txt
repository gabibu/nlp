

פורטל האינטרנט האסלאמי "Islam on line" פרסם מוסף מיוחד העוסק בצורך לסייע לג'יהאד ב"פלסטין" .

במישור האופרטיבי - מציע האתר מגוון שיטות ודרכים בהם יכול כל מוסלמי לסייע ולתרום למאבק המזוין הפלשתיני החל במישור ההסברתי, דרך חינוך הילדים והפעילות החברתית, וכלה בסיוע כלכלי שמוגדר כ"ג'יהאד כלכלי".

האתר קורא למוסלמים לתרום לאגודות הפלשתיניות שחלקן הגדול קשורות באופן ישיר לתנועת החמא"ס המוגדרת בארה"ב ובאירופה כארגון טרור ואשר ביצעה את המספר הרב ביותר של פיגועי התאבדות נגד אזרחים ישראלים.

לצורך זה, מפנה האתר את הגולשים למספר רב של ארגונים חברתיים באירופה, ארה"ב, דרום אפריקה ובעולם הערבי המשמשים, לטענתו, כצינור להעברת הכספים לאגודות הפלשתיניות הנ"ל.

את הידיעה העביר דובר צה"ל.
