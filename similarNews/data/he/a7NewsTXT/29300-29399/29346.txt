

שרותי הבטחון של ישראל חשפו בחודשים האחרונים נסיונות של החיזבאללה לחטוף ישראלים על ידי פיתויים בכסף להגיע לאזור גבול הצפון או לחו"ל. מהעובדות הידועות עד כה עולה כי החיבאללה מפעיל מערך של סוכנים בארץ ובעולם במטרה לחטוף ישראלים אשר ישמשו כקלפי מיקוח.

בחודשים האחרונים נחשפו על-ידי גורמי הביטחון נסיונות של גורמי חיזבאללה לנסות ולפתות אזרחים ישראלים לצאת לאירופה או להגיע לאזור גבול הצפון, לשם ניסיון חטיפתם ואחזקתם כקלפי מיקוח.

בין השאר נחשפה פעילותו של קייס עוביד, אזרח ישראלי תושב טייבה לשעבר השוהה כעת בלונדון. קייס הפועל בשורות החיזבאללה מזה זמן ניסה בשבועות האחרונים לפתות אזרחים ישראלים לצאת לאירופה או להגיע לאזור גבול הלבנון. משרותי הבטחון נמסר כי עוביד הבטיח לקורבנותיו רווח כספי מהיר על בסיס פעילות פלילית, כביכול.

פרשיות אלו מתגלות שבוע בלבד לאחר פירסום הידיעה על מעצרו של "ניסים", ישראלי אשר ריגל למען החיזבאללה וכן לאחר מעצר של אחד מבכירי הארגון בחברון. בנוסף לכך הסגיר עצמו השבוע לידי כוחות צה"ל פעיל בארגון אשר שהה בשטחי יש"ע בתקופה האחרונה.

