

107 נערות ונערים חולי סרטן, בדרגות שונות של המחלה, יצאו היום לפנות בוקר למחנה נופש בן 10 ימים בלונדון.

יו"ר עמותת זכרון מנחם, חיים ארנטל, שהעמותה נקראת על שם בנו, מנחם, שנפטר ממחלת הסרטן, אמר כי זו הפעם השלישית שקבוצה של נערים חולי סרטן יוצאת לחו"ל ובעבר כבר יצאו קבוצות לצרפת והולנד. כמו כן, משתתפים הנערים במחנות דומים ברחבי הארץ.

את הנערות והנערים החולים מלווים הפרופ' יעקב ראו, מנהל מחלקה אונקולוגית והשתלת מח עצם בבית החולים רמב"ם בחיפה והפרופ' ראובן אור מהמחלקה להשתלת מח עצם בבית החולים הדסה עין כרם בירושלים. כמו כן מלוות את הקבוצה 4 אחיות, צוות חובשים, אנשי הדרכה ובנות השירות הלאומי.
