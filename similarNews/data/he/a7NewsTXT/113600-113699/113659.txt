

רוב שמורת נחל דוד שליד עין גדי כולתה בשריפת ענק שהתרחשה משך שעות אתמול. בדיקת נסיבות הדליקה מוליכות לחשד שסיגריה שהושלכה במקום או הבערת אש על ידי מטייל היו הגורם לדליקה.

הדליקה החלה בשעכות הצהריים שכבשמורה טיילו מטיילים רבים. האש התפשטה במהירות והמטיילים חולצו על ידי יחידת החילוץ עין גדי ואנשי השמורה.

כבאים שהוחשו למקום ניסו להשתלט על הדליקה אולם רק בסיוע מטוסי ריסוס שהוזעקו לעזרה עלה בידיהם להנמיך את גובה הלהבות ולהגיע למוקדי האש.

חשש כבד קיים לגורלם של בעלי החיים הרבים והייחודיים שביקשו להימלט מהאש שסגרה עליהם מכל עבר בשל אופיה של הצמחיה שבמקום. הקנים הרבים שם הינם מוליכי אש יעילים ביותר והיוו בעיה מרכזית בשעת כיבוי אש.

כאמור, בשמורה מעריכים לאחר דיון עם כוחות הכיבוי כי הגורם לדליקה הוא רשלנות של מטייל שככל הנראה השליך בדל סיגריה בוער אל בין הקנים, או הבערת אש למרות ההוראות החד משמעיות שבשלטים בשמורה.

יצויין כי כדי לשקם את השמורה, הנחשבת לאחת היפות בארץ, יצטרכו לחלוף שנים רבות והשקעה של מיליוני שקלים שטרם נאמדה במדוייק.
(ש)
