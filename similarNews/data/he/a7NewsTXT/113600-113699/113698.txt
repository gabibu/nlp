

הקרב על קרב החווה הסינית מסרב לגווע. בעקבות דברי ד"ר אורי מילשטיין אתמול לערוץ 7 קובע אחד ממקבלי הצל"שים בקרב כי מילשטיין משקר ועושה עוול לגיבורי הקרב. מילשטיין בתגובה: דבריי נאמרו לאחר תחקיר מעמיק.

לדבריו של דוקטור מלשטיין - "הצל"שים רק לתומכי גרסת המערכת"

"אורי מילשטיין מפרסם אוסף שקרים ובדיות כבר יותר משנה, הוא עושה מעשה נבלה לגיבורי קרב החווה הסינית ומפקדיו, ביניהם איציק מרדכי ואהוד ברק שנלחמו בגבורה ותפקדו למופת בקרב, הוא שופך את דמם. אני וחברי לוחמי הגדוד עדים לתפקוד קר הרוח של מרדכי בקרב ואנו נלחם כנגד כל השמצה ופגיעה בגדוד ובמורשת הקרב ההרואית של קרב החווה הסינית" כך אומר היום לכתבנו ידידיה הכהן אחד מלוחמי קרב החווה הסינית שקיבל צל"ש על תפקודו בקרב. על כך הגיב מילשטיין באומרו שתפקידו הוא לחשוף את האמת ואת דבריו כתב לאחר תחקור מעמיק של עשרות לוחמים, והוא ממשיך ועומד מאחורי דבריו שרבים מהצלש"ים שחולקו לאחר הקרב היו בדויים.

הסערה שתחת קרב החווה הסינית מסרבת לשכוך. אחד ממקבלי הצל"שים בקרב החווה הסינית מגיב היום למתקפתו של אורי מילשטיין על תפקוד מרדכי בקרב ועל טענתו שרבים ממקבלי הצלש"ים שחולקו בקרב זה קיבלו את אות ההוקרה על תמיכתם בגרסת המערכת, "אני לא חש שקיבלתי את הצל"ש על תמיכתי בגרסת המערכת", אמר הלוחם.

בראיון לכתבנו ידידיה הכהן סיפר הלוחם על ניסיונו האישי בעבודה עם מילשטיין שגרם לו לצאת נגדו בהאשמות אלו, "הגעתי לפני כשנה לביתו של מילשטיין לשם תחקור מהלך הקרב עם עוד כמה מחברי וראיתי איך אורי מתחקר אותם, הוא שומע את הגרסה שלהם וכותב דברים הפוכים לחלוטין, הוא מוביל את המתוחקרים לומר שאיציק מרדכי לא תפקד בקרב, שברח ולא פעל כראוי".

"לעומתו", מספר זוכה הצל"ש שביקש לשמור על עילום שמו, "עומד לפרסם סא"ל בני עציון, שהיה סמ"פ בקרב ספר, שבו הוא מראיין עשרות מלוחמי הגדוד ומציג תמונה שונה לחלוטין ממה שמציג מילשטיין, אינני אומר שלא נעשו טעויות בקרב, כל אדם עושה טעויות גם לי היו חברים שלא תפקדו בקרב, אכן הגענו לשם בלי מודיעין מספיק, אבל מכאן ועד לקרוא לקרב כולו מחדל הדרך רחוקה, נפגענו קשה בקרב וההפקרה של פצועים והרוגים שאכן הייתה, נגרמה כי לא יכלנו לקחת אותם איתנו. באש התופת שהייתה שם הברירה הייתה למות איתם או להציל את עצמנו, לומר שהפקרנו פצועים בגלל פחדנות, היא שקרית לעומת הגרסה הרשמית של הגדוד הצבא ומדינת ישראל".

הלוחם גם מתמודד עם טענתו של מילשטיין שהקרב היה לפרוץ את הדרך לגשר הגלילים, "טענה זו היא לא נכונה עובדתית תפקידנו והפקודה שקבלנו הייתה לאבטח את הציר, ולא לפרוץ אל גשר הגלילים שהיה קרוע באותו זמן".

"מכל מעשי הגבורה שנעשו בקרב הקרב הגבורה הגדולה של הגדוד לדעתי היא, שבאותו לילה כינס מרדכי את כל הגדוד והעמידו על רגליו לאחר שספג 50 הרוגים והודיע לנו שקיבל פקודה לחזור לחווה הסינית להשלים את העבודה, למרות שכפי שידוע הפקודה בוטלה, היכולת להעמיד את הגדוד על רגליו ולנסוך בו את הביטחון שיכול להשלים את המשימה, היא לדעתי גדלותו העצומה של האדם הזה".

בתגובה לטענת הלוחם אמר מילשטיין שיש קבוצה של אנשים שמעוניינת להכפיש את שמו ואת עבודותיו "התפקוד הגרוע של צה"ל היום בעיני ובמלחמות האחרונות הוא לדעתי בגלל גורמים של עבודת תחקור לקויה, אי הפקת לקחים ויצירת מיתוסים ותרבות שדבר לגיטימי הוא לא לבדוק מחדלים, זאת עבודתי ואני אמשיך לעשותה. התשובה להפקרת הפצועים מחשש למות היא טענתם של הפחדנים, בודאי שבכל קרב יש סיכון גדול אולם לוחם חייב לעשות את המעשה הנכון למרות הסיכונים".


לדבריו של דוקטור מלשטיין - "הצל"שים רק לתומכי גרסת המערכת"
