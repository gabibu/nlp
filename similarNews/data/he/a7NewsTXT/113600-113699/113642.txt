


הפורום המשפטי למען א"י יקיים היום כינוס בת"א שמטרתו: היערכות להגשת תביעות אזרחיות נגד שוטרים וחיילים החשודים באלימות כלפי מפגינים.

בעקבות מידע שהגיע לידי הפורום, לפיו קיים חשד שננקטה אלימות כלפי מפגינים נגד ההתנתקות, במהלך מעצרים, כמו למשל שבירת ידי מפגינים ועוד, הוחלט להגיש תביעות אזרחיות רבות נגד שוטרים וכוחות הבטחון החשודים במעורבות בכך.

בהודעתו מציין הפורום המשפטי כי יפעל ב"נחישות ובמרץ רב במטרה לשמור על הדמוקרטיה וחופש הביטוי של המפגינים". עוד אומרים אנשי הפורום כי "לא ייתכן שאפילו שלטים או סרטים כתומים מוציאים את כוחות הביטחון משלוותם".

כתבתנו רותי אברהם מוסרת כי הכנס ייפתח לתקשורת רק במחצית השעה הראשונה, ואחר כך ייסגר בפניה.

