

רשות הטבע והגנים בשיתוף עם מועצה אזורית מרום הגליל חנכו תחנת האכלה לנשרים באזור עלמה דלתון.

מהרשות נמסר כי מטרת תחנת ההאכלה לאפשר לנשרים באזור להשיג מזון נקי מרעלים וזאת כדי למנוע הרעלות מקריות כתוצאה מאכילת פגרים מורעלים.

על מנת למשוך למקום נשרים מהאזור הובא לתחנה נשר נכה שאינו מסוגל לעוף.

ברשות הטבע והגנים מדווחים כי בשנה האחרונה גרמו ההרעלות המקריות לתמותה גדולה במיוחד של נשרים ובכל אזור נחל דישון ונחל עמוד לא נותר אף קן אחד של נשרים.

ראש המועצה האזורית מרום הגליל, שלמה לוי, הדגיש את חשיבות פתיחת תחנת ההאכלה לנשרים המאפשרת שמירת העופות הדורסים בתחומי המועצה.
(ש)
