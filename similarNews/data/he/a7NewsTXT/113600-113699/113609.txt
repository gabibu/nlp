

חברת בזק הודיעה כי החל מהיום (ד') תעריפיה יופחתו ב-2.2% בממוצע בהתאם לדו"ח ועדת גרונאו. עם זאת, בזק מייקרת במעט את עלות הקו.

עלות שיחות טלפון בין מנויי בזק תופחת בשעות השיא מ-12.4 אגורות לדקה ל-12 אגורות לדקה, ובשעות השפל מ-5.2 אגורות לדקה ל-5 אגורות לדקה. להערכת שרת התקשורת, דליה איציק, שינוי תעריפים זה יפחית כ-55 מיליון שקל מהכנסות בזק, וזאת לרווחת הציבור.

התשלום בעד כרטיס "טלכרט", המכיל 50 יחידות חיוב, יופחת מ-29 שקל ל-28 שקל. התשלום בעד כרטיס טלכרט המכיל 120 יחידות חיוב יופחת מ-60 שקל ל-59 שקל .

בזק הפחיתה גם בשיעור של 25% מספר תעריפים נוספים, בהם: העתקת קו תעלה החל ממחר 64.2 ש"ח במקום 85.6 ש"ח והעברת שם תעלה 53.1 ש"ח במקום 70.80 ש"ח.

יצויין כי הוזלת התעריפים הנוכחית היא עדכון המחירים הרביעי בבזק בתוך כשנתיים. בסך הכל הופחתו תעריפי בזק ריאלית, בתוך פחות משנתיים, בכ-12.5%.
