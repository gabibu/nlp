

מחזיקת תיק קשרי חוץ-העם יהודי ומורשת ישראל בירושלים, מינה פנטון, מתריעה במכתב אל שרת החינוך לימור לבנת כי במסווה של 'העשרה תרבותית' משתתפים תלמידי בתי הספר במחזמר על בסיס אידיאולוגי נוצרי.

פנטון מבקשת במכתבה לשרה לדעת מי עומד מאחורי מתן האישור לתלמידים לחזות במחזמר "הברית" המועלה ביוזמת "השגרירות הנוצרית" ועיקרו הצגה מעוותת של ישו תוך סילוף ההסטוריה. "במרכזו של המחזמר עומדת דמותו של ישו ובין היתר הוא מוצג ב אופן מסוכן ביותר תוך הדגשת 'מקורו' מבועז ודוד (?!?) ותוך הדגשת סיפורה של רות, כחלק מהתרגיל".

המחזמר אומרת פנטון "הינו, סילוף ההיסטוריה תוך הסתרה מכוונת של אחריות הנוצרים על גזירות ת"ח והאינקוויזיציה, וחלקם בהתעלמות המוחלטת מגורל היהודים בתקופת השואה. האם לזאת הגענו, להביא תלמידי בתי ספר, חיילי צה"ל ותושבי מדינת ישראל היהודים לערבי תרבות של נוצרים המסלפים במכוון את ההיסטוריה ומכשירים מלכודות מיסיונריות בשיטת 'הטפטוף המכוון'".

"יש לעצור את העלאת המחזמר הבוגדני", כותבת פנטון, ולבדוק "מי אישר השתתפותם של תלמידי בתי הספר במחזמר? מי הם מקבלי ההחלטות על הפניית תלמידים לפעילות מעין זו ? "האם זהו החינוך שאנו אמונים עליו למען ילדי ישראל היהודים? והיכן חיזוק הזיקה לעם היהודי?"
