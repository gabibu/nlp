

חמישה רופאים בכירים ומנהלת הסיעוד במרכז שניידר לרפואת ילדים מקבוצת שירותי בריאות כללית נסעו בסוף חודש פברואר להודו כדי לסייע בהקמת בית חולים חדש לילדים. המשלחת יצאה גם לאזורים שנפגעו באסון הצונאמי כדי לבדוק כיצד יש לבנות משלחת סיוע רפואית למקרה ויזדקקו.

המשלחת משניידר עסקה במהלך שהותה במקום במתן הרצאות וימי עיון לצוות ביה"ח ולרופאים המומחים בכל האזור. רופאי המשלחת ליוו את הרופאים המקומיים בבדיקת ילדים, בביצוע אבחנות ובקביעת טיפול בהתאם. כמו כן, נערך מפגש לחוות דעת שנייה בתחום רפואת הילדים בקהילה.
