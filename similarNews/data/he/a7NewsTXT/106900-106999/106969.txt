

לאחר כשנתיים של עבודה מאומצת, אישרה אמש ועדת העבודה, הרווחה ובריאות, בראשות ח"כ יהלום, את פרק הנגישות בחוק שוויון זכויות לאנשים עם מוגבלות. "הוא האבא של הנכים", אומר דובר הנכים יואב קריים על יהלום.

על פי החוק על כל המוסדות, המבנים והשירותים הציבוריים להיות נגישים לנכים. בכלל זה מרפאות, כבישים וצמתים, בתי עסק פרטיים, מוסדות חינוך וכיוצ"ב. על מנת להביא את החוק לאישור הועדה נדרשו מאות שעות דיונים אינטנסיביים. בדיונים השתתפו נציגי המשרדי הממשלה השונים, ארגוני הנכים , ונציגים מהמגזר העסקי - איגוד הסוחרים, חברות הביטוח , נציגי התאחדות המלונות ועוד .
משרדי הממשלה הביעו התנגדויות והסתייגויות שונות לפרק הנגישות בחוק אך אלה הוסרו או הוסדרו באמצעות הסכמה שהגיע אליה ח"כ שאול יהלום עם נציגי המשרדים השונים.

במסגרת החוק נקבע כי כל בתי הספר בישראל (כ- 2,700 במספר) יונגשו לתלמידים בעלי מוגבלות . מדובר בהנגשה בסיסית הכוללת פיר מעלית, שבילי גישה לכיתות, ותאי שירותים המותאמים לנכים. על בתי הספר , על פי החוק, להיות מונגשים לנכים בתוך 14 שנה מהיום. הנגשה מלאה של בתי הספר, על פי הסיכום עם האוצר , תתבצע במידה ותלמיד בעל מוגבלות יבקש ללמוד בבית ספר . בתי הספר שכבר לומדים בהם תלמידים בעלי מוגבלויות יונגשו באופן מלא. עלות ההנגשה לבתי הספר מעורכת ב- 500 מליון 

גני ילדים יונגשו באופן פרטני. במידה וילד בעל מוגבלות ירשם לגן מסוים, הגן יהיה חייב לעבור הליך של הנגשה עד תחילת שנת הלימודים. במקביל , החוק קובע כי גם המוסדות להשכלה גבוהה יונגשו לאנשים עם מוגבלות, זאת מתוך 9 שנים מהיום. עלות הנגשה זו מוערכת ב- 200 מילון .
עוד נקבע בחוק כי יונגשו צמתים ודרכים, מוסדות המדינה, בתי עסק וכד', הנגשה זו על פי החוק שאושר היום בועדה מחויבת בתוך 13 שנים מהיום.

עלות החוק היא קצת פחות מ- 2.5 מליארד .

חבר הכנסת שאול יהלום אומר כי הוא רואה באישור החוק מפעל חיים: "ישראל תהפוך בקרוב לחברה מתוקנת אשר שומרת על זכויותיהם של אנשים עם מוגבלויות."

כאן המקום להביא את דבריו של דובר ארגון הנכים יואב קריים שהגדיר את חבר הכנסת יהלום כיחיד העומד לימינם של הנכים. "הוא האבא של הנכים", אמר קריים.
(ש)
