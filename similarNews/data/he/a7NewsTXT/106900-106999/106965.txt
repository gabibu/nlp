

בעוד יו"ר הרש"פ, אבו מאזן, מבקש לשווק את עצמו ואת ההנהגה שבראשותו כשוחרת שלום והסדר מדיני נטול אלימות, מתקיים בעזה טורניר כדורגל לזכרו ולפאור שמו של מנהיג הטרור שחוסל, השייח' אחמד יאסין.

בראשית השבוע נפתח טורניר הכדורגל הענק לזכרו ועל שמו של הטרוריסט שחוסל, השייח' אחמד יאסין. את הטורניר מארגן אירגון החמאס, והוא זוכה לתהודה רבה ברחוב העזתי.

בטורניר לוקחות חלק שישים קבוצות כדורגל, כשכל אחת מהן נושאת את שמו של מסגד ברצועת עזה. הטורניר מכונה 'טורניר החזקים'.

באירוע הפתיחה התכנסו אלפי תושבי רצועת עזה ובמרכזו עמד נאומו של אחד "האבות הרוחניים" של האירוע, בכיר החמאס, השייח' אחמד באחר.
(ש)
