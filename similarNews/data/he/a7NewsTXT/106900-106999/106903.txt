

הממשלה אישרה היום פה אחד את הצעתו של שר הפנים, אופיר פז-פינס ומינתה את אוסקר אבורזק למנכ"ל משרד הפנים. ראש הממשלה ושרים נוספים ברכו את אבורזק ואיחלו לו הצלחה במילוי תפקידו.

השר אופיר פז-פינס אמר עם אישור המינוי כי אבורזק מביא עמו ניסיון ניהולי רב שנצבר ב-30 שנות עבודתו בשירות המדינה "הצלחת המנכ"ל הנכנס היא הצלחת המשרד כולו". שר הפנים הוסיף כי הבחירה באוסקר אבורזק נעשתה בשל כישוריו ומינויו מביא מסר של חתירה לשיוויון בחברה הישראלית.
אוסקר אבורזק יכנס לתפקיד בתחילת חודש אפריל 2005.

