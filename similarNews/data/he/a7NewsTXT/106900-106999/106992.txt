

יוזמה חדשה הועלתה בימים האחרונים בקרב תושבים בגוש קטיף, להחליף את הכיפות הסרוגות והשחורות בכיפה אחת גדולה כתומה. כך מדווח אתר קטיף נט.

יוזמי ההצעה אומרים כי מטרת חבישת הכיפה הכתומה היא "להעביר מסר חד וברור כי עם ישראל וגוש קטיף חד הוא ולאף גורם במדינת ישראל את הרשות ואת הכוח לגרש יהודים מארצם ומביתם".

בימים אלה מחפשים יוזמי רעיון המחאה החדש ספונסרים שיהיו מוכנים לקחת על עצמם להזמין מאות אלפי כיפות כתומות.

השלב הבא לאחר מציאת מקור המימון יהיה מסע שיכנוע בקרב חצרות הרבנים החרדים במקביל לבכירי רבני הציונות הדתית, להחליף את כיפות אנשיהם, אלה השחורות ומנגד, אלה הסרוגות ולחבוש כיפות כתומות "מעתה ועד חלוף גזרת הגרוש כיפה כתומה.. "

"נראה האם יהיה אדם שיעז בכוח להוריד לי את הכיפה" אמר אחד מהיזמים ומהוגי הרעיון לאור התפשטות התופעה בה ניתקלים מתנגדי העקירה לובשי הביגוד הכתום באלימות נגדם.
(ש)
