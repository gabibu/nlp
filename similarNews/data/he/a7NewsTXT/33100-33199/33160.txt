

שני אחים, ערבים נוצרים, משרתים בימים אלה כנגדים בטייסות מבצעיות של חיל-האוויר. כך חושף בטאון חיל האוויר בגיליונו החדש, המתפרסם היום. במאמר צויין כי מ', האח הבכור, משמש אחראי על השלישות בטייסת F-16, וע', האח הצעיר, משמש באותו התפקיד בטייסת מסוקי יסעור.

בבטאון נכתב כי שני האחים גאים מאוד בתפקידיהם, ולא רואים קונפליקט בין שירותם הצבאי לזהותם כערבים נוצרים. "אני לא מתייחס להקשרים הפוליטיים, כי הם לא מעניינים אותי", אומר מ'. "אני לא מערבב בין פוליטיקה וצבא".
