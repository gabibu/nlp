

מחקירת המשטרה עולה כי הפורצים שחדרו דרך חלון פתוח למנהל האוכלוסין בירושלים, לא נתקלו בקשיים רבים. עובדי הלשכה גילו הבוקר ששישה כספות נפרצו ותכולתם פוזרה.

מבדיקה של מנהל הלשכה עולה כי נגנבו מהכספות עשרות אלפי שקלים. עד-כה לא ידוע אם נגנבו דרכונים או מסמכים אחרים. בשל הפריצה הורה שר הפנים אלי ישי לבדוק את מערך האבטחה במקום.

סניף מנהל האוכלוסין בירושלים יהיה סגור ביומיים הקרובים, עד לסיום חקירת המשטרה. במשטרה בודקים חשד שאחד מעובדי הלשכה סייע לפורצים. יצויין כי בלשכה לא היתה מותקנת מערכת אזעקה.
