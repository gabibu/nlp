

שני שוטרים נפגעו באורח קל מידויי מאבנים על ידי תושבים בתל שבע שבדרום בעת שבאו לשם לעצור חשוד בגניבת רכב. כתבת עתי"ם מוסרת, כי שוטרי בילוש של תחנת העיירות בדרום הגיעו לישוב כדי לעצור את תושב השכונה לחקירה בחשד כי הוא מעורב בגניבות רכב.

תושבים התעמתו עם השוטרים בעת המעצר ותקפו אותם באבנים. שניים מהם שנפגעו קל הועברו לטיפול בביה"ח סורוקה בבאר שבע. כוחות משטרה ומג"ב שהוזעקו לישוב פיזרו את המהומה ועצרו את הדרוש לחקירה ואשה נוספת, החשודה כי תקפה שוטרים. שתי ניידות משטרה ניזוקו מפגיעת אבנים.
