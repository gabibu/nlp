

הנהגת האינתיפאדה קראה לרשות להפסיק את המגעים הבטחוניים עם הישראלים.

בהודעה שהתפרסמה בתום המפגשים של ארגוני האופוזיציה עם מחזיק תיק הפנים ברש"פ עבד'ל ראזק יחיא נמסר כי הנהגת האינתיפאדה תומכת בהמשך המאבק נגד ישראל ומתנגדת לתוכנית "עזה ובית-לחם תחילה" ולפתרונות החלקיים שישראל מציעה. הם קראו לערבים לנקוט "את כל אמצעי הזהירות", כדי לא ליפול, למה שכינו, נסיונותיה של ישראל לפלג בין ערביי הרש"פ לבין עצמם.

מקורות ברש"פ ברצועת עזה מסרו כי מהודעה זו אפשר להבין כי המשא ומתן שניהל עבדל ראזק יחיא, מחזיק תיק הפנים ברשות, יחד עם יועצו לענייני ביטחון של ערפאת מוחמד דחלאן עם ארגוני האופוזיציה, לא הביא לשום תוצאה חיובית עד כה.

עוד פעולה פנים ערבית היא יזמתם של "שוהאדה אל אקצה" של הפתח'. הם קראו לערבים ברש"פ הנחשדים בשיתוף פעולה עם ישראל להסגיר את עצמם תוך שלושה שבועות, תוך כדי מתן הבטחה שיקבלו "טיפול מיוחד ו"עדין", כך נאמר בכרוז שהפיץ הפאתח'. בכרוז נקראו משתפי הפעולה להסגיר את עצמם למוסדות הביטחון המסכל של הרש"פ.

בטול כרם הרגו בסוף השבוע מחבלי הפאתח' את חלאס עבד אל פתאח, בת 37 משכונת אירטאח בדרום טול כרם. הם חשדו בה כי שיתפה פעולה עם ישראל. שכניה סיפרו כי רעולי פנים פתחו באש על האישה, היא נפגעה פגיעות אנושות ומתה בבית חולים סאבד.

