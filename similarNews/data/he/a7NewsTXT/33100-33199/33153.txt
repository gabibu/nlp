

לקראת פתיחת שנת הלימודים בשבוע הבא משנה משרד החינוך את שיטת התקצוב של בתי הספר היסודיים.

על פי השיטה החדשה יקבלו בתי הספר תקציב לפי מספר תלמידים ולא לפי מספר כיתות, כפי שהיה נהוג עד כה. כל תלמיד ידורג לפי המצב הכלכלי של משפחתו והתקציב יינתן בהתאם.

שרת החינוך לימור לבנת, שהודיעה על כך היום במסיבת עיתונאים, אמרה עוד כי מתן התקציב יותנה בקיום מינימום של שיעורים באזרחות ובתרבות ישראל.

כתבנו אפי מאיר מוסר כי מנהיגי הציבור החרדי הודיעו כי הם מתנגדים בתוקף להתניה כזאת ולשינוי בשיטת התקצוב של בתי הספר.
