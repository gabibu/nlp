

סגן הפצ"ר (הפרקליט הצבאי הראשי), אל"מ אילן כץ, התראיין לערוץ הראשון בתגובה לתלונות על ביזת חיילי צה"ל רכוש פלשתיני במהלך מבצע "חומת מגן". הוא מסר כי ישנם מספר מוקדים עיקריים של תלונות, ממידע מודיעיני ודיווחי פלשתינים.

לדבריו, "הדברים מתגלים רק עכשיו", כך עולה מדבריו, "אך מדובר בחקירה אשר החלה בסמוך לזמן התלונות. חלק מגזרי הדין ניתנו כבר למעלה מחודש. העונשים נעים בין חודש לחמישה עד שישה חודשי מאסר בפועל, כאשר יש גם חודשי מאסר מותנים, הורדות בדרגה, ולכל גזר דין מתלווה ספח פלילי אשר ילווה אותו לכל חייו."

"לא מדובר בתופעה, כי אם במקרים בודדים. המקרים מגיעים לחקירה ומטופלים ביד קשה" דברי אל"מ כץ.

את הידיעה העביר דובר צה"ל.



