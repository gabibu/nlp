

אזרח סעודי החשוד בהיותו מעורב בפיגועי ה-11 בספטמבר, ומבוקש על ידי האף.בי.איי, נחקר בימים אלה על ידי שירותי הבטחון הסעודיים. כך הודיע דובר מטעם משרד הפנים בריאד.

הדובר הוסיף ואמר כי "על פי הנתונים הראשונים של החקירה, סעוד אל רשיד לא היה מעולם בארה"ב, אולם ציין כי הוא הגיע לאפגניסטן ב-19 ביוני 2000, ושב לערב הסעודית ב-10 במאי 2001".

מסוכנות אי.פי נמסר כי האף.בי.איי הוציא ביום שלישי צו חיפוש בינלאומי על שם סעוד אל רשיד, בו נאמר כי המבוקש "חמוש ומסוכן". הבולשת הפדרלית טוענת כי החשוד קשור לחוטפי המטוסים.
