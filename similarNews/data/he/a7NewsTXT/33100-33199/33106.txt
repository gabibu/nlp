

הרמטכ"ל רא"ל בוגי יעלון נאם אתמול בכנס הרבנים בירושלים. הלילה התפרסם התמליל המלא של דבריו.

בין דבריו אמר הרמטכ"ל: "ההנהגה הפלסטינית הנוכחית אינה מכירה בזכותה של מדינת ישראל להתקיים כמדינה יהודית והיא מנסה לממש את תורת השלבים, היא מאמינה שבטרור ובתהליכים דומים הם יצליחו להקים מדינה קודם כל ביהודה שומרון ועזה ולאחר מכן גם בחלק האחר של ארץ ישראל. אפשר לשמוע את זה גם בקולות פנים ישראלים שאני מנוע מלהתייחס אליהם..."

בדבריו מתח הרמטכ"ל ביקורת חריפה גם על היציאה מלבנון ואמר כי הערבים רואים בנסיגה נצחון, והיא מעודדת ארגוני טרור נוספים לפעול בשיטה דומה מתוך מחשבה כי יצליחו להביא ליציאה חד צדדית של ישראל משטחי יהודה ושמורון.
