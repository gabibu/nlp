

מפקד אוגדת איו"ש, תא"ל גרשון יצחקי סיפר בקצרה לפני זמן קצר ברשת ב' על לכידת המחבלים הבכירים בג'נין. "בפעולה נועזת פשטו כוחות צה"ל בפיקוד חטיבת גולני, הקומנדו הימי, כוחת שריון ואחרים על מחנה הפליטים בג'נין במטרה לעצור את ג'מאל אבו איזה, ראש מחבלי החמאס בג'נין והמשימה הושלמה בהצלחה". לדבריו, אבו איזה אחראי למספר פיגועים קשים ביותר. "הפיגוע האחרון המוכר לכולם הוא צומת מירון, וכן "מצה" בחיפה, מסעדת "סבארו" בירושלים. הוא גם אחראי לשיגור מכונית תופת בחדרה ופיגוע התאבדות בנהריה", אמר תא"ל יצחקי.

תא"ל יצחקי הדגיש כי בצה"ל לא עוסקים ברשימות המחבלים ו"כל מי שמעורב בפעילות טרור נגד אזרחי ישראל- יומו בשלב זה או אחר יגיע. אנחנו פועלים להגביר את הלחץ על גורמי הטרור, ועל הג'יהאד האיסלמי בפרט. אם נגביר את הלחץ בכל הדרגים נוכל לשמר את השקט הזה".

