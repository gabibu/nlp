

ח"כ נחום לנגנטל (מפד"ל), יו"ר וועדת החקירה הפרלמטית לעניין תאונות הדרכים, אומר כי תרבות הנהיגה במדינת ישראל היא נוראה. "באוגוסט השחור הזה הובאו לקבורה 15 אזרחים מהצפון. יש כאן כשל נוראי של גופי התחבורה כאשר כל יום נקברים אנשים", אומר.

לנגנטל מציע בשלב ראשון לגייס יותר שוטרי תנועה ולשלבם בכביש על מנת לבנות הרתעה לנהגים. לנגנטל מנסה גם להביא חוק לכנסת האומר "הנהג יקבל רשיון נהיגה מדורג". "צריך ללמוד נהיגה בצורה יותר טובה ולא לעבור טסט בצורה של שנות ה-60. הנהגים צריכים ללמוד כיצד להשתלב בכביש ולעבור בשלב יותר מאוחר מגרשי החלקה והדרכה", אומר לנגנטל ומציין כי נוהל זה מקובל בהרבה מדינות בעולם.
