

היועץ המשפטי הצבאי ביהודה ושומרון הקפיא את ההחלטה להרוס את בתי משפחות המחבלים המתאבדים שביצעו את הפיגוע במדרחוב בן יהודה בירושלים .

את ההחלטה קיבל היועץ בתגובה על פנייתם של בני משפחות המחבלים אליו בעניין זה.
קודם להחלטה הודיע צה"ל לשתי משפחות המחבלים כי עליהן לפנות את בתיהן בתוך ארבעים ושמונה שעות לצורך הריסתם.

מדובר בבתיהם של שני מחבלים שביצעו את הפיגוע שהיה לפני שמונה חודשים בשוק מחנה יהודה בירושלים. בתיהם של השניים שוכנים בשכונת אבו-דיס במזרח ירושלים.

שר המשפטים מאיר שטרית הביע את תמיכתו בשלילת תעודות הזהות של המחבלים מסילואן שבמזרח ירושלים, המחבלים שהיו מעורבים בסדרת פיגועים בירושלים, בראשון לציון ובפי גלילות. בפגישה של שטרית עם שר הפנים אלי ישי אמר השר שטרית כי הוא תומך בהרס בתיהם של המחבלים משום שמדובר בצעד הרתעתי, ולדבריו "יש לעשות כל צעד העומד במבחן החוק כדי להרתיע את המפגעים ולהחזיר את הביטחון לאזרחי ישראל". מיד לאחר שנחשף כי השב"כ עצר כמה מחבלים ממזרח ירושלים החל שר הפנים אלי ישי בהליכים לשלילת תעודות הזהות של חברי החוליה.

