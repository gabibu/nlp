

אחלאס עבד אל פתח, בת 35, תושבת טול כרם נרצחה על ידי מחבלי הזרוע הצבאית של הפתח, ארגונו של ערפאת, משום שנחשדה בשיתוף פעולה עם ישראל.

הרצח בוצע אתמול ואולם עד כה לא השמיע כל גורם רשמי של הרש"פ כל תגובה. סוכנות עתי"ם מציינת, כי גם ארגוני זכויות אדם פלשתינים, שהתריעו לעיתים מפני נטילת החוק לידיים, לא מצאו לנכון לפרסם כל הודעת גינוי או קריאה להנהגת הרשות הפלשתינית לחקור את העניין לעומק.

יצוין כי שתיקת ארגוני זכויות האדם הפלשתיניים רועמת בעיקר לנוכח עובדת היות הנרצחת אשה שהוצאה להורג לעיני אנשים ולעיני חלק מבני משפחתה בשכונת אירתאח שבדרום טול כרם.

