

הרמטכ"ל רא"ל בוגי יעלון נאם אתמול בכנס הרבנים בירושלים. הלילה התפרסם התמליל המלא של דבריו.

בין דבריו אמר הרמטכ"ל: "ההנהגה הפלשתינית הנוכחית אינה מכירה בזכותה של מדינת ישראל להתקיים כמדינה יהודית והיא מנסה לממש את תורת השלבים, היא מאמינה שבטרור ובתהליכים דומים הם יצליחו להקים מדינה קודם כל ביהודה שומרון ועזה ולאחר מכן גם בחלק האחר של ארץ ישראל. אפשר לשמוע את זה גם בקולות פנים ישראלים שאני מנוע מלהתייחס אליהם..."

עוד אמר :"צריך להבין שאין כאן עוד אינתיפאדה. אינתיפאדה היתה אחת ב- 87'. היום יש מלחמה יזומה, ולא התעוררות עממית שיצאה מהרחוב. אין ברש"פ הנהגה שאיבדה שליטה. יש כאן החלטה מובנת, אליה התכוננו ואותה קיבלו סופית לפני שנתיים. בשעה שארה"ב וישראל הגיעו לנקודת הכרעה שכותרתה היתה סיום הסכסוך, ברש"פ ראו בכך איום, ובחרו להתחמק מהכרעה ע"י מהלך יזום של אלימות וטרור".


