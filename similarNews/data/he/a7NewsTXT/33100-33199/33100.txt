

אלוף פיקוד מרכז, האלוף משה קפלינסקי, חתם על צו האוסר על תושבי יש"ע להחזיק בחומרים כימיקלים. מצה"ל נמסר כי צו האלוף הוצא במסגרת המאבק בתשתיות הטרור.

על פי צו האלוף, חל איסור על הכנסת החומרים לשטחי יהודה ושומרון ללא היתר מן הרשויות, וכן נאסרו מכירתם וייצורם בשטחי יש"ע בלא היתר ממפקד צבאי המוסמך לכך. כידוע, ארגוני הטרור משתמשים בחומרים אלו להכנת מטעני חבלה. גם במבצע "אולי הפעם" בשכם, כזכור, חשפו כוחותינו כמה מצבורים של חומרי נפץ, דשנים וחומרים כימיים.

דובר צה"ל הדגיש כי במידה ויתפסו חומרים מסוג אוראה, חומצה חנקתית, חומצה גופריתית, אשלגן וניטראט בידי מי שלא קיבל היתר - החומרים יוחרמו.

