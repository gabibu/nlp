

כוחות צה"ל הרסו לפנות בוקר בטול כרם, את ביתו של מחבל הפתח מנצור צלאח מנצור שרים.

דובר צה"ל מציין בשיחה עם כתב עתי"ם כי המחבל, מנצור צלאח מנצור שרים, בן 25, פעיל הפתח מטול כרם, עומד מאחורי שורה ארוכה של פיגועים ואחראי למותם של ישראלים רבים ולפציעתם של עשרות. הוא היה שומר ראשו של ראאד כרמי, מראשי הת'נזים הצבאי של פתח בטול כרם, ועמד מאחורי פיגועים רבים, בהם:

פיגוע הירי באולם השמחות בחדרה ב-17.1.02, בו נרצחו 6 בני אדם ונפצעו 26.

רצח חייל צה"ל, סמ"ר יניב לוי בן 22 מזיכרון יעקב, מירי שבוצע לעבר רכבו מטווח קצר בצומת קיבוץ מצר, צפונית לבקא אל גרביה. ב-28.10.01.

רצח ישראלים בציר טייבה-ענב ב-5.10.01.

מדובר צה"ל נמסר עוד שהריסת בתי המחבלים הנה מסר למחבלים המתאבדים ושותפיהם לפעילות הטרור, כי למעשיהם מחיר אשר ישלם כל מי שידו, במידה זו או אחרת בפעילות חבלנית עוינת. המטרה במדיניות זו היא, למנוע ולמגר פיגועי טרור נגד אזרחי ישראל.

