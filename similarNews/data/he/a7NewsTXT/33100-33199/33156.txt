

ממרכז השלטון המקומי נמסר היום כי עם תחילת השנה תתבצע שמירה היקפית על 12 אלף גני ילדים וזאת ע"י כ-850 שומרים שמגויסים בימים אלה.

ממרכז השלטון המקומי נמסר עוד כי השמירה התאפשרה לאחר שהממשלה התחייבה להעביר תקציב של כ-36 מלש"ח, שנתרם ע"י איחוד הקהילות היהודיות בצפון אמריקה.

יו"ר מרכז השלטון המקומי, עדי אלדר, אמר כי השומרים ישובצו במקבצי גנים, יפטרלו ברגל או בעזרת אמצעים אחרים כגון אופניים או קטנועים וזאת על מנת להרתיע מפגעים פוטנציאליים.

אלדר הוסיף כי לאחר הפיגוע באוניברסיטה העברית בירושלים, התחוור לראשי הרשויות כי ארגוני המחבלים אינם בוחלים באף מטרה ואינם נרתעים מלנסות ולפגוע בסטודנטים ותלמידים ולכן על הממשלה לעשות ככל שביכולתה כדי לשפר באופן דרמטי את רמת השמירה במוסדות החינוך.

