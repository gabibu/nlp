

ראש המטה הכללי של הצבא האמריקני באפגניסטן טומי פראנקס אומר כי גם אם אוסאמה בין לאדן עדיין בחיים, הרי שנטרולו אינו אלא "שאלה של זמן". "אין לנו כל ראיה חותכת באשר למותו", אמר הגנרל פראנקס לחיילים אמריקנים בבסיס חיל האוויר בגראם, שמצפון לקאבול.

אתמול התפרסם באתר אינטרנט איסלמי מכתב מראש רשת הטרור "אל קאעידה" לכאורה, ובו קרא לבני העם האפגני להמשיך במלחמת הקודש נגד האמריקנים. במכתב זה מנבא הכותב את מפלתה של ארה"ב. אתר המידע איסלאמוליין.נט טוען כי המסמך הגיע ממקור אפגני, וזה טען כי מדובר ב"מכתב האחרון שכתב אוסאמה בין לאדן".

