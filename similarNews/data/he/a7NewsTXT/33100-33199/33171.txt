

השר דני נווה קורא להוציא את התנועה האיסלאמית אל מחוץ לחוק. "מדינת ישראל צריכה להתעורר ולהכריז מלחמה על הפעילות הקיצונית, שחותרת תחת אושיות קיומה", אמר נווה לכתב עיתי"ם יורם לוי.

השר נווה ציין כי מדינות וארגונים שונים מזרימים כספים רבים לתנועה האיסלאמית, לאחר שזו מציגה "תעודת הכשר" בחותמת המדינה, של חברות ועמותות. "צריך לעצור זאת ע"י הוצאת התנועה אל מחוץ לחוק, סגירת עמותות הקשורות אליה ומניעה ממנה לרשום חברות", אמר.
