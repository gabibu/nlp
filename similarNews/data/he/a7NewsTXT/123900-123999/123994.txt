

יו"ר איגוד המזון בהתאחדות התעשיינים: גידול של 15.7% ביצוא המזון במחצית הראשונה של 2005   הסתכם בכ- 343.4 עליית דולר; בתוך כך   גידול של 20% ביצוא לארה"ב וגידול של 70% ביצוא המזון לטורקיה

הגירעון המסחרי בתחום המזון (הפער השלילי בין יצוא המזון ליבוא המזון), הגיע במחצית הראשונה של השנה הלועזית ל- 195 מיליוני דולרים. אם תמשך מגמת הגידול ביבוא המזון, עלול הגרעון להגיע לכ- 420 מיליוני דולרים בשנת 2005 כולה. כך טוען רוני קוברובסקי, יו"ר איגוד המזון בהתאחדות התעשיינים ונשיא החברה המרכזית למשקאות קלים (קוקה קולה), על סמך ניתוח יצוא ויבוא המזון במחצית הראשונה של השנה שערכו כלכלני האיגוד.

קוברובסקי מציין, כי בחצי השנה האחרונה חל גידול דולרי של 15.7% ביצוא המזון, לעומת התקופה המקבילה אשתקד והסתכם ב- 343.4 מיליון דולר.

עוד מסר, כי ביבוא המזון נרשם במחצית הראשונה גידול דולרי של 10% והסתכם ב- 538.2 מיליון דולר.

יו"ר איגוד המזון בהתאחדות התעשיינים מדגיש, כי הסיבות העיקריות לגידול ביצוא המזון הן: העלייה בביקושים למוצרי מזון ייחודיים מתוצרת כחול   לבן בשוקי חו"ל וכן בשל פעולות ממוקדות להגברת יצוא הענף.

מניתוח יצוא המזון לפי אזורים גיאוגרפיים אומר קוברובסקי מתברר, כי יצוא המזון לאיחוד האירופי גדל ב- 14% במחצית הראשונה של השנה לעומת התקופה המקבילה אשתקד והסתכם בכ- 162 מיליון דולר; בתוך כך   יצוא המזון לבלגיה גדל בכ- 52% והסתכם בכ- 17.5 מיליון דולר; יצוא המזון להולנד גדל בכ- 48% והסתכם בכ- 29 מיליון; יצוא המזון לצרפת גדל בכ- 15% והסתכם בכ- 24 מיליון דולר; יצוא המזון לארה"ב גדל בכ- 20% והסתכם ב- 39 מיליון דולר; יצוא למזון לטורקיה עלה בשיעור של 70% והסתכם ב- 1.3 מיליון דולר; יצוא המזון לירדן ירד ב- 6% והסתכם ב- 0.9 מיליון דולר.

קוברובסקי מציין, כי מניתוח יצוא המזון לפי תתי ענפים במחצית הראשונה של השנה לעומת התקופה המקבילה אשתקד מתברר, כי יצוא פירות וירקות מעובדים גדל ב- 30% והסתכם בכ- 103 מיליון דולר; יצוא מוצרי חלב וגלידה גדל בשיעור של 149% והסתכם ב- 13.7 מיליון דולר; יצוא מוצרי מאפה גדל בשיעור של 25.5% והסתכם ב- 27.5 מיליון דולר, (עיקר הגידול נרשם ביצוא ביסקוויטים, וופלים, מוצרי קונדטוריה ומצות; יצוא בשר ועופות מעובדים גדל בכ- 12% והסתכם בכ- 27 מיליון דולר; יצוא היין ומשקאות חריפים אחרים גדל בכ- 9% והסתכם ב- 7.4 מיליון דולר; ביצוא השוקולד נרשם גידול של 31% והסתכם ב- 5.5 מיליון דולר.

מניתוח יבוא המזון שערכו כלכלני איגוד המזון בהתאחדות התעשיינים מתברר, כי במחצית הראשונה של השנה גדל יבוא המזון מהאיחוד האירופי בכ- 23% והסתכם ב- 322 מיליון דולר; יבוא המזון מארה"ב ירד ב- 35% והסתכם בכ- 97 מיליון דולר; יבוא המזון מתורכיה גדל ב- 20% והסתכם ב- 16 מיליון דולר; יבוא המזון ממצרים ירד בכ- 13% והסתכם ב- 1.8 מיליון דולר; יבוא המזון מירדן גדל ב- 54% והסתכם ב- 0.7 מיליון דולר.


