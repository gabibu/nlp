

מאת ברי פינטוב, מנכ"ל ארגון הגג של סוכני המכס

רשויות המכס בהונג קונג הבחינו לאחרונה בעלייה דרמטית בכמויות יצוא הטקסטיל מסין הנושאים לייבלים מזוייפים המציינים כי המוצרים יוצרו בהונג קונג. כך מגלה ברי פינטוב, מנכ"ל ארגון הגג של סוכני המכס. הסיבה, מגבלות כמותיות על יצוא הטכסטיל אשר הוטלו בארה"ב ובאירופה בתחילת השנה.

בודקי המכס בהונג קונג תפשו לפני כעשרה ימים, מטען בערך כספי של HK$1.5 מיליון דולר הונג-קונגי של מותג אופנתי ידוע אשר נשלח במסווה של תוצרת הונג קונג. רשות המכס בהונג קונג הפעילה את יחידותיה המיוחדות ובמסגרת פעילות לילה נתפשו 151,700 פריטים אשר הוכנסו להונג קונג וחזרו לסין כדי לקבל את אישור המכס הסיני על כך שמקור הסחורה בהונג קונג.

רק לאחרונה הודיע המכס בהונג קונג כי הוגשו תביעות כנגד 613 חברות הפועלות במגזר הטקסטיל בגין עבירות על חוקי היצוא. הקנסות שהוטלו מסתכמים ב   31 מיליון דולר הונג קונגי.


