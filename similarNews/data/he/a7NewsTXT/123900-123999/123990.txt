

משרד התחבורה הגיע השבוע לסיכום עם יו"ר חברת רכבת ישראל משה ליאון וראש עיריית דימונה מאיר כהן, כי קו הרכבת ב"ש-דימונה ייפתח סמוך לחג החנוכה תשס"ו, בעוד כשלושה חודשים.

תוואי הקו החדש יכיל בתוכו את כל אותן ההפרדות המפלסיות המחוייבות מצרכי בטיחות הנסיעה ואשר משרד התחבורה ביקש כי יוכנו לצורך צמצום המפגשים עם הכבישים בסביבה.

במשרד התחבורה מציינים כי קו זה מהווה נקודת ציון נוספת בתכנית פיתוח הנגב באמצעות רכבת ישראל: "חיבור העיר דימונה לעיר ב"ש באמצעות מסילת הרכבת תקדם את העיר ואת הנגב ומהווה נדבך נוסף בתכניתי לחבר כל עיר בינונית בישראל למרכז מטרופוליטני, בכדי שהמושג פריפריה ייעלם. בנגב טמון פוטנציאל עצום וחיבורו ברשת מפותחת של מסילות ברזל תממש את הפוטנציאל הזה", אומרים במשרד.


