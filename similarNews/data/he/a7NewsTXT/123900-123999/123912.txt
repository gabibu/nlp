

ביהמ"ש העליון הורה לבחון את ההצעה שחוות הר ציון בכוכב הירדן תשמש כחלופת מעצר עבור אברי רן המתגורר בחווה שליד הישוב איתמר. שופטת ביהמ"ש העליון אסתר חיות הורתה להגיש לה בעוד 10 ימים תסקיר מבחן שיבדוק את התאמת החלופה, ואז תקבל החלטה בנושא.

כתבתנו רותי אברהם מוסרת כי רן בן ה 50 קצין סיירת בעבר, אב לעשרה ילדים ובעל חווה באזור איתמר, חשוד כי תקף לכאורה ערבים שפלשו לאדמותיו בחווה.

מאז התקרית מנהל רן מאבק מול הפרקליטות השבה ודורשת להחזיקו במעצר עד תום ההליכים ומתנגדת למעצר בית. לטענתה נשקפת ממנו סכנה כשהוא במעצר בית, משום שהוא "מונע מאידיאולוגיה בשילוב עם קנאותו לקרקעות הנכללות בשטחי חוותו המבוססת באזור איתמר".
