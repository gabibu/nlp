

אלירן גולן נפטר אתמול בבית החולים לאחר שניסה להתאבד לפני כשבוע ומאז מצבו הוגדר קשה מאוד. גולן הואשם בהטמנת מטעני חבלה אצל תושבים ערבים בחיפה.

בבית החולים רמב"ם בחיפה נפטר אתמול אחר הצהריים העציר אלירן גולן, תושב חיפה בן 23, שניסה לשים קץ לחייו בתלייה בתאו בשבוע שעבר, בבית המעצר 'קישון'.

גולן, ששירת בצבא בהנדסה קרבית, נעצר בהוראת בית המשפט עד סוף ההליכים לאחר שהואשם בניסיון לרצוח של ח"כ עיסאם מח'ול. גולן תלה עצמו באמצעות סדינים בבית הסוהר. צוות המרפאה ביצע בו פעולות החייאה ופינה אותו מחוסר הכרה לבית החולים רמב"ם.

חוות דעת פסיכיאטרית שהוגשה בעבר לבית המשפט המחוזי בחיפה בעניינו, קבעה כי הוא אינו היה כשיר לעמוד לדין ולא היה אחראי למעשיו.

