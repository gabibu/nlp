

בנוה דקלים התקיימה היום תפילה מנחה, תפילה מיוחדת אחרונה, לקראת סיום תוכנית גירוש המתיישבים מחבל עזה. (צילום: שי גפן, כתב שבועון 'בית משיח' של חב"ד)

בין המשתתפים היה גם הרב חיים דרוקמן ראש ישיבת אור ועציון וראש ישיבות בני עקיבא. לתפילה הגיעו גם הרב שלום דב וולפא מרבני חב"ד, הרב יהודה דרעי, ח"כ אלי ישי, ח"כ אפי איתם והרב מנחם פרומן.
הרב דרוקמן אמר היום לערוץ 7 כי התפילה באה לבטא את הקשר שלנו למקום שהוא שלנו ושהפרידה ממנו היא בעל כורחנו. ו"אנחנו מצפים לחזור לשם".

יו"ר ש"ס, ח"כ אלי ישי, תקף הערב בחריפות את החלטת שופטי בג"ץ להרוס את בתי הכנסת: "שופטי בג"ץ הכשירו בפסיקתם את פשע הריסת בתי הכנסת. מדיניות הממשלה הינה עוד חוליה בשרשרת של ההתנתקות מכל הערכים היהודים. שופטי בג"ץ התנתקו מהעם בישראל ופגעו במאבק נגד פגיעה בבתי כנסת ברחבי העולם".












