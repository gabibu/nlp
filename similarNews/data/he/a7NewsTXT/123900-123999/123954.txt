

חברה של פחימה, זכריה זביידי, פנה לממונה על האסירים ברשות וסידר לה את הקצבה חודשית. פחימה מואשמת בסיוע לאויב.

בבדיקת השב"ס התברר כי טלי פחימה קיבלה 800 שקלים מדי חודש. ההפקדות לשאר האסירים הביטחוניים הישראלים הסתכמו ב-1,200 שקלים לחודש לכל אסיר.

על פי הדיווח בערוץ 2, נפגש זכריה זביידי, ראש ארגון גדודי אל אקצה בג'נין, עם סופיאן אבו זיידה, השר הפלסטיני לענייני אסירים, ושכנע אותו לצרף את פחימה לרשימת מקבלי קיצבאות האסירים של הרשות. בארבעת החודשים האחרונים קיבלה פחימה את הכסף לחשבון הקנטינה שלה בכלא נווה תרצה, שם היא מוחזקת. פחימה מואשמת בסיוע לאויב.

השר עזרא אישר את הפרטים והוסיף כי הכסף שמקבלת פחימה הוא ההוכחה הטובה ביותר לכך שהיא "משרתת את הפלסטינים, ולכן המקום הראוי לה הוא איפה שהיא נמצאת עכשיו".

שב"ס מסר כי הגילוי התאפשר בגלל נחישותו של גנות לטפל ביד קשה באסירים הפלסטינים, ובקשר שלהם לפעילות טרור. עוד נמסר כי שב"ס ימשיך לטפל ביד קשה בנושא.
