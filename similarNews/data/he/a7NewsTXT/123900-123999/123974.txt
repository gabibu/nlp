

ססמולוגית מהמרכז הגיאוגרפי האמריקני, לוסי ג'ונס, מספרת כי לפני ארבע שנים התקיים כנס בו השתתפה הרשות הפדרלית לאירועי חירום שעסק בשלוש הקטסטרופות הגדולות ביותר שעשויות להכות בארה"ב. הראשונה ברשימה הייתה מתקפת טרור בניו יורק, אחריה סופת הוריקן חזקה שתכה בניו אורלינס ולסיום   רעידת אדמה באזור סן אנדראס בקליפורניה. כך חושף אתמול העיתון לוס אנג'לס טיימס.

כעת, לאחר ששני התרחישים הראשונים כבר התגשמו, מנסה ג'ונס, יחד עם מומחים נוספים לרעידות אדמה להעריך, בהסתמך על ההתמודדות עם נזקי "קתרינה", כיצד תתמודד קליפורניה עם מקרה של רעידה בעוצמה גבוהה.

ג'ונס סבורה כי מדינת קליפורניה התקדמה רבות שני העשורים האחרונים מבחינת מוכנותה לרעידות אדמה. בלוס אנג'לס למשל   שופצו או נהרסו 8,700 בתים מתקופת "הבונים החופשיים" שהיו בסכנת קריסה. המדינה השקיעה מיליונים בחיזוק מבנים לאחר רעידת האדמה ב-1994 במהלכה קרסו גשרים בכבישים מהירים. למרות השיפורים, חלק מהמומחים מאמינים כי רעידת אדמה משמעותית עשויה לגרום לנזק בסדר הגודל שנראה במדינות שנפגעו בהוריקן "קתרינה". ונראה כי יש להם סיבה טובה לחשוב כך:
יותר מ-900 בתי חולים ברחבי ארה"ב עדיין אינם עומדים בתקנים למקרה של רעידת אדמה חזקה ולאחרונה אישרו הרשויות המקומיות הארכה של חמש שנים לבתי החולים, על מנת לסיים את השיפוצים והחידושים הדרושים. כמו כן ישנם 7,000 בתי ספר שיהיו פגיעים ברעידה שכזו ולאלו אין כל לוח זמנים מוגדר לשדרוג.

בעיר לוס אנג'לס ישנן גם ארבע תחנות משטרה, בהן המטה המרכזי של המשטרה בעיר, שנבנו לפי תקנים מיושנים לרעידות אדמה. בסך הכל ישנם כ-40 אלף מבנים ברחבי קליפורניה שאינם בנויים בתקן מחמיר מספיק ועשויים להיסדק ואף לקרוס במקרה של רעידת אדמה חזקה.



