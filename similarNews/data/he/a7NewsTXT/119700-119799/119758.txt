

כוחות משטרה רבים החלו לצאת הערב לכיוון דרום לקראת הפגנת הימין המתוכננת ביום שלישי בשדרות. אלפי השוטרים ימשיכו גם מחר בבוקר לזרום לאזור.

היום אחר הצהריים הסתיימה ללא הבנות פגישה נוספת של מפקד המחוז הדרומי במשטרה, ניצב אורי בר לב, עם פנחס ולרשטיין, מראשי מועצת יש"ע. בצאתו מהפגישה מסר ולרשטיין כי "המחאה שמבקשת מועצת יש"ע לקיים היא מחאה לגיטימית. שדרות אינה שטח צבאי סגור. אנו מבקשים לצעוד בשלב ראשון משדרות לאופקים ואחר כך לגוש קטיף. אם המשטרה לא תאפשר לנו להמשיך לצעוד מאופקים, לא תהיה אלימות. לא נרים יד על שוטרים וחיילים".
