

לאחר עליה של 8% לפני פחות מחודש עלו הלילה מחירי הדלק לשיא חדש והתייקרו בשיעור קל של חצי אחוז. מחיר ליטר בנזין 95 אוקטן יעמוד על 5.66 ש"ח וליטר בנזין 96 אוקטן יעלה 5.70 ש"ח. מחיר הסולר ירד.



מחיר ליטר בנזין 95 אוקטן יעמוד החל מהיום על 5.66 ש"ח, לעומת 5.63 ש"ח עד כה. ליטר בנזין 96 אוקטן יעלה 5.70 ש"ח במקום 5.66 ש"ח עד כה. במחירי הסולר, לעומת זאת, צפויה ירידה של כאחוז. יש לציין כי מי שיתדלק באופן עצמי ישלם מחיר נמוך ב-11 אגורות.

גם גז הבישול התייקר בכ-5.2%, הנפטא התייקר ב-4.4%, הדלק למטוסים הוזל בכ-1.8% והמזוט לחברת החשמל ולתעשייה הוזל בכ-2.9%.

מחירי הדלק החדשים מהווים, שיא של כל הזמנים, זאת לאחר שבתחילת חודש יולי בוצעה העלאה חדה בשיעור של 8% במחירי מוצרי הדלק השונים.
