

בגיל 84 נפטר בבית חולים 'פייסל' שבריאד מלך סעודיה, פאהד בן עבד אל-עזיז. ההערכה היא כי את פאהד יחליף אחין החורג עבדאללה.


פאהד, שמלך בסעודיה מאז שנת 82', נפטר לאחר כחודשיים וחצי בהם שהה בבית החולים בבירה הסעודית. הוא אושפז בשל דלקת ריאות קשה.

אבל הוכרז בסעודיה. הטלוויזיה הפסיקה את שידוריה ומכל אמצעי התקשורת נשמעים פסוקי קוראן.

יצויין כי מזה כעשר שנים לא הופיע פאהד בציבור. זאת לאחר שלקה בשבץ. בתקופה זו מלך בפועל אחיו החורג עבדאללה הצפוי לקבל לידיו את השלטון בסעודיה באופן רשמי.
(ש)
