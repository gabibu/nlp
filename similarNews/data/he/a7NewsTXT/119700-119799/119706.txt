

חצי שנה לאחר שעזבו את המפד"ל ישלימו מחר חה"כ אפי איתם ויצחק לוי את הליך האיחוד עם האיחוד הלאומי. ההודעה על כך תימסר מחר באופן רשמי במסיבת עיתונאים שיקיימו השישה בנווה דקלים.


חצי שנה לאחר שעזבו את המפד"ל ישלימו מחר חה"כ אפי איתם ויצחק לוי את הליך האיחוד עם האיחוד הלאומי.

ההודעה על כך תימסר מחר באופן רשמי במסיבת עיתונאים שיקיימו השישה בנווה דקלים.

הסיעה שהפעילו השניים בחודשים האחרונים תצטרף לסיעת האיחוד הלאומי. בבחירות הקרובות ירוצו השישה, אלון, הנדל, אריאל, אלדד, איתן ולוי, ברשימה משותפת שתוסיף להיקרא, ככל הנראה, האיחוד הלאומי. בשלוש הסיעות, מולדת, תקומה, והציונות הלאומית המתחדשת, שוררת הסכמה כי אין טעם להשיק מותג חדש.

הסכם האיחוד, שייחתם מחר, מדלג מעל הסוגיה הרגישה ביותר הקשורה לאיחוד - המיקום ברשימה הבאה לכנסת. המרכיב הטעון ביותר בהקשר זה הוא המתיחות הפנימית בתוך מולדת. בין בני אלון, שההסכם למעשה נכפה עליו, לבין אריה אלדד שוררת מתיחות, משום שאלון הרכיב רשימה משותפת הדוחקת את אלדד לתחתית הרשימה.

במסיבת העיתונאים מחר גם מתכוונים השישה, שכולם מתוגררים ביישובים המיועדים לעקירה, להציג את תכנית הפעולה שלהם לימי ההתנתקות.

בנוסף, הם מתכוונים לקרא למפד"ל לחבור אליהם ולהקים גוש ימני דתי משותף. עמדת המפד"ל היא כי יש מקום לשקול איחוד רק בסמיכות לבחירות ואם הסקרים ילמדו כי איחוד יניב מספר רב יותר של מנדטים.

המאבק נגד הגירוש - סרטונים, שירי מחאה, מאמרים ועוד
