

השבוע נפתח מרכז חב"ד למטיילים וסטודנטים יהודים בעיר הנופש איה נאפה שבקפריסין. המרכז יפעל מ-12 בצהרים ועד לשעות הקטנות של הלילה.


פרוייקט הקייץ הינו יוזמת מרכז חב"ד בקפריסין תחת ניהולו של הרב זאב רסקין, אשר לצורך הפרוייקט נעזר בתמימים סעדיה נוטיק ומנדל סיימונס, אשר נשלחו מטעם המרכז לעניני חינוך, ומשרד "מרכז שליחות" בניהולו של הרב ר' משה קוטלרסקי.

לצורך הפרוייקט נשכר אולם אירועים במרכז התיירות והבילוי של אייה נאפה אשר יפעל כל חודשי הקייץ.
הפרוייקט יצא לדרך והתאפשר תודות לפועלו ומאמציו הכבירים של הרב קוטלרסקי אשר מסייע למרכז חב"ד קפריסין מיום הקמתו. המרכז לסטודנטים פעיל מידי יום מהשעה 12 בצהריים ועד השעות המאוחרות של הלילה.

בזמן סעודת השבת התאספו לקידוש וסעודה מאות סטודנטים ומטיילים, וכך גם במוצ"ש בביקור משותף של הרב רסקין ור' ליבלה ליפסקר שהגיע לעמוד מקרוב על היקף הפעילות ישבו המשתתפים עד השעות הקטנות של הלילה. השיחות סביב השלחן נסבו על המצב בארץ והצעירים הביעו את רגשותיהם בצורה יוצאת דופן.
