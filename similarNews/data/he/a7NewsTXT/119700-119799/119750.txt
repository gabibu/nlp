

השופט בדימוס דר' אליהו וינוגרד הודיע היום למפקח על הביטוח, אייל בן שלוש על התפטרותו מראשות הוועדה הציבורית לעניין הסדר קרנות הפנסיה והודה למפקח על שיתוף הפעולה לה זכה במהלך כהונתו בתפקיד זה.

השופט וינוגרד הודיע למפקח כי החליט לסיים את תפקידו על רקע מטלות ועיסוקים רבים אחרים. כזכור, מינתה הממשלה, עוד בחודש יולי 03', את השופט בדימוס וינגורד לעמוד בראש ועדה בת 5 חברים שתפקידה להמליץ למפקח על הביטוח על מועמדים ראויים לתפקיד של מנהלים מיוחדים לקרנות הפנסיה שבהסדר.

שר האוצר הודה לשופט בדימוס וינוגרד על עבודתו המקצועית במינוי מנהלים מיוחדים לקרנות הפנסיה שבהסדר ועל תרומתו להצלחת התוכנית להצלת קרנות הפנסיה שבהסדר.
