

בתום תשעה חודשי הקפאה במירוץ הגרעין האיראני הודיעו האיראנים כי בכוונתם לשוב ליישום תכנית הגרעיi. זאת לאחר דחיית הפשרה האירופית. במקביל מתנקז במערב מידע על מסלול סודי להעשרת אורניום.

את החלטתלם קיבלו האירואנים לאחר שדחו את הצעת האיחוד האירופי לחדול את העשרת האורניום ובתמורה הבטחה בינלאומית שלא ייכנסו כוחות לאיראן ולא תיפגע ריבונות הממשל שם.

משך תשעת החודשים האחרונים הוקפא באופן רשמי המירוץ הגרעיני האיראני, אולם דובר משרד החוץ האיראני הודיע כי הממשל בארצו יחדש כבר היום את תכנית הגרעין. "לא קיבלנו את הצעת האיחוד האירופי, וטבעי שנחדש כבר מחר את העבודה במתקן באיספהאן", אמר הדובר.

הממשל האיראני הציב בפני האיחוד האירופי יממה כדי להעלות הצעות פשרה חדשות ואם לא תוצע הצעה שתתקבל על האיראנים הרי ש"מחר בבוקר נתחיל בהעשרת אורניום במתקן הגרעין שבאיספהאן".

כאן המקום לציין כי בעת האחרונה דווח על שתי עיסקאות סיבוביות בהן היו מעורבות חברות איראניות שהסתירו את זהותן בשמות אירופאיים, וחברות בינלאומיות. בעיסקאות סיבוביות אלה הועברו חומרים שניתן לשייכם לתכניות גרעין אזרחיות אולם הכמות שנרכזה עוררה חשד כבד כי הן נועדו ליישות תכנית הגרעין האיראנית.

כמו כן, נזכיר, את הודעת גורמי ביון אירופיים על העלמתם באופן מסתורי ביותר של מאות צנטריפוגות, החיוניות לשלב העשרת האורניום. העלמת הצנטריפוגות אירעה מיד עם עליית השלטון החדש באיראן ועל פי חשש גורמי הביון במערב הועבר למסלול סודי ובלתי מבוקר של מירוץ הגרעין.

כאמור, כעת הופך המירוץ המחודש לייצור פצצה גרעינית לרשמי כשהממשל האיראני מודיע על דחיית הצעת הפשרה האירופית, שגם היא זכתה לביקורת רבה כליבראלית מדי וככזו שתאפשר הונאה איראנית של המערב.
(ש)
