

בעקבות העיסוק התקשורתי בנושא הערכות המשטרה ומשרד הרווחה, למקרים בהם ילדים יופרדו מהוריהם, במהלך ביצוע ההתנתקות, קוראת היום (א') ח"כ גילה פינקלשטיין (מפד"ל) לשר לבט"פ, עזרא, לעמוד בהתחייבותו שילדים לא יופרדו מהוריהם במהלך ההתנתקות. פינקלשטיין מבקשת להזכיר לעזרא , כי בדיון שהתקיים בוועדה לזכויות הילד ב-25.05 הוא התחייב בפני הוועדה, כי ילדים לא יופרדו מהוריהם, וכי במקרה ששני ההורים יעצרו, אחד מהם יועבר למעצר בית.
