

בנאס"א גילו אתמול כי לא רק אריחי בידוד נפלו במהלך השיגורה של המעברות דיסקאברי, אלא שגם חומר ההדבקה והמילוי שבין האריחים הטרמיים בגחון המעבורת יצא ממקומו.

המעבורת דיסקאברי צפויה לחזור לכדור הארץ בראשית השבוע הבא, אולם בנאס"א ישקלו אם לא לדחות את תאריך החזרה שכן תקלה נוספת התגלתה אתמול.

כזכור, כשתי דקות לאחר שיגורה של המעבורת ניתקו אריחי בידוד מדופן המעבורת. תקלה זו, כך על פי המומחים של נאס"א, אמנם מזכירה את התקלה שהביאה להתרסקותה של המעבורת 'קולומביה', אולם אינה מסכנת את המעבורת. בנאס"א מבהירים שמיקום האריחים שניתקו קריטי ביותר. בעוד ב'קולומביה' היה מדובר בנקודה שהביאה לחדירת חום למעבורת בשעת הכניסה לאטמוספירה, הרי שב'דיסקאברי' המיקום אינו קריטי ומסוכן.

עם זאת מתברר אתמול בבדיקות נאס"א כי גם בגחון המעבורת התעוררה תקלה. מתברר כי החומר המדביק וממלא את הרווח שבין האריחים שבגחון המעבורת לא עמד בלחץ , התפורר ויצא ממקומו. מדובר בתקלה שאין לה כל קשר לתקלה הקודמת שהתבררה מיד לאחר השיגור.

בנאס"א יבדקו מומחים אם התקלה עלולה לסכן את האסטרונאוטים והמעבורת, ובשל כך יורו לדחות את יום החזרה לכדור הארץ.

יצויין כי אתמול התראיינו האסטרונאוטים והביעו אכזבה מכך שהתקלה שהביאה להתרסקות ה'קולומביה' חזרה על עצמה גם בשיגור המעבורת שלהם, אולם עם זאת הבהירו האסטרונאוטים כי הם חשים בטוב ואינם מודאגים.

כאן המקום להזכיר כי גם חברה ישראלית מעורבת בהליך תיקון המעבורת.
(ש)
