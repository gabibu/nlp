

הרש"פ גינתה בשבת את עמדת ארה"ב בכינוס נציגי הרביעיה, ואת ההודעה שהתפרסמה בסיומה, בה נקראו הפלשתינים להפסיק את הטרור ביש"ע ובתחומי ישראל הקטנה.

נאביל אבו רודיינה, יועצו של ערפאת אף הגדיר את העמדה כ"בלתי מעודדת וככזו שתגרום להמשך ההדרדרות במצב". זאת לטענתו במידה והדבר יעכב את ישום תכנית "מפת הדרכים".

אבו רודיינה קרא לקהילה הבינלאומית ללחוץ על ישראל לסגת מהמקומות ברש"פ אליהם נכנסה עם תחילת מלחמת אוסלו כדי לאפשר את "יישומן התקין של הרפורמות" ואת "השלטת החוק והסדר ברש"פ".
