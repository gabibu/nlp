

נשיאי ארה"ב ובריטניה קראו לחייליהם להתכונן לקראת מלחמה. בוש הורה להכפיל את הכוח האמריקני במפרץ. ה"סנדיי טיימס": מבצע נחיתה בריטי אמריקני יתבצע אל חופי בצרה. 1,000 חיילים אמריקנים וסוללות פטריוט יגיעו בקרוב לישראל.

נשיאי ארה"ב ובריטניה קראו לחייליהם להתכונן לקראת מלחמה. בוש הורה להכפיל את הכוח האמריקני במפרץ. כחלק מההכנות לקראת המלחמה חוסן בוש נגד אבעבועות שחורות.

ה"סנדיי טיימס": מבצע נחיתה בריטי אמריקני יתבצע אל חופי בצרה. 1,000 חיילים אמריקנים וסוללות פטריוט יגיעו בקרוב לישראל.

ההערכה כעת היא, שהמלחמה בעיראק תיפתח בתחילת פברואר.

ישראל מאיצה את ההכנות למלחמה. חיל האוויר ופיקוד העורף הונחו לסיים את היערכותם במהירות. בזמן הקרוב יקיים מערך ההגנה האווירית תרגיל גדול יחד עם כוחות אמריקנים. לצורך התרגיל יגיעו לישראל 1,000 חיילים אמריקנים וסוללות פטריוט. הסוללות על צוותיהן ישארו כאן למקרה של מתקפה עיראקית על ישראל.

בשבוע האחרון קיים פיקוד העורף, בשיתוף כוחות הבטחון, סדרת תרגילים למקרה של תקיפה עיראקית בנשק כימי. כמו כן הוחל בביצוע תירגולות בבתי ספר וגני ילדים, ואלה יימשכו. בשבוע הבא תחולק לאזרחי ישראל חוברת הדרכה ובה מידע בנושאי התגוננות במקרה של מתקפה עיראקית.

החיסון נגד אבעבועות שחורות בו הוחל בשבועות האחרונים יורחב. עד כה חוסנו כ15,000 איש מעובדי שירותי ההצלה, הרפואה והחירום.

העיתון הלונדוני "סנדיי טלגרף" מפרסם היום פרטים על המתקפה הצפויה. על פי הדיווח תתחיל המלחמה בהפצצות אוויריות מאסיביות של גלי מטוסים בזה אחר זה. המטוסים ימריאו מבסיסים בתורכיה, סעודיה וכווית ומנושאות מטוסים המשייטות באיזור המפרץ. עוד מגלה העיתון כי אלפי חיילים בריטיים ואמריקנים שיונחתו דרך הים, יתקפו ויכבשו את עיר הנמל בצרה, במטרה שזו תשמש ראש גשר, והכנה לקראת הפלישה היבשתית אל תוך עיראק.

גם עיתון האמריקני ה"ניו יורק טיימס מגלה פרטים על המתקפה הצפויה. על פי הדיווח יצאו לצפון עיראק, לאיזור הנשלט בידי הכורדים, סוכני ביון אמריקניים. מטרת הסוכנים לבדוק אפשרויות להקמת בסיסים באיזור וכן לאתר סיוע אפשרי של הכורדים בנושאי סיור, תצפיות, מודיעין, שירותי תרגום וכיו"ב.

במתקפה נגד עיראק צפויים להשתתף בין 250 ל300 אלף חיילים אמריקנים וכ40 אלף חיילים בריטיים מיחידות שונות כולל שריון וחי"ר.

הבריטים והאמריקנים מחסן בימים אלה את חייליהם מפני האבעבועות השחורות והאנתרקס. כמו כן נערכים תרגילים ללחימה תחת מתקפה כימית או ביולוגית.

הכוחות האמריקניים בכווית ניהלו בימים האחרונים אימונים רחבי היקף של חי"ר ושריון, בהם נטלו חלק אלפי חיילים.
