

חוק חדש מסדיר את הפיקוח על הכלבים בכל הארץ. יוזמי החוק הם השרותים הוטרינריים. החוק החדש שאושר ביום שלישי קובע כי כלבים המוגדרים כמסוכנים יוחזקו בכלובים בחצר, פיהם יחסם ומותר יהיה לעקרם או לסרסם.

עד היום לכל רשות היו כללים משלה אותה היא קבעה באמצעות חוקי עזר עירוניים. מהיום, חוקים אחידים בכל הארץ. יוקם מרכז ארצי לרישום כלבים. המרכז יהיה אחראי על מתן רשיון לבעלי כלבים ולסימון בעלי החיים. הקשר בין המרכז לבעלי הכלבים יהיה באמצעות הרופאים הוטרינריים של הרשויות המקומיות. בנוסף, הוטרינרים, בתיאום עם המשטרה יהיו אחראים גם על אכיפת החוק.

לפי החוק החדש כלב מסוכן הוא: כלב שנשך נשיכה שגרמה לחבלה, כלב ששייך לגזע מסוכן או כלב שהוא הכלאה של גזע מסוכן וקיים דמיון פיזי בין דפוסי התנהגותו ותכונותיו לאלו של כלב השייך לגזע מסוכן.

לדברי ד"ר עודד ניר, מנהל השירותים הוטרינריים חברי ועדת הכלכלה, המוסמכים מטעם הממשלה לנושא זה, מתנגדים לקביעה כי גזע מסויים יכול להיות מסוכן. לדעתם חינוך לקוי הוא הגורם לכלב להתנהג בצורה תוקפנית.

הפשרה שאליה שואפים השירותים הוטרינריים להגיע היא כי לפחות ארבעה גזעים יוכרו כתוקפניים. לפי החוק בעל כלב תוקפני יצטרך מעתה לחסום את פיו, לקשור אותו או להחזיקו בחצר בתוך כלוב וכו'.

הזדמנות שניה תנתן לכלב רק אם נשך חס וחלילה פעם אחת. ברגע שכלב ינשוך בפעם השניה הוא יוחרם. השרותים הוטרינריים שיחרימו את הכלב יוכלו או להורגו או להעבירו למערכת הבטחון לשימושה, במידה שהיא תזדקק לכלבים באותו הזמן.

בתוך כך נודע כי עשרות כלבי אמסטף ופיטבול שהשתתפו בקרבות כלבים, הוחרמו לבעליהם על ידי משטרת מרחב הנגב והועברו לצבא ולמשרד הבטחון על מנת לעזרה באבטחת מתקנים של הצבא ומשרד הבטחון.
