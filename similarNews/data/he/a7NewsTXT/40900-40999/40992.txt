

ארגון "צוות", אגודת גימלאי שירות הקבע בצה"ל נענתה לפנייתו של האלוף יוסף מישלב, מפקד פיקוד העורף, לסייע במתנדבים בביצוע מספר משימות, שהן חיוניות לביטחון האוכלוסייה בשעת חירום ובמקרה מלחמה.

ארגון "צוות", אגודת גימלאי שירות הקבע בצה"ל נענתה לפנייתו של האלוף יוסף מישלב, מפקד פיקוד העורף, לסייע במתנדבים בביצוע מספר משימות, שהן חיוניות לביטחון האוכלוסייה בשעת חירום ובמקרה מלחמה.

במסגרת ההערכות של צה"ל ופיקוד העורף, למקרה שתותקף ישראל ע"י העיראקים, נדרשים כ- 700 מתנדבים מבוגרים ומנוסים, לסייע בהפעלה מלאה ומורחבת של התחנות לחלוקת ערכות מגן וכן במתן מידע לציבור במצבי לחץ קשים.

בפיקוד העורף נעשות הכנות רבות בכל התחומים כנגד הסכנות השונות ובמיוחד מתכננים פתיחת כל תחנות החלוקה שתפעלנה ללא הפסקה, והכוונה היא שמתנדבי צוות ישתלבו בפעילות חיונית זו, העלולה להתבצע תחת לחץ .

תא"ל (מיל') יצחק זייד, יו"ר ועדת ההתנדבות של צוות, מסר על פעילות נרחבת שהחלה בסניפי האגודה לגיוס נוסף של מתנדבים, משוחררי צה"ל, שאינם ממלאים תפקיד במערך החירום במקרה מלחמה.

כמו-כן פנה ל"צוות" מנכ"ל משרד הביטחון, אלוף (מיל') עמוס ירון וביקש שהאגודה תעמיד לרשות אגף השיקום 200 מתנדבים שיערכו ביקורי בית ויחדשו קשר עם אלפי משפחות שכולות שלא בוקרו זמן רב. בביקורים אלה יתרשמו ממצב המשפחה וצרכיה.

לדברי אלוף (מיל') משה נתיב, יו"ר צוות, באגודה חברים אלפי קצינים ונגדים משוחררים שאינם פעילים כיום במערך המילואים של צה"ל וביכולתם להשתלב ולתרום בפעולות ההתנדבות השונות. כבר כיום פעילים אלפי מתנדבים חברי צוות בפעולות התנדבות שונות.

נתיב אמר, כי מדובר במאגר כוח אדם מעולה ומנוסה, עם מוטיבציה גבוהה לתרום לחברה ולקהילה, ובמיוחד בימי חירום כאשר מדובר בביצוע משימות הגנה וביטחון על אזרחי המדינה.
