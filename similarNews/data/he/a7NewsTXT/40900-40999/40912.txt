

שר הביטחון שאול מופז אישר את תוכניות צה"ל לחג המולד, ובמרכזן הישארות כוחות צה"ל בבית לחם, אם כי בהערכות שונה במקצת.

שר הביטחון שאול מופז אישר את תוכניות צה"ל לחג המולד, ובמרכזן הישארות כוחות צה"ל בבית לחם, אם כי בהערכות שונה במקצת.

בתשובה לשאלות כתבים בתל אביב, על הערכות צה"ל בעיר לקראת חג המולד אמר שר הביטחון, "צה"ל ימשיך לפעול בבית לחם".

המשך שהייתם של כוחות צה"ל בעיר נמשכת בניגוד לדרישה הפלשתינית, כי צה"ל יפנה את כוחותיו כדי לאפשר חגיגות תקינות של חג המולד.

שר הביטחון הדגיש, כי יחד עם המשך שהיית צה"ל בעיר יתאפשר לנוצרים לחגוג את החג. "יש גם להבטיח את שלום אזרחי מדינת ישראל, על פי נתוני המודיעין שיהיו בידינו".

כוונתו של שר הביטחון לכך שצה"ל ישנה מעט את פריסתו וידלל את נוכחותו באיזור כנסיית המולד, אך יחד עם זאת ישמור על נוכחות כוחות קטנים ברחבי העיר, כדי לאפשר התערבות מהירה בשעת הצורך.

בשבועות האחרונים הכריז שר הבטחון כי המדיניות שתינקט בשאלת השהייה בבית לחם או הנסיגה ממנה צה"ל יהיה צמוד להתרעות הבאות מאיזור בית לחם. אם תהיינה הרבה התראות צה"ל לא יסוג.


בענין דו"ח הנשק העיראקי ושאלת המתקפה האמריקנית הצפויה בעיראק אמר שר הבטחון כי "יש נחישות אמריקנית למצות את המהלך של פעולת הפקחים בעיראק, אך אם זה לא יעלה יפה האמריקנים ינקטו ככל הנראה בדרך אחרת"

יש לציין כי שאול מופז, שב השבוע מביקור בן ארבעה ימים בארה"ב ושיחות עם בכירי המימשל.

בתשובה לשאלות כתבים בקריה בתל אביב הדגיש שר הבטחון, כי ישראל אינה חלק מהמערכה נגד עיראק.

בנוגע לדו"ח העיראקי שהוגש לאו"ם הוא אמר, "הדיווחים של העירקים לא עולים בקנה אחד עם מה שיש להם, וצריך להמתין ולראות מה יהיו החלטות האמריקנים".

לדברי מופז, ארה"ב ערה לסכנות הנשקפות לישראל מעיראק ונכונה לתת את כל הסיוע הנדרש. לדברי שר הביטחון, מדינת ישראל ערוכה טוב יותר מבעבר מול האיום העיראקי.
