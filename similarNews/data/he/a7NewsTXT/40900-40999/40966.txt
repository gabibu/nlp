

מנכ"ל משרד החוץ יואב בירן יוצא היום לביקור עבודה בתורכיה. בירן יתארח אצל עמיתו התורכי אואור זיאל.

במהלך הביקור ייפגש מנכ"ל המשרד בירן עם מ"מ שר החוץ התורכי, שר ההגנה מחמט וג'די גונול.

במפגש יעסקו השניים בחילופי מידע, בעדכונים ובהערכות בנושאים אזוריים בעלי עניין לשני הצדדים, ובמערכת היחסים הבילטרלית על היבטיה השונים.

יחסי ישראל-תורכיה מאופיינים בדיאלוג פתוח בין שני העמים והמדינות ובשיתוף פעולה נרחב בתחומים רבים במישור הבילטרלי והמולטילטרלי.
