

עתיד כלובי הדגים במפרץ אילת יוכרע היום בישיבת הממשלה . תוכנית המתאר שאושרה בידי המועצה הארצית לתכנון ובנייה , קובעת שלא לקבוע שטח לכלובי דגים במפרץ . אך להקצות להם שטח ביבשה .

בעת ישיבת הממשלה תוצג עמדה סותרת לתוכנית המתאר, על ידי שר הבריאות, נסים דהן. הוא מציע לאפשר את המשך הפעלת כלובי הדגים למשך שלוש שנים, כדי לקיים מעקב מדעי אחר השפעותיהם.

לפני הישיבה יתקיימו הפגנות של ארגונים סביבתיים, הדורשים להוציא מהים את כלובי הדגים, בטענה שהם מזהמים את המפרץ . מולם יפגינו עובדי כלובי הדגים, הדורשים להשאירם במקום .

