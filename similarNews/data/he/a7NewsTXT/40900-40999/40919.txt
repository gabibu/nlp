

גשם כבד יורד ורוחות עזות במהירות של 100 קמ"ש נושבות, מאז חצות הלילה בגליל העליון וברמת הגולן. בחרמון יורד שלג. הסופה מתפשטת בהדרגה לשאר אזורי הארץ. גשמים עזים מלווים ברוחות ערות, יורדים באזור ירושלים והמרכז.

גשם כבד יורד ורוחות עזות במהירות של 100 קמ"ש נושבות, מאז חצות הלילה בגליל העליון וברמת הגולן. בחרמון יורד שלג. הסופה מתפשטת בהדרגה לשאר אזורי הארץ. גשמים עזים מלווים ברוחות ערות, יורדים באזור ירושלים והמרכז.

הגשמים העזים גרמו להצפות בכמה אזורים. נחל הקישון עלה על גדותיו באזור קרית טבעון ומספר בתים בשכונת החרושת פונו מיושביהם. גם בקרית החיים הוצפו מספר בתים.

גם כבישים רבים נסגרו. גשר סער ברמת הגולן, נסגר לתנועה כתוצאה מהצפה. התנועה הנעה לצפון רמת הגולן הופנתה לכבישים חלופיים באיזור. בצפת, ברמת הגולן ובגליל העליון נושבות רוחות עזות וענפי עצים שנשברו עפו לכל עבר, חסמו לשעה קלה כבישים במספר ישובים, אולם לא נגרמו שיבושי תנועה או נזקים. התושבים פינו את גזרי העצים שנעקרו ממקומם בעצמם.

כמות גדולה מאד של גשם ירדה במהלך הלילה וכבר בשעות הבוקר דווח על זרימה עזה של מים בנחלי הגליל והגולן. במצפה חרשים, שבגליל התחתון, ירדה במהלך הלילה כמות שיא של 135 מ"מ גשם. בהר כנען נרשמה כמות מרשימה של 80 מ"מ גשם ובגמלא, שברמת הגולן ירדו כ-70 מ"מ גשם רק בלילה.

בשל כמויות הגשם הגדולות, החלה בשעות האחרונות זרימה אדירה של מים בערוץ הירדן בגליל העליון, בין קיבוץ חוליות לכפר בלום וקיים חשש כי הירדן יעלה על גדותיו באיזור טיילת הירדן. תושבים מדווחים על מראה מרהיב, שלא נראה כמותו מאז שנת 1992.

בצפון נערכות הרשויות המקומיות והאיזוריות לקראת החמרה במזג האוויר. בצפת הועמד בכוננות מטה השלג וכך גם במועצה האזורית רמת הגולן. במד"א הוכנו אמבולנסים מיוחדים, שיוכלו לנוע בשלג ושרשרות הותקנו על שנים מהם. צוותים הועמדו בכוננות למקרה שיוזעקו למקרי חרום. בחרמון כבר מתחוללת סופת שלגים.

מזג האוויר הסוער יימשך גם ביממה הקרובה והטמפרטורות יוסיפו לרדת ויהיה קר מהרגיל. מגמה זאת תימשך לפחות עד מוצאי שבת. בליל שבת יחל לרדת שלג בהרי הצפון. קיים סיכוי שהשלג יתפשט גם להרי ירושלים בשבת בבוקר.

הרוחות יתגברו ויגיעו אף למהירות של 120 קמ"ש. קיים חשש להצפות באזורים הנמוכים.

מהשירות המטאורולוגי נמסר כי גשם צפוי, החל משעות הצהרים, גם בהר הנגב.
