

שר הבטחון שאול מופז אומר כי מגמת ההסלמה של המחבלים ברצועת עזה לבעיצוע פיגועים נמשכת, וכי מתחילת האינתיפאדה הנוכחית הצליח צה"ל לחסל, לפגוע ולעצור 300 מחבלים פלשתינים, שביקשו לעבור את הגדר לפיגועים בישראל או לבצע פיגועים נגד כוחות צה"ל הפועלים על גדר המערכת ברצועת עזה.

לדברי שר הביטחון בחודש וחצי האחרונים בלבד נלכדו 800 מבוקשים על ידי השב"כ וכוחות צה"ל הפועלים בכל רחבי השטחים.

בתשובה לשאלות כתבים בתל אביב, באשר לכוונות צה"ל לפעילות רחבת היקף ברצועת עזה בשל ההסלמה, אמר שר הבטחון: "אנו שוקלים את כל האפשרויות וכרגע אנו פועלים במסגרת התקפית במסגרת מודיעין ממוקד".
