

סופת שלגים עזה השתוללה במשך השבת בצפון הגולן ובחרמון. ברכבל העליון בחרמון נערם השלג לגובה של 50 ס"מ וברכבל התחתון לגובה של 30 ס"מ, והנהלת האתר החליטה לפתוח ביום ראשון את אתר החרמון למבקרים.

סופת שלגים עזה השתוללה במשך השבת בצפון הגולן ובחרמון. ברכבל העליון בחרמון נערם השלג לגובה של 50 ס"מ וברכבל התחתון לגובה של 30 ס"מ, והנהלת האתר החליטה לפתוח ביום ראשון את אתר החרמון למבקרים.

בשבת שרר מזג אויר סוער ברחבי הגליל והגולן. ממטרים עזים ירדו ברחבי הגליל מלווים בסופות ברד, ובחרמון התחוללה סופת שלגים עזה שכיסתה במעטה לבן גם את צפון רמת הגולן.

בנווה אטי"ב הגיע גובה השלג ל-5 ס"מ ובכפר מג'דל שאמס ירד שלג רב. שלג ירד גם בהר מירון וברכס מנרה. בצפת ירד שלג שנמס בהגיעו לקרקע.

בצד מראות החורף המרהיבים בצפון, נגרמו גם שיבושים כתוצאה ממזג האורי הסוער. במהלך יום שישי נשבו רוחות עזות שעצמתן נעה בין 90 ל-100 ק"מ בשעה, תופעה שאין זוכרים כמוה מאז שנות ה 50.

משבי הרוח עקרו עצים וענפים שחלקם נשברו על כבלי חשמל ונתקו אותם. כתוצאה מכך נגרמו הפסקות בזרימת החשמל בצפת, טבריה, קרית שמונה וישובי הגליל העליון והגליל התחתון.

ביום שישי נחסם כביש 977 מצומת הגומא לגונן שבגליל העליון, בשל עצים שנפלו על הכביש, שנסגר בשל כך לתנועה. במהלך ליל שבת הצליחו עובדי מע"צ לפנות את גזרי העצים ולפתוח שוב את הכביש.

במהלך השבת שככה הסופה, אולם הטמפרטורות בצפון נמוכות מאד.

מהנהלת אתר החרמון נמסר כי ביום ראשון ייפתח האתר למבקרים. "יש לנו הרבה שלג באתר החרמון, אולם אנחנו מחכים לסופה הבאה שתאפשר גם לגולשים ליהנות מהשלג", אמר מנהל אתר החרמון זאביק גרינפלד.
