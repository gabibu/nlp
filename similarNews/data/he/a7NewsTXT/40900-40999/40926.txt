

שלושה אנשים נהרגו בנתיבות, כשנהג הטנדר בו נסעו התנגש במשאית חונה. הנהג ונוסע נוסף נפצעו קשה.

התאונה ארעה ברחוב האצ"ל המקיף את נתיבות. סמוך לשעה 14:40 עבר הטנדר במרחק של קילומטר לערך מהכניסה המערבית לעיר ומסיבה שלא הובררה, סטה הנהג לשוליים והתנגש חזיתית במשאית חונה. מעוצמת ההתנגשות נהרגו 3 מנוסעי הטנדר. הנהג ונוסע נוסף נפצעו, כאמור, באורח קשה.

למקום התאונה הגיעו שוטרים וצוותי מד"א בחמישה אמבולנסים. אנשי מד"א ביצעו פעולות החייאה בשני הפצועים והעבירו אותם לבית חולים.
