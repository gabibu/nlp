

מזג האוויר הסוער יימשך גם ביממה הקרובה והטמפרטורות יוסיפו לרדת ויהיה קר מהרגיל. מגמה זאת תימשך לפחות עד מוצאי שבת. החזאית התורנית בשירות המטאורולוגי בבית דגן, נורית פלדהיים, אמרה כי מזג האוויר ילווה ברוחות חזקות ואולם אלה ייחלשו אחר הצהרים. עוד נמסר מהשירות המטאורולוגי כי גשם צפוי החל בשעות הצהרים, גם בהר הנגב.

מנתונים של השירות המטאורולוגי עולה כי ביממה האחרונה ירדו עד כה במצפה חרשים 135 מ"מ גשם, בהר כנען 80 מ"מ גשם, בחיפה 85 מ"מ, בתל-אביב 22 מ"מ, ברמת הגולן 70 מ"מ וברמת מנשה 70 מ"מ.

