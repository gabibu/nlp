

חייל צה"ל נפצע במוצאי שבת מרסיסי רימון שהשליך מחבל שניסה לחדור לישוב מורג שבגוש קטיף. החייל נפצע קל והמחבל חוסל ע"י חיילי צה"ל. החייל שנפצע קל טופל בשטח ע"י צוות מד"א של גוש קטיף והועבר לבית חולים סורוקה בבאר שבע.

דובר צה"ל מסר כי בסריקות שנערכו בשטח היישוב מורג נמצאה גופת המחבל שלבש מדים מנומרים ועליה רובה סער מסוג קלצ'ניקוב, אפוד ומספר רימונים. "עירנותם ותגובתם המהירה של חיילי צה"ל סיכלה פיגוע גדול יותר", נמסר בהודעת דו"צ.
