

שר החוץ האמריקני, קולין פאוול, אמר כי עיראק הפרה "הפרה מהותית" את החלטת מועצת הבטחון, המתייחסת לפיקוח על הנשק, אך "אין עילה למתקפה מיידית". התאריך המשוער למתקפה   תחילת פברואר.

שר החוץ האמריקני, קולין פאוול, אמר כי עיראק הפרה "הפרה מהותית" את החלטת מועצת הבטחון, המתייחסת לפיקוח על הנשק, אך "אין עילה למתקפה מיידית". התאריך המשוער למתקפה   תחילת פברואר.

מועצת הבטחון של האו"מ דנה אמש בדו"ח הנשק שהגישה עיראק לצוות פקחי האו"מ. מדובר בדו"ח בן 12,000 עמודים שהגישה עיראק לפני כעשרה ימים לצוות פקחי האו"מ.

בדיון סגור במועצת הבטחון, הכריז שגריר ארה"ב באו"מ ג'ון נגרופונטה כי "עיראק ביצעה הפרה חמורה של החלטת האו"ם".

ראש צוות הפקחים של האו"מ, הנס בליסק, אמר כי הדו"ח הוא "מיחזור אחד גדול" של חומר ישן, ואיננו דיווח אמיתי על הנשק הנמצא ברשותה של עיראק. לדבריו, עיראק אמנם משתפת פעולה אבל רק בתחום הנהלים ולא במהות.

מיד לאחר הדיון במועצת הבטחון, אמר שר החוץ האמריקני קולין פאוול במסיבת עיתונאים שקיים במשרד החוץ בוושינגטון, כי הדו"ח העיראקי מקרב למעשה את המתקפה על עיראק.

"אם יימשך מסע ההטעיה והשקרים של עיראק לא נוכל להגיע לפתרון של שלום ולא יהיה מנוס ממלחמה". אמר פאוול והוסיף: "הפעם המשחק שלהם לא יעבוד יותר".

פאוול ציין כי בדו"ח ישנן השמטות "בוטות" בסוגיית הנשק להשמדה המונית, למרות העובדה שהחלטת האו"ם דרשה דיווח מלא.לדבריו, "המומחים שלנו מצאו שאפשר להגיד עליו הכל, חוץ מהיותו מדויק, מעודכן ושלם".

פאוול פסק כי "יש השמטות מהותיות, שלפי דעתנו מהוות הפרה מהותית".

ראש צוות הפקחים, בליקס. ציין כי אחת "ההשמטות המהותיות" למשל הן השאלה היכן מצוי היום החומר ששימש ליצור חידקי האנתרקס שהיו ברשות עיראק בשנת 1988.

העיתון וושינגטון פוסט מדווח היום כי ארה"ב תקבל החלטה על מועד התקיפה בעיראק עד סוף חודש ינואר.

שר החוץ הצרפתי, דומיניק דה וילפן, אמר על הדו"ח העיראקי כי יש בו "חלקים מוצללים".

לדבריו, "אנו אמנם מאמינים שראש פקחי האו"ם הנס בליקס, ויו"ר הסוכנות הבינלאומית לאנרגיה אטומית מוחמד אל-בראדעי, יבהירו עבורינו את הנקודות האלה"

דה וילפן,אמר את הדברים כאשר דיבר עם שר החוץ בנימין נתניהו המבקר בפאריס.
