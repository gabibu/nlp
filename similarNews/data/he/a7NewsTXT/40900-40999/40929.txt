

הרב יצחק חליבה הוכתר בשבת כרב היהודי החדש של יהודי טורקיה. הרב חליבה הוכתר במקום הרב דוד אסיאו שמילא תפקיד זה במשך כ-40 שנה ונפטר לאחרונה.

הרב חליבה לבש את גלימת "חכם באשי" המסורתית, המסמלת את כהונתו כרב ראשי של יהודי טורקיה, בטקס חגיגי שנערך בבית הכנסת "נווה שלום" באיסטנבול.

הקהילה היהודית בטורקיה מונה כיום כ -30,000 יהודים.

בפני הרב הראשי החדש ומאות הנוכחים בטקס הוקראה ברכתו של נשיא המדינה החמישי ויו"ר הרשות הלאומית לתרבות הלאדינו, יצחק נבון, שהוקראה על-ידי מנכ"ל הרשות ללאדינו, אהרון כהן.

יו"ר הוועדה לחינוך בסוכנות היהודית עמוס חרמון הגיש לרב חליבה שופר מקורי מירושלים והבטיח להיענות לבקשתו של הרב לסייע לו בחיזוק הזהות היהודית של הדור הצעיר בטורקיה.

את הטקס ליוותה מקהלת חזנים צעירים במחרוזת של שירי תפילה ומסורת.
