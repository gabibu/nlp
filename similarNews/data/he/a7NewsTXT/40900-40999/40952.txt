

בעקבות ביקורת שמתח שר החוץ נתניהו על מדיניות בריטניה כלפי הפלשתינים בפגישה עם שר החוץ הבריטי, ג'ק סטרו, ביטל סטרו את מסיבת העיתונאים שהיתה אמורה להתקיים אחרי הפגישה, כך טוענים עתוני בריטניה. הנימוק הרשמי לביטול מסיבת העתונאים היה שהפגישה החלה באיחור ולכן לא נותר זמן לקיים את מסיבת העתולנאים.

שר החוץ הביע אכזבתו מכך שבריטניה ארחה את נשיא סוריה בשאר אל אסאד, משום שסוריה היא מדינה תומכת טרור.

במשרד החוץ בירושלים אמרו בתגובה, כי אם מסיבת העתונאים בוטלה בשל הביקורת שמתח נתניהו על המדיניות שמנהלת בריטניה, הרי זו ביקורת מוצדקת, שמייצגת את עמדת ישראל לרבות עמדת ראש הממשלה.

