

תביעת פיצויים ראשונה על סך 5.4 מליון שקלים בגין שוד הכספות הגדול שאירע בסניף הראשי של בנק דיסקונט בתל אביב ביולי 2002 הוגשה לבית המשפט המחוזי בתל אביב.

התובע מישאל ששונוב הוא יהלומן מדרום אפריקה. לדבריו, בכספת שלו שנשדדה היו כמיליון דולרים, והוא תובע אותם מבנק דיסקונט ומחברות הביטוח סהר-ציון וכלל-ביטוח. לטענתו, הבטיחו הנתבעים לשלם לו את מלוא שווי תכולתה של הכספת, אולם לא עשו זאת, למרות פניותיו החוזרות ונשנות.
יש לציין כי טרם הוגש כתב הגנה.

המשטרה טרם מצאה את מבצעי השוד. בשוד זה נפרצו כ-500 כספות שתכולתן, לפי הצהרות בעליהן, כ-10 מיליון דולרים במזומן ותכשיטים בשווי מיליוני דולרים.
