

שר ההגנה האמריקני דונלד ראמספלד האשים את סוריה כי ב-12 עד 15 החודשים האחרונים, עשתה ניסיונות בנשק כימי, ובכך שאיפשרה לעיראקים למצוא מקלט בשטחה. "בידינו מידע לפיו סוריה איפשרה לסורים ולאחרים לחצות את הגבול בדרכם לעיראק, בהם אנשים חמושים ואחרים שנשאו כרוזים, בהם הוצע פרס כספי על רצח אמריקנים וחיילי הקואליציה", הטעים.

ראמספלד השמיע את הדברים במסיבת עיתונאים בפנטגון בתום פגישה עם סגן שר החוץ של כוויית, השייח' מוחמד אל-סלם אל-סבח.

סוריה הכחישה כי ברשותה נשק כימי ודוחה טענות ששיתפה פעולה עם משטרו של סדאם חוסיין.

