

רפיק חרירי, ראש ממשלת לבנון, התפטר מתפקידו. מחר יפתח נשיא לבנון אמיל לאחוד בהתייעצויות עם הנבחרים להקמת ממשלה חדשה.

לא ידוע האם ההתפטרות קשורה להאשמות שמטיחה ארה"ב בסוריה, הפטרונית של לבנון, על הענקת מקלט לבכירים העיראקים הנמלטים ופיתוח נשק להשמדה המונית.
בחודשים האחרונים התעוררו מחלוקות רבות בביירות בין הנשיא הנתמך מצד סוריה, לבין חרירי שניסה לקדם רפורמות שלא היו אהודות על הציבור הלבנוני.

חרירי, בן 58, כיהן כראש ממשלת לבנון בין השנים 1992-1998 ונבחר שנית בשנת 2000.
