

באירוע של הליכוד אמר אמש רה"מ שרון כי בכוונתו לעשות מאמץ אמיתי להגיע להסדר מדיני ואולי גם לשלום. בכל מו"מ, אמר שרון, ישראל לא תעשה פשרות בבטחונה ובבטחון אזרחיה. רה"מ הדגיש כי אין לחץ על ישראל.

שרון הוסיף כי ההתפתחויות בעירק יצרו הזדמנות היסטורית להגיע להסדר מדיני.

"אם נראה כי השותף הפלשתיני פועל ברצינות נגד הטרור, מפסיק את ההסתה ועושה רפורמות של ממש, יהיה אפשר להתקדם יותר מהר". כך רה"מ.

באשר לנושא הכלכלי אמר שרון, כי השווקים מחכים לאישור התכנית הכלכלית ולכן ביקש מההסתדרות להגיע להסכמה עם האוצר מוקדם ככל האפשר.
