

פרס ישראל בציור שהובטח לאמן משה גרשוני - יישלל ממנו, כך הודיעה שרת החינוך לימור לבנת.

גרשוני הודיע כי הוא שמח לקבל את הפרס אך אינו מתכוון להשתתף בטקס הענקתו, משום שאינו מעוניין ללחוץ ידיים ע"פ הנהוג בטקס לנשיא, ראש הממשלה, שרת החינוך ונשיא בית המשפט העליון. בתגובה, החליטה שרת החינוך כי הפרס לא יוענק לו, על פי תקנון פרס ישראל המונע הענקת הפרס לזוכה שלא ישתתף בטקס ולא בשל אילוצים.

בהודעה שפירסמה, כותבת השרה כי "אזרח שאינו מכבד את המדינה אינו זכאי להתכבד בפרס החשוב ביותר שלה".

אביגדור פלדמן, עורך דינו של גרשוני, הודיע כי יעתור לבג"ץ נגד ההחלטה לשלול מהאמן את הפרס.
