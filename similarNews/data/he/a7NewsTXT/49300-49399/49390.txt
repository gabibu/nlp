

בשיחה טלפונית אותה יזם נשיא צרפת, ביקש שיראק מנשיא ארה"ב בוש לשתף את צרפת בשיקום עיראק.

השיחה הטלפונית בין נשיא צרפת ז'אק שיראק לנשיא ארה"ב ג'ורג' וו. בוש היתה מקצועית, כך סיכם אתמול דובר הבית הלבן.

השיחה, שנערכה ביוזמת הנשיא הצרפתי, נסבה על "נושאים רבים", ביניהם עיראק, סוריה והמזרח התיכון.

הדובר ארי פליישר ציין, כי שיראק הביע את שאיפתו לטפל בשיקום עיראק בצורה "פרגמטית".

"זהו מונח מעניין. אינני יודע כיצד לפרש אותו, אולי יכולה צרפת להסביר זאת", הוסיף פליישר בציינו כי אין כל ספק שפריס רוצה להיות מעורבת בשיקום עיראק.

בנוגע לסוריה אמר הדובר, כי שני המנהיגים "הגיעו לכלל הסכמה כי סוריה אינה צריכה לתת מקלט לראשי המשטר של סדאם חוסיין".
