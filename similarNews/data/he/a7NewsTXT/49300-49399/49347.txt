

ירק חדש בישראל - פארסניפ (Parsnip). זהו ירק שורש הדומה בצורתו לגזר לבן, טעמו מתקתק, מרקמו סיבי והוא מתאים לכל סוגי ההכנה - בישול, טיגון, אפייה, אידוי, תבשילי קדרה, ואף קינוחים מצויינים מופקים ממנו. לכתב עתי"ם נמסר ממועצתהירקון, כי הפארסניפ הוא ירק ותיק ואהוב מאוד בקרב האוכלוסייה האנגלוסכסית, אך זוהי הופעתו הראשונה בפני הצרכן הישראלי.

הירק החדש יוצג בפסטיבל הפרחים הבינלאומי בגן הבוטני בירושלים בחול המועד פסח, בביתן התצוגה של מועצת הירקות. לאחר הפסח, יופץ הפארסניפ למכירה בחנויות הירקות המובחרות.

הפארסניפ גדל בשדות יישובי חבל מעון שבנגב המערבי (יצרני מותג תפוחי האדמה "דוד משה"), איזור בעל אקלים ואדמה אידיאליים לגידול ירקות שורש, ועד היום יוצא כולו לאירופה, בעיקר לאנגליה, שם הירק נפוץ מאוד. כעת, לראשונה, יוצע הפארסניפ למכירה גם בישראל. עונת הגידול של הפארסניפ בישראל היא, נכון להיום, תקופת סוף החורף והאביב. הפארסניפ נשמר היטב במקרר באריזת פלסטיק עד לשבועיים ימים.

הפארסניפ מכיל ברזל ו-ויטמין סי, והוא אינו מכיל פחמימות, להבדיל מתפוח האדמה. הערך התזונתי של הפארסניפ, הגזר הלבן המתקתק, הוא גבוה במיוחד.
