

בחודש מרץ 2003 נרשמו על-ידי משיטרת ישראל 1,385 תאונות דרכים עם נפגעים, מהן 30 תאונות קטלניות ו-141 תאונות עם פצועים קשה, כך מדווח דובר הלשכה המרכזית לסטטיסטיקה.

בתאונות אלה נפגעו 2,707 איש, מהם 37 הרוגים ו-175 פצועים קשה. הלשכה המרכזית לסטטיסטיקה מסרה נתונים אלה בהסתמך על נתונים ארעיים שנתקבלו ממשטת ישראל וסוכמו בלשכה.

בבדיקת נתוני המגמה נמצא, כי במספר התאונות נרשמה ירידה שהחלה כבר בחודש נובמבר 2001 בקצב של כ-0.6% לחודש. במגמה של מספר הנפגעים, נרשמה מחודש ספטמבר 2001 ועד חודש מרץ 2002 ירידה בקצב של כ-0.6% לחודש, מחודש אפריל 2002 ועד חודש ספמטבר 2002 נרשמה עלייה של כ-0.5% ומאז חודש אוקטובר שוב נרשמה ירידה במספר הנפגעים בקצב של כ-0.9% .
