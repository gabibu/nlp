

שגריר עיראק בוורשה וסגל השגרירות שלו ייצאו מפולין בימים הקרובים, כך הודיע אתמול דובר משרד החוץ הפולני בוגוסלאב מאייבסקי.

"פולין סבורה כי החל מהיום, הגיעה לקיצה משימתם הדיפלומטית של השגריר ואנשי סגל השגרירות העיראקית", אמר מאייבסקי שדבריו צוטטו על ידי סוכנות הידיעות הפולנית הרשמית PAP.

לדבריו, משרד החוץ קיבל הודעה מהשגריר פייסל בנדאר חוסיין, כי הוא ואנשיו מתכוננים לצאת מפולין בימים הקרובים.

יצוין כי משרד החוץ הפולני ביקש בשבת מהשגריר העיראקי "להבהיר את מעמד הנציגות" שלו ושל אנשיו.
