

החסידה המפורסמת ביותר בצפון אירופה שבה לקינה בגרמניה. במרחק קטן מהקן הוצבה מצלמת אינטרנט שתעקוב אחר החסידה וצאצאיה ותשדר לרשת 24 שעות ביממה לאורך כל הקיץ.

החסידה, ששבה אחרי שעשתה את החורף באפריקה, הגיעה בבוקר אתמול לקן, הממוקם על גג אחד הבניינים בעיר פטשאו, לא הרחק מברלין.

עובדי "הפדרציה הגרמנית להגנה על הטבע" טיפלו בקן והכינו אותו לבואה של החסידה.

מצלמת הטלה-פוטו ניצבת במרחק 12 מטר מהקן, ובמרחק קטן יותר הוצב מיקרופון כדי לאפשר למבקרים באתר להתבונן מקרוב על חייה של החסידה.

כתובת אתר האינטרנט http://www.storchennest.de.
