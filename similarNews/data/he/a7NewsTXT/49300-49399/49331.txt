

עובדי מסוף קרני, זכר רחמין חנוכייב משדרות ואחמד סלאח קרע משועפאת, , נהרגו ושישה נפצעו בצהריים כשמחבל חדר לחלק הצפוני של מסוף קרני שבצפון הרצועה, והחל לירות לכל עבר. בעקבות הפיגוע הורה שר התחבורה, אביגדור ליברמן, לסגור את מסוף קרני עד להודעה חדשה.

עובדי מסוף קרני, זכר רחמין חנוכייב משדרות ואחמד סלאח קרע משועפאת, נהרגו ושישה נפצעו כשמחבל חמוש חדר סמוך לשעה 12:00בצהריים, לחלק הצפוני של מסוף קרני שבצפון הרצועה, והחל לירות לכל עבר.

כוחות צה"ל ומאבטחים הוזנקו למקום והחלו לנהל חילופי אש עם המחבל, שהסתתר בתוך המסוף. בתוך כ-20 דקות נורה המחבל למוות. על גופתו נמצאו רובה קלצ'ניקוב, מחסניות ורימוני יד.

מנהל המסוף בקרני, יוני דותן, סיפר כי המחבל חדר דרך אחד הפתחים במסוף, והחל לתקוף. המחבל נורה ונהרג. הפצועים פונו לבית החולים סורוקה בבאר שבע.

הנרצחים הם נהג מלגזה ונהג משאית.

כוחות הביטחון שהוזעקו למקום פתחו בסריקות מקיפות מחשש למחבל נוסף המצוי במקום, אולם בתום הסריקות לא אותר כזה.

בהודעת גדודי עז א-דין אל-קסאם של החמאס נמסר כי מדובר במוחמד יונס, בן 18, ממחנה הפליטים ג'בליה. לדברי החמאס, הפיגוע בוצע כנקמה על ההתנקשות בבכיר הארגון סעד אל-עראביד בעזה
