

חברת טלפונים סלולריים מהונג קונג משיקה שירות חדש, המאפשר למנוייה לדעת באילו בניינים מתגוררים נשאי נגיף ה-SARS הקטלני, כדי שיוכלו להתרחק מהם.

"אם יחייגו ספרות אחדות, יוכלו המנויים להירגע ולהמשיך בחייהם הרגילים", אמר ברוס היקס, מנהל חברת "סנדיי קומוניקיישנס".

המנויים יכולים לקבל את המידע בסינית או באנגלית, כולל שמות הבניינים ברדיוס של קילומטר מהמקום ממנו המנוי מתקשר.

מספר חולי ה-SARS בהונג קונג הגיע ל-1,190 ש-47 מתוכם מתו.
