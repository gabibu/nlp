

מאות הכבאים בדרום הארץ פתחו היום בעיצומים. הם יענו רק לקריאות, בהן תהיה סכנה לחיי אדם.

זאת במחאה על כך שהסכמי העבודה בשרות מופרים כבר מספר שנים. בין היתר, משנת 1999 לא קיבלו מאות הכבאים תוספת ביגוד ובחודשים האחרונים מנוכים משכרם כספים לקופות גמל ולקרנות, אך הם לא מועברים לקרנות. עוד טוענים הכבאים, שמופר ההסכם עם משרד האוצר לגבי הקצאת משאבים לתחנות, רכישת רכבי כיבוי, רכישת ציוד, קליטת עובדים חדשים במקום עובדים שפרשו ועוד.

איגוד שרותי הכבאות בדרום, כולל עשר תחנות מבאר שבע ונתיבות בצפון ועד מועצה אזורית ספיר בערבה, קיבוץ עין גדי וסדום בדרום.

