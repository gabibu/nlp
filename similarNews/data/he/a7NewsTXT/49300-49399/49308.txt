

בג"צ קבע כי סרבן הגיוס יונתן בן ארצי לא יישפט, כפי שדרש, בבית משפט אזרחי, אלא בבית משפט צבאי.

שופטי בית המשפט קבעו כי הנייטרליות עליה אמון בית המשפט הצבאי ידועה ועל כן יש לדחות את דברי בן ארצי שטען כי לא תוכל המערכת הצבאית שאמורה לגייס אותו לשפוט אותו.

השופטים דחו גם את טענתו של בן ארצי אותה הציג עורך הדין אביגדור פלדמן לפיה לא יוכל בית דין צבאי לדון אדם שטרם התגייס והוא עודנו בגדר אזרח.

פנייתו של בן ארצי לבג"צ באה לאחר שפנה בטענותיו ליועץ המשפטי לממשלה אליקים רובינשטיין ולפרקליט הצבאי הראשי, אך אלה דחו את טענותיו.

יצויין כי גיוסו של בן ארצי אמור היה להתבצע לפני כתשעה חודשים,. במהלך תשעת החודשים הללו זומן שמונה פעמים לגיוס אך סרבנותו הביאה למעצר חוזר ונשנה.

נזכיר כי עם קביעת בג"צ זו, נפתח משפטם של חמישה סרבני גיוס נוספים.
