

מחבל בכיר בגדודי אל אקצה של הפתח', הידוע בכינויו אבו מוג'אהד אמר ל-ynet כי אנשיו מסוגלים לשלוח בכל יום ובכל שעה מתאבדים "להתפוצץ בעומק הציוני".

לדבריו ערפאת לא נתן הנחיות להפסיק פיגועים והם גם לא כפופים לערפאת. "לא קיבלנו שום הנחיות ושום הוראות, לא מהראיס ולא מהנהגת הפתח ולא מאף אחד אחר. אנו גם לא נרתעים לא מאזהרות ולא מאיומים. עם כל הכבוד להנהגה, לנו יש את ההנהגה שלנו והיא זו שקובעת את המדיניות שלנו.

הוא הוסיף כי פעולותיהם כמו זו בואדי חרמיה "הרסו את המוראל של הישראלים".

"אני מדבר על כך שהחיילים במחסומים רועדים מפחד. אני מדבר על הבהלה בצבא הישראלי שמתבטאת במספר הולך וגדל של סרבני גיוס" , דברי המחבל.
