

יו"ר המטה למען ארץ ישראל בחיפה ובצפון אביעד ויסולי שיגר אתמול ליועץ המשפטי לממשלה אלייקים רובינשטיין מכתב, ובו דרישה "להורות לשב"כ, למשטרת ישראל ולצה"ל לעצור ולחקור את יאסר ערפאת, סאיב עריקאת, מרוואן מרגותי, סרי נוסיבה, אבו עלא, אבו מאזן וכל שאר חברי הנהגת הפתח', באשמת פעילות בארגון טרוריסטי כמשמעו ב"פקודת מניעת טרור התש"ח - 1948" (להלן "הפקודה"). עפ"י הפקודה צפויים הנ"ל לעונש של עד 20 שנות מאסר לכל הפחות".

ויסולי מוסיף כי רובינשטיין "מתבקש להורות על החרמת רכושם (מכוניות, כלי נשק, בתים וכו') של אנשים אלה ומלוויהם, שומרי ראשם, ולעשות זאת כאשר הם נמצאים בשטח שהוא בשליטה ישראלית, או כשהם נמצאים בכל מקום שאליו יש לכוחות הביטחון של ישראל נגישות".

