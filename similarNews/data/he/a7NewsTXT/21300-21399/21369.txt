

כוחות צה"ל נכנסו הלילה לעיר בית לחם ולשכונת בית ג'אלה, הכוחות פועלים שם למעצר מבוקשים ותפישת נשק ותחמושת.
צה"ל המשיך היום גם בפעולות באזור טול כרם. במחנה הפליטים נור א-שמס עצר צה"ל עשרות מבוקשים ונתפשו כלי נשק ותחמושת. הלילה נכנסו כוחות צה"ל גם למחנה הפליטים טול כרם הצמוד לעיר, שם מרוכזים לפי ההערכה כ 300 מחבלים חמושים, בצה"ל מעריכים כי ההשתלטות תארך כמה ימים.
גם ממזרח לחן יונס פעלו הכוחות נכנסו לכפר ממנו יצאה החוליה שביצעה את הפיגוע בכרם שלום לפני יומיים. הכוחות נתקלו בהתנגדות עזה, מחבלים חמושים ירו לעבר החיילים, החיילים השיבו אש ופגעו במספר מחבלים חמושים, עצרו חלק מהם, ותפשו נשק ותחמושת. לא היו נפגעים לכוחותינו במהלך הפעולה.
