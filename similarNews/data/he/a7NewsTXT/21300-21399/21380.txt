

זה היום השני המשיכו אלמונים לנפץ מצבות ולגלות קברים בבית קברות יהודי בעיר רוסטוק שעל החוף הצפון-מזרחי.

השלטות הגרמנים מסרו כי הפגיעה בבית הקברות התגלתה יומיים בלבד אחרי שנמצאו מצבות מנופצות בבית הקברות היהודי בעיר גראבוב שליד שוורין, ובהמשך לארוע דומה בעיר בויזנבורג השנה.
נזקים נגרמו גם לאתרי הזכרון לשואה בראבן שטיינפלד ווובלין בזמן האחרון.

בעקבות זאת אמר ראש ממשלת מדינת מקלנבורג-פורפומרן הרלד רינגסטורף כי "חייבים לעשות הכל כדי לתפוס את האחראים לכך. חובה לרדוף עד חורמה את האנטישמים ואת הרדיקליזם הימני-קיצוני".
