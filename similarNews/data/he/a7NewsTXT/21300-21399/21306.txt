

אתמול התפרסם כי המשטרה מנסה למנוע את הקמתה של ועדת חקירה פרלמנטרית לבדיקת האזנות-הסתר שהיא מבצעת. כך עפ"י דיווח גלי צה"ל. עפ"י הדיווח טלפן מפכ"ל המשטרה לכמה ח"כים וניסה לשכנע אותם להתנגד הקמת הוועדה. היועצת המשפטית של המשרד לבטחון הפנים שלחה מכתב ליועצת המשפטית של הכנסת, ובו היא מבקשת להסיר את הנושא מסדר היום.

על הקמתה של הוועדה הוחלט בעקבות פרסומים על האזנות סתר לבני-משפחתו של השר אביגדור ליברמן, שבוצעו לכאורה שלא כדין.

פרשת האזנות הסתר שביצעה המשטרה חשף העיתונאי יואב יצחק: המשטרה צוטטה לליברמן ולנתניהו עפ"י הוראתו של ניצב משה מזרחי שהיה בזמן הפרשה הממונה על חקירות בינלאומיות. במסגרת תפקידו ביקש מזרחי מביהמ"ש לאשר האזנות סתר לאביגדור ליברמן בטענה כי הוא חשוד בעברת הונאה בין לאומית. לאמיתו של דבר צוטטה המשטרה גם לבני משפחתו של ליברמן ולאנשים נוספים.

בעקבות חשיפת הפרשה הורה השר לבטחון הפנים עוזי לנדאו למבקר משרדו תת ניצב קובי שיבר למנות חוקר בכיר כדי לחקור את התנהלותה של המשטרה בעניין האזנות הסתר.
חזור לכותרות

