

"ישנו סיכוי גדול שעוסאמה בין לאדן אינו עוד בין החיים", כך אמר אתמול שר ההגנה הצרפתי אלאן רישאר. בראיון לתחנת הרדיו "אירופה אחת" אמר רישאר כי זמן רב שלא התגלו עקבות כלשהן של בין לאדן או סימני חיים ממנו, ולכן רב הסיכוי שנהרג בהפצצות האמריקניות.

עם זאת ישנה גם אפשרות שהצליח להימלט לפקיסטן. באשר למנהיג הטליבן מולה עומר, אמר שר ההגנה הצרפתי כי "הוא עדיין נמצא בדרום אפגניסטן". הוא ציין כי המלחמה באפגניסטן נמשכת "משום שיש עדיין איומים של קבוצות טליבאן ואל קאעידה, אשר מסוגלות להחליש את השלטון באפגניסטן".

בימים האחרונים התלקחה לחימה עזה בין שרידי ארגון אל קאעידה לבין הכוחות האמריקניים. לאמריקנים אחד עשר חללים.
