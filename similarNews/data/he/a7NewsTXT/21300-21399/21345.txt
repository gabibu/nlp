

שר הביטחון בנימין בן-אליעזר אמר בפגישה עם השגרירים הזרים בישראל כי אין בכוונתה של ישראל לכבוד שטחים ברשות הפלשתינית או למוטטה, ולא לפגוע בעומד בראשה. "הטרור יוכל להיפסק אך ורק אם ערפאת יחליט לעשות כן", אמר שר הבטחון לשגרירים.

כתב עתי"ם מוסר, כי המפגש נועד להסביר את פעולות צה"ל בעקבות התגברות גל הטרור. זאת, גם לנוכח הביקורת הגוברת על ישראל בעולם, בעקבות הפעולות הצבאיות שהיא נוקטת.

בן-אליעזר הוסיף כי הוא חותר להביא להכנסת הצדדים לדינימיקה של דיאלוג ישיר, במתווה של תוכניות טנט ומיטשל, שיובילו לשלב המשא ומתן המדיני.
