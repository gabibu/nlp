

סגן שר החוץ הרב מיכאל מלכיאור ייפגש בשבוע הבא עם האפיפיור יוחנן פאולוס השני בוותיקן, יחד עם חברי ועדת ההיגוי של "קבוצת אלכסנדריה", השייח' טלאל א סידר והארכיבישוף מישל סבח.

כתב עתי"ם מציין, כי השלושה ידווחו לאפיפיור על הישגי הפיסגה, שהתקיימה לפני למעלה מחודש באלכסנדריה ולגייס את תמיכתו למהלך.

כמו כן ייפגש סגן השר מלכיאור עם שר החוץ של הוותיקן ז'אן לואי טוראן והקרדינלים ולתר קספר, הממונה על הקשר של הוותיקן עם היהדות ופרנסיס ארינזה, הממונה על הדיאלוג הבין דתי.

כתב עתי"ם מציין, כי הביקור נקבע לפני החלטת ועדת השרים בעניין המסגד בנצרת.
