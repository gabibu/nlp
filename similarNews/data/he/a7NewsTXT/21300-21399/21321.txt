

ועדת החוקה של הכנסת תתבקש בשבוע הבא לאשר את מחיקת סעיף הלאום מתעודת הזהות, ובכך לפתור את המשבר שנוצר בעקבות החלטת בג"ץ לרשום גרים רפורמיים כיהודיים.

הסכמה על כך התקבלה אתמול בהתייעצות משותפת לראש הממשלה, יושב ראש הכנסת, יושב ראש ש"ס, יושב ראש הקואליציה ויושב-ראש ועדת החוקה.

בעקבות ההסכמה הזאת הסכימו המפלגות החרדיות להסיר את הצעות החוק שלהם שנועדו לעקוף את בג"ץ ולקבוע שרק גיורים אורתודוקסים יוכרו על ידי מדינת ישראל.

המפד"ל תתנגד למחיקת סעיף הלאום מתעודת הזהות. גם חבר הכנסת קליינר יתנגד, והוא אומר כי ויתור על סעיף הלאום הוא צעד מסוכן לקראת הפיכת המדינה היהודית למדינת כל אזרחיה.


