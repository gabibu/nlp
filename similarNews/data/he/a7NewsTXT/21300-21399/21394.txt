

אתמול התקיימה פגישה של איחוד רבני ארץ ישראל, בראשותו של הרב הגאון הרב אברהם שפירא. איחוד הרבנים פונה אל "המופקדים על מערכת הביטחון והממשלה כולה, לקיים את החובה הדתית והמוסרית להגן על כל יושבי א"י מפני שונאי ישראל, שעליהם נאמר: הבא להרגך השכם להרגו".

כמו כן פנה איחוד הרבנים לראש הממשלה "לקיים את הבטחתו ולתת הוראה למגר כל שונא , ולפרק מנשקם את כל הכוחות הזרים, ללא יוצא מן הכלל". עוד ציין איחוד הרבנים כי "הציבור היהודי בארץ תובע שממשלת ישראל תשמור על חיי אדם ועל כבוד האומה, ואם הממשלה אינה יכולה למלא תפקידה להגן כראוי על העם, עליה להתפטר ולתת לעם לבחור הנהגה היודעת להגן על עמה, לחיות בה ללא מורא ופחד". כמו כן מחה האיחוד על כך ש"בזמן היותנו נתונים במערכה גדולה נגד אויבינו, הופכים עובדי תקשורת   פקידי המדינה, לשופרם של אנשי השוליים ואויבי ישראל".
