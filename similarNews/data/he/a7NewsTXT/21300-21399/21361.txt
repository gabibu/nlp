

העתונאי יהושע המאירי מסר כי פרוייקט בית הכנסת בהר הבית יצא לדרך והיום נבחרה חברת ההנדסה א. אפשטיין ובניו בע"מ כחברה המנהלת את הפרויקט.

בית הכנסת בהר הבית מתוכנן לקום במקום המותר עפ"י ההלכה ועפ"י תכניתו של אדריכל הרובע היהודי גדעון חרל"פ.

המימון להקמת פרוייקט בית הכנסת מגיע מקבוצת יהודים בארה"ב העומדת מאחורי היוזמה. המימון ייעשה באמצעות קרן שהם הקימו לגאולת עם ישראל.

לערוץ 7 נמסר בתגובה מחברת אפשטיין ובניו, על ידי מנהל החברה הד"ר יואב סרנה, כי אכן היתה פניה בענין זה לחברה והחברה הסכימה לקבל על עצמה את ניהול הפרוייקט.
