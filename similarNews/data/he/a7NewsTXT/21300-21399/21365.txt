

עדכון: בהתקפת המחבל בעצמונה נרצחו חמישה ונפצעו 23 אנשים - אחד במצב אנוש והרופאים נאבקים על חייו, ארבעה במצב קשה, שמונה במצב בינוני והיתר קל.

כתבנו קובי פינקלר מוסר כי המחבל הגיע לישוב והחל לירות באזור המכינה הקדם צבאית במקום. אנשים מהישוב וכוחות צה"ל שהגיעו למקום פגעו במחבל וחיסלו אותו.

אמבולנסים של מגן דוד אדום פינו את הפצועים לבית החולים סורוקה בבאר שבע וברזילי באשקלון. חלק מהפצועים פונו במסוק לבית החולים תל השומר. בעקבות הפיגוע עבר בית החולים סורוקה לעבוד במצב חירום. בבית החולים גם נפתח מרכז מידע למשפחות. מספר הטלפון של המרכז: 1255177.

המחבל נכנס לישוב על פי הידוע מכיוון דרום מזרח, מאזור מחנה הפליטים תל סולטן שבמבואות רפיח.
הזרוע הצבאית של החמאס לקחה אחריות לפיגוע. שמו של המחבל הוא מוחמד פאתחי פאתחאת.
