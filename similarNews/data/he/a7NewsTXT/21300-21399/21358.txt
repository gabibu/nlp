

נס בכרכור: אזרח עירני דיווח הערב למשטרה על אדם חשוד שהניח שובך יונים על אחת המדרכות בישוב כרכור שבצפון השרון. בעוד השוטרים עושים דרכם לבדיקת החפץ החשוד, עברה תושבת כרכור ונטלה עימה את השובך שמצא חן בעיניה. היא הניחה אותו בחצר ביתה.

השוטרים שסרקו אחרי השובך הגיעו לחצר הבית והאשה אישרה כי היא אכן לקחה אותו מהמקום בו נמסר על החפץ החשוד.

בדיקה חיצונית העלתה כי מדובר ככל הנראה במטען, וחבלן משטרתי הוזעק לבית האשה כדי לנטרלו והוא פוצץ אותו באורח מבוקר.

האשה ובני ביתה ניצלו, כאמור, בנס ואילו השוטרים ערכו סריקות אחר מניח המטען, אך בינתיים בלא כל תוצאות.
