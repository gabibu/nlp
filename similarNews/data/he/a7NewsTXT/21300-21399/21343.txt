

מרכז מפלגת העבודה בחר בצהריים ברוב מוחלט את פרופ' שלמה בן עמי להיות יו"ר הוועדה המכינה לוועידת מפלגת העבודה, האמורה להתכנס ב-14 במאי השנה. לממלא מקומו נבחר ח"כ איתן כבל.

כתב עתי"ם מוסר, כי יוסי ביילין חסך מעצמו את מעמד ההדחה ולא הגיע לישיבה.

בנאומו בוועידה בבית ברל תקף בן אליעזר בחריפות רבה את יריבו המושבע וכינה אותו "האדמו"ר יוסי ביילין". לדברי בן אליעזר, יוסי ביילין מזיק למפלגה כאשר הוא מדבר נגד שר הבטחון ופעילותו במסגרת ממשלת האחדות. "אני מתחיל רק עכשיו להבין את מה שאמרו לי זקני הדור של מפלגת העבודה. לשמוע את העברית הזאת והשנאה הזאת, זו אנטישמיות לשמה", הביע יו"ר העבודה את דעתו על סגנונו של יוסי ביילין בתקופה האחרונה.
