

אתמול התקיימה פגישה של איחוד רבני ארץ ישראל, בראשותו של הרב הגאון אברהם שפירא .

איחוד הרבנים פונה אל "המופקדים על מערכת הבטחון והממשלה כולה, לקיים את החובה הדתית והמוסרית להגן על כל יושבי א"י, מפני שונאי ישראל, שעליהם נאמר: הבא להרגך השכם להרגו".

כמו כן פנה איחוד הרבנים לראש הממשלה, "לקיים את הבטחתו ולתת הוראה למגר כל שונא , ולפרק את כל הכוחות הזרים מנשקם ללא יוצא מן הכלל".

עוד ציין איחוד הרבנים כי "הציבור היהודי בארץ תובע כי ממשלת ישראל תשמור על חיי אדם ועל כבוד האומה, ובאם הממשלה אינה יכולה למלא תפקידם להגן כראוי על העם, עליה להתפטר ולתת לעם לבחור הנהגה היודעת להגן על עמה, לחיות בה ללא מורא ופחד".

כמו כן מחה האיחוד על כך " שבזמן היותנו נתונים במערכה גדולה נגד אויבינו, הופכים עובדי תקשורת   פקידי המדינה, לשופרם של אנשי השוליים ואויבי ישראל".


