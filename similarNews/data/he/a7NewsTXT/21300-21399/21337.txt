

אלפים מבני העדה האתיופית ליוו למנוחות אחר הצהריים את מהרטו טגניה, בן 85 מנצרת עילית, שנהרג ביום שלישי בפיגוע באוטובוס "אגד" בתחנה המרכזית בעפולה. טגניה נטמן בבית העלמין בנצרת-עילית, בה התגורר מאז עלה לישראל לפני 18 שנה.

השר אליהו סויסה שייצג את הממשלה אמר בהלוויתו: "היום קולטת האדמה לתוכה את טגניה אשר מסר את נפשו עליה בחייו וכעת גם במותו". השר סויסה ציין, כי טגניה זכה לקיים את מצוות ישוב ארץ-ישראל כשעלה לארץ ."חרבו האכזרית של ישמעאל פגעה בו. זוהי חרב שאינה מבדילה בין תינוק לבין זקן בן 85, העיקר שהוא יהודי".

טגניה הותיר אישה, שבע בנות וחמישה בנים.
