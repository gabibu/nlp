

מפקד אפגני מקומי, שאנשיו משתתפים במבצע "אנקונדה" אומר כי אלפים מלוחמי "אל קאעידה" שוהים ככל הנראה עדיין בהרים שבמזרח אפגניסטן, וכוחות הקואליציה הבינלאומית תוקפים אותם מזה ששה ימים.

"אין לנו הערכות מדויקות, אך אני חושב כי אפשר לספור אותם באלפים", אמר עבדל מאתין חסן חיאל, בשיחה עם עיתונאים במטה כוחותיו בעיר גרדז, 100 ק"מ מדרום לקאבול.

דובר אמריקני של הכוחות הבינלאומיים, ברייאן הילפרטי, ציין כי לוחמים נוספים תיגברו אתמול את שורות אנשי אל קאעידה בהרי ארמה.
