

שמעון יעקובי, תושב שכונת עמק רפאים, סיפר כי היה בסניף בנק לאומי הסמוך לבית הקפה "קפית" כשלפתע שמע אנשים צועקים "יש מחבל, יש מחבל".

יעקובי סיפר כי כשהתקרב למקום ראה התקהלות של אנשים מעל אדם צעיר ששכב על הרצפה. האנשים קשרו את הערבי עד להגעת השוטרים. לצידו של המחבל היה מונח תיק שחור גדול עם שתי כתפיות.

יעקובי סיפר עוד כי כשהתקרב ראה את האזרחים כופתים את ידיו של הפלשתיני כשהוא שרוע על הרצפה. לאחר מכן, סיפר, הגיעו השוטרים, גררו אותו, הכניסו אותו לתוך ניידת משטרה ולקחו אותו מהמקום. התיק השחור נשאר מונח, ממתין לבדיקת חבלני המשטרה.
