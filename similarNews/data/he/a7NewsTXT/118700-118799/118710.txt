

בעקבות ההשוואה שערך ראש עיריית לונדון בין "קיצוני הליכוד" לבין החמאס פנה חבר הכנסת גלעד ארדן לשר הפנים בתביעה לאסור את כניסתו לישראל.

בפנייתו לשר הפנים, אופיר פינס-פז, אומר ארדן כי "אין ספק שאם קן לווינגסטון ייכנס לישראל הוא ייפגש עם גורמי טרור ויעודד אותם. לווינגסטון הוא גם אנטישמי וגם טיפש. מי שאינו מבין את ההבדל בין ארגון רצח שמתכוון לפגוע בחפים מפשע לבין פעילות מוסרית שנועדה למנוע טרור מעודד בדבריו את הטרור הבינלאומי ואחראי בעקיפין לטרור בלונדון" דברי ארדן.

פניה נוספת העביר ארדן לשגריר בריטניה בישראל, סיימון מקדולנד, בתביעה שיגנה את דברי לווינגסטון.
