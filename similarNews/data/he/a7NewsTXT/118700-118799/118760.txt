

ילד ערבי מן הכפר קריות, הסמוך לשילה, נרצח אתמול. אתר YNET קיבל את גרסת הערבים שמתיישבים רצחו אותו ולא שינו את נוסח הכתבה שכלל עלילת דם גם לאחר שהוברר בחקירת המשטרה שהילד נרצח על ידי ערבי.

סמוך לשעה 18:00 אמש נמסר למשטרה על נער ערבי בן 12 בשם יזן מוחמד מוסא זידאן, שנמצא ללא רוח חיים במעיין קריות שבאזור היישוב שילה. הילד הועבר לבית החולים רפדיה בשכם, שם נקבע מותו. גורם ערבים מסרו בשם אחד הנערים שהיו שם, כי הנער נדקר למוות במהלך תגרה עם מתיישבים יהודים מאחד הישובים באזור.

המשטרה החלה בחקירת האירוע והבוקר נמסר כי החקירה הועברה לידי משטרת הרש"פ מכיוון שמדובר ברצח על רקע סכסוך בין חמולות ערביות. אחר הצהרים הודה אותו נער ש'העיד' על הרצח בחקירתו על ידי משטרת הרש"פ כי הוא זה אשר רצח את הנער השני.

אתר YNET אימץ את גרסת הערבים ואף יצא בכותרת מפוצצת "ילד פלסטיני נרצח על ידי מתנחלים". לאחר שהתקבלו תלונות רבות בנושא שונתה הכותרת ל"מי רצח את הילד הפלסטיני?".

הבוקר, לאחר שהוברר שמדובר בעלילת דם שונתה הכותרת ל"הרצח בשומרון - סכסוך חמולות", אך כתב INN איציק וולף מוסר כי הכתבה הפנימית לא שונתה והיא עדיין מכילה את עלילת הדם הערבית תוך איזכור מינימאלי של ממצאי חקירת המשטרה.

הכותרת הראשונה שאימצה לחלוטין את גרסת עלילת הדם

הכותרת הגדולה שונתה, כותרת המשנה והכתבה עדיין דבקות בעלילה

הכותרת על פי גרסת המשטרה אך כותרת המשנה והכתבה עצמה מוכיחות למי מאמינים עורכי YNET

(א"ו)
