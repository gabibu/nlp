

ח"כ יולי אדלשטיין הניח על שולחן הכנסת הצעת חוק המתקנת את חוק השב"כ על פיה ייאסר על השב"כ להפעיל סוכנים פרובוקטורים. (בתמונה: אבישי רביב, פרובוקטור בשירות השב"כ)

ח"כ אדלשטיין אמר ביומן ערוץ 7 כי על פי התיקון שהציע, עובד השב"כ שיציע לפעול באלימות ישא באחריות אישית על מעשיו ודבריו. "אם נראה התעקשות של הממשלה שלא להעביר את התיקון הזה, הדבר ודאי אומר דרשני", אמר.
לדברי אדלשטיין, המציאות של סוכנים פרובוקטורים צריכה להיו8ת פסולה על פי החוק. "אנחנו רק צריכים להסתכל סביב ולראות איזה נזק סוכנים כאלה גרמו בעבר וגורמים בהווה ולכן, ובעקבות השמועות וההתרחשויות של החודשים האחרונים החלטתי להציע את התיקון".

אדלשטיין הודה בראיון כי הוא יודע שגם בשב"כ קיימים טיוחים ולדבריו, תופעה זו מאפשרת לסוכנים זוטרים להסית אנשים לביצוע פעולות אלימות נגד שוטרים. "אם וכאשר התיקון יתקבל, הם יחשבו פעמיים לפני שינסו להסית אנשים, יבקשו אישורים לכך מגבוה אשר לא ינתנו מכיוון שהאנשים שנמצאים גבוה דואגים לכל מיני דברים".

בהצעת החוק שהניח ח"כ אדלשטיין מן הליכוד נאמר כי על עובדי הארגון אסור לשדל לדבר עבירה ובמקרה של הסתה לאלימות לא תעמוד לידם הפועל מתאם השירות שום הגנה משפטית, כך מדווח כתבנו אריאל כהנא.

אדלשטיין אומר כי ידוע שהשירות מפעיל סוכנים סמויים בקרב המתיישבים ובקרב ארגוני הימין אשר חלקם מסית לפעילות אלימה ולהפרות חוק וזאת על אף הכחשות ראשי המערכת המשפטית.
אדלשטיין אומר כי אם המדינה תתנגד להצעת החוק שלו "נדע כולנו כי יצא המרצע מהשק".
