

גורם בכיר בצה"ל מגלה היום כי נבחנת אפשרות שבתי הכנסת והישיבות שבגוש קטיף יפוצצו על ידי ישראל מפני שהריסתם באמצעות דחפורים תארך זמן רב מדי. "אחד השיקולים הוא שהערבים לא יחללו את שרידי המבנים", אמר.

גורם בכיר בצה"ל מעריך היום כי בתי הכנסת והישיבות שיישארו בגוש קטיף יפוצצו לאחר גירוש היהודים מבתיהם, כך מדווח היום אתר NRG.

לדברי אותו הגורם בכיר, למרות שתחילה תוכנן להרוס את המבנים בעזרת דחפורים, מתכוון צה"ל להשתמש בחומרי נפץ כדי לסיים את הפינוי מהר ככל האפשר. "המבנים של בתי הכנסת והישיבות הם גדולים מאוד, ולכן ייקח כשבוע להרוס כל מבנה כזה בדחפורים", אמר.

עוד אמר כי שיקול נוסף לפיצוץ מבני הדת הוא החשש שמא יחללו ערביי הרש"פ את שרידי המבנים שישארו לאחר הריסתם באמצעות הדחפורים. עוד ציין הגורם כי צה"ל התייעץ עם רבנים בעניין, ואלה אמרו כי אין מניעה הלכתית לפוצץ את בתי הכנסת.

ממשרד הביטחון נמסר כי נבחנות מספר אפשרויות להריסת המבנים, ובהן גם פיצוץ בתי הכנסת, אך עדיין לא התקבלה החלטה סופית בעניין.
