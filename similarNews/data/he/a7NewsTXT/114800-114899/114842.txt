

כל עוד תישאר החלטת הדרג המדיני על כנה, תבוצע ההתנתקות במועדה, כך קובע הרמטכ"ל רב אלוף דן חלוץ בשיחה עם נציגי התקשורת. עוד אמר כי במידה ותיפתח אש יטפל צה"ל במקורות הירי ורק לאחר מכן יתפנה לפינוי.



(צילום: דו"צ)

לדברי חלוץ ההתנתקות לא תיעצר מכל סיבה ובכל מצב שהוא, אלא אם כן יכריע הדרג המדיני אחרת. לדבריו עד כה הוא אינו שומע כל הרהור נוסף באשר לאפשרות לדחות את ההתנתקות. חלוץ הבהיר כי גם ללא תיאום עם הנהגת הרש"פ תבוצע עקירת הישובים במועד שהוקצה לכך. זאת למרות שקיים מאמץ משמעותי לקיים תיאום אזרחי לקראת ההתנתקות.

באשר לאפשרות שביצוע עקירת הישובים ייעשה תוך כדי אש טרור פלשתינית אומר הרמטכ"ל כי צה"ל יטפל בטרור ולאחר מכן יבצע את ההתנתקות, "אם תהיה אש נטפל בה ורק אז יושלם הפינוי", אמר חלוץ.

בדבריו שב והדגיש חלוץ על תפיסת עולמו המבקשת לבצע את עקירת הישובים תוך התחשבות ורגישות במתנחלים שהם ה"אחים שלנו". "הם כאלה שעושים מילואים, שילדיהם בצבא. הם חלק מאיתנו, והם ימשיכו להיות חלק מאיתנו לאחר ההתנתקות. אנחנו נגלה כלפיהם סבלנות וסובלנות".

באשר לאפשרות שביצוע עקירת הישובים יביא למלחמת אחים אומר הרמטכ"ל כי להערכתו תסריט שכזה אינו ריאלי, אם כי האחריות למניעתו מוטלת על כתפי ראשי המתיישבים, כמו גם על כתבי מבצעי העקירה.

חלוץ אמר כי על מנת למנוע מצב של ירי לעבר חיילי צה"ל יבודד צה"ל בדרך כזו או אחרת "לא נעמיד חיילים בסיכון גבוה. הם לא יהיו חשופים כברווזים במטווח".
(ש)
