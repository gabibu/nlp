

"מצב הרגיעה היחסי היום כנראה ישתנה לאחר ביצועה של תכנית ההינתקות, כשתבוא דרישה עולמית לנסיגה מהגדה, ובכך יראו הפלשתינאים הצדקה להמשך המאבק ביהודה ושומרון", כך אומר היום פרופ' רפי ישראלי.

בראיון ליומן הצהרים של ערוץ 7 אמר פרופ' ישראלי, מזרחן מן האוניברסיטה העברית בירושלים, על דבריו של איש הביטחון המסכל ברשות ג'בריל רגוב, כי קיימת הסכמה לרגיעה בין הרשות הפלשתינאית לבין הג'יהאד והחמאס, ולאחר ההתנתקות תישקל הרגיעה מחדש.

"ההבטחה של רגו'ב מדאיגה מאוד", אמר, "הסעיף הראשון בכל ההסכמים שנעשו עד עכשיו בין ישראל לרשות היה בראש ובראשונה הקץ לטרור, ואיסוף הנשק מארגוני הטרור שהולכים ומתחזקים בשטח, כאן הרשות מבטיחה רק "תדעה" שזו רגיעה, שלהערכתי תפסק לאחר הנסיגה מרצועת עזה".

בתשובה לשאלת כתבנו עוזי ברוך, איך מסביר את המחלוקת שיש כעת במערכת הביטחון השיב פרופ' ישראלי כי המחלוקת היא לא על התהליכים שמתרחשים לנגד עיננו היום אלא על מה שיהיה בעתיד, "למרות שבהשקפת עולמי אני מסכים עם דעתו של יעלון כנגד הנסיגה, אני חייב לציין שגם ראש השב"כ לשעבר אבי דיכטר הוא מומחה ביטחון גדול אבל כל אחד מהם רואה את המציאות העתידית אחרת".
