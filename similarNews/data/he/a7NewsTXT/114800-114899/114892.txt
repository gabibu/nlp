

טרגדיה בכרמיאל: בן 10 נהרג לאחר שנפל מגג בניין בן 6 קומות. חובשי מד"א קבעו את מותו במקום. (תמונה: אילוסטרציה)


ילד כבן 10 נפל אחר הצהריים מגג בניין ברחוב בציר בעיר כרמיאל ונהרג. צוות טיפול נמרץ של מד"א שהוזעק למקום, קבע את מותו.

מחקירה ראשונית של שוטרי תחנת כרמיאל עולה כי הילד וחברו ביקשו לרדת מהגג, אך דלת הבניין הייתה נעולה. שכן שהגיע לסייע להם מצא רק את אחד הילדים, שסיפר לו כי חברו נפל למטה.
חוקרי המשטרה הגיעו למקום וממשיכים לחקור את נסיבות האירוע.

בפתח תקווה נפצע ילד כבן 10 באורח בינוני לאחר שנפל מאופניו ברחוב מנחת שלמה ומספריים ננעצו בצווארו. צוות מד"א פינה את הילד לבית החולים "בילינסון" כשהוא בהכרה.
