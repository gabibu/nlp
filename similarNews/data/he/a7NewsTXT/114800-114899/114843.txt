

היכרות עם הטראומה שבעקירה השנייה, אותה מתכנן ראש הממשלה לבצע באנשי הישוב אלי סיני, מציע סרטון חדש שהועלה בימים אלה באתר ערוץ 7 'אלי סיני   קולות מהשטח'.

היכרות עם הטראומה שבעקירה השנייה, אותה מתכנן ראש הממשלה לבצע באנשי הישוב אלי סיני, מציעסרטון חדששהועלה בימים אלה באתר ערוץ 7 'אלי סיני   קולות מהשטח'.

בסרטון ראיונות עם תושבי הישוב שהגיעו לישוב לאחר שנעקרו מביתם בעיר ימית על ידי שר הבטחון דאז אריאל שרון. כך גם דברי הדור הצעיר בישוב, בני נוער שאלי סיני הוא להם הבית היחיד, בו נבנו חייהם ונרקם עתידם.

במונולוגים מרגשים מתארים התושבים את הקשר הנפשי למקום ואת תקוותם לנס שיתרחש עם היכרותו של הציבור הישראלי את המקום, ועם התאחדותו של העם היהודי סביב האמונה בכוחו.

בסרטון גם הדמיית רגעי העקירה ולאחריהם השתלטות מחבלי הרש"פ על בתי המתיישבים. כמו כן סיפור תכניתו של מוחמד דחלאן שביקש באופן אישי מראש הממשלה להותיר את אלי סיני וישובי צפון הרצועה על כנם, כדי שיוכל להקים במקום קזינו שני ומעין ריווירה פלשתינית על הישובים הנטושים, כך על פי עדותו של חבר הכנסת אלון.

במונולוג מרגש מבקש להרתיע ולהתריע אחד התושבים, מאיום טילי הקסאם לעבר תחנת הכוח של חברת החשמל שבפאתי אשקלון. "מדובר בתחנת כוח שמספקת למעלה מחמישים אחוזים מהחשמל במדינת ישראל", הוא מסביר.

כשהוא מתייחס לאופן בו התקבלה ההחלטה בממשלה ובכנסת מזכיר התושב את האופן בו פיטר ראש הממשלה שרון את כל מתנגדיו סביב שולחן הממשלה "מדובר בהחלטה של אדם אחד. הוא רוצה להיכנס להיסטוריה. הוא ייכנס להיסטוריה כרשע גמור".

לצפיה בסרט 'אלי סיני   קולות מהשטח' לחץ כאן
