

שגריר ישראל באו"ם לשעבר סבור כי החלטת האו"ם למנות את גילרמן לסגן נשיא העצרת נובע מרצונו לקבל לגיטימציה בעקבות פרשיות השחיתות השונות.

שגריר ישראל באו"ם דני גילרמן נבחר אתמול לסגן נשיא העצרת הכללית. בראיון ליומן הצהרים של ערוץ 7 הסביר שגריר ישראל באו"ם לשעבר, ד"ר דורי גולד, מהם הסיבות שהיוו שיקול לדעתו בבחירתו של גילרמן: "למדינת ישראל ישנם שתי בעיות מרכזיות עם מוסד האו"ם שמנעו בחירה של נציג ישראלי לתפקיד עד כה, עד שנת ה -90 לישראל לא הייתה קבוצה אזורית שרק בעזרתה ניתן להיבחר לתפקיד, ורק אז נכנסנו לקבוצה האירופאית שאיפשרה לגילרמן להיבחר".

סיבה נוספת לדבריו היא "אפליה טוטלית שממנה סובלת ישראל כל העת כאשר האו"ם מקבל בכל שנה 20 החלטות אנטי ישראליות, וכן שליש מההחלטות של ועדת זכויות אדם בז'נבה, הם אנטי ישראליות שנוגעות בהפרת זכויות אדם בשטחים וכדומה. אך האו"ם נמצא היום במצב קשה כאשר יש טענות רבות שלא ממלא את תפקידו בשמירה על שלום העולם, וכן מעורבות בפרשיות שחיתות שונות שבהם מעורב אף בנו של מזכ"ל האו"ם קופי אנאן הגורמות לרצון של הארגון הזה לקבל לגיטימציה, מה שגרם לו לעשות את הצעד הנוכחי".

בתשובה לשאלת כתבנו עוזי ברוך האם נראה שיישומה של תכנית ההינתקות היוותה גורם משפיע להחלטה, ענה גולד בשלילה. "אני חושב שהגורמים לכך הם רק מצבו הקשה של האו"ם היום, מה שגרם להישג היפה, ואני מקווה שבעקבתיו נראה שינויים דרסטיים בהחלטות שמעביר האו"ם מדי שנה, בנוסף לכך דעתי האישית על תכנית ההינתקות תלויה במי ישלוט בעזה לאחר ההינתקות, האם תהיה אנרכיה בעיר או לא, ומה יהיה התפקיד המצרי לאחריה, האם יסייעו בעצירת הברחות הנשק או לא".
