

הפלשתינים ממשיכים לפרסם הצהרות המכרסמות בהסכם הפסקת האש עם ישראל. ג'יבריל רג'וב הצהיר ברדיו "קול פלשתין", כי איסוף כלי הנשק הבלתי חוקיים הוא עניין פלשתיני פנימי. "הרשות הפלשתינית לא תעצור את לוחמי החמאס והג'יהד, והתיאום הבטחוני המלא עם ישראל יהיה רק כאשר תיסוג ישראל לגבולות 67".

גורמים בכירים בצה"ל אומרים כי ניכרת אמנם ירידת מה באלימות, אך ערפאת איננו נוקט צעדים הכרחיים נוספים, כמו מעצר מבוקשים. שר הביטחון אומר כי הרשות הפלשתינית איננה מקיימת את הפסקת האש כנדרש במסמך טנט.

למרות זאת מתכוונת ישראל להמשיך ולהסיר את ההגבלות על הפלשתינים. בין היתר, תיבדק האפשרות להנפיק היתרי עבודה לערבים העובדים בדרום הארץ ובמרכזה.


