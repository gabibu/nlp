

פרקליטת המדינה, עדנה ארבל, מסתייגת ממינויו של אהוד יתום לראש המטה ללוחמה בטרור.

ארבל אמרה לכתבים בביקורה בכנסת היום כי מעשיו של יתום בפרשת קו 300 חמורים, וחלוף הזמן אינו מקהה את חומרתם.

את העתירה נגד המינוי של יתום הגישו חברי הכנסת יוסי שריד ומוסי רז ממר"צ. היועץ המשפטי לממשלה אליקים רובינשטיין, אמר כי לא פרקליטות המדינה החליטה על המינוי, אלא ראש הממשלה והמינוי הוא בתחום הסבירות.

פרקליטת המדינה, ארבל, נשאלה על ההחלטה לייצג את ראש הממשלה בעתירה והשיבה, שההחלטה היא של העומד בראש המערכת, אליקים רובינשטיין.

