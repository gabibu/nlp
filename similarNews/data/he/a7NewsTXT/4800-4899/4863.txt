

מבצע שמתחיל השבוע בבית החולים "ביקור חולים" ינסה לצמצם את העלייה ההדרגתית שחלה בעמידות חיידקים לאנטיביוטיקה.

במחקר שנערך במהלך עשר השנים האחרונות בבית החולים, נמצא כי חלה עלייה "זוחלת" של כ-30 אחוז בעמידות חיידקים שונים לתכשירי אנטיביוטיקה רבים. ממצאים מדאיגים אלה, שנצפו גם בבתי חולים רבים אחרים בארץ ובעולם, הובילו את חוקרי "ביקור חולים" לתכנון מבצע "הכה את החיידק".

במסגרת המבצע, יחולקו הנחיות מקצועיות לצוות הרפואי והפרה רפואי בנוגע לדרכי אבחנה וטיפול נכון בחולים הנחשדים כסובלים ממחלות זיהומיות ויוחמר הפיקוח על מתן תכשירים אנטיביוטיים בעלי הטווח הרחב.
