

ליד בית דאג'אן בשומרון ירו הבוקר הפלשתינים אל מכוניתו של שוטר ממשטרת אריאל. הוא לא נפגע.
קודם לכן נפתחה אש אל עמדת צה"ל הסמוכה לכפר סאלם שבשומרון.

אמש ירו מחבלים אל מכוניתו של תושב פצאל בבקעת הירדן, סמוך למגדלים. קליע אחד פגע במכונית, אך הנהג לא נפגע.

אמש נורו שני רימונים נגד טנקים ואש מנשק קל לעבר כוח צה"ל סמוך למוצב תרמיט באזור רפיח. לא היו נפגעים, והחיילים השיבו אש לעבר מקורות הירי.

בחבל עזה ליד רפיח הושלכו כ 60 רימונים על חיילי צה"ל. במקום הזה מנסים הפלשתינים לשבש את עבודות צה"ל שמיועדות לסכל הברחות נשק מרפיח.

אש נפתחה אתמול אחר הצהרים אל אזור התעשייה בנווה דקלים. אין נפגעים.

התחדשו ההתקפות על מוצב צה"ל בגבול ישראל מצרים ליד רפיח . שני רימונים נגד טנקים נורו אל המוצב. חיילנו השיבו אש.

אתמול בבוקר ירו מחבלים על תושב אלון מורה. לדבריו, רכב שירד מכפר סאלם, נעצר, והחל לירות על רכבו. "בתחילה לא כל כך הבנו שיורים עלינו. עצרנו את הרכב, ותפסנו מחסה. יריתי באקדח", אמר, "אבל הירי הזה לא היה אפקטיבי".


