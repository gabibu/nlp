

הנדל אמר בראיון לערוץ 7 כי "לא היה דבר כזה מעולם שמדינה לא תגן על תושביה. אנחנו עדת מטורפים שמובלים על ידי פרס, וגם אריק שרון נשבה בקסמיו. הוא רוצה להוכיח לכל העולם שלמרות שיירצחו אותנו אנחנו לא נעשה דבר".
הנדל אמר כי הציע לחבריו בסיעה להישאר בקואליציה אבל להתנהג כאופוזיציה, ולהצביע נגד הממשלה בועדת הכנסת. הנדל ציין כי יציאתו של הימין מהקואליציה תביא לחיזוקם של הגורמים השמאלניים בממשלה.

