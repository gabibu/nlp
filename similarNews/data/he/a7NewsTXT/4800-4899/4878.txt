

מחזיק תיק הפנים ברשות הפלשתינית ג'אמיל טאריפי הביע תמיכה בסירובה של ירדן לאפשר את כניסתו של בכיר החמאס רושה להיכנס לשטחה.

"מה שנעשה הוא פרובוקציה, שבוצעה ע"י גורמים מסויימים כדי להביך את ממשלת ירדן", אמר לעיתונאים ג'אמיל טאריפי.

רושה הגיע ביום חמישי לעמאן במטוס של חברת התעופה הקטארית, ומאז הוא "תקוע" באולם המעבר של נמל התעופה הירדני.רושה גורש מעמאן לדוחא בנובמבר 1999, יחד עם שלושה בכירים נוספים מארגונו. לכל הארבעה יש אזרחות ירדנית והם הואשמו בפעילות "שערערה את בטחון המדינה".

ירדן סרבה להרשות לרושה להיכנס לתחומה, והיא דורשת שישוב לדוחא במטוס שהביאו לעמאן.

