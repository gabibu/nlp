

ח"כ יובל שטייניץ אמר בישיבת הליכוד בכנסת לרה"מ "שבהעדר תגובה על הפיגוע בדולפינריום, ישראל פוגעת בכושר ההרתעה שלה".

שרון הגיב: "ישראל לא מאבדת את כושר ההרתעה ואם יהיה צורך בתגובה היא תינתן. גם אני מבין את המצב ואת ההפרות שלא פסקו ליום אחד".

עם זאת, שרון מתח ביקורת על אלו שקוראים לו לצאת למלחמה. שרון אמר כי לכוחות הבטחון יש את החופש לעשות את מה שצריך לעשות "אבל אני לא מוכן לקריאות שצריך לקחת את העם הזה למלחמה כי לדעתי זו טעות ממדרגה ראשונה מכל הבחינות".
