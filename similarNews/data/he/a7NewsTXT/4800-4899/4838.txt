

בג"ץ דחה היום ברוב קולות עתירה של נשים דתיות מהיישוב מצפה כרמים, שהתנגדו לשידור סרט תיעודי עליהן בשבת, בטלוויזיה.

נשיא בית המשפט העליון, אהרון ברק, קבע כי אמנם יש פגיעה ברגשות הדתיים של העותרות, אך לדבריו רמת הסיבולת של החברה הישראלית כמדינה יהודית ודמקורטית, כוללת מצבים בהם מוקרנות בשבת תמונות של יהודי מאמין.

לדבריו, אם מצב זה ישונה, יהיה בכך משום תחילת סופם של שידורי הרדיו והטלוויזייה בשבת, מפני שאי אפשר לקיים שידורים כאלה ללא קולות או תצלומים של יהודים דתיים, שהוקלטו או צולמו ביום חול.

כתבנו בני טוקר מוסר כי השופטת דליה דורנר, שהיתה בדעת מיעוט, קבעה כי אין לכפות על יהודים דתיים לעבור על מצוות דתם. "לזכות לחופש הדת אין מרחבה נסיגה", קבעה דורנר, אך כאמור היא נותרה בדעת מיעוט.
