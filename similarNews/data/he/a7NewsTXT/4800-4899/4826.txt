

אתמול ביקר ראש הממשלה אריאל שרון בבית משפחת שוהם, שבנה התינוק חיים יהודה נרצח מאבן שנזרקה על מכונית המשפחה. אביו של התינוק אמר לראש הממשלה, כי אם אנשי ציבור יקפידו לפתוח כל שיחה באמירה כי זו הארץ שלנו, יתחזק הציבור בישראל, ויחזור הכוח למנהיגים. שרון השיב כי יש צדק בדברים.

"אין לי שמץ של ספק בזכותנו המלאה על ארץ ישראל", אמר שרון, והוסיף: "ייתכן כי אנו שוגים בכך שאיננו מדגישים זאת יותר".

שרון אמר עוד כי כשם שבעבר היו אלו המעטים שצעדו בראש, ושקידמו מהלכים מכריעים, כיום המתנחלים הם הצועדים בראש, הראויים לחיקוי.


