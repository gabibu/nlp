

פיגוע המוני נמנע היום בלילה, סמוך לככר פריס בחיפה, לאחר שעירנות אזרחית הביאה לגילוי מטען חבלה, שהוסתר באופנוע חונה, סמוך לקיוסק ברחוב המגינים בחיפה, לא הרחק מתחנת הכרמלית.

שוטרים פינו את האזרחים מהמקום, וסגרו את רחוב המגינים ורחובות סמוכים לתנועה. ניידות חבלה ובהם רובוטים הובאו למקום והוחל בניטרול המטען. לאחר כמה שעות ביצע הרובוט המשטרתי פיצוץ מבוקר של מטען החבלה שהיה באופנוע ואולם נותרו בו עוד שני צינורות ומכשירי טלפון ניידים, ובשל קשיים לבצע את הפיצוץ המבוקר, הוחלט לבסוף להעביר את האופנוע למקום מבודד כדי לנטרל שם את המטענים . במקביל לעבודת החבלנים הובאו למקום גם כלבי גישוש ושוטרים החלו בסריקות לאיתור מטענים נוספים.


