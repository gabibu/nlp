

ועדת השחרורים שליד שרות בתי הסוהר תכריע מחר בנוגע לשחרורו המוקדם של האסיר אריה דרעי מהכלא, בתום ריצוי מחצית מתקופת מאסרו.

בדיון שנערך בשבוע שעבר, דחתה הועדה את הכרעתה בנושא וסוכם בין הצדדים שכל אחד מהם יגיש את טיעוניו בכתב.

פרקליטות המדינה מתנגדת לשחרורו בתום מחצית מתקופת מאסרו. הפרקליטות טענה, כי אם ישוחרר האסיר, למרות העבירה הקשה אותה עבר, יהיה זה משום פגיעה באמון הציבור במערכת אכיפת החוק.
