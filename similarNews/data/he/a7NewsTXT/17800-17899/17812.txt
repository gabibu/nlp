

במהדורת החדשות של ערוץ 2 נחשף היום כי למרות החלטת הממשלה לפיה "ערפאת אינו רלוונטי" התקיימו לאחרונה שתי פגישות חשאיות עם מוחמד ראשיד - יועצו ואיש סודו של ערפאת.

פגישה אחת התקיימה בין בנו של רה"מ עמרי שרון לבין ראשיד לפני כשבועיים. בפגישה זו לפי הדיווח הבהיר עמרי שרון לראשיד כי כל עוד הרש"פ אינה נוקטת בצעדים אמיתיים במלחמה בטרור לא תוכל להיות תזוזה מדינית.

הפגישה התקיימה לפני חשיפת אונית הנשק, ונמסר כי לא התקיימה פגישה נוספת מאז.

פגישה אחרת התקיימה בין פרס לראשיד לפני כשבוע, לאחר לכידה אונית הנשק, וזאת לאחר שרה"מ הודיע על השעיית כל המגעים עם הרש"פ, מלבד המגעים הבטחוניים.
