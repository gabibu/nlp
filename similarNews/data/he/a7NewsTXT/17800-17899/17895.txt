

הפלשתינים מנסים לעקוף את הממשלה ואת סירובו של רה"מ לנהל עימם מו"מ תחת אש, ומזמינים את יו"ר הכנסת אברום בורג לנאום ברמאללה בפני המועצה המחוקקת.

לאחר שנשיא המדינה סירב להצעה דומה בשל התנגדות רה"מ, הודיע אתמול בורג כי קיבל את ההזמנה "בהפתעה ובברכה" כלשונו.
מטרת הפלשתינים ליצור ערוץ הידברות עם מפלגת העבודה ולהאיץ את יציאתה מן הממשלה.

בורג יפגש עם אבו עלא כדי לסכם עימו על ביקור חברי כנסת במועצה המחוקקת הפלשתינית ברמאללה, בורג לא הודיע עדיין האם ינאם שם.

