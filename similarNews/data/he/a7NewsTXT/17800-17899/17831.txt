

אמש פרצה קטטה המונית במהלך כנס של מפלגת העבודה בירושלים. העיתון מעריב מדווח כי בכנס שהיה באכסניית הנוער על שם יצחק רבין נאם יוסי ביילין. הוא ביקש לשכנע פעילים של העבודה לפרוש מהממשלה.

למקום באו תומכים של שר הבטחון בנימין בן אליעזר שהחלו להשמיע קריאות נגד ביילין.

אנשי ביילין הגיבו בהטחת קללות, ואז פרצו חילופי מהלומות בין שתי הקבוצות. כמה פעילים ספגו מהלומות ונפלו על הרצפה, כיסאות וטלפונים סלולרים נזרקו מצד לצד, והמיקרופון נחטף מידי ביילין. ביילין שידל את הפעילים להירגע באומרו "אסור שנהפוך למרכז הליכוד".
