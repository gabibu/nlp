

סיסטיק פיברוזיס (c.f.) היא מחלה גנטית שאינה מדבקת, והיא מהשכיחות והקטלניות ביותר. המחלה פוגעת בתפקודי הריאות, הלבלב והכבד, וחלק מהחולים בה נזקקים להשתלת ריאות או כבד.

החולים בסיסטיק פיברוזיס נאלצים להיאבק עם המחלה יום יום. הם נוטלים כמות גדולה של תרופות, וזקוקים לטיפולי פיזיותרפיה ואינהלציה מידי יום.

בשנים האחרונות חלה עליה משמעותית בתוחלת החיים ובאיכות החיים של חולים אלה, וזאת הודות למציאת תרופות אנטיביוטיות חדשות, ודרכי טיפול חדשות כגון מתן תזונה מועשרת, פעילות גופנית מתאימה, היעזרות במכשירים רפואיים משוכללים חדשים, ועוד.

איגוד סיסטיק פיברוזיס בישראל עוזר למשפחות במאבק היומיומי, דואג לעזרה ולהדרכה בפזיותרפיה, מסייע לנזקקים להשתלות, פועל להעלאת המודעות למחלה בקרב הציבור הרחב והציבור המקצועי, מממן מחקרים ועוד.

היום תתקיים התרמה לאיגוד.

משרד החינוך צירף כמה עמותות יחד לכל יום התרמה, וקבע כי גם אלו"ט- האגודה לילדים אוטיסטים, וגם האגדה למען חולי סכרת מתרימות היום את הציבור הרחב. כל שקל שייתרם למען אחת מהעמותות יתחלק בין השלוש.
לתרומות: איגוד סיסטיק פיברוזיס: 6702323-03 או חברת "טלאול" 9411133-03.
