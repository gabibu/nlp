

ראש הממשלה אריאל שרון אמר בפגישה עם חברי בית הנבחרים האמריקני בירושלים, כי פעולות הטרור האחרונות "רק מראות שההכרזות של ערפאת היו מערכת של שקר. אף אחד לא נעצר".

עוד אמר כי מפקד התנזים בטול כרם, ראאד כרמי, היה "אחד המחבלים המסוכנים ביותר. הוא שלח מחבלים לפעולות רצח".

דוברו של רה"מ שרון, רענן גיסין אמר בתגובה לידיעה כי הרש"פ עצרה את מזכ"ל החזית העממית, אחמד סעדאת: "עד שלא אראה אותו מאחורי הסורגים, אינני מאמין לזה".

גיסין הוסיף: "התאכזבנו פעמים כה רבות, ונמאס לנו מכל כך הרבה הודעות על כך שהם עצרו מישהו".


