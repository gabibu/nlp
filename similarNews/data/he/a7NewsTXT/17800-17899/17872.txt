

אלפים השתתפו היום בהילולה המסורתית, לזכרו של הצדיק רבי ישראל אבו חצירא - הבאבא סאלי, שנערכה בנתיבות. זו הפעם הראשונה שפוליטיקאים נעדרו מההילולה ורק ראש תנועת ש"ס, שר הפנים אלי ישי הגיע לעצרת המרכזית.

כתב עתי"ם מדווח כי אל אחוזת קבר הצדיק החלה העליה לרגל כבר מתחילת השבוע.
ברוך אבו חצירא דיבר בעצרת על התקופה הקשה שעובר בימים אלה עם ישראל בארצו. הוא אמר, שתקופה כה קשה לא היתה מאז הקמת המדינה וקרא לציבור לקיים מצוות "ולהתפלל לבורא עולם שיבטל את כל הפגיעות האלה ושהקדוש ברוך הוא יאבד את כל אויבינו מהעולם".

הרב מרדכי אליהו דיבר על שמירת השבת, לימוד תורה ובעיקר על טהרת המשפחה וקריאה לכל נשות ישראל לטבול במקווה.
