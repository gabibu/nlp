

חברת "דרך ארץ", זכיינית כביש "חוצה ישראל", תחדש ביום ראשון הקרוב את עבודות הסלילה של כביש "חוצה ישראל", לאחר הפסקה של יותר משנה.

חידוש העבודות בכביש התאפשר בעקבות סיכום שהושג בין מנכ"ל משרד התחבורה, סלמן בן ציון, עוזר שר הבטחון להתיישבות, יוסי ורדי, מנכ"ל "דרך ארץ", אהוד סביון וראש המועצה האיזורית עמק חפר, נחום היצקוביץ'.

תושבי בת חפר גרמו לעצירת העבודות לפני יותר משנה בטענה שקירבתו של הכביש לבתי היישוב בת חפר תפגע באיכות החיים של התושבים. בסיכום שהושג בין הצדדים הוחלט על תיכנון כניסה עוקפת נוספת ליישוב בת חפר דבר שישפר באופן משמעותי את הנגישות ליישוב.
