

מפקד הצי ההודי, האדמירל מאדוונדרה סינג, הודיע היום כי הכוחות המזויינים ההודים מגוייסים במלואם, ושספינות המלחמה מוכנות לצאת לקרב. "הספינות חמושות, מתודלקות, ומלאות אספקה", אמר האדמירל סינג לעיתונאים.

"בהתאם להוראות שהתקבלו מהממשלה, שלושת הזרועות של הכוחות המזויינים (יבשה, אוויר וים) מגוייסים במלואם. אנו מוכנים", הוסיף הקצין ההודי.

נציין כי שר החוץ האמריקני קולין פאוול הגיע היום לאיסלאמאבאד, במשימה להרגעת המתיחות בין הודו ופקיסטן.
