

שרות הבטחון הכללי, בשיתוף עם כוחות צה"ל, סיכל לאחרונה פעילות של חוליה צבאית של ארגון מחבלי "החזית העממית לשחרור פלשתין", אשר עמדה לבצע סדרת פיגועים בשומרון. החולייה שנעצרה מנתה תשעה ערבים תושבי הכפר כיפל חארת'.

מחבלים מחברי החזית העממית משכם הכשירו אותם באימוני נשק וסיפקו להם אמצעי לחימה לקראת ביצוע סדרת פיגועים באזור ציר חוצה שומרון.

כתב עיתי"ם מוסיף כי אנשי החוליה תכננו לבצע פיגועי ירי נגד מתפללים יהודים המגיעים להתפלל בקברי יהושע בן נון וכלב בן יפונה הנמצאים בקרבת כיפל חארת', ולהניח מטעני חבלה בתחנת דלק הסמוכה לעיר אריאל ובמסעדה הנמצאת בקרבת תחנת הדלק. שרותי הבטחון סבורים, כי החוליה עמדה לבצע פיגועי ירי לעבר כלי רכב אזרחיים הנעים בצירי התנועה באזור.
