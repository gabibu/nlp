

המטה ללוחמה בטרור קורא להימנע מכל ביקור בחצי-האי סיני בעקבות התראות חדשות על חטיפת ישראלים השוהים שם. בנוסף, קוראים במטה לתיירים השוהים כעת בסיני, לשוב ארצה לאלתר.


אזהרה זו של המטה ללוחמה בטרור המתפרסמת הערב מצטרפת לאזהרה הכללית שפרסם המטה לפני כשבוע על כוונת ארגוני טרור לחטוף ישראלים השוהים בחוץ לארץ תוך המלצה לנהוג במשנה זהירות מיוחד ובעיקר להקפיד להמנע מלבקר או לשהות במדינות ערביות ובמדינות אחרות עליהן חלות אזהרות מסע.

הפעם האחרונה בה התריע המטה ללוחמה בטרור על סכנת חטיפת ישראלים בסיני היתה לפני חג הסוכות האחרון. בעקבות האזהרה שפורסמה אז ביטלו מאות מטיילים ישראלים את נסיעתם אל חצי-האי, ורבים שבו ארצה.
