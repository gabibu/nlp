

ועדת הכלכלה אישרה היום לקריאה שנייה ושלישית את הצעות החוק המאוחדות של חברי הכנסת אילן לייבוביץ (שינוי), לאה נס (ליכוד) ואיתן כבל (עבודה), לפיה, לא ינתנו מענקים ומימון ממשלתי למפעלים מזהמים. הוועדה אישרה גם סעיף המתנה מענקים ממשלתיים למפעלים בשמירה על שכר מינימום, כפי שביקש משרד המשפטים להוסיף.

יו"ר ועדת הכלכלה, ח"כ אמנון כהן, אמר כי לא יתכן שהממשלה בזרוע אחת תעניש מזהמים ובזרוע שנייה תעניק להם פרס. "מפעלים המתעשרים תוך כדי ניצול עובדים או זיהום האוויר והמים השייכים לכולנו, צריכים להיענש בחומרה ולא לקבל תמריצים ומענקים כפרס על עבריינותם", אמר היו"ר כהן.
