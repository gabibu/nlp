

הוועדה הארצית של לשכת עורכי הדין בחרה בעורכי הדין יורי גיא-רון ופנחס מרינסקי לנציגיה בוועדה למינוי שופטים. נראה כי אפסו סיכוייה של הפרופ רות גביזון להתמנות לבית המשפט העליון. עו"ד מרינסקי אמנם נוטה לתמוך במהלך, אולם התנגדותו של גיא-רון למהלך, מביאה לכך שככל הנראה גביזון לא תמונה לשופטת בעליון.

בשבועות האחרונים ניטש ויכוח סוער בין נשיא בית המשפט העליון, אהרון ברק, שיצא בפומבי נגד מינויה של גביזון, לבין שרת המשפטים, ציפי לבני, שעמדה מאחוריה.

