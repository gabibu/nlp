

לתערוכה "קבר רחל בראי הדורות" אשר תוצג בסדנה לאומנות בעיר יבנה חשיבות רבה מההיבט היהודי, הן מהבחינה ההיסטורית והן מהראיה האמנותית. במשך דורות הושפעו אמנים רבים מדמותה של רחל אימנו.

לתערוכה "קבר רחל בראי הדורות" חשיבות רבה מההיבט היהודי, הן מהבחינה ההיסטורית והן מהראיה האמנותית. במשך דורות הושפעו אמנים רבים מדמותה של רחל אימנו ונתנו ביטוי בציוריהם לנוף הקדומים המקראי ולקבר רחל השתול בו.

עם השנים הפך הקבר לאזור רומנטי המשלב זה בזה קדושה דתית ואקטואליה לאומית.
בשנות השלושים והארבעים של המאה הקודמת הרבו ציירים לעסוק בדמותה של רחל אמנו ובקבר עצמו. אמנים בני זמננו עוסקים בהוויה העכשווית והעבודות חושפות את קיומו הרב ממדי של הקבר. מתפיסה של יופי ואצילות הפך קבר רחל למבצר של כוח, עוצמה והסתגרות.

בתערוכה בגלריית הסדנה לאמנות ביבנה מוצגים פריטים מראשית המאה, עבודה של האמן הרמן שטרוק, צילום של האחים זנדקי לצד עבודות של אמנים עכשוויים: רפי לביא רבקה מאיר, נעמי כרמל, מירית כהן-כספי, דן בירנבוים, ורדה סולל שמאי, חיים מאור, נחמה גולן, אינגה פונר קוקוס, אורי דה-בר, ג'אק ז'אנו, נינה שרה מרידור, דניאלה וכסלר, ביינדה ברכה גיא, אריאלה שביד, איוי פוליג ודבורה מורג. אוצרת התערוכה: טובה אוסמן.

