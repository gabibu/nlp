

נערה בת 14 מבית ספר תיכון בטבעון, חולצה ביום רביעי אחר הצהרים על ידי מתנדבי יחידת החילוץ אילת אילות ובסיוע מסוק צה"ל שפינה את הפצועה מהשטח.

הנערה טיילה בפארק תמנע עם בני כיתתה כשלפתע מעדה ונחבלה בגבה ובעצם הזנב. מדריכי הקבוצה התקשרו למשטרה ואלו הזעיקו למקום את מתנדבי יחידת החילוץ אילת-אילות.

בתום מסע של כשעה הגיעו 12 מתנדבים של יחידת החילוץ להר תמנע שבפארק תמנע, שם נמצאה הנערה. פרמדיק שהתלווה ליחידת החילוץ ובדק את הנערה, העריך כי מדובר בפגיעה בחלק התחתון של הגב ובעצם הזנב וקיים חשש כי בעת חילוצה באלונקה, יגרם לה נזק.

בעצה אחת הוחלט להזמין למקום מסוק של חיל האוויר ולפנות את הפצועה לבית החולים "סורוקה" בבאר שבע. עד להגעת המסוק, המתינו מתנדבי יחידת החילוץ במקום וסייעו בקשירתה לאלונקה והעלתה למסוק באמצעות כבלים מיוחדים.

קיבוע הנערה לפני החילוץ
יחידת החילוץ מגיעה אל השטח
מתחילים את הפינוי
חיילי יחידת החילוץ מצטרפים למסע האלונקות
אל המסוק שעומד וממתין...
המסוק ממריא... החילוץ הסתיים בהצלחה....
