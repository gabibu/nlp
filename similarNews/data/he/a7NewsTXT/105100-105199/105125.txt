

יונתן בשיא, ראש מנהלת סל"ע, אמר היום כי בכלי התקשורת היו ויש הרבה פרסומים מטעים אודות מהלכי הפינוי . בשיא אישר כי מספר המשפחות המסכימות להתפנות מרצון הוא נמוך מאוד.

"יש לנו הסכמים רק עם שתי קבוצות. 25 משפחות שיעברו מפאת שדה למבקיעים ו-38 משפחות - חציין מניסנית וחציין מאלי סיני, שיעברו לבת הדר", אמר בשיא.

בתשובה לשאלה מדוע אינו מכחיש את הדיווחים השגויים על תכניות הפינוי, אמר בשיא כי לשם כך היה צריך להקדיש חלק ניכר מאוד מזמנו.

בשיא גם אמר כי אין אמת בדיווחים כאילו מחצית מהמשפחות כבר הסכימו להתפנות מרצון. הוא התקשה להעריך כמה משפחות יסכימו לפינוי בטרם ייכפה עליהן.

"קשה מאוד למנות. מאות משפחות נמצאות אותנו במצב כזה או אחר של הדיינות אם באופן ישיר ואם דרך מזכירי היישובים. יש כאלה שהרימו טלפון פעם אחת ויש כאלה שישבנו איתן ארבע פעמים. עד שאין נייר חתום מבחינתנו זה לא סגור".

בשיא שב והודיע כי הפינוי לא יתחיל לפני 20 ביולי. עיקר הפגישה הוקדשה להצנת תוכניות המנהלת ליישוב המפונים לאחר העקירה. בשיא גילה כי המנהלת מצאה דרך להעביר כמקשה אחת את כל 520 המשפחות בנווה דקלים. במידה ויירצו בכך יוכלו התושבים לעבור ליישוב הדתי-לאומי 'ניצן' בין אשקלון לאשדוד.

ב'ניצן' יוצעו להם מגשרים בשטח 330 מ"ר, הוא גם התחייב ל"מחזר" כלשונו, את מוסדות הציבור של הקהילה כמו האולפנא ובתי הכנסת אם הקהילה בנווה דקלים תהיה מעוניינת בכך. אפשרויות אחרות הן היישובים שלומית וחלוצית 4 מדרום לחבל שלום.

בשיא מסר, כי בתקופת הביניים בין הפינוי לבין בניית הבתים יועברו המפונים לדיור ביניים בקראוונים ובבניה מתועשת. הוא שב והבהיר כי עד שיועבר תקציב המדינה בכנסת אין אפשרות מעשית למנהלת בראשותו לשלם פיצויים למעוניינים בכך.

(אריאל כהנא)
