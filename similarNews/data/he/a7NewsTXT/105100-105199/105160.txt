

גדעון לז'ינסקי, חקלאי מכפר ביל"ו וממארגני כנס ההתיישבות העובדת השני לתמיכה בגוש קטיף אומר כי אלפים מבני הקיבוצים והמושבים יצטרפו לתושבי גוש קטיף להגן על ביתם.

לז'ינסקי, שהתראיין בתוכנית 'סוגרים יום' בערוץ 7 אמר כי עיקר דאגתו ודאגת חבריו, היא מהעובדה עד כמה מעשי שרון מעודדים את הטרור.

הוא סיפר כי בכנס שנערך הערב בכפר ביל"ו, השתתפו כשלוש מאות איש מהקיבוצים והמושבים, והם התחייבו לגייס עוד רבים להתייצב, כדבריו "ביום פקודה , לעצור בגופינו את הפינוי".

לז'ינסקי התפלא על מה שכינה "האדישות הבלתי מובנת של הציבור, שלא קולט מה מתחולל כאן, גורלה של מדינת ישראל מוטל כעת על כף המאזניים" והדגיש כי בשונה מאנשי הימין הדתיים, הוא איננו חושש לקרוא לסרב לפקודת העקירה. "לפקודה בלתידמוקרטית, בלתי מוסרית ובלתי ציונית אסור לציית. מה יאמר החייל 'רק מילאתי פקודה' ?".
