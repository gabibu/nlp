

שרות הבטחון הכללי התיר לפני זמן קצר לפרסום כי אחר הצהרים עצרו כוחות מילואים של צה"ל מחבל שתכנן לבצע פיגוע בזמן הקרוב. לא מדובר במחבל שחיפשו כוחות הביטחון בירושלים, אך הכוננות שהוכרזה שם היום בוטלה.

המחבל רביע אברהים אחמד עבד, החבר הארגון הפתח', נעצר היום אחרי הצהרים על ידי כוחות מילואים של צה"ל בצומת ג'ת מזרחית לשכם. מן השב"כ נמסר שהמחבל תכנן לבצע פיגוע בזמן הקרוב.

כתבנו קובי פינקלר מוסר שאין זה המחבל שאותו חיפשו כוחות הביטחון בשעות הצהרים באזור ירושלים אך יחד עם זאת, הוסרה הכוננות מעל הבירה.
