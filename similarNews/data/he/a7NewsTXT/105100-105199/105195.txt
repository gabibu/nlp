

"משתמע מהסקר, שמנגנון התקצוב הממשלתי מעוות, כאשר קופות החולים מפסידות הרבה כסף בטיפול בזקנים ועניים. אם כך, יש לשנות מן היסוד את מדיניות התקצוב", כותב ח"כ פרוש.

ח"כ מאיר פרוש מיהדות התורה פנה במכתב לשר הבריאות דני נווה, בו תבע ממנו למנות צוות חוקרים רפואי שיבדוק את מימצאי סקר מכון ברוקדייל, המעלים שלפחות חלק מקופות החולים נוקטות באסטרטגיות המפלות לרעה זקנים ועניים.

"משתמע מהסקר, שמנגנון התקצוב הממשלתי מעוות, כאשר קופות החולים מפסידות הרבה כסף בטיפול בזקנים ועניים. אם כך, יש לשנות מן היסוד את מדיניות התקצוב", כותב פרוש.

ח"כ פרוש מצטט במכתבו את פרופ' קובי גלזר, ראש התכנית למינהל מערכות בריאות באוניברסיטת ת"א, שציין בהסתמך על הסקר של ברוקדייל, כי הסיכוי של בני 44-64 להמתין יותר משבועיים לרופא מומחה בקופ"ח גבוה פי 1.5 מזה של בני 22 -44. כמו כן, לזקנים מעל לגיל 65 יש סיכוי כפול להמתין יותר משבועיים לרופא מומחה, לעומת בני פחות מ   44.

"שיטת התקצוב המעוות", כותב ח"כ פרוש, "מקפחת גם את בעלי הכנסה לנפש בחמישון התחתון, שלהם סיכוי של פי שניים לחכות יותר משבועיים לרופא מומחה, לעומת בעלי ההכנסות הגבוהות יותר. וכך, מקופחים גם התושבים המתגוררים בדרום הארץ.

עוד במכתב: "המימצאים של הסקר מעלים בעקרון, שעפ"י שיטת התקצוב של משרד הבריאות החולים הקשים   חולי סרטן, סוכרת, אסתמה, מחלות לב ועוד   גורמים הפסדים לקופות חולים מאחר שעלותם גבוהה ב 41-71 אחוזים מתקצובם בפועל ע"י המדינה, לעומת מבוטח ללא מחלה כרונית שמתוקצב ב - 57.3% יותר מעלותו לקופ"ח".

ח"כ פרוש מציין, כי המימצאים מחייבים ללא ספק רוויזיה בשיטת התקצוב הנוכחית שהיא כדברי קוהלת "רעה חולה".
