

הותר לפירסום כי כוחות הביטחון עצרו לפני כחודש חוליית חמאס בת 14 מחבלים תושבי ג'נין וכפרי האזור אשר תכננו לבצע סידרה של פיגועי טרור כנגד אזרחים וחיילים.

כתבנו קובי פינקלר מוסר שחברי החולייה נחשבים פעילים מרכזיים בתשתית החאמס בצפון השומרון. חברי החוליה חשודים בעיסוק בפעילות טרור הכוללת בנייה וייצור של מעבדת חבלה ורקטות קאסם . בחודשים האחרונים עסקו חברי החולייה באיסוף חומרי גלם על מנת לייצר ירי תלול מסלול דבר שהיה מהווה איום חדש על תושבי האזור. בעת מעצר החשודים גילו כוחות הביטחון רקטת קאסם מוכנה להפעלה , מטען קלע, מטעני צינור ומספר גלונים חומרים כימיים , דשנים ועוד.
