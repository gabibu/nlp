

סטודנטים שנה א' מן המכללה האקדמית יהודה ושומרון באריאל עיצבו וצבעו חדרים במחלקת הילדים של בית החולים "ביקור חולים" בירושלים.

היום בצהרים התקיים טקס סיום עבודות צביעת חדרי מחלקת הילדים בבית החולים "ביקור חולים".

חדרי הילדים עוצבו ונצבעו ע"י סטודנטים שנה א' לארכיטקטורה ממכללה האקדמית יהודה ושומרון באריאל. את הרעיון יזם מנהל בית החולים מר ברי בר-ציון שרתם את האדריכל מוטי בודק המרכז את לימודי הסטודיו במחלקה לארכיטקטורה במכללת אריאל בראשותו של פרופ' דוד קסוטו.

כל החדרים במחלקת הילדים עוצבו מחדש כאשר כל חדר נצבע במוטיב שונה ע"י קבוצת סטודנטים שונה ותחת פיקוחה של האדריכלית עדנה לנגנטל מרכזת סטודיו א' במכללה וצוות המנחים. בתחילת הפרוייקט עיצבו הסטודנטים מודל בקנ"מ של 1:10 ביחס לחדרי המחלקה ובתחילת סמסטר ב' החלו 80 הסטודנטים בצביעת המחלקה, צביעה מרוכזת שארכה שבוע ימים של עבודה מאומצת.

בטקס השתתפו מנהל בית החולים מר ברי בר ציון, המנהל הרפואי ד"ר רפאל פולק, פרופ' חגית הורביץ מנהלת מח' ילדים והאדריכל דוד קסוטו מנהל המחלקה הארכיטקטית במכללת אריאל וכן הסטודנטים. מר בר ציון שהודה בדבריו לסטודנטים ולמכללה הציב בפני המכללה אתגר באומרו כי בבית החולים ישנם מחלקות נוספות הטעונות מתיחת פנים והאדריכל קסוטו בדבריו הרים את הכפפה והבטיח כי סטודנטים נוספים יצבעו את המחלקות האחרות בבית החולים.
