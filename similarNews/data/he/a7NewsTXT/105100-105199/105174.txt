

מרכז הליכוד ייתכנס לעת ערב ויקיים הצבעה על ההצעה שסיעת הליכוד תפעל לחקיקה מיידית של חוק משאל העם בנושא ההינתקות. מרכז המפלגה צפוי להכריע ברוב גדול בעד קיום משאל עם, בניגוד לעמדתו של ראש הממשלה.

מרכז הליכוד ייתכנס לעת ערב ויקיים הצבעה על ההצעה שסיעת הליכוד תפעל לחקיקה מיידית של חוק משאל העם בנושא ההינתקות. מרכז המפלגה צפוי להכריע ברוב גדול בעד קיום משאל עם, בניגוד לעמדתו של ראש הממשלה.

יוזמי ההצבעה דוחים את הפרסומים כאילו ראש הממשלה נעתר אתמול להצעת פשרה בעניין שהציע לו יושב-ראש המרכז, השר צחי הנגבי.

שבח שטרן, יושב-ראש מגזר יש"ע בליכוד, אמר לערוץ 7 כי מדובר בספין תקשורתי של אנשי שרון. לדבריו, שרון נוכח לדעת שיובס בהצבעה ולכן הוא יוצר עכשיו מצג של פשרה מתוך תקווה שרבים מאנשי המרכז כלל לא יבואו מחר להצבעה, ואז אולי ישלוף הצעה נגדית. שטרן קרא לכל חברי המרכז לבוא ולהצביע, ולהערכתו אם אכן תיפול מחר הכרעה בעד מישאל, היא תסחוף אחריה גם את ש"ס.

המרכז ייפתח בשעה 16:00, לאחר נאום של ראש הממשלה שרון, ובשעה 19:00 תתקיים הצבעה.
