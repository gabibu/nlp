

ילדים ממשפחות נפגעי טרור ישקמו מעיינות בשמורת נחל שורק ויקימו פינת חמד לזכר הנופלים בפעולות איבה.

בטקס מרשים הונחה בצהרים אבן הפינה לפינת חמד לזכר הנופלים בפעולות איבה, כך מדווח כתבנו קובי פינקלר.

את הפינה יבנו ויתחזקו ילדים ממשפחות נפגעי טרור אשר יבצעו בשמורת נחל שורק , עבודות של חשיפת המעיין, סיקול אבנים, סימון שבילים, קביעת שלטים ויצירת פסיפסים.
משקמיםלחץ כאן להגדלה  

המקום, אמור להפוך לפינת חמד לזכר המשפחות שנרצחו בפעולות טרור באינתיפאדה האחרונה ויהווה פינת חמד ירוקה ומטופחת לכלל ציבור המטיילים.

הפרויקט יימשך כל השנה, כאשר הילדים יפגשו בכל יום שלישי בשעות אחר הצהריים. "משפחה אחת" מארגנת אוטובוס שיצא בכל יום שלישי בשעה 14:00 מבנייני האומה.

קרן "משפחה אחת" הוקמה בשנת 2001 ע"י משפחת בלזברג שעלתה לישראל מארצות הברית והיא תומכת כיום בכ-2,000 משפחות נפגעות טרור מהאינתיפאדה האחרונה.
