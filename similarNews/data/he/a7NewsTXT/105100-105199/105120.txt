

הצעת החוק של יו"ר ההסתדרות, ח"כ עמיר פרץ, לעידוד העסקת שחקני כדורסל ישראלים עברה היום בכנסת בקריאה טרומית.

על מגרשה של הכנסת עלתה היום סוגיית שחקני הכדורסל הזרים הדוחקים את רגליהם של שחקנים ישראליים מלעלות על הפרקט.

על-פי ההצעה שעברה היום הזרים שיועסקו בקבוצה בה למעלה משלושה זרים לא יזכו להקלות במס הכנסה

הצעת החוק של יו"ר ההסתדרות, ח"כ עמיר פרץ, לעידוד העסקתם של יותר שחקני כדורסל ישראלים, עברה היום בכנסת בקריאה טרומית. מדובר בהצעה לתיקון פקודת מס ההכנסה (מיסוי ספורטאי חוץ בענף הכדורסל). התיקון קובע כי אגודה או מועדון שיעסיקו בענף הכדורסל יותר מאשר שלושה שחקנים זרים, לא יזכו הזרים להקלות במס, שמשמעותן אובדן הכנסות למדינה. בהצעה נכתב כי כל מי שמתנער מאחריות ציבורית ולאומית לעידוד ספורטאים מקומיים, בל יצפה לעידוד וסיוע מהמדינה. חוק זה יחסוך למדינה 10 מליון  בשנה.

כמו-כן נכתב בהצעה כי הגבלה זו תאפשר ממילא לשחקני כדורסל ישראלים להתפתח ולהשתלב באגודות הספורט המקומיות ומשם אל הנבחרות הלאומיות, הן של הבוגרים והן של הצעירים. "הגדלת מספר השחקנים הזרים בקבוצות הכדורסל מפחיתה את המוטיבציה והאתגרים של הקבוצות והשחקנים המקומיים כאחד", נכתב בהצעה.
(ש)
