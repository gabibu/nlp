

ניידת לניטור איכות אוויר של המשרד לאיכות הסביבה הוצבה השבוע בבת-ים על דרך נתיבי איילון.

הניידת מודדת את מזהמי האוויר הבאים: חלקיקים נשימים עדינים, תחמוצות חנקן, פחמן חד-חמצני, גפרית דו-חמצנית ואוזון ומוקמה באזור זה לבקשת מנהל היחידה הסביבתית של עיריית בת-ים, ד"ר שלום יוספי.

ד"ר לבנה קורדובה ביז'ונר, המנהלת המדעית של מערך ניטור אוויר במשרד לאיכות הסביבה מציינת עי בעזרת הנתונים שיתקבלו ניתן יהיה להעריך את החשיפה של התושבים לזיהום אוויר על דרך נתיבי איילון.

ניתוח תוצאות המדידה יעשה עם סיום הצבת הניידת בחודש מרס, דוח המפרט את המימצאים יפורסם בעתיד באתר האינטרנט של המשרד לאיכות הסביבה: www.sviva.gov.il .

מערך הניטור של המשרד לאיכות הסביבה מונה כ- 24 תחנות לניטור איכות אוויר הפזורות בכל רחבי הארץ.
