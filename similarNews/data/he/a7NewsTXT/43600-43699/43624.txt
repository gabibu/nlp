

שגרירות ישראל בלונדון מחתה באוזני מערכת ה"אינדיפנדנט" על פרסום קריקטורה אנטישמית.

העיתון פירסם אתמול קריקטורה מאת המאייר הראשי, דייב בראון, שבה נראה ראש הממשלה, אריאל שרון, נוגס בתינוק פלשתינאי, כשמעליו הכיתוב "מה לא בסדר? מעולם לא ראיתם פוליטיקאי מנשק תינוקות?". ברקע נראים מסוקי אפאצ'י משגרים טילים ומתאי הטייס שלהם משתרבב הכיתוב "הצביעו ליכוד".

דוברת השגרירות, שולי דוידוביץ, קבלה על כך שדווקא ביום שבו מציינת בריטניה את יום השואה, בחר האינדיפנדנט לעורר סטריאוטיפ יהודי עתיק, היאה ל'דר שטירמר'.
