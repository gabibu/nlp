

למרות הדיווח על אחוזי ההצבעה הנמוכים עד לשעות הצהרים, כ-72% מהציבור מתכוונים להשתתף בהצבעה בבחירות לכנסת. כך עולה מסקר שערך מכון מחקר מידע שיווקי סי.איי.

הציבור חלוק בדעתו לגבי הצורך לקיום יום שבתון במועד הבחירות לכנסת - בעוד ש- 50% מהציבור סבורים, כי אין לכך הצדקה, הרי 45% סבורים כי יש צורך לקיים יום שבתון בבחירות לכנסת. 5% לא ידעו להשיב.

מהסקר עולה עוד, כי 76% מהמתכוונים להצביע, היו באים לקלפי גם ללא יום שבתון ו-14% נוספים חושבים שהיו באים להצביע במקרה כזה. רק 6% מהמצביעים בטוחים, או חושבים, שלא היו הולכים לקלפי, אם יום הבחירות היה יום עבודה רגיל. 4% לא ידעו להשיב.



