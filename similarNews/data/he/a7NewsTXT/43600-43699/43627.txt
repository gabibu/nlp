

בגדאד אינה פוסלת אפשרות לתקוף את כוויית, אם תשמש מדינה זו בסיס למתקפה אמריקנית נגדה, כך אמר אתמול סגן ראש ממשלת עיראק טארק עזיז, בראיון לרשת הטלוויזיה הקנדית CBC.

"כוויית היא שדה קרב, והכוחות האמריקניים שוהים בה כדי להתכונן לתקוף את עיראק. אם תבוא מתקפה מכוויית, לא אוכל לומר שלא נגיב", הטעים.

עוד אמר עזיז, כי לעיראק אין טילים שניתן לשגר מעבר לטווח של 150 ק"מ, המותרים על פי האו"ם. אולם ראש צוות הפקחים הנס בליקס מסר, כי טילים שקיבלה עיראק באחרונה נוסו בירי למרחקים ארוכים יותר.

