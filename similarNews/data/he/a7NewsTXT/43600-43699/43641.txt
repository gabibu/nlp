

נתוני תיירות מדאיגים פורסמו לאחרונה, כשבראשם הנתון הקובע כי השנה האחרונה היא השנה הראשונה בעשרים השנים האחרונות בה ירד מספר התיירים הנכנסים לישראל אל מתחת לקו מליון התיירים.

לנוכח נתונים אלה סקר כתב האינטרנט של ערוץ 7 הלל פנדל את נתוני התיירות העולם כולו ומבדיקתו עולה תמונה המעמידה את התיירות בישראל וקשייה כחלק ממציאות כוללת ברחבי העולם.

פנדל מציין כי בימים אלה מתכנסת וועידת תיירות בינלאומית במדריד בה דנים ראשי הענף מהעולם כולו, פורסים את הנתונים במדינות השונות ומעלים דרכים להתמודדות בבעיה. אחד הנתונים המדאיגים מבחינתם מורה על עלייה מסוימת בתיירות העולמית, אולם רמתה, כך מתברר, מתונה בהרבה מהעלייה המקבילה שנתיים קודם לכן. החשש המרכזי הוא כי המיתון הכלכלי והמצב הביטחוני הבינלאומיים מאז מתקפת הטרור בניו יורק מורים על מגמה שלילית העלולה להימשך ולהכות בכלכלות מדינות רבות התלויות בענף התיירות.

נציין כאן כי בחודש דצמבר האחרון סומנה עלייה של כ-13 אחוזים במספר התיירים הנכנסים בישראל. עם זאת ייאמר כאן כי גם נתון מעודד זה לא גאל את מצבה העגום של התיירות בישראל, אולם הוא בהחלט מציב סימני אופטימיות מעודדים.
