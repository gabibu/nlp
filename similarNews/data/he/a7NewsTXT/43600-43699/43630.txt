

סין קראה היום לאפשר לפקחי הנשק של האו"ם להחליט בעצמם כמה זמן דרוש כדי להשלים את עבודתם.

"אנו סבורים כי לעת עתה, יש להימנע מכל החלטה חפוזה בנוגע לפיקוח על הנשק בעיראק", אמרה במסיבת עיתונאים דוברת משרד החוץ הסיני, ז'אנג צ'ייווא. "בנוגע לזמן הנוסף הדרוש, שבועות או חודשים אחדים, עלינו לכבד את דעתם של הפקחים", הטעימה.

"על מועצת הביטחון לכבד את עמדתם של שני הארגונים הפועלים שם, ולתמוך בהמשך פעולות הפיקוח", הוסיפה הדוברת, יום לאחר שראשי הפקחים, הנס בליקס ומוחמד אל-באראדיי הגישו למועצת הביטחון דוח ביקורתי על עיראק.


