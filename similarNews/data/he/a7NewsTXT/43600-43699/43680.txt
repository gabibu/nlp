

שר החוץ האמריקני, קולין פאוול, עשוי להציג במועצת הביטחון מידע מודיעיני חדש על הנשק להשמדה המונית של עיראק בשבוע הבא, כך ע"פ דבריהם של בכירים אמריקנים.

המידע המודיעיני שיהווה חלק מהתכנית האמריקנית לשכנע את הקהיליה הבינלאומית כי פעולה צבאית נחוצה נגד סדאם חוסיין עדיין לא פורסם, אך האמריקנים מודעים לעובדה כי יהיה קשה לשכנע את המדינות הסרבניות.

"יש לנו מידע מודיעיני, המשכנע אותנו כי דברינו נכונים, כי הם עושים את הדברים האלה, ואנו מקווים שבשבוע הבא נוכל לפרסם חלקים רבים ממנו ככל האפשר", ציין פאוול בראיון לעיתונאים אירופיים.
