

נשיא מצרים חוסני מובראק הזהיר, בראיון שפורסם היום, כי אם בגדאד לא תשתף פעולה עם פקחי הנשק של האו"ם, תהיה המלחמה בהנהגת ארה"ב בלתי נמנעת.

מובראק, שסיים ביקור במדינות המפרץ הפרסי בתחילת השבוע, התריע כי כל תקרית שתפריע לפעילות הפקחים, עלולה להביא עימה מתקפה אמריקנית.

מצרים, המוגדרת כבעלת ברית מובילה של ארה"ב, מתנגדת למלחמה על עיראק, אולם מאשימה את בגדאד במשבר הנוכחי. לדעת הנשיא המצרי, מלחמה נגד עיראק תגרום נזקים לאיזור כולו.
