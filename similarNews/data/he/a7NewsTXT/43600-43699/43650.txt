

תופעה בקלפיות בנגב: מתחזים מגיעים לקלפיות ומצביעים. בעלי זכות ההצבעה נמחקו מהרשימות ולא יכלו להצביע.

זמן קצר לאחר פתיחת הקלפיות התגלתה הצבעה מזוייפת ביישוב להבים שליד באר-שבע. תושב שהקדים להגיע בבוקר לקלפי גילה, שמישהו כבר הקדים אותו, התחזה והצביע במקומו. בצהריים כבר נתגלו זיופיים בהצבעות נוספות.

תושב באר-שבע הגיע לקלפי מספר 90 בבית ספר "דגנה" שבשכון ג' הוותיקה בעיר וגילה, ששמו נמחק וכי אחר הצביע בשמו. זה קרה גם לתושבת ערד, שהגיעה לפני ארוחת הצהריים למלא את חובתה האזרחית בקלפי מספר 17 שבבית ספר "לבאות" גם שמה כבר היה מחוק, אחרי שאישה אחרת הזדהתה בתעודת זהות מזוייפת כנראה והצביעה במקום בעלת זכות ההצבעה עצמה.

ועדות הקלפי הגישו תלונות על זיופי הצבעה ומחלקי החקירות בתחנות המשטרה בנגב פתחו בחקירות לגילוי המתחזים.

