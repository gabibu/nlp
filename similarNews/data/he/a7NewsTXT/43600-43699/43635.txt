

נשיא המדינה, משה קצב, ורעייתו, גילה קצב, הצביעו בקלפי 137 בבית ספר התיכון לאמנויות, לא הרחק מבית הנשיא.

הנשיא קצב קרא לציבור לממש את זכותו ולהצביע בבחירות.

באשר למגעים שהוא צפוי לקיים עם ראשי הסיעות על הקמת הממשלה, אמר הנשיא קצב כי הוא עדיין לומד את לשון החוק בנושא.

עוד הוסיף כי בדעתו להתייעץ עם יו"ר ועדת הבחירות המרכזית, השופט חשין, וכנראה ביממה הקרובה הוא יודיע, מתי יתחיל סבב השיחות עם ראשי הסיעות. "לא ארצה שתהליך הרכבת הממשלה יערך זמן רב מדי", אמר הנשיא.
