

3 מחבלי חמאס, ביניהם אחד מעוזריו הבכירים של בכיר החמאס איסמעאיל אבו שנאב, נהרגו הלילה בפיצוץ באחד הבניינים בעזה . נראה, כי עסקו בהכנת מטעני חבלה. כך מסרו מקורות ערביים .

הפיצוץ העז אירע בחצות באחד הבניינים בשכונת שייח רג'ואן, הבניין נהרס ונגרם נזק כבד ל-5 בניינים סמוכים.

מקורות ערביים מנסים לטעון כי ישראל חיסלה את המחבלים, כיוון שבעת הפיצוץ חגו מסוקי אפאצ'י מעל למקום, אך בצה"ל מכחישים טענות אלה ונמסר כי מדובר בתאונת עבודה של מחבלים, בעת הכנת מטען.


