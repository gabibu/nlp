

יו"ר חרות ח"כ מיכאל קליינר פנה הבוקר ליו"ר ועדת הבחירות מישאל חשין, בתביעה להפסיק את ההצבעה בקלפיות שלא היה בהן את פתקי המפלגה.

מדובר בקלפי בשכונת גילה בירושלים, בבני ברק, בבית"ר ובאזורים חרדים מובהקים אחרים ברחבי הארץ שבהם, לטענת חרות, הועלמו פתקי המפלגה .

אזרח שרצה להצביע עבור חרות בקלפי בגילה אמר לאנשי ועדת הקלפי במקום שאין פתקים של חרות בקלפי. לדברי האזרח, הם ענו לו "תקח פתק לבן ותרשום עליו 'נץ' [האותיות של חרות]".
