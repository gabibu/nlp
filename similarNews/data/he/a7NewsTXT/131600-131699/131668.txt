

היום (ד') מתקיים יריד תעסוקה בקמפוס הר הצופים באוניברסיטה העברית בירושלים עד השעה 18:00. היריד מיועד לסטודנטים ולבוגרים מכל תחומי הלימוד.

מהנהלת האוניברסיטה נמסר כי בין החברות המשתתפות: אינטל, רפא"ל, משרד ראש הממשלה, הסוכנות היהודית, דלתא 3, שירות התעסוקה, חברות כוח אדם, מכון הדס, מלון שרתון, מלון ג'רוסלם גולד, חברת עמישב, JVP, IDT, MATRIX, המרכז לטיפוח יזמות, עמותת רוח חדשה, מרכז קוסל, מחלקת משאבי אנוש באוניברסיטה העברית.

החברות מציעות כ-650 משרות בתחומים אלו: הייטק, מחשבים, מדעים מדויקים, הנדסה, מלונאות, ביטחון, מודיעין, אדמיניסטרציה, שירות לקוחות, תמיכה טכנית, כלכלה וכספים, משאבי אנוש, שירותים כלליים ועבודות סטודנטיאליות.

בשעה 14:00 תתקיים סדנה של מכון הדס לכתיבת קורות חיים וראיונות עבודה, סמוך לקפה המנהלה ליד הפורום.

את יריד התעסוקה מארגנים משרד דקן הסטודנטים ואגודת הסטודנטים באוניברסיטה העברית.
(ש)
