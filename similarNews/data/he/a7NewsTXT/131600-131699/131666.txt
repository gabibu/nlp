

פעילת השמאל הקיצוני תודה בקיום קשר עם סוכן זר אך לא תואשם בסיוע לאויב בעת מלחמה. אם תתקבל עסקת הטיעו היא צפויה לעונש של שלוש וחצי שנים מהם תיגרע תקופת מאסרה עד כה.

פרקליטיה של טלי פחימה, פעילת השמאל הקיצוני וידידתו של מנהיג המחבלים זכרייה זביידי, מדווחים על עסקת טיעון שנרקמה בינם לבין פרקליטות המדינה.

בעסקת הטיעון תודה טלי פחימה בקשר עם סוכן זר בעיסקת טיעון, אולם לא תואשם בסיוע לאויב בעת מלחמה.

באם תתקבל עיסקת הטיעון תשוחרר פחימה בעוד כשנה לאחר שתקופת מאסרה עד כה תנוקה מהעונש שנקבע לה על פי העיסקה   שלוש וחצי שנות מאסר בפועל.


נזכיר כי פחימה התפרסמה כאשר במסגרת 'קשרי 'הידידות' שלה עם המחבל המבוקש, ראש גדודי חללי אל אקצה בג'נין זכריה זביידי, נכנסה לג'נין תוך הפרה לכאורה של צו אלוף כדי לשמש עבור זביידי 'מגן אנושי', וסייעה לכאורה למבוקשים להסתתר מפני כוחות צה"ל שבאו לעוצרם.

בכתב האישום נכתב שפחימה "שהתה בביתו של זביידי בג'נין , קיבלה חומר סודי לידיה, הקריאה את תוכנו והסבירה לנוכחים ביניהם פעילים מ'גדודי חללי אל אקצה' כי מדובר בחומר צבאי סודי המתעד מבצע צבאי שלדבריה נועד להרוג או לעצור את המבוקשים המצויינים בו, שמות החוליות המשתתפות במבצע, צירי הגישה אל בתיהם של המבוקשים". כתבתנו רותי אברהם מוסרת כי בכתב האישום נכתב עוד, שפחימה הסבירה למבוקשים כי כוחות צה"ל מתכננים להמשיך את המבצע בזמן הקרוב. "לאור הסבריה של פחימה הורה בהמשך זביידי למבוקשים להסתתר עד לאחר סיומו של המבצע הצבאי...המבוקשים אשר ביצעו את הנחייתו של זביידי הסתתרו ולא נעצרו".
(ש)
