

זאב ולק
מתוך העלון "שבת בשבתו".

קבוצת כפר-דרום הוקמה במסגרת עליית 11 היישובים במוצאי יום-כיפור תש"ז (אוקטוב' 46). היא התנחלה על שטח קטן בן 260 דונם, שרכשה הקק"ל בפאתי דיר-אל-בלאח. גרעין המייסדים הורכב מחבורה צעירה של 27 בנים ו-9 בנות בוגרי כפר הנוער הדתי, בהם ניצולי שואה רבים. אחד מהם הסביר במכתב אתהמטרהלשמה הקימו את היישוב:
רצוננו הוא להגשים את הדרך שלחלוץ דתי, בחינת ר' יוחנן הסנדלר. אעפ"י שתלמיד חכם גדול היה, הרוויח את כספו בעמל כפיו... שאיפתנו היא לישב ולהפרות את שממות הארץ, אשר מאז גלו אבותינו   נעזבה והפכה לשממה.... אנחנו שואפים לבנות את חיינו ברוח התורה והנביאים. אותה הרוח אשר ליוותה וחיזקה את עמנו במשך אלפיים שנות נדודים, סבל וייסורים.

חבלי הלידה של הקבוצה היוקשים במיוחד; ישוב קטן ומבודד בתוככי סביבה ערבית. חבורה צעירה מאד, שטרם מלאו לה עשרים, חסרת ניסיון וסובלת מיחס מסויג מצד המוסדות. שטח אדמה מצומצם לחקלאות. אף-על-פי-כן החל המקום להכות שורשים בקרקע, אבל לא לזמן ממושך, בקושי מלאה לכפר שנה והוא מצא עצמו בלב המלחמה לעצמאות ישראל.

התיאור המפורט ביותר עלקרבות תש"ח בקבוצהנכתב בידי ע' עמינוח והתפרסם כספר כיס לחייל העברי בשם "כפר-דרום   כפר הגבורה". כיום הספרון נדיר, ודווקא הספרנים בקיבוץ "השומר-הצעיר" מזרע טרחו לשמור עליו.

המערכה הממשית החלה בעקבות ההחלטה בעצרת האומות המאוחדות להקים מדינה יהודית בארץ-ישראל (ט"ז בכסלו תש"ח, 29 בנובמב' 47). כחודשיים לפני קום המדינה התחילו הכנופיות הערביות לתקוף את הנקודה כדי לכובשה, ואולם הצעיריםהמעטים הצליחו לבלוםאותם פעם אחר פעם. ימים ספורים לפני הקמת המדינה החל צבא-מצרים לנוע בתוך רצועת-עזה צפונה, כשהמטרה הסופית היא תל-אביב. בדרכו הוא נתקל ביישוב הזעיר כפר-דרום והיה משוכנע כי זה ייפול לידיו כפרי בשל. ואולם חרף השימוש בארטילריה כבידה ובחיל-שריון לא יכלו המצרים הרבים לקומץ הבחורים. בשלב זה הם ויתרו על כיבוש המקום, אך המשיכו לפגוע בו מבחוץ ע"י הפגזות תכופות. היישוב היה נצור ומנותק, מספר הנפגעים הלך וגדל ותגבורת התקשתה להגיע.

משה נצר, מג"ד בפלמ"ח, אמר:
ידענו שאם לא תעמוד כפר-דרום והאויב יגיע ליד-מרדכי, הרי תל-אביב בסכנה. הערכנו את העמידה העילאית של הנקודה, אשר מילאה תפקיד קשה. ורק ההיסטוריה תדע להעריך נכונה את תרומתה של כפר-דרום למלחמת הקוממיות...

בראשית ההפוגה הראשונה רווח מעט לחברים, אבל בהמשכה חידשו המצרים את המצור וההפגזות. למפקדת ה"הגנה" הגיעו ידיעות מוסמכות לפיהן עומדים המצרים להסתער על המקום בכוחות גדולים ולחסל אותו. יגאל לוסין התייחס בספרו "עמוד האש" לדילמא האם לפנות ישובים הנמצאיםבסכנה קיומית:
בארץ-ישראל...קיבלה מפקדת ארגון ה"הגנה" החלטה: אין לפנות שום נקודת יישוב, אפילו החזקתה איננה מתקבלת על הדעת מבחינה צבאית... החלטה זו נבעה מן הדוקטרינה...המאמינה כי עובדות בשטח הן אשר תקבענה בסופו של דבר את...גבולות המדינה היהודית. סיסמת הקרב של החלוצים:"לא נזוז מפה"קבלה בראשית מלחמת השחרור...תוקף חדש. אך ישראל גלילי, מראשי ה"הגנה", מציין שבכל-זאת היה ויכוח על פינוי ישובים...

ב-ב' בתמוז תש"ח (יולי 48) הופתעו אנשי כפר-דרום לקבל אתפקודת הפינויבאישון לילה, והרי דובר רק על ריענון הכוחות... אכן, למחרת הפינוי החלה ההתקפה המצרית הגדולה: יממה תמימה הם הפגיזו את היישוב ואחר-כך הסתערו עליו בחייל כבד...

אברהם דיאמנט, לימים מזכ"ל ישיבות "בני-עקיבא", היה מפקד הנקודה והוא בן 19 בלבד, וכך הוא מספר:
נעלתי אחרוןאת השער ולבי דווה עלי מאד. הנחנו במקום תשעה קברים. אחד נהרג ואחד נעדר. כששים נפצעו. יצאנו בתקווה כי יבוא יום ועוד יתנוסס בזה המקום משק עברי לתפארת, ובנים יספרו על עמידת אביהם במבחן, ונכדים ישאבו עוז ועוצמה ליצירה בימי שלום.

(עפ"י "כפר-דרום לדורותיו", בעריכתכהן, שרייבר, מבצרי)


