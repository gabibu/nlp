

חבר הכנסת לנדאו לא מתרגש מהסקרים הבלתי מחמיאים ומקווה שבוחרי הליכוד לא ישכחו לנתניהו את השתתפותו בממשלת ההתנתקות וימצאו בו מנהיג אידיאולוגי ונקי כפיים. ראיון ליומן ערוץ 7.

בראיון ליומן הצהרים של ערוץ 7 סירב התייחס חבר הכנסת עוזי לנדאולטענותיושל המועמד המקביל לו לראשות הליכוד, משה פייגלין, לפיהן דרוש מועמד אמוני לראשות המפלגה. "אני חלוק על פייגלין בסוגיות רבות, ואינני מתכוון להתווכח עם איש", אמר לנדאו.

מגיש המהדורה, אמציה האיתן, שאל את לנדאו אם הוא רואה סיכוי לשינוי מצבו בסקרי דעת הקהל המציבים אותו כמעט אחרון מבין המועמדים. לנדאו אומר כי בסופו של חשבון, לאחר האופוריה הראשונית, כשיצטרך הבוחר להתבונן במועמדים הנוספים יחפשו אדם המציג עמדה של מאבק נחוש במדיניותו של שרון, המציג התנהלות פוליטית נקייה, בעל מודעות חברתית. את המענה לדרישות אלה יוכלו למצוא בו עצמו, טוען לנדאו.

באשר למועמדות נתניהו, המוביל בסקרי דעת הקהל, אומר לנדאו כי בנימין נתניהו היה חלק מהממשלה של שרון, והוא כאחרים בממשלתו, לא פעלו מול מדיניותו של שרון ולא עצרו אותה. לדבריו גם עובדה זו תחלחל לתודעת המצביעים בליכוד ותביא אותם לתמוך בו כמועמד היחיד הריאלי להנהגת התנועה.

לנדאו התייחס לאיומי השחיתות הפושה בכנסת, לפעילות אנשי שרון בתוככי הליכוד,ולהחלטת וועדת הכנסתלהשאיר את ח"כ עמרי שרון בכהונתו כחבר כנסת. לדבריו, הוא אמנם לא בקי בכל פרטי התנהלות וועדת הכנסת, אולם ברור הוא שכשם ששרון ביקש להרוס ולשבש את התנהלותו התקינה של הליכוד כשכיהן בתוכו, כך יעשה גם כשהוא מצוי מחוצה לו. להערכת לנדאו שרון יעשה מאמץ להשתמש באנשים מתוך התנועה כדי לפגוע בה. "הוא ישתמש גם באנשים, בהם גם שרי ליכוד, שנראה לו שהם עושי דברו מתוך הליכוד כדי לרסק אותו מבפנים. זה אחד הדברים שהליכוד צריך להבריא מהם מיד לאחר קביעת היושב ראש". דבריו אלה של לנדאו מהווים גם הם עדות לדאגה המוסתרת בקרב צמרת הליכוד ממעורבות אנשי שרון בבחירת רשימת הליכוד לכנסת

להאזנה לראיון
(ש)
