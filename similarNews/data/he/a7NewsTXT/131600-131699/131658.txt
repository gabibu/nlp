

נושא הפיסול בתחרות יהיה "תרבויות ועמים ממרציפן", התחרות הרביעית הארצית לפיסול במרציפן תתקיים במוזיאון המרציפן בתבור בחנוכה הבעל"ט.

התחרות הנערכת זו השנה הרביעית תתקיים בחג החנוכה , כ"ה כסלו במוזיאון המרציפן בכפר תבור. השנה מתמקדת התחרות תחת הנושא: "תרבויות ועמים", המתחרים יפגינו את כישוריהם לפיסול במרציפן על פי סמלים ומאפיינים של עמים ותרבויות. מדווח: קובי סלע.

לדברי תמיר פלד מנהל מוזיאון המרציפן בכפר תבור ומארגן התחרות, התחרות השנתית תיערך בשני מסלולים:
* מסלול מקצועי - המיועד לקונדיטורים, שפים אמנים ולאופים מקצועיים.
* מסלול לקהל הרחב   המחולק לשניים: ילדים עד גיל 16, נוער ולמבוגרים מגיל 17 ואילך.

מטרת התחרות הינה לעודד יצירתיות, הן בקרב אנשי מקצוע והן בקרב אנשים מהקהל הרחב אשר נושא הפיסול האפייה והיצירה המתוקה קרוב לליבם (ולחיכם). בשנה שעברה הנושא היה סיפורי תנ"ך, העוגה שזכתה: תיבת נוח מפוארת.

המועד האחרון להרשמה לתחרות הינו   10.12.05
והמועד האחרון להגשת העבודות הינו   24.12.05

להרשמה ופרטים טל: 04-6772111

סביבונים וסופגניות ממרציפן

תיבת נוח ממרציפן

