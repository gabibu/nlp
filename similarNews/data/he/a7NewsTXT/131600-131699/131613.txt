

מליאת הכנסת אישרה היום בקריאה שניה ושלישית, ברוב של 29 בעד, 2 נגד ו   2 נמנעים, את התיקון לחוק המפלגות העוסק בבחירות המקדימות. יו"ר ועדת החוקה אומר: "מדובר בנקודת אור במלחמה בשחיתות".

מליאת הכנסת אישרה היום בקריאה שניה ושלישית, ברוב של 29 בעד, 2 נגד ו   2 נמנעים, את התיקון לחוק המפלגות העוסק בבחירות המקדימות.

עם קבלת החוק אמר יו"ר ועדת החוקה, חוק ומשפט, ח"כ מיכאל איתן, כי זוהי נקודת אור ראשונה למלחמה בשחיתות בישראל. "החוק נוגע לחברי הכנסת ומחמיר איתם וחברי הכנסת עצמם הם אלה שנתנו לכך את בירכת הדרך", אמר.

בעת הצגת החוק נשמעו לעברו של יו"ר ועדת החוקה חוק ומשפט קריאות לפיהן החוק עוסק בדבר אחד והוא "טיעון טוב לעמרי שרון להקלה בעונש".

בתגובה אמר ח"כ מיכאל איתן: "אנחנו לא מחוקקים חוק לאיש אחד אלא מחוקקים חוק בעל חשיבות עצומה. אנחנו לא רוצים להימנע מתיקון החוק רק בגלל שמישהו עלול לפרש אותו כמקל על עונשו של עמרי שרון. אי תיקון החוק יגרום להמשך השחיתות בכל הקשור למימון בבחירות המקדימות בתוך המפלגות. חקיקת החוק הזה היום מעבירה מסר לציבור לפיו הכנסת מבינה מה קורה בעם ומצמצם משמעותית את השחיתות בתחום הזה".

בראשית נאומו אמר איתן כי הוא לא מבין היכן הביקורת הציבורית בעת שכולם רואים שעבריין מרכיב רשימות לכנסת ומבטיח הבטחות למינויי שרים.

השינויים העיקריים בחוק יהיו:
  החלת החוק   לאחר התיקון, יחול החוק על כל מערכת בחירות ועל כל גוף בוחר. משמעות הדבר היא שהחוק יחול גם על הבחירות המקדימות בליכוד.

  ביקורת - הביקורת על הבחירות המקדימות תיעשה על ידי מבקר המדינה ולא על ידי מהמוסדות הפנימיים של המפלגות.

  שקיפות   המתמודדים בבחירות המקדימות יחויבו להגיש למבקר המדינה, שבעה ימים לפני מועד הבחירות, דיווח על סך התרומות שקיבל המועמד במהלך השנה שקדמה לבחירות.

תרומות שנתקבלו לאחר הגשת הדיווח   מועמד ידווח למבקר המדינה תרומות שקיבל ואת שמות התורמים 24 שעות מרגע קבלת התרומות.

ארבעה שבועות לאחר הבחירות המקדימות יגיש מועמד דו"ח למבקר המדינה בו יפרט את הכנסותיו והוצאותיו במהלך הבחירות. מועמד לראשות ממשלה יגיש דו"ח זה שישה שבועות לאחר הבחירות.

מועד פרסום שמות התורמים   שמות התורמים יפורסמו אחרי הבחירות הפנימיות, אולם אין מניעה כי יפורסמו עוד לפני הבחירות הארציות.

  גיוס תרומות מאזרחים זרים   תתאפשר קבלת תרומות מאזרחים שאינם ישראלים.

  תקרות הסכומים להכנסה והוצאה - תקבענה לפי מספר החברים בגוף הבוחר  

עד 500 חברים - 50,000 
501   5,000 - 275,000 
5,001 ומעלה - 400,000 

מועמד לראשות ממשלה יוכל לגייס ולהוציא פי 5 מהסכומים הנ"ל, על פי מספר החברים בגוף הבוחר. בנוסף, מועמד שרץ לראשות מפלגה, יכול בעיקרון להוציא כסכום המותר למועמד לראשות ממשלה אולם אם הפסיד, ונשארה לו יתרה מהכסף, יוכל להוציא 40% מהיתרה ולא יהיה זכאי לסכום לו זכאי מועמד לרשימה לכנסת.

  תקופת הביקורת   מבקר המדינה יבקר את כל מערכות הבחירות המקדימות לכנסת השבע עשרה, לרבות אלו שנסתיימו לפני תחילתה של הוראת השעה, אלא שלגבי מערכות בחירות שהסתיימו לא יופעלו סנקציות אלא לפי הדין הקודם.
