

שלדי נספים בשואה, שהתגלו בקבר האחים ליד העיר שטוטגארט בדרום-מערב גרמניה, לא יזוהו באמצעות דגימות דנ"א. כך החליט באחרונה אולריך גול, שר המשפטים של מדינת המחוז הגרמנית באדן-וירטמברג, שבשטחה נמצא האתר.

ההחלטה בגרמניה התקבלה, בין השאר, בעקבות פנייתו של ראש זק"א, יהודה משי זהב, שהודיע כי ארגונו מתנגד לנטילת דגימות הדנ"א מהשלדים, שהן בבחינת ביזוי כבוד המת.

ארגון זק"א פנה ל"מרכז רבני אירופה", ארגון-גג של רבנים באירופה המקורב לתנועת חב"ד, לרב הראשי של שטוטגארט וללשכת נשיא גרמניה, הורסט קהלר, בדרישה למנוע את לקיחת הדגימות.

משי זהב אמר השבוע בעניין בדיקת ה - DNA כי "הרבנים אומרים שמדובר בביזוי כבוד המת. בעצמות המתים אסור לגעת. הפקת דגימת דנ"א משלדים כוללת נטילת עצמות ופירורן לאבקה. אין לכך היתר הלכתי".


הרב ישראל מאיר לאו, רב העיר תל אביב ורב ראשי לשעבר, הוזמן על ידי "מרכז רבני אירופה" לנהל את טקס קבורתם מחדש של השלדים.

קבר האחים התגלה לפני ימים אחדים נתגלה בתוככי מחנה הצבא האמריקאי אשר ליד שדה התעופה בעיר שטוטגרט שבגרמניה קבר אחים ובו 34 שלדי עצמות יהודים שנהרגו בשואה.

המדובר בתקופה שבין נובמבר 1944 לפברואר 1945, שבה הגיעו כשלוש מאות יהודים ששהו אותה עת במחנה הכפיה 'שטרודהוף באלזס' - בין גבול צרפת לגרמניה, נשלחו למחנה המתנה ליד שדה התעופה בשטוטגרט. לאחר המלחמה באוקטובר 1945, בעת שהצבא האמריקאי שיחרר את גרמניה, נמצא קבר אחים ביער סמוך, ולא היה ידוע על קבר אחים נוסף.

