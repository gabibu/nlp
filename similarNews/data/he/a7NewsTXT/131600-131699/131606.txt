

שרת החינוך, לימור לבנת, נפגשה הערב עם מנכ"לית משרד החינוך, רונית תירוש. הפגישה נערכת על רקע השמועות שתירוש מנהלת מגעים עם שרון כדי להצטרף למפלגתו החדשה. מיד לאחר מכן יצאה תירוש לפגישה עם ראש הממשלה.

שרת החינוך, לימור לבנת, נפגשה הערב עם מנכ"לית משרד החינוך, רונית תירוש. הפגישה נערכת על רקע השמועות כי תירוש מנהלת מגעים עם שרון כדי להצטרף למפלגתו החדשה.

מקורבי לבנת אמרו כי אין זה הוגן שלבנת טפחה את תירוש, וכעת היא מנהלת מגעים מאחורי גבה. "אפשר ללכת לפוליטיקה, אבל לא בצורה חתרנית", אמרו. במשרד אמרו כי ככל הנראה, תירוש לא תוכל להמשיך במצב זה. וכי ראשי האגפים במשרד החינוך אבדו את האמון בה.

מיד בתום הפגישה יצאה תירוש לבית ראש הממשלה שם נפגשה עם אריאל שרון, למורת רוחה של השרה לבנת.
