

ועדת העבודה, הרווחה והבריאות, בראשות ח"כ חיים כץ, אישרה לקריאה ראשונה הצעת חוק על פיה יהיה חייב מעביד למסור את תלוש המשכורת לא יאוחר משבועיים מיום נתינת השכר. הקנס העבירה יכול להגיע עד 26,000 ש"ח.

הצעת החוק קובעת כי מעביד חייב למסור לעובד את תלוש המשכורת של לא יאוחר מ-14 ימים מיום תשלום השכר. עוד קובעת ההצעה כי בתביעה של עובד כנגד המעביד על תשלום שכר עבודה, כולו או מקצתו, חובת ההוכחה על מסירת תלושי משכורת חלה על המעביד.

על פי הצעת החוק מעביד ששכר ולא מסר את תלושי המשכורת, או שלא פירט את מרכיבי השכר בתלוש, ניתן להגיש נגדו תביעה אזרחית ולזכות בפיצויים עונשים בסכומם נע בין 1,000-3,000  ובית הדין מוסמך לקבוע אחרת.

כמו כן הצעת החוק מגדירה כי מעביד שאינו מספק תלוש עובר עבירה כפלילית, והקנס על עברה זו עומד עד 26,100  , כמו כן מגדיר החוק כי גם אי פרוט מרכיבי השכר בתלוש המשכורת זו עברה פלילית והעונש על עברה זו עומד על עד 12,900  .

במקביל על פי הצעת החוק חלה אחריות אישית על נושא משרה (מנהל פעיל, פקיד אחראי מטעם התאגיד , שותף) אשר מתפקידו לספק את תלושי השכר לעובד והוא יכול לעמוד לדין בגלל שהפר את חובתו אם לא עשה את כל מה שניתן לספק את תלוש השכר

יש לציין כי כל התנאים הללו בהצעת החוק חלים גם במקרה של בהעסקת זרים.
