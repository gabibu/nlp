

מקורות בטחוניים בישראל הכחישו כל קשר להתנקשות בחייו של ג'יהאד ג'יבריל, בנו הבכור של מנהיג החזית העממית-המפקדה הכללית, אחמד ג'יבריל. שר הבטחון, בנימין בן אליעזר, אמר: "לא כל דבר שמתפוצץ בבירות צריך לשייך למדינת ישראל".

יש לציין כי ג'יהאד ג'יבריל היה ראש הזרוע הצבאית של 'החזית העממית' ומראשיו בלבנון. שמו נקשר בנסיון הברחת אוניית הנשק "סנטוריני" לפני כשנתיים ובנסיון נוסף להעביר נשק באמצעות ספינה לשטחי הרשות הפלשתינית לפני מספר שבועות. הספינה טובעה, לדברי מקורות בחו"ל, ע"י ישראל.
