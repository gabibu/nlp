

תכליל הפרק הראשון בסימפוניה ה-9 של בטהובן, בכתב ידו של הקומפוזיטור, נמכר בכ-2 מיליון אירו בבית המכירות הפומביות סות'בי שבלונדון, מחיר שזיעזע את כל שיאי מכירות הפרטיטורות מזה עשר שנים.

התכליל, המשויך לפרק הראשון של הסימפוניה הידועה, משורבט על דף אחד הכתוב משני הצדדים. ערכו הוערך בסכום שבין 240,000 ל-320,000 אירו.

"זה מחיר שלא ייאמן. פי עשר יותר מאשר שולם אי-פעם על דף טיוטה בכתב ידו של בטהובן", אמר דובר סות'בי.

המלחין הגרמני הידוע (1770-1827) כתב את התווים המוזכרים ב-1818, לאחר שקיבל הזמנה מטעם החברה הפילהרמונית המלכותית בלונדון. היצירה הושלמה ב-1823, ונוגנה בפעם הראשונה באותה השנה, בווינה.



