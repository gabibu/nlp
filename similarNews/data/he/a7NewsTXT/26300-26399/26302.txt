

חילופי האש הארטילרית בין הודו לפקיסטן התחדשו היום , ושני אנשי כוחות הבטחון ההודים נהרגו בשתי מתקפות שביצעו אנשי הגרילה המוסלמית בקשמיר, מסרו מקורות במשטרה.

כוחות הצבא של הודו ופקיסטן מנהלים קרבות אש ארטילריה זה היום הרביעי ברציפות, לאורך שש גזרות באיזור הגבול, נמסר.

דובר הודי אמר כי הירי היה בתגובה על פעילות צבאית פקיסטנית, והוסיף כי אנשי הגרילה המוסלמים והפרו-פקיסטנים הגבירו את פעילותם בשטח.

מפקיסטן דווח על אלפי איכרים הנוטשים את בתיהם מחשש להתלקחות מלחמה באיזור.
