

ראש הממשלה אריאל שרון גילה היום בוועדת חוץ ובטחון של הכנסת, כי לאחרונה סיכלו כוחות הבטחון של ישראל שורה ארוכה של פיגועי טרור, חלקם רבי עוצמה.

שרון אמר, כי בין היתר, סוכל פיגוע מכיוון הים שהיה מיועד לאחת מערי החוף. בפיגוע אחר הוכן מטען שהכיל 1,000 ק"ג חומר נפץ, כנראה במטרה למוטט בניין רב קומות בלב תל אביב, אולי אחד ממגדלי עזריאלי.

עוד אמר שרון, כי ארגוני הטרור תכננו סידרה של 7 פיגועי התאבדות ביום אחד במרכז הארץ ושלושה נוספים באיזור ירושלים, וכאמור, כולם סוכלו.


