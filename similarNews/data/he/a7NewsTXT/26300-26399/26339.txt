

עיט ערבות נדיר הנמצא בסכנת הכחדה נגנב אחר הצהריים ממרכז הצפרות הבינלאומי באילת. ממרכז הצפרות הבינלאומי באילת נמסר כי העיט נתפס לפני כשבועיים כשהוא תשוש ובמצב קשה. הוא נלקח לתחנת האכלה במרכז, שם טופל ובימים הקרובים היה אמור להיות משוחרר חזרה לטבע.

ד"ר ראובן יוסף מנהל המרכז הבינלאומי לצפרות באילת פנה לחברה גרמנית וביקש אותם לממן משדר לוויני העולה כ-5000 דולר לצורך הצמדה ומעקב אחר מסלול העיט.

כתבת עתים באילת מוסרת, כי בשנת 1986 נספרו ברחבי העולם כ-30 אלף עופות עיט, אולם בעקבות דליפת הכור בצ'רנוביל, שם ממוקם האזור גידול הטבעי שלהם, רובם נכחדו. לאילת הם מגיעים במסלול הנדידה בדרכם לאפריקה.
