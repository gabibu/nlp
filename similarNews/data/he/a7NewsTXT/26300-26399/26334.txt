

זוהה ההרוג השלישי בפיגוע שהיה אתמול בשוק בנתניה. כתבנו קובי פינקלר מוסר כי שמו עדיין אסור לפרסום ובשעה זו נמסרת ההודעה למשפחתו. בבית העלמין שיכון וותיקין בנתניה הובאו אחר הצהריים למנוחות שני החללים האחרים: יוסף חביב, וארקדי ויזלמן.

הרב הראשי , הרב ישראל מאיר לאו ביקר את פצועי הפיגוע בנתניה. הרב סיפר להם כי איש לא יכול להשלות את עצמו שתקופת הפיגועים תמה ושהכוונת הסתמיות חלפו מן העולם. כתבנו יהודה פריימן מציין כי הרב לאו נענה לבקשת אחד הפצועים לערוך בעוד חודשים אחדים את טקס החופה שלו ושל בחירת ליבו.
