

משרד התיירות, באמצעות החברה הממשלתית לתיירות, משרד התחבורה, מע"צ והמועצות האזוריות, מקדם פרויקט של שבילי אופניים כתשתית תיירותית, באתרים שונים ברחבי הארץ.

מנכ"ל משרד התיירות, אהרון דומב, מסר כי בשנים האחרונות מתפתחת בארץ תרבות פנאי של יציאה לחדרי אירוח באזורים כפריים, כאשר האזור הקרוב מספק את הפעילויות לשוהים בו. הרצון של משרד התיירות, ציין דומב, הוא להפוך את פעילות רכיבה על אופניים לאחת מהפעילויות האלו.

דומב הוסיף, כי משרד התיירות מקדם ביצוע של פרויקט "סובב כנרת באופניים", ותוכנית מקיפה לאזור גליל מערבי (חלקים מהמסלולים קיימים בפועל). העיקרון המנחה של הפרויקט הוא חיבור בין אתרי תיירות ויצירת אטרקציות, אפשריות צפייה בנופים ייחודים שיקדמו את פיתוח ענף התיירות, הספורט, הפנאי והנופש.
