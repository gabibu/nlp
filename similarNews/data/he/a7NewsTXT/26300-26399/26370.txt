

הלילה פיטר רה"מ שרון את השרים וסגני השרים של ש"ס . עוד פיטר רה"מ את סגני השרים של יהדות התורה. זאת, כיוון שהם הצביעו נגד תכנית החרום הכלכלית.

בקריאה הראשונה הצביעה הכנסת נגד התכנית הכלכלית ברוב של 47 נגד 44.

מחר תובא התכנית הכלכלית להצבעה חוזרת במליאה. הדבר אושר במשאל טלפוני שנערך הלילה. 18 שרים תמכו בהצבעה החוזרת ו-5 שרי ש"ס ושר נוסף התנגדו. שר אחד נמנע.

השר אלי ישי אמר כי הוא מעדיף להיות לצד העניים מאשר בממשלה.

מכתבי הפיטורים לשרים ולסגניהם כבר נמסרו. הם ייכנסו לתוקף ביום רביעי בלילה.

היום ישלח רה"מ לשרה לימור לבנת מכתב נזיפה על העדרותה מן ההצבעה אמש. במכתב יציין שרון כי הוא רואה בחומרה את דרך התנהגותה זו.
