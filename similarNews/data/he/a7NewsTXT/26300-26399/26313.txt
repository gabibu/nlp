

היום ב- 13:00 יתקיים דיון מיוחד של מליאת רשות השידור. הדיון, שיהיה סגור לתקשורת, יעסוק במינויו הקבוע של יוסף בראל. זאת, לאור חוות הדעת של לשכת היועץ המשפטי לממשלה, כי מאחר ובראל עבר את גיל הפנסיה , 65, הוא יוכל להתמנות כמנכ"ל קבוע רק אם המליאה תחליט כי הוא חיוני למערכת , וכי אין לו תחליף.

יצויין כי גורמים ברשות השידור, בקרב העובדים ובקרב חברי המליאה והוועד המנהל, מנהלים נגד בראל קמפייין משפטי ותקשורתי. שלושה מחברי המליאה, ד"ר אילן אסיה, ד"ר יוסי דהאן, וד"ר דן כספי, היחידים מקרב חברי המליאה שהתנגדו למינויו של בראל כמנכ"ל זמני, העבירו מכתבים רבים וחריפים נגד בראל לכל הגורמים הקשורים למינויו.

מתנגדיו רואים את תמיכתו של בראל ב"פטריוטיות" כמכשלה לניהול כלי תקשורת.

גם היו"ר, נחמן שי, עושה כל שביכולתו למנוע את המינוי, ובין השאר הוא תקף את בראל על כך שמתח ביקורת על הראיון עם טריה לארסן, ראיון בו נתנה יעל שטרנהל במה חופשית להכפשת ישראל בלא לשאול שאלות עיתונאיות מקצעויות בסיסיות.

את הידיעה העבירה הכתבת לעניני תקשורת חני לוז.

