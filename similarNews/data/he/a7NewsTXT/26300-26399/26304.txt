

שמעון (סטיב) בלומברג מקרני שומרון, ששכל את אשתו תחיה בפיגוע ירי לפני כמעט שנה, תובע את האיחוד האירופי על תמיכתה בטרור. שמעון, שהוא ובתו, ציפורה, נפצעו קשה בפיגוע ונותרו משותקים, הגיש הבוקר תביעה על סך מאה מליון ש"ח לבית המשפט המחוזי בתל אביב על ידי עו"ד ניצנה דרשן- לייטנר.

באוקטובר עצרו כוחות הביטחון הישראלים שני קצינים מכוחות השיטור של הרש"פ, שאחד מהם השתתף בירי והאחר תכנן את הרצח.

בתביעה נאמר כי האיחוד האירופאי מעביר 9 מליון יורו בחודש למימון הרש"פ. למרות אזהרות על כך שהכספים משמשים למימון פעולות טרור לא נקט האיחוד צעדים כלשהם לביקורת על הכספים ולמניעת העברתם למימון הטרור.

עו"ד דרשן-לייטנר מסרה לכתבת חני לוז כי זו תביעה ראשונה נגד האיחוד האירופי, ומטרתה להוכיח כי האיחוד האירופי מממן את הטרור הרבה יותר ממדינות כמו אירן וסוריה.
