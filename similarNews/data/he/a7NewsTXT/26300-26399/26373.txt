

רשת הטלוויזיה האמריקנית ABC מדווחת כי אנשי אל קאעידה נפגשו בחשאי לפני כחודשיים עם אנשי החמאס והחיזבאללה. הפגישה התקיימה בלבנון.

בוושינגטון יש חשש כי זו פגישה ראשונה מסוגה וכי היא נועדה לתאם התקפות טרור נגד ארה"ב ובריטניה.

ראש ה-FBI רוברט מולר אמר כי הוא חושש שבעתיד יתבצעו בארה"ב פיגועי התאבדות כדוגמת אלה שבוצעו בישראל. הוא אמר את הדברים בכנס פרקליטים בוירג'יניה והוסיף כי פיגועים כאלה הם בלתי נמנעים.

יו"ר ועדת המודיעים של הסנאט בוושינגטון אמר כי 25 קיצונים מוסלמים חדרו לאחרונה לארה"ב בתוך מכולות.

גורמים בממשל סירבו להגיב על ידיעה זו.


