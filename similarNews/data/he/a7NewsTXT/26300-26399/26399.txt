

חילופי אש כבדים היו הבוקר בין צבאות הודו ופקיסטן בחבל קשמיר. ילד בן עשר נהרג ועשרות נפצעו. מנהיגי שתי המדינות מחליפים האשמות הדדיות.

עוד דווח מהודו כי בשלושת השבועות האחרונים מתו 751 בני אדם בגל החום הקשה הפוקד 7 ממדינות הודו. באזור שנפגע בצורה הקשה ביותר, מדינת אנדרה פראדש שבה עלו הטמפרטורות על 45 מעלות, מתו 622 איש, רובם קשישים. גל חום הנוכחי הוא הקשה ביותר העובר על תת היבשת ההודית מזה ארבע שנים.


