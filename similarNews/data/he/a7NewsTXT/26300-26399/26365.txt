

בשבת פרשת "שלח לך" יקיים המטה למען ארץ ישראל "שבת ארץ ישראל" בחיפה. במסגרת השבת יתארחו עשרות משפחות מישובי יש"ע אצל משפחות באזורי חיפה והקריות.

דובר מטה חיפה אביעד ויסולי מסר כי במשך השבת ידברו נציגי המשפחות בבתי הכנסת בכל רחבי העיר, ויסבירו ויעדכנו את תושבי העיר בפרטי המצב הבטחוני, חברתי, כלכלי וקידום ההתיישבות באזורים השונים ביש"ע.

במוצאי שבת ייערך כנס גדול באולמי ה"קרדו" באזור הצ'ק-פוסט. בכנס ידברו תא"ל (מיל.) אפי איתם, הרבנים הראשיים לחיפה, נציגי ההתיישבות והמארחים, בנוסף לתוכנית אומנותית עשירה.
