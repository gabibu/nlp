

מליאת רשות השידור החליטה היום לתמוך במועמדותו של יוסף בראל לתפקיד המנכ"ל הקבוע של רשות השידור. זאת למרות גילו שעבר את גיל הפנסיה.

המליאה קובעת, שבראל הוא מועמד חיוני בנסיבות שנוצרו היום לאחר שנה של העדר מנכ"ל קבוע שיש ביכולתו לנהל את רשות השידור, ולהתמודד עם הקשיים הרבים הכרוכים בהבראתה לאור נסיונו העשיר בתקשורת ויכולת הניהול המרשימה שלו.

המליאה מדגישה כי כל עיכוב נוסף במינוי מנכ"ל עלול לגרום נזק בלתי הפיך, והיא רואה חשיבות וחיוניות מיוחדת למנותו ללא דיחוי כמנכ"ל של רשות השידור.

את הידיעה העבירה הכתבת לעניני תקשורת חני לוז.
