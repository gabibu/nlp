

הפנטגון הודיע כי אישר חוזה המוערך בסכום של כ-155 מיליון דולר, לשדרוג ששה מסוקי מטען נוספים מסוג צ'ינוק לדגם חדש יותר עבור ממשלת מצרים. "מכירה זו תתרום למדיניות החוץ ולבטחון הלאומי של ארה"ב, בכך שתסייע לשפר את השמירה על בטחונה של מדינה ידידותית, שהיתה וממשיכה להיות גורם חשוב למען היציבות המדינית והקידום הכלכלי במזרח התיכון", נאמר בהודעה.

לרשות חברי הקונגרס עומדים 30 יום על מנת למנוע את המכירה, למרות שהם זקוקים לרוב של שני שלישים בשני בתי הנבחרים כדי לעשות זאת.
