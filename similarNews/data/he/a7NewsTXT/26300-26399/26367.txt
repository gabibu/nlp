

ראש הממשלה אריאל שרון פיטר את שרי ש"ס ואת סגני השרים בעקבות הצבעתם נגד תוכנית החירום הכלכלית של הממשלה שהובאה למליאת הכנסת לקריאה ראשונה. נציין כי שרון איים לפני ההצבעה לפטר את שרי ש"ס שאמרו כי יצביעו נגד התוכנית. בכך נשאר שרון עם קואליציה בת 65 חברי כנסת.

ההחלטה התקבלה בעקבות התייעצות מיוחדת שערך ראש הממשלה, לאחר תוצאות ההצבעה בקריאה ראשונה הערב בכנסת על תוכנית החירום הכלכלית. 47 חברי כנסת הצביעו נגד התכנית, 44 בעד וחבר הכנסת זבולון אורלב נמנע. מההצבעה נעדרו שרת החינוך לימור לבנת, חברי הכנסת רמון, בן עמי, יחזקאל ודיין מהעבודה.

