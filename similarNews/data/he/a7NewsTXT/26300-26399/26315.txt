

התנועה לאיכות השלטון עתרה היום לבג"צ בדרישה, להוציא צו על תנאי להורות לשר האוצר ולשר העבודה והרווחה, לנמק מדוע לא יחזרו בהם מהחלטתם להעביר 790 אלף שקל מתקציב נוער במצוקה למימון לשכה לסגן שר העבודה והרווחה, יצחק ועקנין.

העותרים טוענים כי המהלך כולו נגוע בחוסר סבירות קיצוני, משום שיש העדפה לכיבודים לפוליטיקאי על פני צרכים של נוער מנותק ואנשים הזקוקים לשירות המבחן, ציבור חלש שאין מי שיילחם את מלחמתו. "כאשר נבחרי ציבור מזלזלים בכספי ציבור ורואים לנכון להעביר משאבים מן הנזקקים להם ביותר לריפוד כסאם, נסדק אמון הציבור בשלוחיו".
