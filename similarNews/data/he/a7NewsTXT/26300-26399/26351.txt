

ארגונים איסלמים כמו החיזבאללה והג'יהאד האיסלמי המצרי עלולים לתכנן פיגוע בארה"ב, אמר יו"ר ועדת הביון של הסנאט האמריקני, הסנטור בוב גרהאם . "אל קאעידה אינו האויב היחיד שלנו", אמר גרהאם בתכנית הטלויזיה "TODAY" של רשת NBC.

"איננו צריכים להתמקד רק בארגון אל קאעידה באפגניסטן. גם ארגונים כמו החיזבאללה והג'יהאד האיסלמי המצרי עלולים לרצות לתקוף את ארה"ב", הוסיף גרהאם וציין כי ידיעות אלה מבוססות "על מה שנודע לנו מהעצירים בגואנטנמו ובאפגניסטן, וממסמכים שנפלו לידינו".
