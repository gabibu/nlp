

רשת הטלויזיה ABC דיווחה הלילה כי לפני כחודשיים נפגשו בכירים מארגוני טרור בלבנון. בין המשתתפים במפגש גם בכירים באל קאעידה ארגונו של בין לאדן וכן בכירים בחמאס ובחיזבאללה.

החידוש במפגש זה לדברי וינס קניסטרארו, בכיר לשעבר ב-CIA, הוא שבפעם הראשונה זנחו ארגוני הטרור את היריבויות המסורתיות ביניהם כדי לתאם את פעילותם נגד ארה"ב, בריטניה ומדינות נוספות. לדבריו מדובר על "התארגנות חדשה, מבהילה מאוד ומסוכנת, משום שהארגונים הללו לא עבדו יחד לפני כן".

ראש ה-FBI, רוברט מולר אמר אתמול כי הוא צופה שפיגועי התאבדות מהסוג ממנו סובלת ישראל יגיעו לארה"ב לדבריו "יהיה עוד פיגוע. לא נוכל לעצור אותו", אמר מולר.
