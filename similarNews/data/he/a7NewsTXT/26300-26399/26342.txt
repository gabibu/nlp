

פורום 'נאמני החינוך בישראל' הכולל את הסתדרות המורים, ארגון המורים, מרכז השלטון המקומי, ארגון ההורים ופורום המכללות לחינוך בהתאחדות הסטודנטים, העבירו מכתב חריף אל חברי הכנסת.

דוברת הסתדרות המורים מסרה לערוץ 7 כי המכתב יצא על רקע תכנון קיצוץ נוסף בסך 127 מיליון שקלים בתקציב החינוך. "הקיצוץ המיועד לשנת הלימודים הבאה הינו הגדול בקיצוצי מערכת החינוך מאז קום המדינה. כל אלה ביחד מערערים באופן בלתי הפיך את כל היסודות הרופפים תחת רגלי תלמידי ישראל".

במכתב מזהיר הפורום כי הוא "יעמיד למשפט הציבור את אופן הצבעתם בעניין הקיצוץ הדרסטי הנוסף המוצב בתקציב החינוך ולפי הצבעתם בנושא זה תבחן תמיכתם המוסרית המעשית לידי ישראל".
