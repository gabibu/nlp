

אבני ריצוף, אבני שפה ומסילות של החשמלית שנלקחו מגטו וארשה יישמרו במכון "יד ושם" בירושלים. כך דיווחה סוכנות הידיעות הפולנית. גטו וארשה היה אחד מסמלי השואה. הנאצים דחסו בשטח הקטן יותר מ-300,000 יהודים.

נציגי שלטונות העיר העבירו את החפצים לחברי "יד ושם" בטקס רשמי. "אילו אבנים אלה יכלו לדבר, הן היו מספרות לנו על צעדיהם האחרונים של אלפים שהלכו למותם", אמר שגריר ישראל בוורשה שבח וייס. השגריר וייס גם העלה על נס את הפולנים שסיכנו את חייהם כדי להציל יהודים מהשמדה. יותר מ-6,000 מתוך 18,000 חסידי אומות העולם היו פולנים, יותר מאשר כל לאום אחר.
