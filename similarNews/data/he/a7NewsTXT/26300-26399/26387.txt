

בוועדת החוץ והביטחון אמר אתמול ראש הממשלה שרון כי הוא מסכים שסוריה תשתתף בוועידת השלום האזורית, המתוכננת להמשך הקיץ, ואולם זאת לאחר שימולאו 8 תנאים שסוריה חייבת למלא.

בין היתר תובע שרון מסוריה להיסוג מלבנון, לעצור את משלוחי הנשק מאירן לחיזבאללה, ולגרש את אחד עשר ארגוני הטרור הפועלים מתחומה.

דרישות נוספות שהעלה שרון: פירוק מערך החיזבאללה בלבנון, מסירת מידע על שלושת החיילים שנחטפו ועל האזרח הנמצא בידיה, ופריסת צבא לבנון בגבול הצפוני עם ישראל. עם מילוי תנאים אלה, אמר שרון, תוכל גם לבנון להשתתף בוועידה האזורית.

דבריו של שרון בוועדת החוץ והביטחון עוררו את מורת רוחם של חברי כנסת מהשמאל הקיצוני. ח"כ רן כהן ממר"צ אמר בראיון לקול ישראל כי הערמת תנאים אלה תגרום לכך שהוועידה לא תתכנס.

סעודיה, מצדה, הציבה כתנאי לקיום הוועידה את השתתפותן של כל המדינות הערביות המעוניינות בכך, כולל סוריה ולבנון.
