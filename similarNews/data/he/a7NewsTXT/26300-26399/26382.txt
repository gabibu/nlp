

על פי הנחיית הרב עובדיה יוסף ינסו היום מנהיגי ש"ס לפייס את אריאל שרון ולהציע הצעת פשרה שתאפשר לו למשוך את מכתבי ההדחה לשרי ש"ס, שעליהם חתם אמש.

הרב יוסף אמנם טען הבוקר כי שרון נהג אמש בש"ס בכפיות טובה, אך הוא גם אמר כי יש לעשות הכל כדי שש"ס תישאר בקואליציה. לפיכך תיתכן פגישה בין אלי ישי לראש הממשלה עוד היום.

מכתבי ההדחה ייכנסו לתוקף מחר בחצות. הם נחתמו לאחר שכל נציגי ש"ס בכנסת הצביעו אמש נגד תוכנית הקיצוצים בתקציב.


