

כתב וצילם: קובי פינקלר

הגדת הפסח, מתחילה כך, אומרים חז"ל "בגנות ומסתיימת בשבח". עבדים היינו, מרור הם רק חלק מתיאור החיים הקשים במצרים. אז, כדי להרגיש גם את הקוץ ולפחות לראות את יופיו אנו הולכים הפעם לתערוכת קקטוסים יפה ומיוחדת. לא רק תערוכה , גם אוסף הקקטוסים הגדול מסוגו בארץ.

מדובר בבני משפחה אחת , משפחת רגב, במושב בית אלעזרי שליד מזכרת בתיה , שחשקה נפשם בגידול, שיווק ותצוגת קקטוסים. מאות סוגים של קקטוסים פזורים ברחבי המשתלה ולכל אלד מהם סיפור משלו. כסא החותנת המפורסם הוא רק אחד מיני רבים.

הקקטוסים הם קבוצת צמחים בשרניים, חזקים ועמידים המסוגלים לשרוד עשרות שנים. מוצאם של הקקטוסים מיבשת אמריקה מקנדה בצפון ועד פטגוניה בדרום. ישנם אלפי מינים שונים והם מאופיינים הן בצימוח איטי יחסית והן בעלי גבעול המקנים לצמח יכולת לאגור מים לתקופות ארוכות. מגוון גדול של צורות מאפיין את הקקטוסים. יש המתנשאים לגבהים גבוהים ובצורת עמודים, יש קטנים ועגולים, אלפיסות , משושים ועוד. הידוע בכולם הוא אשר הזכרנו אותו קודם לכן, האכינוקקטוס גרוז'יני, שצורתו נמוכה ועגולה ומלא הוא בקוצים, הוא זה המכונה כיסא החותנת.

בתקופה זו של השנה ניתן לראות את הפריחה המהיבה של הקקטוסים בבית אלעזרי . הפרחים מעטרים את ראש הקקטוס כמו זר מסביב.

הביקור במקום אינו כרוך בתשלום. אפשר להסתובב בינות למאות המינים הפורחים והמצויים בתוך המשתלה, אפשר לראות אותם בחצר מתנשאים לגובה רב, "רצוי" מאוד לא לגעת. המשפט המפורסם בחנויות "אין לגעת בידיים" לא כל כך שייך בתערוכה הנדירה הזו. אפשר גם בתיאום מוקדם ובקבוצה לקבל סיור מודרך בינות לקקטוסים. גם זו דרך ללמוד על הקוץ שבתוכו , לדברי בעלי האוסף יש גם הרבה מאוד אליה.

איך מגיעים?
נוסעים עד לצומת בילו, שביציאה הדרומית מרחובות. פונים לכביש המוביל למזכרת בתיה וחלדה כביש 411. אחרי 5 ק"מ מצד ימין שילוט "אוסף הקקטוסים" נכנסים, נוסעים בתוך המושב לפי השילוט המאוד ברור ומגיעים. טל. להזמנות סיורים וברורים 9411133-08

