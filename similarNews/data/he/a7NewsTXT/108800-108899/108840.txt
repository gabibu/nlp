

תחרות חיפה לרובוטיקה 2005 תתקיים בימים רביעי וחמישי השבוע. בני נוער ומבוגרים חובבי רובוטיקה יקבלו משימות ויתבקשו להוכיח את יכולת הייצור וההמצאה שלהם.

מארגני האירוע מציינים כי התחרות תתקיים בעקבות הצלחת התחרות בשנה הקודמת ו"הענות הציבור למסגרת תחרות בה ניתן דגש להבנה המדעית טכנולוגית לעומת הישגים תחרותיים מקובלים".

יצויין כי התחרות פתוחה להשתתפות הדור הצעיר, וגם למתחרים מבוגרים המגדירים את הרובוטיקה כתחביבם. לקהל המומחים שיגיע למקום תתאפשר הצגת מערכות רובוטים במסגרת תערוכה, אשר תתקיים במקביל לתחרות.

התחרות תחל בהצהרתם של המשתתפים בתחרות כבר בעת ההרשמה על כוונתם לבנות מערכת רובוטית, אשר תעמוד במשימות מוגדרות. בחירת המערכת והמשימות הינה חופשית בהתאם לכללים המפורטים באתר התחרות.

הקהל הרחב יוכל לצפות בתחרות, לבקר בתערוכה ובשטח ההתארגנות.
(ש)
