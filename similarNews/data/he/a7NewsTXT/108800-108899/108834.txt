

"לא לאלימות" פרושה "לא לעקירה", קראו המפגינים לשוטרים. מתנגדי העקירה תושבי העיר רחובות, בשיתוף עם עוברי אורח, הפגינו הבוקר בפתח אירוע "לא לאלימות" שקיימו בכירים במשטרה, בתחנת המשטרה ברחובות.

(כלנית דים)
את פניהם של שוטרים שהגיעו לאירוע "לא לאלימות" במשטרת רחובות קידמו מפגינים המתנגדים להתנתקות. כתבתנו רותי אברהם מוסרת כי המפגינים אמרו לשוטרים, בהם בכירים במשטרה, כי גירוש כפוי של ילדי גוש קטיף מבתיהם, הוא סוג של אלימות ולכן על השוטרים לומר "לא" להתנתקות.

המפגינים המליצו למשטרת ישראל להגיש בג"צ שימחה על שיתופם ב"תהליך אלים של גירוש כפוי של ילדים מבתיהם. תהליך אלים זה לא התרחש בשום מדינה דמוקרטית בלתי-אלימה" הם אמרו.

הם הביעו תרעומת על כך שמפתחות בתיהם של קרבנות אלימות כגון ילדי משפחת כהן יימסרו ע"י שוטרי משטרת ישראל, המבצעים בפועל את ההתנתקות, לידי מי שפוצץ את רגליהם של אותם ילדים (מוחמד דחלאן, החשוד העיקרי בפיצוץ אוטובוס הילדים בכפר דרום ומי שמכהן כיום כאחראי ההתנתקות מטעם הרש"פ). הם אף קראו לשוטרים להמנע מלהעביר בתים של קרבנות אלימות לידי מי שביצע בהם את האלימות.

לכתבתנו נמסר כי שוטרי תחנת רחובות הגיבו בהגשת שתייה למפגינים.

