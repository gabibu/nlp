

רשות ההסתדרות לצרכנות דורשת מהמפקח על הבנקים, יואב להמן, לא לאפשר להעלות את העמלות על משיכת כספים במכשירים אוטומטיים למשיכת כסף מזומן ברחבי הארץ שאינם מוצבים בפתח הבנקים.

"דרישתך מהבנקים להציב מכשירים אוטומטיים למשיכת כסף מזומן ברחבי הארץ ולא רק בפתח הבנקים הינה דרישה ראויה ונכונה", כותב מ"מ מנכ"ל רשות ההסתדרות לצרכנות, עו"ד ירון לוינסון, למפקח על הבנקים יואב להמן. "יחד עם זאת", מוסיף לוינסון במכתבו, "הסכמתך להעלות את העמלות על משיכת כספים במכשירים אלו פוגעת בציבור הצרכנים ותגרום להם הוצאות נוספות על העמלות השערורייתיות שהבנקים גובים מהציבור".

לוינסון מוסיף כי הבנקים יכולים לספוג את הוצאות ה"שינוע והטיפול" בכספומטים המרוחקים אשר יוצבו ואין שום סיבה לאפשר להם לגבות עמלות מיוחדות וגבוהות על משיכות כספים ממכשירים אלו.

את הדרישה העבירה רשות ההסתדרות לצרכנות בעקבותהחלטת בנק ישראללהרחיב את תפוצת הכספומטים ברחבי הארץ.
(ש)
