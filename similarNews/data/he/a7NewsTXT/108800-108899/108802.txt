

הערב תתכנס מועצת הרשות השניה בקסריה לדיון הסופי בשאלת זהותם של הזכיניות שיפעילו את ערוץ 2 בעשר השנים הקרובות.

ההתייחסות להכרעתה של המועצה היא כאל הכרעה בעלת השפעה ארוכת טווח על ענף התקשורת כולו בישראל.

החברות המתמודדות על הזכות להפעיל את הערוץ הנצפה ביותר בישראל הן הזכיניות הנוכחיות, רשת, קשת וטלעד, וחברת כאן, המתמודדת החדשה. מתוכן תיבחרנה שתיים שיפעילו את הערוץ.

למלון 'דן' קסריה, בו מתכנסת המועצה יזומנו ראשי החברות ויציגו את "מרכולתם התקשורתית" תוך שיתבקשו לענות על שאלות שגיבשו חברי המועצה במהלך החודשים האחרונים.

כתבנו עודד שטרן מציין כי הקריטריונים לזכיה במכרז הם אכות השידורים ותוכנם, מצבה הכספי של החברה ואנשי הצוות של החברה.

ביום רביעי בערב יגיע המירוץ אל סופו כשחברי המועצה יכריזו על שתי הזוכות. ההכרזה תתקיים במסיבת עיתונאים בה תיטול חלק שרת התקשורת דליה איציק.

ההערכה היא כי לאחר פרסום הזוכות יתמזגו עימן החברות שלא זכו, והשקעות המיליונים בחברות הללו לא תרד לטמיון.

