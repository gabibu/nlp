

במועצת שומרון מגדירים את הצהרות אלוף פיקוד המרכז יאיר נווה לפיהן נשקי התושבים ייאספו לפני העקירה כספין תקשורתי. "לא ניתן להשאיר את האוכלוסייה ללא הגנה מתבקשת בכבישי השומרון מאיומי הטרור".

דוברת המועצה האזורית שומרון אומרת ליומן הצהריים של ערוץ 7 כי לצד ההערכה שהיא רוחשת לאלוף יאיר נווה כמי שהקריב את חייו למען העם והצבא, הפרסומים אודות ההחלטה לאסוף את כלי הנשק מתושבי השומרון, המיוחסת לו, הם ספין תקשורתי מתואם היטב.

"האמירה שיש להוציא את הנשק מהמפונים והמפנים גם יחד היא סבירה בהחלט שכן במציאות הקשה עלולה כל הוצאת בננה מהכיס לגרום לצד האחר לשלוף אקדח. אבל צריך להסביר שהעיתוי נתון לשיקול דעת אחראי מאוד, כיוון שמשמעות ההנחיה היא שתושבים יסעו ללא הגנה מתבקשת בכבישי השומרון. עד הפינוי אסור להשאיר את האוכלוסייה ללא הגנה מהנסיונות לפגוע בנו על ידי המחבלים", אומרת הדוברת אהובה שילה.

"כולנו כאן יודעים שפינוי שא נור או חומש אינו רק עניין של תושביו. אני מצפה שגם אנשים בתל אביב או מקומות אחרים להתנגד לעקירה הזו. זהו עניין השייך לאחיזתנו בארץ כולה", אומרת שילה.

בהתייחסה להיערכות המועצה ליום יישום העקירה אומרת שילה כי המועצה מייעדת סיוע נפשי לאנשי הישובים. "לעזוב בית, זו אידיאולוגיה, לעזוב מקום זו אידיאולוגיה. לעקור אדם בגיל 50 או 60 למקום ללא עתיד כלכלי וחברתי, זו עקירה ושבר נפשי, כך שגם מי שמוגדר כישובים שאינם אידיאולוגיים, לכאורה, עוברים שבר קשה".

"יש לנו מחלקת רווחה שמאוד תומכת ובמקביל יש גם מטה מאבק בסראשות יגאל דימוני, עוזר ראש המועצה בנצי ליברמן שברוחו ובהשפעתו כולנו פועלים. אנחנו לא שוכחים שבטרגדיה הזו ייפגעו ילדים, נשים ועוד, ויש לסייע להתמודדותם". את דבריה חותמת שילה בתפילה שבאוגוסט תשוחח שוב עם המראיין, חגי סגל ותתאר כיצד התמודדה המועצה עם הקשיים וכיצד נמנע הפינוי.
(ש)
