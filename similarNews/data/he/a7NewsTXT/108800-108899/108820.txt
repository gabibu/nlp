

במשרד הקליטה צופים באופטימיות לעליה של כעשרים אחוזים במספר היורדים השבים לישראל.


את התחזית האופטימית מבססים אנשי המשרד על סיכום נתוני שנת 2004. על פי נתונים אלה בשנה זו חלה עלייה של חמש מאות יורדים שחזרו לארץ ממספרם בשנת 2003, אז הסתכם מספרם בכשלושת אלפים בלבד.

במשרד הקליטה מציינים כי היורדים החוזרים הגיעו בעיקר מארצות הברית, ממנה שבו למעלה מ1,600 יורדים, אחרי ארה"ב ממוקמת במקום השני צרפת ממנה שבו מאתיים יורדים ואחרי אנגליה.

יצויין כי כשליש מהעולים מוגדרים כצעירים בגילאי 25 עד 34. רובם פנו למגורים בערים הגדולות. נזכיר כי ארגוני קליטה קיימו בעת האחרונה מספר ירידים בהם הציגו בפני המבקשים לשוב לישראל את אפשרויות המגורים, החינוך והקליטה בישראל.

עד כה תיארה הסוכנות היהודית את ירידי הקליטה האמורים כסיפור הצלחה הגורם לרבים מיהודי העולם, ובהם גם יורדים לעלות לישראל.
(ש)
