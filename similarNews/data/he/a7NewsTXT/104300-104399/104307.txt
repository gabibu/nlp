

ועדת האתיקה של הכנסת קיימה אתמול בצהריים דיון ראשוני בחשדות לניגוד אינטרסים בנוגע להשקעותיו לכאורה של השר שמעון פרס, המשנה לראש הממשלה, ברשות הפלשתינית.

הדיון נערך ביוזמת העיתונאי דוד בדין ששיגר אל הועדה דו"ח בן מאות עמודים בנושא. בדין אומר לכתבתנו רותי אברהם כי הועדה החלה בדיון ראשוני בנושא וכי כעת על חברי הועדה לעיין בכל המסמכים שבדו"ח.

כתבתנו מציינת כי מועדו הקודם של הדיון נקבע ליום שלישי כ"ט בשבט, 8 בפברואר, מועד קיומה של פסגת שארם א-שייח, אך הוא נדחה והתקיים היום (ג') בצהריים.
