

שירות בתי הסוהר יפנה 900 מקומות כליאה עבור עצורים שייכלאו במהלך ההתנתקות. המידע נמסר בדיון על תקציב המשרד לביטחון הפנים לשנת 2005.

מפקד השב"ס, ניצב יעקב גנות, דיווח כי השירות כבר קיבל 19 מיליון ש"ח עבור הכנת מקומות הכליאה. הוא קבל על כך שלתפקוד השוטף של ארגונו חסרים משאבים. "בשב"ס מחזיקים מטבחים מלפני 80 שנה. במתקני הכליאה החולדות עושות מסדר בוקר. אם לא נקבל מענה כאן ועכשיו נתקשה להמשיך לתפקד" אמר גנות.

השר לביטחון פנים, גדעון עזרא, אמר כי אינו יודע מהו התקציב שיידרש למשטרה לביצוע ההתנתקות. האוצר כבר העביר 370 מיליון ש"ח לצורך היערכות המשטרה. ואולם, המפכ"ל קראדי העריך כי יהיה צורך בתוספת.
