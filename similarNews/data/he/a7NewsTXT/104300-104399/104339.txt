

משרד האוצר הפיץ היום להערות הציבור את תזכירי החוק ליישום המלצות צוות הוועדה שבחנה את הרפורמה בשוק ההון.

בתזכירי החוק מעוגנות המלצות צוות בכר אשר אושרו בממשלה וביניהם: הפרדת קופות הגמל וקרנות הנאמנות מהבנקים, הסדרת תחומי הייעוץ והשיווק הפנסיוני והפיננסי ומתן אפשרות לבנקים לייעץ בתחום הביטוח הפנסיוני, חקיקת חוק קופות גמל אשר מסדיר את הפיקוח עליהן וכן הוראות שונות להרמוניזציה בפיקוח על הגופים השונים הפועלים בשוק ההון ומנהלים את כספו של הציבור.

מטרת ההוראות שנקבעו בתזכירי החוק היא להביא, תוך מספר שנים, להפחתת הריכוזיות המאפיינת את שוק ההון ולצמצום ניגודי העניינים המובנים בפעילותם של הגופים הפועלים בו.

ממשרד האוצר נמסר, כי הערות תתקבלנה עד ה-15 במרס 2005.
