

במסגרת יום עיון לטכנולוגיית חלל שאותו ארגנה חברת 'אלתא' הוצגה המערכת החדשה של הלווינים הישראליים.

מדובר במערכת ייחודית המשפרת לאין ערוך את יכולותיהם הטכנולוגיות של הלוויינים הישראליים. המערכת תאפשר צילום גם בתנאי מזג אוויר קשים, בלילה ומבעד למסך עננים.

כמו כן תפתור המערכת החדשה שתשוגר בלוויין ישראלי חדש בעיות עימן נאלצים מפעילי הלוויינים הישראלים להתמודד. הלוויינים הישראלים המצויים כעת בחלל הם 'אופק 5' ו'ארוס 1'. הם אינם מצלמים בלילה ובשל מגבלותיהם הם אינם מצלמים סביב השעון אלא מספר צילומים מדי יום, אותם מנתחים מפעיליהם בקרקע. המעקב החדש שיאפשר צילום רציף יאפשר מעקב מדוייק.

הלוויינים שעליהם המערכת החדשה צפויים להתמקם מעל מדינות אוייב ולסייע לאיסוף הנתונים המודיעיניים של ישראל בעתיד.
(ש)
