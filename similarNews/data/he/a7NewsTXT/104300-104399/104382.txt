

ארגון הרופאים הערביים, שהגיש סיוע למחבלים בעיראק ובמוקדי טרור איסלאמי אחרים ברחבי העולם, מסרב להגיש סיוע רפואי לנפגעי הצונאמי.

ארגון ממר'"י מצטט עורך שבועון מצרי המבקר את החלטת הארגון.

ארגון הרופאים הערביים הכתירו את נפגעי הצונאמי כנענשים על ידי אללה, ולעומת זאת שלח רופאים וציוד רפואי לסיוע לטרוריסטים בעיראק. כמו כן פרסם מודעות ברחבי העולם הערבי בהן דרש לגייס תרומות כספיות עבור הנפגעים בעיראק.

עורך השבועון המצרי אח'באר אל-יום, אבראהים סעדה, מאשים את הארגון בצביעות שבהחלטתו זו.

יצויין כי במאמרו הזכיר העורך המצרי את התרומות אותן העביר ארגון הרופאים הערביים לטרוריסטים במספר זירות מלחמה ברחבי העולם. בין המוקדים אליהם נתרמו כספים של הארגון ואנשיו ניתן למצוא את לוחמי הג'יהאד באפגניסטאן, צ'צ'ניה, בוסניה ועוד.

כמו כן טוען העורך כי הארגון שנועד בבסיסו לסייע לנפגעים ופצועים ברחבי העולם, מאיץ "לפוצץ מקומות בהם יש 'כופרים' ועשרות אזרחים חפים מפשע".

לעומת כל אלה הודיע הארגון באשר לנפגעי הצונאמי כי "רעידת האדמה הזו היתה עונש מהשמים בגלל העושק שנתונים לו המוסלמים על ידי הכופרים, הפולשים והכובשים ובראשם ארה"ב, ולכן אין לנו עניין במה שארע".
(ש)
