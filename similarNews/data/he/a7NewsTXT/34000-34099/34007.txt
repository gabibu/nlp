

ראש הימ"ר בירושלים אמר כי תפיסת המחבלים שתכננו להרעיל יהודים במסעדה, בוצעה לאחר שהגיע מידע על כך מהשב"כ. שלושת המחבלים נושאים תעודות כחולות וגרים בכפרים שונים במזרח ירושלים. לדברי ראש הימ"ר, השלושה תכננו לבצע פיגוע שונה וחריג, "פיגוע מאוד הרסני במידה והיה יוצא אל הפועל". "קשה מאוד להתכונן מאירועים מהסוג שכזה אבל אפשר למזער את התופעה. בעלי עסקים ומסעדים שמעסיקים פלשתינאיים צריכים להיות עירניים ולפקוח עיניים", הדגיש בראיון לרשת ב'.
