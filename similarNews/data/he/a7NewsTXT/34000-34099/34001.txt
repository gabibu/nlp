

הותר לפרסום דבר מעצרם של שלושה ערבים תושבי שכונות שבמזרח ירושלים בעקבות החשד לפיו ניסו להרעיל יהודים שהגיעו לסעוד במסעדה בה עבדו השלושה.

השלושה, סופיאן בכרי עבדי, (23) מג'בל מוכבר, מוסא מוחמד נאסר מראס אל עמוד ועותמאן סעיד כיאניה מסילוואן, עבדו במסעדת רימון שבמרכז ירושלים ובעקבות מידע שמצאו באתר האינטרנט של החמאס בדבר האופן בו ניתן להכין תרכובות רעל  ביקשו לערבב את החומר במזונם של הלקוחות ולגרום למותם של רבים. בימים הקרובים היו השלושה אמורים לבצע ניסיונות בחתולי רחוב.

מהחקירה עולה עוד שסופיאן ביקש ממוסא נאסר לסייע בהכנת מטען על פי הוראות המתפרסמות באתר האינטרנט וכי נתבקש על ידי סופיאן לבנות אתר אינטרנט לגיוס כספים ותרומות לחמאס.

השלושה נעצרו בעקבות מידע מודיעני שהגיע למשטרת ירושלים. היום הוגש כתב אישום נגד שניים מהם ואילו מעצרו של השלישי הוארך עד ליום רביעי.
