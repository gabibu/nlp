

בתגובה לפרסום מעצרם של שלושת הערבים שזממו לבצע הרעלה המונית בבית הקפה "רימון" בירושלים, אמר ראש היחידה המרכזית של משטרת ירושלים ניצב משנה יורם הלוי, כי "כל מי שמעסיק ערבי, צריך להיות עירני וחשדן. בתקופה הזאת האפשרות קיימת ולא צריך להיות חכם גדול כדי לקבל התרעה מהמשטרה שפיגוע מסוג זה יכול להתרחש".

לדברי נצ"מ הלוי, מדובר באירוע בעל מאפיינים מאוד מיוחדים וחסרי תקדים. נצ"מ הלוי הדגיש, כי כל חיבור של גורמים עוינים לאלמנטים של מזון, ולא רק במסעדה, מהווים סכנה. בעקבות פרסום המקרה, ממליצים במשטרה להקפיד על אישורי העסקה גם של ערבים המחזיקים בידיהם תעודות זהות כחולות.

"יש שאננות בציבור, אנשים אומרים 'העובד שלי עובד אצלי שנים רבות, אני מכיר אותו היטב'. זוהי נקודת הכשל", אמר נצ"מ הלוי לכתב עיתי"ם.
