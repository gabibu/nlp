

לקראת יום כיפור הכשירה עיריית ירושלים אזור מיוחד לקיום מנהג הכפרות באזור שוק מחנה יהודה, בחצר בית הספר כי"ח הישן, מול מרכז כלל.

בעיריית ירושלים הדגישו כי לא תותר שחיטה בשוק מחנה יהודה ולא ייערכו בו טקסי כפרות. "שוק הכפרות" ימנע את מיפגעי הריח והרעש שהיו מוכרים בשוק עצמו בשנים קודמות. שוק הכפרות יפעל בין התאריכים 10 בספטמבר עד ה-15, ברוב שעות היממה.

השירות הווטריני ומפקחי העירייה יעקבו מקרוב אחר פעולתו של שוק הכפרות, כדי למנוע מיפגעים ויאכפו את החוק, במידת הצורך.
