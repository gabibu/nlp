

אהרן לרנר, מנהל סוכנות הידיעות "אימרא" ראיין את סמיר רנטיסי, יועץ שר התרבות והמידע ברש"פ. בראיון אמר רנטיסי כי ערפאת מתנגד לפיגועי התאבדות "נגד אזרחים בתוך הקו הירוק". רנטיסי הוסיף ואמר כי הכוונה ל"כל השטח שמעבר לקווי הפסקת האש, לא כולל מזרח ירושלים והעיר העתיקה". כך מדווחת הכתבת לענייני תקשורת חני לוז.

עוד נאמר בראיון כי חיילים בתוך שטחי הקו הירוק נחשבים "אזרחים", ורק כשהם מסתובבים בתוך "שטח כבוש" הם נחשבים חיילים. "אם שוטר מג"ב עומד במזרח ירושלים אתה חושב שהוא ייחשב לאזרח? בוודאי שלא!".

