

הרב שלמה עמר   רבה הראשי של תל אביב יפו התארח הבוקר בישיבת הנהגת ההסתדרות והביע תמיכה במאבקה למען העובדים בישראל .

הרב ציין כי המאבק על הפרנסה משותף לדתיים ולחילוניים כאחד וכי שורשי החוקים הסוציאליים נמצאים ביהדות. הרב אמר בין היתר כי אפילו כאשר מדובר בעבד עברי הרי שאדוניו מחויבים לדאוג לפרנסת העבד ומשפחתו. "אם יש לאדון כרית אחת הרי שהוא מחויב לתת אותה לעבד העברי העובד אצלו ולא להשתמש בה בעצמו" אמר הרב והוסיף כי גם המקור לפיצויים לעובד המסיים את תפקידו נמצא בתורה הקובעת כי האדון חייב להעניק לו מרכושו.

הרב איחל להסתדרות כי תצליח במאבקה למען העובדים וישראל ואף אמר כי יש לדבר עם השלטונות "בלשון תקיפה ולא בלשון תחנונים" משום שהעבירה "לא תעשוק שכיר" היא אחת העברות החמורות ביותר בתורה.

