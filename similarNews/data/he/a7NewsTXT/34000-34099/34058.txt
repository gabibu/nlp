

משטרת מרחב יפתח עצרה הבוקר ביפו עשרים ושלושה חשודים בסחר בסמים.

הקבוצה נעצרה בעקבות מבצע שבו הוחלט ע"י משטרת המרחב להפעיל סוכן סמוי בשכונת עג'מי ביפו. בתום הכשרה בת שלושה חודשים שדיבל מועמד לשירות במשטרה שאותר בידי קציני המרחב נשלח הסוכן לשכונה לתקופה בה התרועע עם עברייני המקום. מאוחר יותר, בחודש מרץ השנה החל הסוכן לקיים השתתפות פעילה ברכישת סמים.

הבוקר לאחר שנאספו, לדעת אנשי המשטרה, די ראיות נגד החשודים, הוחלט על חשיפת הסוכן ותחילת מבצע הלכידה שכונה "מכת שמש".

כתב עתי"ם מוסר, כי לשטח יצאו 24 צוותים בהם גם שוטרי מג"ב, יס"מ ובילוש מכל מחוז תל-אביב, ובפיקודו של קצין המודיעין של מרחב יפתח רב פקד ירון קלדס הגיעו לבתי החשודים ועצרו את עשרים ושלושת החשודים. כמו כן נמצאו סמים וכספים החשודים כפדיון סחר בסמים.

ממשטרת מרחב יפתח נמסר כי פעילות זו מהווה נדבך נוסף למבצע "סמטאות יפו" שמתנהל מאז תחילת השנה במטרה להנחיל בטחון לתושבים ולרכושם ולדאוג לשיפור איכות חייהם.
