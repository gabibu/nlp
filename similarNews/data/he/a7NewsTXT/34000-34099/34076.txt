

תת אלוף אילן ברעם, ראש להק מודיעין בחיל האוויר, אמר במסיבת העתונאים כי אין שינוי משמעותי בהערכות החיל האווירי לקראת ה-11 בספטמבר וכי רמת הכוננות נגד פיגוע אווירי גבוהה בלאו הכי.

לדברי תת אלוף ברעם, יש עיסק אינטנסיבי כיום בקרב ארגוני הטרור הבינלאומיים והמקומיים בכוונה לחולל פיגוע אווירי בישראל. לדבריו, גברה הנטיה לאחר ה-11 בספטמבר. יחד עם זאת אמר: "אין לנו ידיעה קונקרטית, אך יש התרעה כללית על מספר תרחישים".

יש לציין כי משרד התחבורה מפקח כיום בצורה הדוקה יותר על חברות התעופה המגיעות מיותר מ-70 נמלי תעופה בעולם לנמל התעופה בן-גוריון. מפקחים ישראלים סמויים מוודאים, למשל, כי חברות התעופה מקפידות על נעילת דלת תא הטייס במטוסי הנוסעים. מי שלא מקפיד על כך נקרא לשימוע ולהתרעה במשרד התחבורה.



