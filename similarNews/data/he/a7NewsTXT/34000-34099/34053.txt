

במהלך פעילות מעצרים וסריקות אחר מבוקשים בעיירה ביתוניא שממערב לרמאללה חיסלו חיילינו מחבל ושניים אחרים נפצעו ונלכדו.

שלושת המחבלים זוהו על ידי הכוח כשניסו להימלט מהמקום. לאחר שנהרג המחבל ונפצעו שני חבריו הם טופלו ע"י חובש צה"לי ופונו לבית החולים להמשך טיפול ולחקירת שירותי המודיעין

בדיווחו מציין כתב עתי"ם, כי בסריקות שנערכו במקום נמצאו אמצעי לחימה, בהם אקדח, מספר מחסניות ומכשירי קשר.

במחנה הפליטים בלאטה שבשכם עצרו חיילינו את לואו'י עבדו, אחד מבכירי הזרוע הצבאית של הפתח', ארגונו של ערפאת.

בג'נין נעצרו חמישה מחבלים מבוקשים, ביריחו מחבל אחד ובעסירה שימאליה מחבל מבוקש נוסף.


