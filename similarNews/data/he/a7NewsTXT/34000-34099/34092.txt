

על פי ידיעה שמפרסם היום העיתונאי סמי פרץ ב"הארץ" נאספו בידי הנהלת בנק ישראל פרטי מידע רבים על חשבונות שנוהלו בבנקים בישראל החשודים כקשורים בפעילות טרור. על פי הנכתב בכתבה בנק ישראל נמנע להעביר את המידע לטיפולו של משרד המשפטים בשל החיסיון הבנקאי לו מחויב בנק ישראל.

את הטיפול בפרשה החל בנק ישראל מיד לאחר פיגוע התאומים בארצות הברית. בעקבות החלטת הממשלה לשתף פעולה עם ממשלת ארה"ב במאבקה בגורמי הטרור השונים ובתומכיהם בעולם, הועברה הוראה להנהלות הבנקים בישראל על ידי המפקח על הבנקים יצחק טל לסרוק את חשבונות לקוחותיהם ולאתר פעילות של גורמים החשודים בפעילות טרור.

מבנק ישראל נמסר כי כל עוד לא יתוקן החוק על ידי משרד המשפטים, לא יוכל הבנק להעביר את המידע.


לכתבה המלאה



