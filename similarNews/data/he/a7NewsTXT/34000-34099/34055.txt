

ראש-הממשלה, אריאל שרון, תומך בכוונת שר הבטחון לעקור מאחזים נוספים ביהודה, בנימין ושומרון, ובכללם גם מאחזים מאויישים.

מר שרון אמר בימים האחרונים לבכירים ביש"ע, כי רק החוק מנחה אותו בסוגיה זו. זאת בניגוד לדבריו בעבר, לפיהן יש לתפוס כל גבעה כדי לקבוע עובדות בשטח.

כתבנו אריאל כהנא מדווח כי אמש הציג שר הבטחון בפני ראשי מועצת יש"ע את רשימת המאחזים שבכוונתו לעקור בקרוב. אלה האשימו אותו בהפרת הסכם ביניהם בנושא זה, מלפני כחודשיים, והכריזו כי לא יסכימו לעקור מרצונם מאחזים נוספים.

מחר תקיים ועדת החוץ והבטחון של הכנסת דיון מיוחד בנושא המאחזים.
