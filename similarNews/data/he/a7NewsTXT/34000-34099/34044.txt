

אהרן לרנר, מנהל סוכנות הידיעות "אימרא", ראיין את סמיר רנטיסי, היועץ האחראי על התרבות והמידע ברש"פ. בראיון סיפר רנטיסי כי ערפאת אמר כי הוא מתנגד לפיגועי התאבדות "נגד אזרחים בתוך הקו הירוק", וכי מזרח ירושלים והעיר העתיקה אינם כלולים בהגדרה זו. להלן תרגום של תמליל הראיון, כפי שמסרה סוכנות "אימרא":

אימרא: מה אמר ערפאת היום באשר לתקפות שהוא מתנגד אליהן?
רנטיסי: אלו היו המלים שלו: "פיגועי התאבדות נגד אזרחים בתוך הקו הירוק".
אימרא: זה בדיוק העניין.
רנטיסי: כך הוא אמר את הדברים. אלו היו מילותיו.
אימרא: מנקודת מבט מעשית זה אומר ש...
רנטיסי: אל תתחיל להסתובב סחור סחור. פיגוע של מתאבד נגד מתנחלים בתוך הגדה המערבית הוא מוצדק. אני יודע לאן אתה חותר..
אימרא: היום לקחתי את הבת שלי בצהריים לתחנת אוטובוס שהוא משמש גם תחנה של חיילים. היו על ידה חיילים. אז לשאלה מעשית: אם זה מקום המסומן לחיילים, ורוב האנשים בו חיילים   ויש להם אפילו מקום קטן לקפה...
רנטיסי: איפה המקום הזה?
אימרא: ליד רעננה, כביש מספר 4
רנטיסי: אז זה בתוך שטח ישראל (proper)?
אימרא: כן. אבל יש חיילים שם
רנטיסי: ידידי, הכוונה היא שערפאת מתנגד לכל התקפה מעבר לקו הירוק, כפי שהוגדר באמצעות קו הפסקת האש.
אימרא: אבל אמרת רק "אזרחים".
רנטיסי: מה זה משנה אם הוא אמר "אזרחים" או "חיילים"? חייל הוא אזרח אם הוא נמצא במדינתו. אתה מבין אותי? הוא נחשב אזרח בתוך הארץ שלו. אם הוא חלק מכוח כובש הסיפור אחר לחלוטין. [הוא] גורם כובש בשטח זר. חייל, בין אם הוא לבוש במדים או בכל לבוש אחר כל עוד הוא בתוך שטח המדינה שלו הוא אזרח, על פי ההגדרה שלנו. אתה יכול לצטט אותי, ולצטט אותי בשם ערפאת.
אימרא: ואיך זה עובד בירושלים?
רנטיסי: למה אתה מתכון "ירושלים"?
אימרא: העיר העתיקה.
רנטיסי: מזרח ירושלים היא כבושה. מערב ירושלים אינה כבושה, ואם יש שוטר מג"ב בתוך מזרח ירושלים אתה חושב שנחשיב אותו לאזרח? בוודאי שלא.
אימרא: אז אם הוא נכנס לעיר העתיקה אז...
רנטיסי: ידידי, זה לא "העיר העתיקה". זה קו הפסקת האש. אתה מכיר את קו הפסקת האש?
אימרא: הבה ננסח זאת כך: אם הוא עומד ליד הכותל המערבי...
רנטיסי: אל תתפוס אותי בפרטים הקטנים במקרה...
אימרא: ברגע שהוא עובר לתוך מזרח ירושלים, שמעבר לקו הפסקת האש, אין כאן מה להמר. גורלו ברור. (all bets are off).
רנטיסי: אנחנו מוגבלים בקו הפסקת האש. הגבולות של המדינה שלנו, ידידי אהרן לרנר, מכילים בדיוק את מה שעוטף קו הפסקת האש. זה מה שאפילו ראש הממשלה שלך המנוח, ידידינו הטוב, שצר לי שנרצח, יצחק רבין בעצמו, נשא ונתן עליו בימים ההם. קו הפסקת האש מוגדר היטב. אני מדבר על גבולות 1967. אם יש התנחלויות מעבר לקו הזה [האנשים שם] אינם אזרחים בעבורנו, בהתאם להגדרות שלנו, גם אם הם לבושים בבגדים אזרחיים מאוד. אבל אם הם בשטח ישראל ולבושים במדים צבאיים ואפילו נושאי נשק, הם אזרחים, מכיוון שהם במדינה שלהם. אין לנו זכות להתקיף אנשים בתוך המדינה שלהם. כך, בפשטות, ידידי.

את הידיעה העבירה הכתבת חני לוז.

