

נשיא צרפת מציע לנקוט שני שלבים לפני כל התקפה על עירק. כך מדווח אתר N.F.C. שיראק הציע למועצת הביטחון של האו"ם לפעול בשני שלבים נגד עירק: בשלב הראשון להציב בפניה אולטימטום שיימשך שלושה שבועות, ובזמן זה עירק תקבל את החלטת האו"ם להציב משקיפים בתחומה, ללא הגבלה וללא תנאים מוקדמים.

אם סאדאם חוסיין ידחה את הקשר עם האו"ם או יציב מכשולים "יאלץ האו"ם לקבל החלטה אם להיכנס בכוחות צבאיים לעירק".

שיראק הוסיף כי הוא, באופן אישי, מעוניין לראות ממשלה חדשה בעירק, אך כל ניסיון לדחוק את נשיא עירק סדאם חוסיין ללא תמיכתה של מועצת הביטחון של האו"ם, "זהו מרשם בדוק לכאוס בכל העניינים הגלובאליים", לדבריו.

שיראק אמר עוד כי הוא מודאג מפעולה חד צדדית של ארה"ב נגד עירק. הוא ציין כי כל פעולה כזו עלולה לערער את יציבותה של דעת הקהל בעולם, התומכת בטרור, ולגרום "הגברת רגשות אנטי אמריקניים ואנטי מערביים במדינות המתפתחות", וכן לעורר את התנגדותו של העולם האיסלמי כולו.

יצוין כי צרפת ועירק רקמו זה מכבר יחסי ידידות אמיצים ביניהן: צרפת הפכה את עירק לספקית הנשק העיקרית שלה, וכן סייעה לעירק לבנות את הכור הגרעיני שלה, הכור שהרסה ישראל ב 1979. ועוד: בשנת 75' זימן שיראק את חוסיין לאירוח בביתו בצרפת, וכינה אותו "אדם חברותי". צרפת, בסיכומו של דבר, הייתה בקשר קרוב עם עירק יותר מכל מדינה במערב, אך כל זה הסתיים ב 1990, כאשר עירק פלשה לכווית. אז הצטרפה צרפת לקואליציה האמריקנית כדי להדוף את עירק.

בעקבות הצהרותיו של שיראק העריך הנשיא בוש כי העמדה התקיפה כלפי עירק מתפשטת בקרב בנות הברית, כ נמסר ביום שני מהבית הלבן. בתגובה על הודעותיו של נשיא צרפת בעיתון ניו יורק טיימס הודיע דובר הבית הלבן ארי פליישר: "מסתמנת תזוזה. החלטות האו"ם הקודמות באשר לעירק נעשו קשוחות יותר, אבל אין פירוש הדבר בהכרח שימוש בכוח צבאי".

פליישר הודיע כי ביום חמישי בנאומו בפני העצרת הכללית של האו"ם בניו יורק יבהיר בוש את כוונותיו.
עוד גילה הדובר כי ביום שני בבוקר המשיך הנשיא את התייעצויותיו בנושא עירק עם בני בריתו ועם שותפיו. הוא ניהל שיחות טלפוניות עם ראש ממשלת טורקיה, בולנט אצ'ביט, נוסף על שיחותיו עם מזכ"ל האו"ם קופי אנאן, ועם הנשיא התורן של האיחוד האירופי.

נוסף על כך גילה פליישר כי יש בכוונתו של בוש לשוחח עוד היום בטלפון עם מזכ"ל נאט"ו לורד רוברטסון, עם נסיך הכתר הסעודי עבדאללה בן עבדל עזיז, ועם נשיא מצריים חוסני מובארק.
