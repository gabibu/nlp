

מערכת הביטחון מתכננת להקים מעבר גבול נוסף באיזור הכפר רג'ר שעל גבול לבנון. המעבר נועד למנוע הסתננות מחבלים מהכפר שחציו בשטח ישראל וחציו בלבנון.

מעבר הגבול יצוייד במערכת חדשנית לזיהוי כף יד. המערכת דומה לזו המותקנת בשדה התעופה בן גוריון שתאפשר לזיהויים המיידי של תושבי הכפר היוצאים יום יום לעבר ישראל ואת אלה המבקשים לחצות את הגבול.

בכפר רג'ר מתנגדים להקמת מעבר הגבול מכיוון שחוששים שהקמת המעבר תגרום לכך שבסופו של דבר יועבר הכפר ללבנון. התושבים דורשים מישראל להחזיר לכפר את כל השירותים הציבוריים כחינוך ובריאות, שפסקו מחשש שהעובדים הישראלים ייפגעו ע"י החיזבאללה.
