

מומחים מהצי הרוסי בחנו הבוקר את תוצאות מבצע הפיצוץ מתחת לפני ים בארנטס, שנועד להשמיד את שרידי הצוללת "קורסק". מצלמות שהופעלו בשלט רחוק סרקו את קרקעית הים בעומק 107 מטרים, שם בוצעו הפיצוצים בשבוע שעבר.

המומחים היו אמורים לקבוע אם יש צורך בפיצוצים נוספים כדי לפזר את הפיסות האחרונות של הצוללת הגרעינית, שטבעה לאחר התפוצצות טורפדו בעת תמרון שנערך באוגוסט 2000. כל 118 אנשי הצוות של ה"קורסק", נהרגו בתאונה.

(עתי"ם-ד.פ.א.)

