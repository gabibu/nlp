

עותמאן כיאני, עוזר הטבח בקפה רימון בירושלים החשוד בנסיון להרעיל את באי המקום, הפגין שמחה גלויה בליל הפיגוע הכפול במדרחוב בן יהודה, אשתקד, הסמוך לבית הקפה.

אברהם פלד, אחד מהסועדים הקבועים במקום, ששהה בו גם בליל הפיגוע, סיפר היום ביומן ערוץ 7 כי עותמאן ועוד אחדים מעובדי המטבח הערביים לא ניסו להסתיר את שמחתם בעקבות הפיגוע, שבו נרצחו אחד-עשר יהודים. פלד סיפר עוד כי כל מי שנכח במקום היה יכול להבחין בגילויי השמחה האלה, ועל רקע זה אף התפתחו חילופי דברים נוקבים בין עובדי המטבח הצוהלים לבין עוברי אורח.

בעלי קפה רימון, יוסי רימון, מכחיש מכל וכל את עדותו של פלד. הוא אמר לכתבנו עוזי ברוך כי לא היה מעסיק אנשים המגיבים בשמחה על פיגועים.
