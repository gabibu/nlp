

מפגש ישראלי-פלשתיני בראשותם של סאיב עריקאת ושר החוץ שמעון פרס, אמור להתקיים הערב בירושלים.

עריקאת אמר היום בבוקר בשיחה עם סוכנות עתי"ם, כי הפלשתינים ידרשו נסיגה מלאה של ישראל מכל הערים הפלשתיניות, לרבות הסרת הכיתור הצבאי שמקיף את הכפרים והערים הפלשתיניות. לדבריו, הצדדים יעסקו בנושאים הומניטריים, אך ללא כל ספק ידונו גם בנושאים מדיניים.

עריקאת אמר, כי לצידו ישתתפו מהצד הפלשתיני הממונה על ענייני האוצר סאלם פיאד, הממונה על ענייני הפנים, עבד אל-ראזק יחיא, הממונה על ענייני התעשייה והמסחר, מאהר אל-מסרי, והממונה על ענייני העניינים האזרחיים, ג'מיל טריפי.


