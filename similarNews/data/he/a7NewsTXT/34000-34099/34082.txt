

באחרונה התקיימה פגישה בין הרבנים הראשיים, הרב לאו והרב בקשי דורון לבין ראשי המכון הסיסמוגרפי, כך עולה ממידע שהגיע לכתב ערוץ 7, עוזי ברוך.

בפגישתם זו פרסו ראשי המכון בפני הרבנים חשש כבד לפיו במהלך השנים הקרובות צפויה להתרחש במרכז הארץ ובמזרחה רעידת אדמה קשה. הרעידה המדוברת עלולה להגיע לרמה דומה לרעידה שפקדה את הארץ לפני כשבעים שנה ובמאה השמונה עשרה.

ככל הנראה נדרשו הרבנים להכין את אנשי הרבנות לטיפול באותם עניינים הנתונים בידיהם במקרים חמורים מעין אלה.

לכתב ערוץ 7 נמסר מהמכון הסיסמוגרפי כי אנשי המכון מקיימים פגישות מעין זו עם גופים ציבוריים שונים, ואולם בדבריהם עם כתבנו נמנעו מלאשר את תוכן השיחות והפרטים שהוחלפו בין ראשי המכון לבין הרבנים הראשיים.
