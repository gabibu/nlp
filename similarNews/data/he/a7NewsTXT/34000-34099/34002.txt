

18000 מובטלים ומקבלי אבטחת הכנסה לא יקבלו בסוף השבוע את הגמלה המגיעה להם מהביטוח הלאומי. זאת בגלל עיצומי העובדים בשירותי התעסוקה.

הממונה על השכר באוצר, יובל רכלבסקי, תוקף את שירות התעסוקה ואת עובדיו. "ספק אם לשירות התעסוקה יש בכלל זכות קיום. הגוף הזה סובל מבעיות ניהליות ומבעיות תפקודיות בכל הרמות. צריך לעשות שינוי מהותי בגוף, כפי שהוא מתנהל כרגע. השביתות התכופות של העובדים רק הובילו להרס השירות", אומר רכלבסקי.

