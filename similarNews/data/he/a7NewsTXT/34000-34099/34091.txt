

שר הרכבות של הודו, ניטיש קומאר, הודיע כי על פי אומדן זמני, לפחות תמישים בני אדם נספו בתאונת הרכבת היום.

בתאונה ירדה רכבת בת שמונה עשרה קרונות מהפסים במזרח הודו. השר ההודי לא שלל את האפשרות שמדובר במעשה חבלה ולא בתאונה.

"במבט ראשון, נראה כי מדובר במעשה חבלה", אמר השר קומאר לעיתונאים במקום. "מטלות החיבור במסילות סמוך לגשר בו ירדו הקרונות מהפסים הוסרו או היו חסרות. על כן אני מעלה את האפשרות של מעשה חבלה", הטעים.

הודעתו של השר ההודי לפיה מדובר בכחמישים הרוגים הגיעה לאחר שפקידים הודיים מסרו קודם לכן כי מדובר בלמעלה ממאה הרוגים.

לעומת הערכתו של שר הרכבות ההודי. לסוכנות עתי"ם הגיעה עדותו של אחד הניצולים שנמסרה לכתב סוכנות הידיעות הצרפתית כי, להערכתו, צוותי ההצלה חילצו עד כה 150 גופות.

יצוין כי פעולות ההצלה נעשות בתנאים קשים בשל מזג האוויר הקשה השורר במקום.

הרכבת, שעשתה בלילה את דרכה עם 535 נוסעים מכלכותה לניו-דלהי, ירדה מהפסים באזור במדינת ביהאר. פקיד בכיר מסר, כי 13 מתוך 18 הקרונות ניזוקו, והוסיף שלפחות אחד הקרונות צנח למי הנהר הגועשים וטבע.
