

ראשי המכון הסיסמולוגי נפגשו לאחרונה עם הרבנים הראשיים לישראל.

לכתבנו עוזי ברוך נודע כי ראשי המכון הציגו בפני הרבנים הערכות לפיהן עלולה רעידת אדמה קשה לפקוד את ישראל בתוך שנים אחדות, בדומה לזו שפקדה את הארץ לפני שבעים וחמש שנים וכן במאה השמונה-עשרה. הם גם מסרו הערכות על אזורים המועדים לפגיעה קשה במיוחד.

מהמכון הסיסמולוגי נמסר לכתבנו כי אנשיו מקיימים פגישות דומות עם גופים ציבוריים שונים, אך נמנעו מלאשר את המידע לפיו עלו בפגישה סוגיות הנוגעות לתפקודים הייחודיים של הרבנות הראשית במקרה של רעש אדמה עז.
