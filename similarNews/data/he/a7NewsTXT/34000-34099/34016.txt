

משטרת ההגירה ממשיכה בפעולה אינטנסיבית למיגור תופעת הפועלים הזרים הבלתי חוקיים. במהלך היממה האחרונה ביקרו השוטרים באתרים ובמקומות לינה של שוהים בלתי חוקיים ועצרו 22 עובדים זרים המיועדים לגירוש. הזרים הועברו להמשך טיפול בבית הכלא מעשיהו. שישה מהפועלים נעצרו בתל אביב, 10 בדרום ו-6 נוספים בצפון. כתבנו קובי פינקלר מוסר כי ביממה הקרובה יגורשו מהארץ 5 שוהים בלתי חוקיים שהטיפול בעניינם הסתיים.


