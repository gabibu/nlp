

המשטרה עצרה הערב שלושה ערבים החשודים בזיוף תעודות זהות ישראליות. כתב עתי"ם מוסר, כי בפעילות של שוטרי היחידה ללוחמה בפשיעה ברמלה, בפיקודו של פקד יגאל עזרא, נעצרו שלושה חשודים. בחיפוש שבוצע בביתם ובריכבם נתפסו מאות תעודות זהות ומסמכים מזוייפים. המשטרה תפסה גם ציוד משוכלל לזיוף ולייצור המסמכים.

מפקד תחנת משטרת רמלה אמר, כי השמות שהיו מצויינים בתעודות הזהות היו של ערבים ישראלים. לדברי שטיין, תמורת כל תעודת זהות הרוויחו ה"מנפיקים" בין 2000-4000 שקלים. השלושה יובאו מחר בפני שופט שלום ברמלה.
