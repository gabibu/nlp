

משרד הפנים אישר לעיריית ראשון לציון לגבות אגרה בסך 30 שקלים בחודש מכל בעל נכס בעיר עבור "סיירת ראשונים" - סיירת אבטחה עירונית שהוקמה בראשון לציון. כתב עתי"ם מוסר, כי על אף התרעומת בקרב חלק מהתושבים, החלה הסיירת לפעול בערב החג.

ראש עיריית ראשון לציון מאיר ניצן אמר, כי סיירת האבטחה העירונית נועדה לתגבר את כוחות הבטחון ברחבי העיר ובין יתר תפקידיה לבצע תצפיות, לבדוק תנועות חשודות או חשודים ולהעניק יותר בטחון לתושבי העיר. יחידת "אולטרה לייט" (מטוס זעיר) מסייעת אף היא לעבודות האבטחה של סיירת האבטחה בעיר באמצעות תצפיות מן האוויר.
