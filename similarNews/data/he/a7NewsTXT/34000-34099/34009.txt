

יו"ר חירות, ח"כ מיכאל קליינר, אומר כי "כוונת החמאס בשיתוף חולייה ישראלית לפגע בהפגנת מחאה שקיימה תנועת חירות בעיר העתיקה לא תפחיד אותי ואת פעילי 'חירות'. נמשיך במאבק לפתיחת הר הבית ליהודים".

ח"כ קליינר דורש לחשוף האם המידע על החוליה הוא המידע שהוצג בדלתיים סגורות לשופטי בג"ץ שמנעו את עלייתו להר הבית, בגין מה שהם הגדירו "סכנה לבטחון המדינה". "אם סכנה לבטחונם של יהודים המתקבצים במקום אחד הוא סכנה לבטחון המדינה, אז צריך לסגור מדי יום את כל הקניונים, את שדה התעופה ואת התחנות המרכזיות בכל עיר ולא רק את העלייה להר הבית", אומר קליינר.

