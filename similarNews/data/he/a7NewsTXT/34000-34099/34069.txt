

ראשי המועצות הערביות בארץ הפגינו היום מול משרד ראש הממשלה במחאה על המצוקה הכלכלית, בה מצויות המועצות האלה.

יו"ר ועדת המעקב הערבית שוקי חאטיב אמר כי מדובר בהפגנה ראשונה במסגרת הצעדים הבאים שיינקטו בימים הבאים, במחאה על המצוקה הכלכלית הקשה במועצות הללו, כתוצאה מהתחמקות וממדיניות האפליה של הממשלה הנוכחית.

בצידו השני של משרד ראש הממשלה, בגן הוורדים, המשיכו לשבות ראשי המועצות הדרוזיות וזאת לאחר שלא הגיעו לפתרון סופי עם האוצר ומשרדי הממשלה על מצוקתם הכספית.
