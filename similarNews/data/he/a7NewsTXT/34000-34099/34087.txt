

במסגרת מעקב ופיקוח שנעשה על ידי כוחות הביטחון לצורך איתור הברחות אמצעי לחימה לשטחי הרשות הפלשתינית, נערכה ביוני 2002 בדיקה למכולות המיועדת לרשות הפלשתינית שהגיעו לנמל אשדוד.

במהלך הבדיקה למכולות שהיו אמורות להכיל צעצועים, נתפסו אמצעי לחימה הכוללים אקדחים ורובה אוויר, משקפות וכן מצתים המדמים את הפיגוע במגדלי התאומים ב-11 בספטמבר 2002 ולצידם דיוקן אל אוסאמה בן-לאדן. יעד המצתים היה סוחר מחאן יונס ברשות הפלשתינית.

לכתב עתי"ם נמסר ממערכת הבטחון, כי הפצת מצתים אלה בשטחי הרשות הפלשתינית בסמוך ליום השנה לפיגועי התופת הקשים אשר גבו מספר עצום של קורבנות מצטרפת למגמה מוכרת בשטחי הרשות של תמיכה במעשים הנפשעים של ארגון אל-קאעידה, בסמוך לזמן הפיגועים ולאחריהם. מגמה זו באה לידי ביטוי בחלוקת ממתקים ברחובות הרשות לאחר הפיגועים, וקיום הפגנות המוניות בהן ביצעו ירי באוויר לאות שמחה.
