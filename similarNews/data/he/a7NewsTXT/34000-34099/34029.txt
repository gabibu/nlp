

2 מטוסי קרב של חיל האוויר ההודי התרסקו בשני אתרים שונים במדינה, ובשני המקרים הצליחו הטייסים לנטוש ולנחות בשלום. כך מסר דובר חיל האוויר ההודי.

מטוסי הקרב מתוצרת רוסית, חלק מצי מטוסי מיג 21 המועדים לתאונות של הודו, התרסקו - אחד במדינת רג'סטן המערבית והשני במדינת חריאנה הצפונית. "היו שתי תאונות. אחת קרתה בג'ודפור ברג'סטן, והשניה התרחשה באמבאלה. בשני המקרים הטייסים הצליחו לנטוש בשלום", מסר הדובר ולא הוסיף פרטים.
