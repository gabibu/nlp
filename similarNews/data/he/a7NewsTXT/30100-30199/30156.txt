

הפנטגון הודיע הערב כי מטוסי-קרב אמריקניים תקפו יחידת רדאר ניידת שהייתה קשורה למשגר טילי קרקע-אוויר בדרום-עיראק. "הרדאר פוצץ כי הוא היווה איום לצוותי האוויר ולמטוסי הקואליציה הטסים באיזור איסור הטיסה", אמר בריגדיר ג'ון רוזה, אחד הנספחים במטכ"ל הצבא האמריקני.

הצבא העיראקי טוען כי בהפצצות "המרושעים" נהרג אזרח אחד ושישה נפצעו. עוד נטען כי מתקנים אזרחיים וצבאיים באיזור נאג'אף נהרסו.

(עתי"ם-רויטרס ואיי.אף.פי.)

