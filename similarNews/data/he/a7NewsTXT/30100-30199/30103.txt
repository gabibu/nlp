

יו"ר ועדת החינוך של הכנסת ח"כ זבולון אורלב פנה לשרת החינוך וביקש ממנה לחשוף את הסכם המימון בין האיחוד האירופי לבין מכון טרומן. מכון טרומן עוסק בנושאים פוליטיים רגישים בין השאר ביחסיה של ישראל עם הרש"פ.

אורלב בפנייתו מציין כי הוברר שהאיחוד האירופי העביר כספים למוסדות שונים וגורמים בארץ כדי לשנות את עמדותיהם הפוליטיות של אזרחי ישראל וכדי לגרום לישראלים לעבור מהימין לשמאל, ולכן יש לדרוש שקיפות מלאה בכל הנוגע לתמיכת האיחוד האירופי במכון טרומן.

שרת החינוך המכהנת גם כיו"ר המועצה להשכלה גבוהה נתבקשה על ידי אורלב להעביר לעיונו את תוכן ההסכם בין האיחוד האירופי לבין מכון טרומן.
