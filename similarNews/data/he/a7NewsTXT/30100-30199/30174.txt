

יו"ר ועדת החינוך של הכנסת ח"כ זבולון אורלב פנה לשרת החינוך וביקש ממנה לחשוף את הסכם המימון בין האיחוד האירופי לבין מכון טרומן. מכון טרומן עוסק בנושאים פוליטיים רגישים, בין השאר ביחסיה של ישראל עם הרש"פ.

בפנייתו מציין אורלב כי הוברר שהאיחוד האירופי העביר כספים למוסדות שונים ולגורמים בארץ כדי לשנות את עמדותיהם הפוליטיות של אזרחי ישראל, וכדי לגרום לישראלים לעבור מהימין לשמאל, ולכן יש לדרוש שקיפות מלאה בכל הנוגע לתמיכת האיחוד האירופי במכון טרומן.

ח"כ אורלב ביקש משרת החינוך, המכהנת גם כיו"ר המועצה להשכלה גבוהה, להעביר לעיונו את תוכן ההסכם בין האיחוד האירופי לבין מכון טרומן.

בין היתר מבקש אורלב לדעת לאלו מטרות ניתנו הכספים, מהו גובה הסכום והאם האיחוד האירופי העמיד התניות למתן התקציב.


