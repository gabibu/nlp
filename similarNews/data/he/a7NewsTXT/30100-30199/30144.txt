

מטען חומר-נפץ התפוצץ הערב סמוך לאחד ממשרדי "החזית הדמוקרטית" במחנה הפליטים עין-חילווה שבדרום-לבנון. איש לא נפגע.

מקור ערבי מסר כי המטען הונח באחד הרחובות בגיזרה הדרומית של עין-חילווה, במרחק של פחות מ-10 מטר ממשרד החזית ומביתו של אחד מאנשי החמאס במחנה. המקור הוסיף כי ההתפוצצות גרמה לבהלה ולעליית המתח במחנה.

יצויין כי מאות חיילים מהצבא הלבנוני ממשיכים לכתר את מחנה עין-חילווה. ראשי הצבא דורשים למסור לידיהם אזרח לבנוני, המואשם ברצח שלושת קציני המודיעין.
