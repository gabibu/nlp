

הקהילה היהודית בווילס החליטה לתרום לישראל ספרי תורה, בהם שניים שניצלו בהתקפה על בית הכנסת בעיר סוונסי, ביום חמישי שעבר. עיתון "הארץ" כותב הבוקר כי רב הקהילה היהודית בקרדיף גון אייבס פנה להנהלת הסוכנות היהודית בבריטניה על מנת להסדיר את העברתם של שמונה ספרי תורה עודפים מהקהילה היהודית בווילס לידי מוסדות חינוך ויחידות צה"ל.

בבית הכנסת בסוונסי הצליחו פורצים לקרוע ספר תורה אחד ולשבור את מוטות העץ שלו. בית הכנסת עובר בימים אלו תהליכו שיקום לאחר שאלמונים פרצו אליו, השחיתו רכוש ורשמו ססמאות אנטישמיות.
