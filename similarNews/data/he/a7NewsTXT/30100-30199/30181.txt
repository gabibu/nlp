

ועדת הכנסת העוסקת בנושא "חוק טל" קיבלה הבוקר שני תיקונים. תיקון אחד קובע כי תלמידי הישיבות ישרתו שבועיים בשנה במשמר האזרחי, והשני מקדים את מועד "שנת ההכרעה" לגיל 22 במקום 23.

לסעיפים אלו התנגדו חברי כנסת מהמפלגות החרדיות. ח"כ משה גפני מיהדות התורה תקף את התיקונים ואמר כי מדובר בהצבעה חטופה על נושאים שנויים במחלוקת.

יש בקבלת תיקונים אלו כדי לסתור את כל הבסיס עליו נשען "חוק טל" אמר גפני. הוא ציין כי כדי להעביר את התיקונים הגיע יו"ר הועדה יוסי כץ בשעה מוקדמת ולפני שהגיעו חברי הועדה הוא העלה את הנושא לדיון. "זה מעשה לא הגון", אמר גפני.
