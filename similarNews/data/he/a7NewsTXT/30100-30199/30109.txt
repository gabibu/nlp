

שני אנשים נהרגו בהתנגשות רכבת במשאית ליד מושב נבטים בנגב. התאונה אירעה כקילומטר וחצי מדרום למושב נבטים, כשנוסעי משאית חצו את המסילה. רכבת משא, שהובילה פוספטים לכיוון נמל אשדוד, התנגשה במשאית. כתוצאה מההתנגשות נהרג אחד מנוסעי המשאית ונוסע שני פונה במצב אנוש למרכז הרפואי "סורוקה" בבאר שבע, שם מת מפצעיו. בוחני לשכת התנועה של משטרת מרחב הנגב פתחו בחקירת נסיבות התאונה הקטלנית.
