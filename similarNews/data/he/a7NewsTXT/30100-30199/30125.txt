

החקלאים מיישובים חקלאיים בצפון, מושבים וקיבוצים, הקימו מטה מאבק משותף נגד שר החקלאות שלום שמחון בשל ייקור תעריפי המים לחקלאות. בכוונת החקלאים לקיים פעולות מחאה נגד השר ולהביא לביטול הגזרה.

כתב עתי"ם מוסר, כי חקלאים מקיבוצים ומושבים בעמק הירדן, הגליל העליון, רמת הגולן, בקעת בית שאן ומושבות הגליל, הקימו גוף חדש הנקרא "מטה המאבק בין אזורי להצלת החקלאות הישראלית" שמטרתו להאבק ברפורמה של שר החקלאות שלום שמחון במשק המים, במסגרתו יועלו באופן דרמטי מחירי המים לחקלאות.

מטה המאבק של החקלאים דורש מהשר שמחון שהוועדה המיוחדת לבדיקת עלויות המים לחקלאות תחל לפעול מיד וכי מימצאי הוועדה יהיו הבסיס לקביעת תעריפי המים לשימושים חקלאיים.
