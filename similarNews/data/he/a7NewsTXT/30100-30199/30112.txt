

בית המשפט המחוזי בתל-אביב, האריך היום את מעצרו של ניסים נאסר, המואשם בריגול לטובת החיזבאללה, עד תום ההליכים.

השופט צבי גורפינקל קבע כי הנאשם פגע, לכאורה, בבטחון המדינה וכי תשתית הראיות מבססת אשמה, שהנאשם ביצע פעולות, כמו צילום אתרים חיוניים כפוטנציאל לפיגועים.

נאסר מואשם בקיום מגע ביודעין עם סוכן חוץ ללא הסבר סביר, מסירת ידיעה לאוייב בכוונה לפגוע בבטחון המדינה ובשיבוש מהלכי משפט, כאשר השמיד תמונות מפה וקלטת וידאו שצילם, לאחר שנקבעה לו פגישה עם גורמי הבטחון במדינה.
