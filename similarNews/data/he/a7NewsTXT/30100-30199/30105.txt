

ארה"ב טרם קיבלה החלטה בדבר סוג הפעולה שעליה לנקוט נגד עיראק, כך אמר היום סגן מזכיר ההגנה האמריקני פול וולפוביץ', בעת ביקור בבסיס חיל האוויר באגראם, צפונית לקאבול. הוא הוסיף עם זאת כי ההחלטה על המשך מדיניות ארה"ב כלפי עירק טרם נתקבלה.

וולפוביץ' אמר כי ארה"ב מודאגת מיכולתה של עיראק להשתמש בנשק להשמדה המונית. "ארועי ה-11 בספטמבר אינם ניתנים להשוואה מול מה שיכול לעשות נשק כימי, ביולוגי או גרעיני", אמר והוסיף כי ארה"ב "לא תמתין לנצח".

בדבריו התייחס וולפוביץ' להצהרותיו של הנשיא בוש, שהציב את עיראק על "ציר הרשע" בנאומו על מצב האומה. "הנשיא בוש אמר כי המצב מסוכן מדי מכדי שנתעלם ממנו, וכי יהיה מסוכן עוד יותר להמתין שהם (העיראקים) יתקפו אותנו", סיכם סגן מזכיר ההגנה.
