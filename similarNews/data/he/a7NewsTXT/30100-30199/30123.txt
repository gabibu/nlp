

מנתוני מחקר על רמת האלימות במערכת החינוך בישראל עולה כי אחד מכל עשרה תלמידים אומר שהוא תופס את בית הספר כמקום מסוכן עבורו. במחקר נראה כי רמת האלימות במערכת החינוך בישראל ירדה בשנת הלימודים תשס"ב, ואולם היקף האלימות בבתי הספר עדיין גדול בהשוואה למדינות אחרות.

מהמחקר עולה עוד שבעיית האלימות גדולה יותר במגזר הערבי, ובמיוחד במגזר הבדואי. במחקר השתתפו 21,600 תלמידים מ-410 בתי ספר. כך דווח ב"גלי צהל".
