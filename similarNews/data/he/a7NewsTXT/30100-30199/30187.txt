

ארגוני המורים דחו הבוקר את בקשת יו"ר ועדת החינוך והתרבות ח"כ זבולון אורלב לקצר את חופשת הקיץ בחמישה ימים. בדיון הודיע יו"ר ארגון המורים רן ארז כי "מכיוון שאין פתרון לקיצוץ בשעות הלימוד נשבית ככל הנראה את פתיחת שנת הלימודים".

בתגובה להודעת אירגון המורים אומר ח"כ זבולון אורלב כי "אף שאירגון במורים צודק במאבקו למנוע את הקיצוץ בשעות ועלינו לסייע לו במאבקו הצודק, אני מתנגד בחריפות להשבתת הלימודים בפתיחת שנת הלימודים וקורא למורים לפעול אך ורק בדרכים ציבוריות ולא לפגוע בתלמידים".
