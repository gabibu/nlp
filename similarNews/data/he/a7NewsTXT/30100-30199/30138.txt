

מליאת הכנסת אישרה היום בקריאה שנייה ושלישית את הצעת חוק שתגביל את החקיקה הפרטית. 53 ח"כים תמכו בהצעת החוק ו-29 התנגדו.

בסיעת הליכוד אמר ראש הממשלה אריאל שרון כי המשק לא יכול לעמוד בשפע החקיקה הפרטית ולכן מוכרחים לעצור את התופעה הזו. שרון הדגיש כי "מדובר בהצעת חוק ליברלית שתאפשר להעלות הצעות חוק פרטיות בעלות של עד 5 מיליון שקל, מה עוד שמדובר בהוראת שעה לשנה אחת בלבד ולכן אין שום סיבה להתנגד להצעה. "אין פה ענין אידיאולוגי", אמר שרון.
