

בעוד כחודשיים ייפתח מנחת מטוסים חדש בעיר קריית שמונה. מועצת העיר שהתכנסה אתמול החליטה כי המנחת החדש ייקרא על שמו של שר התיירות המנוח רחבעם זאבי גנדי הי"ד שנרצח לפני כתשעה חודשים.

את ההצעה לשם "מנחת גנדי" הגיש בפני מועצת העיר ראש העירייה מר חיים ברביבאי, והיא התקבלה ללא מתנגדים ברוב של חמישה תומכים לעומת שני נמנעים. המנחת מוקם באתר בצפון העיר וישמש בעיקר לצרכים אזרחיים אם כי יוכל גם לסייע לצרכים צבאיים.

עיריית קריית שמונה קיבלה את הסכמתה העקרונית של משפחת זאבי לקיום האזכרה השנתית המרכזית לשר בעיר. לאחר הסכמת המשפחה תצטרך העירייה לקבל אישורים נוספים מגורמים ממשלתיים.
