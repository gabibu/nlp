

נשיא המדינה משה קצב מתנגד למשוב השופטים, שתוצאותיו פורסמו לאחרונה. בטקס השבעת 36 שופטים, שהתקיים בבית הנשיא בירושלים אמר הנשיא קצב, כי יש מקום לקיים מנגנוני בקרה על תיפקודה של מערכת המשפט, ובלבד שהביקורת על השופטים ועל בתי המשפט תהיה מועילה ומשפרת, ולא מזיקה ומעליבה.

"הבקרה המבוססת על משוב שבו מתפרסמים שמותיהם של השופטים, כפי שהתפרסמו לאחרונה, עלולה לפגוע במעמדם של השופטים ובאמון הציבור כלפי השופטים, שבפניהם הם עומדים להתדיין, ועל כן יכול להיגרם נזק רב יותר מהתועלת", אמר הנשיא.

הנשיא שיבח את החלטת נשיא בית המשפט העליון להקים מנגנון לבדיקת תלונות נגד שופטים. קצב הזהיר, כי חוסר אמון במערכת המשפט יוביל להתפרקות ולאי סדר חברתי.
