

מעלליהם של חברי כנופיית בני נוער בגילאים 11 עד 15 שהתעללו בין היתר בילדים דתיים, נחשפו עם מעצרם של ארבעה מהם. כך דיווח אתר מעריב.

חברי הכנופיה נהגו לתקוף בני נוער דתיים באזור בת ים לגנוב את כספם ולהכותם בנימוק כי "ילדים דתיים מעצבנים אותנו". אחד הילדים המוכים הותקף מספר פעמים, לאחר שחברי הכנופיה ארבו לו ביציאה מבית הכנסת. הם נימקו את ההתעללות בילד הדתי בכיפה שחבש "זה עיצבן אותנו אז חיכינו לו ביציאה מבית הכנסת והרבצנו לו".

בין מעשיהם נמנים סחיטות, שימוש בסמים, גניבות, תקיפות, התפרצויות ועוד.
חברי הכנופיה סיפרו כי הם נהגו גם להכות ילדים ברחוב "סתם בלי סיבה". הכנופיה כללה נוער יהודי אך גם נוער נוצרי.

אתמול הובאו העצורים בפרשה להארכת מעצר בבית המשפט לנוער בתל-אביב.


