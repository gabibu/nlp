

מחר, שבת-קודש, מתגייסים פעילי שמאל יהודים, לשפץ בתי ערבים בכפר השילוח בירושלים. לדברי המארגנים, חברי ארגוני השמאל הקיצוני "גוש שלום", תעאיוש, בת- שלום, המרכז לאינפורמציה אלטרנטיבית והאנרכיסטים נגד הגדר, "מטרת העבודה שיפוץ וניקוי אמת מים עתיקה ובניית גינה קטנה למשחק ומנוחה בצמוד אליה. בנוסף, על פי בקשת התושבים נתלה שלטים עם השמות הערבים לאתרים שונים ברחבי הכפר על מנת לחזק את ידי התושבים במאבק על בתיהם ועל זהות כפרם".

ארגוני השמאל הקיצוני טוענים כי לפני כחודש התפרסמה תוכניתה של עיריית ירושלים להרוס 88 בתים בלתי-חוקיים שבנו הערבים, כדי להקים על פארק ארכיאולוגי. לדברי השמאל הקיצוני, התוכנית להריסת הבתים, מהווה נדבך נוסף במאמצי ממשלת ישראל, עיריית ירושלים והמתנחלים לקבוע עובדות בשטח "ולייהד" את ירושלים המזרחית על-ידי הקמת התנחלויות חדשות ובמקביל הריסת בתי הערבים. אנו קוראים להצטרף אלינו ביום העבודה המתוכנן בסילואן כדי לחזק את הפלסטינים תושבי ירושלים בעמידתם כנגד מהלכי ממשלת ישראל על שלל זרועותיה".

המארגנים, אף מסיעים את העובדים מתל אביב וממקומות אחרים בארץ, אל מקום העבודה בכפר השילוח.
