

אתמול אחר הצהרים הסתיים קורס הטייס האקדמי הראשון בצה"ל, במסגרתו סיימו בוגרי הקורס גם את לימודי התואר הראשון.

כתבנו קובי פינקלר שוחח עם אחד הבוגרים סגן ע. "זהו קורס ארוך יותר, בעל הכשרה טובה יותר כשבעתיד היותר רחוק נוכל לראות את התוצאות" כך אומר סגן ע. אחד מבוגרי הקורס לכתבנו קובי פינקלר. משיחות עם בוגרי קורסים אחרים מצטיירת תמונה מקיפה יותר על בוגרי הקורס הפעם. מדובר בחיילים שבעתיד יוכלו לבצע יותר משימות בשל העובדה שמדובר בקורס שגם נותן הכשרה חיילית וגם נותן הכשרה אקדמית- ניהולית אומר סגן ע.

למה חשוב לסיים קורס עם תואר אקדמי?

"ישנה הבנה טובה של פיסקה בטיסה עצמה. מעבר לכך אתה רוצה להיות בעל תפקיד וכאשר יש לך תואר זה נותן לך אפשרות להשתלב בחיל בצורה טובה יותר.

ע. הוא אחד מארבעה טייסים אשר סיימו את בית הספר התיכון אוסטרובסבקי ברעננה .

אתם ארבעה חבר'ה מאותו המחזור מאותה הכיתה. מה זה אומר לגביך?

"זו עיר עם חינוך ברמה מאוד כגבוהה עם דחיפה למצויינות והרבה יותר מכך. זה לאו דווקא בגלל החינוך דווקא אצלנו הוא אומר בצנעה "אנחנו שכבה מאוד גדולה וטבעי שיהיו יותר מועמדים".

מה אתה מציע לנוער הלומד עכשיו בכיתה י' ?

שבשלבים הראשונים של התיכון ילמדו יותר פיסיקה , מתמטיקה ברמה של 4 לפחות יחידות ומעלה. כל אלו יתנו לכם את האפשרות לסיים קורס טיס עם תואר. זה אתגר גדול ואני ממליץ עליו לכולם".

טקס הענקת הכנפיים המסורתיות לבוגרי קורס הטיס הראשון במתכונת האקדמית וה-150 במספר נערך אתמול בבסיס חצרים, ליד באר שבע. הטקס נערך בראשות שר הביטחון, מר שאול מופז, ראש המטה הכללי, רב-אלוף דן חלוץ, ומפקד חיל האויר, האלוף אליעזר שקדי. בטקס חשף שר הביטחון את דרגותיו של החניך המצטיין, סגן ש'.

"השילוב המיוחד שבין תואר אקדמי לכנפי צוות אויר, הינו שילוב רב עוצמה בין ערכים, הספר והחרב", אמר מפקד חיל האוויר בטקס. "שילוב שמסמל יותר מכל את הצפיות של עם ישראל, מכם הבוגרים, אנשי צוות האויר, ומחיל האויר כולו."
