

נציב שירות המדינה שמואל הולנדר הודיע כי יערוך בדיקה באשר לאופן העסקתו של תא"ל במיל' עיבל גלעדי במתן שירות למשרד ראש הממשלה. גלעדי מנהל שלוחת קרן פורטלנד בישראל, קרן המשקיעה בפרוייקטים שונים בעזה.


(צילום: לע"מ)

נציב שירות המדינה, שמואל הולנדר, הודיע כי יערוך בדיקה באשר לאופן העסקתו של תא"ל במיל' עיבל גלעדי במתן שירות למשרד ראש הממשלה. גלעדי ממובילי תכנית ההתנתקות, מכהן כראש מערך התיאום והאסטרטגיה לתכנית ההתנתקות בלשכת שרון, אך הוא גם מנהל שלוחת קרן פורטלנד בישראל, קרן המשקיעה בפרוייקטים שונים בעזה.

ד"ר אהרון לרנר ראש סוכנות הידיעות אימרה, פנה אל נציב שירות המדינה וביקש לדעת מהם הסדרי העסקתו של גלעדי, וכיצד נמנע ניגוד אינטרסים אפשרי, כתוצאה מהעסקתו של אדם אחד בשני התפקידים.

כתבתנו רותי אברהם מוסרת כי בתגובה אמר אריה גרינבלט דובר נציב שירות המדינה, כי למרות שגלעדי אינו עובד מדינה ואינו בתחום אחריותו של הנציב, הוחלט לבדוק כיצד הוסדרו "השירותים" שמעניק גלעדי ללשכת ראש הממשלה.
