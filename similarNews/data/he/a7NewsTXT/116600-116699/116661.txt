

חיים עטר, שהודיע למפקדיו כי הוא מסרב להשתתף בחסימת רצועת עזה לכניסת אזרחים ישראלים, נשפט אחה"צ אצל המג"ד. על החייל נגזרו 21 יום בכלא 4. החייל הוא תלמיד ישיבת הסדר המשרת בחטיבה 188 של חיל השריון.


חיים עטר גר בקרני שומרון, שרת בחיל השריון ונחשב לחייל אמין מאוד שמילא את כל משימות הצבא בדייקנות, בהצטיינות ובמסירות. חיים רגיל לאכול בשר גלאט ולהקפיד על כשרות מהדרין (כמו רבים מחיילי ישיבות ההסדר), בחודשים האחרונים הוא הוצב בפלוגה שרוב חייליה חילונים והצבא לא דאג לספק לו בשר גלאט ומאכלים בכשרות מהדרין. למרות שזאת חובת הצבא. יצוין שהחטיבה מקבלת עבור כל החיילים שצורכים כשרות מהדרין תקציב מיוחד, שכנראה נוצל למטרות אחרות. על אף שהוא נאלץ לאכול במשך חודשים מאכלים פשוטים בלי בשר ובלי רוב התבשילים, לא התלונן והמשיך לתפקד כחייל נאמן.

לפני כשנתיים התיתם חיים עטר מאביו וכבן בכור במשפחה הוא מסייע לאימו בגידול חמשת אחיו ואחיותיו. חיים למד חזנות ספרדית בנוסח ירושלמי, והוא נחשב חזן מחונן ומבוקש.

הציעו לו בזמן העקירה להיות במעגל חיצוני, שימנע ממנו קשר ישיר עם הגרוש, אך הוא סרב והעדיף לשבת בכלא.

פרופיל של "סרבן".

השבת מתכננים לערוך לו מי שברך בבתי הכנסת בקרני שומרון ובהר ברכה.

מוקד הלב היהודי דיווח הבוקר על מחלקה מגדוד רותם גבעתי שחייליה סירבו לקחת חלק במבצע ההיערכות של צה"ל בגוש קטיף. במוקד אומרים כי הצבא נכנע לבסוף ולא חייב את החיילים להשתתף בפעילות.

חייל גדוד ההנדסה, רב טוראי אבי ביבר, אשר תמונותיו זועק נגד הריסת בתים בטל ים ונגד הכאת יהודים ביום ראשון פורסמו בכל כלי התקשורת, נידון השבוע ל-56 ימי מחבוש בפועל. גזר הדין ניתן לאחר דיון בן למעלה משעתיים, בו נשמעו 6 עדויות.

ביבר נשפט על ידי סגן מפקד אוגדת עזה, אל"מ דוד מנחם, המשמש כקצין שיפוט בכיר ועונש המאסר שהוטל עליו על ידי מנחם הוא העונש המקסימלי לסעיפי האישום בהם הואשם.
