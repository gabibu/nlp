



בית הספר הגבוה לטכנולוגיה בירושלים   מכון לב יחגוג את שנתו ה- 36 בקונצרט חגיגי ב-ל' בסיוון תשס"ה, 7 ביולי 2005 בהיכל התרבות בתל אביב עם התזמורת הפילהרמונית הישראלית בניצוחו של אלי יפה. תוכנית הערב כוללת קטעי מוסיקה קלסית ויהודית בהם ישתלבו החזן יצחק מאיר הלפגוט והזמר דוד ד'אור. יחד עם התזמורת ינגן הכנר אייל שילוח.

מכון לב הינו מוסד שהכשיר בוגרים רבים לתעשיית ההיי- טק בישראל ובירושלים בפרט. בוגרי המכון משתלבים בשוק העבודה כמהנדסים בתחום התוכנה, האלקטרוניקה והאלקטרו-אופטיקה וגם בתחומי הניהול, השיווק ובחשבונאות.

ייחודו של מכון לב הוא בשילוב המופלא של "תורה עם דרך ארץ". זו המוסד האקדמי היחיד המקנה לכל תלמידיו מסגרת של חצי יום לימודי קודש יחד עם מערך הלימודים האקדמיים.

מטרתו העיקרית של ערב הקונצרט החגיגי הינה הקמת קרן מלגות לסטודנטים נזקקים. קרן זו תאפשר לסטודנטים ללמוד ולהשתלב בעולם התעשייה המתקדמת בישראל.
