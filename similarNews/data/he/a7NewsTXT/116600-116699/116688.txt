

רשויות המכס בסין החרימו חומרי לימוד, שנועדו לבית ספר יפני בסין, ככל הנראה משום שהכילו מפות שהציגו את סין וטייוואן בצבעים שונים.

סין, כידוע, רואה בטייוואן מחוז המהווה חלק בלתי נפרד משטחה הריבוני של סין, והיא נוהגת לנתק את המגעים הדיפלומטיים עם מדינות המכירות בטייוואן כמדינה עצמאית, ומקיימות עמה יחסים דיפלומטיים רשמיים. זו הסיבה שיש רק 26 מדינות כאלה בעולם.

התקרית עלולה להחריף עוד יותר את המתיחות בין שתי המדינות, שנובעת בחלקו של דבר מטענות מצד סין ומדינות נוספות באסיה על מה שהן מכנות "טיוח" של פשעי המלחמה היפניים במערכת החינוך ביפן ובהתבטאויות ומעשים של בכירים במדינה. בנוסף ישנן מחלוקות טריטוריאליות בין יפן לבין סין ודרום קוריאה על השליטה בשורה של איים בים המפריד ביניהן, בזכויות הדיג סביב איים אלה ובזכויות לגז המון בקרקעית הים.
