

שר החוץ של רומניה, הד"ר מיחאי רזואן אונגוראנו יבקר השבוע באוניברסיטה העברית וירצה בנושא: "במבחן ההיסטוריה: רומניה והשואה". ההרצאה, מטעם המרכז הבין-לאומי לחקר האנטישמיות ע"ש וידאל ששון, תתקיים ביום שני הקרוב, כ"ח בסיוון, בשעה 19:00 בבית מאירסדורף, בקמפוס הר הצופים. ההרצאה תתנהל בשפה האנגלית ותהיה פתוחה לקהל הרחב.

אונגוראנו גדל בעיר יאש שנחשבה לערש האנטישמיות הפוליטית ברומניה לאחר מלחמת העולם השנייה. חלק ניכר מלימודיו הקדיש למחקר מעמיק בנושאים יהודיים ומגלה עד היום, בקיאות רבה בתחום. בין היתר למד במרכז ללימודי עברית ויהדות באוקספורד, בריטניה, וקיבל מלגת מחקר מהאוניברסיטה העברית בירושלים.

לדבריו, רומניה ניצבת מול הקושי להשלים עם עברה. קושי זה נובע מן העובדה שבמשך ששים שנות קומוניזם נעדרו מספרי הלימוד השואה וההיסטוריה של הקהילה היהודית בין השנים
תרצ"ח-תש"ה, ולפיכך לא מצאו דרכם אל הזיכרון הקולקטיבי.

ד"ר אונגוראנו שנחשב לדיפלומט צעיר ומצליח היה לשר החוץ של רומניה כבר בגיל 36. הוא הוביל את יחסי החוץ של מולדתו בתקופה בה עמדה בצומת המרכזי ביותר בהיסטוריה הפוסט-קומוניסטית של רומניה. רומניה צפויה להצטרף לאיחוד האירופי בעוד כשנתיים.

