

ראש ישיבת הכותל, הרב מרדכי אלון, אומר היום ביומן ערוץ 7 כי יש להוקיע את מבצעי הלינץ' בערבי במאחז טל ים. "מי שעשה זאת הוא תומך התנתקות, התנתקות של יהודי מיהודי", אמר.

"נוער שזו התנהגותו, צריך להעיף ולהכניס למקומות שצריך להכניס ואחרי זה לשים את הכתף כדי שיהיה אפשר לשמוע. אין מה לשמוע עם מבצעי לינצ'ים וצריך לעצור את התופעה בזמן", אמר ראש ישיבת הכותל ותנועת מבראשית, הרב מרדכי אלון.

"אנחנו צריכים להחליט מה התפקיד שלנו, האם תפקידנו להיות הקוזאקים שמסבירים פנים אל פנים אבל כשלא הולךף פנים אל פנים לוקחים את הפנים ומתחילים לרסק אותן או שתפקידנו לעסוק בתפקיד הרבה יותר גדול, קדוש ומורכב שגוש קטיף הוא נקודת שיא שלו", אמר.

לדברי הרב, הוא בכלל לא נכנס לשאלה אם היו אלה פרובוקטורים או שלא. "אם היו אלה פרובוקטורים אז עשינו מצווה גדולה בכך שהעפנו אותם", אמר הרב והבהיר כי מי שביצע את הלינץ' בערבי הוא תומך התנתקות, "התנתקות של יהודי מיהודי".

"אני רוצה להזכיר לכולנו שבבית השני התפרשנו על שטחי ארץ מאוד רחבים והיו לנו ישיבות נפלאות וראשי הישיבות היו גדולי התנאים והבית השני כפי שאני רואה אותו מחלון חדרי בישיבת הכותל עדיין חרב לא בגלל שלא היו לנו שטחי ארץ נפלאים אלא בגלל שאנחנו פיתחנו שנאת חינם ואנחנו צריכים להיזהר מזה כמו שנזהרים מאש שבאש שבאש", אומר הרב, "זאת פשוט הנקודה המרכזית עליה אנחנו צריכים לתת את הדעת לא דקה אחרי ובעיקר לא ברפיסות דיבור מכיוון שסמכות היא לומר דברים מאוד סמכותיים עם המון כתף שניתן לשים עליה את בראש אבל יחד עם זה הם צריכים להיות מאוד ברורים בתקיפותם".

"הנפלאים ביותר שבכולנו הם אנשי גוש קטיף ובראשם רבני גוש קטיף שהנחייתם הייתה לעשות את הדברים מתוך אחריות, מתוך שיקול דעת ומתוך אהבה", חתם.
