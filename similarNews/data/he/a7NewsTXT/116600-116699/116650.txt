

"אני שומע איך מתכננים את הדחתי הפוליטית, את הפלת הממשלה. זו טיבעה של המדיניות הפוליטית. עמדתי במבחנים קשים מאלה", כך אמר הערב ראש הממשלה אריאל שרון בנאום שנשא בכנס קיסריה.

" כל מי שהמדינה הזו חשובה לו ויש לו השפעה ציבורית ואמירה ציבורית, חייב לקום ולומר נגד התופעות של בריונות וסרבנות. אני יכול להבטיח לכם שאני לא ארתע מהיציאה מעזה בגלל האיומים וההפחדות של מתנגדי הפוליטים", אמר שרון בכנס בקיסריה, והוסיף: "גורל המדינה על הכף. חייביים לצאת מעזה בכדי לבנות את ישראל".

עוד הוסיף שרון: "יש גם תמיד כאלה שמתנגדים לפינוי מתוך אינטרסים אישיים ופוליטיים. זו חולשה אנושית מוכרת. אין להעדיף את האינטרס האישי על פני טובת הכלל".

שר האוצר, בנימין נתניהו, תקף את פעילי הימין ששהו במאחז באזור המואסי. "אסור שיהודים יעברו על כל חוקי המוסר היהודי וינסו בחמת זעם לסקול את יריביהם כשהם חסרי אונים", אמר נתניהו תוך שהוא מתייחס לדיווחי התקשורת.
