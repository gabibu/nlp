

לרגל חודש המודעות לסרטן המעי הגס מפרסמת האגודה למלחמה בסרטן מידע אודות מספר מחקרים המתפרסמים ברחבי העולם ומצאים בסידן, גזר גמדי, שמן דגים ואפילו קפה כדי לבלום התפתחותה של המחלה.

גזר טבעי, שאינו מבושל, מסייע במניעת סרטן המעי הגס

תוצאות מחקר שפורסם בעיתון האנגלי "הכימיה של החקלאות והמזון" הוכיחו כי רכיב מיוחד הנמצא בגזר טבעי בלבד מסייע במניעת סרטן המעי הגס ובהפחתת הסיכון לחלות במחלה. מבצעי המחקר, חוקרים מאוניברסיטת ניוקאסל שבאנגליה ואוניברסיטת דרום דנמרק, גילו כי מדביר מזיקים הנקרא "פלקרינול"   Falcarinol, המצוי בגזר באופן טבעי, ומסייע בהגנה על שורשי הצמח מפני מחלות פטרייתיות, עוזר למניעת סרטן המעי הגס. ה"פלקרינול" יעיל אך ורק כאשר אוכלים את הגזר הטבעי מבלי שעבר תהליך של בישול, אפיה או טיגון, היות והפלקרינול רגיש לחום. חשוב לציין כי הפלקרינול מצוי בשורשי סלרי, פטרוזיליה וירקות טבעיים נוספים, ולכן רצוי לשלב אכילת גזר אחד ליום עם ירקות ופירות נוספים. מר מורטן לארסן, מנהל המחקר, בשיתוף עם המועצה הדנית למדעי החקלאות מנסים לפתח שיטות חדישות באמצעותן ניתן לייצר גזר עשיר בפלקרינול.


גם סידן, כך מסתבר, יכול למנוע סרטן מעי הגס בקרב נשים.

חוקרים באוניברסיטת מיניסוטה מצאו כי תזונה עשירה בסידן יכולה לסייע במניעת סרטן המעי הגס בקרב נשים. בנוסף, הוכח כי נשים הנוטלות תוספי סידן, ומעלות את רמת הסידן בגופן, מורידות את הסיכון לחלות בסרטן המעי הגס אף יותר מאלו המקבלות סידן ממקורות תזונתיים בלבד. במעקב לאורך 8.5 שנות מחקר, נמצא כי מתוך 45 אלף נשים, 482 פיתחו סרטן המעי הגס. בקרב נשים שצרכו מדי יום 800 מ"ג סידן ומעלה, חלה ירידה של 26% בסיכון לחלות בסרטן המעי הגס, לעומת נשים שצרכו פחות מ   530 מיליגרם סידן ביום. נשים שצרכו מעל 412 מ"ג סידן ממקורות תזונתיים, ונטלו יותר מ- 800 מ"ג תוספי מזון רמת הסיכון לסרטן המעי הגס ירדה ל- 46%. יש להדגיש כי אחוז הירידה בסיכון לחלות בסרטן המעי הגס נמדד בהתאם לכמות סידן נצרכת, ללא קשר למקורו. חומצות המרה הנוצרות בזמן עיכול השומן גורמות לגירוי דופן המעי הגס. השערת המחקר המדעית היא שהסידן מנטרל את חומצות המרה וכתוצאה מכך מונע את גירוי דופן המעי. גירוי דופן המעי הגס עשוי להיות אחד הגורמים לסרטן המעי הגס בטווח הרחוק. השערה נוספת מניחה כי סידן פועל על נתיבים ביוכימיקליים המווסתים את גדילתם של התאים ובאמצעותם לקבוע אם ייהפכו לסרטניים אם לאו. המחקר פורסם בגיליון ינואר 2005 בעיתון "הסרטן, אפידמיולוגיה, ביו מרקרים ומניעה".


קפה נגד התפתחות סרטן המעי הגס

צוות מדענים גרמנים בראשות ד"ר תומס הופמן קובע כי מרכיב מסוים הנמצא בקפה, הנקרא מיטילפירידניום methylpyridinium, יכול למנוע התפתחות סרטן המעי הגס. קפה חזק, כגון אספרסו, מכיל פי 2-3 מכמות החומר המצויה בקפה חלש עד בינוני בחוזקו. כמו כן, מרכיב אנטי סרטני זה התגלה בקפה נטול קפאין ובסוגים שונים של קפה נמס. המחקר פורסם בעיתון החקלאות והכימיה של המזון. האגודה למלחמה בסרטן, מסתייגת מיישום מסקנות המחקר, היות ועל אף אפשרות השפעת הקפה על מניעת סרטן המעי הגס, הוא מכיל חומרים אחרים מזיקים ואין לראות במחקר זה משום המלצה לציבור, להרבות בשתיית קפה כאמצעי למניעת סרטן, שכן לשתיית קפה מרובה עלולה להיות השפעה שלילית על הבריאות.


שמן דגים נגד התפתחות סרטן המעי הגס

במחקר חדש שבוצע על ידי חוקרים מאוניברסיטת טקסס ופורסם בעיתון "מחקר הסרטן" עולה כי שמן דגים יכול לסייע בהפחתת הסיכון לסרטן המעי הגס. החוקרים, טיפלו בחולדות בעזרת מרכיבים פעילים שונים הקיימים בשמן דגים, ומצאו כי מרכיב ה-N-3 PUFA, בעל השפעה הגנתית על רירית המעי הגס ולכן מונע שלבים ראשוניים בהתפתחות סרטן המעי הגס. ההגנה על רירית המעי נובעת, ככל הנראה, מהשפעה גנטית של מרכיב זה על תאי הרירית והודגמה בהצלחה על ידי החוקרים.

מחקרים אלו מתפרסם לרגל חודש המודעות לסרטן המעי הגס המתקיים בישראל במהלך כל חודש מרץ, במקביל לחודש המודעות הבינלאומי המצוין בכל רחבי העולם.

במהלך חודש זה עורכת האגודה למלחמה בסרטן מסע הסברה נרחב המתמקד בחשיבותו המכרעת של הגילוי המוקדם, המביא ל - 90% ריפוי. בנוסף מתנדבי האגודה ישלחו ללא תשלום, לכל פונה לטלמידע שמספרו 1- 800-599-995 , חוברת מידע מעודכנת בנושא גילוי מוקדם של סרטן המעי הגס שנכתבה על ידי מומחים בתחום ומופיעה בשפות עברית, רוסית וערבית.
(ש)
