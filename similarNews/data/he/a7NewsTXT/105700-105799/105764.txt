

זוכה פרס ישראל הפרופסור יעקב בקנשטיין צפוי לקבל את פרס ישראל על מחקרו בתחום המחקרים אודות החורים השחורים. "זהו תחום שרבים מתעניינים בו אבל מעטים מבינים בו", הוא אומר לערוץ 7.


בראיון ביומן הצהריים של ערוץ 7 הסביר חתן פרס ישראל, פרופסור בקנשטיין, את מהותם של חורים שחורים. "מדובר בתופעה המתחייבת על פי תורת הגרוויטציה המודרנית של איינשטיין. כאשר אובייקט כבד קורס תחתיו כשהוא מאבד את כוחו הגרעיני, הוא בולע את עצמו, בולע אור ואינו נותן לאור לצאת בחזרה. אי אפשר לראות אותו ישירות, כמובן, אבל אפשר לראות את ההשפעה שלו. האור של גורמים אחרים בהירים יותר מתעוות בעקבות תנועה של חורים שחורים בין אותם גורמים לבינינו".

באשר ליחס בין חורים שחורים לכדור הארץ אמר פרופסור בקנשטיין כי אין חשש לשלומו של כדור הארץ כיוון שאין חור שחור בקירבתו של כדור הארץ. "אמנם יש שמועות על חור שחור שמסתתר במרכז כדור הארץ אבל אין לכך הוכחות. החור השחור הקרוב ביותר הידוע לנו נמצא במרחק של כמה שנות אור מאיתנו".

לחקר החורים השחורים יש השפעות רבות לתורות פיזיקאליות רבות, כשפתחו כיווני מחשבה חדשים בעשרים השנים הבאות", אומר פרופסור בקנשטיין וקובע כי "יש עוד מקום רב לחקור את התופעות והשלכותיהן השונות על החיים בגלקסיה".
(ש)
