

בתאונת דרכים קשה שאירעה היום ( ד' ) התהפך אוטובוס שהסיע נערות בירידות לים המלח כקילומטר מצומת אלמוג.

נהג האוטובוס איבד את השליטה כאשר החליק בירידות התלולות לים המלח, עבר לנתיב נגדי של הכביש והתהפך.

האוטובוס ההפוך פגע גם בניידת משטרה שנסעה במקום והיא הועפה לשולי הכביש.

מד"א הכריז על אירוע רב נפגעים, אמבולנסים רבים יצאו לכיוון מקום האירוע ומתנדבי מד"א "הצלה ישראל" הוזעקו למקום במהירות.

החובשים אשר הגיעו למקום מצאו פצועים רבים מהלכים במצב קל ועוד ארבעה פצועים, ביניהם נהג האוטובוס, הפצועים במצב בינוני עם פגיעות ראש.

החובש יוסי רפאלי שהגיע למקום עם אמבולנס מד"א סיפר כי בתאונה נפגעו נערות צעירות אשר חלקם היו בהתקפי חרדה כתוצאה מהטראומה שעברה עליהם עם התהפכות האוטובוס, חלק מן הפצועים דיממו וחלק היו עם שברים, טיפלנו בהם וחבשנו אותם" סיפר רפאלי. החובשים והפראמדיקים טיפלו בפצועים בשטח וחבשו אותם. אמבולנסים של מד"א פינו אותם לבתי החולים בירושלים.

48 פצועים מן התאונה פונו ל"הדסה עין כרם", "הדסה הר הצופים" "ביקור חולים" ו"שערי צדק", מתוכם 4 במצב בינוני.

צילום: הצלה ישראל



תמונות מהתאונה בצומת אלמוג


