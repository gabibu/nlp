

אלפי חסידות עוצרות בימים אלה להתרעננות סמוך לקיבוץ צאלים בחבל הבשור. התאחדות החקלאים מזמינה את הציבור לבקר ולצפות.

אזור חבל הבשור בסמוך לקיבוץ צאלים (כביש 222) עשיר בפריחה מגוונת של כלניות, חרציות, אירוס הנגב ועוד ועוד...

בימים האחרונים עזבו את האזור להקות של רבבות עגורים ובמקומם הגיעו להקות של חסידות אשר ממלאות את השמיים במחזות מרהיבים.

דובר התאחדות החקלאים מספר על המרחבים, השדות הירוקים והפריחות המאלפות המעוטרים עתה במעגלים וטורים של החסידות אשר עשו את דרכן מאפריקה אלינו.

"אתר דיה, סמוך לקיבוץ צאלים מושך אליו ציפורים מזנים רבים, מטיילים וחובבי ציפורים למניהן במשך כל השנה. עתה   מומלץ לכולם לבוא ולראות", אומר הדובר.

בתקופה בה החורף עשיר במשקעים ניזונה החסידה גם מחרקים אשר בתוך המים. החסידה אוהבת מרחבים פתוחים.
(ש)
