

סקר שבוצע עבור אוניברסיטת בר אילן וחברת 'כאן', מהמתמודדות למכרז הערוץ השני של הטלוויזיה מגלה כי רוב גורף בקרב הנוער הישראלי מגדיר את עמדותיו הפוליטיות כימניות.

על פי הסקר לעומת 18 אחוזים בלבד מקרב הנוער המגדירים עצמם כמצביעי שמאל, 48 אחוזים מגדירים את עצמם כמצביעי ימין. 14 אחוזים מקרב מצביעי העתיד מגדירים את עצמם כמצביעי מרכז.

הסקר ערך פילוח על פי היחס למסורת והעלה את התוצאה הצפויה לפיה ככל שמתחזק הקשר למסורת ישראל מתחזקת הנטיה הפוליטית ימינה בקרב מצביעי העתיד.

מקרב הדתיים רק שלושה אחוזים מגדירים עצמם כמצביעי שמאל בעוד 78 אחוזים מקרב הדתיים מגדירים את הצבעתם כנוטה ימינה על גווני מפלגות הימין השונים. שמונה אחוזים יצביעו למפלגות המרכז.

בקרב הציבור המגדיר עצמו מסורתי אומרים בני הנוער כי 59 אחוזים יצביעו למפלגות הימין לגווניהן, 7 אחוזים יצביעו לשמאל ו-9 אחוזים למפלגות המרכז. בציבור החילוני יצביעו 34 אחוזים לימין, 18 למרכז ו-28 אחוזים לשמאל.
(ש)
