

מתנדבים במשטרה פורשים ממנה מחשש ששרותם בה יסייע לביצוע ההתנתקות. מגדירים את פקודת העקירה כבלתי חוקית בעליל וחוששים שבעתיד יוברר שפעילותם במשטרה סייעה לביצוע המעשה.

(צילום אילוסטרציה)

מתנדבים משדה אילן, ממצפה נטופה ומהזורעים שבגליל התחתון שלחו אתמול (ג') מכתב למפקדם ובו הם כותבים כי לא יסכימו לשרת - ולו גם בעקיפין - בטיהור אתני של חבל ארץ.

לדבריהם הם חוששים "שבעתיד הלא רחוק אכן יסתבר כי היינו חלק ממערכת אשר נתנה ידה לביצוע פקודות בלתי חוקיות בעליל, שדגל שחור מתנוסס בראשם, ולא נוכל לומר לא ידענו".

במכתבם מוסיפים המתנדבים "ידוע לנו כי מתנדבים רבים ואנו בתוכם, עוברים מסכת ייסורים קשה, בידיעה כי התהליך המתוכנן יגרום לשבר חברתי לאומי קשה".

