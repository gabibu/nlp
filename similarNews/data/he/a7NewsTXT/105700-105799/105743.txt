

ביוזמת המכון האיטלקי לתרבות בשיתוף מוזיאון יהדות איטליה, יוצא אל הדרך הסמינר הראשון בהנחיית מומחים איטלקיים בעלי שם בינלאומי בשימור פריטי מורשת תרבותית.


הסמינר יתקיים במכון השימור שפועל במוזיאון יהדות איטליה בירושלים ויונחה ע"י פרופ' פפי (Papi), יועץ באונסקו ומומחה לשימור מורשת תרבותית שהוביל פרוייקטים וסדנאות לשימור בכל רחבי הגלובוס. לצידו ילמד דוקטור טמפסטה (( Tempesta, מנהל שימור של מורשת תרבותית במשרד האיטלקי למורשת תרבותית. משתתפי הסדנא ילמדו את הטכניקות הייחודיות לשימור פרטי עץ.

ממוזיאון יהדות איטליה נמסר לכתבנו שמעון כהן כי בסדנאות האמן ישתתפו משמרים ממוזיאונים בישראל ומרשות העתיקות שיתנסו בצד התאורטי והמעשי של שימור חפצים עתיקים מעץ צבוע ומוזהב.

יוזמי הפרוייקט מתכוונים להרחיבו בעתיד במטרה לנסות ולקדם את ערך השימור האמנותי והתרבותי בישראל.
(ש)
