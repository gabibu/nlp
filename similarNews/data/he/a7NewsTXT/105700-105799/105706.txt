

בעקבות מספר אירועים בטיחותיים בחיל האוויר, ביניהם התקרבות שני מטוסי קרב זה לזה תוך כדי טיסה אתמול, החליט מפקד חיל האוויר כי היום יהיה יום ללא טיסות בחייל. היום יוקדש לרענון נהלי הבטיחות בחייל.

מפקד חיל האויר, האלוף אליעזר שקדי, החליט כי היום (ד') לא יתקיימו טיסות אימונים בחיל האויר. החלטה זו התקבלה בעקבות מספר אירועי בטיחות בטיסה, ובהם גם אירוע בטיחות שהתרחש אתמול (ג'), בו, במהלך טיסת אימונים בדרום הארץ, התקרבו שני מטוסי קרב האחד למשנהו, באופן לא מתוכנן שלא על פי נהלי הבטיחות.

כתבנו לעינייני צבא קובי פינקלר מוסר שביום זה, יעסוק חיל האויר בתחום הבטיחות. טייסות חיל האויר יתכנסו בחדרי התדריכים, ינתחו סיכונים אפשריים, יבצעו ניתוחי אירוע, ידונו במקרים ותגובות וירעננו את נהלי הבטיחות.

בנוסף, מפקד חיל האויר יקיים ביום חמישי כנס מיוחד בראשותו בנושא היבטי בטיחות. כל זאת, בכדי למנוע אירועי בטיחות נוספים בעתיד.
