

54 שנים לשחרור אילת.

הטקס הממלכתי לציון יום שחרור אילת בהשתתפות שרת החינוך התרבות והספורט לימור ליבנת, וראש עיריית אילת גבי קדוש, יתקיים ביום חמישי 13.3.03 בשעה 16:00 ברחבת אום רשרש באילת.

יום שחרור אילת יצוין השנה בסימן "נוער חזק - קהילה בריאה".

ביום רביעי 12.3.03 יתקיים באילת יום המשטרה - הצעדה למשטרת אילת כהוקרה על פעילותה בנושא ביטחון הפנים ותרומתה לאיכות החיים של התושבים. באירוע ישתתפו 3,500 תלמידים מבתי הספר באילת והוא יכלול פעילות של מסוק משטרתי, יחידת פרשים, כלבנים, ניידת סיור ממוחשבת, רובוטים, אמצעי מיגון וחבלה, ציוד של יחידת חילוץ ועוד.

מחוז הדרום של מרכז ההסברה יארגן סיורים לאילת במשך שלושה ימים. הסיורים מיועדים למשתתפי מבצע עובדה, חברי הפלמ"ח ואחרים.

ביום חמישי בשעה 20:00 תיפתח באילת תערוכת ציורים ופסלים פרי עבודתן של מורות ותלמידות.
