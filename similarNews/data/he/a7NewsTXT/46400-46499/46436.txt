

בצל המלחמה הקרבה - חיילי חיל האוויר ערכו הפנינג פורים לילדי חינוך מיוחד.

הכוננות בישראל למתקפה קרובה אמריקנית בעיראק, לא מונעת מחיילי צה"ל לתרום מזמנם לילדים. בסוף השבוע האחרון ערכו חיילי בסיס חיל האוויר "עובדה" הפנינג פורים לילדי החינוך המיוחד באילת.

מדובר בקשר חם שנוצר בעבר בין חיילי וקציני בסיס "עובדה" לבין תלמידי ומורי בית הספר "אורים" וזו השנה השלישית ברציפות בה הם חוגגים יחדיו את חג הפורים. בבית הספר לחינוך מיוחד - לומדים כ-80תלמידים, חלקם בעלי צרכים מיוחדים הזקוקים לטיפול ותשומת לב יתרה.

בהפנינג השתתפו גם כ-30 תלמידי כיתות החינוך המיוחד של בתי הספר העל יסודיים "אלון", "בגין" ו"גולדווטר".

תלמידים אלו משתתפים בפרוייקט חדש שהחל בשנת הלימודים הנוכחית, במסגרתו הם מגיעים אחת לשבוע לבית הספר "אורים" ומשתלבים יחד עם תלמידי בית הספר בלימודים בסדנאות בתחומים שונים - תיירות, מכונאות רכב, עיצוב שיער, קרמיקה ושילוב אומנויות בלמידה.
