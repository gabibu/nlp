

שוהה בלתי חוקי, בשנות ה-40 לחייו, מצא דרך מקורית להגיע לישראל. לדבריו, עשה דרכו בארגז בו שהה במשך שבועיים, מאודיסה לנמל חיפה.

מדובר בשוהה בלתי חוקי מאוקראינה. הוא נעצר הבוקר ע"י משטרת ההגירה בירושלים.

במהלך חקירתו סיפר לחוקרים המופתעים, כי עשה דרכו לישראל בארגז מאודיסה ועד נמל חיפה כאשר לאודיסה הגיע מקייב לאחר ששילם 5,000 דולר תמורת עליה להפלגה וקבלת דרכון עם אשרה מזוייפת.

במשך שבועיים נשאר מהגר העבודה בתוך הארגז. לדבריו, דאג לצרכיו אדם ששהה על סיפון האוניה והביא לו מזון בערבים. כאשר הגיע לנמל חיפה חיכה לו אדם נוסף דובר רוסית שהעבירו לירושלים.

האיש שוהה בישראל משנת 2001 ועובד במאפיית מצות. לאחר חקירתו הועבר למיתקן משמורת להמשך תהליך גירושו מישראל. האיש נעצר בפשיטה שערכו בלשי משטרת ההגירה על שוהים בלתי חוקיים אשר עמדו בצמתים בירושלים.
