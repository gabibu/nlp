

שר החוץ הסעודי, הנסיך סעוד אל פייסל, אמר כי ארצו לא תציע מקלט מדיני לנשיא עיראק סדאם חוסיין אם הוא ייצא לגלות. "ערב הסעודית כבר העניקה מקלט לדי והותר אנשים", אמר הנסיך סעוד בראיון לעיתון "א-שארק אל אווסאט", בתשובה לשאלה אם ארצו תציע מקלט מדיני לסדאם.

הממלכה הסעודית כבר העניקה בעבר מקלט לגולים פוליטיים, ביניהם, ראש ממשלת פקיסטן לשעבר נאוואז שריף ונשיא אוגנדה לשעבר אידי אמין.

הנסיך סעוד ציין כי יש יותר מ-5000 אנשי צבא אמריקנים בממלכה, אך הדגיש כי רובם מוצבים בבסיס "הנסיך סולטן" הסמוך לריאד וכי הם נמצאים שם רק כדי לפטרל מעל איזור איסור הטיסה בדרום עיראק.

(עתי"ם-רויטרס)
