

לבית המשפט המחוזי בירושלים הוגשה היום תביעת פיצויים נגד הרשות הפלסטינית בסך 135 מיליון שקלים. את התביעה הגישו שבעה מבני משפחותיהם של קורבנות הפיגוע בבית הקפה "מומנט" בירושלים.

בתביעה נטען כי מבצעי הפיגוע פעלו במסגרת מדיניות הרשות הפלשתינית, כשליחים של יאסר ערפאת והרשות וכי השתמשו בנשק אסור על פי המשפט הבינלאומי.
הפיגוע בקפה "מומנט" ארע היום לפני שנה ונרצחו בו אחד עשר ישראלים וחמישים ושמונה בני אדם נפצעו באותו פיגוע. אחר הצהריים ייערך טקס אזכרה ברחבת בית הקפה.
