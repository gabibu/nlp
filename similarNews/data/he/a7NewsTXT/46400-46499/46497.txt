

המועצה המחוקקת הפלשתינית מתכנסת היום לדיון של יומיים ברמאללה, שבסיומו היא צפויה לאשר את מינויו של אבו מאזן לראש-הממשלה.

כעת נראה שערפאת לא יסכים להפקיד בידי אבו מאזן את ניהול מדיניות החוץ והבטחון של הרשות, והוא ימשיך לקבל את כל ההכרעות החשובות. כמו כן תהיה לערפאת זכות וטו על כל המינויים בקבינט שיקים אבו מאזן.

סגן יו"ר המועצה, ראווחי פאתוח, אמר לכתב עתי"ם כי הפלשתינים רוצים בראש ממשלה שיפעל בשיתוף פעולה עם ערפאת, ולא יבוא במקומו. מצד שני, הם אינם רוצים בראש ממשלה נטול סמכויות שיהיה, כלשונו, "פקיד של ערפאת".
