

גורמי הסברה במשרד החוץ הזהירו כי התבטאויות בלתי פוסקות של בכירים במערכת הביטחון בישראל בנוגע לעיראק, מגבירים את הזיקה בין המיתקפה האמריקנית הצפויה בעיראק לבין ישראל.

"כמעט שלא עובר יום מבלי שאיזה בכיר ישראלי יתנבא, יעריך, יחזה ויצפה את המהלכים, התכנונים, המבצעים והכוונות של הצד האמריקני, לרוב בפירוט רב מזה המופיע בתקשורת האמריקנית עצמה", כתב בכיר באחת הנציגויות של ישראל בארה"ב.

עוד הוסיף כי "התבטאויות אלה יוצרות רושם של שותפות ישראלית-אמריקנית בנושא העיראקי, שלא לומר קוצר רוח ישראלי, וכמובן גם מחזקות את טיעון הלינקג'. הן גם אינן משתרעות מעיניה של העיתונות האמריקנית ומעיניהם של מעצבי דעת הקהל", כתב אותו דיפלומט.
