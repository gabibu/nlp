

שר העבודה והרווחה זבולון אורלב אומר כי שרי המפד"ל ידרשו בישיבת הממשלה תגובות חריפות יותר ובהן גירוש משפחות מחבלים והרס בתיהם.

שר העבודה והרווחה זבולון אורלב אומר כי שרי המפד"ל ידרשו בישיבת הממשלה תגובות חריפות יותר ובהן גירוש משפחות מחבלים והרס בתיהם.

בראיון ליומן הבוקר של ערוץ 7 אמר השר אורלב כי הפיגועים האחרונים צריכים להציב לממשלה הנוכחית עוד תמרור אדום במלחמה הקשה נגד הפלסטינים.

"המפד"ל לא תתן שישיבת הממשלה הבוקר תתנהל על מי מנוחות ותתדרוש דיון מעמיק בדרכי הפעולה נגד הטרוריסטים". שר העבודה והרווחה שיבח את כוחות הבטחון על פעולתם בשטח "בסופו של דבר יתקבלו ההחלטות בקבינט הבטחוני בפורום המצומצם" הוסיף אורלב.

השר נשאל על העובדה, שלעיתים, בג"צ מתערב בפעולת צה"ל והמתיישבים טוענים כי החלטות כאלה גורמות לאי בטחון ושפיכת דמם של יהודים, על כך ענה השר כי אם יהיה צורך יפעלו חברי הכנסת לחקיקה מיוחדת שתתיר כל תגובה אפשרית שתביא לשיפור בטחון אזרחי מדינת ישראל, עוד הוסיף כי לשר המשפטים יוסף לפיד יש המחויבות משפטית לפעול בעניין.
