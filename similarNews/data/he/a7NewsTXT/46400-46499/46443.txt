

האמריקנים החמיצו את בן לאדן בכמה ימים בעת ששהה בדרום אפגינסטאן.

אוסאמה בן לאדן, המבוקש מספר אחת של ארה"ב שהה במחוז נימרוז שבדרום אפגינסטאן ימים ספורים לפני שהחל המבצע האמריקני ללכידתו, כך גילה ביום ראשון נאסר אחמד רוהי, לשעבר דיפלומט במיליציית טאליבאן.

רוהי ציטט מקורות מהימנים משירותי הביון של אפגניסטאן ולפיהם, בין לאדן נמצא בימים שלפני תחילת המבצע ללכידתו בהרי סיאקו המפרידים בין המחוזות נימרוז והלמנד באפגניסטאן ובין מחוז באלוצ'יסטאן בפקיסטאן.

"בן לאדן וקומץ ממקורביו יצאו ליעד בלתי-ידוע ימים ספורים לאחר כניסת הכוחות האמריקנים לאיזור", אמר רוהי.

יוזכר כי ביום חמישי שעבר אמר הממונה על תיק הפנים במחוז באלוצי'טסאן, סארדר סאנאלואה זאהרי כי שניים מבניו של בן לאדן נפצעו ונלכדו באותו האיזור ביום חמישי האחרון.

אך בכירים בממשל האמריקני, האפגני והפקיסטאני הכחישו מכל וכל את הדברים.
