

כוחות צה"ל הפועלים באזור חברון עצרו בחודש וחצי האחרונים 111 מבוקשים, בהם בכירים, ולחשיפת שתי מעבדות חבלה גדולות ובהן חומרי נפץ רבים.

40% מהעצורים היו פעילי חמאס, 40% פעילי אירגון הפתח ו-20% פעילי ג'יהאד האיסלאמי.

בין פעילי הפתח שנעצרו באזור חברון גם זיאד אבו חילווי, תאבת סריע, יאסר שערבתי, חאלד עמרו ומוג'ר רג'בי, שביצעו פיגועי ירי באזור חברון ונגד הישוב היהודי בעיר וכן לעבר מכוניות ישראליות שנסעו בכבישי האזור.

בין העצורים גם מפקד החמאס בכפר יאטא מוחמד עריני, שעסק בתכנון פיגועים ושייח חמאד חסאן עבאס עמאללה, שעמל על שיקום המחתרת הצבאית של החמאס במרחב הכפרי של אזור חברון. פעיל החמאס מוחמד מור, שנהרג במהלך הנסיון לעצרו, רצח לטענת שלטונות צה"ל את רועה הצאן יאיר סיני לפני כשנה וחצי בסוסיא.

שבעה אנשי הג'יהאד האיסלאמי שנעצרו היו מעורבים בפיגועים קטלניים בציר המתפללים בחברון ובישיבה בעתניאל. לדברי גורמי הבטחון, הם גם תכננו פעילות צבאית ובצעו אותה, ועמדו בקשר רצוף עם מפקדת האירגון בסוריה.
