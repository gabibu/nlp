

8 מבני משפחת קוואסמה בחברון נעצרו הבוקר בידי צה"ל. מדובר בבני משפחה שמקירבה יצאו מבצעי הפיגועים בקרית ארבע ובחיפה. על כך מסרו מקורות ערביים בחברון לסוכנות עתי"ם.

לדברי המקורות, בין העצורים ישנם מוהאנד עומאר קוואסמה, ואחיו מאזן עומאר קוואסמה וכן סאמר פאווזה קוואסמה.

הבוקר הרסו כוחות צה"ל שלושה בתים, שניים מהם שייכים למחמוד עומאר קוואסמה, בשכונת חארת אל שייח' במרכז חברון, המחבל שביצע את הפיגוע הרצחני בחיפה. לדברי הפלשתינים, מדובר בבניין בן 6 קומות. כמו כן דיווחו הפלשתינים, כי צה"ל הרס את ביתו של חאזם פאווזי קוואסמה בשכונת ואדי אבו קתילה מערבית לעיר, הבית היה בגודל של 200 מ"ר.

בשכונת ראס אל ג'ור הרסו כוחות הביטחון את ביתו של משפחת המחבל המתאבד סופיאן מוחמד כאפישה

המינהל האזרחי הוציא צווי הריסה למספר מבנים בלתי גמורים בכפר נחאלין, סמוך לגוש עציון, בשל בנייה בלתי חוקית במקום.

מדובר בבנייה שנמצאת בשלבי השלד ולדברי הפלשתינים, המינהל האזרחי הודיע לבעלי הבתים שהם יכולים להגיש ערר תוך 45 יום מאז מסירת צו ההריסה.

בין התושבים שקיבלו צווי הריסה היו חוסיין מוסא נג'אג'רי ועודי מוסטפא אל עוואר ומספר תושבים ממשפחת ר'ייאדה.

שר הבטחון שאול מופז אמר בישיבת הממשלה כי צה"ל וכוחות הבטחון עצרו בשבעת החודשים האחרונים למעלה מאלפיים ערבים לחקירה.

עוד אמר שר הבטחון כי מתחקיר שנערך הסתבר שהערבים שנהרגו ליד חנות רהיטים בג'בליה נהרגו ממטען נפץ שהוטמן בחנות ולא מפגז טנק. לדבריו, ישנו סרט צילום שמאשש את טענתו

