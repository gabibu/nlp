

ארבע רקטות "קסאם" בשני מטחים רצופים נורו לעבר שדרות. הרקטות נחתו בשטחים פתוחים ולא גרמו לנפגעים.

ארבע רקטות "קסאם" בשני מטחים רצופים נורו לעבר שדרות. הרקטות נחתו בשטחים פתוחים ולא גרמו לנפגעים.

מהמשטרה נמסר תחילה, כי נראה שהיו בבוקר 3 מטחי רקטות ולא שניים, כפי שמסר דובר צה"ל. מאוחר יותר נמסר כי זוהתה רק נפילה אחת. הענין נתון בבדיקה . איש לא נפגע ולא ידוע על נזקים.

הרקטות נורו מכיוון צפון רצועת עזה שמוקפת אף היא בגדר.

בחברון הרסו הבוקר כוחות הביטחון שלושה בתים של משפחות מחבלים: נהרס ביתו של אחד המחבלים שחדר לקריית ארבע בליל שבת ורצח את בני הזוג הורוביץ הי"ד. נהרס ביתו של המחבל חאזן קוואסמה, בין מבצעי ניסיון החדירה לישוב נגוהות בליל שישי. וכמו כן נהרס ביתו של המחבל שביצע את פיגוע התופת בחיפה.

בעקבות איומי החמאס לפגוע באישים ישראליים כנקמה על חיסול רב המחבלים מקאדמה תגברה המשטרה את הסיורים ביישוב כוכב יאיר, שם מתגוררים השרים מופז ועזרא, חברי הכנסת יתום ואיתן ורה"מ לשעבר ברק.

שר הבטחון שאול מופז דחה הבוקר את הביקורת על חיסולו של מקאדמה בטענה כי היה מנהיג פוליטי ואמר כי "האיש היה ארכי טרוריסט מעורב בטרור עד צוואר שדם רב של ילדים ונשים נמצא על ידיו". מופז ציין כי"בימים אלה תכנן מקאדמה שורה של פיגועים אכזריים".
