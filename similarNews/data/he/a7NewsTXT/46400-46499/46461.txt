

הבוחרים אישרו ברוב ברור את הצעת הממשלה להצטרף לאיחוד האירופי בשנה הבאה, כך הודיע ראש הממשלה אדי פנץ' אדאמי. "בהתאם לתחזיות ולמידע שיש בידי, ברור מאוד כי אזרחי מלטה אמרו 'כן' להצטרפות לאיחוד האירופי", אמר אדאמי במסיבת עיתונאים. "53 אחוז מהקולות הם בעד ו- 45 אחוז מהקולות הם נגד", הוסיף.

תומכי המפלגה הלאומית של אדאמי ואזרחי מלטה אחרים חגגו ברחובות ואלטה, כשהם צופרים במכוניותיהם ומנופפים בדגלי האיחוד האירופי ומלטה.

(עתי"ם-חוץ)

