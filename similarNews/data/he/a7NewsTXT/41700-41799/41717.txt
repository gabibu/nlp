

הערבויות האמריקניות המוצעות להלוואות לישראל צפויות להיות מלוות בתנאים שימנעו אותם מלשמש לפעילות התיישבותית בשטחים, כך אמרו אתמול מקורות המעורבים בשיחות.

למרות שעדיין לא התקבלו החלטות סופיות על ההגבלות, מקורות אמריקניים מסרו כי חבילת הסיוע הכלכלי המוצעת, הכוללת ערבויות להלוואות בסך 8 מיליארד דולר לישראל, עלולות להיתקל בהתנגדות הקונגרס, אלא אם כן יוטל פיקוח על הוצאת הכספים האלה.

משלחת מישראל אמורה לבוא לוושינגטון בשבוע הבא ולנהל שם שיחות עם בכירים בבית
הלבן ובמשרד האוצר האמריקני.

הנשיא בוש קרא לישראל להפסיק את הפעילות ההתיישבותית בשטחים הכבושים, לטענתו.
הגבלות כגון אלה עשויות לדרוש מישראל שימוש בכספים בתוך הקו הירוק בלבד. כל סכום כסף בתקציב הישראלי שיוצא על פעילויות מעבר לקו הירוק ינוכה מההלוואות.

בפגישה עם יועצת הנשיא לביטחון לאומי קונדוליסה רייס הגישו נציגי ישראל את הבקשה המקורית לסיוע כלכלי בחודש נובמבר.

ההגבלות על הפעילות ההתיישבותית נכללו בבקשה הישראלית, כי "הם לא רצו לערב בבקשה מחלוקות פוליטיות", אמר מקור אמריקני. הנציגים הישראלים סירבו לאשר או להכחיש פרטים אלו.
