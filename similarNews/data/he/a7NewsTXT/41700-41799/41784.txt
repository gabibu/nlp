

עו"ד ישראל כספי, מהוועד למניעת הרס עתיקות בהר הבית, אמר לערוץ 7 כי כל ממשלות ישראל בעבר לא איפשרו לאנשי רשות העתיקות לבדוק מה עושים הערבים בהר הבית. הן גם מעולם לא הפסיקו את פעילותו של הוואקף במקום הקדוש. כל זאת, כדי שיושג שקט במקום בכל מחיר. הוא האשים גם את מפלגות הימין בשתיקה בכל הקשור להרס העתיקות בהר הבית.

כספי שוחח עם אמציה האיתן בתוכניתו "בוקר בשבע".

הדברים נאמרו בעקבות הגעתם השבוע של מומחים ערבים מירדן לבדוק את הקיר הדרומי של הר הבית מבחינה הנדסית.

כספי התלונן על כך שהמממשלה סומכת על המומחים מירדן, ולא על אנשי רשות העתיקות.

עו"ד כספי הביע חשש, שכמו שהיה באורוות שלמה, שם נבנה מסגד, כך קורה עתה בצד הדרומי של הר הבית, בו נתגלה בלט גדול. המוסלמים בנו שם מסגד גדול, בצידו הפנימי של ההר.
