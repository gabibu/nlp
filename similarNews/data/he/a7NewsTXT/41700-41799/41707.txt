

למרות תביעת לשכת עורכי הדין משר המשפטים לבטל את "המשמרת השניה" בבתי המשפט, תחל התכנית לפעול מהיום, יום רביעי, והדיונים יתקיימו בהיכל המשפט בתל-אביב ובבית המשפט ברחוב שוקן. הצדדים יופיעו בפני תשעת השופטים החדשים שהושבעו ביום חמישי שעבר.

הנהלת בתי המשפט נערכה לביצוע המשמרת השניה ובנתה לשכות שישמשו את השופטים החדשים. השופטים ינהלו את הדיונים באולמות שמשתמשים בהם

השופטים של משמרת הבוקר. בנוסף נפתחו מזכירויות שירכזו את המשמרת השניה ויפעלו בשעות 08:30-13:30 ו-15:30-20:30.

עד עתה שלחה מזכירות בית משפט השלום הזמנות לדיונים לאלף תיקים. פרט לכ-20-30 תיקים, לא נתקבלו כל בקשות דחייה או העברה של הדיונים למועדים אחרים.

מהנהלת בתי המשפט נמסר כי פתיחת המשמרת השניה תביא להתייעלות ותהיה שלב נוסף בתהליך שיפור השירות, בקיצור התורים ובהקלה על העומס של בית המשפט.
