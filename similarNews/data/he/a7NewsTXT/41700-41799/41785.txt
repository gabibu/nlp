

היום יתקיים טקס האזכרה ל 69 חללי הצוללת אח"י דקר במלאת 35 שנים לטביעתה של הצוללת. הטקס יתקיים היום בשעה 15.00 ברחבת האנדרטה לזכר החללים בהר הרצל בירושלים.

הטקס יתקיים במעמד שר הבטחון הרמטכ"ל ומפקד חיל הים ובהשתתפות המשפחות השכולות קציני חיל הים ומוקירי זכרם של חללי הצוללת אח"י דקר.

כזכור הצוללת דקר נעלמה עם כל אנשי צוותה בשנת 1968 ובמשך שנים רבות נערכו אחריה חיפושים. בשנת 1999 היא נמצאה בעומק של 2,900 מטר ובמרחק של כ-500 ק"מ מחופי ישראל.

אחרי בדיקת הצוללת הוברר כי טביעתה לא נגרמה כתוצאה מפעילות עויינת כנגדה, אלא עקב תקלה טכנית.
