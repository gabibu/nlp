

בית המשפט העליון נעתר הערב לבקשת משה פייגלין ועתירתו תידון בפני הרכב של 11 שופטים. לפיכך יתקיים הדיון יתקיים ביום שלישי בשבוע הבא.

כתבת עתי"ם מוסרת כי הדיון בעתירתו של פייגלין נקבע בתחילה למחר בפני הרכב של 3 שופטים בראשות השופטת דורית בייניש. פרקליטו של פייגלין, עורך דין ד"ר חיים משגב טען בבקשתו כי העתירה עוסקת בשאלה בעלת חשיבות גדולה מאוד ליחסים שבין הרשות השופטת לבין הרשות המחוקקת לעניין מעמדו של יו"ר ועדת הבחירות המרכזית, השופט מישאל חשין.
