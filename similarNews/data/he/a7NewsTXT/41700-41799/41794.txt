

האטרקטיביות של מקצוע עריכת הדין ירדה והצפיפות במקצוע בשנים האחרונות נותנת את אותותיה. כך מוסברים נתונים המופיעים בגליונו החדש של "עורך הדין", המצביעים על ירידה במספר הנרשמים להתמחות בעריכת דין.

לפי הנתונים קטן מספר הנרשמים להתמחות ב 10% בהשוואה לשנים 98-00 . עוד עולה מהנתונים כי מדובר בירידה עקבית ומתמשכת וכי צופים שהיא תמשך גם בשנים הקרובות.

ראש לשכת עורכי הדין ד"ר שלמה כהן מציין בכתבה כי מדובר בתגובה טבעית של כוחות שוק כלפי עודף היצע. הוא אף מוסיף כי עקב המשבר בענפי ההיי טק והטכנולוגיה שבו עורכי דין רבים שפנו בזמנו לאותם תחומים, אל מקצוע עריכת הדין. זאת כשהמשק נתון במיתון עמוק והדבר משפיע גם על תחום עריכת הדין.
