

"ברווז עיתונאי מצוץ מהאצבע", כך הגדירה היום לשכתו של ראש הממשלה לשעבר, אהוד ברק, את הידיעה בעתון מעריב, לפיה ברק מתכנן לשוב למפלגת העבודה לאחר הבחירות הקרובות ולרשת את עמרם מצנע, לאור התוצאות החזויות בבחירות, המנבאות תבוסה למפלגת העבודה.

ברק שוחח הבוקר עם יו"ר העבודה, עמרם מצנע ועם מזכ"ל המפלגה, אופיר פינס, והכחיש מכל וכל את הידיעה. ברק מסר, כי הוא גם הביע פליאה כי כתב מעריב לא פנה אליו אפילו לקבל את תגובתו לידיעות בנושא.

