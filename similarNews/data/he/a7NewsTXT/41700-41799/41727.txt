

ראש הממשלה מקיים כעת סדרת שיחות שכנוע לאשור העברת כספים המוגדרים ככספיה המוקפאים של הרשות הפלשתינית לידי הממונה מטעמו של ערפאת על כספי הרש"פ סלאם פיאד.

פיאד עצמו הודיע היום כי ידוע לו סיכום לפיו ממשלת ישראל תעביר את הכספים המדוברים בתוך עשרה ימים ולכן יתאפשר תשלום משכורת העובדים ואנשי הביטחון של הרשות עד ל-10 בחודש ינואר.

פיאד הודיע על כך גם אתמול, בעת הצגת תקציב הרשות הפלשתינית בפני חברי המועצה המחוקקת ברמאללה. מקורות.

נמסר כי פיאד נמצא בקשר מתמיד עם אנשי הממשל האמריקני ועם נציגי המדינות התורמות, תוך מטרה להשיג כספים רבים ככל האפשר לקופת הרש"פ, אך תחת פיקוח של מדינות אלה ושל הממשל האמריקני, שנציגיהם נמצאים ברחבי יש"ע. זאת כדי שניתן יהיה לעקוב אחר הוצאת הכספים מקופת הרשות, בניגוד לשנים שחלפו, עובדות אלה מקלות לכאורה על מהלך הפשרת הכספים.

לעומת דברים אלה טוענים גורמים בימין כי בעיקר לנוכח הגילויים החמורים בפרשת גינוסר והעברת כספים לפעילות טרור על ידי יאסר ערפאת והנהגת הרש"פ, תמוהה פעילותו של שרון בעניין.
