

פריצת דרך בעולם מוצרי הצריכה הישראלי נרשמה לאחרונה, כשמנכ"ל יקבי כרמל מזרחי, דוד זיו וטמנהל המרכז לעיוור הרצל מוכתר הכריזו על מיזם משותף בו תשווק כרמל מזרחי את בקבוקי היין 'אמרלד ריזלינג' כשעליהם תווית בכתב ברייל.

בנוסף הוחלט כי אחוז מסוים מהכנסות יקבי כרמל מזרחי ממכירת בקבוקי היין הללו יועבר כתרומה לרווחת העיוור בישראל. מיקבי כרמל מזרחי נמסר כי שם מעריכים את התרומה בכמאה אלף  בשנה.

מנכ"ל יקבי כרמל מזרחי ציין כי "התרומה למען העיוור מהווה צעד נוסף במסגרת מדיניות החברה להעניק לקהילה בכלים העומדים לרשותה". כמו כן הוסיף המנכ"ל ואמר כי "כתעשייה הפועלת בתוך חברה עם סטטיסטיקת נפגעים ונכים גדלה והולכת מדי יום, מכירה כרמל מזרחי בחשיבות האדירה הקיימת בעשייה למען אנשים עם נכויות ושילובם בחברה".

רמי לוי, מנהל אגף השיווק בכרמל מזרחי, ציין כי "מיזם התווית בכתב ברייל יורחב בהדרגה גם למוצרים נוספים כיינות אדומים ומתוקים. התוויות החדשות, קדמיות ואחוריות, יודפסו עם השקת מוצרי בציר 02'".
