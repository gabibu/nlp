

מחבל אחד חדר הלילה למושב מאור, סמוך לבקעה אל גרביה והשתלט על אחד הבתים במושב.

המחבל חדר ליישוב בסביבות השעה 01:00 והצליח להיכנס לאחד הבתים, בו מתגוררת משפחה עם שני ילדים. הוא ירה יריה אחת לעבר בני המשפחה, ואז חל מעצור בכלי נשקו. ההורים ניצלו את המעצור כדי למלט מהדירה את ילדיהם ולהימלט בעצמם דרך החלון. אבי המשפחה סיפר שזרק על המחבל עציץ.

לא היו נפגעים מירי המחבל. אם המשפחה לקתה בהלם וטופלה במקום.

בעקבות ההודעה על החדירה הגיעו למקום כוחות גדולים של משטרה, מג"ב צפון וכוחות צבא, כולל יחידות מיוחדות. הכוחות כיתרו במשך יותר משעתיים את הבית בו התבצר המחבל, עד שירו בו, והרגו אותו.
