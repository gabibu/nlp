

אתר האינטרנט ynet יתחיל בימים הקרובים לגבות תשלום מגולשים הנמצאים בחו"ל, עבור חלק מהתכנים שהוא מספק. כך מדווח אתר וואלה. הגולשים יידרשו לשלם בין 4.5-3.5 דולרים בחודש, בהתאם לתכנית. העורך הראשי של ynet, יון פדר, אישר את הידיעה.

יצויין כי ב 11 בנובמבר ערך אתר האינטרנט של ערוץ 7 בדיקה אם בכוונת אתרי האינטרנט החדשותיים להתחיל לגבות תשלום בעבור הגלישה. זאת לאחר שהתברר כי באתרים השונים החל רישום גולשים.

אתר Ynet החל אז ברישום גולשיו בחו"ל. במהלך הבדיקה פנתה כתבת ערוץ 7 רותי אברהם גם למחלקת השיווק של Ynet ושם נמסר כי גולשי האתר בחו"ל נרשמים מכיוון שהאתר מעוניין להעניק להם "תוספות", מידע רלוונטי לישראלים השוהים בחו"ל.

עם זאת נסיונותיה של כתבתנו לקבל תשובה על כוונותיו של האתר ברישום הגולשים והאם בעתיד יגבה האתר מהם תשלום, לא נענו.
