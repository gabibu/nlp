

לפחות 28 בני אדם נהרגו בפיצוץ זיקוקין דינור בשוק הומה אדם בעיר הנמל וראקרוס, במערב מכסיקו, כך מסרו השלטונות המכסיקנים.

כמו כן נמסר על 50 בני אדם שנפגעו משאיפת עשן.

הפיצוץ אירע בשעות הערב המוקדמות, בין דוכנים בלתי חוקיים שהוקמו ברחובות. הפיצוץ גרם לדליקה שהתפשטה במהירות לשוק סגור סמוך.

דובר הכבאים בוראקרוס מסר, כי סיבות הפיצוץ טרם הובררו, אם כי עדי ראייה סיפרו על עובר אורח שהשליך כביכול סיגריה לעבר אחד הדוכנים.

עיריית וראקרוס ניסתה לפני כשבוע לסגור את הדוכנים למכירת זיקוקין דינור, אולם נאלצה לחזור בה מכוונתה לאור התנגדותם של התושבים.
