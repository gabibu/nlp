

נהגי 500 משאיות הפועלות בענף המחצבות המושבת, משבשים בשעה זו את התנועה בכמה אזורים, במסגרת החרפת צעדי המחאה בהם החלו לנקוט אתמול.

נהגי המשאיות נוסעים בארבע שיירות במהירות איטית וגורמים בכך לשיבושי תנועה.

הנתיבים העמוסים הם מחלף נתניה עד שדרות רוקח. מבית מאיר, דרך שער הגיא להר-טוב. מצומת עמיעד לצומת גולני ומשם לצומת המוביל. מטירת הכרמל, דרך שדרות העצמאות בחיפה ועד לצומת הצ'ק פוסט.
