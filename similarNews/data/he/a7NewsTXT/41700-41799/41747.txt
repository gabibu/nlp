

יצוא היהלומים המלוטשים הסתכם השנה ב-5.2 מיליארד דולר, זוהי עלייה של 15% לעומת 2001. יבוא יהלומי הגלם נטו הסתכם בשנת 2002 בכ-4.4 מיליארד דולר, לעומת כ-3.4 מיליארד דולר בשנת 2001 - עליה של 30 אחוז.

המפקח על היהלומים עודי שינטל ציין כי לאחר הירידות שנרשמו בשנת 2001 עקב המשבר בענפי ההי טק ואירועי 11 בספטמבר, החלה התאוששות מראשית השנה. שינטל הוסיף כי נתוני היצוא של הענף מצביעים גם על מכירות טובות שנעשו במהלך השנה, בעיקר בשווקים המסורתיים בארה"ב, הונג קונג, בלגיה ושווייץ.
