

ח"כ אביגדור ליברמן (האיחוד הלאומי) פנה הערב לשרים עוזי לנדאו, בנימין נתניהו, צחי הנגבי נתן שרנסקי ואפי איתם, והזמין אותם למסיבת עיתונאים משותפת לכל המחנה הלאומי בה יתחייבו כולם על הקמת גוש חוסם נגד הקמת מדינה פלשתינית. כתבנו חגי סרי מוסר כי ליברמן ציין במכתבו: "עלינו להכריז כי אם בקווי היסוד של הממשלה הבאה לא תופיע התנגדות מפורשת למדינה פלשתינית, לא נהיה חברים בממשלה הבאה".


