

יהודי ארה"ב מודאגים מעלייה מסיבית של מפלגת "שינוי". באתר The Jewish Week נכתב אתמול כי אם התחזיות בדבר הפיכתה של "שינוי", שהיא מפלגה אנטי דתית במוצהר למפלגה שלישית בגודלה בכנסת, יתאמתו צפוי שהוויכוח בנושאי דת ומדינה יתחדש ואף יחמיר לאחר הבחירות.

יהודי ארה"ב מודאגים מעלייה מסיבית של מפלגת "שינוי". באתר The Jewish Week נכתב אתמול כי אם התחזיות בדבר הפיכתה של "שינוי", שהיא מפלגה אנטי דתית במוצהר למפלגה שלישית בגודלה בכנסת, יתאמתו צפוי שהוויכוח בנושאי דת ומדינה יתחדש ואף יחמיר לאחר הבחירות.

העימותים על השאלה מיהו יהודי, שהתפוגגו על רקע מתקפת הטרור נגד ישראל ובידודה בעולם, ישובו, והדבר ישפיע על מצבה של הקהילה היהודית באמריקה, אומר ד"ר מנדל גנשרו, ממנהליו של ארגון הציונות הדתית, ומי שהיה נשיאו של איחוד הרבנים.
זכורים דבריו של מנהיג המפלגה יוסף לפיד נגד העולים החרדים שהגיעו מצפון אמריקה.

"שינוי" היא מפלגה בעלת מסר אחד עיקרי, והוא אנטי דתיות, והכוח המניע אותה הוא תחושת הכעס של ישראלים רבים נגד מה שהם מכנים השתמטות החרדים משירות צבאי, כמו גם התחמקותם של חרדים רבים, לטענתם של אנשי "שינוי", מעבודה. חלק מהציבור הישראלי אף מתנגד לשימוש שעושות מפלגות חרדיות בכוחן כדי להשיג תמיכה לישיבות, ממשיך גנשרו.

"שינוי" נושאת בקרבה הבטחה לשינוי המצב הכלכלי הגרוע, להעדר ההנהגה שבמפלגת "העבודה" ולשחיתות שבליכוד. היא הפכה למפלגה מועדפת אצל כל מי שמאסו במפלגות הוותיקות וגם עבור עולים שכועסים על הממסד הדתי.

אם "שינוי" תנצח בשיעור גדול היא תעורר את כל הסוגיות המשסעות את החברה הישראלית כמו פעילות מסחרית בשבת מול שמירת שבת, שירות צבאי מול לימוד בישיבה וגם גיור. כל אלו עלולים להשפיע גם על יהדות אמריקה, מציין גנשרו. הרב שמואל גולדין, מנהיגה הרוחני של ישיבת אהבת תורה באיגלווד, אומר כי הבעיה היא ש"שינוי" היא מפלגה בעלת מסר נגטיבי. "כולם יודעים נגד מה המפלגה אך לא בעד מה", ציין גולדין.
