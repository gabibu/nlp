

כוח של "גבעתי" הוזעק לאזור הגדר המקיפה את יישובי צפון חבל עזה וזיהה את המחבלים. השלושה נורו ונהרגו. בצידנו אין נפגעים.

3 מחבלים חוסלו הערב כאשר היו בדרכם לבצע פיגוע ביישובים אלי סיני או ניסנית. עדיין לא ברור איזה ארגון עומד מאחורי נסיון הפיגוע.

כוח של "גבעתי" הוזעק לאזור הגדר המקיפה את יישובי צפון חבל עזה, במקום בו חדרו על פי החשד מחבלים, באזור שבין היישובים ניסנית ואלי סיני. הכוח הגיע למקום וזיהה שלושה מחבלים. השלושה נורו ונהרגו תוך זמן קצר. בצידנו אין נפגעים. כך מדווח כתבנו קובי פינקלר.

כתב עתי"ם מציין כי יותר מ-300 מחבלים נלכדו, חוסלו או נפגעו מאז תחילת הלחימה בשטחי יש"ע בעת שניסו להסתנן ולבצע פיגועים ביישובי צפון רצועת עזה ובתוך ה'קו הירוק'.

בפעילות יזומה בכפר דורא שבהר חברון נעצרו מספר מבוקשים דרושים לחקירה. במהלך הפעולה הטילו הכוחות עוצר על העיירה. חיילינו ממשיכים לסרוק אחר מחבלים בכפר הקשורים לארגוני הטרור השונים.

