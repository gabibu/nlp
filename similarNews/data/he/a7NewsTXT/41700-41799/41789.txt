

בימים אלה החלו ביישום "תכנית אב"מ", תכנית ביטחון חדשה ליישובי יש"ע, ביישוב חרמש שבצפון השומרון. מדובר, אומר העיתונאי חגי הוברמן לערוץ 7, בתכנית הכוללת אזור ביטחוני מיוחד, והמשמעות המעשית שלה היא שסביב כל יישוב תהיה חגורת ביטחון שתיצור מרחב של שטח מגדרות היישוב.

בימים אלה החלו ביישום "תכנית אב"מ", תכנית ביטחון חדשה ליישובי יש"ע, ביישוב חרמש שבצפון השומרון. מדובר, אומר העיתונאי חגי הוברמן לערוץ 7, בתכנית הכוללת אזור ביטחוני מיוחד, והמשמעות המעשית שלה היא שסביב כל יישוב תהיה חגורת ביטחון שתיצור מרחב של שטח מגדרות היישוב.

בכך יינתן טווח של ביטחון, אזור שכל מי שייכנס לתוכו יוגדר גורם בעל כוונות עוינות ומתוך כך גם ייגזר אופן הטיפול בו. אחד מהרכיבים הנוספים של התוכנית, אומר הוברמן, היא התקנת "גדר חכמה", אלקטרונית, שכל נגיעה בה מקפיצה את מי שמחובר אליה, כמו רכז הביטחון של היישוב ואנשי צה"ל. אזור הביטחון יהיה בגודל של כ 400 מטרים מגדר היישוב, וזאת כדי לאפשר את מרחק ההתראה. אם מישהו ינסה להגיע לגדר הנגיעה בה תזעיק את הצוות הביטחוני, ועדיין יישאר מרחק שאותו גורם עוין יצטרך לעבור, וכך גם ייווצר טווח של זמן שיאפשר תגובה.

לדברי הוברמן, תהליך התכנון והביצוע הבירוקרטי של התוכנית, שעליו היה מופקד משרד המשפטים, ארך זמן רב, וזאת בשל צורך בפעולות כמו הנפקת צווים ואישורים לביצוע פעולות כמו הפקעת קרקעות, הוצאת צווי תפיסה, וקביעה שחל איסור לנוע באזור או לבנות בו. מעכב נוסף לתכנית הוא חוסר תקציב, מציין הוברמן, ומוסיף כי מדובר בעלות של מיליארדים. יצוין שמה שהוקצב לצורך ביצוע התוכנית לפי שעה הוא סכום של מאה מיליון שקלים בלבד.

כאמור, עתה, אחרי חודשים רבים, התכנית יוצאת לדרך והיא מתחילה ביישוב חרמש, יישוב אחד מתוך יותר ממאה. הבא בתור יהיה היישוב מבוא דותן, אומר הוברמן, שגם הוא כבר עבר את כל שלב האישורים, וכן עתניאל ובית חגי.
