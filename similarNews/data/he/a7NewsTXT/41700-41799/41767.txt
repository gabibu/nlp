

צבא ארה"ב שולח אלפי חיילים נוספים מדוויזיית הרגלים השלישית בג'ורג'יה לכווית. כ-15,000 חיילים אמורים להישלח לאיזור בימים הקרובים, והם יצטרפו לכ-60,000 החיילים שכבר מוצבים שם.

צבא ארה"ב שולח אלפי חיילים נוספים מדוויזיית הרגלים השלישית בג'ורג'יה לכווית. כ-15,000 חיילים אמורים להישלח לאיזור בימים הקרובים, והם יצטרפו לכ-60,000 החיילים שכבר מוצבים שם.

הפריסה, הכוללת טנקים ומסוקי תקיפה, תהיה הראשונה מסוגה של חטיבה קרבית מלאה באיזור מאז מלחמת המפרץ. הרוב הגדול של הציוד של החטיבה כבר ממתין לה באיזור.

בנוסף לחטיבה השלישית שבסיסה הרגיל בג'ורג'יה, הצטוותה קבוצת הספינות של נושאת המטוסים "אברהם לינקולן" להיות בכוננות לביצוע פעולות במפרץ. גם נושאת המטוסים "ג'ורג' וושינגטון" מתכוננת לפעולה, ואמורה להפליג לאיזור המפרץ זמן קצר לאחר השנה החדשה.

הצי האמריקני מכין גם אחת משתי ספינות בית החולים הענקיות לשירות במפרץ, וקבוצת ספינות קרב נוספת, המשרתת כיום באוקיינוס השקט, תצא גם היא לאיזור.
