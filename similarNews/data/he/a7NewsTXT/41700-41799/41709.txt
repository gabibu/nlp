

ניקולאס וינטון, שוליה לשעבר בבורסת המניות של לונדון, הידוע בכינויו "אוסקר שינדלר" של בריטניה, קיבל ביום שלישי תואר אבירות כהוקרה על תפקידו בהצלת מאות ילדים יהודים מידי הנאצים ב-1938-1939 בצ'כוסלובקיה הכבושה.

וינטון בן ה-93 סירב לגלות את עלילותיו משנים אלו, ולא סיפר על כך אפילו לאישתו המנוחה.
"הכבוד שזכיתי לו מסביר את הכול. זה היה אמור להיות סוד. שמרתי אותו אפילו ממשפחתי, ואני לא הולך לספר את המעשים לאיש עד שתפורסם הודעה רשמית", אמר האיש לאיגוד עיתונאי בריטניה לפני שרשימת הזוכים בתארים התפרסמה רשמית.

וינטון הבריח 669 צעירים יהודים אל מחוץ לגבולות צ'כוסלובקיה. ידיד שלו שעבד בשגרירות בריטניה הזמין אותו לפראג, והוא החליט על מעשה זה כאשר הגיע למקום.

משרד הפנים הבריטי גילה שהוא דאג גם לסדר הורים מאמצים לכל אחד מהילדים, וכי הצליח להעלות אותם על 8 רכבות.

למרבה הצער, הרכבת התשיעית לא הצליחה לצאת לדרכה ללונדון בשל פרוץ המלחמה. 250 הילדים שהיו כבר בתוכה נהרגו מאוחר יותר.

בין הילדים שניצלו היה קרל רייטס, מפיק הסרטים שמת לא מכבר, וקרוב משפחה של שרת החוץ האמריקנית לשעבר מדלן אולברייט.
