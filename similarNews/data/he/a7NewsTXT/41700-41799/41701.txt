

למרות הפרסומים בעיתון 'מעריב' הבוקר, לפיהן בכוונת אהוד ברק, רה"מ לשעבר, לשוב לזירה הפוליטית, הודיע היום ברק לעמרם מצנע כי אין בכוונתו לעשות כן.


למרות הפרסומים בעיתון 'מעריב' הבוקר, לפיהן בכוונת אהוד ברק, רה"מ לשעבר, לשוב לזירה הפוליטית, הודיע היום ברק לעמרם מצנע כי אין בכוונתו לעשות כן.

מקור הפרסומים הבוקר, כפי שדווחו על ידי העיתונאי בן כספית, בקביעת מקורביו של אהוד ברק כי החליט לשוב לפוליטיקה מיד עם תום מערכת הבחירות והכישלון הצפוי בה למפלגת העבודה.

על פי המקורבים, מיד לאחר פרסום תוצאות הבחירות הקרובות הצפויות להיות קשות מבחינתה של מפלגת העבודה, יופיע ברק בפני הציבור, יודה ויתנצל על טעויות העבר ויודיע כי הוא נחלץ כעת להצלת המדינה ועצירת ההתדרדרות הכללית.

בדיווחו פרס כספית מהלכי התקרבות בין ברק לבין מקורביו בעבר כשר לשעבר שלום שמחון, חבר הכנסת שירי ויצמן, פעילת העבודה אורנה אנג'ל, בפניה התנצל על שאכזב אותה בעבר, ועם מקורבים אחרים.

הפרסומים ב'מעריב' גררו תגובות חריפות מלשכתו של יו"ר העבודה עמרם מצנע, שם נאמר כי ברק הוא האיש השנוא ביותר במפלגת העבודה ומגמה שכזו מצידו תביא רק לתמיכה רבה יותר במצנע, זאת מחשש שמהלכו זה של ברק ייושם.

כאמור, בשעת צהריים, בשיחה טלפונית הודיע ברק למצנע כי פרסומו של בן כספית הוא משולל כל יסוד במציאות ואין בכוונתו לבצע מהלך כזה.
