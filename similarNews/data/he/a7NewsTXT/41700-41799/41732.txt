

המקובל הרב חיים עזרא הכהן פרחיה המכונה "החלבן" שמעולם לא יצא בדברים לתקשורת, פרסם בימים האחרונים כרוז אזהרה תקיף באשר לצפוי למדינת ישראל, ככל הנראה במהלך המלחמה הצפויה במפרץ הפרסי. זאת במידה ולא יתאחד העם בתפילה להצלתו.

המקובל הרב חיים עזרא הכהן פרחיה המכונה "החלבן" שמעולם לא יצא בדברים לתקשורת, פרסם בימים האחרונים כרוז אזהרה תקיף באשר לצפוי למדינת ישראל, ככל הנראה במהלך המלחמה הצפויה במפרץ הפרסי. זאת במידה ולא יתאחד העם בתפילה להצלתו.

בכרוז מתאר הרב פרחיה את הקושי שעמד בפניו לחרוג מהרגלו להיות נחבא מפרסום ומתקשורת, "אוי לי אם גיליתי, אוי לי אם לא גיליתי" הוא כותב ומתאר גזירה "הראוני מן השמים נחלי דם רחמנא לישזבן!! גזירה ר"ל!". עוד מוסיף הרב וכותב "רבונו של עולם, איך אוכל להסתיר פני בעלמא דקשוט? איך ארים פני בפני אבותי? איך ארים פני בפני מורי ורבותי אשר הורוני בדרך הישר והאמת, ואחשה בעת הנורא הזה? סלח לי ומחל לי ואדבר..."

ברומזו על הבחירות המתקרבות כותב הרב "בזמן שאתם ממליכים ומשפילים, מאגדים בחשאי כל אויבי השם, ישמעאל, עשיו, ועמלק, ומעל כולם והנורא מכולם הערב רב שבתוכנו כשהפעם מזימתם האיומה להקים ממשלה "חילונית" קרובה יותר להתממש!"

עם זאת כותב הרב כי יש לגזירה הממשמשת ובאה תיקון, "אהוביי, יקירי נשמות קדושות, יש באפשרותינו עדיין לפעול לבטל את הגזירה! ותשובה תפילה וצדקה מעבירין את רוע הגזירה. הימים ימי השובבים מסוגלים מאוד, ואני קורא לכל אחד ואחת מכם: בדמעות בבכיות, בזעקה, בסתר ובגלוי, ביום ובלילה, שוועו תפילה לאבינו שבשמים אולי יחוס, אולי ירחם".

"ואתם ההולכים במועצותיכם, האזינו: ממילא תמצאו עצמכם בעוד שבועות מספר במציאות אחרת לגמרי ממה שאתם חושבים, אשר על כן, במקום לארגן עצרות "בחירות", ארגנו תעניות ציבור, במקום לבזבז מיליונים על תמונות של 'אלילי שקר'. השקיעו כל מאודכם להביא לרחובה של עיר מיליוני יהודים כשבראשם כל גדולי התורה מכל החוגים והזרמים בהפגנת אחדות יהודית כלפי שמיא, כלפי העולם כולו. עשו זאת! ובטלו את הגזרה, שמעו ותחי נפשכם.

כתב ערוץ 7 פיני קופר מוסר כי בעקבות קריאתו זו של הרב פרחיה קיימו הבוקר הרב מרדכי אליהו והמקובל הרב דוד בצרי טיסה בשמי הארץ תוך אמירת תפילות ותיקונים. עוד מוסיף קופר ומדווח כי מחר יקיים הרב מרדכי אליהו תפילות במערכת המכפלה.
