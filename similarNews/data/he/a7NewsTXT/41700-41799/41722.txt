

היום תתחיל לפעול בבתי המשפט תוכנית 'המשמרת השניה', בהיכל המשפט בתל-אביב ובבית המשפט ברחוב שוקן. הצדדים יופיעו בפני תשעת השופטים החדשים שהושבעו ביום חמישי שעבר.

הנהלת בתי המשפט נערכה לביצוע המשמרת השניה ובנתה לשכות שישמשו את השופטים החדשים.

התוכנית תתחיל לפעול למרות תביעת לשכת עורכי הדין משר המשפטים לבטל את "המשמרת השניה" בבתי המשפט.

הנהלת בתי המשפט מסרה כי פתיחת המשמרת השניה תביא להתייעלות, ותהיה שלב נוסף בתהליך שיפור השירות, בקיצור התורים ובהקלה על העומס של בית המשפט.

