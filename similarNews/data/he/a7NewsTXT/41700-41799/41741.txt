

הדליקה במפעל "חמצן אורגון" בהרצליה, שפרצה היום בצהריים, נמצאת בשלבי כיבוי וכעת מתמקדים הכבאים בנסיון לקרר את המיכלים שמהם דולף חמצן נוזלי.

עשרה צוותי כיבוי מאיזור הרצליה וכל גוש דן פעלו כדי לקרר את ארבעת המיכלים, שגובה כל אחד מהם בין 20-30 מטר.

"ערכנו גיוס כללי של כבאים מאיזור גוש דן", אמר לכתב עתי"ם משה מוסקו, דובר מכבי האש. הוא הוסיף: "צוותי הכיבוי שפכו עשרות אלפי ליטרים של מים מדי דקה, כדי לנסות לקרר את המיכלים, מאחר ואם יתרחש במקום פיצוץ, זה יכול למחוק חלק מהרצליה פיתוח".


