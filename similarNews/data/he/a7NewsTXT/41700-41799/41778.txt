

מכלית שהובילה חומר דליק התנגשה בספינה טבועה בים הצפוני בין בריטניה לבין צרפת, כך הודיע משמר החופים הבריטי. הספינה "ויקי" התנגשה בספינה "טריקולור" שטבעה בים הצפוני בדצמבר כשעליה מכוניות יוקרה רבות מסוג ב.מ.וו. וולבו וסאאב בשווי של יותר מ-50 מיליון דולר.

דוברת משמר החופים הבריטי אמרה כי קיימת אפשרות ש"ויקי" תתפוצץ, אך עדיין אין ראיות לדליפות. ה"ויקי" היא הספינה השניה שמתנגשת ב"טריקולור" השקועה בעומק של כ-25 מ'. ספינת משא גרמנית התנגשה בה ושוחררה ממנה ב-16 בדצמבר.

(עתי"ם-רויטרס)
