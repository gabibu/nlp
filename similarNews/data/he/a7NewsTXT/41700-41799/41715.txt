

ילדים אוחזים בנשק ונשים יורות הופיעו בעצרות הפגנתיות ביש"ע ובעיקר בעזה לרגל ציון 39 שנה לייסוד ארגון הטרור פתח' [הפתח' הוקם בשנת 64', 3 שנים לפני שישראל שיחררה את שטחי יש"ע משלטונות ירדן].

סוכנות עתי"ם מציינת, כי עיקר העצרות התקיימו ברצועת עזה, שם השתתפו רעולי פנים שהניפו כלי נשק, לרבות מרגמות ואר.פי.ג'י., לאות הזדהות עם המשך המאבק המזויין עם ישראל.

בעצרות בלטו שתי תופעות מרכזיות: הצגת ילדים קטנים עם כלי נשק, וסרט השיהאדה בצבע ירוק עטור לראשם. היו גם ילדים וצעירים שחגרו חגורות, דמויות חגורות נפץ.

התופעה השנייה היתה השתתפות נשים ואף נשים מבוגרים בעצרות הללו. הנשים הניפו נשק וירו באוויר. בעבר הפתח' ניסה למנוע תופעה של ירי בהפגנות ובעצרות.

ערפאת מעודד את הטרור

"אין ביטחון ואין יציבות בלי סיום הכיבוש הישראלי, בלי שחרור המקומות הקדושים לנצרות ולאיסלאם, ובלי הקמת המדינה הפלשתינית ובירתה ירושלים." אמר יאסר ערפאת באחד העצרות.

בנאומו שיבח ערפאת את מחבלי התופת ואת הפצועים, שלדעתו עושים הכול למען שחרור בני-עמם ואדמתם. ערפאת שב ואמר בנאומו: "אנחנו והם, והזמן לפנינו".

בעצרת נראו רעולי פנים רבים שהניפו כלי נשק באוויר, לרבות פצצות מרגמה.
