

מהערכת מצב שקיימה המשטרה בלילה, עלה כי נמנע פיגוע כבד בחדירת המחבל לבית פרטי במושב מאור.

כוחות גדולים של צבא ומשטרה כיתרו את הבית בו התבצר המחבל. היה חשש שברשותו מטען חבלה. הכוחות נערכו להתסער לתוך הבית.

לאחר כשלוש שעות התקרב המחבל לפתח הבית. הכוחות ירו לעברו צרור יריות, והוא נהרג. חבלני משטרה בדקו את גופתו, ולא מצאו עליה חגורת נפץ. כוחות הביטחון בודקים את האפשרות שהמחבל הגיע ליישוב באמצעות מסייע.

