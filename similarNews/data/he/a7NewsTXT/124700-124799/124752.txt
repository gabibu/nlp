

היום יפתח שר הבריאות דני נווה את קמפיין המרכז הלאומי להשתלות לעידוד תרומות איברים. כיום רשומים במאגר אדי 280 אלף איש ומטרת הקמפיין להחתים עשרות אלפים על כרטיס תורם אדי ולחצות את 300 אלף החתומים.

היום יפתח שר הבריאות דני נווה את קמפיין המרכז הלאומי להשתלות לעידוד תרומות איברים. כיום רשומים במאגר אדי 280 אלף איש ומטרת הקמפיין להחתים עשרות אלפים על כרטיס תורם אדי ולחצות את 300 אלף החתומים.

הערב בשעה 8 וארבעים יתקיים טקס פתיחת הקמפיין הלאומי לעידוד תרומות איברים במגרש הכדורגל בבלומפילד. שר הבריאות דני נווה ביחד עם הילדה אילת גל ,שאחיה אלעד נפטר ואיבריו הצילו 5 אנשים, יקראו לציבור לתרום איברים ולחתום על כרטיס תורם אדי.

מאות חולים ממתינים כיום להשתלה שתציל את חייהם : 580 לכליות; 120 לכבד; 124 ללב; 55 לריאות וכ 300 לקרניות שתחזרנה להם את מאור עיניהם.

"היום ה- 18 לחודש חל יום הולדתי ואחי שנפטר שלח לי מתנה משמיים לפתוח ביחד עם שר הבריאות את קמפיין ההשתלות". כך אומרת אילת גל בת 11 שאחיה אלעד ז"ל נתן במותו חיים חדשים לחמישה אנשים מאושרים- בזכות תרומת איבריו . הערב ביחד עם שר הבריאות דני נווה יפתחו את הקמפיין הלאומי לעידוד השתלות, בטקס מיוחד שיערך במגרש הכדורגל בלומפילד בפתיחת הדרבי התל אביבי.

