

עצרת במלאת 30 יום לעקירת תושבי גני טל התקיימה במוצאי שבת בקיבוץ חפץ חיים בו שוהים העקורים מזה חודש. "נמשיך להיות חזקים בעתיד", אמר בטקס הרב גבי קדוש, רב המושב.

פליטי מושב גני טל ובני משפחותיהם וחברי קיבוץ חפץ חיים התכנסו במוצאי שבת על הדשא המרכזי ברחבת חדר האוכל לטקס במלאות 30 יום להרס ולחורבן המושב. בטקס נקראו מכתבים, הוקרנו סרטים והוצגו מצגות שהכינו תושבי המושב.

רב המושב, הרב גבי קדוש דיבר על הצורך להמשיך ולהתלכד. "היינו חזקים יחד ונמשיך להיות חזקים גם בעתיד", אמר הרב בקול נרגש.

כתבנו קובי פינקלר מוסר שיעל הרמתי דיברה בשם הזוגות הצעירים על גן העדן שהיה ואיננו עוד. "גורשנו מגם העדן שלנו, לא בגדנו, לא אכלנו מהפרי האסור ואף על פי כן גורשנו. נחשים סובבים עתהנ בגן העדן שלנו ואנו לא יודעים על מה , למה וכיצד באה עלינו כל זאת"? אמרה בקול דומע יעל.
יאיר צור שדיבר בשם הנוער סיפר על אבדן הבית הזמני " היה לי בית ואיננו. אבל בית אינו רק בית של ארבע קירות וגג . בית הוא מקום בו נולדתי, בו גדלתי , בו חייתי את חיי. נכון שעכשיו אין לי בית אבל אני מבטיח בקול גדול " עוד יהיה לי בית ".

את הערב חתמו בשירת אני מאמין בני משפחת טובי
