

היחידה לפירוק נכסים ופש"ר בנציבות מס הכנסה, ברשות המסים בישראל, הגישה היום לביהמ"ש המחוזי בתל-אביב, בקשה לפירוק העמותה ובקשה דחופה למינוי מפרק זמני מפעיל לקבוצת הכדורסל.

היחידה לפירוק נכסים ופש"ר בנציבות מס הכנסה, ברשות המסים בישראל, הגישה היום לביהמ"ש המחוזי בתל-אביב, באמצעות עוה"ד אירית רבינוביץ, בקשה לפירוק העמותה ובקשה דחופה למינוי מפרק זמני מפעיל לקבוצת הכדורסל.

קבוצת הכדורסל אליצור רמלה הפועלת באמצעות העמותה הנ"ל, זכתה בגביע המדינה בכדורסל נשים לעונת הכדורסל 2004-2005 והייתה ארבע פעמים אלופת ישראל.

הבקשה הוגשה בגין חוב ניכויים משכר עבודה בשנים 1993- 2005, בסך של 3,126,995 .

על-פי הבקשה, למרות שבמשך השנים נעשו מספר הסדרים עם אגף מס הכנסה, לא עמדה העמותה בהסדרים אלה.

אגף מס הכנסה ביקש את מינויו של עו"ד יצחק יונגר למפרק זמנילעמותה. לטענת עוה"ד רבינוביץ, ב"כ רשות המסים, דחיפות הבקשה נובעת מהודעה שהתקבלה אצל פקיד השומה לפני מספר ימים לפיה העמותה מפסיקה את פעילותה. לטענת מס הכנסה הודעה זו מעלה חשש כבד לנסיון להבריח את פעילות העמותה ונכסיה ולהעבירה לעמותה חדשה מבלי לשלם את החובות. בבקשה נטען כי הפסקת הפעילות תעמיד את נושי העמותה במצב בו לא יוכלו לגבות את חובותיהם מהעמותה.

לאור האמור, הגישה יחידת הפירוקים של מס הכנסה כאמור, בקשה לבית המשפט למינוי דחוף של מפרק זמני מפעיל בד בבד עם הגשת בקשת פרוק.
