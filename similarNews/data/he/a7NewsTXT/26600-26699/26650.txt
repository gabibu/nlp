

אלי פדרמן המאבטח שמנע אתמול פיגוע רצחני גדול במועדון זיגוטה בת"א הוא אחיו הבכור של פעיל הימין נעם פדרמן שעצור בידי השב"כ כחשוד במעורבות בפעילות חבלנית נגד ערבים. הבוקר שיבח מפקד מחוז ת"א את פעילותו של פדרמן המאבטח שאף הובטחה לו על ידי אחד מבתי המלון באילת חופשת סוף שבוע בסוויטה מפוארת.

אמש כשזיהה פדרמן מכונית תופת דוהרת אל המועדון ירה לעבר המכונית. המטען התפוצץ באופן חלקי. המחבל ניסה להימלט, ופדרמן ירה שנית והרג את המחבל. חמישה אנשים נפצעו באורח קל.חבלנים פירקו את שר המטענים ברכב ללא פגע.

בתוך המועדון היו באותה שעה מאות אנשים שבאו לחגוג את פתיחתו של המועדון ברח' המסגר בתל אביב. ניצב סדבון אמר בתום האירוע כי מדובר בנס גדול, וכי פעולת המאבטח שהיה טובה מנעה פיגוע המוני.


