

אבו זוביידה, אחד ממנהיגי הארגון הטרוריסטי אל קאעידה שנעצר ע"י האמריקנים, מסר את המידע שהביא להכרזת כוננות מפני פיגועים אפשריים בניו יורק, דך מסר היום העיתון ניו יורק טיימס.

העיתון שציטט בכיר אמריקני, שזהותו לא נמסרה, ציין כי האפשרות לביצוע פעולות טרור נגד פסל החרות וגשר ברוקלין עלתה בעת חקירה שנערכה לאבו זוביידה בסוף השבוע שעבר.

האף.בי.איי מתייחס ברצינות רבה לידיעה, אך אנשי הבולשת בניו יורק סירבו להכחיש או לאשר את המידע שהתפרסם בעיתון, והדובר ג'וזף ואליקט אמר לעיתונאים כי לבולשת אין כוונה למסור ידיעות על מצב הכוננות.


