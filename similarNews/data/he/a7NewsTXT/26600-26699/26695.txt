

ביום שישי פתח שר החוץ הצ'כי יאן קאוואן ביקור עבודה בן יומיים. זאת בהמשך לביקור ראש הממשלה הצ'כי מילוש זמאן בחודש פברואר השנה שבמהלכו ביטא תמיכה ואהדה לישראל. השר הצ'כי יוועד מחר עם ראש הממשלה אריאל שרון, שר החוץ שמעון פרס וכן עם השר דן מרידור.

כתב עיתי"ם מוסר כי במוצאי שבת צפוי להגיע לישראל שר החוץ הקנדי ביל גראהם במסגרת ביקור כולל במזה"ת, הכולל את ירדן, מצרים והרשות הפלשתינית.

באמצע השבוע הקרוב צפויים להגיע לישראל גם שר החוץ הגרמני יושקה פישר, שיקבל במהלך ביקורו תואר ד"ר לשם כבוד מטעם אוניברסיטת חיפה, וכן שר החוץ של איסלנד. מגרמניה יגיע לביקור גם מנהיג המפלגה הליברלית. עוד מוסר כתב עתי"ם, כי יתכן שגם הממונה על יחסי החוץ באיחוד האירופי, חאויר סולאנה יגיע ביום שישי לישראל, במטרה לקדם את התהליך המדיני.
