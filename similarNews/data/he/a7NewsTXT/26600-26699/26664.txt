


משרד החוץ האמריקני פתח בהליכים משפטיים לשלילת אזרחות אמריקנית מייקל גורשקוב, בן 79, יליד אסטוניה, ששירת בגסטפו ושהשתתף ברצח יהודים. ב 1951 היגר לארה"ב, לאחר שעזב את גרמניה.

בהודעת משרד המשפטים האמריקני נאמר כי גורשקוב, המתגורר היום בפנמה סיטי שבמדינת פלורידה, היה מתורגמן וחוקר במטה הגסטפו במינסק, וכי בפברואר 1943 השתתף בחיסול הגטו היהודי בסלוצק. כ-3000 גברים, נשים וילדים יהודים בגטו סלוצק נשרפו חיים או נורו למוות והושלכו לשני קברי אחים, בעת שהנאצים הציתו את הגטו ומנעו מהאנשים לצאת.

תביעה ובה דרישה לשלול את אזרחותו של גורשקוב הוגשה ביום רביעי לבית המשפט הפדראלי בעיר פנסקולה שבפלורידה. בתביעה מוזכרת גם השתתפותו של גורשקוב בחקירת אסירים פוליטיים במינסק, וכן עינוי, גירוש ורצח של אלפי אזרחים, בעיקר פרטיזנים.

ב-1963 קיבל גורשקוב את אזרחותו האמריקנית במינסוטה. משרד המשפטים טען כי בעת הליכי ההגירה לא דיווח האיש על עברו כמשתף פעולה עם הנאצים.
תביעה ובה דרישה לשלול את אזרחותו של הנאצי לשעבר הוגשה אתמול לבית משפט פדראלי בפלורידה.

