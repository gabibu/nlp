

ביום שישי חנכה הקהילה היהודית בכמניץ שבמזרח גרמניה בית כנסת חדש, הראשון שהוקם בעיר מזה 64 שנים. בית הכנסת הקודם בכמניץ נשרף על ידי הנאצים בפוגרום של 1938.

המבנה החדש, שעלות הקמתו הוערכה ב-4.1 מיליון דולר (4.6 מיליון אירו) ישמש קהילה מקומית של כ-500 יהודים, ונבנה בכספי המימשל הפדרלי והמקומי, וכן בכספי תרומות.

פול שפיגל, ראש הקהילה היהודית בגרמניה, אומר כי בגרמניה חיה אוכלוסיה יהודית של כ-100 אלף נפש, המורכבת בחלקה ממהגרים יהודים שהגיעו ממזרח אירופה. לפני המלחמה מנתה קהילת יהודי כמניץ כ-3,500 נפש. לאחר מלחמת העולם השניה, חזרו לעיר 57 יהודים.
