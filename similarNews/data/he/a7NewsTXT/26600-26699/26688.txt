

ביום שישי פתחו מטוסי קרב אמריקנים באש לעבר סוללות ההגנה האווירית בדרום עיראק, בתגובה על "פעולות איבה עיראקיות נגד מטוסי סיור שחגו באיזור האסור לטייס". כך הודיע דובר מטעם הפנטגון.

ההפצצות, שבוצעו פעם שניה בשבוע האחרון, כוונו ל"שלושה מוצבים של סוללות הגנה אווירית בדרום עיראק", נמסר מהמטה הכללי האמריקני.

על פי ההודעה, ההפצצות היו תגובה על "הניסיון הרביעי של עיראק ליירט את אחד ממטוסי הקואליציה ב-17 הימים האחרונים".
