

נשיא ארה"ב ג'ורג' וו. בוש נחת אתמול במוסקבה. בוש אמור לחתום היום עם נשיא רוסיה, פוטין, על הסכם להקטנת מאגרי הנשק הגרעיניים של שתי המדינות. השניים אמורים לפרסם הודעה משותפת על עידן הסטורי חדש של יחסים אסטרטגיים ביניהן. לאחר מכן ייצאו שני המנהיגים ובני משפחותיהם לסייר במוסקווה ובסנט פטרסבורג, ובין היתר יבואו לבית הכנסת בסנט פטרסבורג. כמה מאות בני אדם הפגינו אתמול בשתי הערים הללו נגד בוש.
