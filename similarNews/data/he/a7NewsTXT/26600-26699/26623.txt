

שרת החינוך, לימור לבנת, יזמה הפקת חוברת להנצחת זכרם של 70 ילדים שנרצחו בפיגועי הטרור. החוברת הועברה לנשיא ארה"ב, שר ההגנה האמריקני והיועצת לביטחון הלאומי, במהלך מסע ההסברה בארה"ב.החוברת מציגה את תמונותיהם וסיפורם של כל ילד וילדה.


בימים הקרובים תשלח החוברת בצורף מכתב אישי לכל שרי החינוך בעולם וכן לראשי הארגונים היהודיים בעולם.

החוברת סוקרת את הירצחם של 70 תינוקות, ילדים ובני נוער (מגיל 6 חודשים ועד גיל 19) וכן את פציעתם של 720 ילדים בדרגות פציעה בינוני עד קשה, החל בספטמבר 2000 ועד סוף אפריל 2002. בין היתר, מציינת החוברת את פיגועי ההתאבדות הקשים שאירעו בדולפינריון ובמדרחוב של ירושלים.

מטרת החוברת היא להציג, להסביר ולהנציח בארץ ובעולם את מותם של הילדים והמחיר הכואב ששילמה מדינת ישראל בגין אותם פיגועי טרור.

החוברת פורסמה אף באנגלית ותשמש להסברה ולהנצחה בעולם כולו.

בעת ביקורו של ראש הממשלה אריאל שרון בארה"ב, הוא העביר את החוברת לידי נשיא ארה"ב, ג'ורג' בוש, שר ההגנה, דיק צ'ייני והיועצת לבטחון לאומי, קונדוליסה רייס, אשר התרגשו מאוד למראה החוברת וסיפורי הילדים.

החוברת תשלח בדואר לכל הכתבים.

