

יותר ממאה חברים של הוועד היהודי-אמריקני (AJC) יגיעו לישראל בסוף השבוע הקרוב, במסגרת מבצע "ההזדהות ללא חת" של ה AJC תחת הכותרת: "אנו לצד ישראל".

"בעוד עם ישראל ניצב מול טרור פלשתיני שאינו מרפה, והעם היהודי בכל העולם מתמודד עם גל גואה של אנטישמיות חובה עלינו, יהודי ארה"ב, להתאחד ולחבור עם העם בישראל", כך אמר מנכ"ל AJC דייוויד א. האריס, המנהיג את הביקור בן ארבעת הימים.

לאחר הביקור Cישראל ימשיך האריס לאירופה, שם יקיים סדרת פגישות עם מנהיגים פוליטיים וידון עמם בהתגברות גל האנטישמיות באירופה, כמו גם בגישתם של מנהיגים אלה למצב במזרח התיכון.
משלחת ההזדהות של AJC בישראל, המייצגת את מנהיגיה במדינה, יחד עם מנהיגים יהודיים ממדינות אחרות, ייפגשו עם הנשיא משה קצב, ראש הממשלה שרון, שר החוץ פרס וראש עיריית ירושלים אולמרט. כמו כן יפגשו גם עם מומחי מודיעין, נציגי צה"ל אנשי אקדמיה ועולים חדשים. חברי AJC יצאו גם לפריפריה ויערכו ביקור של סולידריות בקהילות ישראליות בצפון המדינה ובדרומה.

