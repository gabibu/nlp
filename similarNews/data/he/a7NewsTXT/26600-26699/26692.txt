

תעודת הוקרה תוענק למאבטח אלי פדרמן, אשר מנע אסון כבד במועדון ביום חמישי אחר חצות, ברחוב קיבוץ גלויות בתל אביב. כתבת עתי"ם מוסרת כי פדרמן, שאיבטח את הכניסה למועדון, הבחין במכונית שהגיחה מולו במהירות ונהגה הסיט את הרכב לעבר פתח המועדון. פדרמן שלף את אקדחו ובתנועת יד מהירה השכיב את הצעירים שעמדו בכניסה על הארץ, וירה בנהג.

לאחר היריה נשמע לפתע פיצוץ עז והמכונית, אשר בתוכה היו מספר רב של מטעני נפץ, התפוצצה לחלוטין. בעקבות הפיצוץ נפצעו באורח קל שלושה מהצעירים שעמדו בכניסה ופונו לקבלת טיפול רפואי בבית החולים.

מחר יעניק מפקד מחוז תל אביב, ניצב יוסי סדבון, תעודת הוקרה לפדרמן על ערנותו אשר מנעה אסון כבד.
