

אתי דביר מהיישוב בת עין, אשתו של שלומי דביר, העצור בפרשת הכוונה לפגוע בערבים, מתלוננת כי הוכתה בידי שוטר ושוטרת בעת שנחקרה אתמול במשטרה בחשד כי ידעה על תוכניות בעלה ולא מנעה את מעשיו. היא סיפרה כי אחת החוקרות פתחה את פיה, סטרה על לחיה ואמרה לה: 'כאן כולם מדברים'.

עוד סיפרה כי בעת החקירה הפרידו אותה השוטרים מבתה התינוקת, והניחו לבת לבכות ללא הרף. לפי טענתה הם גם השליכו לארץ ספר תהלים שבו קראה. דביר שמרה על זכות השתיקה ובסופו של דבר שולחה לביתה. ראש מועצת גוש עציון, שאול גולדשטיין, התלונן הבוקר על הארוע בפני השר לבטחון הפנים עוזי לנדאו, וזה המליץ לו להגיש תלונה ליחידה לחקירות שוטרים (מח"ש).
