

מח"ט גבעתי וראש מטה פיקוד מרכז נעצרו והובלו באזיקים לתחנת משטרת עכו, לאחר שמכוניותיהם חנו שלא כהלכה, כך מסרה סוכנות עתי"ם.

אל"מ עימאד פארס המח"ט של גבעתי וראש מטה פיקוד מרכז שדרגתו תת אלוף הובלו הערב כבולים באזיקים לתחנת המשטרה בעכו. השניים השתתפו בכינוס של קצינים דרוזים במסעדה בעכו, וכלי הרכב הצבאיים של כמה מהם חנו על המדרכה.

עדי ראייה סיפרו, כי שוטר הגיע למסעדה וביקש להזיז את כלי הרכב. מח"ט גבעתי ביקש להזיז את מכוניתו וקצינים שהיו במקום סיפרו, כי שוטרים התנפלו עליו, כבלו אותו באזיקים ולקחו אותו לתחנת המשטרה סמוכה. צעד דומה נקטו השוטרים כלפי ראש מטה פיקוד מרכז.

שני הקצינים היו במדים ועד לשעת חצות הם טרם שוחררו.

ממשטרת עכו נמסרה תגובה חלקית, בה נאמר מתנדב של המשטרה שעבר ליד המשטרה חשד באחד מכלי הרכב. נמסר, כי בין אחד הקצינים לבין המשטרה פרץ ויכוח, וכי השניים לא נכבלו.
