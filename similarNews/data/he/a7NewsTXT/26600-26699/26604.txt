

השר לאיכות הסביבה צחי הנגבי התריע על פיגוע אפשרי בחוות הגז בפי גלילות מיד לאחר הפיגוע בבנייני התאומים בארה"ב.

"פניתי בכתב ובעל פה פעם אחר פעם למשרד ראש הממשלה ולמשרד התשתיות הלאומיות בדרישה חד משמעית להעתיק את חוות הגז מפי גלילות. הסכנה למקום בגלל המצאות דלק וגז בכפיפה אחת. אם מוציאים את הגז ומטמינים אותו באדמה, הבעיה תיפטר", אמר השר צחי הנגבי.

השר הנגבי הוסיף כי "עלינו להפסיק להתווכח ולהתקוטט על השאלה מי יממן את הטמנת הגז. המדינה צריכה ליטול על עצמה את העלות של הקמת מיכלים תת קרקעים כפתרון זמני, עד שתושלם העתקת האתר ממקומו הנוכחי". השר צחי הנגבי אמר כי הוא מתכוון להעלות שוב את הנושא ביום ראשון הקרוב בישיבת הממשלה.
