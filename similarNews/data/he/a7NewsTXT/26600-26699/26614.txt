

נשיא ארה"ב ג'ורג' בוש נחת הערב ברוסיה. בוש צפוי להיפגש מחר עם נשיא רוסיה, ולדימיר פוטין במטרה לחתום על אמנה לפיה יקוצצו ראשי הנפץ הגרעיניים של שתי המדינות בשני שליש.

בוש אמר כי בכוונתו לדון עם נשיא רוסיה בחששות האמריקנים נוכח תרומת רוסיה להתחמשותה של איראן ולבניית הכור הגרעיני האיראני. "צריך להבין שכאשר אתה מחמש את איראן, אתה עלול לגלות יום אחד שהנשק מכוון אליך", אמר בוש במסיבת עיתונאים משותפת שקיים עם הקנצלר גרהרד שרדר.

"על רוסיה להיות מודאגת בעניין הפצת נשק במדינה העלולה לראות בה אויב... ואם לאיראן יהיה נשק השמדה המוני שניתן לשגר באמצעות טילים, זו תהיה בעיה לכולנו, כולל רוסיה", הטעים הנשיא האמריקני.

