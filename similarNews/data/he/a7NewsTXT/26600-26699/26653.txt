

ראש הסי אי אי ג'ורג' טנט אמור להיפגש עם שרון ויערפאת ויעסוק בעיקר בחידוש שיתוף הפעולה הבטחוני וברפורמה במנגנוני הבטחון הפלשתיניים. עוזר מזכיר המדינה וויליאם ברנס יעסוק ברפורמות בתוך הרשות הפלשתינית.

מזכיר המדינה האמריקני קולין פאוול יוצא בשבוע הבא לאירופה ואם יהיה צורך יתכן ויגיע לאיזורנו.יחד עימם אמור להגיע לאיזור גם הממונה על עניני החוץ באיחוד האירופי חוויאר סולאנה. מקורות ישראליים מסרו כי ביקורו של טנט באיזור איננו מובטח בשל ההתרעות הקשות לפיגועים בתחומי ארה"ב.
ראש הממשלה אריאל שרון מסתייג מכוונתו של טנט לפגוש עם הגיעו גם את יאסר ערפאת.

גורמים ביטחוניים ציינו שישראל מעונינת בחידוש שיתוף הפעולה ומכונה לכל יוזמה שתסייע להפסקת הטרור. עם זאת "הפלסטינים לא צריכים לתאם הם צריכים לסכל". ובתוך כך במחלקת המדינה נמשכים בימים אלה הדיונים להכנתה של הוועידה האיזורית זאת במטרה לכנס אותה עוד לפני חודש אוגוסט. במחלקת המדינה מעדיפים שהוועידה האזורית תהיה בדרג של שרי חוץ על מנת למנוע את השתתפותו של הנשיא האמריקני בוש ולמנוע את הגעתו של ערפאת שהשתתפותו בוועידה מהווה סלע מחלוקת.


