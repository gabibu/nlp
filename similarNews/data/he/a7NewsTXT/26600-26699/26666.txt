

השר לבטחון הפנים עוזי לנדאו הינחה את המשטרה לשוב ולבדוק את התנהלותו של תת-ניצב משה מזרחי, ראש היחידה הארצית לחקירת פשעים בינלאומיים, בפרשת האזנות הסתר לחבר כנסת אביגדור ליברמן.

העיתונאי יואב יצחק מגלה היום בעיתון מעריב כי ההנחיה הזאת ניתנה לאחר שהתברר ללנדאו כי הולך שולל כאשר דו"ח קודם שהוגש לו בנושא זה כלל לא נגע לתקופה שבה בוצעו האזנות הסתר. על פי החשד, האזינה המשטרה באופן בלתי חוקי לשיחות פוליטיות שניהל ליברמן וגם לשיחות של בני משפחתו.
