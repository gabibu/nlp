

בשבת בצהרייים יצאו כוחות צה"ל מהעיר טול כרם, לאחר שפעלו בעיר מאז יום שישי בבוקר. כתבנו קובי פינקלר מוסר כי הכיתור סביב העיר נמשך, לאחר שבימים האחרונים התקבלו התרעות רבות על כוונה של אירגוני המחבלים להוציא פיגועי התאבדות מהעיר.

כתבנו מדווח כי במהלך הפעילות בעיר נמצאו אקדח ומטען חבלה, שפוצץ באופן מבוקר. כן נעצרו 4 ערבים החשודים בפעילות טרור נגד ישראל.

נזכיר ביום שישי בצהריים נהרג בחילופי אש חייל מילואים של צה"ל, רס"ל אורן צלניק, בן 23, מבת ים. שני חיילי מילואים שהיו עמו בסיור נפצעו קשה ובינוני.
