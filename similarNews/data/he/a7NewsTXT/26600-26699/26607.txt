

איראן פנתה לוועד האולימפי הבינלאומי בבקשה להוציא את ישראל מהמשחקים האולימפיים בעוון "השמדת עם". כך הודיעו היום מקורות בוועד.

הבקשה הועברה באגרת שנמסרה לנשיא הוועד האולימפי במהלך היום הראשון של קונגרס הוועדים האולימפיים הלאומיים המתכנס בקואלה לומפור. מהוועד נמסר כי הבקשה האיראנית תידחה.
"במשחקים האולימפיים אנו מניחים את הפוליטיקה בצד ועוסקים אך ורק בספורט", אמר נשיא הוועד.
