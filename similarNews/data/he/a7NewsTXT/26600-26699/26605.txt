

בצהריים הגיש עורך הדין נפתלי ורצברגר ערר נגד המשך מעצרה של אתי דביר. זאת לאחר שאיימו, לדבריו, על העצורה כי אם תמשיך לשתוק היא תשלח עם בתה בת ה-8 חודשים לכלא נווה תרצה.

עו"ד ורצברגר מדגיש כי מדובר באיום העומד בסתירה לזכות השתיקה המוקנית לכל נחקר. לדבריו, במהלך חקירתה הוכתה אתי דביר והיא טוענת שמעצרה נועד כדי להפעיל לחץ בלתי הוגן על בעלה שלומי.

בתגובה מסרו 'ועד חברון' כי "מעצרה הברוטאלי של אתי דביר והשמועות החמורות על כך שהוכתה במשטרה מוכחים כי עדיין לא הופקו כל הלקחים מהימים השחורים של ממשלת רבין, וכי שירותי הביטחון עדיין לא הפנימו כי הם משרתי האזרחים במדינה דמוקרטית. עובדה זו תרשם ותשמש איתות אזהרה להמשך."

ממועצת יש"ע נמסר כי "רעייתו של שלמה דביר מעצורי בת עין נעצרה לפני מספר שעות, למרות שהיא אמא מניקה".
