

במרכז הרפואי אסף הרופא בצריפין מאושפזים עדיין 17 מבין 29 פצועי הפיגוע במדרחוב בראשל"צ שפונו לבית החולים.

מבית החולים נמסר, כי מצב שניים מהפצועים מוגדר קשה והם סובלים מפגיעות הדף שגרמו לפגיעה באברים פנימים וכן פגיעת רסיסים מתכתיים.

בבית החולים שיבא מאושפזים שניים מפצועי הפיגוע שמצבם מוגדר קשה. השניים עברו סדרת ניתוחים. בבית החולים וולפסון שבחולון נותרו להשגחה שלושה נפגעים באורח קל הסובלים מהלם וחרדה.
