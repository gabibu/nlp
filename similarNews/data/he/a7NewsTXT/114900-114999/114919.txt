

סגן המפקח על הבנקים, מוטי שפיגל, הורה לראשי כל הבנקים לשלוח בכל חודש דו"חות מאוחדים חודשיים לבנק ישראל. כך מדווח "גלובס". ההוראה תיכנס לתוקף כבר ב-1 ביולי.

שפיגל נימק את ההוראה ברצון לשפר את מערכות המידע שיש בבנק ישראל בנוגע לבנקים. הוא הוסיף, כי בנקים שיתקשו למלא אחר ההוראה, יוכלו לפנות לבנק ישראל לקבלת הוראות נוספות, אשר יקלו עליהם לבצעה.

לפי הדיווח, ההוראה החדשה עוררה סערה במערכת הבנקאית. בחלק מהבנקים אמרו היום כי הם צפויים להתנגד לביצועה. לדברי גורמים בכירים בבנקים, ביצוע ההוראה כרוך בעבודה רבה ומיותרת של עריכת דו"חות, תוך אילוץ החברות-הבנות לערוך דו"חות חודשיים, כדי לאפשר לבנק להגיש דו"חות מאוחדים.
