

בתום יום של תבוסות לממשלה במליאת הכנסת, העריך יו"ר הכנסת, ראובן ריבלין, שהגיע הזמן לקיים בחירות חדשות. "ממשלה שאין לה גיבוי מינימלי היא ממשלה א-נורמלית", אמר.

"בכל כנסת נורמלית, במצב כזה לא היו שואלים האם הכנסת מתפזרת, אלא מתי", אמר יו"ר הכנסת, ראובן ריבלין, לאחר יום בו ספגה הממשלה תבוסה אחר תבוסה.מהפסד בשלוש הצבעות אי אמוןועדדחיית נאומו של ראש הממשלה על ידי מליאת הכנסת.

"ממשלה שאין לה גיבוי מינימלי היא ממשלה א-נורמלית. היום בכנסת כל ממזר הוא מלך, אם דרישותיו לא מתמלאות הוא מיד מצביע נגד הממשלה, גם אם הוא חבר בקואליציה. לשרון יש היום תמיכה רק בנושא אחד והוא נושא ההתנתקות. הממשלה לא מסוגלת להעביר שום החלטה אחרת. במצב כזה אין מנוס מהקדמת הבחירות", דברי ריבלין.


גם מספסלי הממשלה נשמעים קולות דומים. סגן השר לביטחון פנים, יעקב אדרי, קרא לעצירת תוכנית ההתנתקות ולהקדמת הבחירות. אדרי התייחס לחילוקי הדעות הקשים בעם ולקואליציה המקרטעת, ואמר כי "הבחירות הן משאל העם הכי טוב שיש".
