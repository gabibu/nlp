

ראש צוות הסברה המקורב לעסקי הנפט בארצות הברית ומשמש כעוזרו של נשיא ארצות הברית, ג'ורג' בוש, שינה את דו"חות האזהרה מהתחממות כדור הארץ שהוגשו לבוש.

על דבר "שיפוץ" הדו"חות דיווח הניו יורק טיימס לפני ימים אחדים.

על פי הדיווח פיליפ קוני, ראש צוות ההסברה ביקש להוכיח בתיקונים שביצע בדו"חות כי הסכנה מהתחממות כדור הארץ אינה כה חמורה כפי שמבקשים ארגוני איכות הסביבה להוכיח.

בתיקון שביצע הוסיף הערה לדוחות האזהרה, ובה נכתב שקיים חוסר וודאות באשר לאמיתות הנתונים המועלים בדו"ח. זאת למרות קביעתם של מומחים מרכזיים בארצות הברית המתריעים מבני סכנת ההתחממות והפשרת הקרחונים. מומחה שריכז את דו"חות האזהרה עזב את תפקידו משהתברר לו כי כל דו"ח חמור שהוא מעביר לממשל האמריקאי עובר "הגהה" ו"תיקון" בדרכו לשולחן הנשיא.

יצויין כי בעקבות הדו"חות, כפי שהוגשו לנשיא האמריקאי, ממשיך בוש להתנגד לחתימה על הסכם קיוטו, המחייב את המדינות החתומות עליו למעט את פליטת גזי החממה שבאחריותה. יצויין כי ארצות הברית היא פולטת הגזים המרכזית בעולם וחתימת הנשיא האמריקאי תהווה גורם מרכזי במימוש המגבלות ומניעת התחממות כדור הארץ, לא רק בשל מעמדה של ארצות הברית אלא גם בשל כמות הגזים הנפלטים בארצות הברית.
(ש)
