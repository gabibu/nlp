

בפגישת סגן הממונה על ענייני הפנים ברש"פ וסגן הרמטכ"ל, קפלינסקי, הוחלט להעביר לידי הרש"פ את בירת הטרור, ג'נין, עוד בטרם ההתנתקות. כן תועבר השליטה על מתקני הבידוק והמעבר, ויתקיים תיאום בין צה"ל לרש"פ.

בתום הפגישה בין סגן הרמטכ"ל, האלוף משה קפלינסקי לג'מאל אבו זיאד, סגנו של הממונה על ענייני הפנים ברשות הפלשתינית, אומר אבו זיאד כי הוא מרוצה מאוד מתוצתאותיו של המפגש.

על פי הסיכומים תועבר בירת הטרור באזור שכם, ג'נין, העיר המצויה בשליטה כמעט בלעדית בידי הג'יהאד האיסלאמי, לידי הרשות הפלשתינית. זאת עוד בטרם יישומה של תכנית ההתנתקות של ראש הממשלה. יצויין כי עד כה הועברו לידי הרש"פ ערים שהוגדרו כשקטות מבחינה בטחוני. העברתה של ג'נין לשליטה פלשתינית מהווה שינוי מהותי בתפיסת הוויתורים הישראליים, בעיקר לנוכח הניסויים שנערכו בגזרת ג'נין לשיגור טילי קסאם על ידי מחבלי הרש"פ.

לבד מהחלטה זו להעברת ג'נין לידי הרש"פ, החליטו קפלינסקי ואבו זיאד כי לקראתל מימוש ההתנתקות יתקיים קשר רציף בין קציני צה"ל לאנשי השטח של הרש"פ בכדי לקיים תיאום בטחוני במהלך.

באשר להיערכות ליישום ההתנתקות הוחלט כי צה"ל יעביר לידי הנהגת הרש"פ את פירוט תכניותיו הבטחוניות לקראת ביצוע ההתנתקות. מדובר במהלך שחורג באופן משמעותי מכל שבוצע עד כה, שכן עד התכניות היחידות שהועברו לידי הרש"פ היו התכניות האזרחיות בלבד, תוך שראשי מערכת הבטחון הביעו אכזבה מהתיאום הבטחוני.

כמו כן הוחלט אמש בפגישת קפלינסקי-אבו זיאד להעביר לידי הרש"פ את האחריות על המעברים ומתקני הבידוק ביציאה מאזורי הרש"פ.
(ש)
