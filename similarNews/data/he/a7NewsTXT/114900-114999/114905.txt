

הכנסת אישרה היום בקריאה ראשונה הצעת חוק של יו"ר ועדת העבודה הרווחה והבריאות, ח"כ שאול יהלום, לפטור מקבלי אבטחת הכנסה מתשלום השתתפות עצמית לטיפול התפתחותי של ילדם.


כ-5 אחוז מכלל הילדים עד גיל 6 סובלים מבעיות התפתחותיות. יהלום מסביר כי על פי חוק בריאות ממלכתי נדרשות משפחות לשלם השתתפות עצמית לכל טיפול בבעיה, ולפעמים מדובר בסכום שיכול להגיע למאות שקלים בחודש. "לעיתים סכום זה הינו מעבר להישג ידן ועל כן נמנע מהילד טיפול ראוי. עלות החוק כ-2 מיליון ש"ח לשנה אך ממול חסכון רב למערכת הבריאות בטווח הרחוק", מסכם ח"כ יהלום.

