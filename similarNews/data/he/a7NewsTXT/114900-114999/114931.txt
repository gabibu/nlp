

קיבוץ כפר עציון שלח מכתב וצירף שיק בסך 75,000 ש"ח הלוואה לטובת קרן "מאמין וזורע" שמסייעת לחקלאי ואנשי העסקים בגוש קטיף. כך מדווח אתר קטיף.נט.

"מתוך הזדהות עמוקה עמכם בעת קשה ומיוסרת זו, בה חולמים ולוחמים מתעוררים למציאות אכזרית ומאכזבת, נעננו, עשרות חברים מחברי כפר עציון כפרטים וקהילת כפר עציון כציבור, לקריאה 'מאמין וזורע'", כתבו להם שכניהם מגוש עציון והוסיפו: "קבלו הלוואה זו ועמה לחיצת יד חמה ואוהבת מאנשי ההר והמסולע למתיישבי המישור אשר לחוף הים שוכנים. קבלוה כמתת חקלאי לרעהו, בבחינת 'איש את רעהו יעזורו ולאחיו יאמר חזק'. ויוריקו החממות, יפרחו פרחי הגנים, ויניבו פריים בשפע רב, וימלא שחוק פינו ולשוננו רינה! בברכת אחים נאמנה ואוהבת, בית כפר-עציון".

יש לציין כי מי שעובד בראש קרן 'מאמין וזורע', הרב חנן פורת, מתגורר בקיבוץ כפר עציון.
