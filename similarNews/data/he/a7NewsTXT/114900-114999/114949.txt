

יו"ר וועדת החוץ והבטחון של הכנסת, ח"כ יובל שטייניץ, מצטרף להעלאת החשד שמניעים כלכליים בלבד עומדים מאחורי הדרישה האמריקאית לפיקוח על הייצוא הבטחוני ישראלי להודו.

חבר הכנסת שטייניץ אומר כי הוא יכול להבין את הדרישה האמריקאית לתיאום עיסקאות הייצוא הבטחוני מישראל לסין כיוון שקיימת אפשרות תיאורטית שאמצעים בטחוניים בידיה של סין יכוונו לעבר כוחות אמריקאיים, אולם לא כזו היא המציאות בייצוא הבטחוני להודו.

שטייניץ מעלה חשד כי לא מניעים בטחוניים טהורים עומדים בבסיס הדרישה האמריקאית, אלא נסיון לפגוע ביכולת התחרות הישראלית על השוק ההודי מול המתחרים האמריקאיים. שטייניץ מציין שאין כל תרחיש הצופה עימות בין הודו לארצות הברית ולכן החשש הבטחוני אינו מהווה גורם מכריע בדרישה האמריקאי. כמו כן מזכיר יו"ר ועדת החוץ והבטחון שגם האמריקאים עצמם מוכרים ציוד בטחוני לצבא ההודי.

לנוכח נתונים אלה מתחזק החשד אצל חבר הכנסת שטייניץ כי המגמה האמיתית ובסלעדית העומדת מאחרוי הדרישה האמריקאית למנוע ייצוא בטחוני ישראלי להודו אלא אם כן התקבל לכל עיסקה אישור אמריקאי מיוחד.

כתבנו שמעון כהן מציין כי דבריו אלה של חבר הכנסת שטייניץ מצטרפים לדבריו אתמול של נשיא התאחדות התעשיינים שרגא ברוש שקבע כי מדובר ברישה שנועדה לחזק את התחרותיות האמריקאית".

ברוש אמר ש"הנסיון של ארה"ב להטיל פיקוח על יצוא ישראלי גם להודו ולסינגפור, נועד להגביר את כושר התחרות של החברות האמריקאיות מול החברות הישראליות בתחומים רבים ומגוונים והתעשייה הישראלית לא תוכל להסכים לכך בשום פנים ואופן".
(ש)
