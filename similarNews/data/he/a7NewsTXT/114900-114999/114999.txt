

יו"ר הכנסת, ח"כ ראובן רבלין אומר כי הדמוקרטיה הישראלית לא יכולה להמשיך "לדשדש" במצב הפוליטי הקיים.

"עוד לא היה מצב כזה שבו הכנסת לעומתית לממשלה במשך יותר משנה. לא קרה כדבר הזה שבו ראש המשלה ביקש למנות שרים או להעביר סמכויות ולא יכול היה לעשות זאת. לא קרה כדבר הזה שבו ראש הממשלה הפסיד אריתמטית בהצבעות אי אמון. בסופו של דבר העם - תיקע נפשו", אמר.

בצד הביקורת על שרון קבע ריבלין כי ההתנתקות היא עובדה מוגמרת. "חוק ההתנתקות יצא לדרך וגם אם מחר תיבחר הכנסת ה-17 כבר עברנו את נקודת האל-חזור, גם מבחינה בינלאומית. לצערי, נכנסנו למסלול ההתרסקות".
