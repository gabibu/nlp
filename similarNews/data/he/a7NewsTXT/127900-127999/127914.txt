

11 מהגרים בלתי חוקיים נהרגו לפנות בוקר בשדה התעופה סחיפהול שבאמסטרדם, מדליקה שפרצה במתקן כליאה למבריחי סמים ומהגרים בלתי חוקיים בו הוחזקו מאות בני אדם. 15 בני אדם נפצעו בשריפה.

השריפה פרצה בחצות ונמשכה שלוש שעות, במהלכן נפגעו ארבעה אנשי כוחות הצלה וביטחון בניסיונם להשתלט על השריפה. מספר עצורים ברחו מאולם המעצר בזמן השריפה והמשטרה החלה בחיפוש אחריהם. אסירים שלא נפגעו הועברו למתקני כליאה בערים סמוכות ולאתרים נוספים בשדה התעופה.

נראה כי השומרים לא שעו לזעקות האסירים ולא פתחו את הדלת כי חשבו שהעניין לא רציני.
