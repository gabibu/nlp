

כוח צנחנים עצר הערב שני מחבלים סמוך לבית פוריק, שליד היישוב אלון מורה שבשומרון, כשברשותם רובה מאולתר.

שני מחבלים נלכדו הערב על ידי כוח צנחנים כשברשותם כלי נשק מאולתר. הם נתפסו סמוך לכפר בית פוריק, בסמוך לציר המוביל ליישוב אלון מורה שבשומרון והועברו לחקירת כוחות הביטחון. הרובה המאולתר פוצץ באופן מבוקר ע"י חבלני מג"ב בלא נפגעים.

ההערכה היא כי הם התכוונו לבצע פיגוע ירי על הכביש המוביל ליישוב. השניים ירו אתמול ככל הנראה לעבר כלי רכב שנעו על הכביש, ופגעו בחלק מהם.

מוקדם יותר נפצעה ישראלית באורח קל לאחר שמחבלים יידו אבנים לעבר הרכב בו נסעה סמוך לכפר סילואד, צפונית לעפרה. האישה טופלה במקום ופונתה לבית החולים. נזק נגרם לרכבה.

באותה שעה שנפצעה האישה האריך בית משפט המחוזי בתל אביב את מעצרם של ארבעה יהודיםמתושבי חוות גלעד שהותקפו בערב החגמידויי אבנים באזור צומת ג'ית בשומרון ונעצרו ע"י הכוחות בטענה שתקפו ערבים והשליכו אבנים לעברם. אחד העצורים הוא נפגע טרור שאיבד את אמו ו-3 מאחיו בפיגוע.

