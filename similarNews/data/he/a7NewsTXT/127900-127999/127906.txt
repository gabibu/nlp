

הכוחות עקרו את מאחז "מעוז ההר" שהוקם ליד אפרת בגוש עציון ע"י מאות בני נוער. חמישה מתיישבים נעצרו, בהם יו"ר תנועת נשים בירוק, נדיה מטר. המתיישבים מדווחים: הכוחות פועלים "בנחישות ובנחישות".


צה"ל והמשטרה עקרו את המאחז "מעוז ההר" שהוקם אתמול בבוקר ליד אפרת בגוש עציון. חמישה מתיישיבים נעצרו בהם יושבת ראש תנועת נשים בירוק, נדיה מטר.

מתיישבים סיפרו כי הכוחות הפעילו נגדם אלימות קשה ובכוונתם לתבוע אותם בקרוב על כך. סמוך לשעה 12 הבוקר הגיעו הכוחות לגבעה הסמוכה למאחז והחלו להתפרס באזור. בני הנוער החליטו לבלבלם ועברו לגבעה סמוכה. הכוחות ביקשו סיוע משוטרי היס"מ שהחלו לרדוף אחריהם ולטענת התושבים, התנכלו להם והפעילו נגדם אלימות קשה.

בתמונות שלהלן תיעדה הצלמת שרון כץ את עקירת מעוז ההר - השכונה החדשה של אפרת. השכונה נהרסה אך הנוער מבטיח כי יבנה את המקום מחדש במקום אחר באפרת.

לערוץ 7 נמסר כי המשטרה שהגיעה להוריד את השכונה החדשה, עצרה את נדיה מטר המתגוררת באפרת, במשרדי החברה לפיתוח של אפרת.











במהלך הלילה פונו מספר מאחזים בקדומים באלון מורה, חזון דוד בחברון. סך הכל פונו מהמקומות 100נערים ונערות מקדומים ו-80 מאלון מורה. המשטרה עצרה את ראש מועצת קדומים, דניאלה וייס ושני קטינים.

מאלון מורה נמסר כי במהלך הלילה פינו הכוחות את השוהים במאחז אך בבוקר חזרו הפעילים והקימו אותו מחדש.

בתגובה על הריסת בית הכנסת חזון דוד באיזור קרית ארבע חברון על ידי צה"ל אומרים מתפללי בית הכנסת ותושבי קרית ארבע חברון כי יקימו מחדש את ההריסות ויקימו את בית הכנסת" לא נשכח ולא נסלח למי שמעז לקום כנגד קודשי ישראל בארצנו".

בשבת יערכו במקום קידוש בהשתתפות ראש המועצה צבי קצובר.

יעקב אייכנשטיין מבית הכנסת 'חזון דוד' אומר בשיחה עם ערוץ 7 כי "כל כמה זמן צה"ל מגיע ובוזז את הציוד שנאמד באלפי שקלים ולמרות הבטחות חוזרות ונשנות הציוד לא הוחזר למעט מספר סידורים".

אייכנשטיין התייחס לסיבה לפעילות צה"ל כלפי בית הכנסת 'חזון דוד' שקיים כ - 4 שנים ואומר כי "בכל פעם שמתכנסים בני נוער במאחזים יש ענישה קולקטיבית וצה"ל מגיע והורס את בית הכנסת". והוסיף כי כבר היום התחילו לבנות את בית הכנסת מחדש וציין כי התפילות מתנהלות כרגיל.
