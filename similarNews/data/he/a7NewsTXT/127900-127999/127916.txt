

טייוואן הינה המדינה הראשונה אשר בקשתה הרשמית לייצר את תרופת הטמיפלו לשפעת ושפעת העופות התקבלה בחיוב ע"י חברת רוש יצרנית התרופה.

טייוואן הינה המדינה הראשונה אשר בקשתה הרשמית לייצר את תרופת הטמיפלו לשפעת ושפעת העופות התקבלה בחיוב ע"י חברת רוש יצרנית התרופה.

ה- FDA מנהל התרופות והמזון האמריקאי הודיע כי בשל החשש למחסור בטמיפלו, הוא מקים צוות תגובה מהירה, זאת על מנת להבטיח אספקת תרופות אנטיוויראליות לתושבי ארה"ב במקרה של התפרצות פנדמיה. בנוסף, יאשר מנהל המזון והתרופות בהליך מואץ תרופות אנטי ויראליות נוספות לטיפול בשפעת כדי להיערך לתרחישי חסר בטיפולים מתאימים.

בתוך כך, חברת רוש -בריטניה הודיעה כי, ממשלת בריטניה היא זו שתקבע את סדרי העדיפויות של הפצת הטמיפלו בבריטניה ולא חברות מסחריות.

דר' דייויד רדי, ראש צוות המשימה העולמי של טמיפלו בחברת רוש, מסר היום בשיחה עם מנכ"ל רוש ישראל, מר אבי דנציגר, כי כאמור טייוואן היא המדינה היחידה שפנייתה הרשמית נעתרה בחיוב, וכי בימים האחרונים פנו רשמית לרוש כ 100- חברות (ביניהן חברת טבע) והציעו להשתתף בתהליך הייצור של טמיפלו.

ההצעות נבדקות כעת על ידי חברת רוש, על מנת לקבוע אילו חברות יכולות להיערך לקראת ייצור הטמיפלו.

במקביל תעביר החברה עדכון שבועי שוטף על נושא השפעת באמצעות רוש ישראל נציגתה בארץ.
