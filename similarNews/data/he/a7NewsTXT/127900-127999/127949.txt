

טקס חילופי אלוף פיקוד הדרום נערך בבסיס הפיקוד בבאר שבע. האלוף יואב גלנט יחליף בתפקיד את האלוף דן הראל, שימונה לנספח צה"ל בוושינגטון.

אחר הצהריים הסתיים טקס החלפת מפקדים בפיקוד דרום. כתבנו משה פריאל מוסר כי האלוף יואב גלנט החליף את האלוף דן הראל ששימש כשנתיים ו-3 חודשים בתפקיד.

כתבנו מוסר כי במהלך הטקס ציין הרמטכ"ל כי "בעוד אנו מחליפים פיקוד נמצאים פצועי פיגוע הטרור בביה"ח ולוויות החללים מתקיימות. דן נכנס לתפקידו בעיצומה של מתקפת הטרור הפלס' על אזרחי מדינת ישראל מחוץ ותוך רצע"ז. לחימה מתמשכת פעילות יומיומית לאורך ציר פילדלפי בכפר דרום בתוחמת הדרומית לאורך הגבול המצרי ישראלי. זו היתה שגרת היום של פד"ם, היום זה נשמע מוזר ומרוחק לדבר על ההתיישבות היהודית ברצע"ז, אך רק לפני חודשיים הושלמה מלאכת הפינוי של
המתיישבים הישראלים.
הרמטכ"ל הוסיף "אני רוצה בהזדמנות זו להעריך את פיקוד דרום כולו על העשייה המבצעית השוטפת ועל האופן בו מימשתם את תוכנית ההתנתקות הרגישות והנחישות לא היו רק מילים אצלכם, הם היו תוכנית פעילה, כמי שנשא באחריות אני אומר לך תודה ומאחל לך בהצלחה".

האלוף דן הראל ציין: "אני חותם היום פרק בין שנתיים ושלושה חודשים של פיקוד על פיקוד דרום באחת מהתקופות הסוערות והמורכבות והקשות שידע הפיקוד מאודו, מחיר כבד מאד שילמנו בדרך להשגת היעדים המבצעיים, מאות חברינו שנפגעו ועשרות הרגנו, הם העדות הברורה לאומץ הלב ולמסירות הנפש שלוחמנו במערכה הכבדה"

הראל גם התייחס לנושא ההתנתקות והדגיש כי "משימה זו היתה קשה מורכבת ומרה שהוטלה על צה"ל ופיקוד הדרום ע"י המוסדות המוסמכים של מדינת ישראל, הביאה לשיא שניתן לדרוש מפיקוד בהיבט מורכבות המשימה, הקיפה, רגישותה וחשיבות תוצאותיה. לא נשכח את אחינו המתיישבים אותם פינינו, מי מהם שהולכים להתיישבות חלוצית חדשה כאן בנגב ומי שעדיין מחפש את דרכו במציאות החדשה תוך התמודדות עם הקשיים האובייקטיבים במדינת ישראל מי יתן וימצא פיתרון לכולם".

כתבינו מוסיף, כי האלוף יואב גלנט החדש הודה לקודמו בתפקיד, דן הראל על פעולתו הנמרצת בלחימה בטרור, על השגיו בתהליך ההתנתקות ועל בניין כוחו של פיקוד דרום.
