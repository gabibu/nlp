

בשנה זו עלה מספר היהודים המשתתפים בחגיגת סוכות בבית-הכנסת 'בית-מנחם', שבמרכז היהודי-הקהילתי.

"סוכה אחת לא יכלה להכיל את כל החוגגים, ולכן הכפלנו את גודלה בשנה זו", הסביר הרב אורי ספסקי, ראש מחלקת הנוער באיגוד הקהילות היהודיות ברוסיה. "עתה יש לנו סוכה אחת למבוגרים, ושנייה לנוער. הגדולה מכילה 300 אנשים, והקטנה   70."

בעוד שהסוכה הגדולה הייתה מיועדת לבני כל הגילאים, זו הקטנה נועדה לבני נוער, שביקשו לפגוש את חבריהם או להכיר חברים חדשים. מזג האוויר הנעים תרם לשמחת החג ואפשר לאנשים ליהנות מסעודה כשרה וממנגינות עליזות.

גם המרכז היהודי-קהילתי ארגן מסיבות לבני הנוער וכן סמינר מיוחד לרגל סוכות. בסמינר דנו בסוגיות הקשורות לנושא הבריאה, תוך נתינת מענה כנגד עמדות אתאיסטיות.

איגוד הקהילות מדווח כי מספר הצעירים המשתתפים באירועי החג עלה בהשוואה לשנים הקודמות. הרב ספסקי מאמין כי "זה קרה הודות לפעילות קהילתית עניפה, שבוצעה לאורך כל השנה החולפת בקרב בני-נוער ומבוגרים כאחד".
