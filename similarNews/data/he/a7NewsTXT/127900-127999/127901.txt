

רשות המיסים יצאה במבצע רחב היקף של ניהול ספרים וביקורת נערך בחול המועד סוכות באזור צפת, בענפי הצימרים, נופשונים, מסעדות ומסחר.

במהלך חול המועד סוכות נערך מבצע רחב היקף של ניהול ספרים וביקורת בתחום פקיד שומה צפת בענפי הצימרים, נופשונים, מסעדות ומסחר. במסגרת הפעילות נערכו 100 ביקורות כשב- 40% מהעסקים נמצאו ליקויים. ב-25% נמצא אי רישום תקבולים וב-15% נתגלו ליקויים מהותיים בניהול ספרים. שבעה בעלי עסקים הועברו לחקירה במחלקת החקירות של רשות המסים.

למבצע שנערך בין היתר בישובים צפת, עמוקה, ראש פינה, כרמיאל, דלתון, רמות נפתלי, מטולה, יסוד המעלה, קרית שמונה, בית הילל ושדה אליעזר, קדמה עבודת הכנה ושימוש במודיעין שטח ואמצעים נוספים ונטלו בו חלק עשרות עובדי רשות המסים ממשרד השומה בצפת ומשרדי שומה נוספים בצפון, חוקרים מפקיד שומה חקירות חיפה ושוטרים ממשטרת ישראל.

דוגמאות לליקויים שנמצאו:
מבין חדרי האירוח שנבדקו, נמצא רישום תקבולים בסכום כולל של 10,000  שהתקבלו במזומן. מינואר 2005 ועד ליום הביקורת, בנוסף נמצאו אי רישום תקבולים של 30,000  לשנים קודמות. בעלת הצימר נהגה לרשום תקבולים שהתקבלו בשיקים וכרטיס אשראי בלבד ואת המזומנים לא רשמה.

באחד מהצימרים באירוח כפרי שנבדקו, נמצא אי רישום של 1,860  שני תקבולים עבור אירוח בחג הסוכות. במקום נוסף נמצא אי רישום מספר תקבולים בסכום כולל של 7,460 . מדובר בתקבולים שהתקבלו להזמנת חג הסוכות במהלך חודש אוקטובר.

באחד מבין בתי הארחה ומסעדות שנבדקו, נמצא אי רישום של 4,970 , שני תקבולים מלקוחות
שונים. זאת על פי מידע שהתקבל בפקיד השומה.
