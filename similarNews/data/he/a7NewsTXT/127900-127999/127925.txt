

בשמונת החודשים הראשונים של שנת 2005 נרשם גידול של 6.6%, במחירים קבועים, בפדיון ענפי המסחר והשירותים, לעומת התקופה המקבילה אשתקד.

בשמונת החודשים הראשונים של שנת 2005 נרשם גידול של 6.6%, במחירים קבועים, בפדיון ענפי המסחר והשירותים, לעומת התקופה המקבילה אשתקד. כך נמסר מהלשכה המרכזית לסטטיסטיקה, על סמך נתונים שעובדו ממדגם מדווחים למס ערך מוסף.

ענפי המסחר והשירותים כוללים את ענפי המסחר הסיטוני והקמעוני, שירותי אירוח ואוכל, שירותים עסקיים ושירותים אישיים.

יצוין, כי עקב חופשות החגים התקבלו נתונים חלקיים על הפדיון בחודש אוגוסט 2005, שהושלמו באמצעות זקיפות נתונים. בנוסף, נמצא כי נתוני הפדיון בחודש אוגוסט נמוכים מהעונתיות החזויה.

בשלושת החודשים יוני-אוגוסט 2005 נרשמה בפדיון ענפי המסחר והשירותים, על פי נתוני המגמה, עלייה של 0.3% בחישוב שנתי, לאחר עלייה של 4% בחישוב שנתי בחודשים מרס-מאי 2005.

בענפי מסחר סיטוני וקמעוני ירד הפדיון ביוני-אוגוסט 2005 ב-0.9% בחישוב שנתי, לאחר עלייה של 2.8% בחישוב שנתי במרס-מאי 2005. בענף מסחר סיטוני נרשמה יציבות ביוני-אוגוסט 2005, לאחר עלייה של 3.7% במרס-מאי. בענף מסחר קמעוני ירד הפדיון ביוני-אוגוסט ב-1.6%, לאחר עלייה של 1.4% במרס-מאי.

בענפי נדל"ן והשירותים העסקיים הכוללים שירותי מחשוב, שירותי עריכת דין, ראיית חשבון, שמירה וניקיון, גיוס עובדים ופעילויות עסקיות אחרות, נרשמה ביוני-אוגוסט 2005 עלייה של 6.5% בחישוב שנתי, בהמשך לעלייה דומה ה במרס-מאי.

בענף חינוך נרשמה ביוני-אוגוסט השנה עלייה של 2.1% בחישוב שנתי, לאחר עלייה של 3.6% במרס-מאי. בענף שירותי בריאות רווחה וסעד נרשמה ביוני-אוגוסט עלייה של 1.3%, לאחר עלייה של 1.6% במרס-מאי.
