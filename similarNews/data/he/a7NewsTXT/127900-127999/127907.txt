

המשפטן שמעון הלוי מתריע כי כניעת ישראל ללחץ לפתוח את המעברים קרני וארז תחזיר אותה למעמד 'כובשת' ביחס לרצועת עזה, ותטיל עליה מגבלות בתגובותיה ההגנתיות נגד הטרור בעזה.

המשפטן שמעון הלוי מתריע כי כניעת ישראל ללחץ לפתוח את המעברים קרני וארז תחזיר אותה למעמד 'כובשת' ביחס לרצועת עזה, ותטיל עליה מגבלות בתגובותיה ההגנתיות נגד הטרור בעזה.

כתבתנו רותי אברהם מוסרת כי אמש, עם פתיחת המעברים, פנה הלוי אל יו"ר ועדת חוץ ובטחון ח"כ יובל שטייניץ והתריע בפניו על הסכנה הנשקפת ממהלך זה. לטענתו חיבור זה שישראל יוצרת בין עזה לשטחי הרש"פ ביהודה ושומרון, יחזיר אותה למעמד 'כובשת' ויחזיר לידיה את האחריות לגורל הפלשתינים בעזה.

לדבריו עפ"י המשפט הבינלאומי, הרש"פ ועזה בכלל, היא יישות בינלאומית ולישראל חובות גם כלפי הרצועה ככל שהיא שולטת שם. עם השלמת ההתנתקות בוטל חלק ניכר מהחובות הישראליות כלפי עזה, אך חיבורה של עזה עם יהודה ושומרון וללא הסכם תקף, מחבר את שני חלקי הרש"פ בחזרה ליחידה כלכלית אחת ויוצר תלות של תושבי עזה בישראל, וכאמור, מחזיר את ישראל למעמד 'כובשת' בעזה.

הלוי מציין כי כל עוד ישראל לא פתחה את המעברים, יכולים תושבי עזה לצאת לעולם דרך מצרים וירדן ועובדה זו מגנה על ישראל מפני טענות כי היא 'כובשת' בעזה.

במכתבו אל שטייניץ הוא מציע לעמוד על כך שהמעברים ייפתחו רק לאחר שישראל תקבל אישור בינלאומי חלוט ש'כיבושה' בעזה פסק והמעברים הם בריבונות ישראלית מלאה ומוכרת. "פתיחת המעברים בין עזה ליהודה ושומרון ללא הסכם פירושו החלת אמנת ג'נבה הרביעית על ישראל ביחס לכל עזה והדבר יגביל את ישראל בבואה לבצע פעילות של הגנה עצמית בגבול עם עזה", כותב הלוי לשטייניץ.
