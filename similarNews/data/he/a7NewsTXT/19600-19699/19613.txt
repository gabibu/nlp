

נשיא המכון הבינלאומי ללימודים אסטרטגיים, פרנסואה הייסבורג אמר היום כי השלב הבא במערכת הטרור של רשת אל-קאעידה נגד המערב, יכלול ככל הנראה מתקיפות בנשק להשמדה המונית.

"אירגון אל-קאעידה יפנה כעת את משאביו לכיוון של נשק להשמדה המונית", אמר הייסבורג.

לדבריו, מספר גדול של תאי טרור רדומים קיים ברחבי העולם, והם יכולים עדיין להיכנס לפעולה. אולם אין חשש למתקפה כמו ה-11 בספטמבר כיוון שבמדינות רבות הצליחו לפרק את תאי הרשת.

"ה-11 בספטמבר לא היה שיבוש או סטייה", אמר והוסיף כי, "זה לא היה סתם סיוט. מדובר בתחילתו של עידן חדש, בנקודת מפנה אסטרטגית של ההיסטוריה. הדבר הוכיח כי תנועות שאינן משוייכות למדינה כלשהי הן בעלות רצון ויכולת לבצע פיגועי השמדה המונית".
