

"אתמול הופיע ראש השב"כ בפני ועדת החוץ והביטחון של הכנסת והודיע, שגדר הפרדה תסייע לבטחון - יבוא נא אותו אבי דיכטר, ויסביר לציבור כיצד תגן הגדר נגד איום טילי הקסאם וכיצד תגן מול איום הטרור המתגבר בקרב ערביי ישראל", אומר בצהריים יו"ר חרות ח"כ מיכאל קליינר.

לדברי קליינר, בשמאל כבר מבינים כי חומת ההפרדה נפלה לפני שהוקמה. "עכשיו בנסיון נואש להציל את הגדר, מנסים רמון וחבריו להפחית בחומרת הסיכון של טיל הקסאם. ומה הם אומרים? הטילים לא מדוייקים. הם לא מסוכנים. הם מזיקים פחות ממחבל מתאבד. איזה טיעוני איוולת. אם טיל אחד יפגע במרכז מסחרי בכפר סבא, או בבית חולים בשרון, או בתאטרון במהלך הצגה, אני רוצה לראות את חיים רמון מסביר לתושביה שרון שיפחדו לצאת מהבית, שטילי הקסאם לא מסוכנים כי הם לא מדוייקים ושרק גדר הפרדה תפתור להם את הבעייה".
