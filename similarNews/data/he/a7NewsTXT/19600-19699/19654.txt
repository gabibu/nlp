

צה"ל ממשיך בימים אלה לזמן עשרות מהחתומים על העצומות בתקשורת בדבר הסירוב לשרת ביש"ע. ההערכה היא כי החותמים יודחו בשלב ראשון מתפקידיהם ביחידות בהן הם משרתים. בשלב מאוחר יותר יזומנו לשירות ביש"ע בתפקידים אחרים. ההערכה היא כי אם יסרבו לעשות כן יישפטו.

כנגד מדיניות צה"ל קיים אמש ארגון חיילי המילואים המסרבים לשרת ביש"ע כנס בת"א. הכינוס נועד להחליט על המשך הפעילות של הארגון, שלדברי ראשיו מונה כיום 230 חיילים וקצינים, אך רק כמחצית מחותמי העצומה הגיעו לכנס. הכנס היה סגור לתקשורת, שהורשתה לצלם את הבאים רק מחוץ לאולם ההתכנסות.

בקרב המסרבים יש הגורסים כי אם ייכלאו חברי ההתארגנות יש לראות בהם אסירים פוליטיים ולקיים את המאבק בצה"ל ובממשלת ישראל גם באמצעות חשיפתו בכלי התקשורת הבינלאומיים.
