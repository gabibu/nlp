

ועד עובדי עיריית באר שבע פתח הבוקר בשביתה, ושלח את העובדים בחזרה לבתיהם. בין ועד העובדים לראש העירייה קיים סכסוך מעמיק בנוגע ליישום תכנית ההבראה. ראשי ארגון העובדים החליטו על השביתה, בטענה שראש העיריה, יעקב טרנר, החל בביצוע תכנית הבראה בלא הסכמת הועד. לדבריהם, בשבוע שעבר הזמין אליו טרנר עובדים רבים והודיע להם לפרוש מהעבודה.

בעיריית באר שבע זועמים על ועד העובדים, ומאשימים אותם בכך ש"אינם מגלים רגישות ומשביתים את העיר בימים קשים מבחינה בטחונית, דבר שעלול לפגוע במתן הביטחון לגני הילדים ובתי הספר ולאזרחי העיר".
