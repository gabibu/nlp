

במרכז הרפואי סורוקה בבאר-שבע נותרו שתי חיילות שנפצעו בפיגוע הירי ליד מחנה פיקוד דרום בעיר. מצבה של החיילת הילה לוסטיג ממשיך להיות אנוש.

החיילת יפעת אוזן, בת 20, ממושב ניצני-עוז שנפצעה מפגיעות כדורים בגפיים, שוחררה מבית החולים.

החיילת אורלי זינו בת 19 מבאר-שבע, שנפצעה מפגיעת קליעים בגפיים, הועברה מהמחלקה הכירורגית למחלקה הפלסטית, בעקבות שיפור במצבה. עתה היא מוגדרת כפצועה קל ומאושפזת לטיפולים ולבקרה.
