

בכיר באופוזיציה הפלשתינית ברצועת עזה אמר היום כי ערפאת, ניסה באחרונה באמצעות אנשיו בתנועת פתח' לפרק את הנהגת האינתיפאדה בה משתתפים החמאס, הג'יאהד האיסלאמי והנהגת הפתח'.

עוד דווח כי בין ערפאת לבין רג'וב התקיימה פגישה שהוגדרה "קשה". חילופי הדברים הקשים עסקו ברמזים ששלח רג'וב לערפאת על כך שאינו שולט בהמון הפלשתיני המשחרר מחבלים מבתי הכלא. ערפאת האשים את רג'וב בהפצת ידיעות שקריות על רצונו בפירוק גדודי אל אקצע.

הבכיר הוסיף, כי בכינוס שערך ערפאת עם הנהגת האינתיפדה לקראת צאתו של שרון לארה"ב ביקש ערפאת מארגוני החבלה להשקיט את השטח עקב לחציה של ארה"ב, אך הם אמרו כי לפני שהוא פונה אליהם עליו להרגיע את ארגונו, הפתח'.

עוד נושא שהועלה בכינוס הוא, השחיתות במנגנוני הרשות והעדר החוק וסדר בשטחי הרש"פ, שגרם לחברה הפלשתינית להפוך "לג'ונגל ללא חוקים", על-פי הגדרתו של בכיר האופוזיציה הפלשתינית.

