

"באפגניסטן שבט יהודי, המונה כמיליון בני אדם"- כך כתב שליח ישראלי ששון סימן טוב בדו"ח בו תיאר את ממצאיו בעקבות סיורים שערך במקום בשנות ה-50.

ציטוטים מן הדו"ח, אשר נמצא בתיקי המחלקה לנוער והחלוץ משנות ה- 50, פורסמו בעלון 'מעת לעט', של ההסתדרות הציונית.

עוד נאמר בדו"ח: "מעבר להרי החושך, במעבר חייבר אשר באיזור הפאתנים באפגניסטאן, נודע בימים אלה על שבט גדול, הקורא לעצמו בני ישראל ומייחס עצמו לשבט בנימין.שבט זה המונה לפי השערה בלתי מדויקת קרוב למיליון נפש, יושב באיזור ההרים הגובלים בין ארצות אפגאן ופקיטסאן".

בעניין הסימנים המשייכים אותם לדת היהודית, הוסיף השליח של הסוכנות: "הסימנים אשר מייחסים אותם אל בני ישראל הם השמות העבריים, לבישת טלית קטנה עם ארבע כנפות מגיל 13 ומעלה, הדלקת נרות בליל שבת והסתרתם, גידול זקן ופיאות ומילה לבני שמונה ימים".
