

שר התחבורה אפרים סנה וסגנו אבי יחזקאל חנכו היום בלוד מוסך חדיש לתחזוקת רכבות דו-קומתיות ("דאבל דק") ראשון בישראל, בעלות של כ-10 מיליון ש"ח.

רכבת ישראל רכשה לאחרונה 14 מערכי רכבות דו-קומתיות בעלות של כ-250 מיליון ש"ח. 12 רכבות דו-קומתיות כבר פועלות בקווים הפרבריים שבין אשדוד לבנימינה. שתי רכבות נוספות צפויות להגיע לארץ בתוך שבועיים.

השר סנה מסר כי בשנת 2002 יושקעו למעלה מ-300 מיליון שקלים ברכישת קרונועים ומערכי קרונות דו-קומתיים, דבר שיאפשר להכפיל את יכולת ההסעה של הרכבת. מנתוני רכבת ישראל עולה כי מספר הנוסעים ברכבת הגיע בסוף שנת 2001 ליותר מ-15 מיליון נוסעים. בשנת 2002 צפוי מספר הנוסעים לגיע ליותר מ-18 מיליון נוסעים.
