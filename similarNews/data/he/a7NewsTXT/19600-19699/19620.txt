

בבחירות שהתקיימו היום בועידה הארצית של הסתדרות המורים נבחר יוסף וסרמן, יו"ר אגף הכספים של הסתדרות המורים לתפקיד המזכיר הכללי.

"היום מסתיימת תקופת מעבר קשה בהסתדרות המורים והגיע העת לחזור בכל המרץ למסלול של עשייה לקידום המורים וההוראה בישראל", אמר יוסף וסרמן המזכ"ל החדש של הסתדרותה מורים.

בנאומו הראשון כמזכ"ל צייין וסרמן, כי הסתדרות המורים כארגון העובדים של המורים בישראל מחוייב לא רק לתנאי העבודה של החברים אלא גם להמשיך ולפעול למען שיפור ההוראה ושדרוג מעמד המורה בישראל: "המורים הם הבסיס של מערכת החינוך בישראל ולכן תפקידנו הוא קריטי לקביעת איכותה של המדינה כולה וחוסנה החברתי".
