

צלב קרס וכתובות נאצה צויירו בסוף השבוע על קירות בית הכנסת הקונסרבטיבי "בית יעקב" ברדווד-סיטי, פרבר שמדרום לסן פרנסיסקו בארה"ב.

אלמונים כתבו באנגלית "רוצחים" וכן את המספר 187, שהוא מספר הסעיף בחוק האמריקני שמתייחס לרצח. פרנסי בית הכנסת הזעיקו את המשטרה המקומית, שפתחה בחקירה. במקביל, הוחלט לתגבר את האבטחה סביב בית הכנסת.

קונסול ישראל בסן פרנסיסקו, יוסי עמרני, שוחח עם רב בית הכנסת והציע כל סיוע שידרש.

יצויין, כי בין הכנסת "בית יעקב" קיים 70 שנה, בפעם האחרונה שצויירו עליו כתובות נאצה, היתה ב-1993.
