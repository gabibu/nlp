

שוטרי תחנות המשטרה בראשון לציון וברחובות פשטו היום על כ-40 חנויות ובתי עסק והחרימו צעצועים לפורים, שעל פי ההגדרה הם מסוכנים. מדובר בנפצים מסוגים שונים, רקטות, אקדחי צעצוע המכילים כדורי נפץ ועוד.

המבצע נערך בשיתוף משרד התעשייה והמסחר וכן עם הפקחים העירוניים. הצעצועים המסוכנים הוחרמו ע"י נציגי משרד התעשייה והמסחר, שיפתחו גם בהליכים משפטיים נגד אותם בעלי עסקים.

מהמשטרה נמסר כי בימים הקרובים צפויים מבצעים דומים.


