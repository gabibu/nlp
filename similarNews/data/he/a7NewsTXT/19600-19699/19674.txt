

קבוצה בת 12 שוטרים ממשטרת ניו-יורק הגיעה לישראל להביע הזדהות עם אזרחי ישראל. הקבוצה ביקרה אתמול במשטרת מחוז ירושלים, וסיירה ברחובות מרכזיים בעיר, שבהם אירעו פיגועי תופת.
בלשי משטרת ניו-יורק הגיעו למטה מחוז ירושלים, שם שוחחו עם מפקד המחוז ניצב מיקי לוי. לאחר-מכן הדריך אותם מפקד מרחב ציון נצ"מ חגי דותן.

המשלחת סיירה במדרחוב בן- יהודה וברחובות הסמוכים לו, וחבריה התרשמו מעבודת המשטרה בשטח.

בין האורחים מניו-יורק בלט איירה וייס, יהודי ששירת בצבא בישראל כשנה. אחותו מתגוררת ביישוב מעלה אדומים. וייס, בן 38, מכהן כ-8.5 שנים כבלש במשטרת ניו-יורק, ובעת הסיור הוא אמר כי לאחר הפיגוע הקשה שאירע במגדלים התאומים ב 11 בספטמבר מבינים אזרחי ניו-יורק מה עובר על העם בישראל ומה הוא באמת פיגוע תופת, ולא רק איך הוא נראה בטלוויזיה.


