

אתר האינטרנט של מעריב מדווח הערב כי בגליון יום שישי הקרוב של "מקור ראשון", יתפרסם ראיון עם הזמר אריאל זילבר.

בראיון אומר זילבר כי הוא מצדד בטרנספר וזאת משום ש"הערבים והמוסלמים לא יקבלו אותנו אף פעם, מה שלא נעשה. אני הולך עם בני אילון. למה לא לעשות טרנספר?"

זילבר אישר את הדברים לאתר מעריב והוסיף כי הוא אכן עומד מאחוריהם.

זילבר אמר עם זאת כי בניגוד למה שפורסם כי הוא לא יקליט מוסיקה עם מוסיקאים ערבים, הוא אינו מערב דעות פוליטיות עם מוסיקה.

מדובר לדבריו במקרה שבו מוסיקאי ערבי העלה קושי לשתף עימו פעולה בביצוע שיר לחייל החטוף עומר סוועד, משום שחשש מפרסום שמו.

במקרה זה, אמר זילבר, החלטתי לא להקליט עימו את השיר, ובכל מקרה ציין זילבר "אני מוכן לעבוד עם כל מוסיקאי מוכשר שמוכן לעבוד איתי".
