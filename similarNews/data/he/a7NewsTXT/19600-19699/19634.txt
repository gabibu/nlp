

ארגון החמאס איים היום כי הוא "שומר לעצמו את הזכות לשגר את טילי קסאם החדשים אל ערי ישראל". לדברי הארגון ירי הטילים הם תגובה להפצצות חיל האויר.

כזכור בעקבות הפיגוע בבאר שבע ורצח אם וביתה בבקעת הירדן על ידי מחבלים, הפציץ חיל האויר את מפקדות הרש"פ ואת בתי החרושת לייצור האמל"ח.

מחמוד אל זאהר, מנהיג החמאס אמר כי ירי הטילים יביא לאיזון עם מה שכינה "הטרור הישראלי".

עוד אמר, כי החמאס יפעיל את הטילים גם נגד ערי ישראל וגם נגד "ההתנחלויות" משום שאלו ואלו הן "אדמות שנכבשו". "האדמה שנכבשה ב-1948 היא התנחלות והאדמה שנכבשה ב-1967 היא התנחלות נוספת, אין כל הבדל", אמר.



