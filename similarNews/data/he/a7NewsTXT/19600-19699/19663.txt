

בית משפט השלום בירושלים חייב לפני ימים אחדים את גדעון ספירו, איש שמאל קיצוני וכתב מקומון ירושלמי, לשלם 50,000 שקלים למועצת קריית ארבע, ועוד 10,000 שקלים לבית המשפט, בעבור הוצאות משפט.

קביעה זו של בית המשפט ניתנה בעקבות תביעת דיבה שהגיש ראש מועצת קריית ארבע צבי קצובר על דברי בלע ונאצה שפרסם ספירו במאמר שלו לפני כשש שנים, מאמר שבו השווה את ראש המועצה ואת הרב לווינגר לראשי מדינת מיסיסיפי, המתאנים לאזרחים השחורים, הורגים בהם ופוצעים אותם. את כלל המתנחלים השווה ספירו לתנועה הגזענית קלו- קלאס-קלאן בארצות הברית.

עוד הוסיף קצובר כי "לא נהיה שק חבטות של עיתונאי השמאל".

קצובר ציין כי זה הוא המקרה החמישי או השישי שבו תבע עיתונאים שהכפישו את שמה של קריית ארבע- וזכה בדין.


