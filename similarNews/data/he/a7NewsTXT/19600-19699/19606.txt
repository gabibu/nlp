

השירות הבולאי ברשות הדואר מנפיק בימים אלה קונטרס של בולים מן המניין בערך נקוב של 1.20 ש"ח לבול. הקונטרס הוא מארז נוח ויעיל, המכיל 12 בולים לשימוש מיידי.

הבולים הודפסו על נייר דביק, מוכנים להדבקה ללא ליקוק וארוזים בכריכה בעיצוב מרהיב וצבעוני, כפנקס קטן, ובגודל המתאים לנשיאה בארנק. כדי להשתמש בבולים יש לקלף אותם מהכריכה עליהם הם הודפסו ולהדביק על המעטפה.

זהו מוצר ותיק באריזה חדשה, חידוש המקל ומסייע לשמור את הבולים בארנק כדי שלא יתפזרו ולא ילכו לאיבוד.

השימוש במוצר זה מקרב את סופו של עידן ליקוק הבולים כדי להדביקם על המעטפות ומציין את המעבר לשיטה של הדבקת בולים על ידי נייר דביק.

הבולים המופיעים בקונטרס מציינים את 12 חודשי השנה, בצבעים מרהיבים ובעיצוב מיוחד.

מחיר הקונטרס של 12 בולים הוא 14.40 ש"ח.
