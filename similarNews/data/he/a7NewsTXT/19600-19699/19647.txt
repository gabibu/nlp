

אמש סמוך לשעה 22:00 נכנסו כוחות רגלים ושריון לעיירה דיר אל-בלח שבמרכז חבל עזה. דחפורים הרסו שלוש עמדות של המשטרה הפלשתינית במקום.

מאוחר יותר לקראת חצות פעלו כוחות צה"ל בעיירות בית לאהייה ובבית חנון שבצפון חבל עזה. כוחות צה"ל יצאו לאחר שעצרו פלשתינים חשודים ותפסו אמצעי לחימה.

הפלשתינים דיווחו על 3 שוטרים שנהרגו בחילופי האש בדיר אל-בלח. דובר צה"ל מסר כי הפעולה בוצעה בתגובה לירי רקטות הקאסם לעבר ישובים ישראלים ולאור המשך הטרור הפלשתיני.

