

כמאה ושלושים מהחותמים על מכתב הסרבנים התכנסו הערב באכסניית הנוער בשיכון בני דן בתל אביב.

בכנס, כך דווח, ידונו הסרבנים בדרכי הפעולה העתידיות של הקבוצה. דובר הקבוצה עמית משיח אמר כי: " מטרת המפגש היא להכיר ולגבש דרכי פעולה בהמשך".

"נקפיד בעתיד לעודד את הדיון החברתי בשאלת המחיר הבלתי נסבל שגובה השהייה בשטחים", הוסיף משיח.

יצויין כי בישיבת ועדת חוץ ובטחון ביום ראשון אמר שר הביטחון כי ערפאת מבחין בסדקים בחברה הישראלית, שבאים לידי ביטוי בתופעות כגון במכתב הסרבנים, ולכן הוא ממשיך בטרור, במטרה להרחיב את הסדקים הנפערים.

