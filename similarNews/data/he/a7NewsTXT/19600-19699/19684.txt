

חברת התעופה הבריטית "בריטיש איירוויז" הודיעה ביום רביעי על פיטורי 5,800 עובדים במהלך השנתיים הקרובות. מספר זה יתווסף ל-7,200 הודעות הפיטורים עליהן דווח לאחר ה-11 בספטמבר.

צמצום מספר העובדים יאפשר חיסכון של 650 מיליון לירות שטרלינג (1.08 מיליארד אירו) בשנה, החל במארס 2004, אמר מנכ"ל החברה רוד אדינגטון.

כמו כן נמסר כי החברה תפסיק את טיסותיה לעשרה יעדים, חמישה בטווח רחוק וחמישה בטווח בינוני.
פרטים על היעדים שהטיסות אליהן ייפסקו יימסרו במועד מאוחר יותר.

עוד נמסר כי החל ביוני 2002 יופחתו תעריפי הטיסה בחברה, בעיקר בקווים האירופיים, זאת כדי שתוכל לעמוד בתחרות מול החברות האחרות.
