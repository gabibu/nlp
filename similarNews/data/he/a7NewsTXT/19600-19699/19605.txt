

הפלשתינים ניסו לירות לפנות בוקר טיל קאסם משטח האוטונומיה בשכם לאחד היישובים היהודיים בסביבה. כך מעריכים במערכת הביטחון לאחר שבסביבה נשמעו קולות נפץ עזים. ההערכה היא שהטיל נפל בתוך השטח הפלשתיני.

מועצת יש"ע קוראת לראש הממשלה להגיב על ניסיון ירי טילי הקאסם משכם ולא להמתין עד שיישפך דם יהודים חפים מפשע. המועצה אומרת כי כי עיכוב נוסף בתגובת ישראל שוחק את כוח ההרתעה שלה.

שר הביטחון, בנימין בן אליעזר, הזהיר היום כי אם יהיה ירי נוסף של טילי קאסם, ייכנס צה"ל לשטחי הרשות הפלשתינית.
