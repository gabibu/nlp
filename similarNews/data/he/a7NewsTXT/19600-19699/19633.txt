

הרש"פ הזהירה מפני הצתת האיזור עקב "המלחמה המבוצעת על ידי ישראל".

"כל אלה החוששים לביטחון וליציבות של המזה"ת, חייבים להבין כי המלחמה ההרסנית המבוצעת על ידי ישראל נגד בני עמנו, תצית ללא כל ספק את כל האיזור ותפגע בביטחונו וביציבותו", נאמר בהודעה שפורסמה על ידי סוכנות הידיעות הפלשתינית.

בשיחה שקיים היום שר הבטחון בנימין בן אליעזר עם נשיא מצרים חוסני מובארק, אמר בן אליעזר כי מגמת ההסלמה באלימות ובטרור ביש"ע לא נבלמה מאחר שהרש"פ אינה פועלת לשם כך.

שיחה זו התקיימה לנוכח גל האלימות הפלשתיני הגואה.

יצויין כי לפני כשבועיים ביקר שר הבטחון בשארם א-שייח ונפגש עם נשיא מצרים. במהלך המפגש הוחלט כי מובארק יישלח את ראש המודיעין שלו, עומר סלימן, כדי לשוחח עם ערפאת על הצורך בהרגעת השטח. בפועל, נכשלה שליחותו של סלימן.
