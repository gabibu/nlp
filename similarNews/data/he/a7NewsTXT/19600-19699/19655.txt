

מומחה שנוי במחלוקת לבעיות פוריות הודיע על כוונתו לשבט יצור אנושי, דיווח אתמול "בוסטון גלוב".

פאנאיוטיס זאבוס, פרופ' בדימוס ממדינת קנטאקי, אמר לעיתון כי אסף צוות בינלאומי וגייס עשרה זוגות הסובלים מבעיות פוריות, כדי להשתתף בניסוי שיתחיל במארס מחוץ לארה"ב במדינה שבשמה סירב לנקוב.

זאבוס, שעליו נמתחה ביקורת בינלאומית לאחר שהודיע כי יהיה הראשון שישבט תינוק אנושי, אמר כי הוא צופה שהניסויים שלו יוכתרו בהצלחה. "אנחנו נגרום לכך שזה יצליח. יתכן שיהיו תקלות כי זה לא נעשה מעולם", ציין.
