

כוחות הביטחון לכדו באחרונה את המחבל שהטמין מטעני חבלה בשתי מכוניות בעיר יהוד, לפני מספר חודשים.

כזכור, ב-2 ביולי בשעה 8 בבוקר התפוצצו שני מטענים, שהוטמנו בתוך כלי רכב של תושבים ברחובות חנה סנש ווייצמן ביהוד. בהתפוצצויות המטענים לא נפגע איש, פרט למספר נפגעי הלם. ארגון מחבלי החזית העממית נטל על עצמו את האחריות לפיגועים. בחקירתו טען המחבל שביצע את המעשה בתמורה ל1000 שקלים.

המחבל סיפר לחוקרים כי יממה לפני הפיגוע הוא הגיע לקרית אונו עם חברו והתכוון להטמין את המטענים במכוניות בעלות לוחיות זיהוי צבאיות. אזעקת-מכונית שהחלה לפעול כשניסה לפרוץ לתוכה גרמה לו לנסוע ליהוד ולבצע את הפיגועים שם.

