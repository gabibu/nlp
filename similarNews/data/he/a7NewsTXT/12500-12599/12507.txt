

משטרת ירושלים תערך מחר בכוחות מתוגברים לקראת הפגנת הימין שתערך בשעות הערב בכיכר ציון בעיר.

מאות שוטרים ושוטרי מג"ב בפיקודו של מפקד מחוז ירושלים ניצב מיקי לוי יתפרסו ברחבי העיר. בנוסף יערכו סיורים רגליים וממונעים, יוצבו מחסומים ותצפיות ומסוק משטרתי ירחף מעל שמי העיר.

כל הרחובות המובילים לרחוב יפו, בו תתקיים ההפגנה, ייסגרו לתנועה.

החל מהשעה 13:00 ייסגרו לתנועה הרחובות: הרברט סמואל, יואל משה סלומון, שמאי-מצומת שמאי על רחוב ביאנקיני. החל מהשעה 17:00 ועד לסיום ההפגנה ייסגרו לתנועה כל הרחובות המובילים לרחוב יפו ולא תותר חנייה ברחובות הבאים - רחוב הרב קוק, החבצלת, דונס, אלישר, הרברט סמואל ויואל משה סלומון. כל כלי רכב שיימצא לאחר השעה 5 ברחובות שצויינו, ייגרר מהמקום.
