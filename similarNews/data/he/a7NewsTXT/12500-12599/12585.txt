

דיפלומטים מארה"ב, רוסיה, האיחוד האירופי והאו"ם, שנועדו ביממה האחרונה עם ערפאת, ניסחו הצהרה משותפת הקוראת ליו"ר הרשות הפלסטינית "לנקוט בצעדים נמרצים להילחם בטרור ולאכוף את הוראות הפסקת האש".

בהודעה שנמסרה לעיתונות לאחר פגישה בין ערפאת לקונסול האמריקני רונלד שליקר נאמר גם כי "ישראל צריכה לנהוג בהדדיות, לציית להסכמים ולהסיג לאלתר את כוחותיה משטחי A".

קודם לכן נמסר כי נשיא ארצות הברית ג'ורג' בוש שיגר איגרת ליאסר עראפת. אנשי עראפת סרבו לומר מה נאמר באיגרת אך נודע כי מיד לאחר שהגיעה אל עראפת הוא כינס התייעצויות דחופות.
