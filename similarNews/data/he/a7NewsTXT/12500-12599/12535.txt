

יאסר ערפאת טלפן למזכיר המדינה האמריקני קולין פאוול, וביקש ממנו כי יפעל לכך שנשיא ארה"ב ג'ורג' בוש יתערב כדי להביא להסגת כוחות צה"ל משטחי הרשות. גורמים בכירים ברשות הפלשתינית מנהלים מגעים נמרצים עם בכירים בארה"ב, באיחוד האירופי ובמדינות ערב כדי ללחוץ על ממשלת ישראל להסיג את כוחות צה"ל משטחי A. כבר בשבת הודיעה הרשות הפלשתינית על מגעים לכינוס מיוחד של מועצת הביטחון של האו"ם, כינוס שמטרתו לדון בפעולה הישראלית.

קטאר, הנשיאה התורנית של ארגון הוועידה האיסלאמית, קראה אתמול לכנס מייד את מועצת הביטחון של האו"ם כדי להביא קץ "לתוקפנות הישראלית נגד הפלשתינים". האפיפיור יוחנן פאולוס השני קורא לישראל ולפלשתינים להפסיק את הלחימה בבית לחם. "ארץ הקודש צריכה לחדש את ימיה כארץ של שלום ואחווה", אמר בדרשתו השבועית.

שר החוץ האמריקאי קולין פאוול אמר אתמול כי הוא מקווה שכוחות צה"ל יצאו משטחי A בקרוב. פאוול תקף גם את החיסולים הממוקדים שעושה ישראל. כל זאת, למרות שפורסם אתמול בעיתון וושינגטון פוסט כי הנשיא האמריקני ג'ורג' בוש הורה ל-CNN לחסל את אוסמה בין לאדין ואף הוסיף לתקציב הארגון מיליארד דולר כדי שיוכל לעמוד במשימה.


