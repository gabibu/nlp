

בהמשך לפרסום החלטת המשטרה להגדיר רשימה של בתי מלון, אשר תימנה שלושה או ארבעה בירושלים, בהם יוכלו הח"כים והשרים לשהות, הודיעה מנכ"ל משרד התיירות מירה אלטמן, כי משרד התיירות מתנגד בכל תוקף להחלטה זו, שכן היא עושה הבחנה בין המלונות בירושלים ועלולה לפגוע בענף המלונאות בירושלים בכלל.

משרד התיירות מתנגד לסימון מספר מלונות שהם כביכול מאובטחים יותר, וסבור שיש לשים דגש על אבטחת האישיות ולא בית המלון.

אלטמן ציינה כי המשטרה קבעה, בזמנו, קריטריונים ודרישות לאבטחת בתי המלון. יש לדון עם בתי המלון על הקריטריונים או עידכונם, ובלבד שהדבר ייעשה תוך התחשבות בצרכי ואופי המלונות מבלי לפגוע באינטרס התיירותי הכללי.

