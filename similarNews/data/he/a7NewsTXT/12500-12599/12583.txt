

בבית החולים שיבא בתל השומר החל היום לפעול בנק דם טבורי. את בנק הדם מפעיל מגן דוד אדום ויישמרו בו דמים שייאספו מחבלי טבור של יילודים . הדמים יוקפאו ואם יהיה צורך רפואי ניתן יהיה לעשות בהם שימוש.

הפרופסור איילת שנער, מנהלת שירותי הדם של מגן דוד אדום, הסבירה כי דם יילודים מחבל הטבור מתאים במיוחד להשתלת מח עצם או שיקום רקמות שרירים. את דם הילודים ניתן להקפיא למשך 15 שנים שלא כמו דם הנלקח מתורמים בוגרים   הנשמר רק למשך 35 ימים. הדם שייאסף יתאים כמובן ליילוד עצמו אך גם לאנשים אחרים.
