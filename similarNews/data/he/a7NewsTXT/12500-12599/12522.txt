

מחלוקת חדשה התעוררה בין משרד החוץ לבין לשכת ראש הממשלה. הלשכה הוציאה, על פי הוראות רה"מ, הנחיות לקו ההסברה של ישראל בחו"ל ונכתב שם כי ההשוואה בין ערפאת וממשל הטאליבן היא הכרחית, אולם שר החוץ פרס ממשיך להסביר בחו"ל כי ערפאת הוא הפרטנר של ישראל וכי אין מקום להשוות בינו ובין ממשל הטאליבן.
בלשכת ראש הממשלה מחכים שמנכ"ל משרד החוץ אבי גיל יוציא הנחיות דומות לשלהם גם במשרדו, אולם במשרד החוץ מסתפקים אם גיל יוציא הנחיה כזאת.
