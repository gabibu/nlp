

ראש הממשלה אריאל שרון מציג שלשה תנאים מקדמיים לחידוש השיחות עם הפלשתינים . שלושת התנאים הם הפסקה מוחלטת של הטרור, הסגרת רוצחי השר זאבי ושולחיהם, וכן פירוק החמאס , הג'האד , החזית העממית והחיזבאללה.

בסקירה בפני סיעת הליכוד בכנסת אמר שרון כי אין לחץ בינלאומי להפסיק את פעולת צה"ל בערי יש"ע "אם כי לא כולם מתלהבים מהצעדים"   לשון ראש הממשלה. שרון גילה עוד כי אחד ממנגנוני הלחימה הפלשתיניים סייע לאחד מרוצחיו של השר זאבי להימלט לבית לחם. את הדברים מוסר כתבנו חגי סרי.
