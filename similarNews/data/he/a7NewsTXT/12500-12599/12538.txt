

בישיבת הממשלה אתמול דחה ראש הממשלה את ההדלפות של מקורבי פרס כאילו המתקפה הישראלית גדולה מן המנדט שקבע הקבינט המדיני בטחוני. שרון קרא את החלטות הקבינט, והסביר כיצד צה"ל מימש אותן. השרה דליה איציק אומרת כי שרון שכנע אותה שצה"ל לא חרג מהחלטות הקבינט. לדעת איציק, שרים הטוענים בפני הפרשנים המדיניים כאילו היתה חריגה אינם ראויים להיות חברים בפורום הממשלה. שרון לא ציין כמה זמן תימשך פעילות צה"ל ביש"ע.

הרמטכ"ל שאול מופז סקר בישיבה את פעילות צה"ל בימים האחרונים. מופז אמר כי אין שום פעילות סיכול מצד הרשות הפלשתינית. את הכרזתו של ערפאת בסוף השבוע בדבר הוצאה מחוץ לחוק של ארגונים שונים כינה הרמטכ"ל "אחיזת עיניים".

