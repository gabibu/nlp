

וועד היישוב היהודי בחברון דוחה מכל וכל את טענות שר הביטחון כאילו יהודים מחברון ירו בליל שבת אל גבעת אבו סנינה .

בנימין בן אליעזר טען אתמול בישיבת הממשלה, כי הירי הערבי מגבעת אבו סנינה בליל שבת בא בתגובה לפרובוקציה של יהודים. וועד היישוב היהודי טוען שמדובר בעלילה . קצינים בפיקוד המרכז אומרים אף הם הבוקר כי לירי הפלשתינים מגבעת אבו סנינה לא קדם ירי של יהודים . כך מוסר כתבנו אריאל כהנא.

אותם קצינים אומרים כי כל תקרית ירי המתרחשת בהר חברון מהווה הפרה של הסכם עם כוחותיו של ג'יבריל רג'וב. שכן רג'וב התחייב לשמור על שקט מוחלט בכל גזרת יהודה ולא רק בעיר חברון.
