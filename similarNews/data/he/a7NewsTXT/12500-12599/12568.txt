

מטוסי קרב של חיל האוויר שיגרו טילים לעבר העיירה כפר שובע שבדרום לבנון, לאחר שכוחות חיזבאללה פתחו באש לעבר מוצבי צה"ל באיזור חוות שבעא, מסרו עדי ראייה.

על פי הדיווחים, חלפו המטוסים מעל העיר, ושיגרו לפחות 4 טילים לעבר הכביש המוביל לחוות שבעא, משם ירו קודם לכן אנשי חיזבאללה פגזי מרגמה ופגזים נגד טנקים לעבר המוצבים הישראלים.

לא נמסר על אבידות מהמיתקפה הישראלית, הראשונה בלבנון מאז הרסו מטוסי חיל האוויר את אחד מהמוצבים הסוריים במזרח לבנון בתגובה על מיתקפת חיזבאללה על חוות שבעא (יולי 2001).

במיתקפה דומה על מוצב סורי, שהייתה בחודש אפריל, נהרגו לפחות שלושה חיילים סורים.
