

על פי נתוני המגמה לחודש אוגוסט 2001, עלה שיעור הבלתי מועסקים ל-8.9 אחוזים מכוח העבודה האזרחי. על כך נמסר מהלשכה המרכזית לסטטיסטיקה, בהסתמך על חישוב נתוני המגמה החודשיים - מתוך 'סקר כוח אדם' השוטף.

יוזכר, כי בלתי מועסקים הם אנשים שלא עבדו אפילו שעה אחת בשבוע הקובע, וחיפשו עבודה באופן פעיל בארבעה השבועות האחרונים שקדמו לו, על ידי רישום בלשכות העבודה של שירות התעסוקה או בלשכת עבודה אחרת, על ידי פנייה אישית או בכתב למעסיק וכו', והיה באפשרותם לעבוד בשבוע הקובע, לו הוצעה להם עבודה מתאימה.

נתוני המגמה של שיעור הבלתי מועסקים חושבו לאחר ניכוי השפעות עונתיות וגורמים בלתי סדירים ותוך התחשבות בימי פעילות.
