

אחד מכל 12 ילדים ברחבי העולם מת כתוצאה מאחת המחלות הפשוטות שניתן למנען עוד לפני הגיעו לגיל 5, כאשר רבים ממקרי המוות מתרחשים במדינות המוגדרות כעניות.

הדברים פורסמו לקראת כינוס העצרת הכללית של האו"ם בין ה-8 ל-10 במאי למושב מיוחד בנושא ילדים.

על-פי חומר ההכנה למושב, חיים כיום בעולם 2.1 מיליארד ילדים ובני-נוער, המהווים יותר משליש מאוכלוסיית העולם כולו (6.1 מיליארד נפש).

לפחות 40 מכל 100 תינוקות שנולדים ברחבי העולם אינם מופעים ברשומות, כך שלמעשה הם אינם קיימים רישמית ואין להם אזרחות או לאומיות כלשהי. 26 מהילדים לא יזכו לקבלת חיסונים נגד כל מחלה שהיא ו-30 מהם יסבלו מתת-תזונה בחמש השנים הראשונות לחייהם.





