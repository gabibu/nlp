

נשיא צרפת המכהן ז'ק שיראק זכה אמש בבחירות לנשיאות המדינה ברוב סוחף . לאחר ספירת רוב הקלפיות מגיע שיעור התמיכה בשיראק לכ-%82, לעומת כ-%18 למועמד הימין הקיצוני ז'ן מארי לה-פן.

בחודש הבא יעמדו לה-פן ומפלגתו, "החזית הלאומית", למבחן כוח נוסף - הבחירות לפרלמנט .

בנאום לאחר פרסום תוצאות המדגם, אמר שיראק כי צרפת נותרה נאמנה לערכיה - חירות, שוויון ואחווה . שיראק אמר כי ימנה בקרוב ממשלת מעבר, שתכהן עד לבחירות לפרלמנט ביוני. לדבריו, ממשלתו תציב בראש סדר העדיפויות את המלחמה בפשע וקידום הכלכלה .

ואילו לה-פן אמר בהצהרה ראשונה לאחר פרסום המדגם, כי ניצחונו של שיראק הוא "ניצחון מפוקפק שהושג בשיטות סובייטיות, בסיוע כל מוקדי הכוח החברתיים, הפוליטיים, הכלכליים והתקשורתיים" .
לה-פן הוסיף, כי מפלגתו "מתבוננת קדימה בביטחון ומתכוננת לבחירות לפרלמנט מפלגות הימין והשמאל בצרפת בירכו על נצחונו של ז'אק שיראק לנשיאות צרפת, ואמרו כי "העם הצרפתי הוא המנצח הגדול" .

