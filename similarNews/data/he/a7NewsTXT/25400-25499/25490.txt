

העיתון האמריקני "וושינגטון טיימס" חושף היום כי הפיגוע שסוכל לפני כשבוע וחצי בקלקילה היה מיועד למגדלי עזריאלי שבתל אביב. בעקבות מידע מודיעיני על התוכנית, פשטו חיילים על העיר ותפסו משאית תופת שבה קרוב לטון חומר נפץ.

ה"וושינגטון טיימס" מוסר, כי חייל בן 29 שהזדהה רק כ"סמל חגי", אמר שהשתתף במבצע בקלקיליה לפני כשבוע וחצי, שבמהלכו תפסו חיילים מיחידה מובחרת את המשאית ועצרו את מתכנני הפיגוע.

"אנחנו גאים ומאושרים מאוד", אמר הסמל שתואר כ"בלונדיני ובעל עיניים כחולות". "אנחנו מאמינים כי הצלנו חיים רבים בסיכול הפיגוע המתוכנן הזה". "היו שם מספיק חומרי נפץ לפוצץ כמה מגדלי תאומים. התכנית היתה להכניס את המשאית לתוך החניון התת-קרקעי, בדיוק כפי שנעשה בפיגוע הראשון במרכז הסחר העולמי ב-1993", אמר מקור בטחוני ישראלי לכתב העיתון.
