

הרב יצחק לוי קורא לכל היהודים בתפוצות "לעשות כל מאמץ ולסייע במאמצי ההסברה של מדינת ישראל" בימים אלה.
עיתון "הצופה" כותב כי במסגרת מסע הרצאות שערך בקרב מרכזים יהודיים במרסיי שבצרפת, התייחס השר הרב לוי לתעמולה הפלשתינית ואמר כי "ככל שחולפים הימים, מתגלות יותר ויותר הוכחות ועדויות המלמדות כי תעמולה זו המופצת בעולם מבוססת על מערכת שקרים והונאות, והגיעה העת שהעולם ייווכח בעובדה זו. תעמולה שקרית זו מלבה אנטישמיות ושנאת ישראל".

עוד אמר הרב לוי כי צה"ל הוכיח במבצע "חומת מגן" מוסריות עליונה, ו"כי כל הניסיונות לטפול בחייליו האשמות שווא ולהטיל בהם רבב, נתגלו כבדיות. ישראל לא תבליג יותר ותרדוף עד חורמה כל מי שיסית לטרור ולהרג יהודים".
