

דלת בית כנסת עתיק שקיים כבר 130 שנה, הוצתה אתמול בעיר רוסטב ברוסיה. רב הקהילה היהודית ברוסטוב, אליישיב קפלין, מסר כי בשבועיים האחרונים גברו ההתנכלויות ליהודי העיר וכבר חמש פעמים נופצו חלונות בית הכנסת העתיק. "מאז פסח האווירה כאן לא נעימה ויהודית סופגים גידופים ואף יריקות", אמר.

כתב עתי"ם מצין, כי העיר רוסטוב שוכנת בדרום רוסיה במחוז קרסנודר ומונה כמיליון ורבע תושבים. הקהילה היהודית שם, המשתייכת לאיגוד הקהילות היהודיות ברוסיה, מונה כעשרת אלפים יהודים.

הרב הראשי לרוסיה, הרב ברל לזר פנה לראש העיר רוסטוב, מיכאיל צ'רנושוב בדרישה שיציב שמירה על בית הכנסת, בתי הספר ושאר מוסדות הקהילה היהודית בעיר. הרב לזר פנה גם לגורמים בכירים בקרמלין בבקשה לבחון טיפול מערכתי בגילויי האנטישמיות במחוז קרסנודר בפרט ובדרום רוסיה בכלל.
