

אוהל מחאה של אגודת החרשים החל לפעול בירושלים החל מאמש בתום ההפגנה שאורגנה מול משרד האוצר .

נציגי החירשים אומרים שיאיישו אותו עד שייענו דרישותיהם לסיוע ברכישת עזרי שמיעה ולמימוש הטבות שהובטחו להם . החירשים גם מבקשים שיתנו להם הלוואות או משכנתאות לרכישת דירה, כפי שנותנים ליוצאי צבא. זאת, משום שחירשים רבים מוכנים להתגייס, אך הצבא לרוב אינו מוכן לגייסם .

אגודת החירשים הקימה את האוהל כמעט באותו מקום שבו שכן אוהל המחאה של הנכים, במשך 77 יום . יו"ר האגודה, אהרון עיני, מתכוון ללון במקום יחד עם כ-20 נציגים של סניפי האגודה, שיצטרפו אליו בתורנות.

האגודה מייצגת חירשים מעל גיל 18, שמספרם בישראל נאמד בכ-10 אלפים איש .
