

ועדת החינוך והתרבות, בראשות היו"ר ח"כ יהודית נאות דנה בישיבתה היום בנושא תשלומי הורים לטיולי בית ספר.
בישיבה הוחלט כי מחירי הכלכלה לטיולי התלמידים יהיו כבאשתקד: לטיול בן יומיים עד 67.4 ש"ח ול-3 ימים עד 134.8 ש"ח. כתב עיתי"ם מסר כי הוועדה מסכימה למחיר מתוך ידיעה שמחיר זה מכסה גם עבור התלמידים שלא משלמים בעד שירות זה כיון שהוריהם אינם יכולים לשלם, מסיבות כלכליות.

הוועדה דורשת כי בחוזר מנכ"ל יודגש שלא יישאר אף ילד מחוץ לאוטובוס היוצא לטיול, בשל מחסור בתשלום. עוד החליטה הוועדה, כי היא רושמת לפניה את הודעת נציג משרד החינוך שיש התחייבות של ארגון אכסניות הנוער ושל החברה להגנת הטבע לאפשר בהם תנאים לקיום ארוחות בשירות עצמי.
