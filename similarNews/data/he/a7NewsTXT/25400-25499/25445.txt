

הוועד המנהל של רשות השידור שהתכנס אתמול החליט לפרסם מכרזים לבחירת מנהלי מדיה ברשות. זאת, לאחר שהחלטה כזו התקבלה ב- 4.10, אך לא יצאה אל הפועל על ידי המנכ"ל הזמני הקודם, רן גלינקא.

ההחלטה קובעת כי במשך החודשיים הקרובים יתפרסם מכרז בכל שבועיים בסדר הבא: מנהל הרדיו בערבית, מנהל הרדיו בעברית (קול ישראל), מנהל טלויזיה בערבית ומנהל ערוץ 33. יצויין כי בתפקידים אלו מכהנים מנהלים שתקופת כהונתם הוארך באופן זמני.

המכרזים שיוצעו יהיו פנימיים, ואליהם יכולים לגשת עובדי רשות השידור. וועדת המכרזים עשויה להחליט על פתיחת המכרז למועמדים חיצונים, לאחר שידונו במועמדים שיגשו למכרז הפנימי. כל המועמדים יידרשו לעמוד במבחני התאמה חיצוניים.

עוד הוחלט אתמול, בישיבת וועדת המכרזים כי יוצא מכרז חיצוני ופנימי למנהל טלויזיה (ערוץ 1).

את הידיעה העבירה כתבתנו חני לוז.
