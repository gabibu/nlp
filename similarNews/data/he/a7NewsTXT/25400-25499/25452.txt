

אתמול בבוקר הצליח גנב המכוניות מספר אחת בשרון, מוחמד אבו ג'מוס, מי שהניח מטען חבלה בביתו של קצין בכיר בחיל הים, להמלט ממשאית של שירות בתי הסוהר.

אבו ג'מוס שהיה כבול בידיו וברגליו, כך טענו סוהריו, הצליח לפתוח את דלת המשאית שהיתה בדרכה לכלא שאטה, ולהמלט.

אין זו הפעם הראשונה שאבו ג'מוס מצליח לברוח מידי כוחות הבטחון. בפעם הראשונה לפני שנה בקירוב, הוא נמלט מרכב ליווי משטרתי ונלכד רק לאחר חודשים ארוכים בהם חיפשה המשטרה אחריו וללא הועיל.

שירות בתי הסוהר מינה צוות חוקר לבדיקת נסיבות האירוע בראשותו של תת גונדר אבי ועקנין, ונציבת השירות רנ"צ אורי אדטו. אדטו החליטה להרחיק את עשרת סוהרי צוות הליווי של יחידת "נחשון", מתפקידם, וזאת עד לבירור העובדות.

משירות בתי הסוהר נמסר כי אין מדובר בהדחת הסוהרים מהמשטרה לחלוטין, וכי ההחלטה באשר לעתידם המקצועי תתקבל לאחר סיום חקירת האירוע.

