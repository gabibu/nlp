

משה נסטלבאום מהטלויזיה ערוץ 1 נבחר היום לתקופת כהונה שניה ליו"ר אגודת העתונאים בתל-אביב.

נסטלבאום (50) יכהן בתפקיד ששלוש שנים. הוא זכה בקולותיהם של 12 מתוך 14 חברי הנהלת האגודה, שהשתתפו בהצבעה. שניים נמנעו.

נסטלבאום החל את עבודתו העתונאים לפני כ-30 שנה ככתב צבאי בגלי צה"ל וששימש שנים רבות ככתב כלכלי בקול ישראל. בשנים האחרונות הוא מסקר את תחום יחסי העבודה, התעופה והתחבורה בטלויזיה הישראלית. לאחר בחירתו אמר נסטלבאום כי ייאבק להבטחת זכויותיהם ושיפור תנאי עבודתם של העתונאים בתקשורת הכתובה והאלקטרונית, ועל שמירת ציביונו של השידור הציבורי.


