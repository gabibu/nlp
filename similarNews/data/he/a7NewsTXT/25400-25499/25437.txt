

השבועון הבריטי "סנדיי טלגרף" דווח כי מאות אנשי אס. אס. לשעבר, החיים בבריטניה, מקיימים ביניהם רשת של קשרים, ובפגישותיהם הם מזכירים בערגה את ימי השירות שלהם ברייך השלישי.

השבועון מדווח כי במפגשים אלה, שבהם משתתפים גם נציגי המפלגה הימנית קיצונית הבריטית, שרים בין השאר שירים נאציים. הארגון מכנה את עצמו "האיגוד לסיוע הדדי של חיילים לשעבר בוואפן אס. אס."

אחד מאנשי הארגון, סיפר לכתב השבועון כי ההודעה על המפגשים מועברת בסודיות בין חבריו, וכי החברים, שגילם הממוצע הוא 83, מתכנסים במקומות שונים בבריטניה.

