

משלחת של יהודים מהעיר לידס בצפון אנגליה הגיעה לסיור הזדהות עם תושבי קו העימות בצפון. כתב עתי"ם מוסר, כי המשלחת מונה 25 יהודים אנגלים המבקשים להזדהות עם תושבי הארץ במאבק נגד הטרור ובעיקר עם תושבי הצפון. המשלחת תשהה במהלך השבוע בצפת וחבריה ייצאו לסיורים בישובי קו העימות, שם ייפגשו עם התושבים.

ראש המשלחת הרב דניאל לוי אמר כי המשלחת הגיעה בשעה זו בעקבות המצב הקשה בארץ. "לידס שוכנת בצפון אנגליה וביקשנו לבקר דוקא בצפון ישראל ולהיפגש עם התושבים באזור. אנחנו רוצים להזדהות עם האחים והאחיות שלנו. ביום א' ביקרנו בשלומי ורצינו להראות לתושבים הסובלים מירי מלבנון, שאנחנו אתם במאבק".
