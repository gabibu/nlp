

ראש הממשלה, אריאל שרון, הציע היום כי מזכ"ל החזית העממית, אחמד סעדאת, העומד מאחורי רצח השר זאבי ופואד שובאכי, האחראי למימון נסיון הברחת הנשק בספינה קארין A ובמימון פיגועי ההתאבדות, יובאו לדין במדינה שלישית. זאת, בדומה לתקדים של שני האזרחים הלובים, שפוצצו את מטוס חב' פאן-אם מעל העיירה לוקרבי בסקוטלנד ולאחר שהוסגרו, נשפטו בהולנד.

שרון אמר שהרעיון הזה נבחן כעת בישראל מן ההיבט המשפטי, ללא קשר לתביעה הישראלית להסגרת השנים לידיה.

על פי המידע המצוי בישראל, שובאכי וסעדאת נמצאים בכלא ביריחו, תחת שמירה אמריקנית בריטית.

את הידיעה העביר יורם לוי, שליח עתי"ם בפמליית ראש הממשלה בוושינגטון.
