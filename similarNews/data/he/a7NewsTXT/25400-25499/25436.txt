

פמליית ראש הממשלה מביאה עימה מסמך חשוב בנוסף על "תיק ערפאת". מסמך זה הוא חוברת שחיבר משרד החינוך, המגוללת את סיפורם של 70 ילדים ובני נוער שנרצחו בשנה וחצי האחרונות בפיגועי טרור. בחוברת מובאים בין היתר סיפורם של הנערים שנרצחו בפיגוע בדולפינריום, במדרחוב בירושלים ובישיבה בעצמונה.

שרת החינוך לימור ליבנת, המתלווה לראש הממשלה במסעו, אמרה אתמול: "אינני מכירה הרבה שרי חינוך בעולם שהיו צריכים ללכת להלוויות ולבקר בבתי ספר בכיתות של ילדים שנרצחו. לא זה אמור להיות תפקידו של שר החינוך בעולם נורמלי".



