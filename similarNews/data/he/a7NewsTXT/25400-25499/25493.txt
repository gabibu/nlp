

ועדת המשמעת של מכללת עמק הירדן החליטה להרחיק על תנאי מלימודים שלושה סטודנטים ערבים שהיו מעורבים בעימותים עם סטודנטים יהודים ביום הזכרון לחללי צה"ל.

העימות נוצר על רקע החלטתם של סטודנטים ערבים לעמוד דקה דומיה לזכר ה"שהידים". בעקבות הסערה שקמה בקמפוס החליטה הנהלת המכללה לזמן לדין משמעתי את שלושת הסטודנטים הערבים שהשתתפו בצורה פעילה במעשה בניגוד לנהלים הקבועים בתקנון המיכללה.

הוועדה החליטה פה אחד להרחיק אותם מלימודים למשך שנתיים. עונש ההרחקה יהיה מותנה ויופעל רק אם במהלך הלימודים ישובו הסטודנטים ויעברו את אותה עבירה.
