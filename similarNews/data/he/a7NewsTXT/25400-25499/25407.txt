

רשות העתיקות והמורשת העיראקית קיבלה לרשותה שני פריטים ארכיאולוגים שנגנבו לפני כ-10 שנים והוחזרו על ידי בריטניה. כך מסרה סוכנות הידיעות העירקית הרשמית, עינ"א.

הפריט הראשון, מהתקופה האשורית, הוא מהעיר ההיסטורית אל-חדר (מדרום למוסול, בצפונה של עיראק), ומגלם דמות של צעירה שעיניה בולטות, עם 4 נחשים מסביב לצוארה העבה. הכל חרוט על אבן.

הפריט השני בא מהעיר ההיסטורית ננווה (צפון). מדובר בתחריט, המגלם פועלים עמוסים במשא כבד. הוא הוצא מארמון המלך האשורי סנחריב (704-681), בנו של סרגון השני, מייסד העיר ההיסטורית דור-שרוקין, ושמה היום חורסבד.
