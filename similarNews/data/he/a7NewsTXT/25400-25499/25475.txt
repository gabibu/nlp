

החל מהחופש הגדול של שנה זו יוכלו בוגרי כיתות י' לעבוד כעוזרי מדריכים בקייטנות השונות ברחבי הארץ. החידוש הוא משמעותי ביותר מכיוון שעד כה יכלו לעבוד בשכר רק בני נוער בוגרי "א וי"ב.

על בשורה זו למאות אלפי תיכוניסטים הכריז יוסי לוי, סגן מנהל מינהל חברה ונוער במשרד החינוך, בכנס שאירגנה החברה למתנ"סים לכל רכזי הקייטנות בארץ. עם זאת, לעבודה בקייטנות יוכלו להתקבל רק בוגרי כיתות י' שעברו קורס מד"צים (מדריכים צעירים) והשתתפו במיסגרת בית הספר בפרוייקט "מחוייבות אישית". כאמור, בוגרי השישית יעבדו בשכר נוער כעוזרי מדריכים ויהיו בפיקוח של מדריך בוגר (אחרי צבא).

מנכ"ל החברה למתנ"סים, פרופ' דב גולדברגר, הודיע לבאי הכנס כי הנושא המרכזי השנה בקייטנות המתנ"סים יעסוק באיכות הסביבה ובתכנים כמו שמירת החי והצומח, מיחזור, בעיית המים בישראל ועוד.
