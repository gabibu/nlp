

"זו היא אכזבה מרה לתקווה הלאומית", כך הגיב הערב מנהיג "החזית הלאומית", ז'אן מארי לה-פן, על תוצאות הבחירות לנשיאות צרפת.

כתבת עתי"ם מוסרת,כי על פי מידגם הטלוויזיה של הערוץ השני של הטלוויזיה הצרפתית, ז'אק שיראק ניצח בבחירות לנשיאות לאחר שזכה ברוב מוחץ של 82,1% מקולות הבוחרים. על פי המידגם, זכה לה-פן ב-17,9% מהקולות.

בהתייחסו לנצחונו של שיראק אמר לה-פן: "זהו נצחון ראוי לשיטה הסובייטית", לאחר ששיראק "זכה בכל תמיכת הכוחות הפוליטיים, הכלכליים והתקשורתיים". "זהו נצחון ללאומנים, למרות הביקורת הנוקבת שספגו במשך 15 הימים האחרונים", אמר.
