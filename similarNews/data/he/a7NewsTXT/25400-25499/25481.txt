

האיחוד האירופי מתייחס ברצינות מירבית להאשמות המופיעות בדו"ח ישראלי ולפיו יאסר ערפאת ניצל קרנות אירופיות למימון פיגועים, כך אמר דובר המועצה האירופית בבריסל.

"הטיעונים של ממשלת ישראל רציניים ואנו מתייחסים אליהם בהתאם. המועצה האירופית תבחן את כל הראיות האפשריות ברגע שממשלת ישראל תעביר לידיה את המסמכים הנדרשים", אמר דוברו של כריס פאטן, הנציב האירופי ליחסי חוץ.

"חשוב ביותר להביא הוכחות ברורות לכך שהנשיא ערפאת עודד פעולות טרור באופן כללי, ובנוסף יש לקבוע אם קרנות של האיחוד האירופי שימשו ליישום פעולות אלה", אמר הדובר.

עם זאת הדגיש הדובר כי המועצה האירופית אינה מחזיקה בשלב זה כל הוכחה לטענות הישראליות בדבר מעשי ערפאת, וכי האיחוד טוען כי הציב תנאי פיקוח מחמירים ביותר על הכספים שהועברו לפלשתינים.
