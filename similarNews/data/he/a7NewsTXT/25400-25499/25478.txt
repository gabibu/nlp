

ביום רביעי הקרוב יביא ח"כ הנדל הצעת חוק לתיקון פקודת המכס (החזר תשלום מכס בשל טובין שיוצאו לארצות קהילת אירופה) להצבעה בקריאה טרומית.

על פי הצעת החוק של ח"כ הנדל הממשלה תפצה את המפעלים ביש"ע שעל תוצרתם מטילה הקהילה האירופית מכסים. המדינה תפצה את המפעלים בגובה "הקנס", וזאת כדי שלא ייגרמו להם הפסדים וכדי להסיר את האפליה בין מפעלים ישראלים שונים שהשוני היחיד בניהם הוא מיקומם הגיאוגרפי בישראל.

בתגובה להתנגדות הממשלה לחוק המוצע אומר ח"כ הנדל כי "ממשלת שרון מפנה עורף להתיישבות ביש"ע בשעתה הקשה ביותר, ושותפה להסתה הפרועה של השמאל הקיצוני בעידוד הקהילה האירופית להוסיף ולהתערב בגסות בכלכלת ישראל, כדי להשיג מטרות פוליטיות פרו ערביות.
"אין לי ספק כי ביום הבוחר יבואו תושבי יש"ע ומאות אלפי תומכיהם חשבון עם מפלגות "הימין" המרכיבות ממשלה השותפה להרס מפעלי התעשייה ביש"ע", הוסיך הנדל.
