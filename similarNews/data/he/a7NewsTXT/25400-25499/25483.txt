

ארגון "חסדי נעמי", המסייע ליתומים ואלמנות, החל שלב ב' בבנייה באולמות "ארמונות חן". דובר הארגון משה כהן מסר כי השמחות שיערכו באולמות ינתנו ללא תשלום למשפחות של יתומים ואלמנות.

כמו כן, בתאריכים הפנויים יוכלו גם לערוך שמחות משפחות ברוכות ילדים, ללא תשלום כלל עבור האולם. יו"ר חסדי נעמי הרב יוסף כהן ציין כי האולמות ייבנו לפי כל סדרי הבטיחות הגבוהים ביותר, וכן יוקמו 3 קומות של חניונים גדולים ומרווחים, לרווחת משתתפי השמחות.

רבנים ואישי ציבור מכל גווני הקשת הציבורית מחזקים את הארגון והרב על הפעילות המבורכת, וכלשונו על ה"מהפך" בעזרה הרבה לציבור.
