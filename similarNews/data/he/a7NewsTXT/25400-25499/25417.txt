

בטקס האזכרה לציון 28 שנים לטבח במעלות של 22 תלמידי בית הספר התיכון הדתי בצפת אמר השר הנגבי: "המשורר חיים נחמן ביאליק כתב 'נקמת דם ילד קטן עוד לא ברא השטן'. גם הדם השפוך של יקיריכם זועק לנקמה. נקמה היא לא רק עין תחת עין, אלא עמידה איתנה ומוצקה של העם הזה מול הטרור. כבר אז הפיגוע במעלות חשף את הטרוריסט הנפשע הזה ערפאת, שלא בחל בשום אמצעי כדי לחולל רצח המוני חסר מעצורים אנושיים".

"גם היום הוא ממשיך לתכנן ולבצע פשעים נגד נשים וילדים. גם היום, כשהוא מעמיד פנים של אחד נרדף ומסכן, אנחנו יודעים מי הרוצח הזה, שנולד רוצח ולעולם איתו לא יכון שלום של ממש. רצח הילדה שלהבת פס בתוך עריסתה, רצח 5 נערים שישבו ולמדו תורה בעצמונה, ורצח הילדה דניאל שפי באדורה. כל אלה מלמדים אותנו, שהאופי הנבזי והשטני הפלשתיני הזה, לא השתנה", אמר הנגבי והוסיף כי "בעקבות זאת יצאנו למבצע למיגור הטרור אשר הצליח לפגוע פגיעה של ממש במוקדי הטרור. אנחנו נמשיך לרדוף את חלאות האדם האלה עד חורמה ועד שנמגר אותם".
