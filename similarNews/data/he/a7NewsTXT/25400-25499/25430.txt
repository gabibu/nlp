

חייל צה"ל נפצע הלילה באורח קשה וחייל נוסף נפצע באורח קל, במהלך חילופי אש עם 2 מחבלים אשר ניסו לחדור לשטח הארץ, צפונית למחסום כיסופים. הודעה נמסרה למשפחות הנפגעים. השנים פונו לקבלת טיפול רפואי בבית החולים סורוקה בבאר-שבע. המחבלים חוסלו.

אתמול בשעות הערב הבחין כח צה"ל ב-2 מחבלים חמושים, חוצים את גדר המערכת, צפונית למחסום כיסופים המחבלים פתחו באש והשליכו רימונים לעבר הכח. הכח השיב באש לעברם והרגם. במהלך הלילה ערכו כוחות צה"ל סריקות באזור.

דובר צה"ל מסר לעתי"ם, כי במהלך החודש האחרון סיכלו חיילי צה"ל בחבל עזה עשרות נסיונות לבצע פיגועים נגד אזרחי ישראל וחיילי צה"ל.

