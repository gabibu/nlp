

במסיבת העיתונאים שארגנה שגרירות ישראל בוושינגטון אמרה אלוף משנה אייזין כי המסמכים שנתפסו בטול כרם וקלקיליה מוכיחים כיצד משרד הפנים הסעודי העביר בצורה שיטתית סכומי כסף גדולים למשפחות מתאבדים.

מסמכים מלמדים כי הסעודים היו מודעים לכך שהכסף שנתרם מיועד למשפחות מתאבדים ולמימון פעולות טרור בישראל. כל תשלום היה בגובה 5,300 דולר. בנוסף קיבלו משפחות המתאבדים 25 אלף דולר מעיראק, 2,000 דולר מהרשות הפלשתינית, 500 דולר מקאטר ו-500 דולר מאיחוד האמירויות במפרץ - סה"כ 33 אלף דולר.

השרה לבנת אמרה כי ערב הסעודית צריכה להחליט באיזו קואליציה היא רוצה להיות שותפה. "אם המדיניות שלה זה לממן מתאבדים, אז כנראה שהסעודים לא יוכלו להיות שותפים בקואליציית השלום".
