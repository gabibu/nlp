

160 תחנות רדיו בארה"ב ילוו בשידורים חיים את ביקורה של משלחת הבונדס מן החוף המערבי של ארה"ב ולוס אנג'לס, שתגיע ביום רביעי לישראל.

המשלחת הקליפורנית התארגנה בימים האחרונים ובאה כדי להביע הזדהות עם מדינת ישראל, לחגוג כאן את "יום ירושלים" ולהביע הוקרה לחיילי צה"ל המשתתפים במבצע "חומת מגן".

משלחת ההזדהות מקליפורניה כוללת כ-25 מראשי הבונדס במדינה זו, כולם אישים בולטים ופעילים מרכזיים בקהילה היהודית ובעסקים, בראשות בן פאראהי מנהל רשת מלונות בלוס אנג'לס. עם חברי המשלחת נמנה שדרן הרדיו ראסטי האמפריס המשדר בעת ובעונה אחת ב-160 תחנות רדיו בארה"ב. האמפריס מתכוון ללוות את ביקור משלחת הבונדס, לרבות הפגישות עם נציגי הממשלה, צה"ל והמשק, שעימם יפגשו - בשידורים חיים לרחבי ארה"ב.
