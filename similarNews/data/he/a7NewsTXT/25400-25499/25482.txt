

כארבעים אלף בני אדם גודשים בשעה זו את כיכר טרפלגר בלונדון בהפגנת תמיכה גדולה בישראל. בשעה האחרונה נשא דברים בעצרת ראש הממשלה לשעבר בנימין נתניהו וזכה לתשואות רמות ולהתלהבות של הקהל. כותרת ההפגנה - סולידריות עם ישראל.

כ-1,000 שוטרים גוייסו כדי להפריד בין המפגינים ובין הפגנת נגד שמאורגנת על ידי ארגונים מוסלמיים.
כ-350 אוטובוסים הוקצו להבאת אלפי יהודים מכל רחבי בריטניה, ובהם אלפי תלמידים, סטודנטים וחברי תנועות נוער. במקביל גויסו מאות אלפי ליש"ט למימון המבצע המנהלתי של העצרת מתקציבי המגבית, הסוכנות היהודית, קרן קיימת בריטניה ותרומות פרטיות.

