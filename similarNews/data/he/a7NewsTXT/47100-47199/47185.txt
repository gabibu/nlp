

פיקוד העורף יפרסם מחר הנחיות מפורטות על אופן ההתנהגות עם תחילת המתקפה בעיראק, ביניהם הנחיה לשאת את ערכות המגן, כך סוכם בהתייעצות בטחונית שכינס ראש הממשלה.
כמו כן סוכם כי הלימודים בבתי הספר ייתחדשו מיד אחרי חג הפורים ויתנהלו כסדרם.

הממשלה תתכנס מחר בבוקר לישיבה מיוחדת לקראת תום האולטימטום האמריקני בעיראק. בישיבה ישמעו השרים סקירות מעודכנות על המתקפה האמריקנית הצפויה ועל היערכות ישראל הן מבחינת חיל האוויר וכוחות הנ.מ. והן מבחינת פיקוד העורף.

ההערכות בישראל הן, כי הימים הקריטיים מבחינתה של ישראל הם היומיים-שלושה הראשונים של המתקפה, לאחר מכן צופים בישראל שהאמריקנים כבר ישלטו במערב עיראק והסיכוי של סדאם חוסיין לתקוף את ישראל יהיה כבר אפסי.

ברגע שתתחיל המלחמה ייפתחו מרכזי התקשורת המיוחדים, האחד במשרד החוץ בירושלים והשני במלון "דיויד אינטרקונטיננטל" בתל אביב
