

ירדן הגבירה את אמצעי הבטחון סביב שגרירויות ארה"ב ובריטניה, מאחר שהשלטונות חוששים מפני פיגועים מצד ארגונים קיצוניים בעת שארה"ב תתקוף את עיראק. בכירים בעמאן מסרו כי הוגברו גם אמצעי הבטחון ליד המעונות הפרטיים של דיפלומטים אמריקנים ובריטים.

השגרירות האמריקנית פרסמה היום הודעה לאזרחי ארה"ב לשמור על פרופיל נמוך ולהתרחק ממקומות, העלולים להיות מטרה לפיגועים בשל קשריהם למערב או לארה"ב. עם זאת, לא נקראו האמריקנים לצאת מיד מירדן, כפי שנאמר לאזרחי ארה"ב השוהים בכוויית.
