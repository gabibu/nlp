

האבטחה מסביב למוסדות ולנכסים האמריקנים, הבריטים והישראלים בצרפת תהודק מיד לאחר שתחל המתקפה על עיראק, כך הודיע היום דובר מטעם המשטרה בפריס.

שגרירות ארה"ב בפריס תזכה לאבטחה כבדה במיוחד, ואמצעי זהירות ינקטו ליד נכסים ומבנים הקשורים לארה"ב, בהם גם מסעדות "מק'דונלדס".

אמצעים דומים ינקטו ליד אתרים הקשורים בדרך כלשהי לבריטניה ולישראל, נאמר בהודעת המשטרה.

המטרה היא למנוע מתקפות טרור אפשריות והגנה מפני הפגנות מחאה על המלחמה, אמר הדובר.
