

שר הביטחון שאול מופז והרמטכ"ל משה יעלון החליטו להקפיא את הליכי החקיקה בעניין הגדלת משך תקופת שירות המילואים השנתית.

משמעות ההחלטה היא ששירות המילואים לא יוארך, כפי שתוכנן, בשבעה ימים נוספים כפי שנעשה בשנת '02, כך שתקופת המילואים אליה ניתן יהיה לזמן איש מילואים לא תעלה על 36 ימים בשנה.

מגורמים המקורבים לרמטכ"ל נמסר כי הסיבה לשינוי בהחלטה נובע מהקיצוץ המשמעותי בתקציב הביטחון והצמצום באימוני מערך המילואים.

למרות פרסום סיבה זו להחלטת הרמטכ"ל, הרי שפרשנים ויחצני"ם מעדיפים לזקוף את השינוי בדעתם של הרמטכ"ל ושר הביטחון לזכות מחאת אנשי המילואים שהבטיחו יציאה להפגנות נגד ההחלטה.
