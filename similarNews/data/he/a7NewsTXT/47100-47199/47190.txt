

הבוקר תתכנס הממשלה לדיון ולהערכת המצב לקראת פקיעת מועד האולטימטום שקיבלה עירק.

בדיונים על הערכת המצב שהתקיימו אמש אצל רה"מ, הוחלט לשמור על שגרה במיוחד במערכת החינוך. עוד סוכם להמשיך את הסגר באזורי יש"ע.

היום יחליט השר מופז אם להכריז על מצב ביטחון מיוחד בעורף.

צה"ל יגייס היום עשרות חיילי מילואים לתגבר את מערך הכבאות באזורי הסיכון.

המשטרה תעלה אחה"צ לרמה הגבוהה ביותר את היערכותה המבצעית. במטה הארצי בירושלים ייפתח מרכז דיווח ושליטה. מוקדי 100 יתוגברו וכוחות מבצעיים יהיו בכוננות מידית לפעולה.

עוד תוגבר הפעילות המבצעית של המשטרה בלחימה בטרור בערים ובמרחב התפר.
