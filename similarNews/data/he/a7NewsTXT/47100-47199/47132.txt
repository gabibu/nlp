

מבצע קידום מכירת מוצרי מזון תוצרת כחול-לבן יתקיים החל ממחר בלוס אנג'לס בין התאריכים 31-19 במרץ 2003, במסגרת הקמפיין "מזון משובח מישראל" . כך מסר חיליק אסיה, מנכ"ל המכון הישראלי ליצוא ולשיתוף פעולה בין-לאומי.

אסיה הוסיף, כי המבצע יתקיים בכ-100 חנויות מזון, מרכולים וסופר מרקטים שונים ברחבי לוס אנג'לס, בינהן 56 חנויות של רשת "ראלפ'ס". חנויות אלו מפרסמות את הקמפיין ואת מיקומם של מוצרי המזון הישראלי על מדפי החנויות.

לכבוד המבצע, אומר אסיה, הופק מדריך מיוחד המציג את החנויות המוכרות את מוצרי המזון הישראלי. המדריך יופץ ב- 65 אלף עותקים בעיתונות היהודית המקומית. במסגרת המבצע יתקיימו פגישות של יצואני מזון ישראלי עם נציגי רשתות ,מפיצים ויבואנים אמריקאים בלוס אנג'לס.



