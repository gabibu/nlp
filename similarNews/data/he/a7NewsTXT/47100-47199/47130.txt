

מליוני יהודים חוגגים היום את חג הפורים בכל רחבי הארץ.

בחוצות נראים ילדים מחופשים בתחפושות ססגוניות ובידיהם משלוחי מנות לחברים, גברים ונשים שיוצאים מבתי הכנסת לאחר קריאת מגילת אסתר , ועסקני צדקה הממהרים למסור את סכומי הכסף לעניים עוד היום, כמצוות החג.

מבתים רבים שהתכנסו כבר לסעודת פורים בוקעים קולות שירה וריקודים, אך רבים עדיין לא התעוררו לאחר חגיגות ליל אמש.

בכל רחבי הערים מוצעים בילויים שונים ומגוונים להמון החוגגים.

המשטרה נערכה בכוחות מתוגברים לאבטח את החוגגים, אך קוראת לציבור לשמור על עירנות.


