

רגע לפני פרוץ המלחמה מאותתת טורקיה כי היא עשויה להיות מוכנה לנקוט צעדים דחופים כדי לסייע לארה"ב במלחמתה בעיראק.

ראש הממשלה, הנשיא והרמטכ"ל הטורקי קיימו שיחות, שלדברי שר ההגנה עשויות להביא להסכמה לדרישות הדחופות של ארה"ב להשתמש בתחום האווירי ובבסיסי הקרקע הטורקיים.

"טורקיה החליטה לנקוט צעדים דחופים כדי לשמור על האינטרסים הלאומיים שלה", אמר לעיתונאים דובר הנשיאות טאג'אן אילדם לאחר הפגישה.

הוא לא מסר כל פרטים, אך הצעדים ייעשו בהתאם להמלצות המועצה לביטחון לאומי, גוף צבאי בחלקו, שבסוף ינואר קרא לממשלה לנקוט צעדים צבאיים שישמרו על האינטרסים של טורקיה.
