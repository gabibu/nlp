

במהלך פעילות חיילינו הלילה רב סמל עמי כהן מנתניה, לוחם צה"ל מכוחות המילואים באזור בית לחם.
בפעולת צה"ל נהרגו היום שני בכירים בזרוע הצבאית של החמאס.

רס"ל עמי כהן הי"ד, נהרג מירי מחבל בכפר מראח רבאח שמדרום לבית לחם. החיילים עסקו אותה שעה בסריקות לביצוע מעצרי מחבלים מבוקשים, זאת לאחר שעוצר הוטל על האזור כולו.

לאחר שפרץ הכוח לאחד הבתים ובקרב יריות עלה בידיו להרוג מחבל שהסתתר במקום, נפתחה אש אל הכוח מאחד הבתים הסמוכים. כהן ז"ל נהרג במקום וחבירו נפצע באורח קל והועבר לטיפול רפואי.

כהן ז"ל עבד כמאבטח בשגרירות ארה"ב בתל-אביב. הוא נולד וגדל בנתניה ושירת בגבעתי. חבריו סיפרו שהיה בעל פטור משירות מילואים אבל התנדב לשירות. "הוא לא ויתר והתעקש לשרת יחד עם החברים שלו לגדוד בבית לחם", אמר חברו, תמיר יעקב.

משפחתו וחבריו של כהן סיפרו שהיה מתנדב ותורם לקהילה באופן קבוע. "הוא התנדב בעמותה לעיוור", סיפר אחד מבני המשפחה, הוא התנדב במשמר האזרחי של נתניה, ובכל פעם שהיה פיגוע בעיר הוא היה רץ ועוזר ככל יכולתו. הוא היה פעיל בעמותות שונות ואוסף תרומות לנזקקים. היו אצלו בחדר עשרות קופות צדקה".

בשני אירועים נהרגו היום שני בכירי המבוקשים של החמאס בשומרון . מחבלים בחמאס אומרים כי "חוסל הקו הקדמי" של הזרוע הצבאית של החמאס בשומרון. לדבריהם, מדובר במכה אנושה לארגון.

הבכיר מבין השניים הוא נאסר עסידה, בסוף שנות ה-20 לחייו, שנחשב לבכיר מבוקשי החמאס ביהודה ושומרון. את עסידה הרגו חיילי הקומנדו הימי, שנשלחו לעצור אותו בכפר פונדוק שבין טול כרם לשכם.

בכפר מראח רבאח חוסל מחבל בטיל צה"לי.

מחבל פלשתיני, חמוש, חוסל במהלך הלילה בכפר מראח רבאח, דרומית לבית לחם, בירי טיל של כוח צה"ל, שפעל בכפר, לאחר שהוטל עוצר במקום, ממקורות בטחוניים.

עדי ראייה לחיסול סיפרו כי בראשית האירוע היו חילופי אש. לאחר מכן נשמע פיצוץ, לאחר שנורתה אש לעבר בית בכפר.
