

בשיחת טלפון שהתקיימה הלילה בין נשיא ארה"ב, ג'ורג' בוש, וראש הממשלה, אריאל שרון הבטיח כי משרד ראש הממשלה יהיה מעורב אישית בחקירת התקרית שבה נהרגה מפגינה אמריקאית בחבל עזה במהלך עימות עם כוחות צה"ל. כך מסר לכתבים דובר המועצה לביטחון לאומי בבית הלבן, שון מק'ורמק.

גורמי צבא מסרו כי רייצ'ל קורי (24) נהרגה כאשר קורת בטון נפלה עליה בטעות. דובר צה"ל הביע צער על התקרית.

דוברת במחלקת המדינה, ג'ו-אן פרופוקוביץ' בקרה את פעילות צה"ל נגד פלשתינים בכלל וכן את הריגת הפעילה האמריקאית "אנחנו מבינים שישראל החלה בחקירה. אנחנו מעוניינים ללמוד את תוצאותיה. אנחנו שבים וקוראים לצה"ל לנקוט בכל האמצעים האפשריים למנוע פגיעה באזרחים".
