

מספר החולים שאושפזו בהונג קונג לאחר שאובחנו כמי שלקו בדלקת הריאות הקטלנית, הגיע ל-123. כך מסרו מקורות ברשויות הבריאות. בין החולים, 111 סובלים מדלקת ריאות קשה.

המחלה המסתורית, הפוגעת בדרכי הנשימה ומוכרת כ"תיסמונת אקוטית של קשיי נשימה", הגיעה ככל הנראה בסוף השנה שעברה מסין, ועד כה גרמה למותם של תשעה בני אדם ולאישפוזם של מאות בהונג קונג, בווייטנאם, בסינגפור, בקנדה, באוסטרליה ובטייוואן. מבריטניה נמסר על מקרה אחד, וגם בישראל דווח על חשד למקרה הידבקות, של צעיר ששב מהמזרח הרחוק.

(עתי"ם-רויטרס)
