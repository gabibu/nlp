

הליגה הערבית יצאה ביום שלישי נגד מתקפה בעירק, היא קראה לקהיליה הבינלאומית לעשות מאמצים דיפלומטיים דחופים, בכדי למנוע את המלחמה, אך הכחישה ידיעות כי מזכ"ל הליגה ייצא לבגדד בנסיון אחרון למנוע עימות.
"אני קורא לכולם, ובעיקר למועצת הבטחון של האו"ם, לנהוג בהתאם לאחריות המוטלת עליהם ולעשות את כל המאמצים כדי למנוע את האופציה הצבאית ולהמשיך בדרך הדיפלומטית", אמר מזכ"ל הליגה עמר מוסא.
מוסא ציין כי החלטות מועצת הבטחון, לפירוק עירק מנישקה, "אינן מעניקות רישיון" לפעולה צבאית, ואינן מכילות תאריכי יעד שאחריהם אפשר להפעיל כוח.


