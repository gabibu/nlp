

פיקוד העורף הודיע לאזרחי ישראל להשלים את ההכנות בתחום המיגון ולהכין את המרחבים המוגנים - ממ"דים, מקלטים או חדרים אטומים.

בהודעה זו עולה בדרגה המוכנות שדורש פיקוד העורף מהאזרחים. אמש בשעות הערב ביקש פיקוד העורף מהאזרחים להכין את המוצרים הדרושים למרחב המוגן, אך לא להכינו בפועל. עתה שונתה ההוראה והציבור מתבקש להכין את המרחבים המוגנים לקראת מלחמה.

על פי הודעת פיקוד העורף ישדר החל מהיום 33 סרטי הדרכה המסבירים את אופן איטום המרחבים המוגנים. יחד עם זאת, מדגיש פיקוד העורף כי אין צורך לשהות במרחב המוגן. בפיקוד העורף הדגישו, כי גם אם אזרחים יבחרו לשהות במרחב המוגן, או בחדר האטום, הם מתבקשים להקפיד על השארת דלת פתוחה לכניסת אוויר. פיקוד העורף השאיר על כנה את הוראתו לא לפתוח את ערכות המגן.
