

משרד החינוך מודיע, כי הלימודים יתחדשו כסדרם בתום חופשת הפורים מחרתיים, יום ה' ה-20.3.03. המורים והתלמידים מתבקשים להגיע לבתי הספר.

בהתאם ומקביל להנחיות פיקוד עורף לאטום את המרחב המוגן בבתים, הנחה משרד החינוך את המנהלים והגננות להגיע עוד במהלך חופשת הפורים למוסדות החינוך, ולוודא כי כל ציוד החירום הנדרש נמצא במקלטים ובמרחבים המוגנים. כמו כן, הונחו המנהלים לאטום כיתות, כדי להשלים את הפער בין תפוסת המיקלוט למספר התלמידים במוסד:

קו פתוח יעמוד לרשות אנשי חינוך במחוזות השונים של משרד החינוך בין 07:00-22:00
מחוז ירושלים 02-5601801
מחוז צפון 04-6500184
מחוז חיפה 04-8632600
מחוז תל אביב 03-6896788
מחוז מרכז 03-6896699
מחוז דרום 03-6231281

הורים ותלמידים יוכלו להסתייע החל ממחר בשעה 8:00 בבוקר בחדר המצב של המשרד, אשר יפעל 24 שעות ביממה, בטלפון 02-6222211.

בנוסף יעמוד לרשות התלמידים הקו הפתוח 1204 של משרד החינוך. הקו מאוייש על ידי יועצים חינוכיים של המשרד ויפעל החל מהיום ובכל יום בין השעות 7:00-22:00
משרד החינוך יודיע כל כל שינוי בסדרי הלימודים באמצעות מנהלי המחוזות וכלי התקשורת.
