

בבירת ערב הסעודית נהרג אדם אחד בביתו, השלטונות הסעודיים חוקרים את האפשרות שהיה חבר בארגון אל קאעידה, כך נאמר בהודעת משרד הפנים הסעודי.

הפיצוץ, שנגרם כתוצאה מהתפוצצות מטען חומר נפץ, אירע בשכונת אל ג'זירה במזרח ריאד, נאמר בהודעה בה צוין כי המשטרה מצאה במקום מאגר נשק שכלל רובים, אקדחים, רימוני יד וחומרי נפץ רבים.

בכיר במשטרת ריאד, שביקש להישאר לעת עתה בעילום שם, אמר כי השלטונות חוקרים את האפשרות שההרוג היה חבר בארגון אל קאעידה, וכי "יתכן שהכין מטען חומר נפץ שהתפוצץ טרם הזמן".

בהודעת סוכנות הידיעות הסעודית הרשמית נאמר כי על ההרוג לא היו כל אמצעי זיהוי.
