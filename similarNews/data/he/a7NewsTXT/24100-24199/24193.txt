

לרגל יום העצמאות יקבל היום הנשיא קצב במשכנו בירושלים מפקדים שלחמו במלחמת העצמאות.

אחר כך יקבל הנשיא חיילים שהצטיינו השנה במהלך שירותם הצבאי.

המוזיאונים של משרד הביטחון יהיו פתוחים היום למבקרים ללא תשלום.

חלק ממחנות צה"ל יהיו פתוחים גם הם, בין היתר ייפתחו מחנות חיל האוויר בתל נוף וברמת דוד, מחנות חיל הים בחיפה ובאילת, אתר יד לשריון בלטרון ועוד.

מפעלי ים המלח, ובית הספר הארצי לשוטרים בקריית אתא ייפתחו גם הם לקהל המבקרים.
