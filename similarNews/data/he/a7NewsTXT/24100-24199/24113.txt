

ארבעה חיילים אמריקנים נהרגו ולפחות אחד נפצע בהתפוצצות שאירעה סמוך לנמל התעופה של קנדהאר שבאפגניסטן, כך הודיע הפנטגון. החיילים נהרגו כאשר ניסו לפוצץ באופן מבוקר רקטות שננטשו ע"י אנשי טליבאן ואל קאעידה.

שר ההגנה האמריקני דונלד ראמספלד אמר כי תקרית זו מוכיחה שעדיין קיימת סכנה לכוחות הקואליציה באפגניסטן. "לאחרונה התקבלו דיווחים שונים על האלימות באפגניסטן, ולמרות שהתקדמנו בהחזרת היציבות למדינה זו, יעבור זמן רב עד שתושג אווירה שוחרת שלום".
