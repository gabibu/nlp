

קבלת הפנים המסורתית לרגל יום העצמאות שנערכת בכל נציגויות ישראל בעולם לא תתקיים השנה בשגרירויות ישראל בקאהיר וברבת-עמון.

ההחלטה לבטל את הארועים התקבלה בעקבות האווירה העויינת השוררת בימים אלה במצרים ובירדן והחשש שמעטים, אם בכלל, מהמוזמנים, יבואו.

גורמים מדיניים העריכו כי גם במקומות אחרים בעולם, קבלות הפנים יהיו דלות משתתפים, כביטוי מחאה של המוזמנים באותן מדינות לפעילות צה"ל בכפרים הערביים ביש"ע.
