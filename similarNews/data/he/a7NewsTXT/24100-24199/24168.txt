

ראש הממשלה אריאל שרון ושר החוץ האמריקני קולין פאוול נועדים כעת במעונו של ראש הממשלה בירושלים בניסיון להגיע להסכמה על מסמך ישראלי-פלשתיני משותף להפסקת האלימות.

פאוול נועד היום עם נציגים פלשתינים וידווח לשרון על תוצאות שיחותיו.

קודם לכן נפגש פאוול עם יו"ר הכנסת, ח"כ אברהם בורג ואמר לו כי ארה"ב נמצאת בעיצומם של מאמצים לכינוס ועידה בהשתתפות הצדדים לסכסוך, מדינות-ערב וגורמים נוספים.

פאוול הדגיש בשיחה, כי ארה"ב נחושה בדעתה לעשות הכל כדי להביא לפתרון סכסוך הדמים באיזור.

יו"ר הכנסת בורג השיב, כי הוא תומך ברעיון הוועידה, שלדעתו, היא הדרך היחידה לקראת התקדמות רצינית שתשים-קץ למעגל הדמים והאיבה. לדעת בורג, במרכז דיוני הוועידה צריכה לעמוד היוזמה הסעודית.


