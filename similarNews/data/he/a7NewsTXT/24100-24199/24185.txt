

סוכנות קול רינה מסרה כי לפני כשעה זיהה צה"ל 4 מחבלים דרומית לדוגית שבגוש קטיף. כוח צה"ל ירה לעברם. בסריקות שנערכו במקום נמצאה גופת מחבל חמוש ברימונים.

צה"ל ביקש הערב מתושבי הישוב נצרים לחגוג את אירועי יום העצמאות באחד מהאולמות הסגורים בישובם לאחר שהמחבלים ירו לעבר הישוב. מהירי איש לא נפגע אך שני כבלי חשמל ניזוקו.

מחבלים ירו הערב לעבר כוח צה"ל בשעה שהיה בפעילות מבצעית באזור רחבת כנסיית המולד בבית לחם. מהירי לא נפגע איש מכוחותינו. חיילינו השיבו אש.

משעות הבוקר סרקה משטרת ירושלים אחרי חוליית מחבלים בכפר עיסאוויה. בצהריים הוטל עוצר מלא בכפר וכוחות מיוחדים תחקרו את התושבים. לפי שעה, אין עצורים.




