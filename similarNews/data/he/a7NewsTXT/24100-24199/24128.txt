

בעיתון הערבי "אל קודס אל ערבי", היוצא לאור בלונדון פורסם כי ארגון אל קאעדה של אוסאמה בן לאדן, לקח אחריות לפיצוץ ליד בית הכנסת באי ג'רבה ביום חמישי האחרון, בו נהרגו 16 בני אדם. "פיגוע התאבדות זה בא בתגובה לפשעי ישראל כנגד העם הפלשתיני בגדה המערבית וברצועת עזה", נכתב בהצהרה, שלטענת העיתון הגיעה מארגון הטרור.

בהצהרה נכתב כי נהג המשאית, הטוניסאי ניזאר בן מוחמד נוואר, ביצע את הפיגוע שתוכנן על ידי "הפיקוד של הצבא האיסלמי לשחרור המקומות הקדושים".

השלטונות בטוניסיה ממשיכים לטעון כי האירוע נבע מתאונה, וכי נהג משאית גז איבד שליטה על המכונית והתנגש בקיר בית הכנסת.

