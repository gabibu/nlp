

3 ערבים כבני 21 מהכפר משהד שליד נצרת חשודים בהשלכת אבנים לעבר כלי רכב חולפים במהלך הימים האחרונים, בכביש הראשי החוצה את הכפר.

מהמשטרה נמסר כי מדובר ב-4 מקרים בהם הושלכו אבנים לעבר כלי רכב, בהם גם אוטובוס. איש לא נפגע.

שלושת החשודים שנעצרו ביצעו על פי החשד את המעשה המיוחס להם מגבעה הסמוכה לכביש.

עוד נמסר כי בחקירתם הם הודו כי אכן היו על הגבעה באותה עת, אך מכחישים כי השליכו אבנים על כלי רכב.

המשטרה תבקש להאריך את מעצרם בבית משפט.


