

ראש אמ"ן האלוף אהרון זאבי-פרקש מעריך כי למעצרו של מרואן ברגותי תהיה משמעות הרתעתית לעתיד.

בתידרוך לכתבים שהתקיים בירושלים אמר האלוף זאבי-פרקש, כי "מדינה שוחרת שלום וביטחון אינה יכולה להרשות לעצמה שטרוריסטים יסתובבו חופשי ולכן הנחישות של צה"ל להאבק בטרור, לא משנה מהו מעמדו של העצור, היא כוח הרתעה חשוב לעתיד. העלינו את רף הטיפול בטרור כדי שכולם ידעו שאנו לא נרתעים מלהילחם בו".

עם זאת, האלוף זאבי-פרקש הוסיף, כי המעצר יכול גם לגרום להגברת השנאה ורגש הנקמה והוא הזהיר מפני חטיפות של אזרחים וחיילים, כדי שישמשו בני-ערובה בתמורה לשיחרורו של ברגותי.
