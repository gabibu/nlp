

שר האוצר סילבן שלום הודיע אתמול כי התקציב החדש המתוקן שיוגש לממשלה ולכנסת לא יכלול מלווה ביטחון למימון הוצאות המלחמה. המשמעות היא שיועמק הקיצוץ בתקציב המדינה וכי ייתכן שיוטלו מסים חדשים. דברי שלום נאמרו בוועידת ההיי-טק הישראלית לעסקים.

באוצר מתכננים הצעות חדשות לקיצוץ בתקציב, בין היתר מדובר בביטול חוקים פרטיים כחוק הנגב וחוק משפחות ברוכות ילדים, וכן בהעלאה של תשלומי מע"מ, העלאה באחוז אחד. לעומת זאת, השר הבטיח כי חיילי המילואים שגויסו בצו 8 יזכו להקלות שונות.

