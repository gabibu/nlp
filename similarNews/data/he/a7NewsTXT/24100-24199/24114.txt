

הבולשת הפדרלית של ארה"ב קראה לבנקים בוושינגטון ובסביבתה לשמור על ערנות לאחר שהתקבלה אזהרה מפני פיגוע טרור.

האזהרה התקבלה אתמול בשיחה טלפונית אנונימית מהולנד שעברה דרך קנדה, ונאמר בה כי מטען חומר נפץ יתפוצץ בצהריים באחד הבנקים "הלאומיים" בוושינגטון. המטלפן האלמוני אמר כי נודע לו על התוכנית ממודיע, והוא פירט את סוג חומר הנפץ שבו ישתמשו, לדבריו.

האף-בי-איי ציין כי אין הוא סבור שאזהרה זו "אמינה במיוחד", אך עם זאת הזהיר את המיגזר הבנקאי באיזור וושינגטון על הסכנה הצפויה.
