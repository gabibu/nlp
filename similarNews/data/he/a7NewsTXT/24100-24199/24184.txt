

אירועי יום העצמאות ה-54 נפתחו הערב בטקס חגיגי בהר הרצל. הטקס נפתח בהדלקת המשואות כשהפעם מדליקים את המשואות 11 ילדים וחייל צה"ל.

אלפי שוטרים, חיילים ומתנדבים של המשמר האזרחי , בסיוע מסוקים, מאבטחים את ארועי החג.

ברחבת מערת המכפלה נערך כעת טקס יום העצמאות לתושבי קרית ארבע וחברון. קהל רב משתתף בטקס. הטקס מתקיים בנוכחות סגן השר גדעון עזרא, ראשי הציבור וקציני צה"ל בגיזרה.

בראשון לציון החליטו הערב לקיים את המופע "רוקדים עצמאות", זאת לאחר שבשעות הצהרים הוחלט לבטלו.
