

דובר הבית הלבן ארי פליישר אמר אחה"צ כי הנשיא בוש מלא הערכה לשליחותו של פאוול במזה"ת. הדובר הוסיף כי הנשיא עוקב מקרוב אחר המגעים שמנהל פאוול באזור, וכי הוא מעורב באופן אישי בניסיונות להשיג רגיעה והפסקת אש.

פליישר הדגיש את החשיבות שבאימוץ מסמך זיני ובכניסה מהירה ליישום תוכניות טנט ומיטשל.

למרות דברי פליישר, אבו מאזן מבכירי הרש"פ אמר כי שליחותו של שר החוץ פאוול מסתיימת מחר בלא כלום משום "שלא הביאה לנסיגה ישראלית משטחי הרש"פ".

אבו מאזן הדגיש כי לא ניתן לדבר על התקדמות כלשהי לפני נסיגה ישראלית מוחלטת.

