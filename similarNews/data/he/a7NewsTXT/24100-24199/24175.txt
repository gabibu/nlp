

יותר מ-150 יהודים-צרפתים הפגינו הבוקר מול הקונסוליה הצרפתית בירושלים נגד מדיניותה האנטישמית של ממשלת צרפת.

כתבת עתי"ם מוסרת כי המפגינים, רובם חברי הליכוד מצרפת, שהו אתמול בחברון כדי להביע הזדהות ולחזק את ידי התושבים היהודים שם.

הבוקר הגיעו המפגינים נושאים דגלי ישראל ושלטים בידיהם אל מול הקונסוליה הצרפתית שעובדיה עמדו בחצר המבנה. המפגינים צעקו לעבר עובדי הקונסוליה: "ערפאת לבארבאס" (רובע ערבי בפריס), "פריס - בירה ערבית", "ישראל תחיה וצה"ל ינצח".

כתבת עתי"ם מוסיפה, כי המפגינים אחזו בדרכוניהם הצרפתים בידיהם, כשהם מנופפים בהם כלפי מעלה והחזיקו שלטים שעליהם נכתב: "ערפאת ושר החוץ הצרפתי נלחמים נגד ישראל".
