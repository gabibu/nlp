

15 מדינות האיחוד האירופי החליטו שלא לכנס את ועדת האסוציאציה של ישראל והאיחוד האירופי, משום ש"מספר קטן של מדינות מתנגדות לכך", אמר שר החוץ הצרפתי היבר ודרין.

הוועדה האירופית הציעה בשבוע שעבר לכנס את הוועדה, כדי לנסות לפתוח בדיאלוג מדיני בין האיחוד לבין ישראל.

"צרפת אינה מתנגדת לכינוס הוועדה", ציין ודרין והוסיף כי "זו תהיה הזדמנות טובה לומר דברים רבים, אך מספר קטן של מדינות מתנגדות לכך כרגע". הוא לא מסר מי המדינות המתנגדות. שלוש מדינות הודיעו בשבוע שעבר על התנגדותן לכינוס כזה: הולנד, גרמניה ובריטניה.
