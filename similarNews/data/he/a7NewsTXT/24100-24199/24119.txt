

מנהל אתר החרמון זאב גרינפלד, מסר כי אתר החרמון יהיה סגור במהלך חג העצמאות בהוראת כוחות הביטחון בשל המצב הבטחוני בצפון. במהלך האירועים האחרונים פגעו פצצות מרגמה וטילי נ.ט. באתר. גרינפלד מסר כי בסריקות שנערכו ברחבי האתר לא נמצאו נזקים.

כתב עתי"ם מוסר כי צה"ל וכוחות הביטחון הועמדו לקראת יום העצמאות בכוננות גבוהה בהר דב, גזרת החרמון ולאורך גבול הצפון, זאת מחשש לירי מכוון של החיזבאללה לעבר ישובים וניסיון לתקוף מוצבים במטרה לשבש את שמחת החג. כל האירועים ברחבי הגליל יאובטחו ע"י חיילי צה"ל, שוטרי מג"ב, שוטרים ומתנדבים.
