

מקורות פלשתינים אומרים כי שר החוץ של ירדן מרואן מועשר ייפגש היום בצהריים עם יאסר ערפאת במשרדו בבניין המוקטעה ברמאללה.

מועשר יגיע במסוק ירדני לרמאללה וידון עם ערפאת בהתפתחויות האחרונות עקב הפגישה שקיים ערפאת עם קולין פאואל.

בכיר פלשתיני אמר כי נושא כינוס ועידה בינלאומית אזורית על פי הצעתו של שרון, יעלה בשיחה בין השניים, על מנת לגבש עמדה משותפת לפני פגישת ערפאת עם פאואל שתתקיים ככל הנראה מחר.


