

שופט בית המשפט העליון לשעבר יצחק זמיר אמר בראיון ל"הארץ" כי הסרבנות טומנת בחובה סכנה חמורה יותר מזו הטמונה בעבריינות הפלילית הפשוטה. "חברה דמוקרטית אינה יכולה להחזיק מעמד לאורך זמן לנוכח תופעה רחבה של סירוב לציית לחוקים".

זמיר אמר כי כיבוד החוק והדמוקרטיה אינם עולים בקנה אחד עם סירוב לקיים הוראת חוק אחת "המשפט אינו יכול להבחין בין חוק לחוק. נשמת המשפט טמונה בשוויון".

לדבריו אין לשפוט אדם על השקפותיו וכל אדם רשאי להביע את עמדתו אבל "סירוב לקיים חוק או לציית להוראה חוקית הוא עבירה פלילית".

אמנם הסרבנות היא "עבריינות אידיאולוגית", כלשונו אבל כיון שמדובר בכל זאת בעבריינות, סכנתה טמונה דוקא בעורף הציבורי ובתמיכה הפוליטית הניתנים לעבריינות זו.
