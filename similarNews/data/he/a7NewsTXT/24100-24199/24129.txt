

לרגל יום העצמאות ה-54 של מדינת ישראל תשגר השנה הסוכנות היהודית 11 אמנים ישראלים, מהשורה הראשונה, להופעות בחגיגות העצמאות וירידי עלייה שמארגנת הסוכנות בקהילות היהודיות בחבר המדינות. יחד עם האומנים הישראלים משגרת הסוכנות לחבר המדינות גם כמה אמנים-עולים, שהתפרסמו בארץ ובחו''ל.

מנהל המחלקה לחבר המדינות, עמוס להט, אומר כי זו הפעם הראשונה שאומנים ישראלים יגיעו לערי הפריפריה של ברית המועצות לשעבר: "האמנים באים לא רק לשיר ולרקוד אלא גם להעביר מסר של ישראל, שלמרות מתקפת הטרור המתנהלת נגדה ממשיכה המדינה לחגוג את עצמאותה".

בכל אירוע חגיגי של יום העצמאות של ישראל צפויים להשתתף אלפי יהודים מקומיים, ביניהם עולים פוטנציאליים, שבפניהם תפרוס הסוכנות היהודית ירידי עלייה גדולים בהשתתפות עשרות נציגי רשויות מקומיות, משרדי ממשלה, מוסדות לימוד ומעסיקים ישראלים .

את הידיעה העבירה הסוכנות היהודית לישראל.


