דליה איציק לא לבד. מינויים פוליטיים הם אחת המכות הקשות של המשק הישראלי. מדובר במכה כפולה: ראשית, ניפוח מנגנונים - עשרות ואולי מאות מינויים פוליטיים מוברגים מדי שנה לחברות הממשלתיות, הגופים העירוניים, העמותות השונות וזרועות הכנסת. הבעיה השנייה היא חוסר מקצועיות, כשבעלי תפקידים בכירים, יותר או פחות, מוצנחים מלמעלה, במקרים רבים ללא כל הכשרה או ניסיון בתפקיד אותו הם אמורים לבצע. 

 לכך יש להוסיף את המרמור שיוצר המינוי הפוליטי אצל אלו שעובדים בתוך המנגנון שנים וממתינים להזדמנות להתלבש על תפקיד בכיר יותר, כשברגע הקריטי מוצנח מעל ראשם איזה מקורב של איזה שר או פקיד בכיר. 

 אם אתם עובדים בחברה ממשלתית או רשות כמו רשות הדואר, כל מה שיש לכם לעשות זה להרים עכשיו את הראש ולהסתכל ימינה ושמאלה. אין ספק שתראו כמה וכמה מינויים כאלו. לא ראיתם? לא נורא החבר'ה האלו לא תמיד טורחים להגיע לעבודה. 

 רשימת המינויים הפוליטיים היא אין סופית. מדי יום כמעט נודע על מינוי פוליטי נוסף, ועל כל מינוי שהתקשורת מדווחת עליו או כזה שנחסם על ידי גופי הביקורת כמו ועדת המינויים של הכנסת, יש עוד כמה וכמה כאלו שנעשים מאחורי הקלעים. היום, לדוגמה, טורפד ברגע האחרון מינוי של עוזרת לשעבר של השר סילבן שלום. 

 שלום ניסה למנות את שלומית שור, לשעבר יועצת התקשורת שלו, לתפקיד בכיר במס הכנסה. בעלה של שור פעיל בצעירי הליכוד.  "ג'ובים, ג'ובים, ג'ובים", צעקו המקורבים בקריאה שהפכה לבונטון באחת מוועידות הליכוד הקודמות, ואכן הג'ובים זורמים  מינוי זה נחסם על ידי נציבת מס הכנסה, שהבהירה שאין מקום למינוי לא מקצועי לתפקיד בכיר כל כך כמו זה שחשק בו שלום עבור העוזרת לשעבר. אבל שור לא תגיע כל כך מהר ללשכת האבטלה - כעת נבחן מינויה לתפקיד מנהלת הסברה ויחסי ציבור במס הכנסה. 

 עוד מאירועי היום החולף: מינוי ארבעה מעובדי בנק ישראל לתפקידים בכירים בחו"ל. המינוי נקבע אומנם על ידי ועדה של בנק ישראל, אבל ההליך, כך מסתבר היום, היה סודי לחלוטין וסגור בפני נציגים נוספים מהמגזר הממשלתי. 

 "ג'ובים, ג'ובים, ג'ובים", צעקו המקורבים בקריאה שהפכה לבונטון באחת מוועידות הליכוד הקודמות, ואכן הג'ובים זורמים. לכל שר ולכל בעל תפקיד בכיר רשימה של מקורבים שמחפשים את התפקיד הבא. חלק מהמינויים מוצדקים ונכונים וחלקם מיותרים לחלוטין. 

 הפוליטיקאית דליה איציק ממנה את הפוליטיקאי כהן לתפקיד יו"ר בנק בצרות - עם שכר של למעלה ממיליון שקל בשנה 

 בחודש החולף נרשם שיא חדש במינויים הפוליטיים. המדובר בהליך מינויו של רענן כהן, שר ללא תיק ובכיר העסקנים במפלגת העבודה, לתפקיד יו"ר  הבנק לפיתוח התעשייה (  פתוח.ג  [9]  : ת"א)  . הפוליטיקאית דליה איציק ממנה את הפוליטיקאי כהן לתפקיד יו"ר בנק בצרות - עם שכר של למעלה ממיליון שקל בשנה. זאת, בכדי לפנות את הדרך למינוי אחר בתוך המפלגה, ובו בזמן גם לדאוג לעתידו של חבר ותיק. כל הפוליטיקה המקומית על רגל אחת, או בקיצור: "רק בישראל". 

 אותה איציק דאגה באחרונה גם לשורה של מקורבים בכירים קצת פחות, ובראשם אבי בלשניקוב, ראש לשכתה לשעבר, שמונה לתפקיד סמנכ"ל במכון היצוא. המינוי נעשה לאחר קיצוץ חד בכוח האדם של המכון. עובדים מהשורה נזרקו לרחוב ומינויים מהשורה קודמו לתפקידים בכירים שקודם לכן כלל לא היו קיימים. 

 מאחר שהשנה החולפת היתה שנת התפכחות בכל הקשור לתרבות השלטון ולהתנהלותה של מדינת ישראל, שנה שבה הבינו רבים שהמנגנון לעולם לא יפקח על עצמו באופן שייצור לפחות מראית עין של מינהל תקין, הדרך היחידה לצמצם ולו במעט את תופעת המינויים הפוליטיים היא לצמצם את המגזר הממנה: פחות שרים - פחות פקידים בכירים - פחות מינויים פוליטיים. 

 בעשור האחרון עלתה שורה של הצעות לביטול וצמצום משרדי ממשלה בלתי נחוצים.  הדרך היחידה לצמצם ולו במעט את תופעת המינויים הפוליטיים היא לצמצם את המגזר הממנה: פחות שרים - פחות פקידים בכירים - פחות מינויים פוליטיים  קשה אומנם להאמין שמי מהפוליטיקאים יהיה אמיץ מספיק לקדם יוזמה מסוג זה כאשר בשטח מסתובבים לפחות חמישה שרים בזבזניים בלי תיק, אבל הצעות כאלו עלו בכל זאת בעבר. משרד התמ"ס של איציק הוא מקום טוב להתחיל. 

 עיקר פעילות משרד התמ"ס היא ברשויות שכבר הפכו כמעט עצמאיות לחלוטין: הרשות להגבלים עסקיים, לשכת המדען הראשי ומרכז ההשקעות. מרכז ההשקעות עובר רוויזיה גדולה והתאמה למציאות, וכך גם לשכת המדען. רשות ההגבלים פועלת מזה זמן רב באופן עצמאי לחלוטין. אחרי כל זה, מי זקוק למשרד עצמו? 

 משרד נוסף כזה הוא משרד התקשורת, שם אפילו השר רובי ריבלין (שהצטיין השנה במינויים פוליטיים ברשות הדואר) הודיע כי בכוונתו לסגור את המשרד, ואף הקים ועדה מיוחדת שתמליץ על הדרך להפוך את משרד התקשורת כולו לרשות מפקחת לפי מודל רשות התקשורת האמריקאית. גם מיזוג שני משרדים כמו משרד התרבות, המדע והספורט עם משרד התמ"ס, או משרד התשתיות עם משרד השיכון, עשויים להביא לצמצום מסוים בבזבוז האדיר של הממשלה ובמכת המינויים הפוליטיים.