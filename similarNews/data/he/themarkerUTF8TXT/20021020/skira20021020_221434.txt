במחזורים ירודים, התאוששו במקצת מדדי המניות המובילים בתל אביב. בסיכום שבועי, העפיל מדד תל אביב 100 מ-326.54 ל-330.58 נקודות (1.24%+), מדד תל אביב 25 מ-335.97 ל-341.57 נקודות (1.67%+), מדד תל-טק מ-155.53 ל-155.90 נקודות (זניח). הגדיל עשות מדד הבנקים המסחריים שתפח מ-364.43 ל-376.26 נקודות (3.25%+). 

 יצא מן הכלל מדד יתר מניות והמירים, שנשחק מ-261.63 ל-259.19 נקודות (0.93%-). מדד המניות הכללי טיפס מ-318.00 ל-319.45 נקודות (0.46%+). 

 שער הדולר נהנה מתמיכה ראשונית באזור 4.7150 שקלים, כש"מחסום הברזל" שוכן באזור 4.61 שקלים. משוכת ההתנגדות הראשונה אורבת למטבע האמריקאי באזור 4.89 שקלים; וזו אחריה - בסביבות 5.01 שקלים. 

 מדד דאו ג'ונס חותר לקראת משוכת 8,530 נקודות, כשהוא נהנה מתמיכה צ'רטיסטית ברמות 8,000 ו-7,280 נקודות. מניית  אמבלייז (  BLZ  [10]  : לונדון)  , הנסחרת בלונדון, צנחה מאז יוני מפסגת 115 ליש"ט לתחתית 60 ליש"ט (שתכהן כרמת תמיכה ראשונה), כשהיא ננעלת ביום ששי ב-63 ליש"ט. משוכת ההתנגדות הראשונה בדרכה מעלה רובצת (השבוע) באזור 65 ליש"ט; וזו אחריה - בסביבות 80 ליש"ט. 

 שער-נעילתה של מניית  צ'ק פוינט  (  CHKP  [11]  : NASDAQ)  , שספג חבטה עזה ביום ששי, קרוב לתחתית שכרה בתחילת יולי (12.11 דולר). רף זה אמור לכהן כמחסום תמיכה ראשון. משוכת ההתנגדות הראשונה בדרך התאוששותה של המניה מצויה בסביבות 17 דולר.