לאחר שבועיים רצופים של עליות עשוי שוק המניות להיכנס לשלב של התייצבות בשבוע הבא, כש-150 מחברות ה-S  500 ידווחו על תוצאותיהן לרבעון השלישי. תוצאות משביעות רצון שהציגו בשבוע שעבר סיטיגרופ (סימול C),  מיקרוסופט (  MSFT  [10]  :NASDAQ)  ,  יבמ (  IBM  [11]  :NYSE)  ו  נוקיה (  NOK  [12]  :NYSE)  , הקפיצו את המדדים המובילים. 

 עם זאת, השווקים לא עלו בעקביות. המדדים המובילים ירדו בחדות ביום רביעי בעקבות ירידה ברווחי  אינטל (  INTC  [13]  :NASDAQ)  , שהזכירה למשקיעים את הצפי לחולשה בנתוני הבסיס. ביום שישי נרשמה מגמת מסחר הפכפכה לאחר  שסאן מיקרוסיסטמס  (  SUNW  [14]  :NASDAQ)  ו  אריקסון (  ERICY  [15]  :NASDAQ)  פירסמו דו"חות חלשים. 

 "השוק נע מעלה ומטה בטווחים של 200 נקודות בתגובה לנתוני הדו"חות", אמר ג'ים פולק, מנהל מחלקת הסחר ב-די.איי דייווידסון. פולק הוסיף שכעת הזמן המתאים להתייצבות. 

 לאחר שהדאו עלה ביותר מ-1,000 נק', מאז נגע בשפל של 5 שנים לפני מעט יותר משבוע, והנאסד"ק טיפס בקרוב ל-200 נק', לאחר שרשם שפל של שש שנים וחצי, מאמין פולק שהשוק סובל ממגמה של רכישות יתר. "המניות עלו למרות שלא חל כל שינוי בהשקעות ההון על טכנולוגיית מידע או בתחזית הכלכלית", אמר פולק. 

 מבין 209 חברות ה-S  שדיווחו עד עתה על תוצאותיהן, גברו 127 על תחזיות האנליסטים. אך תחזיות אלה הורדו באופן חד במהלך עונת ההודעות המוקדמות הקשה. בינתיים נמשכת מגמת הורדת התחזיות לרבעון הרביעי. "נהנינו מעלייה פה, אך אני צופה שהשוק ייסוב חזרה מטה", אמר טים היקין, סחרן בתומס וויזל פרטנרס. "אין די מומנטום בשוק להמשך עליות". 

 ביולי החל הדאו בזינוק של 1,000 נק' שהסתיים בפתאומיות בסוף אוגוסט. ביצועי השוק בשבוע שעבר מעלים בלב המשקיעים את השאלה האם תרחיש זה יחזור על עצמו. "העלייה עומדת ללבוש תבנית זהה לזו של יולי", אמר ריצ'רד דיקסון, אנליסט טכני בהיליארד ליונס. "אינני חושב שזו ראשיתו של שוק פרי חדש. אנחנו צריכים לבקר שוב בטריטוריות נמוכות - במידה ומדובר במבחני שפל חדש אם לאו - בטרם נגיע לתחתיתו של שוק הדובים הנוכחי". 

 הדו"חות הכלכליים העיקריים של השבוע הבא יפורסמו ביום שישי. הזמנות למוצרים בני קיימא צפויות ליפול ב-2% בספטמבר לאחר שירדו ב-0.4% באוגוסט. מדד סנטימנט הצרכנים צפוי לעלות מעט מ-80.4 ל-81 באוקטובר. 

 מכירות בתים חדשים חזויות לרדת ל-985 אלף בספטמבר מ-996 אלף באוגוסט, בעוד שמכירות בתים קיימים חזויות לעלות ל-5.35 מיליון בספטמבר מ-5.28 מיליון.