ליצן אחד אמר פעם שישנם זמנים בהם התגובה הראויה לבעיה היא להיכנס לפאניקה. לאחר נפילה של קרוב ל-400 נקודות במדד הדאו ביום שישי, יש תחושה דומה. אולם לפני שתקפצו ותמכרו את כל המניות ותדחפו את הכסף לבלטות, עיצרו רגע כדי להרהר. 

 הגיוני לחשוב שהרע מכל, עד כמה שהיה רע, איננו מאחורינו. יש סיכוי טוב שהשוק יעלה בשבוע הבא, אולי בגלל שורטיסטים שמכסים את ההימור שלהם. זה לא אומר שהתפנית קרובה או ששוק הדובים תם. 

 משקיע פרטי צריך להתגבר על הרעיון שהוא יכול להתחכם לשוק הזה. הרשו לי להציע רעיון פשוט יותר. תשכחו מחמש השנים האחרונות. 

 בדיוק. תמחקו אותן, רישמו אותן בתור חוויה לימודית, בתור בועה, בתור מסיבה שהשתבשה. מדד S  500 עומד היום היכן שעמד ביוני 1997. בואו נתחיל מחדש עם פרספקטיווה חכמה יותר. 

 זהו תרגיל כואב יותר ממה שהוא נשמע. ראשית, פירוש הדבר שעליכם לוותר על האופטימיות האוטומטית לפיה ישובו המניות החביבות עלינו לתהילת העבר שלהן. במיוחד בטכנולוגיה, רובן לא יעשו זאת. 

 הדבר הקשה ביותר למשקיעים הוא למכור את המניות המפסידות.  הדבר הקשה ביותר למשקיעים הוא למכור את המניות המפסידות  אבל אם אנחנו מתחילים מחדש - אם אנחנו מניחים שמה שקובע הוא העתיד, לא העבר - יהיה קל יותר להיפטר מהטעויות. 

 שלא תהיה לכם טעות: מצב הכלכלה היום חלש בהרבה ממה שהיה ב-1997, כאשר הצמיחה עדיין היתה חזקה. שוקי המניות בארה"ב כבר אינם מפתים משקיעים זרים כפי שעשו בעבר. 

 בדקתי את הנתונים של מניות של חברות טכנולוגיה שעדיין נמכרות במכפיל הכנסות של 5 ויותר, מה שהופך אותן ליקרות מאוד. בקליפורניה לבד, ישנן 58 מניות כאלו, כולל חברות ידועות כמו וריטאס, Xilinx ואדובי. לא משנה עד כמה חברות אלו מנוהלות היטב, מבט מפוכח על העתיד יראה כי הן מהוות הימור מסוכן מאוד. 

 אך למרות שכמה מניות טכנולוגיה עדיין סובלות מהערכות שווי מופרזות, אין פירושו שעליכם להיפטר מכל המניות. למעשה, ככל שהשוק יורד, רשימת המניות הראויות לקנייה הולכת וגדלה. 

 "יש לי רשימה של חברות מומלצות", אומר טד ג'אנוס, שותף בפאלו אלטו אינווסטורס, העוקב אחר מניות הפיננסים. "עד לאחרונה חשבתי שהן יקרות. עכשיו הן בטווח המחירים שלי". 

 אף משקיע לא צריך לנסות להילחם במגמה הכללית בשוק.  אף משקיע לא צריך לנסות להילחם במגמה הכללית בשוק  אולם ימים כמו שישי - שעיקר הפעילות בו הותוותה על ידי פקודות מסחר מתוכנתות ופקיעת אופציות - מורידים חברות טובות כמו את הרעות. בדרכו שלו, שוק דובי חסר הבחנה כמו שוק פרי. 

 אז עד כמה שהדבר מרושש אותנו, בואו נתחיל מחדש, בדף נקי. המשקיעים צריכים לתת תשומת לב מחודשת לדברים בסיסיים כמו תזרים מזומנים, מדד שלעתים מעורפל על ידי מכפילי רווח. פירושו של דבר שיש להשקיע בחברות עם היסטוריה מוצלחת. מעל הכל, פירושו שיש לתת את הדעת על דברים משעממים כמו הקצאת נכסים, או חלוקת הכסף בין מניות, אג"ח, נדל"ן ומזומן. 

 אם כל הכסף שלכם אינו מושקע במניות, יהיה לכם קל יותר לחכות ששוק הדובים יחלוף. זיכרו, אין סיכויים רבים לתפנית עד שהתקווה האחרונה תיעלם מהשוק. 

 "המומחים האמיתיים אומרים שאין תחתית עד שהמשקיעים כל כך מואסים בשוק שהם מפסיקים לקנות", אומר דיוויד גולד, איש הון סיכון בחברה אינדוסואץ ונצ'רס. "עכשיו אנחנו יושבים ומסתכלים על ההרס".