כאשר באים לבדוק את עתידה של חברה מסוימת בכל הנוגע למצבה הפיננסי ולנסות ולחזות את יכולת המימון של פעילויותיה השוטפות בעתיד - אחד המדדים הטובים לכך הוא תזרים המזומנים שלה. חברה יכולה אולי להרוויח ולהראות מכירות גבוהות, אולם מילת הקסם היא התזרים.  צ'ק פוינט (  CHKP  [10]  : NASDAQ)  מסתמנת כאחת החברות הישראליות המוצלחות ביותר באספקט זה. ממש מכונה פרפטואלית לייצור מזומנים, אם תרצו. 

 החברה פירסמה היום את תוצאותיה הכספיות לרבעון, שהצליחו לקלוע פחות או יותר לתחזיות המוקדמות בשורה התחתונה, אולם בשורה העליונה התגלתה החברה כאופטימית מדי בהערכות שסיפקה בסוף הרבעון. הרווח הנקי של החברה היה 64.7 מיליון דולר והתזרים היה 75.6 מיליון דולר ברבעון, מה שהוביל את יתרות המזומן של החברה ל-1.18 מיליארד דולר - 33% משווי השוק של החברה בפתיחת המסחר, 3.5 מיליארד דולר. 

 מעולם לא ביצעה צ'ק פוינט שום רכישה משמעותית במזומנים הללו, שרובם המכריע נובע מרווחים צבורים ולא מהנפקות שרדפו אחרי הנפקות אחרות, כמו למשל אצל חברות אחרות כמו  קומברס טכנולוג'י (  CMVT  [11]  : NASDAQ)  או  אמדוקס (  DOX  [12]  : NYSE)  . 


 שמח לתוצאות כאלה בכל רבעון 


 לא פלא, אם כך, שאפילו גיל שויד, יו"ר ומנכ"ל החברה, שנחשב למאופק בדרך כלל, אמר היום: "התוצאות הפיננסיות תואמות את ההערכות הפנימיות שלנו, ואני חושב שבין כל החברות בוול סטריט אין כמעט אף חברה שמראה כאלה תוצאות. מי שמכיר אותי יודע שבדרך כלל אני לא אומר דברים כאלה, אבל אני יכול לומר שהייתי שמח לכאלה דו"חות בכל תקופה בכל רבעון". 

 והחברה אומנם הציגה תוצאות יפות, אם כי לא היו כאן הפתעות גדולות. "לצערנו, לא היו הרבה הפתעות לטובה ברבעון השני של השנה, אבל אנחנו חושבים שהתוצאות ברבעון היו חיוביות. יש לנו גידול בכל סעיף בדו"חות: צמיחה במספר העסקות, ברווח, ברווח למניה - הכל נגד מגמת השוק". שויד אמר את הדברים בכינוס עיתונאים שהתקיים לאחר פרסום התוצאות הכספיות במשרדי החברה ברמת גן, ובו השתתפו גם ג'רי אונגרמן, נשיא החברה ואייל דשא, סמנכ"ל הכספים שלה. 

 מניית צ'ק פוינט מתחילת השנה 

 אותן תוצאות חיוביות בולטות במיוחד על רקע האווירה בשווקים והן כוללות הכנסות של 108.6 מיליון דולר שמעידות על צמיחה של 3.8% מהרבעון הראשון של השנה. החברה קיוותה לצמיחה של 5%-10%, ולא הצליחה להשיג מספרים אלה (110-115 מיליון דולר). למזלה (או שלא), בתי ההשקעות עשו את העבודה בשבילה והעריכו כי ההכנסות יהיו 108 מיליון דולר - רף אותו היא עקפה. 


 "הכלכלה לא נראית טוב" 


 אבל הדברים בהחלט לא פשוטים עבור החברה. "הכלכלה לא נראית טוב", אומר שויד, "חברות קונות פחות ומהדקות תקציבים, וכולם - וגם אנחנו - מחכים ומקווים שהכלכלה העולמית תצמח". אלו הם דברי הכנה לכך שבעצם צ'ק פוינט לא תצמח ברבעון השלישי של השנה, והיא תציג ככל הנראה הכנסות זהות לאלה של הרבעון השני ("עם סטיה אפשרית של מספר מיליוני דולרים"). ברבעון הרביעי החברה מקווה להציג צמיחה, אולם היא אינה מספקת מספרים מדויקים. 

 "הרבעונים הבאים יהיו פחות מרשימים", אומר צחי רודניק מבית ההשקעות אוסקר גרוס, המכסה את החברה, "אבל אני לא בהכרח מופתע. כולם בבעיה, לא רק צ'ק פוינט", הוא מכניס לפרופורציות, ומעדיף שלא לקרוא לשינוי התחזיות "אזהרת הכנסות" אלא "התאמה". 


 מה היו הנקודות החזקות ברבעון השני? 


 שויד: "הצגנו ברבעון את ה-SmartDefense, שהוא מוצר המאפשר ללקוחות להבין את מצב האבטחה ברשת שלהן. נכנסנו לתחום של וויירלס LAN והצגנו את ה-SmartCenter וה-SmartCenter Pro, המאפשרים לספק כלי ניהול בעלויות נמוכות יחסית. חתמנו על שתי שותפויות חדשות: HP - גם כאינטגרטורית וגם כספקית פלטפורמות, וכן עם סופטבנק, שהיא מפיצה יפאנית גדולה שתהיה הראשונה שתפיץ את המוצרים שלנו לשוק הביתי והמשרדים הקטנים (סופהוור), ובנוסף, יש לנו כעת 4 יצרני חומרה שהתחילו להפיץ את המוצרים שלנו לעסקים קטנים ברבעון השני, ובהם  נוקיה (  NOK  [13]  :NYSE)  . 

 "אם לסכם, היתה לנו הרבה מאוד פעילות ברבעון הזה, הרחבנו נתחי שוק - גם באמצעות שותפות הפלטפורמות שלנו, וראינו ביקוש גבוה למוצרים - גם אם הזמנות נדחו ולא תמיד היתרגמו להכנסות עבורנו. אנחנו בהחלט מרוצים מהתוצאות, אבל ברור שהיינו רוצים תוצאות טובות יותר". 

 דשא: "בזווית הפיננסית הצלחנו לצמוח ולייצב את סעיף ההכנסות הנדחות שלנו לרמה של 94.6 מיליון דולר, להוריד את ימי החייבים ל-49 יום - נמוך מהטווח לו ציפינו שהיה של 55-65 יום - ולהפנות פוקוס גדול לגביית כסף, מה שהוביל לירידה של יתרת חוב הלקוחות שלנו ל-59.3 מיליון דולר. ברבעון הזה אפילו צמחנו במספר העובדים מ-1,173 ל-1,194 עובדים בעולם". 

 בשיחת הוועידה נשאלה החברה האם היא מתכוונת לעשות שימוש בקופת המזומנים, שבינתיים תרומתה היא בהכנסות מימון של 12.3 מיליון דולר ברבעון השני, ולבצע רכישה עצמית של מניות. "אנחנו בודקים,  צמיחה, כבר אמרנו, לא צפויה ברבעון הקרוב ובחברה לא בטוחים שכבר ראו את התחתית. "מדובר בנושא שהוא מקרו כלכלי ולא קשור בהכרח רק לצ'ק פוינט", אומר אונגרמן, "אנחנו לא יודעים לענות על שאלה האם הגענו לשפל"  וכשנראה שמדובר במהלך חיובי, נעשה זאת", אמר שויד והוסיף כי בינתיים, יתרות מזומנים כאלה בתקופה כזו הן חשובות מאוד. 

 "בהסתמך על תנאי השוק הנוכחיים, צ'ק פוינט מהווה אלטרנטיווה להשקעה", אומר רודניק, "אולי היא לא תצמח כמו פעם, אבל באופן עקרוני היא תצמח מרבעון לרבעון - גם אם בצורה פחותה - כך שהיא נסחרת היום במכפיל של 13 בהתייחס לרווחים הצפויים השנה. נכון, מדובר במכפיל שמתאים לחברה צמיחה ויהיה מי שיאמר שהיא אינה צומחת, אבל גם אם משווים את המכפיל שלה לחברות כמו  סיסקו (  CSCO  [14]  :NASDAQ)  ונוקיה, או לחברות אבטחת אינטרנט או אפילו לישראליות אחרות גדולות, אפשר לראות שהמכפיל שלה בדיסקאונט. שליש מהשווי שלה הוא מזומן והיא מובילת שוק, כך שזה לא הוגן. יחד עם זאת, אני אבין מי שאומר שהוא לא משקיע בחברה ברמות כאלה. זה יכול להיות מפחיד למי שלא בונה על צמיחה". 

 צמיחה, כבר אמרנו, לא צפויה ברבעון הקרוב ובחברה לא בטוחים שכבר ראו את התחתית. "מדובר בנושא שהוא מקרו כלכלי ולא קשור בהכרח רק לצ'ק פוינט", אומר אונגרמן, "אנחנו לא יודעים לענות על שאלה האם הגענו לשפל". 


 מה דעתכם על היחס של השוק להנהלות של חברות? אתם חושבים שיש משבר אמון? 


 שויד: "אני לא מרגיש שמדובר בתופעה גדולה ורחבה ואני לא חש בשינוי כלשהו. המשקיעים תמיד מחפשים משהו חדש ומעניין, סקופ, שבמקרה של המשקיעים יוכל להגדיל את רווחי ההון שלהם, וזה היה כך תמיד. גם לפני שנתיים או שלוש, כאשר מנכ"ל חייך, המניה יכולה היתה לקפוץ. אנחנו אישית השתדלנו שלא לקחת בזה חלק - לא אז ולא היום - ובמקביל, אנחנו משתדלים לתת מידע אך לשמור על זהירות. מה שכן, עצוב לראות את כל השערוריות הפיננסיות מסביב שתרמו למצב הנוכחי". 


 איך אפשר לדעת שגם אצל צ'ק פוינט, שמקפידה לעקוף את התחזיות, לא יהיו דברים כאלה? 


 דשא: "כשמסתכלים על צ'ק פוינט, מבחן התוצאה הוא ברור ותזרים המזומנים שלנו מראה את כל התמונה. יש לנו רמת שקיפות גבוהה, אין לנו מספרי פרופורמה אלא רק סט אחד של מספרים אחיד ומסודר". 


 האם קשה היום יותר לפעול במדינת ישראל? המדינה מקשה עליכם כחברת היי-טק? 


 שויד: "אני לא חושב שבממשלה לא רוצים את טובת שוק ההיי-טק, אבל אני משוכנע שאפשר לעשות יותר. אני מקווה שמה שייקרה הוא שהממשלה תתקן את הדברים הפחות טובים, שהרי תפקידה של ממשלה הוא ליצור סביבה טובה כדי שנוכל לייצר יותר. 

 "אני לא נמצא כאן כדי להשיא עצות לממשלה, אבל ברור שהמדינה יכולה ליצור סביבה שתוביל חברות לרצות להחזיק כאן כמה שיותר מהרווחים שלהן והעובדים שלהן, להחיל מדיניות מיסוי שתמשוך לכאן היי- טק, כך שבמקום שחברות ירשמו הכנסות ורווחים בחו"ל הן יעשו זאת בארץ ויגדילו את הכנסות המדינה. קטונתי מלייעץ". 


 וועדת רבינוביץ' זימנה אותך אליה כדי להתייעץ? 


 שויד: "לא". 


 אולי תוכלו להסביר לנו מה קרה בתקופה האחרונה בכל הנוגע לתחזיות האנליסטים? בתי ההשקעות קיצצו את התחזיות שלכם בתקופה האחרונה ונראה כי המשקיעים האמינו שלא תקלעו לתחזיות ברבעון השני של השנה. 


 שויד: "אני לא יודע מה גרם לאנליסטים לשנות תחזיות, אבל אפשר לשער. בשתי פרזנטציות שקיימו בתי השקעות נשאלתי איך היה חודש אפריל ועניתי כי הוא היה בסדר. מאוחר יותר הגיעה שאלה לגבי מאי, וגם שם אמרתי שהתוצאות היו בסדר, אבל צריך לזכור שכדי לסגור את הרבעון יש גם את חודש יוני. הם הבינו מה שהבינו, אבל אני לא יודע בצורה מדויקת מה גרם להם להוריד את התחזיות". 


 ומה לגבי יולי? איך הוא מתקדם בינתיים? 


 שויד: "אני כבר לא אהיה מצוטט על אמירות מסוג זה". 


 קישורים נוספים 
 שויד:  "  צ'ק פוינט עלולה לא לצמוח ברבעון השלישי  "  [15]