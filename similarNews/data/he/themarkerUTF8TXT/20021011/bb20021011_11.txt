פחות מעשרה שבועות לאחר שמונה כונס נכסים לסטארט אפ הישראלי פרנדלי רובוטיקס, בגין חוב של 5.1 מיליון דולר ל  בנק הבינלאומי הראשון (  בנלמ5  [10]  : ת"א)  , קיבלה החברה הצעה שעשויה למנוע את סגירתה ואולי להעלות אותה על מסלול אופטימי יותר. 

 יצרנית שואבי האבק הובר, השייכת ליצרן מוצרי חשמל לשוק הביתי והמסחרי, מייטג, הגישה הצעה לרכוש את הסטארט אפ הישראלי תמורת 2 מיליון דולר. 

 קבלת ההצעה על ידי כונס הנכסים, תמנע את סגירתה של החברה ואת פיטורי העובדים, אבל לא תצליח לכסות על אחד הכשלונות הגדולים של תעשיית ההון סיכון הישראלית. למעלה מ-30 מיליון דולר שהשקיעו קרנות הון סיכון, רובן ישראליות, בחברה שהקים אודי פלס בשנת 1995, ירדו לטמיון. בנוסף, הבנקים שהעמידו לרשות החברה אשראי בהיקף כולל הנאמד בכ-12 מיליון דולר, יזכו לקבל חלק זעום מהכספים שתעביר הובר לכונס הנכסים. 

 אמון הקרנות ביכולתה של קבוצת הטייסים בראשות פלס להמריא לגבהים חדשים על בסיס פיתוח מכסחת דשא הפועלת ללא מגע יד אדם ולאחר מכן על בסיס פיתוח שואב אבק רובוטי, הביאה אותם בכל פעם להזרים סכומי עתק למימון המשך הפיתוח של מוצרי החברה, גם כשאלו לא הצליחו להשיג דריסת רגל בשוק. 

 בספטמבר 2000 השקיעו הקרנות קונקורד ונצ'רס, קורל,  טכנופלס ונצ'רס (  טכפצר  [11]  : ת"א)  ו  קרדן טכנולוגיות (  קרטכ  [12]  : ת"א)  20 מיליון דולר בחברה לפי שווי של 85 מיליון דולר, מתוך אמונה שהחברה תצליח להגשים את תוכניותיה להנפיק את מניותיה בוול סטריט במחצית הראשונה של 2001 לפי שווי של כ-250 מיליון דולר. 

 יעד זה התבסס על חוזה שעליו הכריזה החברה בקול גדול במאי 2000 עם חברת טורו האמריקאית. זו  התחייבה לרכוש לפחות 200 אלף מכסחות דשא ב-5 השנים הקרובות בסכום כולל של 100 מיליון דולר. ואולם, בשנה הראשונה וגם בשנים הבאות כיסחה טורו באופן מאסיווי את היקף הרכישות שלה. 

 אבל גם הסאגה המוזרה של טורו לא מנעה מאותן קרנות, שאליהם הצטרפה גם אתגר, להאמין בהצהרות של פלס,  הסאגה המוזרה של טורו לא מנעה מהקרנות להאמין בהצהרות של מייסד פרנדלי רובוטיקס  שהפעם התמקדו בחלום הבא - שואב אבק ללא מגע יד אדם שיחסוך את הטרטור הקבוע של שאיבת הלכלוך ושטיפת הרצפות. בספטמבר 2001, ממש לפני שהחברה השלימה כליל את שריפת 20 מיליון הדולרים בתוך 12 חודשים, הצליחה פרנדלי לגייס 7 מיליון דולר. 

 באפריל 2002 הודיעה פרנדלי רובוטיקס רשמית כי יצרנית שואבי האבק הובר תתחיל לייצר שואב אבק רובוטי שיתבסס על טכנולוגיית הניווט שפותחה על ידי החברה. המנכ"ל פלס לא השכיל להבין מפרשת טורו את הפער בין פוטנציאל לבין מכירות במציאות, והעריך את ההסכם בין הובר לפרנדלי בעשרות מיליוני דולרים לחמש השנים הקרובות. 

 פלס אף הצהיר באותו זמן שהחברה רשמה הכנסות של 1.7 מיליון דולר ב-2001 וצפויה להכפיל ואולי אף לשלש מספר זה ב-2002. "אנו מתכננים להגיע להסכמי שיתוף פעולה נוספים עם חברות מובילות בתחום של רובוטים לכיסוח דשא ורובוטים לסביבה הביתית. כרגע, אנו עמדים יפה בתוכנית העסקית ואנו צופים מעבר לאיזון במהלך 2003". 

 אבל ארבעה חודשים מאוחר יותר הבין הבנק הבינלאומי שההצהרות של פלס לא יסייעו לו לראות שוב את הכספים שהעמיד לרשות החברה, והוא ביקש למנות לה כונס נכסים בגין חוב של 5 מיליון דולר. בחודש אוגוסט העמיד הכונס את פרנדלי רובוטיקס למכירה, כולל זכויות הקניין הרוחני, שני קווי המוצרים שלה - רובוטים לכיסוח דשא ולשאיבת אבק ביתית - וכן ההסכם שעליו חתמה עם הובר, לפיתוח נוסף של שואב אבק ביתי בעלות של כ-3 מיליון דולר. 

 יותר מחודשיים לאחר מכן באה הצעת הרכישה של הובר. כספי הקרנות והבנקים כבר לא יוחזרו, אבל אולי הובר תצליח לממש משהו מהחלומות שטווה פלס. 


 קישורים נוספים 
 יצרנית שואבי האבק הובר הגישה הצעה לרכישת פרנדלי רובוטיקס תמורת 2 מיליון דולר  [13] 

 פרנדלי רובוטיקס מוצעת למכירה - עקב חובות בהיקף של יותר מ-12 מיליון דולר  [14] 

 הבינלאומי יעמיד לפרנדלי רובוטיקס קו אשראי של כ-1.5 מ' ש' כדי לאפשר מו  "  מ עם משקיעים פוטנציאליים  [15] 

 פרנדלי רובוטיקס והובר יפתחו רובוט לשאיבת אבק  [16]