1. חברת חשמל 


 הקולות הצורמים ביותר העולים בימי המיתון מהמגזר הציבורי הם קולות השירה בציבור של עובדי חברת חשמל. שרית חדד מופיעה בצד אחד מול ועד העובדים הצפוני, ומיד איל גולן מופיע במסיבת סיום אחרת מול ועד העובדים בדרום (או להיפך). שיאני השכר של המגזר הציבורי, ובראשם יורם אוברקוביץ', חגגו החודש את מסיבות "תום הקיץ" בעלות של עשרות אלפי שקלים. 

 בחברת חשמל יודעים כנראה איך לשמוח, ולאט לאט הם נראים כמו היחידים שיש להם על מה. החברה עצמה הפסידה במחצית הראשונה של השנה 805 מיליון שקל, וניסתה - ללא הצלחה - להעלות את תעריפיה. נראה שלא זול לגרש את החושך. 


 2. בזק 


 הנהלת  בזק  (  בזק  [10]  : ת"א)  אישרה בשבוע שעבר את דרישת העובדים להעניק להם בונוס בשיעור של כ-10% מרווחי החברה. לאחר ויכוח ארוך סביב השאלה האם הבונוס יינתן מרווחי בזק עצמה, הגבוהים יותר, או מרווחי הקבוצה כולה הנמוכים משמעותית (לנוכח הפסדי YES ותוצאות לא מעודדות גם מצידן של פלאפון ובזק בינלאומי), הוחלט להעניק את הבונוס על פי הסכום הגבוה בין השניים. 

 אם אתם נתקלים באנשים המחייכים לעצמם סתם כך ברחובות הערים, יש לכם סיבה לחשוב שאלה הם עובדי בזק  הנהלת בזק תקציב כ-50 מיליון שקל לצורך הבונוס המדובר, שזכה על פי דרישת הוועד לשם "פרס המנכ"ל" (ללמדנו שמדובר בפרס ולא בבונוס, וייתכן שיגיע גם יומה של הדרישה לבונוס). גם לעובדי בזק, שהבינו שאם לא יקחו עכשיו, ייתכן שבעתיד הקרוב כבר לא יהיה ממי לקחת,  יש לפיכך סיבה לשמוח. כך שאם אתם נתקלים באנשים המחייכים לעצמם סתם כך ברחובות הערים, יש לכם סיבה לחשוב שאלה הם עובדי בזק. 


 3. רשות השידור 


 על רשות השידור כבר נכתב רבות. דו"ח מבקר המדינה מספק מדי שנה עוד ועוד חומרים שיכולים להפוך לאנציקלופדיה ליצירתיות, לחריגות ולתרגילים מיוחדים. היום חושף המבקר נדבך נוסף: חריגות שכר של עשרות אחוזים, צבירה של מאות ימי חופשה, מינוי קרובים (קרובים ממש, בשונה ממינוי מקורבים בהם ידובר בעוד רגע) ועוד ועוד. 

 ברשות השידור, בניגוד לעובדי חברת חשמל או בזק, המצב גרוע יותר. שכן, אם בחברת חשמל ובבזק דואגים הוועדים לכ-ו-ל-ם או לפחות לכמה שיותר עובדים, הרי הקומבינות של רשות השידור חוצות שכבה מצומצמת מאוד של אנשים בעוד מאות עובדים אחרים זוכים ליחס מחפיר, למשכורות עלובות ולפיטורים שרירותיים. 


 4. משרד התשתיות 


 שנתיים שרדו רוחמה אברהם, מקורבתו של ראש הממשלה לשעבר בנימין נתניהו, ואדוארד בלאו, מקורבו של שר התשתיות הקודם אביגדור ליברמן, בתפקיד יועצים בכירים במשרד התשתיות - עד שאתמול נפרדו במשרד משירותיהם. למשרד הגיע שר חדש, אפי איתם, שהחליט להיפרד מאברהם ומבלאו. לאו דווקא בכדי לייעל את המערכת ולהביא מומחים לקרקע, למים או לשאר ענייני משרדו או סתם בשביל לחסוך תקציב. הוא פשוט פינה מקום למקורביו שלו. 

 במקום בלאו מונה שלמה קוסטינר, פעיל מפד"ל, מפלגתו של איתם. את החור הענק שנפער כעת בצד המקצועי-ייעוצי של המשרד לאחר הפרידה מאברהם ימלא ככל הנראה מקורב אחר לשר החדש. ובקיצור, מינוי פוליטי הולך ומינוי פוליטי בא - והקופה תמיד רושמת.