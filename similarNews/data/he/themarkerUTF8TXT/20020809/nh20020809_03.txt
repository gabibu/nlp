מאת מרי ג'נדר 


 אינטל (  INTC  [11]  :NASDAQ)  הודיעה אתמול כי אין בכוונתה לרשום אופציות למניות המוענקות לעובדים כהוצאות שוטפות של החברה בדו"חות הכספיים שלה, במהלך נוסף מצד חברות הטכנולוגיה נגד הרפורמה במעמד החשבונאי של אופציות. 

 המהלך מציב את אינטל, יחד עם  סיסקו (  CSCO  [12]  :NASDAQ)  וחברות טכנולוגיה אחרות, במרכזו של הוויכוח סביב סוגיית הדיווח של חברות על אופציות מניות לעובדים - ויכוח שניצב כיום בראש סדר היום של הרפורמה במגזר התאגידי. חברות תעשייה גדולות רבות, דוגמת  קוקה קולה (  KO  [13]  :NYSE)  ו  סיטיגרופ (  C  [14]  :NYSE)  , הודיעו כי בכוונתן להתחיל לרשום אופציות שהן מנפיקות לעובדיהן כהוצאות שוטפות. 

 מצד אחד ניצבת שורה של מחוקקים, משקיעים זועמים ומספר גדל והולך של חברות אמריקאיות שאינן ממגזר הטכנולוגיה, הטוענים כי הגיע העת לשנות את הנוהג הנפוץ לפיו חברות מנפיקות אופציות, בעיקר למנהלים בכירים, מבלי לרשום אותן כהוצאות שוטפות. 

 נוהג זה, טוענים מצדדי הרפורמה, הוא אחד הגורמים לשערוריות הענק של התקופה האחרונה, היות שהוא מאפשר למנהלים לשלשל סכומי כסף גדולים לכיסם, לעתים ללא כל הצדקה, על חשבון בעלי המניות. הנפקת הררי אופציות מבלי לרשום אותן כהוצאות שוטפות, היא בבחינת ניסיון לחמוק מאחריות. 

 הדברים התנהלו כך: חברות הנפיקו בלוקים גדולים של אופציות כדי להשביע את רצונם של המנהלים. למרות שלא רשמו אותן כהוצאות שוטפות, החברות ביצעו ניכוי מס על האופציות שמומשו. הדו"חות הכספיים לא כללו דיווח על נטל ההוצאות על האופציות. במקביל לניפוח מחיר המניה - לעתים קרובות בעקבות תחזיות אופטימיות חסרות בסיס שמסרו המנהלים - מכרו הבכירים את המניות שלהן ברווחי עתק וצחקו כל הדרך אל הבנק. הוצאות החברה על שכר נותרו נמוכות, אולם לאורך זמן, האופציות הללו דיללו את בסיס המניה ופגעו ברווחי בעלי המניות. 

 עובדים מהשורה, לעומת זאת, מעדיפים בדרך כלל לנהוג בזהירות ומשלמים מראש מס על חבילות אופציות קטנות בהרבה, ואחר כך שומרים אותן, לעתים כחלק מתוכניות הפנסיה שלהם. קריסת התחתית של הכלכלה הותירה את החבר'ה האלה - ניחשתם נכון - בלי כלום. 

 אינטל, סיסקו וכמעט כל חברות מגזר הטכנולוגיה, כפי שנהוג לכנות אותו, מלכתחילה הכינו את הקרקע להצדקת אי רישום אופציות כהוצאות שוטפות.  אינטל, סיסקו וכמעט כל חברות מגזר הטכנולוגיה, מלכתחילה הכינו את הקרקע להצדקת אי רישום אופציות כהוצאות שוטפות  לטענתן, ועדת תקני החשבונאות הפיננסית האמריקאית (FASB) אישרה את הנוהג לפיו שווי האופציות מחושב לפי ערכן בעת הענקתן, ללא קשר לשוויין בהמשך. בכך כבר נלקחת בחשבון השפעת האופציות על דילול המניות שבידי הציבור, טענו. 

 אין זה מפתיע שחברות כמו סיסקו מתנגדות למהלך לרשום אופציות כהוצאות שוטפות. מרבית המומחים טוענים כי רווחי החברה צפויים להתכווץ באופן משמעותי במידה שכללי הדיווח ישונו. בשורה התחתונה מהוות האופציות חלק כה מרכזי מהתרבות התאגידית והוצאה פוטנציאלית גדולה אף יותר בעולם הטכנולוגיה, ועל כן מדובר בסכומים גבוהים במיוחד עבור חברות אלה. 

 חברות כמו אינטל וסיסקו טוענות כי רישום אופציות כהוצאות שוטפות אינו הפתרון. "אנו גורסים כי הוויכוח הנוכחי מוטעה", אמר סמנכ"ל הכספים של אינטל אנדי בריינט, בהודעה שפורסמה אתמול. "במקום להתמקד בחשבונאות, הוויכוח צריך לעסוק בשכר המוגזם של הבכירים". אינטל, אמר, מעניקה רק 2% ממניותיה למנהלים בכירים. 

 שינוי כללי הדיווח עשוי גם לצמצם את כמות האופציות המוענקות לבעלי תפקידים בכירים. מהלך כזה עשוי לפגוע במנהלים לא מעטים במגזר העסקי, כפי שעולה מדגימה אקראית של חברות במגזר הטלקום. לפי נתוני תומסון פייננשל נטוורק ומסמכים שהוגשו לרשות ניירות ערך בארה"ב (SEC), חמישה ממנהלי סיסקו מכרו בשנת 2001 מניות שמהן גרפו רווחים של יותר מ-38 מיליון דולר. וחמישה אלה מהווים רק כשליש מ-16 המנהלים והדירקטורים הבכירים שהחזיקו ב-1.8% ממניות סיסקו בתקופה זו בשנה שעברה. 

 סיסקו אינה לבד. בין החודשים מאי לספטמבר 2001, סמנכ"ל האסטרטגיה של  סיינה (  CIEN  [15]  :NASDAQ)  , סטיב וו. צ'אדיק, מכר מניות בשווי של יותר מ-8 מיליון דולר. קומץ בכירים של יצרנית ציוד התקשורת ריוורסטון (סימול RSTN) מכרו מניות בשווי של יותר מ-5 מיליון דולר בחודשיים הראשונים של שנת 2002. 

 היקף האופציות המוענקות לבכירים בחברות בורסאיות בתחום האופטיקה אינו אחיד. ממסמכים שהגישה  לוסנט (  LU  [16]  :NYSE)  לרשות ניירות ערך ב-1 באוקטובר 2001 עולה כי 14 בעלי התפקידים הבכירים בחברה החזיקו ב-0.5% בלבד ממניות לוסנט שבידי הציבור. יצרנית ציוד התקשורת ADC טלקום (סימול ADCT) דיווחה כי בסוף שנת 2001 החזיקו 25 בעלי התפקידים הבכירים בחברה ב-2.95% ממניותיה. 14 בעלי התפקידים הבכירים בסיינה החזיקו ב-6.162% ממניות החברה בסוף שנת 2001, לפי מסמכים שסיינה הגישה לרשות ניירות ערך. ובחברת קורוויס (סימול CORV) החזיק אדם אחד, המייסד דיויד היובר, ב-24.8% ממניות החברה נכון לפברואר 2001. 

 מצדדי הרפורמה טוענים כי הוויכוח אינו מסתכם רק בגובה שכר הבכירים המוענק כאופציות. לו נרשמו כנדרש, הוויכוח לא היה כה חריף. "במקרה שאופציות אשר מומשו נסחרות במחיר המימוש, התחושה שלי היא שהדבר משקף את השווי האמיתי שלהן", אמר דיוויד בליצר, אסטרטג ההשקעות הראשי של S  לטענתו, הוא "קצת מאוכזב" מאינטל ומחברות אחרות שהחליטו להתנגד לרישום האופציות כהוצאות. חברת S  החליטה לאחרונה להתחיל לרשום אופציות כהוצאות שוטפות בדו"חות הכספיים שלה. 

 אחד הטיעונים נגד רישום אופציות כהוצאות הוא כי ההליך החדש יחייב לבצע הערכת שווי של האופציות, משימה קשה למדי בתקופה הכלכלית הנוכחית.  אחד הטיעונים נגד רישום אופציות כהוצאות הוא כי ההליך החדש יחייב לבצע הערכת שווי של האופציות, משימה קשה למדי בתקופה הכלכלית הנוכחית  "הבעיה שלי עם רישום אופציות נובעת מהתנודתיות במחירי המניות ומהעובדה שמרבית האופציות שהוענקו בשלוש ויותר השנים האחרונות לא שוות פרוטה עכשיו וככל הנראה ישארו כאלה", כתב מנהל קרן שביקש לשמור על עילום שם, במכתב אלקטרוני ששלח ללייט רידינג. "אני כולל אותן בחישוב המניות המדוללות שאני מבצע ולוקח אותן בחשבון בהערכת השווי בין אם הן רשומות כהוצאות ובין אם לאו". 

 מנכ"ל סיסקו, ג'ון צ'יימברס, סומך את ידיו על תפיסה זו. בשיחת ועידה שנערכה השבוע בעקבות פרסום הדו"חות הרבעוניים של סיסקו, הוא אמר כי יש לו "דעה נחרצת ביותר" נגד רישום אופציות כהוצאות, ואף סיפק דוגמה לאופנים השונים שבהם ניתן לחשב אותן: חישוב המבוסס על השיטה המקובלת ביותר להערכת שווי אופציות, שיטת בלאק-שולס (Black-Scholes), מראה לטענתו כי שווי האופציות שהעניקה סיסקו עמד על 3.3 מיליארד דולר בשנה שעברה, וכי רישום אופציות אלה כהוצאות היה נפרס על פני חמש שנים. אלא שהערכת השווי של אותן האופציות כיום, לפי אותה שיטה, היתה עומדת על 141 מיליון דולר. 

 במקום הגישה המצדדת ברישום אופציות כהוצאות שוטפות, תומך צ'יימברס ב"קבלת אישור בעלי המניות" להענקת אופציות ותמחורן מחדש. "אין טעם לוותר על העיקרון הבסיסי של בעלות", אמר. 

 בליצר מ-S  , לעומת זאת, הוא בין אלה שגורסים כי השיטות להערכת שווי אופציות עמדו במבחן הזמן וכי מספר גדל והולך של חברות בוחר ללכת בדרך הרפורמה. "שיטות להערכת שווי אופציות קיימות כבר בערך 30 שנה", אמר. "בלאק ושולס זכו בפרס נובל על שיטתם. נעשה שימוש נרחב בשיטה והיא נחקרה לעומק". 

 בסופו של דבר, ימים יגידו עד כמה יצליחו מצדדי רישום האופציות כהוצאות להכניע את כיסי ההתנגדות במגזר התאגידי. סוגייה זו תעמוד על סדר יומם של בתי המשפט והמחוקקים בחודשים הקרובים.