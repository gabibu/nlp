1. עזריאל פויכטונגר לא בוכה: 


 "אני כועס על פלד-גבעוני... איני בוכה על חלב שנשפך אלא מסתכל קדימה. לא יעזור לי אם אתחרט, כי את העבר אי אפשר לשנות" - כך אמר השבוע עזריאל פויכטונגר, מי שמכר לפני שנה לקבוצה בראשות רפי פלד את קבוצת החברות התעשייתיות פויכטונגר שקרסה השבוע בקול רעש גדול. 

 זה כמובן משעשע מאוד, במיוחד הקטע על החלב שנשפך. ביחד עם החלב שנשפך, ומאות עובדים שעלולים לאבד את מקום עבודתם, נשפכו לכיס של פויכטונגר ושאר המנהלים בקבוצה כ-190 מיליון שקל במזומן פטורים ממס, כשהם תפרו יחדיו לפני שנה עם ראשי קבוצת פלד-גבעוני את מכירת השליטה בחברה. 

 במקור היה אמור פויכטונגר להישאר מנכ"ל החברה, אך כמה חודשים לאחר העסקה הוא התפטר בנסיבות לא ברורות. הטענה של פויכטונגר כאילו חשב שקבוצת פלד-גבעוני רצינית ומכובדת אינה מחזיקה מים. 

 שועל בורסאי מנוסה כמו פויכטונגר בוודאי ידע היטב במי מדובר; ההתנהלות של הקבוצה, המחירים שהיא שילמה בעבור החברות שקנתה והגורמים שהיו קשורים איתה הבהירו כי לא מדובר באנשי תעשייה, אלא בחבורת שרלטנים פיננסיים. 

 פויכטונגר, שמציג עצמו כאיש תעשייה, דאג ערב העסקה לבנות מבנה של חברות שיאפשר לו ולמנהלים-שותפים שלו לצאת במחיר מקסימלי מהחברה. הוא בוודאי הבין שהאמצעים הכספיים המוגבלים של הקבוצה הרוכשת והמינוף שלה עשויים לסכן את החברה. ואולם כמו שאמר נציג עובדי החברה, "עזי שכח את העובדים ולא ראה אותם - אולי מכיוון שארגזי הכסף הסתירו אותם". 


 2. ויצמן שירי מחוקק: 


 מי אמר שבזמן האחרון כל המינויים הפוליטיים החשובים גרועים? הנה בשבוע שעבר הגיעה אלינו בשורה חיובית - חבר הכנסת ויצמן שירי מונה לתפקיד סגן שר הביטחון. להערכתנו, כל איש משק סביר צריך לברך על המינוי. תפקיד סגן שר הוא במרבית המקרים ריק מתוכן ומיכולת השפעה של ממש; לעומת זאת, אם היתה מתממשת לפני כמה חודשים התוכנית למנות את שירי ליו"ר ועדת הכספים - היינו חשופים לאפשרות של חקיקות משוגעות ויוזמות הזויות. 

 שירי דנן, למי שלא בעניינים, רואה עצמו כמומחה גדול לכלכלה לאור העובדה שבעבר היה איש עסקים. אך אבוי, כמה מההצעות הכי מטופשות שנשמעו בוועדת הכספים של הכנסת הגיעו באחרונה מכיוונו. 

 "ההתמחות" העיקרית של שירי היא ייצוג האינטרסים של הבנקים.  "ההתמחות" העיקרית של שירי היא ייצוג האינטרסים של הבנקים  הדוגמה המפורסמת ביותר היתה המלחמה שלו לפני שנה בנגיד בנק ישראל והמפקח על הבנקים, שהחליטו לאלץ את הבנקים לבצע הפרשות גדולות לחובות מסופקים. שירי הציע אז בתגובה להגביל את הסמכויות של המפקח על הבנקים, ולהכפיף חלק מההחלטות שלו לחברי הכנסת. כיום כבר ברור כי ההחלטה להגדיל את ההפרשות היתה אחת הטובות והחשובות ביותר של המפקח - ואפילו ראשי הבנקים הגדולים מודים בכך. 

 ויצמן מייצג לא רק את בעלי הבנקים והמנהלים, אלא גם את עובדיהם השבעים והעשירים. כאשר עלה עניין הפרטת בנק לאומי, הדבר היחיד שהטריד אותו היה להבטיח שהעובדים יקבלו את ליטרת הבשר שלהם. 

 היוזמה האחרונה של הרפורמטור הגדול הגיעה השבוע כששירי יזם תיקון שיאפשר לבנקים להגדיל את אחזקותיהם בקונגלומרטים. מדוע לאפשר להם להגדיל את האחזקות? הרי הריכוזיות והכוח של הבנקים גדלים בקצב מפחיד כתוצאה מהמשבר הכלכלי. תשאלו את שירי - הוא יודע למה. 


 3. לגרינהולץ אין כסף: 


 מי שיפתח את גיליון שערי איגרות החוב של החברות הנסחרות בבורסה עשוי להתפתות ולחשוב כי למשקיע נועז ומתוחכם יש כיום הזדמנויות השקעה מדהימות. שורה ארוכה של איגרות חוב נפלו למחירים המשקפים תשואה שנתית צמודה למדד של 10%-20%. 

 בניגוד למניות, שאיש אינו יודע מתי יחזרו לעלות - איגרות חוב מבטיחות תשלומים קבועים של ריבית וקרן, ובמחירי השפל שלהן אין שום השקעה שיכולה להתחרות בהן. 

 אז לפני שאתם קופצים לשוק אג"ח החברות - תנו דעתכם להודעה שהעבירה אתמול לבורסה משווקת התכשיטים  כפריס (  כפרס  [10]  : ת"א)  שבשליטת משפחת גרינהולץ. היא הודיעה שאין בידיה האמצעים הכספיים לעמוד בתשלום ראשון של ריבית וקרן על האג"ח שלה בהיקף של 5.8 מיליון שקל. 

 כמובן,  מאז שכפריס גייסה הון מהציבור היא הצטיינה יותר מכל בחלוקת משכורות ענק לבעלי השליטה בחברה  הרי זה הסיכון העסקי; כפריס נפגעה מאוד מהקריסה בתיירות ונקלעה לקשיים - אך טבעי הוא שבשלב זה היא אינה יכולה לשלם את החוב לבעלי האג"ח. וזה הרגע לבוא עמם בדברים ולראות כיצד פורסים את החוב או מוחקים חלק ממנו. 

 לא בדיוק. מאז שכפריס גייסה הון מהציבור, בתחילה במניות ולאחר מכן באיגרות חוב, היא הצטיינה יותר מכל בחלוקת משכורות ענק לבעלי השליטה בחברה - משפחת גרינהולץ. בשנה שעברה, כאשר החברה עברה להפסד של 22 מיליון שקל, היא שילמה לבני המשפחה משכורות בהיקף כולל של 3.7 מיליון שקל - כפי שהיא עושה זה שנים רבות. 

 לאחר שנים ארוכות שהגרינהולצים חלבו את החברה במשכורות ענק, הגיע הרגע שבו החברה עוברת להפסדים ומתקשה לפרוע את חובותיה. וזה הרגע שבו הגרינהולצים, כמו רוב בעלי השליטה בבורסה, מזכירים לנו שמדובר בחברה בעירבון מוגבל: כשהעסק טוב, הם שם כדי לקחת מיליונים, כשהעסק גרוע - זו לא הבעיה שלהם. 

 החלק העצוב בכל הסיפור הוא שכאשר הגאות בשוק ההון תתחדש - יחזרו כל האנליסטים ומנהלי ההשקעות בחברות הביטוח, קופות הגמל וקרנות ההשתלמות שלנו לקנות עם הכסף שלנו את הסחורה של כל חברי מועדון ה"בעירבון מוגבל". 


 קישורים נוספים 
 ההלוואה מהמדינה לא עזרה לכפריס: אין ודאות שתעמוד בתשלומים לבעלי האג  "  ח  [11]