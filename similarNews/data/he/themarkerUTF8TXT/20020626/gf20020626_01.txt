טאואר (  TSEM  [10]  : NASDAQ)  , הפאונדרי הישראלית שמשמשת כעוגן תעסוקה חשוב בצפון ישראל, נסחרת היום, בדילול, לפי שווי של יותר ממיליארד שקל (40-50 מיליון מניות). זה שווי הון עצמי, כמובן, לא שווי נכסים. 

 שיעור התשואה הנדרש ממניה כמו טאואר הוא גבוה - החשיפה הממונפת שלה, תפעולית ופיננסית, לשורה של סיכונים שיטתיים (רגישות למצב של כלכלת הטכנולוגיה, מחזוריות) וספציפיים מיתרגמת לשיעור תשואה נדרש דו-ספרתי בריא. המשמעות: המיליארד שקל פלוס של היום זה בעצם שני מיליארד שקל פלוס של עוד שנתיים-שלוש. 

 יקר? בועתי? זול? מציאה? טאואר, כמו כל מניית פאונדרי, נהנית מיתרון משמעותי ברור בהשוואה למניות של חברות "רגילות" - האפ סייד שלה, כל עוד היא במשחק, תמיד ייראה גבוה מאוד ופתוח. באופן כללי, עיסוק במניות של הפאונדריס נוטה לייחס חשיבות גדולה מאוד לפוטנציאל האפ-סייד של החברות, כאשר המשקל של שגרת ההווה האפרורית (הכנסות, מרווחים, רווחים) הוא קטן מאוד, יחסית. המינוף המובנה הגדול של הפאונדריס מוביל לכך שתמיד אפשר יהיה למצוא בקלות תרחיש אופטימי קיצוני (ניצולת, מחיר-ASP וכו') שיגרום למניות להיראות זולות, ותמיד אפשר יהיה למצוא תרחיש פסימי שיגרום למניות להיראות יקרות מאוד. 

 פאונדריס - מפעלי ייצור עצמאיים המתמקדים בייצור שבבים עבור אחרים, הם כוח עולה בתעשיית המוליכים למחצה העולמית. המודל העסקי של טאואר,  פאונדריס זה לא עסק לכל אחד - זה משחק של גדולים, חזקים ועשירים. העלות הכרוכה בהקמת Fab מודרני נוסקת בשיטתיות  לפיו החברות המסורתיות משתתפות בהשקעה בהקמת המפעל תמורת קבלת זכות השפעה על אופי ה-Fab וכן זכויות לפרופורציה מוגדרת מראש של התפוקה, הוא עניין שכיח בתחום. 

 פאונדריס, בכל מקרה, זה לא עסק לכל אחד - זה משחק של גדולים, חזקים ועשירים. שתי החברות הגדולות בתחום, טייוואן סמיקונדקטורס ו-UMC, שולטות בכ-80% מהשוק. העלות הכרוכה בהקמת Fab מודרני נוסקת בשיטתיות, ומגיעה כיום ללמעלה ממיליארד וחצי דולר. בשנת 2005 זה כבר ידרוש, לפי ההערכות, תקציב של כ-2.5 מיליארד דולר, ובשנת 2010 זה יעלה כ-4 מיליארד דולר. התוצאה ברורה: ירידה חדה במספר שחקניות המוליכים למחצה שיכולות לקחת על עצמן את העלות הכבדה והסיכונים הרבים שכרוכים בהקמת הפאב. 


 עתידם של טאואר ועובדיה תלוי בהצלחת Fab2 


 טאואר, כאמור, מרגישה שהיא מתאימה להשתתף במשחק. עתידם של החברה ועובדיה תלוי בהצלחת Fab2, הביזנס המרכזי המתהווה בימים אלו ממש. התחום של טאואר ייחודי, קשה להשוות אותו לעסקי טכנולוגיה סטנדרטיים יותר. החברה עדיין לא השלימה את גיוס כל המימון הנדרש להקמת המפעל והיא גם נמצאת תחת לחץ כבד של הבנקים המלווים. 

 מניית טאואר מתחילת השנה 

 אפשר להתרשם כי טאואר בוחרת למקד את תשומת הלב של המשקיעים בארבעה עניינים עיקריים: הצמיחה הצפויה בהכנסות - הכנסות המוצא של החברה נמוכות מאוד, כמעט זניחות; ההתקדמות המהירה והדייקנית של החברה בשלבי הקמת המפעל - עניין שהוא תנאי הכרחי, כמובן, אך לא מספיק; פוטנציאל האפ-סייד של המניה - כמו כל פאונדרי, כאמור, טאואר יכולה די בקלות להבליט תרחיש אופטימי לפיו המניה שלה זולה להפליא. התקרה הגבוהה של המניות האלו היא עניין מבני; והמסלול הברור להמשך פעילות וצמיחה - הקמת פאב נוסף, חדש - פאב3 - כאשר עניין העלות הכבדה שתידרש לכך מוצנע, בינתיים. 

 טאואר היא לא מניית טכנולוגיה סטנדרטית - המודל העסקי עתיר ההון שלה שונה מאוד מהמודל העסקי של חברות צמיחה בכלל,  כל פאונדרי יכולה למצוא תרחיש עסקי של ניצולת גבוהה מאוד ומחירים נדיבים ההופך את המניה ל"זולה", כל עוד המשקיעים בוחרים להתבסס על שיטת הערכה שמתאימה למניות צמיחה סטנדרטיות  ומהמודל העסקי של חברות מוליכים למחצה "נטולות ייצור" (Fabless) בפרט. טאואר היא לא מניית צמיחה. תרחישי אפ סייד פיקנטיים ולוהטים לא צריכים להפתיע או לרגש. כל פאונדרי, כאמור, יכולה למצוא תרחיש עסקי של ניצולת גבוהה מאוד ומחירים נדיבים ההופך את המניה ל"זולה". זאת, כל עוד המשקיעים בוחרים להתבסס על שיטת הערכה שמתאימה למניות צמיחה סטנדרטיות, נטולות חוב ועתירות ערך מוסף (מכפיל הכנסות, מכפילי רווח), ולא למפעלי ייצור מתוחכמים. 

 טאואר, היום, בשווי של יותר ממיליארד שקל, צריכה לעורר עניין בשני היבטים נוספים לאלו שאליהם החברה נוטה בד"כ לכוון: הראשון, והמיידי, הוא שאלת הסתברות ההצלחה של החברה להשלים בצורה חלקה את גיוס ההון הנדרש להקמה של פאב2 - הרבה מהנתונים הקריטיים כאן הם "proprietary", סמויים מן העין; השני, החשוב מכולם לטעמנו, הוא שאלת חלקן האפקטיווי של המניות המוחזקות ע"י המשקיעים מהציבור בעוגת הערך שתייצר החברה, אם תייצר. 

 כך, הנוכחות הדומיננטית של בנקים - מלווים קפדניים, ושל שותפים - לקוחות שלא יבחרו, כנראה, לשלם מחירי פרימיום עבור השבבים המיוצרים, עלולה להשפיע על התרגום של ההכנסות שהחברה תציג לערך שייוצר עבור בעלי המניות "הרגילים" המוגבלים להנאה אך ורק מרווחי הון. 

 הצלחתה של טאואר כחברה היא כמובן עניין לאומי חשוב. התשובה לעניין פוטנציאל התרגום של הצלחה אפשרית כזו, שכולם מייחלים לה, להצלחה של מי שמשקיע במניות החברה היום לפי שווי גבוה ממיליארד שקל עוברת דרך אזורים אפרוריים וטורדניים בהרבה מתרחישי אפ-סייד מובנים אך מתעתעים.