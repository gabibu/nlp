היום הוא המועד הסופי בו יוכלו מנכ"לים וסמנכ"לים של החברות הגדולות בארה"ב לערוב לתוקף הדו"חות הפיננסיים בחתימת ידם. צו ממשלתי קבע כי בכירי החברות יידרשו לצעד זה בעקבות משבר האמון והשערוריות החשבונאיות שפשו בוול סטריט. חברות רבות מתוך המאות הנדרשות לצעד זה כבר הודיעו על כוונתן לאשר את הדו"חות. 

 עד שעה מאוחרת אתמול נעדרה מהרשימה  איי.או.אל-טיים וורנר (  AOL  [10]  :NYSE)  , הנחקרת בחשד לאי סדרים חשבונאיים. לפי דיווחים של מקורות מקורבים, נמצאו מנכ"ל החברה וסמנכ"ל הכספים בדיונים קדחתניים בנושא, אולם לפני צאת היום הסכימו לחתום על המסמכים. 

 לחברות הנדרשות לערוב לדו"חותיהן יש מספר חלופות: לאשר את הדו"חות היום; לבקש ארכה של חמישה ימים כדי לבדוק את הדו"חות; ולתקן בדיעבד את הדו"חות ואז לאשרם. אפשרות נוספת היא להגיש הצהרה המסבירה מדוע המנהלים אינם יכולים לערוב לדו"חות. 

 ישנן כמה חברות אשר נמצאות היום בתהליכים של דיווח מחדש על תוצאותיהן, בהן קווסט ו-וורלדקום, אשר לא יוכלו לערוב לדו"חות, לפי הודעות רשמיות שפירסמו. סמנכ"ל חברת האנרגיה CMS, הנתונה אף היא תחת חשדות לאי סדרים חשבונאיים, אמר בשבוע שעבר למשקיעי החברה כי לא יוכל לערוב לספרים עד שיבצעו תיקונים בדיווחים. 

 אינטרפבליק, חברת הפרסום האמריקאית, סבלה מנפילה קשה במחיר מנייתה בשבוע שעבר, לאחר שדחתה בשבוע את פרסום תוצאותיה הרבעוניות, על רקע הדרישה לערוב לדו"חות. לאחר ביקורת שערכה, החליטה ענקית הפרסום לתקן את תוצאותיה עבור חמש שנים. אינטרפבליק מסרה כי התיקונים ישנן כמה  חברות אשר נמצאות היום בתהליכים של דיווח מחדש על תוצאותיהן, בהן קווסט ו-וורלדקום, אשר לא יוכלו לערוב לדו"חות, לפי הודעות רשמיות שפירסמו  בתוצאותיה הכספיות הם בהיקף של 68.5 מיליון דולר. לדברי החברה תוכל לעמוד במועד הסגירה להגשת האישור. 

 ההוראה הנוכחית של רשות ניירות הערך צפויה להתרחב, בעקבות הצעות חוק הנדונות עתה בקונגרס. לפי הצעות אלו יידרשו 14 אלף חברות הכפופות לרשות ני"ע לערוב לדו"חותיהן בעתיד, באופן שגרתי. לעת עתה לא נקבעו בחוק עונשים למי שיערוב לדו"חות שגויים או מזויפים, ועד כה מי שהעניש את החברות היו המשקיעים, כדוגמת מקרה וורלדקום, שנמחקה ממסחר, וקווסט, הנסחרת בפחות מדולר למניה.