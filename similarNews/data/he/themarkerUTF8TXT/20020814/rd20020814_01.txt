כצפוי, הוועדה הפדרלית של השוק הפתוח (FOMC) הותירה אתמול את שיעור הריבית ללא שינוי. אולם היא שינתה את התחזית הכלכלית שלה והעבירה את הדגש לסיכונים העשויים לייצר "חולשה כלכלית". 

 ה-FOMC אמרה כי נרשמה, "חולשה בצמיחת הביקוש המצרפי", וכי החולשה, "התארכה בשל חולשה בשווקים הפיננסיים ובשל חוסר הודאות הגובר", בנוגע לתקינות הדיווחים הפיננסיים של החברות ואופן ניהולן. 

 החלטתו של הבנק הפדרלי לא השפיעה לטובה על השווקים. המדדים העיקריים, שנסחרו כמעט ללא שינוי לפני ההודעה, עלו מיד לאחריה, אולם ירדו בחדות לקראת הסגירה. האג"ח הממשלתי, לעומת זאת, רשמו עליות. 

 על רקע הנחות כי הבנק הפדרלי יוריד את הריבית לכל המאוחר בכינוס הבא ב-24 בספטמבר, עלה מחיר האג"ח הממשלתי בארה"ב ל-10 שנים ל-102.375, והתשואה שלו ירדו ל-4.08% - הנמוכות ביותר מאז 1964, ע"פ נתונים של מילר טבק. התשואות על האג"ח הממשלתי בארה"ב לשנתיים ירדו ל-1.97%. 

 הדעה הרווחת היא שהבנק הפדרלי היה נתון במצב ללא מוצא. לכל אחת מהחלופות שעמדו לרשותו, יש חסרונות רבים. 

 הותרת הריבית ללא שינוי ועדכון את ההערכה הכלכלית - החלופה שנבחרה - תגרור תגובות לפיהן על הבנק היה להוריד את שיעור הריבית ולא לחכות. וכך אכן היה. 

 הורדת ריבית היתה מעוררת חששות כי הבנק הפדרלי יודע ש"משהו" מתרחש במגזר הבנקאות, או שהבית הלבן הפעיל עליו לחץ לפעול. הורדת הריבית היתה מהווה גם הודאה בכך שהתחזית הכלכלית החיובית ברובה, שסיפק אלן גרינספאן בחודש שעבר, היתה רחוקה מאוד מהמציאות. 

 לא לשנות את שיעור הריבית ולא את ההערכה הכלכלית. מהלך שכזה היה יוצר את הרושם שהבנק הפדרלי אינו מעורה במצב. 

 ג'פרי קליינטופ, אסטרטג השקעות ראשי ב-PNC אדוויזורס, הגדיר את החלטת הריבית ביום שלישי כאירוע חסר חשיבות, למרות הדרמה בשווקים והכיסוי התקשורתי הנרחב (מודה באשמה). 

 אכן, החולשה במספר מניות דאו ג'ונס, כגון בואינג (סימול BA) ו  ג'נרל אלקטריק (  GE  [10]  :NYSE)  , נגרמה בעיקר בשל החשש לגורלו של מגזר התעופה, ולא בגלל החלטת הבנק הפדרלי. 


 החלטה לא רלוונטית 


 ההחלטה על הריבית "אינה רלוונטית", אמרה אלכסנדרה לבנתאל, מנכ"ל חברת לבנתאל. "איש לא תיאר לעצמו שריבית של 1.75% תחזיק מעמד יום אחד, שלא לדבר על חודשים". אנו נמצאים בתקופה קיצונית בה לשיעור הריבית השפעה מעטה על הכלכלה, הוסיפה. 

 אירועים כגון כינוס ה-FOMC וה"פסגה הכלכלית" של הנשיא בטקסס הם חסרי משמעות, אמרה לבנתאל, בתקופה המאופיינת ב"משברים גדולים ואומים שגרמו לאנשים לפקפק בכל ההשקעות שביצעו". 

 פול מקאלי, המשמש כמנהל בענקית קרנות האג"ח פימקו, נקט בנימה פסיכולוגית פחות אך דומה, כשהציע את "השאלה הנכונה" שצריכים המשקיעים לשאול: "האם הורדות הריבית של הבנק הפדרלי לכשעצמם, יש בהם די להפסיק את הקריסה מונעת הדפלציה והחובות במגזר העסקי?" 

 "השאלה הנכונה" שצריכים המשקיעים לשאול: "האם הורדות הריבית של הבנק הפדרלי לכשעצמם, יש בהם די להפסיק את הקריסה מונעת הדיפלציה והחובות במגזר העסקי?" 

 הוא תיאר את הקריסה כ"נפילה המזינה את עצמה בשווי שוק של נכסים בהשוואה לשווי הנקוב של חובות שנצברו בעת רכישתם". נפילה זו בערך "מדרבנת נושים רבים לחזור בהם מההנחה שהלווים הם עדיין בחזקת עסק חי, ממשיך מקאלי. "זה מוביל אותם "לדרוש מן החברות לפרוע את חובותיהם במועד חלותם, ולא לגלגל אותם הלאה". 

 "התשובה החד משמעית", של מקאלי, היא שאין די בשער ריבית נמוך בכדי לפרוץ את המעגל הזה, אשר ממשיך לנוע במהירות. 

 הנקודה, שנעלמה מעט מן העין כתוצאה מקוצר הרואי ששרר לאחרונה בנוגע להתכנסותו של הפד, היא: שער הריבית נצא מאז דצמבר בשפל של 40 שנה, ואף על פי כן המרווחים בין תשואות האג"ח התאגידי והממשלתי התרחבו באופן דרמטי, ובאותה עת נותר קצב ניצול יכולת הייצור מתחת ל-80%. 

 במלים אחרות, הריבית הנמוכה לא ריפאה את חוליו של עולם התאגידים האמריקאי, והיתה זו איוולת לחשוב שהורדה של 0.25%-0.5% נוספים תשנה זאת. מדהימה עוד יותר היא העובדה, ש-28 חודש לאחר פריצתו של השוק הדובי הקיצוני ו-20 חודש לאחר שהבנק הפדרלי החל במערכת ההרחבה ההיסטורית שלו, יש עדיין מי שחושב שהורדת ריבית היא שתושיע את שוק המניות ו/או הכלכלה. 

 התאוששות השוק, שנישאה על כנפי תקוות הורדת הריבית, ונפילתו אתמול כתוצאה מ"האכזבה מהחלטת הפד", מלמדות שכושר החיות של אמונות אלה רב - לעתים רב מאוד.