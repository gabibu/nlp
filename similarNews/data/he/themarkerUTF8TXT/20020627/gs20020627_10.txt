"אם נצליח להוריד את עלות חומרי הגלם ב-10%, נגיע ל-Break Even כבר בשבוע הבא", אני משתף במחשבות את מנהלת ה-R  החמודה שעובדת לידי. היא מהנהנת בראשה הג'ינג'י, וממשיכה לעבוד במרץ בלי להסתכל לכיוון שלי. הדד ליין מתקרב בצעדי ענק, ואנחנו נחושים לעמוד בו. אין זמן למשחקים. חלפו ימי הסטארט אפ העליזים שיכולנו להרשות לעצמנו לשתות קפה בנחת בקפיטריה ולקשקש על ההנפקה הצפויה. הפעם מדובר בסדרי גודל אחרים לגמרי. 

 לפני שהתחלתי לעבוד בדקתי את ה-Business Plan של החברה. מי שנכווה מאספרסו רותח, ייזהר גם במים מהברז. הסתבר לי שהמוצר מכוון כולו לשוק העסקי ושהלקוחות משלמים עבור הפעלות ניסיון (Trial). תזרים המזומנים צפוי להיות חיובי החל מהיום הראשון, והרווח הגולמי יהיה, תאמינו או לא, סביב 100 אחוז לחתיכה. ההוצאות התפעוליות נמוכות יחסית, מה שמבטיח דו"ח רווח והפסד יפה. אפילו ה-Angel שלנו מתלהב, או ככה לפחות הבנתי. 

 אבל לא הכל פשוט. החלק היותר מסובך בביזנס הזה הוא התמחור אצל  ה-End User. מכיוון שמדובר בשוק תחרותי ביותר, שבו הטעם האישי של הצרכן הוא זה שקובע, אסור לחסוך בעלות הרכיבים, הכל צריך להיות ברמה הגבוהה ביותר, מה שמייקר כמובן את הייצור. אבל הכי חשוב - ה-Time to Market חייב להיות קצר ככל שאפשר. איך אמרו לי מביני עניין, "השוק יבדוק אתכם גם עם האף, לא רק עם השכל". הדבר מצריך היערכות לוגיסטית מיוחדת, אספקת רכיבים ב-Real Time תוך התבססות על ניידות וגמישות ארגונית. 

 השיווק הוא מלאכת מחשבת. הפאונדרים הבינו שהתדמית של המוצר תיקבע כבר במפגש הראשון עם הלקוח ותלווה אותו לכל אורך חיי העסק. מחשבה רבה הושקעה ב-Visibility, כולל השקעה במעטפת במובן הרחב של המילה. "זה לא באגט עם טונה שאתה עוטף  "זה לא באגט עם טונה שאתה עוטף בנייר עיתון", אני אומר למי שרק מוכן לשמוע. צריך להשקיע, ליצור WOW, כדי להשיג בידול מהמתחרים  בנייר עיתון", אני אומר למי שרק מוכן לשמוע. צריך להשקיע, ליצור WOW, כדי להשיג בידול מהמתחרים. 

 עם השקת המוצר נתקלנו בתגובות חיוביות, אבל נוכחנו לדעת שאין ארוחות חינם. בהיעדר שותף אסטרטגי, נאלצנו להתמודד עם קשיים שלא צפינו. "לעזאזל" אמרתי לג'ינג'ית שכבר לא יכלה לעמוד על הרגליים, "אפילו השוער בכניסה לבניין לא חייך אלינו". אבל כמו שאתם מתארים לעצמכם, השוער לא היה הבעיה היחידה שלנו. אמנם הצלחנו לפגוע בול לטעם של הלקוחות ב-75 אחוז מהמקרים, אבל עשינו טעויות במקומות אחרים. "Time is Money" - אמרו לי הלקוחות בדרכם לארוחת הצהריים. 

 כמובן שבסוף היום הראשון למפגש מוצר-לקוח, התכנסה ההנהלה הבכירה, ולאור התגובות החלטנו לשנות את האסטרטגיה השיווקית. דבר ראשון, אנחנו מתכוונים להפסיק למכור לחמניות עם גבינה צהובה, ולהוסיף כתף בקר שהתגלתה כהצלחה גדולה. בנוסף, נכין גם סנדוויצ'ים עם טונה בהתאם למה שביקשו בבורסה בקומה עשרים ושתיים. אנחנו גם נקדים את שעת הסיבוב ל-10 בוקר כי אחרי זה אנשים כבר שומרים מקום לארוחת צהריים. אבל בסופו של יום, גילינו שקיים רעב אמיתי ליוזמה שלנו, וגם קיבלנו יופי של תגובות. מסתבר שהשילוב של סלסלה מקש, סנדוויצ'ים מושקעים ובקבוק צונן של יין לבן הוא שילוב מנצח.