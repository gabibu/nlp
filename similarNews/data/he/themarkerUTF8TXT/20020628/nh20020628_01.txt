חלק ניכר ממבול המכתבים מקוראים ששטף אותי ביום שלישי בערב, עסק שלא במפתיע בוורלדקום. הקוראים ביקשו עצות הנוגעות להזדמנויות השקעה שהפרשה עשויה ליצור, על אפשרויות ספקולנטיות בוורלדקום, ועל עוד עשרות נושאים אחרים. כמו רבים מעמיתי, הייתי ער כל הלילה, מנהל שיחות טלפון, ונעזר בנסיונם ועצותיהם של רבים מקשריי. 

 כמה תשובות מוקדמות: 

 * האם נפתחו כעת הזדמנויות בפני ספקולנטים בוורלדקום? אינני רואה כיצד הדבר ייתכן. על מה בדיוק אפשר להמר? עדיין אינני יודע מה מלוא היקף ההונאה בוורלדקום - וקרוב לוודאי שלא אדע במשך זמן מה. מבלי לדעת כמה עמוק מגיעה השערורייה, לא הייתי משקיע גרוש בחברה שאני משוכנע שסופה להימכר למרבה במחיר. 

 אני ממליץ בחום להתרחק ממניות החברה. אם יש לכם החזקות בוורלדקום, אל תנהגו בפזיזות - ככלות הכל, הירידות בהמשך צפויות להיות מוגבלות - ואם יש לכם בטן מפלדה, אל תתנו פקודות קנייה. 

 * מעבר לוורלדקום עצמה, מי עוד צפוי להיפגע בטווח הקצר? תעשיית הטלקום כולה והשווקים עצמם. הנזק הקשה ביותר צפוי להיגרם לחברות טלקום אחרות, במיוחד לספקיות שירותי טלקום שהזדמנויות המכירות הפתוחות בפניהן יהיו כעת מעטות עוד יותר. טלאב (סימול TLAB),  סיינה (  CIEN  [10]  :NASDAQ)  ,  סיקמור (  SCMR  [11]  :NASDAQ)  ,  ג'וניפר (  JNPR  [12]  :NASDAQ)  וכן הלאה צפויות לגלות ששווקיהן התכווצו עוד יותר, וכי לקוחות הטלקום הנותרים פחות נלהבים להוציא כסף. 

 וורלדקום עצמה הודיעה ביום שלישי בלילה על כוונתה לקצץ ביותר ממחצית את השקעות ההון שלה בשנת הכספים 2002, מסכום מתוכנן של 4.9 מיליארד דולר ל-2.1 מיליארד דולר. סכום זה מספיק בערך רק לתפעול של הרשת שלה; הוא אינו כולל גידול כלשהו בנפח התעבורה או בהשקעות בטכנולוגיה חדשה. (ואל תופתעו לגלות שהשקעות ההון של וורלדקום יקוצצו עוד יותר כאשר יופעל עליה לחץ מצד הבנקים ובעלי האג"ח). 

 * בטווח הארוך? למרות כמה סימנים מעודדים מוקדמים לכך שהאסון הזה יסייע למתחרות העיקריות של וורלדקום, יידרש זמן כדי להעריך מי באמת נמצא בעמדה שתאפשר לו להרוויח מקריסתה. אין ספק שהצוותים האסטרטגיים של ספקיות שירות כמו  איי.טי  &  טי (  T  [13]  :NYSE)  ו  ספרינט (  FON  [14]  :NYSE)  עבדו כל הלילה שבין יום שני לשלישי, בגיבוש רשימות של לקוחות גדולים של וורלדקום אותם יוכלו להעביר אליהם. 

 אך וורלדקום צפויה עכשיו להשקיע מאמץ רב כדי לשמור על לקוחותיה; החברה זקוקה להכנסות כדי שיהיה לה סיכוי כלשהו לשרוד. לכן אנו צפויים לראות כל מיני הורדות מחירים והבטחות של וורלדקום בניסיון לשמור על לקוחותיה. נכון, המתחרות שלה חושקות בלקוחותיה הגדולים, אך ככל הנראה יצליחו לגנוב לה רק מעטים בטווח הקצר. בטווח הארוך, AT  , תהיה ככל הנראה המנצחת. 

 * האם יש כאן הזדמנות מבחינת ספקי השירות הקטנים יותר? נראה שלא ממש. רק לחברות מעטות אחרות יש את המומחיות והקשרים הבינלאומיים הנדרשים כדי לתפוס את מקומה של וורלדקום. היות שלכל לקוח גדול כבר היו חוזים לשירותי טלקום משניים ולצורכי גיבוי, לקוחות וורלדקום לא זקוקים עכשיו לכאב הראש הכרוך בהימור על ספק שירות קטן. בדיוק כמוני וכמוך, הם ממתינים לראות מה יהיה בהמשך. 

 * האם הדבר יסייע לפתרון בעיית עודף תשתיות הסיבים? כנראה שלא. תשתית הסיבים נמצאת במקומה, ובין אם וורלדקום תמשיך לתפעל אותה ובין אם תמכור אותה לספקי שירות אחרים במכירת חיסול או בהליכים בבית המשפט לפשיטות רגל, הרשתות לא יכובו. כאלה הן תשתיות שנפרשו: תשתיות הן מקום. אין להתעלם מכך. אך יש מקום לחשש מפני מלחמות מחירים נבזיות אף יותר סביב האפשרות לעשות בהן שימוש. 

 * עד כמה גבוה מגיעה השחיתות? אין לי שום דרך לדעת. אין ספק שכדי להוציא את ההונאה לפועל נדרשו יותר מאשר סמנכ"ל הכספים המפוטר-זה-עתה, סקוט סאליבן, ואולי החשב וסגן נשיא בכיר שעזב במפתיע, דייב מייארס - אם, למעשה, אחד מהשניים מילא תפקיד כלשהו בפרשה. זכרו: מי שטרם הורשע הוא בחזקת חף מפשע. בעקבות שערוריית אנרון, וורלדקום החליפה את רו"ח אנדרסן ב-KPMG; ייתכן שיצוצו ראיות כלשהן לכך שאנדרסן היתה שותפה לפשע. אך אני רוחש כבוד עצום למנכ"ל החדש של וורלדקום, ג'ון סיג'מור, אשר הגיע לחברה בשנת 1996 בעקבות רכישת UUNet. (רבות מהשאלות שקיבלתי בדואר האלקטרוני עסקו בתפקיד שמילא ברני אברס בפרשה. אין לי מושג, ונכון לעכשיו לאיש אין מושג. בוא נחכה עם ההאשמות עד שרשות ניירות ערך (SEC) ואנחנו נדע יותר). 

 * למה צריך לצפות? פעולה מהירה וחושפנית של בנקאי וורלדקום. כאשר חובות וורלדקום מסתכמים ב-30 מיליארד דולר, הם עלולים להפסיד הרבה מאוד כסף במקרה שוורלדקום תקרוס. אם הם יספקו את הסחורה, ומהר, ויעניקו את ה-5 מיליארד דולר לערך בקווי אשראי חדשים שעליהם הם דיברו עם הנהלת וורלדקום, זה עשוי להוות סימן טוב לשווקים. משמעות הדבר תהיה כי הבנקאים חישבו ומצאו כי הם צפויים להפסיד יותר כסף אם וורלדקום תפשוט את הרגל מאשר אם היא תנסה לשוב ולעמוד על רגליה. נכון לעכשיו נראה כי הכל תלוי בקו האשראי החדש ובתגובה פסקנית מצד בעלי החוב של וורלדקום. 

 * עוד אחת: האם ידעתי על כך מראש? כמה מקוראי RealMoney תהו האם הטור שכתבתי על ענקיות הטכנולוגיה ש"לא ישובו עוד", אותו העליתי לאתר ביום שלישי בשעה שתיים בצהריים ואשר כלל את וורלדקום כדוגמה המרכזית בו, היה מבוסס על מידע פנימי על הקריסה הצפויה בוורלדקום. אין סיכוי. אם הייתי מקבל הודעה מוקדמת במקרה הזה, הייתם קוראים על זה פה.