בסרטו של אוליבר סטון "וול סטריט", הברוקר באד פוקס משיג מידע סודי עבור הלקוח שלו גורדון גקו, תוך שהוא בולש אחרי מנהל בכיר במגזר העסקי באמצעות אופנוע ומתגנב שוב ושוב באמצע הלילה למשרד עורכי דין. השניים מנצלים את המידע הפנימי כדי לגרוף רווחים בשוק, אך עד סוף הסרט הם נתפסים. 

 הסרט עשוי להיראות קצת מיושן. הוא הרי יצא לאקרנים לפני כ-15 שנים. ומייקל דאגלס, שמשחק את התפקיד של גקו, מתהדר בתספורת קלאסית א-לה-שנות-השמונים. 

 אך שווה לצפות בו שוב. הפשע זהה. הדרך שבה אנשים נתפסים אף היא לא השתנתה. נראה כי המסחר על סמך מידע פנימי חוזר לאופנה. 

 לפני שבועיים בלבד, עצר האף.בי.איי את המנכ"ל לשעבר של אימקלון, סם וקסאל, בדירתו במנהטן בחשד למסחר על סמך מידע פנימי. לוקסאל היו כמה חברים מאוד מפורסמים, בהם אשפית העצות לבית מרתה סטיוארט. 

 תובעים של משרד המשפטים, מבקרים של רשות ניירות ערך (SEC) וחוקרים מטעם הקונגרס, כולם בודקים את העסקות במניות אימקלון שבוצעו ממש לפני שמינהל המזון והתרופות בארה"ב (FDA) הודיע רשמית על דחיית הדיון באישור התרופה למחלת הסרטן ארביטוקס. שמה של סטיוארט, המכחישה כי ביצעה עבירה כלשהי, שורבב לפרשייה משום שמכרה קרוב ל-4,000 מניות של אימקלון ב-27 בדצמבר. בעקבות הודעת ה-FDA על החלטתו ב-28 בדצמבר, צנחה מניית אימקלון ב-20%. 

 כפי שמראה הסיפור של סטיוארט, לא קשה להופיע על מסכי המכ"ם של הרגולטורים. 

 "מדהים כמה קל להיתפס", אמר רוברט היים, עו"ד במשרד עורכי הדין מאיירס אנד היים בניו יורק, ולשעבר פרקליט של רשות ניירות ערך. 

 בורסות המניות והאופציות, כמו הבורסה של ניו יורק (NYSE), מפעילות מערכות ממוחשבות אוטומטיות לניטור תנודות מחירים ומחזורים בזמן אמת. תוכניות מחשב אלה עוקבות אחרי המחירים ומחזורי המסחר של כל ניירות הערך - טביעות האצבע הסטטיסטיות שלהן אם אפשר להתבטא כך - ומצביעות על כל סטייה שעשויה להצביע על פעילות יוצאת דופן. למשל מניה שעלתה או ירדה בשיעור חד מדי ביום מסחר אחד. 

 די בכמה עסקות מניות גדולות רגע לפני הודעה חשובה של חברה כדי לגרור התעניינות מצד הרגולטור. 


 עסק מסוכן 


 בבורסה האמריקאית (American Stock Exchange), נראית תוכנת המחשב בלתי מזיקה כמו גיליון אלקטרוני. אך כדאי לכם להתפלל שהמערכת הזו לעולם לא תסמן את אחת העסקות שלכם. בעקבות סימן כלשהו לתנועות לא רגילות, צוות מעקב של הבורסה מתחיל מיד לחקור את העניין כדי לברר מה עומד ביסודו. החוקרים עשויים ליצור קשר עם חברה כדי לבדוק אם יש הודעה משמעותית באופק. 

 יתכן גם שחוקרים יחקרו עלייה חדה או צלילה של מניה סמוך למועד פרסומה של הודעה חשובה של החברה. הבורסות יכולות לאתר את מיקומה של מניה נסחרת בכל יום בשבוע, בכל שעה ביממה. 

 החוקרים יוצרים באופן קבוע קשר עם ברוקרים שהיו מעורבים בעסקות גדולות, ומבקשים מהם לספק מידע על החשבונות שהיו פעילים במסחר במניה במהלך תקופה מסוימת. הם יכולים לשים את ידם על מידע הקשור לפעילות החשבון בעבר, על הודעות חודשיות ופרטים רבים אחרים, ובכלל זה כתובת ביתו של המשקיע. החוקרים יכולים גם לבקש מהחברה המדוברת לספק רשימה של כל האנשים שידעו על כך שצפויה התפתחות דרמטית, החל ממנהלים בכירים, דרך בנקאי השקעות וכלה בעורכי דין. 


 מצית בזדון 


 אם, לדוגמה, עסקות של מספר משקיעים מתבצעות דרך ברוקר אחד, הדבר עשוי להדליק אצל החוקרים נורה אדומה. החוקרים גם רשאים לעשות שימוש במאגר נתונים הכולל מידע אישי על גורמים פנימיים בחברות כדי להשוות אותו לרשימת המשקיעים שהיו פעילים במסחר במניה. השם, המיקוד, הקידומת או הרקע ההשכלתי עשויים להיות החולייה המקשרת בין, נאמר, יועץ בחברה לבין משקיע שרכש מניות של החברה יומיים לפני ההודעה על השתלטות. 

 בשלב זה מחליטים אנשי הבורסה אם להעביר את המקרה לטיפול רשות ניירות ערך. תחילה, חייב המקרה המדובר לכלול סכום גדול דיו כדי של-SEC, הסובלת ממחסור חמור בכוח אדם, יהיה כדאי לרדת לעומקו של המקרה.  המקרה חייב לכלול סכום גדול דיו כדי של-SEC יהיה כדאי לרדת לעומקו של המקרה. ספק אם הרשות תתערב במקרה הכולל רווחים לא חוקיים בסכום של כמה אלפי דולרים בלבד  ספק אם הרשות תתערב במקרה הכולל רווחים לא חוקיים בסכום של כמה אלפי דולרים בלבד. 

 באופן תיאורטי, אדם שסוחר על סמך מידע פנימי לעולם לא ייעצר במידה שהעסקות קטנות דיין ונעשות זמן רב מספיק לפני פרסום הודעת החברה. אך יש כאן מלכוד: למה שמישהו ירצה מלכתחילה לבצע פשע כאשר הרווחים שיגרוף בעקבותיו אינם גדולים? 

 אך יש משהו בפשע הזה שכנראה מעודד טמטום המוני. נדמה כי לעולם לא עולה בדעתם של אנשים שכל כך קל לעקוב אחר עסקות ושיחות טלפון. מה גם שתמיד אפשר להיעצר בדרך הישנה והטובה: מישהו שלא אוהב אתכם מסגיר אתכם או מפיל עליכם את התיק כדי להציל את עורו. 

 "רשות ניירות ערך עולה על עבירות בדרכים מוזרות, בהן גם מידע אנונימי שמספקים עובדים ממורמרים, בנות זוג לשעבר ובני זוג לשעבר", אמר ביל מקלוקאס, שותף במשרד עו"ד וילמר, קאטלר אנד פיקרינג, ולשעבר האחראי על אכיפה ב-SEC. "לעתים רמת הדיוק של המידע אינה נופלת מרמת הטירוף והתאווה של אלה שמסרו אותו". 

 קל לגלות מי ביצע עסקה מסוימת ומתי ביצע אותה. החלק הקשה הוא להוכיח מה היה המניע מאחורי הקנייה או המכירה. 

 אנשי ה-SEC מתחילים לעתים קרובות בגיבוש תיק בעקבות שיחת טלפון. 

 "אחד מעורכי הדין מתיישב על הטלפון והשני רושם", אמר מקלוקאס. הם מתקשרים לאדם שבו מדובר ומיד שואלים אותו, "שמתי לב שרכשת 500 מניות של חברת X בשבוע שעבר. תהיתי אם נוכל לשאול אותך מספר שאלות בעניין", סיפר מקלוקאס. "מרבית האנשים יאמרו, 'אני מוכן לדבר איתך'. אבל בהמשך הם מכחישים הכל. הם שוכחים שישנן רשומות של שיחות טלפון וכרטיסי אשראי".  בשלב זה אנשים מתחילים לטוות סיפורים מופרכים לחלוטין כדי לנסות לחפות על מה שעשו. לכולם יש תמיד תירוצים לסיבה שביצעו את העסקה. לפעמים זה תירוץ עלוב כמו "בדיוק שמתי לב למניה" או "אני חושב שקראתי עליה איפה שהוא". 


 נוכלים מנובלים ומלוכלכים 


 "לו היית מקבל סנט בכל פעם שמישהו אומר כי שמע על העסקה משני גברים לבנים בגיל העמידה שפגש בטיסה, אז כבר היית עשיר", אמר מקלוקאס. כמובן, שאם אתם שומעים טיפ ואינכם יודעים שקיבלתם מידע פנימי, אז מסחר המבוסס על הטיפ אינו בגדר עבירה על החוק. 

 רשומות מחשבים ורשימות אלקטרוניות יכולות מאוד לעזור, אך מקרים מסוימים מחייבים עבודת שטח של ממש.  "לו היית מקבל סנט בכל פעם שמישהו אומר כי שמע על העסקה משני גברים לבנים בגיל העמידה שפגש בטיסה, אז כבר היית עשיר"  מקלוקאס נזכר במקרה אחד בו היה מעורב עורך דין שסחר על סמך מידע שקיבל בחברה בה עבד. העו"ד צילצל לברוקר שלו משורה של טלפונים ציבוריים הנמצאים במרחק הליכה ממשרדו. כדי לתפור את התיק, עובד של ה-SEC רשם את כל המספרים של הטלפונים הציבוריים באזור כדי להתאים אותם לרשומות השיחות שבוצעו למשרדו של הברוקר. 

 לא כל המקרים מגיעים לכותרות, אך ה-SEC מגיש בעקביות 35-40 כתבי אישום בשנה. 

 החבר'ה בחטיבת הפיקוח בזמן אמת של הבורסה האמריקאית עדיין זוכרים את ימי השיא של המסחר על סמך מידע פנימי. בימים של איוואן בואסקי ומייקל מילקן, "היו פה צוותי טלוויזיה מדי יום", אמר ג'יי בונו, מנהל קבוצת המעקב אחר מניות של הבורסה האמריקאית (Amex Stock Watch). "אוליבר סטון רצה לצלם את הסרט כאן", אמר בונו, תוך שהוא מצביע על סמל ה-Stock Watch התלוי על הקיר, ממנו נעשה עותק לצורך צילומי הסרט משום שצוות ההפקה לא הורשה לצלם את הסרט במקום. 

 אך כאשר כוכבת תקשורת כמו מרתה סטיוארט מעורבת בשערוריית אימקלון, אין ספק כי המסחר על סמך מידע פנימי חזר לכותרות.