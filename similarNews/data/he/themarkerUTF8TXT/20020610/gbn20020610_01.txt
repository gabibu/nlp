אז זהו, כעת זה ברור - בנק ישראל שירטט את קו הגבול, עליו הוא מתכוון להגן, עם או בלי סיוע של משרד האוצר והגבול הוא 5 שקלים לדולר. 

 יש להניח כי במדינה אחרת, בה הדברים מתנהלים באופן תקין, אירועי הימים האחרונים היו גוררים פעולה משולבת של משרד האוצר יחד עם בנק ישראל, אולם כנראה שבנק ישראל נמצא לבדו במערכה (או שמא משרד האוצר הוא זה שנמצא לבדו) והכלי העיקרי המצוי בידו הוא כלי הריבית. 

 הימים הקרובים יהיו ימי מבחן למידת האפקטיוויות של נשק הריבית וייתכן מצב בו השווקים ימשיכו "לשחק" מול בנק ישראל ולבחון את הגבול, אולם דבר אחד ברור: מדובר בגבול קשיח ביותר מבחינת המדיניות המוניטרית. 

 חצייה מובהקת של הגבול עשויה לחסל את יציבות המחירים ולחסל את הישג הפיחות הריאלי של השקל, לחייב העלאות ריבית נוספות על רקע המיתון, להוביל למשבר אמון כה חמור של הציבור הרחב המצוי כבר כעת בחששות כבדים לגבי עתידו הפיננסי והכללי, וליצור מצב בו נשק הריבית יהיה משחק ילדים ואולי אף יתחייבו ממנו פעולות שמשמעותן פגיעה ברפורמה במט"ח. 

 נכון, בהיסטוריה של עם ישראל כבר קיים סיפור על ג'ינג'י שניצח את הענק בקלע ובאבן, אבל לא רצוי לנסות את זה שוב אלא רצוי לסייע לנגיד בצעדי מדיניות נוספים במידה שנראה חזרה לשער של 5 שקלים לדולר. 

 מכל מקום, כעת ניתן  בהיסטוריה של עם ישראל כבר קיים סיפור על ג'ינג'י שניצח את הענק בקלע ובאבן, אבל לא רצוי לנסות את זה שוב אלא רצוי לסייע לנגיד בצעדי מדיניות נוספים במידה שנראה חזרה לשער של 5 שקלים לדולר  להניח כי יש גבול והוא מצוי ברמת שער שקל-דולר של 5 שקלים לדולר,  אשר ניתן לגזור ממנה את הפרמטרים העיקריים המשפיעים על מחירי האג"ח ברמת סבירות גבוהה, לפחות לטווח הקצר: קצב האינפלציה בחודשים הקרובים, המדיניות המוניטרית לתקופה הקרובה וכמובן, את הריבית הריאלית החזויה. 

 גבולות שכאלה עשויים לסייע רבות לשוק הסולידי אשר המשקיעים בו ראו סיכון עצום בהשקעות, הן ארוכות והן קצרות, ולא יכלו להעריך את הכיוונים. כתוצאה מכך, ראינו עליית תשואה מתמשכת ותנודתית ביותר, בעיקר בשקליות הארוכות. 

 בכלל, בטווחים אלה נראתה השתקפות מעניינת של מה שהתרחש בשקל-דולר: שם כל רמת שער שנתפסה כ"שיא", הביאה אחריה רמת שער גבוהה יותר. הדבר חיזק את מגמת הפיחות מכיוון שהוא החליש יותר ויותר את מוכרי הדולר. על אותו משקל, בשקליות הארוכות כל תשואה גבוהה שנראתה כ"קנייה", הביאה אחריה רמת תשואות גבוהה יותר וגל נוסף של מאוכזבים. 


 רוח חדשה? 


 לפי שעה, לא ברור אם העלאת הריבית הביאה רוח חדשה אל השווקים והאם המשקיעים נותנים אמון בנחישות של הנגיד, מסקנה כזו ניכרת מהתנהלות השווקים, הן השקל-דולר והן שוק האג"ח. 

 התגובה שהיתה בשווקים בפתיחת היום היא מינורית ביותר, כאשר איגרות החוב השקליות עלו בשיעור מתון של כ-0.25%, אשר לא היה בו בכדי להוריד את התשואות הארוכות בצורה מטריאלית. כעבור זמן לא רב, לקראת הצהריים העליות המתונות התחלפו בירידות שערים בולטות. 

 איגרות החוב הצמודות הארוכות אפילו לא טרחו לרשום עליות שערים בפתיחה והן פשוט פתחו בירידות אשר אינן מבשרות טובות. 

 המסקנה ההתנהגותית היא ברורה: המשקיעים די נבוכים, בעיקר כי לא נבנה האמון הדרוש, כפי שהיטיב לתאר זאת אחד הפעילים הבולטים בשוק: "נכון, הריבית עלתה וזה עשוי לתמוך בשקל, אבל הסיכונים, בעיקר הבטחוני והתקציבי, עדיין גדולים ולא ברור אם לבנק ישראל יש יכולת להתגבר עליהם". 

 ניתן בהחלט להבין מהדברים כי משקיעים באג"ח ארוכות פועלים תחת ההכרה שכלי הריבית מוגבל ביכולתו לייצר את היציבות המיוחלת ובעיקר, שבמקרה  ברור וידוע כי העלאת הריבית הבאה תצטרך להיות חדה לא פחות, כנראה אף יותר, בכדי להשיג אפקט של הרגעה וייצוב של השקל  של חזרה למצב משברי, תידרש העלאת ריבית חדה ביותר בכדי להשיג את היציבות. במילים אחרות, ברור וידוע כי העלאת הריבית הבאה תצטרך להיות חדה לא פחות, כנראה אף יותר, בכדי להשיג אפקט של הרגעה וייצוב של השקל. 

 נראה כי דרוש צעד נוסף, משלים, לשם השגת היציבות לשווקים וליצירת רווחי ההון בשוק האג"ח: בנק ישראל חייב להמשיך ולגלות נחישות, אך במקביל, להיעזר במשרד האוצר בכדי לספק לשווקים את הנכסים הדולרים אשר נמצאים במחסור כה גדול.