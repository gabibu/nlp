ההחלטה של נגיד בנק ישראל דוד קליין להעלות את הריבית ב-1.5% התקבלה אתמול בתשואות על ידי רוב הגורמים במשק. דומה כי מעולם לא רצו כל כך הרבה אנשים לראות את הריבית בישראל עולה כמו בחודש האחרון - אך היתה זאת גם הזדמנות מצוינת למתנגדי בנק ישראל לתקוף את הנגיד על החלטתו מדצמבר 2001 להוריד את הריבית ב-2%. הורדת הריבית ב-2% היתה טעות, אך קשה היה להבין את גודלה בזמן אמיתי אלא רק לאחר כמה שבועות; לעומת זאת, העיכוב בהעלאת הריבית במהירות בחודשיים האחרונים היה טעות גדולה הרבה יותר - והיא כבר העלתה סימני שאלה רבים לגבי אמינותו של הבנק המרכזי. 

 ואולם כדאי לזכור כי רבים מאלה שתוקפים עכשיו את קליין על אותה החלטה אומללה, נמנו עם אלה שעד לא מזמן תמכו באותה החלטה בכל מאודם. בהם אפשר למנות את ראשי משרד האוצר, שהפעילו לחצים מאסיוויים על קליין להוריד את הריבית, בירכו על החיתוך של 2% ורק באחרונה החליטו שבעצם זאת היתה טעות. 

 בנוסף, רבים מאלה שצעקו בחודש האחרון כי נדרשת העלאת ריבית מיידית - נמנו עם אלה שרק לפני 3 חודשים, כשסכנת התפרצות האינפלציה היתה כבר ברורה ומיידית, תקפו את קליין על החלטתו להעלות את הריבית ב-0.6% אומללים. כך שלא צריך להתרגש מכל ההתקפות לכאן ולכאן - כל אחד ושיקוליו עמו וכל אחד מנסה לגזור את הקופון שלו על חשבון הטעויות של בנק ישראל. 

 לגופה של החלטה - העלאת הריבית מאתמול היא הצעד הנכון והמתבקש לאור ההתפתחויות בשוקי הכספים והמט"ח בחודשים האחרונים. כיום ברור כמעט לכל שההחלטה התקבלה באיחור, ושלהססנות של הבנק המרכזי יהיה מחיר כבד. העיכוב בהעלאת הריבית שחק את אמינות הבנק המרכזי והעלה את הציפיות האינפלציוניות, ובעתיד הקרוב תידרש ריבית גבוהה בהרבה כדי להשיג את אותם יעדי אינפלציה. 

 הצורך בהעלאת הריבית זעק מכל פינות המשק בחודשים האחרונים: החל משוק המט"ח, שם קצב הפיחותים המהיר החל לאיים לא רק על יציבות המחירים אלא גם על היציבות הפיננסית של המשק;  מי שעקב אחרי קליין בעשור האחרון, עוד בתקופה שהיה האחראי על התחום המוניטרי, לא יכול היה להבין מה קרה לו בחודשים האחרונים  עבור דרך הציפיות האינפלציוניות בשוק ההון, שקפצו פי שניים בשלושה חודשים; דרך הפער העצום שנפתח בין הריביות בשוק לבין ריבית בנק ישראל; וכלה בסדרת המדדים הגבוהים. 

 מי שעקב אחרי קליין בעשור האחרון, עוד בתקופה שהיה האחראי על התחום המוניטרי, לא יכול היה להבין מה קרה לו בחודשים האחרונים. קליין שמר לאורך כמה שבועות על ריבית ריאלית אפסית, שברור היה כי בתקופה כה רגישה אין היא עקבית עם יעדי האינפלציה של בנק ישראל. 

 העלאת הריבית של אתמול ב-1.5% היא איתות חזק ראשון לשווקים כי בנק ישראל התעשת והוא מחויב לשמירה על יציבות המחירים, כפי שהיה בשבע השנים האחרונות. ההעלאה הזאת נחוצה כדי להקטין את הסיכון להתפתחות משבר פיננסי במשק, שהיה מאלץ את הממשלה ובנק ישראל לבטל את הרפורמה בשוק מטבע החוץ - ולהסיג את המשק לאחור. 


 העלאת הריבית של אתמול לא מוציאה אותנו לחלוטין מאזור הסכנה של משבר פיננסי 


 "המחיר" של העלאת הריבית הזאת במונחים של פגיעה בפעילות הכלכלית במשק הוא קטן מאוד. גם משום שהריבית הריאלית על מקורות בנק ישראל ממילא עדיין נמוכה, ובעיקר משום שההשקעות של המגזר העסקי והצריכה של הצרכנים הן הרבה יותר רגישות ליציבות הפיננסית במשק מאשר לגובה הריבית הנומינלית. 

 ואולם העלאת הריבית של אתמול עדיין אינה משנה את התוואי השלילי שבו צועד המשק והיא אפילו לא מוציאה אותנו לחלוטין מאזור הסכנה של משבר פיננסי  העלאת הריבית של אתמול עדיין אינה משנה את התוואי השלילי שבו צועד המשק. לכל היותר היא בלמה את קצב הריצה המטורף שבה פתח המשק בשנה האחרונה לכיוון של משבר כלכלי  - לכל היותר היא בלמה את קצב הריצה המטורף שבה פתח המשק בשנה האחרונה לכיוון של משבר כלכלי. 

 ראשית, עדיין לא ברור אם הבנק המרכזי יצליח להחזיר לעצמו את האמינות בצעד של אתמול. הרי ההעלאה של 1.5% לא היתה הרבה מעבר לציפייה, שהיתה ממילא גלומה במחירי איגרות החוב לסוגיהן בשוקי הכספים. לא מן הנמנע שהבנק המרכזי ייאלץ לשוב ולהעלות את הריבית בחדות ובנחישות עד שיחזיר לעצמו את "הנכסים" שצבר בשנים האחרונות. 

 ואולם מה שיותר חשוב הוא שבעוד שבנק ישראל עושה מאמצים להחזיר לעצמו את האמינות, הרי במשרד האוצר ממשיכים לנקוט מדיניות בת יענה, שבה הם נוקטים מזה כמעט שנה: להצביע על הישגים מדומים, להציג תחזיות מופרכות ולהימנע מביצוע הצעדים המתבקשים. 

 התוכנית הכלכלית שאושרה בכנסת היא גרועה.  לזכותם של אנשי האוצר ייאמר כי האתגרים והמשימות שניצבים כיום בפניהם גדולים בהרבה מאלה שניצבו בפני קברניטי המשק הישראלי בעשור האחרון  היא אינה מבשרת שינוי כלשהו, ולמעשה היא כמעט "מבטיחה" שהמיתון במשק יחריף בחודשים הקרובים והאמון של הציבור במדיניות הממשלתית ימשיך להישחק. 

 לזכותם של אנשי האוצר ייאמר כי האתגרים והמשימות שניצבים כיום בפניהם גדולים בהרבה מאלה שניצבו בפני קברניטי המשק הישראלי בעשור האחרון; התפוצצות בועת השלום והטכנולוגיה בעת ובעונה אחת חשפה במהירות את המחדל הגדול ביותר של המדיניות הכלכלית בעשור האחרון: ההגדלה השיטתית בתמיכות בהעברות החד צדדיות. 

 לחובתם של אנשי האוצר ייאמר כי הם מסרבים להכיר בגודל השעה ולהציג בפני הציבור, הממשלה וחברי הכנסת את הסכנה הנשקפת כיום למשק הישראלי. שר האוצר צריך להודות כיום כי בהעדר נס במישור המדיני - הרי בלי קיצוץ דרמטי נוסף בתקציב הממשלה שייועד להקטין את הגירעון ולהפחתה של נטל המס בישראל - אין סיכוי לתפנית במשק, וגדלים הסיכויים למשבר שימחוק את כל הצמיחה, העושר וההישגים שנוצרו בעשור האחרון. 


 קישורים נוספים 
 בנק ישראל שלף. מה עכשיו?  [10] 

 קליין עשה את הדבר הנכון, רק באיחור  [11]