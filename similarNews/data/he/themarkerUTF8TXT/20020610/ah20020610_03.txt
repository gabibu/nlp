אתמול היה המועד האחרון להגשת ערעורי הצדדים בתיק קרטל הביטוח, ואכן כמעט כל המעורבים בתיק הגישו את ערעוריהם על פסק הדין. פרקליטות המדינה, באמצעות עו"ד שמעון דולן, ראש המחלקה הכלכלית, הגישה את ערעורה על עונשם של כל המורשעים -  איילון (  אילון  [10]  : ת"א)  ,  הפניקס (  פנקס1  [11]  : ת"א)  ומנהליהן - לוי ונגה רחמני ואיתמר בורוביץ'. בערעור טען דולן כי העונשים שהוטלו קלים מדי. 

 מנגד, חברת איילון ומנהליה הגישו באמצעות עורכי הדין רם כספי, נבות תל צור וחנן מלצר את ערעורם, הן על ההרשעה והן על גזר הדין, וטענו כי מקורו בטעות. גם ד"ר איתמר בורוביץ' הגיש ערעור באמצעות עו"ד אילן סופר ממשרד ש. הורביץ, כנגד הכרעת הדין וכנגד גזר הדין (על הערעורים בקישורים למטה). אלא, שכאמור, שורת המערערים נשארה חסרה, שכן מקומה של חברת הפניקס נפקד ממנה. ניתן היה לחשוב שהפניקס, המיוצגת על ידי עו"ד פנחס רובין ודפנה טלגם ממשרד גורניצקי, פשוט סבורה שהעונש שהוטל עליה, בדמות קנס בסך 12 מיליון שקל, אינו שווה את המאמץ והמשאבים הנדרשים לשם הגשת ערעור, וברצונה לסיים את הסיפור הארוך. 

 אלא שגם בפניקס ידעו, לפחות מסוף השבוע שעבר (ויש להניח כי גם לפני כן), שבכוונתה של המדינה לערער גם על קולת עונשה של הפניקס, ובכך למעשה לגרור אותה בכל מקרה להמשך התדיינות בעליון, ולכן דווקא היעדרותה מרשימת המערערות אתמול נראתה תמוהה. 

 התשובה לעניין ניתנה היום בשורה האחרונה של דו"ח מיידי שהגישה הפניקס לבורסה בנוגע לערעורים בפרשה: "עמדת החברה הינה כי הודעת הערעור הוגשה באיחור רב לאחר שחלף המועד על פי דין להגשתה. בכוונת החברה להגיש לביהמ"ש העליון בקשה למחיקת הודעת הערעור". 


 חזית חדשה ומעניינת 


 במלים אחרות, הפניקס סוברת שהמדינה הגישה ערעורה על גזר הדין שלא כדין באיחור רב, ובכוונתה לבקש מביהמ"ש העליון למחוק את הודעת הערעור כנגדה. מדובר, אם כן, בחזית חדשה ומעניינת שהפניקס מתכוונת לפתוח כנגד המדינה, והשאלה היא כמובן - מה קרה? 

 זה סיפור המעשה: פסק הדין של השופט דוד חשין בפרשה ניתן ביום 23 לפברואר 2002. כידוע, מרגע חתימת גזר הדין מתחיל מירוץ הזמן להגשת ערעור על ידי הצדדים, כאשר ברגיל עומדים להם 45 יום להגשת הערעור. לפיכך היו אמורים כל הצדדים להגיש ערעורם ביום ה-9 לאפריל 2002. 

 אלא שהפניקס כחברה, במנותק משאר הנאשמים, לא היתה מעוניינת להגיש ערעור,  הפניקס כחברה, במנותק משאר הנאשמים, לא היתה מעוניינת להגיש ערעור, אלא אם המדינה מצידה תערער על גזר הדין בעניינה  אלא אם המדינה מצידה תערער על גזר הדין בעניינה. לפיכך פנו באי כוחה של הפניקס, עו"ד רובין וטלגם, לביהמ"ש העליון בבקשה שכותרתה "בקשה להארכת מועד להגשת ערעור". בבקשה מבקשת הפניקס להאריך את המועד להגשת הערעור מטעמה עד לאחר המועד בו תגיש המדינה את ערעורה, כדי שהחברה תדע האם היא כלולה בו או לא. 

 רובין וטלגם ציינו בפני ביהמ"ש כי הדבר נדרש מטעמי יעילות, שכן במידה שיתברר שהמדינה מוותרת על הערעור כנגד הפניקס, גם הפניקס לא תגיש ערעור מטעמה, והרי לכם חיסכון דיוני. 

 הרשם, עודד שחם, העביר את הבקשה לתגובתו של דולן, וזה התנגד לה. לגישתו, הדבר אינו מהווה עילה להארכת מועד ערעור ואין לתת לפניקס את היתרון הדיוני הטמון בידיעה האם יוגש כנגדה ערעור או לא. 


 בקשת ההארכה של רבינוביץ' הוגשה בהסכמה מראש של דולן 


 ביום 17 במארס נתן שחם החלטתו בסוגייה ואימץ את גישתו של דולן. שחם קבע כי גם אם טמון פוטנציאל לחיסכון דיוני בעניין אין בכך כדי להצדיק היענות לבקשה. 

 "ביטויו של יתרון מבוקש זה במרחב פעולה בלתי מוגבל על רקע ידיעה הפוזיטיווית בדבר פעולתו של בעל הדין שכנגד, והכל בעת שפעולותיו של בעל הדין שכנגד נעשות תחת מעטה של אי ודאות. זאת ועוד, יתרון זה בא לידי ביטוי גם במשך זמן כפול לצורך הכנתו של הערעור",  הרשם שחם: "הנאשם הוא חברת ביטוח מיוצגת, ויש לו האמצעים לקבלת ייעוץ מקצועי הולם להכנת ערעור במועד"  אמר שחם, והוסיף: "אינני סבור כי ליתרון טקטי מסוג זה יש מקום, ובוודאי שאין לו מקום כאשר הנאשם הוא חברת ביטוח מיוצגת, ויש לו האמצעים לקבלת ייעוץ מקצועי הולם להכנת ערעור במועד". 

 שחם החליט, כאמור, למחוק את הבקשה להארכת מועד שהגישה הפניקס. אלא שבכך לא תם הסיפור, שכן ביום בו נתן שחם החלטתו (ה-17 במארס) פנה עו"ד אילון סופר לביהמ"ש העליון בבקשה בשמו של ד"ר איתמר רבינוביץ' שכותרתה "בקשה בהסכמה להארכת מועד להגשת ערעור". 

 בבקשה הזו נטען כי לאור היקף החומר יש צורך בזמן רב יותר להכנת הערעור, ולכן מבוקש להאריך המועד להגשתו ב-60 יום נוספים. הבקשה הוגשה מראש בהסכמתו של דולן, שנתן הסכמתו בכפוף לשני סייגים:1. ההארכה תחול גם על המדינה והערעורים יוגשו במקביל ע"י כל הצדדים למשפט.2. מוסכם כי לא יוגשו בקשות הארכה נוספות מעבר לבקשה זו. 

 את ההחלטה הקצרה "כמבוקש" נתן במקרה זה רשם ביהמ"ש העליון, בועז אוקון. שלושה ימים מאוחר יותר נתן אוקון החלטה זהה בבקשה להארכת מועד בהסכמה שהגישו חברת הביטוח איילון, ומנהליה - לוי ונגה רחמני. הפעם הפנייה נעשתה ע"י עוה"ד רם כספי, נבות תל צור וחנן מלצר. הבקשה היתה להאריך ב-60 יום את הגשת הערעור, הטענות היו דומות לאלו של עו"ד סופר וגם שם צוטטה הסכמתו של דולן במלואה. 


 הסבך הפרוצדורלי עלול לגרום לדולן הרבה כאבי ראש 


 אותם 60 יום של ארכה הסתיימו, כאמור, אתמול, וכל הצדדים לאותן בקשות שבגינן הוארך המועד הגישו את ערעוריהם. 

 אלא שכעת, כפי שניתן ללמוד מהודעת הבורסה ששלחה הפניקס, טוענת הפניקס כי דולן איחר בעניינה להגיש את הערעור, שכן בעוד שכל המעורבים האחרים ביקשו וקיבלו בהסכמה הארכת מועד בת 60 יום להגשת הערעור, הרי שפנייתה שלה נדחתה ומכאן שבעניינה התאריך האחרון להגשת ערעור היה ה-9 לאפריל לפני למעלה מחודשיים. 

 הפרקליטות מצידה תטען כי ההסכמה שניתנה הן לבורוביץ' והן לאיילון והרחמנים להאריך את המועד להגשת הערעורים מטעמם,  הפניקס: בעוד שכל המעורבים האחרים ביקשו וקיבלו בהסכמה הארכת מועד בת 60 יום להגשת הערעור, פנייתנו נדחתה  קבעה במפורש כי היא ניתנת בתנאי לפיו "כל הערעורים יוגשו במקביל ע"י כל הצדדים במשפט" וכל הצדדים במשפט כוללים גם את הפניקס. 

 אלא שהפניקס תטען, ובצדק, כי היא כלל לא היתה שותפה לבקשות הללו, היא לא נתבקשה להגיב להן ואולי אף לא ידעה את פרטי הסכמתו של דולן שניתנה לאותם מבקשים, ורק להם, ומשכך - הסכמות אלו לא חלות עליה והערעור שהוגש כנגדה הוגש באיחור. 

 הסבך הפרוצדורלי הזה עלול בהחלט לגרום כעת לדולן הרבה כאבי ראש ולכך שערעור המדינה בפרשה, ככל שהוא נוגע לחברת הפניקס, יימחק ע"י ביהמ"ש העליון. במקרה כזה כיסה של המדינה יתעשר רק ב-12 מיליון שקל הקנס שהוטל על החברה בביהמ"ש המחוזי. 


 קישורים נוספים 
 איתמר בורוביץ', חברת הביטוח איילון ומנהליה מערערים על הרשעתם בפרשת קרטל הביטוח  [12] 

 המדינה מערערת על חומרת עונשם של מורשעי קרטל הביטוח; מבקשת להטיל מאסר בפועל של עד 10 שנים ולהגדיל את הקנסות  [13]