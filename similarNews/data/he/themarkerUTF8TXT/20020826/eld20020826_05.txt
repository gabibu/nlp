צמד אנשי העסקים, רועי גיל ואיתן אלדר, נקטו היום בצעד בלתי שיגרתי בנוף העסקי המקומי, בשעה שהודו, ויש מי שיאמר מאוחר מדי, כי רכישת מניות  הכשרת הישוב (  הכשרה  [10]  : ת"א)  על ידם, היתה מיקח טעות. "לא בחרנו בשותפים הנכונים" אמרו השניים במסיבת העיתונאים אותה הם כינסו. 

 העסקה החדשה, במסגרתה תמכור  גבור ספורט  (  ספורט  [11]  : ת"א)  למשפחת בראזני מחצית מהחזקתה  בירדן השקעות  (  ירדן  [12]  : ת"א)  - כ-34.4% מהון המניות של ירדן, בתמורה ל-10.5 מיליון דולר, משקפת לירדן שווי של כ-30.6 מיליון שקל או כ-143 מיליון שקל, למעלה מ-210% מעל שווייה בבורסה. אבל, גם אם מספר זה נראה "אטרקטיווי" מבחינת גבור ספורט, הרי שבקרת הנזקים שלה רק מתחילה. 

 כבר עתה הודיעה גבור כי בתוצאותיה לרבעון השני של השנה היא תבצע מחיקת השקעה בסך של כ-50 מיליון שקל בגין ההשקעה בירדן, ואילו לחברה האם של גבור,  סגיאל השקעות (  סגאל  [13]  : ת"א)  , ייגרם בגין צעד זה "נזק" של כ-44 מיליון שקל. מבחינת סגיאל מדובר בהפסד משמעתי אשר יעביר אותה להון עצמי שלילי, לאחר שתום הרבעון הראשון הסתכם הונה העצמי בכ-7.9 מיליון שקל. עובדה זו, כמו גם הסחירות האפסית במניותיה של סגיאל, הובילה את בעלי השליטה בסגיאל - גיל, אלדר, קבוצת משקיעים בראשות עו"ד יורם ג'ינח מארה"ב ומשפחת שטראוס, להרהר בקול באפשרות לפרסם הצעת רכש למניותיה. עלות הצעת רכש שכזו תנוע, קרוב לוודאי, בטווח שבין 25-30 מיליון שקל. 

 מניית הכשרת הישוב מתחילת השנה 

 באשר לגבור ספורט, הרי שזו תמחק למעלה מ-40% מהונה העצמי, בינתיים. ולמה בינתיים ישאל הקורא? משום שגם ירדן תינזק בגין העסקה בין גבור ספורט למשפחת בראזני. כל זאת, בשל כך שירדן תיאלץ לבצע בדו"חותיה לרבעון השלישי של השנה הפרשה בהיקף של עשרות מיליוני שקלים בגין ירידת שווי מניות הכשרת הישוב שבידיה.  ירדן תיאלץ לבצע בדו"חותיה לרבעון השלישי של השנה הפרשה בהיקף של עשרות מיליוני שקלים בגין ירידת שווי מניות הכשרת הישוב שבידיה 

 וזאת, משום שהעסקה עם משפחת בראזני נבנתה במתכונת המשקפת מחיר של 31.3 שקל למניית הכשרת הישוב, בעוד שבספרי ירדן רשומה ההשקעה לפי עלות משוערכת של כ-46 שקלים למניה. על פי ההערכות בשוק ההון, עתידה ירדן לבצע ברבעון השלישי של שנת 2002 מחיקה בהיקף של כ-71 מיליון שקל בגין ההשקעה במניות הכשרת הישוב. 

 אך מעבר למחיקה אותה תבצע ירדן, הבעיה של גבור ספורט קשורה להסכם במסגרתו היא העבירה במארס 2001, את מניות גבור ספורט שהיו בידיה באותה העת (21.3% מהון המניות). ירדן שילמה לגבור תמורה מופחתת עבור מניות אלה תוך שהיא מתחייבת כי את ההפרש בסך של 65 מיליון שקל, היא תעביר לגבור בתוך תקופה של חמש שנים, קרי, עד למארס 2006, וזאת במידה והיא תממש את מניות הכשרת הישוב ברווח. מפרטי העסקה שחתמה גבור עם משפחת בראזני מתברר כי במידה וירדן אכן תשלם לגבור סכומים כלשהם בגין ההפרש האמור, שני שלישים מהסכומים הללו יוותרו בידי גבור והיתרה תועבר לידי משפחת בראזני. 

 אחת השותפות של גיל ואלדר לשליטה בסגיאל, משפחת שטראוס, שומרת עד כה על שקט תעשייתי בכל הקשור להתפתחויות בשווי השקעתה בחברה. חלק מהותי מהשקעה זו, בוצע ב-20 ביוני 1999 בשעה שמשפחת שטראוס רכשה 10% ממניות סגיאל לפי מחיר של כ-12.3 שקלים למניה. כיום מחזיקה משפחת שטראוס בכ-25% ממניות סגיאל, כאשר הרוב המכריע של המניות אותן היא רכשה מאז יוני 1999 נרכשו במחירים בטווח שבין 20-30 שקל, בעוד שמחירה הנוכחי של מניית סגיאל בשוק נמוך מ-20 שקל. עד כה, השקעה זו אינה מסתמנת כמוצלחת במיוחד, אם כי נראה כי שמבחינת גיל ואלדר, משפחת שטראוס אשר תמכה עד כה בכל מהלכיהם תיחשב לשותף האידיאלי, ניגוד מושלם למשפחת נמרודי. 

 "ניזוקים" נוספים מההשקעה הכושלת של גבור ספורט וירדן בהכשרת הישוב הינם בעלי מניות המיעוט בגבור ובירדן, כאשר מחירן של מניות אלה צנח בשנה האחרונה בעשרות אחוזים. אלה, יכולים להתפלל שמניית הכשרת הישוב תטפס בעתיד הקרוב לרמה של 31.3 שקל ואף יותר, בכדי שלא יתבצעו מחיקות נוספות בשתי החברות הללו. 


 קישורים נוספים 
 אלדר וגיל מכרו את אחזקותיהם בהכשרת הישוב למשפחת ברזאני  [14] 

 גבור ספורט תמחק ברבעון השני 50 מ' ש' בעקבות מכירת מניות ירדן למשפחת בראזני  [15]