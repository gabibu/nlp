בתקופת עונת הדו"חות של הרבעון השלישי, שנחשב לאחד הקשים שידעה תעשיית ההיי-טק בשנים האחרונות, חשיבותם של סעיפי המלאי והלקוחות במאזן, עולה שבעתיים. ננסה לבדוק כאן את מצבן של החברות הישראליות בפתח הרבעון האחרון של 2002 לפי נתוני המלאי והלקוחות שלהן, ולגזור על פיהם כיווני התפתחות עתידיים. 

 במהלך השנתיים האחרונות הפכו סעיפים אלה יותר לאבני ריחיים מאשר לנכסים עבור חברות הטכנולוגיה. הצטיידות מופרזת במלאי מוצרים ומתן אשראי לקוחות במידה נדיבה (כדי לעמוד ביעדי צמיחת המכירות המוגזמים) הובילו בהמשך למחיקות משמעותיות, כאשר יצא האוויר מן הבלון הטכנולוגי. 

 זרז נוסף למחיקות בסעיפים אלו היה ההשקעות הלא מוצלחות שבוצעו באותם ימים עליזים. רכישת החברות בוצעה בשיטת ה-Pooling of Interests שאיחדה לתוך מאזנה של החברה הרוכשת את סעיפי הלקוחות והמלאי של החברה הנרכשת. כאשר היה צורך לבצע את מחיקת ההשקעה, השפיעה פעולה זו בכיוון של מחיקות נוספות של סעיפי המלאי והלקוחות. 


 אי.סי.איי כמשל 


 כמו בהרבה תחומים נוספים בתעשיית הטכנולוגיה, גם בתחום זה מצבן של החברות הישראליות הוא בבואה של התעשייה. אחת החברות שהירבתה לבצע מחיקה של מלאים ולקוחות היא  חברת אי.סי.איי טלקום  (  ECIL  [10]  : NASDAQ)  - עובדה שאינה מפתיעה  על רקע המצב הקשה של ענף ציוד הטלקום שבו פועלת החברה. 

 DSPG מנהלת את אשראי הלקוחות ותכנון המלאי בצורה מרשימה. בזכות ניהול זה, המחיקה שבוצעה בפועל לאורך השנתיים האחרונות היתה מינימלית  התופעה של "מימון לקוחות" שבאה לידי ביטוי ביתר שאת בענף זה, גרמה בעבר לניפוח מפלצתי של סעיף הלקוחות, ובהמשך למחיקות אדירות של חובות מלקוחות מפוקפקים. הדבר המדאיג ב-ECI הוא שלמרות הירידה המרשימה בסעיפי הלקוחות והמלאי בששת הרבעונים האחרונים עדיין מדובר בסעיפים שטומנים בחובם פוטנציאל מחיקה לא מבוטל ומחיר המניה מבטא זאת נאמנה. בסוף הרבעון השני נרשם המלאי בספרי החברה כ-218 מיליון דולר ויתרת הלקוחות הסתכמה ב-258 מיליון דולר. 

 מצבן של חברות הטכנולוגיה בעלות הזיקה הישראלית הבולטות, דוגמת קומברס, צ'ק פוינט, אמדוקס ומרקורי, הוא כמובן עדיף בהרבה על פני זה של ECI. חברות אלו נהנות ממעמד דומיננטי בתחום פעילותן ובחלק מן החוזים הן מקבלות מקדמות משמעותיות מלקוחות. כך, נוצרה לחברות אלו קופת הכנסות ל"יום גשום" אותה הן מנצלות (בהתאם לתקנים חשבונאים מקובלים) על מנת לעמוד ביעדי ההכנסות. ברור שהירידה העקבית בפעילות יוצרת מצב שהמשיכה מ"קופסת העוגיות" הנ"ל - ההכנסות הנדחות - מתבצעת מדי רבעון וכך יורדת היתרה של סעיף זה במאזני החברות. 

 חשוב לציין כאן לטובה את  די.אס.פי.ג'י  (  DSPG  [11]  : NASDAQ)  שמנהלת את אשראי הלקוחות ותכנון המלאי בצורה מרשימה. בזכות ניהול זה, המחיקה שבוצעה בפועל לאורך השנתיים האחרונות היתה מינימלית ונראה כי לא צפויות מחיקות משמעותיות בעתיד הנראה לעין. 


 השיפור ברבעון השני - תופעה חד פעמית? 


 למרות שההאטה הטכנולוגית הגיעה לשיאה (הזמני) ברבעון השני, רשמו חלק מן החברות הישראליות שיפור בסעיפי הלקוחות והמלאי וחלקן אף רשם עליה בסעיף המקדמות מהלקוחות. במה שקשור לאשראי לקוחות תופעה זו עומדת בניגוד למצב המיתון בו שרויה כלכלת הטכנולוגיה. במצב כזה, הלקוח הוא ה"מלך" ויכול לקבל תנאי אשראי מופלגים מה שאמור להגדיל את אשראי הלקוחות מצד אחד ולצמצם משמעותית את המקדמות שלקוחות משלמים לספקים שלהם. 

 ניתן לנמק זאת בפעולות כמו "מכירת חובות קיימים" או שיפור תנאי החוב ללקוח. לאורך זמן, אי שיפור בתנאי השוק והתעשייה יהיה כרוך בהרעה בסעיפי הלקוחות. סעיף המלאי פחות פרובלמטי במישור הזה. מובן שחברות ש"תקועות" עם מלאי גבוה עשויות לדווח על הפסדים ומחיקות בעתיד אך חברות שכבר השלימו את תהליך התאמת המלאי לרמות הביקושים הנוכחיות יהנו בעתיד, להערכתנו, ממערכת בקרת ותכנון מלאי משופרות משמעותית לעומת העבר. 


 אומנות תזרים המזומנים מפעילות שוטפת 


 מעבר לפוטנציאל עתידי של מחיקות, קיימת חשיבות רבה לסעיפי המלאי והלקוחות ביכולת לחזות את תזרים המזומנים של הפירמה מפעילות שוטפת. קיטון בסעיפים אלו מעיד על יכולת גביית חובות משופרת ויכולת להפוך יותר מלאים למכירות במזומן. 

 בשורה התחתונה, זה משפיע על רמת שריפת המזומן של החברות ברבעון נתון. בעוד ששני הרבעונים האחרונים עמדו בסימן שיפור מסויים, התחזית לרבעונים הקרובים היא שהחברות ימשיכו לשרוף מזומנים מפעילות שוטפת וחלק מזה כתוצאה מהתארכות ימי האשראי הניתנים ללקוחות. חברות גדולות יכולות לקזז תופעה זו על ידי לחץ על הספקים, אך החברות הישראליות הן בדרך כלל חברות קטנות והשפעת כושר המיקוח שלהן מול הספקים הינה בהתאם. 


 אז מה יהיה? 


 המיתון של כלכלת הטכנולוגיה נמשך ועימו קצב שריפת המזומן. החדשות הטובות הן שמרבית החברות ביצעו את ההתאמות הדרושות מבחינת מחיקת השקעות ומלאים מיותרים, כך שהפתעות שליליות (ברוב המקרים) אינן צפויות. החדשות הרעות, תנאי השוק מכתיבים את התארכות האשראי הניתן ללקוחות וזה עולה כסף. במובן הזה לא נראה שמזומן להן אור בקצה המנהרה.