איש העסקים מיכאל צ'רנוי מואשם כיום בשני כתבי אישום נפרדים - האחד בפרשת שוחד שנתן לכאורה לחבר מועצת העיר אילת אולג צ'רנומוריץ, והשנייה והמפורסמת יותר היא פרשת רכישת מניות  בזק (  בזק  [10]  : ת"א)  ביחד עם איש העסקים גד זאבי. 

 לצ'רנוי היתה לאחרונה עדנה מסוימת במסגרת הדיון שהתקיים בביהמ"ש השלום בתל אביב בעניין בקשת הפרקליטות להוציא נגדו צו איסור יציאה מהארץ במסגרת כתב האישום בפרשת השוחד באילת. בכתב אישום זה, שהוגש נגד צ'רנוי, אולג צ'רנומוריץ וילנה סקיר, נטען כי במאי 1997 הכיר צ'רנוי את צ'רנומוריץ, שהיה מאמן אגרוף באגודה באילת. צ'רנוי ביקש מצ'רנומוריץ להתמנות למשרה ציבורית בעיר. בינואר 1998 התמודד צ'רנומוריץ על תפקיד חבר מועצת העיר אילת, אך לא זכה בתחילה להיכנס למועצה, אלא רק לאחר שאחד מחברי סיעתו התפטר. 

 עוד נטען בכתב האישום כי בין השנים 1998 ל-2000 העביר צ'רנוי לעמותת האגרוף של צ'רנומוריץ סכום של 100 אלף שקל. בתמורה, כך נטען, עידכן צ'רנומוריץ את צ'רנוי בקשר למשלחות שונות שהגיעו מחו"ל ודאג לסדר לו הנחות משמעותיות בבתי מלון. 

 לאחר הגשת כתב האישום, ביקשה הפרקליטות לאסור את יציאתו של צ'רנוי מהארץ והבקשה הונחה על שולחנה של השופטת נירה לידסקי. 

 לידסקי דחתה את בקשת הפרקליטות בטענה כי אין בידיה ראיות המובילות למסקנה יחידה שצ'רנוי צפוי להיות מורשע בתיק. השופטת הוסיפה כי חומר החקירה החסוי שהוגש לה לא תומך בחשש סביר להימלטות של צ'רנוי מאימת הדין. 

 בהחלטתה מתארת לידסקי בציניות מופגנת את השתלשלות העניינים כפי שהם מוצגים בכתב האישום: "צ'רנוי, על פי הנטען, מדרבן את צ'רנומוריץ להיכנס לפעילות פוליטית בכרך הגדול אילת, על 'חשיבותה' הפוליטית הרבה בחיי המדינה. צ'רנומוריץ נעתר, אך לא נבחר, ורק באקראי, בגין התפטרותו של אחד הנבחרים - דבר שקשה להניח שצ'רנוי יכול היה לצפות - מצליח צ'רנומוריץ  "ניתן לומר שבשלב זה אין בנמצא 'החלטה' אשר קיימת לגביה זכות ערעור", קובע אוקון ומוחק את בקשת הערעור. צ'רנוי ייאלץ כנראה לשכנע שופט אחר בבית משפט השלום שאינו אשם בפרשה זו  להימנות עם חברי המועצה. בשמחה מודיע צ'רנומוריץ למזכירתו של צ'רנוי על ההצלחה הגדולה, וכעבור זמן מה הוא מוסר לצ'רנוי אינפורמציה על הגעת משלחת כזו או אחרת לעיר". 

 השופטת ממשיכה: "אלא שדע עקא, צ'רנוי אף לא מגלה בכך את העניין הצפוי. מה שמעניין אותו באמת הוא לקבל הנחות בבתי מלון בהם נהג להתאכסן עם ידידיו". בסופו של דבר, דוחה לידסקי את בקשת הפרקליטות וקובעת כי צ'רנוי יפקיד לצורך התייצבותו למשפט ערבות בסך 4 מיליון שקל. 

 מכל מקום, עוד בטרם דנה לידסקי בבקשת איסור היציאה מהארץ, היא ביקשה מהצדדים בתיק לתת עמדתם לכך שהיא תדון אף בתיק לגופו. הפרקליטות הודיעה לשופטת כי היא משאירה את ההחלטה בידיה, אך ציינה כי אין זה ראוי ששופט שדן בבקשה למעצר ידון גם בנושא בירור האשמה לגופו. צ'רנוי והנאשמים האחרים ביקשו שהתיק יישמע ע"י לידסקי. 

 וכך, במקביל להחלטתה לדחות את בקשת הפרקליטות לאיסור היציאה של צ'רנוי, קובעת לידסקי גם ש"יהיה זה נכון יותר שתיק זה יישמע על ידי שופט אחר", וזאת הואיל והיא נחשפה לחומר חקירה בתיקים שונים. אגב, בבמסגרת כתב האישום בגין פרשת מניות בזק הוצא זה לא מכבר נגד צ'רנוי צו עיכוב יציאה מהארץ. 

 צ'רנוי, שמן הסתם היה מרוצה מהחלטת לידסקי, ואולי יותר מכך, מהתייחסותה הצינית לאמור בכתב האישום, החליט לנסות ולשנות את החלטתה שלא לדון בתיק לגופו. 

 לשם כך הוא הגיש באמצעות עו"ד יעקב וינרוט ערעור לביהמ"ש העליון כנגד החלטתה של לידסקי לפסול עצמה מלדון בתיק. הפרקליטות מצידה ביקשה לדחות את הערעור בטענה כי לצ'רנוי אין אפשרות לערער על החלטת הפסילה של לידסקי, שכן היא ניתנה בשלב מוקדם של הדיון בבקשת המעצר שלו. 

 הפרקליטות טענה כי לפי החוק ניתן להעלות טענת פסלות רק "לאחר תחילת המשפט" (סעיף 146 לחוק סדר הדין הפלילי) והליכי מעצר הם מוקדמים לתחילת המשפט. מכל מקום, טענה הפרקליטות כי גם אם היה ניתן להעלות טענת פסלות בשלב כה מוקדם, הרי שצ'רנוי אינו יכול לערער על החלטת השופטת לפסול עצמה. 

 רשם ביהמ"ש העליון, בועז אוקון, אינו מקבל את עמדת הפרקליטות וקובע כי זכות הערעור הינה זכות חוקתית ואין למנוע אותה מבעל דין, גם אם מדובר בפסלות בשלב דיון בבקשות מעצר. אלא שהרשם קובע כי למרות שלצ'רנוי זכות להגיש ערעור במקרה שהשופטת פוסלת את עצמה מלדון בעניינו, הרי שזכות זו אינה ברת מימוש עדיין, שכן השופטת כלל לא נתנה החלטה בעניין. 

 לגישתו של אוקון, קביעת השופטת לידסקי כי "יהיה זה נכון יותר ששופט אחר ידון בתיק" - אינה בגדר החלטה, אלא המלצה עבור סגן נשיא בית משפט השלום לעניינים פליליים, אשר אמורה לקבוע את המוטב שיישב בתיק העיקרי. 

 אוקון קובע כי ההחלטה מי יישב בתיק אינה של לידסקי, וייתכן שסגן הנשיא ימנה את לידסקי לתפקיד על אף שלידסקי סבורה שאין זה ראוי שתמונה לשם כך. "הצדדים", אומר אוקון, "יכולים לפנות לסגן הנשיא ולהעביר את עמדותיהם, ורק אם סגן הנשיא יסבור שלידסקי כן יכולה לדון בתיק והאחרונה תפסול עצמה - רק אז תקום לצ'רנוי זכות לערער על החלטתה של לידסקי". 

 "ניתן לומר שבשלב זה אין בנמצא 'החלטה' אשר קיימת לגביה זכות ערעור", קובע אוקון ומוחק את בקשת הערעור. 

 בינתיים החליטה סגנית נשיאת השלום לעניינים פליליים על השופט שיישב בתיק של צ'רנוי. השופט שנבחר הוא דניאל בארי. בארי, בניגוד ללידסקי, מגיע מצידו האחר של המגרש לאחר ששירת במשך שנים במגוון תפקידים בפרקליטות הצבאית ושימש אף בתפקיד התובע הצבאי הראשי. צ'רנוי לבטח היה מעדיף את לידסקי.