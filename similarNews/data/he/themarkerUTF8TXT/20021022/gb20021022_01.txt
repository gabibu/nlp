שוק האג"ח המקומי רשם בשבוע האחרון ירידת תשואות בולטת - מסביבה של 11.7% בשקליות הארוכות לכ- 11.25% - שינוי שנוצר על ידי עליית מחירים בשיעור של יותר מ-2.5%. מה גרם לירידת התשואות? האם "החשש" כי הנגיד יפחית את הריבית בכדי לסייע מעט לפעילות הריאלית במשק? 

 לא ולא. השינויים בתשואות בישראל, כמעט תמיד, לא נקבעים לפי ההתפתחויות הצפויות במשק הריאלי אלא לפי סביבת הסיכון אותה הפעילים מייחסים למשק ולשוק ההון. 

 זה שנים שמי שמנסה להעריך את השוק ואת הריביות הצפויות להיות בו, על פי ההתפתחויות הצפויות להיות במשק הריאלי, נוחל אכזבה עמוקה. 

 הדרך בה השווקים מנסים להעריך את המגמות ואת החלטותיו של בנק ישראל עוברת כמעט תמיד דרך הסיכון, לא דרך הסיכוי. 

 וכך גם בתקופה האחרונה: התשואות עלו בעקבות השינויים בשער השקל-דולר וההשפעות מעיראק, הסיכון לירידת הדירוג של המשק ושינוי ביחס הסיכויים להעברת התקציב בכדי למנוע משבר נוסף מעבר למשבר הריאלי בו אנו נמצאים וכן הלאה. 

 לאחרונה, עלתה ההתייחסות אל ריבית הבסיס במשק לדרגת אמנות, כאשר השווקים "הפקיעו" את החלטות הריבית מבנק ישראל ודרשו ריבית גבוהה יותר לצורך טיפול בסיכוני המשק ושוק ההון וחייבו, למעשה, את בנק ישראל לשנות את הריבית. 


 מה קורה בשוק האג"ח האמריקאי? 


 לאורך זמן, קיים בשוק ההון בארה"ב קשר הופכי ברור בין מחירי איגרות החוב לבין מחירי המניות. ברמת המגמה, הקשר ברור: כאשר נוצרת ציפייה בשווקים להתאוששות של הכלכלה בעתיד, מחירי המניות מתחילים לעלות, ואילו מחירי האג"ח מתחילים לרדת והתשואות עליהן - לעלות. וזה מדוע? מכיוון שהתאוששות הכלכלה תגרור עלייה ברווחיות החברות והסיכויים לעליית הריבית עשויים לעלות, שהרי כאשר המשק הריאלי "מתחמם", יש מקום לצנן אותו באמצעות העלאת הריבית. כל זה - בטווח הארוך, אולם השווקים עובדים על פי ציפיות. 

 בתחילת החודש המשיכו שוקי המניות להיחלש מיום ליום, ובמקביל, ירדו התשואות על איגרות החוב, למרות הרמה הנמוכה מאוד בה הן נמצאות. כאשר נראה כי נוצר שינוי חיובי בשוק המניות, מחירי איגרות החוב החלו לרדת, וכתוצאה מכך התשואות עלו באופן משמעותי מאוד של קרוב ל-0.6% - רובם במשך השבוע האחרון. 

 בכלל, כמעט כל נתון מקרו כלכלי מביא לשינוי בתשואות בשוק האג"ח האמריקאי, בין אם זה נתון משמעותי ובין אם מינורי, בין אם מקומי ובין שוק מוביל אחר: שוק האג"ח מגיב לכלכלה הריאלית, לשוק התעסוקה, להערכות בדבר צמיחת התוצר, לשינויים במאזן התשלומים וכן הלאה - שורה ארוכה של סוגי נתונים האמורים להשפיע על שוקי אג"ח. 


 ואצלנו? 


 הגורם העיקרי המוביל, כאמור, את התשואות הוא עד כמה המצב מסוכן. ואם סיכון, אז כמובן - שקל-דולר. זה השוק בו הסיכון נאמד בצורה מקצועית למדי ובתקופות בהן רמת חוסר הוודאות עולה, ולו במעט, הפעילים באיגרות החוב לא נוקטים עמדה, אלא משאירים את ההובלה בידי סוחרי המט"ח. בהקשר זה, הנשיא האמריקאי הסיר בדבריו האחרונים את אחד הסיכונים הבולטים אשר השפיעו על התשואות השקליות - הורדת הדירוג. 

 הנשיא בוש צימצם בצורה משמעותית את הסיכויים להפחתת הדירוג של מדינת ישראל על ידי חברות הדירוג ובכך הביא להתאוששות נאה של השקל מול המט"ח - ולירידה של התשואות. יש כאן גם אלמנט  טוב יעשה שוק האג"ח המקומי אם יתחיל לבחון את המשק לא רק לפי סיכונים, אשר מטבע הדברים קיים בהם גם מרכיב ערטילאי משהו, אלא יתחיל לכרוך את התשואות והמחירים בשוק גם במהלך הכלכלה הריאלית של המשק  ממשי, בדמות של ירידה אפשרית בעלויות הגיוס של הממשלה - מה שיסייע לירידת התשואות על אג"ח של ממשלת ישראל. 

 כאשר מדובר באיגרות חוב של חברות, הפעילים המקומיים יודעים היטב את מלאכת קביעת הסיכון ביחס לתשואת ה-benchmark - ריבית חסרת הסיכון. אבל את היכולת לקבוע מהו המחיר ההוגן של חוב המדינה, זה כבר יותר מדי. 

 ניתן לסייע לפעילים להבין את התמונה עם ההנחות הבאות: הריבית הנוכחית, הגבוהה מאוד, נוצרה במקור בכדי לייצב את המשק בפני הסיכונים שנוצרו בו. המשק נמצא במצב קשה, יעידו נתוני הפידיון והייצור התעשייתי. המלחמה בעיראק כנראה כבר בפתח, אולם השקל-דולר לא בדיוק נלחם בקו ה-5 שרלים לדולר. ובכלל, פער הריביות בין השקל לדולר נמצא ברמה של יותר מ-7% והדבר תומך בשקל. הביקושים הירודים במשק עשויים להביא לייצוב קצב האינפלציה, כאשר היציבות עולה בחשיבותה על הרמה, כל עוד האחרונה לא גבוהה מדי. 

 וכמסגרת לכל אלה, פער התוצר - שההגדרה המקובלת ביותר שלו היא ההפרש בין הצמיחה הממוצעת של המשק בתקופה האחרונה לבין הצמיחה בפועל. הפער בישראל הוא שלילי - מעל 4%(!). לפער זה יש השלכות חשובות על המשק, ובעיקר - על הריבית: עם פער תוצר שלילי כה חזק, הריבית הריאלית במשק חייבת לרדת. ניתן להיות נועזים ולהניח כי הנגיד היה שש להחליף את הריסון המוניטרי בריסון פיסקאלי. 

 לסיום, תרגיל למחשבה: קיימת הערכה (סבירה) כי הערבויות בארה"ב עשויות להיות מתורגמות לאחוזי תוצר או למי ששכח - לצמיחה. אז אם המשק עומד להתאושש, האם הדבר לא מסכן את הסיכויים להפחתת הריבית? האם לא תידרש דווקא מדיניות מוניטרית מרסנת בכדי לעצור את המשק מפני ריצה ריאלית? טוב יעשה שוק האג"ח המקומי אם יתחיל לבחון את המשק לא רק לפי סיכונים, אשר מטבע הדברים קיים בהם גם מרכיב ערטילאי משהו, אלא יתחיל לכרוך את התשואות והמחירים בשוק גם במהלך הכלכלה הריאלית של המשק.