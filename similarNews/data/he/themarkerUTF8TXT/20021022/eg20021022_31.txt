"לא משווים תפוחים עם תפוזים", נהוג לומר כשלא נוח לבצע השוואה בין שני פרמטרים או שני אנשים, שההשוואה ביניהם עלולה לשים בצל אחד מהם. אך במקרה של האשראי הבנקאי שיועבר לחברת הכבלים הממוזגת, נדרשים הבנקים בישראל בדיוק לאתגר זה של הכנת נקטר בו יתערבבו חובותיהן השונים של חברות הכבלים, מבלי שאחד מבעלי החוב ירגיש מרומה או מפסיד. 

 עד היום חשבנו שעיקר הוויכוח בין הבנקים נסב על גובה החוב הנורמטיווי שיעבירו חברות הכבלים לחברה הממוזגת, עם הקמתה הצפויה בראשית 2003. חוב נורמטיווי של 940 דולר, עליו סוכם לפני מספר חודשים, עודכן מחדש לפני כחודש לכ-1,070 דולר למנוי, והיום, ככל הידוע, הוא מקובל על רוב מחלקות האשראי בבנקים. 

 ההערכות בשוק הן שהעדכון בהיקף החוב שיועבר לחברה הממוזגת, נבע ממצבה הפיננסי המחמיר של ערוצי זהב, שהיקף החוב הכולל שלה עלה, שינה את נקודת האיזון בין היקפי החוב של חברות הכבלים, ואילץ את הבנקים לבצע התאמה כלפי מעלה במשוואת מיזוג החובות. אם החוב של ערוצי זהב נמוך מ-1,070 דולר למנוי, אזי גם ערוצי זהב, בדומה  למתב (  מתב  [10]  : ת"א)  , אמורה לקבל מזומן מהמערכת הבנקאית כגובה ההפרש ברמות החוב. 

 גם תבל נהנתה מעדכון מחיר החוב שיועבר לחברה הממוזגת. לתבל חוב למנוי של כ-1,200 דולר, וכתוצאה מהגדלת היקף החוב ל-1,070 דולר למנוי, עשוי להישאר בקונצרן אי.די.בי חוב נמוך יותר של כ-60-70 מיליון דולר, מעבר לחוב שיוכנס לחברה הממוזגת. 


 פאזל רב משתתפים 


 אך בעוד חברות הכבלים, כל אחת מסיבותיה, הביעו סיפוק רב מהעדכון ברמת החוב, עברו הבנקים להתווכח ביניהם - איך מאחדים חובות השונים כל כך בהיקפם, בשיעבודים שניתנו בגינם, בהשפעת מחיר החוב הנורמטיווי עליהם, ובעיקר איך משווים בין הבנקים, כש  לאומי (  לאומי  [11]  : ת"א)  הוא בעל חוב של יותר מ-2 מיליארד שקל לתעשייה בעוד ל  דיסקונט (  דסקנט  [12]  : ת"א)  חמישית מהיקף חוב זה. 

 כשמדברים על תעשיית הכבלים עם חוב בנקאי כולל הגבוה מ-4 מיליארד שקל, ברור שכל הבנקים משתתפים בחגיגה, ובפאזל רב משתתפים שכזה - מספר הבעיות שמועלות על השולחן הוא חזקה של מספר השחקנים. 

 גורם בכיר, המקורב למהלכים לגיבוש ההסדר המימוני של חברת הכבלים הממוזגת מול הבנקים, חשף היום את המינוח החדש שמשתמשים בו כשמדברים במערכת הבנקאית על חובות הכבלים - "איכות החוב". 

 איך משיגים את אותו חוב איכותי? 

 כדאי היום להיות בעל חוב של מתב, שעומדת, כאמור, ליהנות מהפרשי החובות בדרך למיזוג ולזכות בכסף מזומן רב.  כדאי היום להיות בעל חוב של מתב, שעומדת ליהנות מהפרשי החובות בדרך למיזוג ולזכות בכסף מזומן רב  גם בעל חוב עיקרי לתבל מוצא עצמו היום בעמדה נוחה יותר, כשאת החוב שלו, שנחשב לגרוע ביותר בתעשייה, מוהלים בחובות טובים יותר. 

 על כן, איכות החוב היא פונקציה של שניים - זהותו של מי שחייב לך כסף, המושפעת גם מפרישת ההלוואות שלך בין החייבים השונים, ומצבך ביחס לבעלי החוב האחרים. כל בנק, מטבע הדברים, רוצה ליהנות מחוב "איכותי" יותר מהשני. 

 על תבל, הפועלת תחת נאמן, אנחנו יודעים יותר. חובה הבנקאי הוא בהיקף של יותר מ-1,200 דולר למנוי - חוב של מיליארד שקל לבנק לאומי, חוב של כחצי מיליארד שקל ל  בנק הפועלים (  פעלים  [13]  : ת"א)  , כ-445 מיליון שקל חוב ל  בנק הבינלאומי (  בנלמ5  [14]  : ת"א)  וכ-400 מיליון שקל חוב לבנק דיסקונט. 

 למתב חוב בנקאי של כ-700 מיליון שקל המתחלק בין הבנקים לאומי (60%) והבינלאומי (40%), ולערוצי זהב חובות הנאמדים בכ-1.5 מיליארד שקל לבנקים לאומי, הבינלאומי והפועלים. 

 נראה ש"איכות" החוב היא רעיון של בנק לאומי, שאחראי על כ-40% מסך חובות חברות הכבלים למערכת הבנקאית. לאומי הלווה כסף - הרבה כסף - לכל אחת מחברות הכבלים, ועל כן הוא הראשון שיחפש מוצא של כבוד ממערבולת החובות של התעשייה. 

 ללאומי חוב איכותי ממתב והנתח הגדול ביותר בחוב הרע של תבל, שכעת, באופן יחסי, הופך פחות רע כתוצאה מהתלכדות החובות.  הלחץ סביב מיזוג חברות הכבלים גדל ככל שמתקרב רגע האמת - דצמבר 2002  בנק הפועלים, להבדיל מלאומי, אינו רשאי להעניק אשראי למתב בשל החזקת משפחת דנקנר בבנק, ועל כן הוא צפוי להיפגע יותר מההסדר, שכן עיקר החוב שלו הוא לערוצי זהב וחובו היחסי בתבל לא גדול משל הבנקים הקטנים ממנו. הבנק הבינלאומי, שהחוב הגדול ביותר שלו הוא מתבל, עשוי לשפר את מצבו באופן יחסי בעקבות ההסדר בכבלים. 

 לגופו של עניין, הלחץ סביב מיזוג חברות הכבלים גדל ככל שמתקרב רגע האמת - דצמבר 2002 - המועד שבו אמורים כל הצדדים ליישב ביניהם את כל המחלוקות, ולשחרר לחופשי את המיזוג המשמעותי ביותר בשוק התקשורת הישראלי מעולם. 

 לכל הצדדים יש יותר מדי מה להפסיד מכשלון מיזוג הכבלים מכדי שהמיזוג לא יתקיים בסופו של דבר. בכל יום שעובר ללא מיזוג, חברות הכבלים מפסידות יותר, והבנקים נמשכים אף הם מטה. 

 גם אם הבנקים לא יסיימו להחליט למי מביניהם מגיע חוב איכותי יותר, יידעו בעלי הכבלים - מהדמויות החזקות ביותר בעולם הפיננסי הישראלי - לבקש מהבנקאים לאפשר את פעילות חברת הכבלים הממוזגת ולהמשיך להתווכח ביניהם אחר כך.