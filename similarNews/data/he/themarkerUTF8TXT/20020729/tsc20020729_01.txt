התעלמותה של טייקו מהמשקיעים לא תיאמן, במיוחד על רקע המצב וכל מה שהחברה עברה. השאלה הנוכחית היא: מתי ידעה טייקו בוודאות כי אדוארד ברין מתכנן להפוך למנכ"ל החברה. בשיחת ועידה ביום חמישי לא סיפק סמנכ"ל הכספים של החברה, מארק שוורץ, כל רמז על הכרזת המנכ"ל החדש. לפי תעתיק השיחה, באדיבות בריאן האריס, 17 דקות לתוך השיחה אמר שוורץ: "אני רוצה לומר כי אין כל עדכונים בנוגע לדיווחו של ג'ון פורט בתחילת השבוע על חיפוש מנכ"ל". 

 בקושי שעה וחצי אחרי כן הוכרז מינויו של ברין לתפקיד המנכ"ל - מה שהוביל את מניית טייקו, שנפלה במהלך היום, להתחיל לעלות במסחר לאחר הסגירה. 

 מדוע עיכבה טייקו את ההכרזה על המידע הזה כאשר אמינותה כבר כל כך נמוכה, שהכחשת שמועות ביום חמישי לא סייעה לבלום נפילה במניה? דובר טייקו אמר לי כי מטרת השיחה היתה לדון בנושאים פיננסיים שעלו כשמועות בשוק: "הוא אמר מלכתחילה כי לא ימסור כל עדכונים". 

 ובכן, זה לא הרושם שהתקבל מדבריו של שוורץ. נהפוך הוא. הערותיו התייחסו לכך שאין כל שמועות שיש להכחישן. מדוע הדובר מוסר הסבר שונה מזה של שוורץ? הדובר לא הצליח לתת לי תשובה, רק לחזור על הסבריו. 

 לפני שתתחילו להתרגש ממינויו של ברין, אל תשכחו שרבים מהשמות הגדולים שהוכרזו כמושיעים של חברות בצרות העלו בידם תוצאות מעורבות, במקרה הטוב  לפני שתתחילו להתרגש ממינויו של ברין, אל תשכחו שרבים מהשמות הגדולים שהוכרזו כמושיעים של חברות בצרות העלו בידם תוצאות מעורבות, במקרה הטוב. 

 זיכרו את החגיגות שליוו את עזיבתו של ג'ורג' פישר ממוטורולה, שם הוא נחשב לטוב ולמבריק ביותר, לטובת ניהול קודאק? איזה אסון זה היה. 

 ומה עם גרי ונדט, אשר עבר מ-GE קפיטל לקונסקו, שנסחרת עתה בפחות מדולר למניה. חבורה של בוגרי GE עברו ל-Iomega. בוב לוטץ היה אמור להציל את אקסייד. 

 ולאלה שיש להם זיכרון ארוך: ויקטור פלמיירי - שהביא למפנה אצל פן סנטרל - היה אמור להציל את קרייזי אדי. הרשימה מתמשכת. היו בה כמה הצלחות, אבל ראוי לזכור כי הטובים ביותר עלולים להיכשל, במיוחד אם הם מוצאים יותר שרצים בקופה מאשר צפו. 

 ברין, שניהל את ג'נרל אינסטרומנטס לפני שנמכרה למוטורולה, זוכה להערכה רבה. הוא ישמח לקבל אות הצטיינות על חילוץ טייקו. מה יש לו להפסיד? מעט מאוד, כנראה. חבילת השכר שלו, מה שלא תהיה, תרפד אותו היטב. 


 קישורים נוספים 
 טייקו מכחישה השמועות כי בכוונתה להגיש בקשה להגנה מפשיטת רגל  [10] 

 טייקו רשמה הפסד של 2.3 מיליארד דולר ופירסמה אזהרת רווח לשנה הבאה  [11]