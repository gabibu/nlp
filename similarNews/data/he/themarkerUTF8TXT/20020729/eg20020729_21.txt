הבנק הבינלאומי הראשון (  בנלמ5  [10]  : ת"א)  , ככל הנראה, אמר נואש באשר לסיכויו לחלט את חובותיו - כ-55 מיליון יורו - מהחברה ההולנדית UPC, המחזיקה בכ-46.5% ממניות חברת הכבלים תבל. 

 זו הסיבה שמזה מספר חודשים מנהל הבנק הבינלאומי מגעים עם UPC, תחילה להגדלת הבטחונות שלו בדרך של שיעבוד מלא של מניות UPC בתבל, ובתקופה האחרונה, בהשראת הסדר החובות שנרקם ב-UPC, מגיעים הצדדים להסכמה על העברת מניות UPC בתבל לידי הבנק, בתמורה למחיקת כל חובות החברה ההולנדית לבנק. 

 כוונת הבינלאומי להשתלט על כמחצית מחברת הכבלים הגדולה בישראל נתקלת בעיקר בפנים מחייכות של השחקנים הראשיים המעורבים, במישרין או בעקיפין, במיזוג חברות הכבלים. 

 צבי יוכמן - הנאמן של תבל ומי שעומל מזה מספר חודשים במטרה למצוא את הנוסחה שתבריא את תבל, תסדיר את מימונה ותאפשר את מיזוג הכבלים - טוען היום כי המהלך להעברת מניות UPC לבינלאומי חיובי ועשוי לקדם את תוכנית המימון הכוללת לתבל. 


 יוכמן חייב להיות מרוצה 


 בכל מקרה, מציין יוכמן כי אין בכוונתו לשנות את מודל תוכנית המימון שהוצעה על ידו לפני כחודש ושהוצגה בפני בית המשפט, לפיה ההסדר בתבל יתבסס על מכירת חלק מנכסי החברה ולא באמצעות שינוי במבנה ההחזקות בחברה. 

 יוכמן חייב להיות מרוצה מכך שהחברה שנתפסה כמכשול עיקרי בהשגת הסדר מימוני בתבל - UPC - קרובה היום, יותר מתמיד, למכירת החזקותיה בכבלים. UPC הקשתה על יוכמן,  דסק"ש (  דסקש  [11]  : ת"א)  והבנקים בכך שדרשה שלא להשתתף בהזרמות ההון הנחוצות לתבל, ובמקביל עמדה על כך שהיא לא תדולל. 

 בעלת המניות הגדולה בתבל, דסק"ש, המחזיקה בכ-48.5% ממניות חברת הכבלים, הביעה נכונות להשקיע בתבל כ-200 מיליון שקל, אך התנתה את ההזרמה בהשתתפות מקבילה של בעלי המניות האחרים בחברה. 

 כעת, אם הבנק הבינלאומי הראשון יהפוך לבעל מניות בתבל, מקווים בדסק"ש שיתייצב לצדם בעל מניות שיהיה מוכן להעמיד 200 מיליון שקל נוספים לתבל. 

 אך האם הבנק יסכים להזרים כסף לתבל, כשברור לו שמניות חברת הכבלים יהיו בידיו לפרק זמן מוגדר  הבנקים, אליעזר פישמן ושמואל דנקנר, על אף שעשויים למצוא עניין בכניסת הבינלאומי להחזקות בתבל, יכולים לחשוש שצעד זה יעכב עוד יותר את מיזוג חברות הכבלים, שדרכו רצופה מכשולים בלאו הכי  ושלמעשה הוא ישמש כנקודת חנייה או תחנת מעבר למניות בדרכן מ-UPC לידי צד שלישי? 

 יוכמן ציין היום כי בשיחות ההסדר המתקיימות בין הנושים השונים של תבל לבין הנאמן, מביע הבנק הבינלאומי מזה זמן עמדות המשקפות אינטרסים של בעל מניות בכבלים וחורג מהעמדה האחידה שהבנקים רוצים לגבש בהסדר. 

 על פי חוקי הבנקאות בישראל אסור לבנק להחזיק יותר מ-20% מנכס ריאלי, ולפיכך יצטרך הבינלאומי לקבל את אישור הפיקוח על הבנקים להחזיק את חבילת המניות החריגה. גם אם יתקבל אישור כזה, הוא ככל הנראה יותנה במכירת רוב חבילת המניות בתוך פרק זמן מוגבל - עד לאחזקה של 20% בלבד. 

 ההערכות הן שהבנק הבינלאומי לא ירצה בהחזקה במניות תבל, ובעתיד הלא רחוק גם בכ-20% ממניות חברת הכבלים הממוזגת, שכן אם ישמש הבנק כבעל מניות בכבלים הוא יוגבל וייתכן אף שיימנע ממנו להעניק אשראי לחברות תקשורת. 

 על כן, נראה כי אנו ניצבים בפתחה של עונת המכרזים בכבלים. לאחר שיוכמן מגבש את כללי ועיתוי המכרז הפתוח למכירת 10%-15% ממניות חברת הכבלים הממוזגת, שאמורות היו להיות בידי בעלי המניות בתבל, צפוי לו מכרז פתוח מקדים, בו הבינלאומי יחפש משקיע לכ-26%-46.5% ממניות תבל, שהם כ-11%-20% ממניות חברת הכבלים הממוזגת. 


 משקיע חדש עשוי להפוך לגורם דומיננטי בכבלים תוך פרק זמן קצר 


 כך נוצר מצב בו לכאורה משקיע קיים או חדש עשוי בתוך פרק זמן קצר לאסוף לחיקו עד 35% ממניות חברת הכבלים הממוזגת ולהפוך לגורם הדומיננטי בתעשיית הכבלים בישראל. בהקשר זה, ראוי לציין כי 15% מהחזקות מעריב השקעות במתב עשויות אף הן להיות מוצעות למכירה. 

 לטענת גורמים בשוק, העסקה בין הבינלאומי ל-UPC, אם תצא אל הפועל, לא תוכל לשוות שווי לחברת הכבלים הממוזגת. עם זאת, העסקה עשויה בכל זאת להוות מדד לשוויה, והיא דומה לשווי שהוצע על ידי  יוכמן חייב להיות מרוצה מכך שהחברה שנתפסה כמכשול עיקרי בהשגת הסדר מימוני בתבל - UPC - קרובה היום, יותר מתמיד, למכירת החזקותיה בכבלים  יוכמן למכירת כ-10%-15% ממניות החברה הממוזגת (כ-250 מיליון שקל). העסקה עשויה להעניק לחברת הכבלים הממוזגת שווי של כ-400-500 מיליון דולר אחרי חוב. 

 הבנקים, אליעזר פישמן ושמואל דנקנר, על אף שעשויים למצוא עניין בכניסת הבינלאומי להחזקות בתבל, יכולים לחשוש מכך שכניסה אפשרית של הבינלאומי לכבלים עשויה לעכב עוד יותר את מיזוג חברות הכבלים, שדרכו רצופה מכשולים בלאו הכי. בבנקים טענו בעבר ששינוי במעמד הבינלאומי עשוי לפגוע בתוכנית ההבראה של תבל ולמנוע הסכם עתידי של החלפת מניות בכסף, שכן הבנק הופך למעשה לבעל אינטרס. 

 חברות הכבלים עשויות להתמזג עד סוף השנה, לאחר שייקבע ההסדר הסופי להבראת חברת הכבלים תבל ולאחר שבעלי המניות בכבלים יגיעו להסכם ביניהם על תנאי המיזוג הסופיים. המיזוג צפוי להקטין משמעותית את הוצאות התפעול של החברות, ולצד הגדלת ההכנסות מהעלאת המחירים, צמצום באגרסיוויות השיווקית בענף ומעבר לשירותים אינטראקטיוויים ולערוצי תשלום, הוא עשוי לייצר בתוך 2-3 שנים חברת כבלים מרוויחה.