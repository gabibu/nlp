מסכנות חברות ההיי-טק. אחרי שבע שנים של שובע, הן נכנסות לשבע שנות בצורת. ולאחר כל הפרות שכבר נפלו קורבן לרעב, הנה עוד פרה קדושה ודשנה לשעבר, שעומדת מול סכין השוחט: אופציות למועסקים. 

 אופציות שיחקו תפקיד קריטי בצמיחת עסקי הטכנולוגיה בעשור האחרון - הן היו כלי חשוב במשיכת ובהמרצת עובדים כישרוניים בעולם תעסוקה תוסס ותחרותי. ההטבות לחברות התבטאו גם בשורה תחתונה גבוהה יותר, בחסכונות, ובהוצאות מסוי (סידור לא רע!). 

 וכאן הבעיה - בימינו, מתנהל מאבק הולך ומחריף באולמות הקונגרס האמריקאי ובמשרדי הרשויות לניירות ערך בארה"ב לשנות את כללי המשחק. לחץ מצד משקיעים גם הוא תורם לדרישה לשינוי. קוקה קולה ו"רויטרס" למשל, כבר הודיעו על כוונתן לשנות את הדרך שבה הן מחשבות את הוצאות האופציות. 


 אם כן ישתנו הכללים, וההשפעה על חברות ההיי-טק תתבטא בשני רבדים, כל אחד עם הכאב שלו: 


 1. אופציות היוו  תחלופה למשכורת  שאיפשרה לחברות להתחרות על כוח אדם איכותי מול חברות מבוססות, בעלות יכולת להבטיח משכורות גבוהות יותר, במיוחד בשלבי צמיחה מוקדמים - כאשר החברות אינן רווחיות. האופציות בעצם נתנו לעובדים בעלות בצמיחת החברה, מה שגם המריץ אותם להשקיע יותר בעתידה. אם ישתנו הכללים,  אפשרי שהענקת אופציות תהיה מוגבלת להנהלה ולמספר עובדים מוגבל, מה שיחליש אותם בעולם התעסוקה ואולי גם יחליש את מחוייבותם של העובדים לחברה. 

 2. ההשפעה על  ההכנסות  הרבה יותר מיידית וכואבת. כיום קיימים שני תקנים להערכת אופציות למטרות חשבונאיות. אומנם הם תקנים אמריקאיים, אבל כל חברה הנסחרת בנאסד"ק ומשתמשת ב-GAAP אמריקאי, תושפע מתקנים אלו. הראשון והנפוץ היום, משתמש בערך הסגולי של אופציות, ולא רק שלא מעלה את הוצאות החברה, אבל גם מוריד את רמת המסוי. השני, והכיוון אליו אנחנו נעים, מעריך את שווי האופציות לפי שיטת בלאק-שולס (BLACK-SCHOLES) להערכת אופציות, ומוכר בזמן חיי האופציה. בסטירה כפולה, הוא מעלה את ההוצאות ואת תשלומי המס. 

 בוא ניקח לדוגמה את חברות הטכנולוגיה במדד ה-S  : אם נשנה את שיטת ההערכה, רווחי החברות היו נופלים בכמעט 40% ב-2001, ואנו מעריכים נפילה של 70% ב-2002. לדוגמא, הרווחים של BMC SOFTWARE היו נופלים ב-46% ב-2001, ושל SIEBEL ב- 284%, כלומר מעבר להפסד. סיבל גם חסכה 9% מהוצאות המס שלה באותה שנה,  ומיקרוסופט (  MSFT  [10]  :NASDAQ)  , שהכנסותיה היו נופלות ב-31%, חסכה 15% בהוצאות מס. 

 מבין הישראליות, רווחיה של  מרקורי  (  MERQ  [11]  : NASDAQ)  היו נופלים ב-363% ב-2001, מרווח של 34 מיליון דולר להפסד של 90 מיליון דולר, והיא גם חסכה 7% בהוצאות מיסוי. אבל הכנסותיה של  צ'ק פוינט  (  CHKP  [12]  : NASDAQ)  היו נופלות "רק" ב-24%, והיא חסכה רק 2% במסים. פרסייס היתה עוברת מרווחים צרים של 0.9 מיליון דולר, להפסד של 10.3 מיליון. 

 בקיצור, לא נעים. נראה שמישהו שם ממש לא אוהב טכנולוגיה בזמן האחרון. מי מחפש את דם ההיי-טק?   בסנאט האמריקאי מוצע חוק שיאפשר המשך הטבות מסוי, אבל רק אם האופציות יוצגו כהוצאות תעסוקה. יו"ר ועדת תקני החשבונאות הפיננסית האמריקאית (FASB), מחכה לחקיקה של הוועדה הבינלאומית (IASB) שנמצאת כרגע בשלבי טיוטה. יש גם לחץ הולך וגובר מצד חבר המשקיעים, בניסיון לקבל תמונה ברורה יותר על בריאותן הכלכלית של חברות. 

 פשוט נצטרך לחכות ולראות. בזמן האחרון ההשקעה בחברות היי-טק דומה להמתנה אצל רופא שיניים - מחכים לכאב הבא.