"לא האמנתם", הגיב אתמול מנכ"ל פרטנר, עמיקם כהן, כשחבריו להנהלת החברה הגישו לו בקבוק ריק נוסף של יין משובח, שחולק, נגמא ונשמר מימי מסיבת עלייתה לאוויר של פרטנר בינואר 1999. מסתבר שחברים להנהלת פרטנר אספו את בקבוקי היין הריקים באותה מסיבה והחליטו שבסיומו של כל רבעון יימסר לכהן בקבוק נוסף מאותו המאגר מלווה בהקדשה, כציון דרך בחיי החברה, שמאז שעלתה לאוויר מקפידה בעקביות להפתיע את כל התחזיות. 

 סביר שחברי ההנהלה דאגו לאסוף באותה המסיבה ב-1999 בקבוקים לרוב כהכנה למספר הרבעונים הצפוי לחברה. הדבר יכול לשמש עדות לכמויות האלכוהול שנשתו באותם ימים, אך גם בימים מאוחרים הרבה יותר, בהם לא נצמד היין לדם, נשארה שאלתו של כהן מאמש - "תודו שלא האמנתם" - רלוונטית. 

 פרטנר בחרה לפתוח אתמול את מסיבת העיתונאים בציטוטים מהעיתונות מהשנים 1998-1999, כדי להראות עד כמה השכילה להשאירם מאחור. 

 בין היתר נאמר על פרטנר ש"החברה תגיע לכ-800 אלף מנויים בתוך 3 שנים"; "כניסת פרטנר לא תביא לנטישת לקוחות בפלאפון ובסלקום"; "פרטנר לעולם לא תהיה גדולה מפלאפון"; "הם לא הצליחו לבנות מותג"; "לפרטנר תהיה בעיה קשה בתחום ההכנסות". 

 אך פרטנר לא היתה צריכה להרחיק עד כדי כך, שכן החברה "מסדרת" בעקביות את האנליסטים הסוקרים אותה ומציגה בכל רבעון תוצאות טובות בהרבה מאלה שנחזו לה. 


 הנתון החשוב ביותר בדו"חות: המעבר לתזרים מזומנים חיובי 


 כך היה גם אתמול, כשרוב ההערכות חזו הפסד של כ-5-10 מיליון שקל ברבעון, ואלו שהסכימו לקחת סיכון דיברו על הגעה לאיזון בשורה התחתונה - פועל יוצא של גיוס פחות מ-100 אלף מנויים. בפועל, התוצאה ידועה - פרטנר הפכה מאתמול לחברה שרושמת רווח, כשהציגה רווח רבעוני של 25 מיליון שקל, עם גיוס של 107 אלף מנויים חדשים ברבעון, גבוה יותר ממספר המנויים החדשים שצירפו סלקום ופלאפון יחדיו ברבעון הראשון. 

 אתמול הסכימו חברי הנהלה לומר שתוצאות פרטנר ברבעון השלישי יהיו טובות מאלה ברבעון השני,  אתמול הסכימו חברי הנהלה לומר שתוצאות פרטנר ברבעון השלישי יהיו טובות מאלה ברבעון השני  אמירה שכבר הספיקה לחייב את בתי ההשקעות השונים לסדר מחדש את המודלים שלהם ולהעריך שפרטנר עשויה לשבור את רף ה-60 מיליון שקל רווח נקי ברבעון השלישי. 

 הנתון החשוב ביותר בדו"חות פרטנר לרבעון השני, עוד יותר מהמעבר לרווח, הוא המעבר לתזרים מזומנים רבעוני חיובי אחרי השקעות של כ-80 מיליון שקל. בפרטנר מעריכים שעד סוף השנה תמשיך החברה להציג תזרימי מזומנים של כ-80-90 מיליון שקל ברבעון, ובמחצית הראשונה של 2003 תוסיף החברה עוד כ-30 מיליון דולר בתזרים. 

 הערכות אלה, אם יתממשו, הן המפתח האמיתי לשיפור הנחוץ בפרטנר וזה שמכביד גם על מניית החברה - ניהול החוב הגבוה המסתכם בכ-3.5 מיליארד שקל. 

 "פרטנר תבחן את ההזדמנויות לשפר את מבנה החוב שלה", אמר אתמול אלן גלמן, סמנכ"ל הכספים של פרטנר, וציין כי הוא לא מצטער על הגשת טיוטת התשקיף להנפקה בארה"ב בסכום של כ-400 מיליון דולר לפני כחצי שנה, שהכשירה את הקרקע לגיוס ההון בהיקף של כ-150 מיליון דולר בעת שהחברה תחליט על פריסת דור 3. 


 צניעות - המפתח להמשך הצמיחה של פרטנר 


 מאז, פרטנר לא רק שלא נדרשה להקטין את יתרת מסגרת האשראי העומדת לרשותה - הנאמדת היום בכ-212 מיליון דולר - אלא שתזרימיה, כאמור, צפויים אף הם לשפר את יכולת ההשקעה העתידית שלה. 

 פרטנר זכתה באחרונה גם לשדרוג דירוג האשראי שלה מצד חברת הדירוג העולמית מודי'ס, בזמן שרבות מחברות התקשורת בארץ ובעולם חוות פעולה הפוכה,  פרטנר זכתה באחרונה גם לשדרוג דירוג האשראי שלה מצד חברת הדירוג העולמית מודי'ס, בזמן שרבות מחברות התקשורת בארץ ובעולם חוות פעולה הפוכה  ודירוג האשראי של ישראל עלול אף הוא להיפגע. 

 גלמן אמר אתמול כי "אנחנו מודעים למשמעות החוב שלנו, ולכן אין להצטער על טיוטת התשקיף בארה"ב שתסייע לנו בשיפור מבנה החוב. אנחנו צריכים להמשיך לחשוב בצניעות". 

 צניעות היא אכן המפתח להמשך הצמיחה של פרטנר על חשבון מתחרותיה. אם תשכיל פרטנר (שבאה מעמדה של החברה היחידה הצומחת בשוק הסלולר הישראלי וזו שמרוכזת בהמשך גידול במדדיה) שלא להתפתות לסטייה מתוכניות הפעולה שלה - כפי שסלקום ופלאפון ינסו לגרור אותה לעשות - החברה צפויה להמשיך ולשפר את תוצאותיה. 

 על אף שפרטנר מדווחת בדו"חותיה נומינלית, בשונה מסלקום ופלאפון, שורת ההכנסות שלה צמחה בכ-7% לכ-991.6 מיליון שקל, כתגובה לגידול דומה (7%) במספר המנויים של החברה שחצה את קו ה-1.7 מיליון מנויים. 


 הערכות לסגירת הפער בין סלקום לפרטנר בהכנסות ונתח שוק 


 מנהלי החברה מודים כי הצמיחה בשורה העליונה של החברה צפויה לקטון מ-7%, אך בשוק בו שתי מתחרותיה בסטגנציה בהיקף הכנסותיהן הרבעוניות, הם מכשירים את הקרקע להערכות שמתחילות להישמע, על סגירת הפער בין סלקום לפרטנר במונחי הכנסה ונתח שוק. 

 מחצית מסך המנויים החדשים שגייסה פרטנר הרבעון נטשו את המתחרות, ולטענת גלמן, היו אלה "מנויים משלמים היטב" שדאגו להפתיע את השוק גם בשורת ההכנסה הממוצעת למנוי (ה-ARPU) שהצליחה לגדול בשקל נוסף לכ-185 שקל, בעוד מספר מנויי הפרי-פייד החדשים בחברה היה גם הרבעון כ-45% מסך המנויים החדשים. כמו כן, פרטנר הצליחה לשמור על מספר הדקות הממוצע למנוי ברשת על כ-284 זהה לזה ברבעון הראשון. 

 גם השורה התפעולית וה-EBITDA צמחו הרבעון לכ-138 מיליון שקל ולכ-266 מיליון שקל בהתאמה. זאת, כפועל יוצא של הגידול בהכנסות והשמירה על רמת ההוצאות כתוצאה מגיוס פחות מנויים,  פרטנר השכילה שלא לאבד פרופורציות בגיוס מאות רבות של עובדים עם צמיחתה  בהשוואה ל-138 אלף מנויים ברבעון הראשון של השנה ולכ-150 אלף מנויים ברבעון המסיים של שנת 2001. 

 פרטנר משדרת צניעות גם בנושא עובדיה. פרטנר השכילה שלא לאבד פרופורציות בגיוס מאות רבות של עובדים עם צמיחתה, וכך, באמצעות מוטת שליטה צנועה, הצליחה לצעוד מחיל לחיל, ועל כן לא נדרשה בשנה האחרונה לפטר עובדים. כשיש ביטחון תעסוקתי ויחס הוגן לעובד - גם התוצאות לא מאחרות לבוא. 

 עמיקם כהן הצהיר אתמול שפרטנר תהיה הראשונה להכניס שירותי דור שלישי לשוק הישראלי. הדור השלישי הוא ההימור הגדול של שוק הסלולר העולמי, ודורש, גם לטענת כהן, שינוי מוחלט בתפיסה ובפעילות החברה. 


 מתחבטת בשאלה מתי לצאת עם שירותי דור 2.5 


 סביר שעל פרטנר יופעלו לחצים מצדה של האצ'יסון, המחזיקה בה כ-42% מהמניות, להיות בין ספקיות הסלולר הראשונות לבחון ולהשיק את שירותי הדור השלישי, בשל העובדה שההשקעה לנפש שנדרשה בישראל בעבור הרישיון נמוכה ללא הכר מזו המקבילה באירופה. 

 בזמן שבאנגליה (הראשונה בה צפויה להשיק האצ'יסון את הדור השלישי) ובגרמניה, בהן יפעלו כ-5-6 מפעילים שונים בדור 3, עלות ההשקעה ברישיון לנפש נאמדת בכ-600 דולר ובאיטליה (המדינה השנייה בה צפויה האצ'יסון להשיק את שירותי הדור השלישי באירופה) נאמדת ההשקעה ברישיון בכ-240 דולר לנפש, הרי שבישראל ההשקעה היא כ-25-30 דולר. 

 בפרטנר סירבו אתמול למסור האם החלו לבחון הפעלת מכרז להקמת רשת דור 3,  המאבק על נתח שוק שירותי הערך המוסף בארץ הוא היעד הבא שפרטנר מסמנת לעצמה  אך על פי ההערכה של חברת פורסייט מהיום, המצטרפת להערכות דומות בשוק, שיעור שירותי הערך המוסף בארץ בהכנסות החברות צפוי להיות נמוך בכמחצית מזה באירופה. 

 בינתיים פרטנר מתחבטת בשאלה מתי יהיה העיתוי הנכון מבחינתה לצאת עם שירותי דור 2.5, ונדמה שהמאבק על נתח שוק שירותי הערך המוסף בארץ הוא היעד הבא שפרטנר מסמנת לעצמה, לאחר שהיא מובילה את השוק במונחי גובה ההכנסות משירותים, שנאמדו הרבעון בכ-60 מיליון שקל. 

 כהן, וצוות המנהלים שלצידו, יודע שלא יזכרו לו את הצלחות העבר לעד, ושהסטנדרטים שהוא הציב לעצמו ולחברה שלו רק עולים מרבעון לרבעון. בינתיים, יכולה פרטנר לראות בסיפוק את העובדה שהגם שדו"חותיה יוצאים ביום בו טבע מפרסמת את תוצאותיה, היא לא ממש נפגעת מכך. 


 קישורים נוספים 
 שוק הסלולר עוד לא רווי: דו  "  ח של פורסייט קובע שעד סוף 2006 הוא יגדל בכ-1.4 מיליון מנויים  [10] 

 על אף שהיא נולדה בבועה  [11] 

 "  הכנסות פרטנר ישתוו לשל סלקום ב-2003 וב-2004 היא תהפוך לחברת הסלולר הגדולה בארץ  "  [12] 

 סמנכ  "  ל הכספים של פרטנר: יותר מ-50 אלף מהמנויים שגייסנו ברבעון נטשו את המתחרים  [13]