בואו נחזור לשולחן הדיונים. זה המסר שמנסה היום איש העסקים גד זאבי להעביר לקונסורציום הבנקים שהלווה לו בזמנו את סכום העתק - 733 מיליון דולר - לרכישת 20% ממניות חברת  בזק (  בזק  [10]  : ת"א)  . יש לציין שכיום, סכום החוב של זאבי קטן לאחר שערבויות בנקאיות בסך 160 מיליון דולר שנתן מומשו זה לא מכבר. 

 כזכור, בסוף חודש אפריל הגיש הקונסורציום, בו חברים  בנק הפועלים (  פעלים  [11]  : ת"א)  ,  לאומי (  לאומי  [12]  : ת"א)  ,  הבינלאומי (  בנלמ5  [13]  : ת"א)  ,  דיסקונט (  דסקנט  [14]  : ת"א)  , מרכנתיל,  אגוד (  אגוד  [15]  : ת"א)  ו  מזרחי (  מזרחי  [16]  : ת"א)  בקשה באמצעות עוה"ד אלקס הרטמן ושירלי וולובלסקי-ז'אן להורות על אכיפת  השעבודים הכלולים בשתי איגרות חוב בהן מחזיק הקונסורציום ובקשה למנות את עו"ד הרטמן ממשרד ש. הורביץ ושות' ככונס נכסים לצורך מימוש איגרות החוב. 

 בכך, למעשה, מימשו הבנקים את איומם לתפוס את מניותיו - איום שהיה תלוי מעל ראשו של זאבי מאז ראשית דצמבר 2001, אז הודיע הבנק הבינלאומי לזאבי כי הוא הפר את הסכם ההלוואה וכי החוב והריבית עומדים לפירעון מיידי. משם התחיל כדור השלג להתגלגל. 

 זאבי ניסה למנוע את רוע הגזירה וניהל עם הבנקים באמצעות עוה"ד יעקב נאמן ואהוד סול מו"מ להארכת תקופת ההלוואה, אך המו"מ לא צלח. זאבי טען וחזר וטען כי אין לבנקים טעם בתפיסת המניות ומכירתן ועדיף להם להמתין לשעת כושר בשווקים כדי לממש את המניות ולהקטין את ההפסד הצפוי להם במידה וימהרו לעשות זאת כעת. 

 זאבי סמך על כך שגם הבנקים יעשו את השיקול הקר ויעדיפו להאריך את תקופת ההלוואה ולהמתין לימים טובים יותר, מאשר לממש ולבצע לאחר מכן מחיקה גדולה של יתרת ההלוואה בספרים. אלא שבשלב כלשהו, כנראה, סבלנותם של הבנקים פקעה וכך נולדה בקשת הכינוס. אולם, יותר משהבנקים ביקשו לתפוס באמת ובתמים את המניות, נראה כי הם ביקשו לבעוט בעכוזו של זאבי כדי להבהיר לו עד כמה רציניות כוונותיהם ועד כמה הם לא חוששים ללכת עד הסוף...אם יהיה בכך צורך. 


 זאבי קלט את המסר 


 עובדה היא שלמרות "הדחיפות" בהגשת הבקשה היא לא התבקשה במעמד צד אחד ואף לא התבקש מינוי של כונס זמני. כמו כן, לא נעשה מצידם של הבנקים כל ניסיון לזרז את הדיון בבקשה והם הסכימו לתת לזאבי ארכה להגשת תגובה שהיתה למעשה ידועה להם מראש - תגובתו תהיה התנגדות לבקשה. 

 אבל זאבי כנראה קלט את המסר ולאחר שהחליף את הצוות המשפטי שלו ומינה את עורכי הדין אילן שביט ואייל רוזובסקי ממשרד חיים צדוק ושות' לטפל בסוגיה הוא הצהיר על רצונו לשוב לשולחן המשא ומתן. 

 הוא כמובן לא מוותר על כל אותן טענות בדבר הטעות הטרגית שיעשו הבנקים במינוי כונס נכסים ובמימוש  ובסופו של דבר אם מחיר המניה ירקיע לשחקים, כך שמכירתה תכסה גם את תשלום התשואה למחזיקים וגם את תשלום מלוא ההלוואה לבנקים, אז אולי אפילו זאבי יוכל להרוויח  מזורז של המניות. הוא מוסיף לכך גם כמה האשמות נגד המדינה שלא השכילה להפריט את החברה בזמן ונגד המצב הכלכלי והבטחוני שגרם לירידת ערך המניות שבידו, אבל טענות אלה הן רק המעטפת. 

 הדבר האמיתי מצוי בסופה של התגובה תחת הסעיף "הפתרון המוצע". הצעה קונקרטית לפתרון אפשרי ומיידי של הבעיה מגובה בחוות דעת מומחה מימוני ד"ר צבי וינר. 

 הצעתו של זאבי קובעת כך: יתרת החוב שלי היא 613 מיליון דולר. שווי המניות שבידי כיום - כ-480 מיליון דולר. ברור שמימוש המניות אינו מספיק לכיסוי החוב. מאחר שהבנקים רוצים כעת חלק ניכר מהחוב, אתן להם באופן מיידי סכום ניכר ממנו - כ-2 מיליארד שקל - ובתמורה, ידחו הבנקים את מימוש ההלוואה שלי בשלוש שנים נוספות לפחות. 

 ואיך ישלם זאבי את 2 מיליארד השקלים? ברור שלא מכיסו ייצא הכסף. אז מי ישלם את הסכום המופלא הזה? הציבור כמובן. 

 השיטה פשוטה לכאורה. זאבי תקשורת תנפיק איגרות חוב לגיוס 2 מיליארד שקל (כ-400 מיליון דולר) לפי מחיר של מכפלת מספר המניות המוחזקות על ידי זאבי (459 מיליון מניות) במחיר השוק בניכוי 12.5% אך לא פחות מ-4.2 שקלים למניה, כשמחירה של בזק נסגר היום על 5.15 שקלים למניה. 

 האג"חים יהיו לתקופה של שלוש עד חמש שנים בריבית גבוהה ומשתלמת. הסכום שיגוייס באמצעות איגרות חוב אלו יועבר כמובן לבנקים לפירעון חלק ניכר מההלוואה (כ-70%) באופן מיידי. כך יושבע הרעב המיידי של הבנקים. 


 אולי אפילו זאבי ירוויח 


 לאחר שיעברו שלוש השנים ויגיע מועד הפירעון של איגרות החוב, יוכל זאבי לבחור על פי האג"ח בשני מסלולים: 

 במידה שההימור שלו - ששוויין של מניות בזק יעלה בתקופה זו וירקיע שחקים - יצליח, יבחר זאבי לשלם לבעלי האג"ח את הקרן שגוייסה בצירוף התשואה, שהיא עדיין נתונה למו"מ, ולאחר מכן לשלם לבנקים את יתרת ההלוואה, שתעמוד על כ-200 מיליון דולר נוספים. אולי אף יוכל להותיר בידיו רווח מסוים. 

 במקרה שההימור של זאבי לא יעלה יפה, הרי שהוא יעביר את מניות בזק לידי הבנקים ואלה יחליטו אם להשאיר את המניות בידיהם ולשלם למחזיקי האג"ח את הקרן בצירוף התשואה או להעביר לבעלי האג"ח את המניות עצמן. 

 מכשיר האג"ח מבטיח למעשה לבנקים תשלום מיידי של חלק ניכר מההלוואה תוך חלוקת הסיכונים לגבי העתיד עם משקיעים נוספים. אחד מהם הוא הציבור, שתמורת תשואה יפה ומובטחת ע"י הבנקים יהמר שמניות בזק לא יירדו אל מתחת למחיר של 4.20 שקלים למניה. אם המניה תרד, יפסיד המשקיע חלק מהקרן. 

 הבנקים מצידם מובטחים באמצעות האג"ח להחזר מיידי של 70% מההלוואה בניכוי שיעור הריבית שהם  ואיך ישלם זאבי את 2 מיליארד השקלים? ברור שלא מכיסו ייצא הכסף. אז מי ישלם את הסכום המופלא הזה? הציבור כמובן  מבטיחים את התשלום למחזיקי האג"ח. כל עלייה של המניה מעבר למחיר האג"ח יבטיח לבנקים החזר של עוד נתח מההלוואה שנתנו לזאבי. 

 ובסופו של דבר אם מחיר המניה ירקיע לשחקים, כך שמכירתה תכסה גם את תשלום התשואה למחזיקים וגם את תשלום מלוא ההלוואה לבנקים, אז אולי אפילו זאבי יוכל להרוויח. בקיצור, כולם מהמרים שבזק נסחרת בדיסקאונט גדול שאינו משקף את המציאות והיא צפויה להמריא. בכמה? לפי טענת זאבי, הערכה זו קיימת אף בידי הבנקים. במקרה שהפרטת בזק תצליח, אזי שווי חבילת המניות שבידו תהיה שווה 700-800 מיליון דולר. במחיר כזה כולם כנראה ירוויחו. 

 מי שחשב לרגע שהפתרון הזה הוא תיאורטי בלבד - טועה. זאבי כבר פנה לחברת כלל חיתום וביקש ממנה להכין הצעה לגיוס הון באמצעות מכשיר זה. מנכ"ל כלל חיתום, צחי סולטן, ישב על המדוכה והכין עבור זאבי את המכשיר ומבדיקה מדגמית, מציין זאבי בבקשה, נראה שקיימת היענות בשוק המוסדי לרכישת המכשיר. 

 כרגע עובר הכדור למגרשם של הבנקים. ההצעה הזו של זאבי כמובן אינה סוף פסוק. למעשה, היא רק ההתחלה - בסיס להתדיינות מחודשת ברמה העסקית ולא ברמה המשפטית. שם, כנראה, כולם יפסידו.