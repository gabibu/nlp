הוא נחשב לאחד הכוכבים הגדולים ביותר בעולם העסקים בארץ, שבה רוב הכוכבים אינם מגיעים מהמגזר העסקי. 

 הוא הביא לארץ, המתאפיינת בשוק הון ומגזר עסקי מיושנים, חשיבה "אמריקאית" ונועזת. 

 הוא חשב בגדול והימר בגדול במדינה שבה חברות הענק נמנעו בדרך כלל לבצע קפיצות גדולות. 

 הוא ביצע רכישות ענק של חברות בתחום התקשורת בשיא האופוריה בשוקי ההון. 

 הוא מימן את הרכישות בהלוואות בנקאיות במיליארדים, שגייס במחי יד מהבנקים, שלא פיקפקו לרגע ביכולת החברה שלו לפרוע אותן. 

 הוא זכה לגיבוי של משפחת ברונפמן - בעלת המניות הגדולה ביותר בחברה שלו. צ'רלס ברונפמן הפקיד בידיו נתח ניכר מהעושר שלו. 

 ואז התפוצצה בועת התקשורת והאינטרנט, והחברות שלו החלו לקרוס. מניות החברה שלו קרסו בשיעור החד ביותר בבורסה, וב-2001 ביצעה החברה מחיקות ענק והציגה את ההפסד הגדול ביותר בתולדות המשק. 

 לפתע נזכרו המשקיעים בחובות הענק שהחברה צברה בשנות הגאות, ושוקי ההון החלו להרהר באפשרות של פשיטת רגל. הבנקים נכנסו ללחץ, ואילצו אותו להתחיל למכור נכסים ולארגן מחדש את חובותיה. 

 אם לא זיהיתם במי מדובר, הרי אזכור שמה של משפחת ברונפמן כבר לא השאיר מקום לספק - מדובר במנכ"ל  כור (  KOR  [10]  : NYSE)  , יונתן קולבר; האיש שהשמיד, לעצמו  שלושת העיתונים הכלכליים החשובים ביותר בעולם - "אקונומיסט", "וול סטריט ג'ורנל" ו"פייננשל טיימס" - העלו בשבועות האחרונים את מסייה על הגריל, והם מסובבים אותו כמעט כל בוקר לצד חדש  ולצ'רלס ברונפמן, כמעט חצי מיליארד דולר בשנתיים האחרונות בהימור כושל, ענק, על חברת  אי.סי.איי (  ECIL  [11]  : NASDAQ)  . 

 ואולם מפתיע ככל שזה ייראה לרבים - יש עוד איש עסקים אחד שעונה בדיוק על התיאור המפורט שאיתו פתחנו; הכוונה היא לז'אן מארי מסייה - המנכ"ל של חברת הענק הצרפתית ויוונדי-יוניברסל. 

 מסייה הפך בשנות הגאות בוול סטריט לאחד הכוכבים הגדולים ביותר בעולם העסקים הצרפתי. הוא לקח את חברת המים ויוונדי והפך אותה באמצעות סדרה של רכישות נועזות לאחת מחברות התקשורת והמדיה הגדולות בעולם. 

 העסקה הענקית הראשונה שביצע היתה רכישת השליטה בחברת הטלוויזיה קאנאל פלוס, שעבורה שילם 12.5 מיליארד יורו. הרכישה השנייה שביצע בהחלפת מניות של חברת סיגרם, הבעלים של אולפני יוניברסל, הפכה את בעלי סיגרם - אדגר וצ'רלס ברונפמן - לבעלי המניות הגדולים ביותר בויוונדי. 

 הרכישות הגרנדיוזיות של חברות על פני כל הגלובוס הפכו את מסייה לסמל של "צרפת החדשה" - הוא נראה כמו החלום האמריקאי בארץ שבה עולם העסקים התנהל עם קודים עסקיים מיושנים. מסייה למד במהירות את כל הטריקים והשטיקים האמריקאיים, ונהפך לחביב האנליסטים, בנקאי ההשקעות והעיתונאים בארה"ב ואירופה. 

 ואז התפוצצה הבועה והתברר שהרכישות שביצע מסייה בוצעו במחירים מופקעים, והותירו את החברה עם חובות ענקיים. מניות החברה קרסו ב-50%, והבנקאים שמימנו אותו החלו להיכנס ללחץ. בשבועיים האחרונים החלו לדבר בשוק ההון על סיכוי, ולו הקטן ביותר בשלב זה, של פשיטת רגל של החברה. 

 קולבר עבר בשלוש השנים האחרונות את אותו מסלול בדיוק; למזלו, אצלו התהליך החל שנה קודם לכן, שכן מניותיה של אי.סי.איי שבהן השקיע מאות מיליוני דולרים - החלו לקרוס הרבה לפני שהמשבר הכה בעסקי התקשורת של ויוונדי. 

 לפני שנה אמר קולבר לידידיו כי אחת הבעיות הגדולות בהתמודדות עם המשבר היא החשיפה היומית העצומה שכור מקבלת בעיתונות המקומית, מכיוון שהמשק הישראלי קטן ולעיתונאים אין במה לעסוק. 

 עכשיו קולבר יכול להתעודד: שלושת העיתונים הכלכליים החשובים ביותר בעולם - "אקונומיסט", "וול  המנכ"לים הישראליים, שסופגים בשנה האחרונה ביקורת בשוק ההון ובעיתונות הישראלית, יכולים להתנחם בכך שרובם המכריע אינם נדרשים לפנות את כיסאם, בעוד שבארה"ב הגיע בשבועות האחרונים קצב העזיבה של מנכ"לים לרמה של 80 בחודש  סטריט ג'ורנל" ו"פייננשל טיימס" - העלו בשבועות האחרונים את מסייה על הגריל, והם מסובבים אותו כמעט כל בוקר לצד חדש. מסתבר שמנהלים כושלים של חברות ענק שעלו ונפלו הם סחורה לא פחות מבוקשת גם בניו יורק ולונדון. 

 קולבר יכול להתנחם בכך שבישראל התגברו עד היום העיתונאים על היצר להשתמש באסוציאציות של שמו כדי להבליט את כישלונו, בעוד ש"אקונומיסט" ו"פורצ'ן" כבר גילו לקוראים שבתוך שמו של מנכ"ל ויוונדי Messier נמצאת המלה Mess - בלגן. 

 קווי הדמיון בין קולבר למסייה אינם ייחודיים רק לכור; מי שעוקב אחר הכישלונות העסקיים של הקונצרנים וחברות התקשורת בארה"ב ובאירופה יגלה דמיון מבהיל בין הסיפורים. 

 מי שחושב שנפילתם של אילי ההון הישראליים שהשקיעו בעסקי כבלים היא מקרה מיוחד בגלל "הרגולציה" הישראלית, יגלה שכמעט כל חברות ההשקעה האמריקאיות והאירופיות שרכשו עסקי טלוויזיה בכבלים בשלוש השנים האחרונות - ספגו הפסדי עתק. ויוונדי, למשל, הפסידה מיליארדים על קאנאל פלוס, שמצבה אינו שונה בהרבה מזה של תבל. 

 המשקיעים בישראל יכולים להתנחם בכך שהמנהלים הישראלים לא עשו שטויות יותר גדולות מאלה של עמיתיהם בארה"ב ואירופה - הם פשוט חיקו את אלה של עמיתיהם מעבר לים. 

 קולבר יכול להתנחם בכך שבעוד שבדירקטוריון כור לא עלתה דרישה להדיח אותו, וצ'רלס ברונפמן ממשיך לתמוך בו, הרי שנציגו של אותו ברונפמן במועצת המנהלים של ויוונדי העלה בשבוע שעבר את מסייה על הגריל בישיבת הבורד. קולבר כנראה יסיים את 2002 כמנכ"ל כור - מה שאי אפשר להגיד על מסייה. 

 המנכ"לים הישראליים, שסופגים בשנה האחרונה ביקורת בשוק ההון ובעיתונות הישראלית, יכולים להתנחם בכך שרובם המכריע אינם נדרשים לפנות את כיסאם, בעוד שבארה"ב הגיע בשבועות האחרונים קצב העזיבה של מנכ"לים לרמה של 80 בחודש. 

 אז אל תאמרו שהתרבות העסקית הישראלית מחקה את האמריקאית ללא הבחנה - הנה יש מקום שבו הדירקטוריונים והמנהלים שלנו מגלים עצמאות.