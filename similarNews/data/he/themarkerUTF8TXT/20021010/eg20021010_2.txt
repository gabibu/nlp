ההכרה ששוק הטלקום לא ירים ראש בשנה הקרובה והחברות בענף ייאלצו להמתין לפחות שנה נוספת עד שיורגש השיפור המיוחל, קיבצה ביום שני האחרון נציגים בכירים מחטיבות הטכנולוגיה וההנדסה של החברות  צ'ק פוינט (  CHKP  [10]  : NASDAQ)  ,  קומברס (  CMVT  [11]  : NASDAQ)  ,  אמדוקס (  DOX  [12]  : NYSE)  ,  בזק (  בזק  [13]  : ת"א)  , פלאפון ובזק בינלאומי למעין ועידת פסגה, שערכה אינטל ישראל במשרדי החברה בפתח תקווה. 

 המפגש נסוב סביב בחינת טכנולוגיית ה-WLAN והשתלבותה עם תשתית רשת הדור השלישי כך שיצרני התשתית, יצרני השבבים, יצרני טלפונים, ספקי השירות וחברות האבטחה והבילינג יבינו אלה את אלה ולא יכלו משאבים ואנרגיה לשוא. 

 המארחים, אנשי אינטל ישראל, החליטו לנצל את ביקורו של סגן נשיא  אינטל העולמית (  INTC  [14]  :NASDAQ)  , קלאוד לגלייס, בארץ כדי לקיים את הפגישה ולאפשר לנציגי התעשייה הישראלית להשמיע ובעיקר לשמוע את עמדת אינטל העולמית בסוגייה. 

 וזו לא איחרה לבוא. אינטל, הנמצאת מזה כשנה במסלול ברור לחיזוק מעמדה בשוק השבבים לטלפונים דיגיטליים, העריכה שהדור השלישי (3G) לא יוכל לתמוך בהעברה איכותית של מולטימדיה וספק אם תשתית הדור השלישי תוכל לתמוך באופן אופטימלי בשירותי האינטרנט. 

 לכאורה,  בתעשייה עדיין לא הגיעו להסכמה האם ה-WLAN משלימה את טכנולוגיית 3G או עלולה דווקא לשמש כחרב פיפיות  מתוספת הערכה זו להערכות קודרות נוספות שנשמעות בקרב גורמים עולמיים בכירים בענף - שדוחים את הכניסה הממשית של שירותי הדור השלישי לשוק ולחיינו, כשרק לפני מספר ימים נאלצה NTT דוקומו להקטין את תחזית ההכנסות שלה משירותי דור 3 בכ-70%. 

 בתעשייה עדיין לא הגיעו לכלל הבנה והסכמה האם טכנולוגיית ה-WLAN משלימה את טכנולוגיית הדור השלישי או עלולה דווקא לשמש כחרב פיפיות ולדחות את כניסת שירותי הדור השלישי, תוך שהיא מחלישה עוד יותר את סיכויי התעשייה להחזיר לעצמה את ההשקעה האדירה בדור השלישי. 

 שנתיים לפחות מרגילים אותנו לחשוב שדור 3 הוא התשובה והפתרון האולטימטיווי לחיבור חיינו ל-On Line, כשאינטל מצהירה, לפתע, שה-WLAN, או ה-WiFi - על תקניו השונים (802.11B המאפשר קצבי עבודה של כ-11 מגה ביט בשנייה או ה-802.11A שקצב העברת המידע בו מגיע לכ-52 מגה ביט בשנייה) טוב בהרבה בהעברת שידורי דאטה ועשוי להאפיל על יכולות הדור השלישי. 

 רק בשנה האחרונה הבינו המשווקים שהריצה אל עבר טכנולוגיית הדור השלישי לא נכון שתיעשה על חשבון טכנולוגיית דור הביניים (2.5) והם נאלצו, באיחור רב, להסיט משאבים לטובת ה-GPRS. הבנה ברוח זו מחלחלת כעת בקרב מקבלי ההחלטות גם באשר ל-WLAN, כאמצעי להכשיר את הקרקע בפני כניסת שירותי הדור השלישי, להבין על מה מוכן הצרכן לשלם והכין עבורו אפליקציות מנצחות. 

 החשש הגדול - היה ונותר - שתקופת טכנולוגיות הביניים תוכיח שהמעבר לדור השלישי אינו מתבקש. ה-WiFi, שתשמש למעשה כרשת פנימית לצד הפריסה הארצית של רשת הדור השלישי, מדאיגה את התעשייה במונחי איכות ותכנון הרשת, אך יותר מכך מתוקף העובדה שהיא תותקן במקומות האסטרטגיים ביותר מבחינתן של החברות הסלולריות - באזורים ציבוריים בהם הדרישה לשירותי תקשורת היא הגבוהה ביותר. 

 אם יוכלו מנויי הסלולר לעשות שימוש ברוחבי פס גדולים בקניונים, באוניברסיטאות ובשדות התעופה באמצעות ה-WiFi ואנשי השיווק ייווכחו שעיקר פוטנציאל הרווח שלהם מצוי במקומות אלה, מי יבקש לעבור לדור 3? 

 השחיקה של טכנולוגיית דור הביניים בדור השלישי נלמדת גם מניתוח "מעבדת הניסוי" של העולם לטכנולוגיית הדור השלישי הפועלת מזה כשנה ביפאן. NTT דוקומו חיברה כ-130 אלף מנויי דור 3, אך בפועל,  למרות שנשמעות הערכות בתעשייה שפריסת הדור השלישי בטכנ' ה-WLAN היתה מוזילה משמעותית את עלויות ספקיות השירות, משתדלים בתעשייה לא להביט לאחור  השיפור המתמיד בטכנולוגיות PDC ו-PHS מצליח לעכב מנויים מלעבור לשירותי הדור השלישי וההכנסה הממוצעת למנוי בשירותי הדור השלישי נמוכה מזו של שירותי דור 2. 

 למרות שנשמעות הערכות בתעשייה שפריסת הדור השלישי בטכנולוגיית ה-WLAN היתה מוזילה משמעותית את עלויות ספקיות השירות, משתדלים בתעשייה לא להביט לאחור אלא לבחון את האפשרות לממשק בין שתי הטכנולוגיות. 

 בתעשייה מבינים שעיכוב נוסף שלהם באימוץ טכנולוגיית ה-WiFi, שעלות התקנתה באזור מגורים יכולה להתאפשר בעזרת כ-100 אלף דולר בלבד והחזר ההשקעה בה מהיר, עלול להוליד תופעות של שימוש פיראטי בטכנולוגיה, בדומה לימי הכבלים הפיראטיים. לחץ שכזה יכתיב לחברות את עיתוי הכניסה לטכנולוגיה ויצריך אותן להוריד את מחירי השירות. 

 על כן מתגבשת הדעה ששתי הטכנולוגיות ישלבו ידיים, בסופו של דבר, למעין דור 3 משופר - היכול להיקרא דור 3.5. המשמעות העיקרית בהערכה של אינטל לגבי הדור השלישי והחלטתה לצאת ב-2003 עם חומרה בטכנולוגיית ה-WLAN, מסמנים שהשילוב האופטימלי בין שתי הטכנולוגיות לא בהכרח קרוב. 

 בארץ, ככל הנראה, צפויה דחייה נוספת באימוץ טכנולוגיית הדור השלישי למחצית השנייה של העשור. ההערכות הן שהדור השלישי יחל להיפרס לקראת סוף 2003-תחילת 2004 ותקופת הביניים - בה יפעלו טכנולוגיית הדור השלישי לצד טכנולוגיית ה-WLAN - תימשך כשלוש שנים, כשרק ב-2007 יוצע שירות אינטגרטיווי מלא של שתי הטכנולוגיות. 

 ניצנים ראשונים לשימוש ב-WLAN בארץ כבר קיימים כשבזק בינלאומי בשיתוף Coffee Bean מבצעת בימים אלה פיילוט לשירות, ובחברה מחכים לאישור משרד התקשורת לעשות שימוש מסחרי בטכנולוגיה. 

 הגם שנשמע כעת יומרני, כמעט מגוחך, לחשוב שאפשר לדמיין לעצמנו עולם של דור 3.5 כשלגמרי לא ברור לאנשי המקצוע (כל שכן לציבור) מהו דור 3, הרי שהזיקה שעלתה בקרב באי הפגישה באינטל הבהירה שדור 3.5 גם אם יתמהמה, בוא יבוא. 


 קישורים נוספים 
 אינטל מעריכה שצפויה בעיה בהעברה איכותית של מולטימדיה ושירותי אינטרנט ברשתות ה-3G  [15]