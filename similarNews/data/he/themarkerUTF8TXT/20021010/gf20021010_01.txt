קמטק  (  CAMT  [10]  : NASDAQ)  היא כנראה אינה המניה הראשונה שהיית בוחר להעביר אתה את ימי משבר הטכנולוגיה - הפגיעות המבנית שלה בזמן מיתון גבוהה מזו של מניית טכנולוגיה "ממוצעת". קמטק, בין השאר, היא חברה קטנה שפעילה בשוק של גדולים, מתחרה מול שחקניות חזקות, נזילות וגמישות ממנה, מכירותיה בדידות ונושאות תו מחיר אבסולוטי גבוה, ובעיקר - יותר מ-30 חודשים אחרי תחילת המפולת, נקודת האיזון של קמטק הקטנה עדיין גבוהה משמעותית מרמת הכנסותיה. 

 קמטק הצליחה להשלים לפני כחודשיים גיוס של כ-6 מיליון דולר מבעלת השליטה בה, פריורטק. בפועל, מה שתוכנן להיות הנפקת זכויות, הפך להנפקה פרטית. מחיר ההנפקה עמד על 1.05 דולר למניה, ובסה"כ הנפיקה החברה 5.9 מיליון מניות חדשות. מאז, תוך פרק זמן קצר, קרסה המניה למחיר של  30-35 סנט. 

 הנפקת הזכויות והקריסה המהירה אחריה מאפשרת לקמטק להתבלט גם בימים בהם התאדות של מניות הפכה לעניין שבשגרה. יש הבדל ברור בין אידוי של כסף ציבורי ישן שגויס בימי גאות, לבין אידוי של כסף טרי של בעל שליטה שגויס זה עתה לפי מחיר גבוה פי 3 ממחיר השוק הנוכחי. 

 האם קמטק נמצאת על סף משבר ריאלי קיומי? אפשר להניח כי בעל השליטה הזרים לחברה כ-6 מיליון דולר, בימי מיתון, לא כדי להחליט על סגירתה כמה חודשים מאוחר יותר. זה, יחד עם קופת מזומנים ברוטו של כ-21 מיליון דולר (כ-18 מיליון דולר נטו) לפני תום הרבעון השלישי, היעדר מינוף משמעותי, קווי אשראי זמינים ובסיס הוצאות אבסולוטי נמוך יחסית הופכים את סיכויי ההתממשות של תרחיש הקריסה הריאלית המיידית לנמוכים מאוד.  קמטק היא דוגמה בולטת למניות שביצועיהן צפויים להיות מושפעים יותר מעניינים טכניים ומהחלטות של בעלי שליטה או בעלי עניין, ופחות מהתנודות במהלך העסקים הריאלי  האם קמטק נמצאת על סף משבר בורסאי קיומי? ייתכן שכן. המספרים של קמטק אחרי הנפקת הזכויות מלמדים כי לחברה יש כ-28 מיליון מניות, מתוכן כ-21 מיליון מוחזקות ע"י בעל השליטה (68% לפני הנפקת הזכויות, כ-75% אחרי). יתרה מכך, בהחלט ייתכן כי החברה או בעלי השליטה מגדילים את אחזקותיהם ע"י קניות בשוק. כך, למשל, דיווחה החברה לאחרונה כי רכשה בשוק 528 אלף מניות בהשקעה של 806 אלף דולר, מחיר ממוצע של כ-1.5 דולרים למניה. המחיר הנוכחי נמוך בכ-80% ממחיר הרכישה המדווח.  המשמעות ברורה: שווי הסחורה שאינה מוחזקת ע"י בעל השליטה קרס לכ-2 מיליון דולר בלבד, גם אם מביאים בחשבון את מניות המנהלים. 

 קריסת המניה של קמטק מיד אחרי השלמת ההנפקה הפרטית לבעל השליטה והתאדות שווי הסחורה הצפה מציבים את המניה של קמטק על פרשת דרכים לא שגרתית. ככל שמחיר המניה יורד, ובהנחה שרכישות החברה/בעלת השליטה נמשכות גם במחירים הנוכחיים, הסטטוס הציבורי של קמטק מתרוקן מתוכן ממשי. השאלה המרכזית כאן היא מהו הערך המוסף של הרישום הציבורי? 

 מניית קמטק ב-3 השנים האחרונות  מצבה של המניה כבר אינו מאפשר לה לבצע גיוסי הון, שכן כל ניסיון להנפיק יגרור דילול עצום; מחיר המניה נמוך מכדי לאפשר לה לשמש כמטבע אפשרי לרכישות; השווי הזעום של הסחורה הצפה יתקשה למשוך משקיעים בכלל ומשקיעים מוסדיים בפרט; המניה גם אינה מתאימה לשמש כנכס בסיס לתגמול לעובדים; ובכלל, לא כולם ימהרו להסכים עם ההערכה כי קמטק מתאימה, לאורך זמן, למעמד של חברה ציבורית עצמאית. 

 אפשר להעריך כי המניה של קמטק לא ממש רגישה היום למאפייני השוק שבו היא פועלת (חברה קטנה מדי) ולביצועיה הריאליים של החברה. הרגעת ההכנסות לרבעון השלישי היא לא עניין משמעותי - במיוחד במקרים של חברות קטנות. קשה למהר ולהשליך ממכירות בדידות למגמות יציבות וארוכות טווח. 

 קמטק היא דוגמה בולטת למניות שביצועיהן צפויים להיות מושפעים יותר מעניינים טכניים ומהחלטות של בעלי שליטה או בעלי עניין, ופחות מהתנודות במהלך העסקים הריאלי. החברה נראית עכשיו כמי שניצבת בפני ארבע אפשרויות: הראשונה - שגרתית, פסיווית, תניח למניה לדשדש אקראית בטווח של 20-70 סנט, במקביל לדעיכת המחזורים. השנייה - אקטיווית, תוביל את  החברה ואת בעלי העניין לנסות ולנצל את הקריסה של המניה להגדלה אגרסיבית של אחזקותיהם בעלות זניחה. השלישית - אסטרטגית, תהיה מהלך שינסה לגאול את קמטק מייסוריה הציבוריים.  הרביעית תהיה מבוססת, כנראה, על השילוב של האפשרות השנייה והשלישית.