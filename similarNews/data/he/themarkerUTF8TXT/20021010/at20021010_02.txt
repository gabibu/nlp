קרן הפנסיה מבטחים תעמיד 300 מיליון שקל אשראי לרכישת  אי.די.בי;  מגדל ביטוח (  מגדל  [10]  : ת"א)  מנהלת משא ומתן על מנת להצטרף ולהעניק גם היא אשראי בעסקה שהיקף המימון בה מגיע לכ-540 מיליון דולר. מה שמוזר בכותרות האלה הוא היעדרותה הבולטת של המערכת הבנקאית. נכון, המערכת הבנקאית תממן את מרבית עסקת רכישת  אי.די.בי  (  אדבא  [11]  : ת"א)  על ידי נוחי דנקנר ומשפחת מנור, אבל בניגוד לעבר - הבנקים לא יהיו המממנים היחידים. לראשונה, קרן הפנסיה הגדולה במדינה, המנהלת נכסים הנאמדים בכ-5.7 מיליארד שקל בשנת 2001, מערבת עצמה בעסקת אשראי בסדר גודל כזה. למבטחים מצטרפת חברת הביטוח הגדולה בישראל, המחפשת אף היא לעקוף את המערכת הבנקאית ולתת אשראי ישיר ליזמים עסקיים. 

 ענף הביטוח הפנסיוני בישראל, הכולל את קרנות הפנסיה, קופות הגמל וחברות הביטוח, מנהל סכום מצרפי אדיר של כ-370 מיליארד שקל, נכון לתום שנת 2001. לשם השוואה, כלל האשראי שניתן לציבור באמצעות המערכת הבנקאית הסתכם בכ-580 מיליארד שקל בתום הרבעון השני של 2002. "אין ספק שבאופן כללי, ענף הביטוח הפנסיוני מהווה תחרות במערכת הבנקאית במתן אשראי", אומר שמואל זלוטניק, מנהל קופות הגמל של בנק לאומי. 

 החיסכון הפנסיוני מהווה מקור חליפי עבור הסקטור הפרטי לקבלת אשראי. ואכן, בשנים האחרונות ניתן לזהות מגמה של עלייה בחלקן של ההלוואות מכלל נכסיהם של גופים אלה. על פי נתוני משרד האוצר, קופות הגמל מעניקות כ-18.4% מכלל נכסיהן כהלוואות ישירות ופיקדונות בנקאיים - המהווים גם הם סוג של הלוואה לסקטור העסקי, אך באמצעות הבנק. לעומתן, קרנות הפנסיה, המנהלות כ-110 מיליארד שקל, מפנות לאפיק זה פחות מאחוז אחד מנכסיהן. מצבן של חברות הביטוח הוא הטוב ביותר - כ-26% מנכסיהן מושקעים כפיקדונות בבנקים וכהלוואות. 

 נשאלת השאלה מדוע הגופים הפנסיוניים לא קופצים לבריכת התחרות על מתן אשראי לציבור? התשובה לכך תימצא לאחר שנבחן את אפיקי ההשקעה של הענף. כ-67% מסך נכסי ענף הביטוח הפנסיוני מושקעים באג"חים סחיר ולא סחיר שמנפיק האוצר. קשה להאשים את הגופים הפנסיוניים. לאורך השנים הציעה המדינה,  ועדיין מציעה, את היחס הטוב ביותר בין סיכון לתשואה. איגרות החוב המיועדות, שהונפקו לקופות הגמל ועדיין מנופקות לקרנות הפנסיה, מבטיחות תשואה צמודה של יותר מ-5% לטווח ארוך. איגרות החוב הצמודות של המדינה נסחרות היום בתשואה הקרובה ל-5.8%. 

 מחנק האשראי של הבנקים גורם ליזמים רבים לחפש מקורות מחוץ למערכת הבנקאית המקומית. חלקם פונים למקורות מחוץ לישראל, אך שם נתקלים בקושי לא קטן לגייס כספים 

 מנהל השקעות בקרן, בקופה או בחברת ביטוח יהסס מאוד לפני שיעניק מכספי עמיתיו כאשראי למשקיע מהמגזר הפרטי המתקשה, בלשון המעטה, להתחרות בתשואות שמעניקה המדינה ללא סיכון. אך הסביבה העסקית משתה מעט בתקופה האחרונה. 

 המגזר הבנקאי, אשר מממן באופן מסורתי את המגזר העסקי הפרטי, מתקשה להעמיד את האשראי בשנה האחרונה. למצב קשה זה הגיעו הבנקים גם בגלל המיתון העמוק שגרם למחיקות גבהות בהונם העצמי, אך גם בגלל מדיניות הדיווידנד האגרסיווית בשנים האחרונות, אשר הקטינה את הונם העצמי. 

 מחנק האשראי של הבנקים גורם ליזמים רבים לחפש מקורות מחוץ למערכת הבנקאית המקומית. חלקם פונים למקורות מחוץ לישראל, אך שם נתקלים בקושי לא קטן לגייס כספים הנובע מפרופיל הסיכון הגבוה של ישראל. לפיכך, היזמים מוגבלים בעיקר לגופים חוץ בנקאיים ישראלים. בצרם,  מציעים היזמים רמות ריבית גבוהות לגופים אלה. 

 "אנחנו מתייחסים לסיכון בצורה מחמירה יותר מהבנקים", אומר זלוטניק. לדבריו, יעדיף השקעות בעלות פרופיל נמוך. "קופות הגמל וקרנות הפנסיה צפויות להתחרות בעיקר על מימון של פרויקטים בתחום התשתית ו-BOT, בהם מקבלים את התחייבות המדינה לתשואה מינימלית. בכל הנוגע לאשראי ישיר לציבור, לבנקים יתרון תחרותי מאחר שהם יודעים לנהל סיכונים טוב מאתנו", אומר זלוטניק. 

 לפיכך, הוא אינו פוסל כי בעתיד ימומן חלק גדול מההשקעות בתשתית בישראל באמצעות אשראי ישיר מהענף הפנסיוני, והבנקים יתמקדו במתן אשראי בעל פרופיל גבוה יותר. 

 לאחרונה פירסמה אחת מסוכנויות דירוג האשראי הזרות כי המערכת הבנקאית בישראל "קטנה" על הסקטור העסקי בישראל. הבנקים אינם מסוגלים לספק את דרישות האשראי של החברות, ולפיכך הסקטורים הפיננסיים החוץ בנקאיים עומדים היום מול הזדמנות עסקית לא מבוטלת. באמתחתם עתודות כספים לא מבוטלות הפנויות להשקעה, ולפיכך הם עשויים להפוך לגורמים דומיננטיים בשוק האשראי בשנים הקרובות.