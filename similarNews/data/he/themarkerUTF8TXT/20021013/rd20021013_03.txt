בשבוע שעבר גברו התקוות להתאוששות בת קיימא לאחר שהשוק התרחק מרמות השפל הרב שנתיות שרשם באחרונה. אולם השאלה האם יוכלו המדדים להמשיך את עליותיהם השבוע, תלויה במידה רבה בשטף הדו"חות שיפורסמו במהלכו. 

 קרוב למחצית חברות הדאו ג'ונס יפרסמו את תוצאותיהן הרבעוניות, לרבות  אינטל (  INTC  [10]  :NASDAQ)  ביום שלישי,  יבמ (  IBM  [11]  :NYSE)  ברביעי ו  מיקרוסופט (  MSFT  [12]  :NASDAQ)  בחמישי. יצרנית הרכב ג'נרל מוטורס, ענקית הפיננסים המותקפת ג'יי. פי. מורגן ויצרנית התרופות  מרק (  MRK  [13]  :NYSE)  מופיעות גם הן בלוח האירועים השבועי. 

 לאור העובדה שחברות רבות כבר הודיעו מראש על תוצאותיהן, יש האומרים שבמספרים לא טמונות הפתעות גדולות. "אני סבור שמרבית החדשות הרעות, לפחות בחזית הרווח, כבר ידועות", ציין ריצ'רד נאש, סמנכ"ל השקעות ראשי בויקטורי קפיטל מנג'מנט. 

 בין החברות שכבר פירסמו אזהרות רווח ניתן למנות את בואינג ולוסנט. 

 להערכת מספר אנליסטים, השוק ספג חבטה קשה בחודשיים האחרונים ולפיכך אפשר שצפויה לו התאוששות, גם אם זו תהיה קצרת טווח בלבד 

 אולם פרשנים אחרים אינם כה בטוחים שהחדשות הרעות כבר מנוכות ממחיר המניות. צ'אק היל, מנהל חטיבת המחקר בתומסון פייננשל פרסט קול, אמר שלמרות שהחברות כבר הזהירו לגבי תוצאות הרבעון השלישי, התחזיות לגבי הרבעון הרביעי עדיין גבוהות מדי. 

 "אני חושב שנראה חזרה של תרחיש חודש יולי, אז לוו הדו"חות הרבעוניים בשפע של הערות שליליות בנוגע לתחזיות להמשך", אמר היל. "אני סבור שמוקדם מדי להתאוששות, יש לחכות ששני השבועות העמוסים ביותר של עונת הדו"חות יחלפו". 

 האנליסטים צופים כעת שרווחי החברות יצמחו ב-4.7% ברבעון השלישי, ירידה בהשוואה ליולי, בו נרשמה צמיחה של 16.6%. ובאשר לרבעון הנוכחי, ההערכות עומדות על 19%, אך היל אומר שהן עלולות להתכווץ ללא כל בעייה ל-12% או 13%. "קשה לשוק לעלות על בסיס קבוע אם אנליסטים חותכים את תחזיות הרווח", טוען היל. 

 להערכת מספר אנליסטים, השוק ספג חבטה קשה בחודשיים האחרונים ולפיכך אפשר שצפויה לו התאוששות, גם אם זו תהיה קצרת טווח בלבד. 


 רמת חששות גבוהה 


 נאש ציין שמדד התנודתיות (VIX index) זינק ל-50 בשבוע שעבר, אות לרמת חששות גבוהה בשווקים. אף על פי שמדד ה-S  500 ירד למעשה אל מתחת לרמת השפל של 775 נקודות שנרשמה ביולי, המדד הצליח להתאושש בחוזקה, כשהוא מאותת שהמשקיעים ביצעו הערכת מחודשת והחליטו שהשוק שרוי ברמות נמוכות מדי. עם זאת, נאש מוסיף שהכרזה על תחתית כעת תהיה צעד "מעט טפשי". 

 קן טאוואר, אנליסט טכני ב-UST סקיוריטיז, אמר שלמרות שקיימים אינדיקטורים רבים לכך שהשוק הגיע לתחתית, הוא מחכה שהמדדים המובילים יחצו את הרמות שנרשמו ב-26 בספטמבר כדי לוודא שהעליות הטריות אינן אירוע חולף. ה-25 וה-26 בספטמבר מציינים את ההתאוששות האחרונה שנרשמה בשוק קודם לנפילה החדה. 

 "אני אומר למשקיעים שעליהם לגלות ספקנות - שלא ישקעו בשאננות - והמשמעות היא שהשוק צריך לספק בטחונות על בסיס קבוע, אם לא מדי יום, שמגמת העליות עדיין אתנו", אמר טאוואר. "מגמת עליות קיימת בשוק הרושם שיאים גבוהים יותר ושפלים גבוהים יותר. אם לא רואים זאת יש לשמור על רמת מתח גבוהה". 

 ובאשר לנתונים הכלכליים שיתפרסמו השבוע. ביום חמישי יתפרסמו נתוני התחלות הבנייה, לצד נתוני הייצור התעשייתי וניצול כושר ייצור. דו"ח הבנק הפדרלי של פילדלפיה מצוי גם הוא על הפרק. ביום שישי יפורסם מדד המחירים לצרכן. 

 למרות זאת, את קדמת הבמה יתפסו הדו"חות הפיננסיים. בין החברות האחרות שיפרסמו דו"חות ניתן למצוא את סיטיגרופ (סימול C), קטרפילר (סימול CAT), האניוול (סימול HON),  קוקה קולה (  KO  [14]  :NYSE)  , ג'ונסון אנד ג'ונסון (סימול JNJ), יונייטד טכנולוג'יס (סימול UTX)  ופיליפ מוריס (  MO  [15]  :NYSE)  . 

 פיליפ מוריס, שהצטוותה לאחרונה לשלם 28 מיליארד דולר לאדם הגוסס מסרטן, צפויה לדווח על רווח של 1.26 דולר למניה ברבעון השלישי, בהשוואה ל-1.07 דולר בתקופה המקבילה. החברה כבר הורידה בחדות את תחזיותיה ל-2002. 

 במגזר הטכנולוגיה ידווחו  נוקיה (  NOK  [16]  :NYSE)  , גייטוויי (סימול GTW), אפל קומפיוטר (סימול AAPL) ו  נורטל (  NT  [17]  :NYSE)  . נורטל שבה ואישרה את תחזית ההכנסות לרבעון השלישי ביום שישי ואמרה שתנסה להגיע לאיזון בשנה הבאה, למרות שהאנליסטים עדיין ספקנים. 

 "אשמח לראות שההתאוששות הנוכחית מחזיקה מעמד, אבל קשה להעירך לאיזה כיוון מועדות פנינו", אמר בן הוברמייל, סחרן ראשי בוולס קפיטל מנג'מנט. "אם החברות לא יספקו את הסחורה לא נגיע לשום מקום".