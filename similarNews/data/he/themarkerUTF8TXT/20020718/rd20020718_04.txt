הפרשת הענק הייתה כלי מהימן ששימשה בשנות ה-90 את מנהלי החברות ל"סדר" את תוצאותיהם הכספיות. היא היתה צריכה להיטמן בפח האשפה של ההיסטוריה בסוף העשור ההוא לצד כונני ה-Zip, עסקי ה-B2B וה"בקסטריט בויז". 

 אז איך יש אם כן להתייחס להפרשה הגדולה שרשמה IBM  (יבמ)  (  IBM  [10]  :NYSE)  ברבעון השני של 2002? 

 רווחי החברה, שפורסמו אתמול לאחר סיום המסחר, עלו אמנם ב-1 סנט על תחזיות השוק, שעמדו על 83 סנט למניה. אך התוצאות הועכרו בשל הצטברות הפרשות בגובה 2.1 מיליארד דולר שהפכו את הניסיון להעריך נכונה את הרווח האמיתי של החברה למשימה כמעט בלתי אפשרית. 

 המשקיעים פלטו אנחת ייאוש, כשמוקדם יותר השנה הודיעה החברה על כוונתה לרשום את ההפרשה עבור ארגון מחדש של עסקי המיקרו אלקטרוניקה, פיטורי עובדים ומכירת חטיבת כונני המחשב של החברה. החשש מהפרשות כאלו הוא שההוצאות התפעוליות שבדרך כלל נכללו בתחזיות הרווח של השוק יצטברו להפרשת ענק ממנה יתבקשו המשקיעים להתעלם בשורת הנטו. התוצאות מהפסקת הפעילות נכללו ברווח בן 84 הסנט. 

 מניית יבמ מתחילת השנה 

 ה"ספין" שביצעו מנהלי החברה בהתייחסם להפרשה הוא צעד מסקרן. בכירי IBM אומרים כי כמה מהצעדים שהביאו להפרשה יאפשרו לחברה לעמוד בתחזית רווח הקונצנזוס השנתית ל-2002, העומדת על 3.98 דולר. מכאן משתמע ש-IBM היתה מחמיצה את היעד לולא היתה נוקטת בצעדים אלה. 

 בכירי IBM אומרים כי כמה מהצעדים שהביאו להפרשה יאפשרו לחברה לעמוד בתחזית רווח הקונצנזוס השנתית ל-2002, העומדת על 3.98 דולר. מכאן משתמע ש-IBM היתה מחמיצה את היעד לולא היתה נוקטת בצעדים אלה 

 מובן ש-IBM טוענת שמדובר רק בצעדי מנע שיסיעו בשיפור שולי הרווח. ונכון שעל המשקיעים לעקוב אחר הרווח המנורמל. אך מוטב למשקיעים להתבונן בתוצאות בחישוב ובניכוי ההפרשה. 

 אפשר שהיינו יכולים להותיר את הדיון בנקודה זו - ללא הכרעה ברורה. אך אתמול אמרה החברה כי היא עומדת להגדיל את טווח ההפרשה בחצי מיליארד דולר - מ-2-2.5 מיליארד דולר ל-3-3.5 מיליארד דולר. ההגדלה נובעת מכך ש-IBM חושבת כעת שיהיה עליה לרשום מחיקה גדולה יותר לכשתמכור את חטיבת כונני המחשב. זה נשמע הוגן למדי, אך כל אימת שהפרשה מתחילה לגלות סימני גדילה על המשקיעים לנהוג בזהירות. 

 בשל רעש הרקע הייחודי בדו"ח הפיננסי של החברה, צריכים המשקיעים להתבונן בנתוני תזרים המזומנים. אך החברה אינה מוסרת כל נתון תזרים מזומנים מועיל בדו"חותיה. נתוני תזרים המזומנים למחצית הראשונה שפורסמו בדו"חות הרבעון השני אינם חופפים כלל להצהרות תזרים המזומנים שנכללו בדו"חות שהוגשו לרשות לניירות ערך ברבעון הראשון. כתוצאה מכך אין אפשרות לבצע ניתוח מהימן של תזרים המזומנים של החברה. 

 מניית IBM נסחרת במחיר הנמוך ביותר מ-40% מהשיא שרשמה ב-52 השבועות האחרונים, מכיוון שהמשקיעים מודאגים מעוצמת הרווחים של "ביג בלו". לאור הדו"חות המעורפלים משהו של החברה אין כל פלא.