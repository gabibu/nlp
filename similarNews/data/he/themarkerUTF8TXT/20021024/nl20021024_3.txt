היום הודיע בית ההשקעות האמריקאי גולדן סאקס ללקוחותיו על כך שיפסיק בתוך עשרה ימי מסחר את הכיסוי למניות  שופרסל (  שפרסל  [10]  : ת"א)  ו  רבוע כחול (  רבועכ  [11]  : ת"א)  , הן זו הנסחרת בתל אביב והן זו הנסחרת בניו יורק. 

 בכך עולה מספר המניות הישראליות, שגולדמן סאקס הודיע בשבועות האחרונים על כך שהפסיק לסקר, ל-8. לפני כן, הודיע על הפסקת הסיקור של  ואיו (  VYYO  [12]  : NASDAQ)  ,  פרטנר (  PTNR  [13]  : NASDAQ)  ,  בזק (  בזק  [14]  : ת"א)  ,  בנק הפועלים (  פעלים  [15]  : ת"א)  ו  בנק לאומי (  לאומי  [16]  : ת"א)  . 

 הודעות אלה באו במקביל להקטנת הפעילות של גולדמן סאקס בישראל, שראשיתה בעזיבת אורית פרידמן, שריכזה את פעילות הבנקאות להשקעות של גולדמן סאקס בישראל, והמשכה בעזיבה ומעבר לתפקידים אחרים של בנקאים, אנשי שיווק וסוחרים שהיו קשורים בפעילות בישראל. תהליך זה עוד לא הגיע לסיומו - וגם לא לשיאו. 

 גולדמן סאקס היה מעורב בשנים האחרונות בכמה מההנפקות הגדולות ביותר של גופים ישראלים בחו"ל, בהן 450 מיליון דולר ל  אמדוקס (  DOX  [17]  : NYSE)  ביוני 1999, 350 מיליון דולר ל  גילת (  GILTF  [18]  : NASDAQ)  בפברואר 1999, 150 מיליון דולר לבנק הפועלים בבורסת לונדון ביולי 1999, 105 מיליון דולר ל  בקווב (  BWEB  [19]  : NASDAQ)  ביוני 1999 ועוד הנפקות. 

 קרן ההשקעות של עובדי גולדמן סאקס גם ביצעה השקעות רבות בסטארט אפים ישראלים, בהם סנקטום,  שורשיו של תהליך הנסיגה של גולדמן סאקס נעוצים עמוק בהתפתחויות העסקיות הישראליות. הוא אינו תולדה של גחמה. הוא גם מתיישב היטב עם המגמות המאפיינות את תעשיית הבנקאות להשקעות כולה  XOsoft, אפסטרים, CeLight, אטומיקה וחברות אחרות. 

 גולדמן סאקס הביא איתו לישראל את המוניטין העצום שצבר כאחד מבתי ההשקעות היוקרתיים ביותר בוול סטריט. פרידמן לא גרה בישראל אבל שהתה כאן חלק ניכר מזמנה. מלון דן בתל אביב היה ביתה השני וממנו ניהלה רבות מהעסקות שבית ההשקעות הוביל והשתתף בהן. 

 במשך תקופה ארוכה, בעיקר במחצית השנייה של שנות התשעים ובראשית העשור הנוכחי, גולדמן סאקס התחרה מול ליהמן ברדרס, מריל לינץ', מורגן סטנלי, רוברטסון סטיבנס, סלומון סמית ברני, יו.בי.אס, דויטשה בנק ובנקים גדולים אחרים על הביזנס הישראלי. 

 הוא השתמש בכל האמצעים שעמדו לרשותו, בעיקר על ידי שיווק אגרסיווי של פרידמן וגם של צוות של אנליסטים שכיסה מניות של חברות ישראליות - הן כאלה הנסחרות בוול סטריט והן כאלה הנסחרות בתל אביב. האגרסיוויות השיווקית תרמה לגולדמן סאקס הכנסות גדולות מחיתום ומעמלות מסחר. 

 האות הראשון לנסיגה של גולדמן סאקס היה עזיבתו של האנליסט הכוכב שלה, דניאל קרסו, שהעדיף בתחילת 2000 לנטוש את עולם העסקים לטובת התעמקות בחיים רוחניים במקום מגוריו, התנחלות מעלה מכמש. מאז שקרסו עזב, גולדמן סאקס לא הצליחה להצמיח אנליסט כוכב שמשך אחריו משקיעים ומנפיקים. 

 מיד אחרי שקרסו עזב, כאילו ידע מה עומד לקרות, חל מפנה לרעה בוול סטריט. במארס 2000 רשם מדד נאסד"ק את שיא כל הזמנים, והחל מאותה נקודה, בראשית מארס, הוא ירד. בהמשך, שוק ההנפקות התייבש והלך, ואחרי כן גם היקפי המסחר הלכו והצטמצמו. מקורות ההכנסה של גולדמן סאקס התכווצו והלכו. 

 בדרך גם התנפצו כמה תקוות של גולדמן סאקס לעסקות גדולות בישראל. 

 לגולדמן סאקס היה קשר טוב במיוחד עם קבוצת  אי.די.בי (  אדבא  [20]  : ת"א)  ועם בנק הפועלים. הקשר הזה טופח ככל הנראה מתוך הערכה שיניב עסקים רבים. המציאות, עם זאת, התפתחה בכיוון אחר. זה התחיל עם האכזבה הגדולה של גולדמן סאקס מההנפקה שכל כך הרבה זמן היתה אמורה להתרחש או-טו-טו אבל מעולם לא קרתה - ההנפקה של סלקום. מתוך אמונה מלאה בכך שההנפקה אכן תצא לפועל, גולדמן סאקס אף נמנע מלהתמודד על הנפקת פרטנר. נמנע והפסיד. 

 אחר כך הודיע אודי רקנאטי על החלטתו לעזוב את הקונצרן ושלח אותו לקיפאון ניהולי הנמשך עד היום. גם ההחלטה שלא להנפיק מניות של חברת הספנות האמריקאית של הרקנאטים, OSG - הנפקה שגולדמן סאקס היה אמור להוביל - לא תרמה להידוק היחסים. 

 בהמשך, זרם ההזדמנויות שהכלכלה הישראלית ייצרה לגולדמן סאקס הפך לזרזיף דק. וכאילו לא היה די בזה, גולדמן סאקס ותעשיית הבנקאות להשקעות האמריקאית כולה נכנסה למשבר שמקורו באובדן אמון המשקיעים באנליסטים וחקירות פליליות על השימוש שבנקים להשקעות עשו באנליסטים כדי לקדם את עסקיהם. 

 בשלב מסוים כנראה החליטו ראשי גולדמן סאקס להקטין פרופיל בכל הקשור לישראל. הצעד הראשון היה עזיבתה של פרידמן, שהוחלפה על ידי עידו טרייסטר, הפחות בכיר ופחות מנוסה ממנה. אחר כך סוחרים ואנשי שיווק עזבו או שינו תפקידים ועכשיו מגיע תורם של אנליסטים. 

 שורשיו של תהליך הנסיגה של גולדמן סאקס נעוצים עמוק בהתפתחויות העסקיות הישראליות. הוא אינו  האות הראשון לנסיגה של גולדמן סאקס היה עזיבתו של האנליסט הכוכב שלה, דניאל קרסו, שהעדיף בתחילת 2000 לנטוש את עולם העסקים לטובת התעמקות בחיים רוחניים במקום מגוריו, התנחלות מעלה מכמש. מאז שקרסו עזב, גולדמן סאקס לא הצליחה להצמיח אנליסט כוכב  תולדה של גחמה. הוא גם מתיישב היטב עם המגמות המאפיינות את תעשיית הבנקאות להשקעות כולה. 

 מכיוון שקשה לראות התאוששות מהירה בכלכלה המקומית ומכיוון שגוברות ההערכות לכך שתעשיית הבנקאות להשקעות האמריקאית עוד לא חוותה את הגרוע ביותר, אין אלא להגיע למסקנה שהנסיגה של גולדמן סאקס מישראל עדיין לא הגיע לסיומה. כנראה שהיא גם לא הגיעה לשיאה. 

 בזמן הקרוב אפשר בהחלט לצפות לביטול סיקור של מניות נוספות והתרכזות של גולדמן סאקס רק במניות שמייצרות מחזורים גדולים היכולים לפרנס סוחרי ניירות ערך. שש כאלה הן  צ'ק פוינט (  CHKP  [21]  : NASDAQ)  ,  טבע (  TEVA  [22]  : NASDAQ)  ,  אמדוקס (  DOX  [23]  : NYSE)  ,  מרקורי (  MERQ  [24]  : NASDAQ)  ,  תרו (  TARO  [25]  : NASDAQ)  ו  קומברס (  CMVT  [26]  : NASDAQ)  . אין הרבה מעבר לזה. 

 אם הדברים לא ישתנו בצורה דרמטית, אפשר להעריך שהמשרד המקומי של גולדמן סאקס - שבו עובדים האנליסטים אילן זיווטופסקי, שמעון לוי ואייב פינקשלטיין - ייסגר. אם המצב ימשיך להידרדר, ייתכן שגם הדסק הישראלי בניו יורק יצטמצם. 

 למעשה, עם הזמן עלול להתברר שגולדמן סאקס היה הראשון לזהות את המגמה ושיותר מאוחר יצטרפו אליו ליהמן ברדרס - שכבר הקטין פעילות; מריל לינץ'; מורגן סטנלי; רוברטסון סטיבנס - שנעלם; סלומון סמית ברני; יו.בי.אס; דויטשה בנק ועוד בנקים שפעם נלחמו זה בזה והיום מחפשים את דרכם החוצה.