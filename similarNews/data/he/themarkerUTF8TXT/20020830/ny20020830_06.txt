חברת  רדויז'ן (  RVSN  [10]  : NASDAQ)  הודיעה ביום רביעי האחרון כי היא מתכננת לבצע רכישה חוזרת של מניות, כשהסיבה שסיפקו מנהליה היא ירידת מחיר המניה לרמות המשקפות את שווי המזומנים של החברה. "מחיר המניה המשיך לרדת והגיע לשווי המזומנים שלנו, אנו מאמינים שהטכנולוגיה שלנו היא טובה, ואנחנו לא צריכים כרגע את המזומנים לפעילות השוטפת או לפעילויות אחרות", הסביר סמנכ"ל הכספים של החברה, דיוויד זליגמן. ואכן, בחינת קופת המזומנים של החברה, בה שוכנים 85.5 מיליון דולר, מצביעה על כך שהחברה בהחלט יכולה להרשות לעצמה הקצאת 10 מיליון דולר לרכישת המניות. 

 קופה של 85.5 מיליון דולר יכולה לסייע לרדויז'ן להתנהל בנוחיות יחסית, גם אם ההתאוששות המקווה בשווקים עדיין מתעכבת. עם הכנסות של 11.7 מיליון דולר ברבעון השני, רווחיות של 290 אלף דולר ותזרים מזומנים חיובי, החברה יכולה להתפנות לחיפוש אפיקים אחרים להוציא את הכסף. 

 חברת רדויז'ן הינה חלק מקבוצת רד, שבראשה עומדים האחים יהודה וזהר זיסאפל. בחינה של מספר חברות בקבוצה, מצביעה על כך שלפחות 2-3 מהן נהנות מקופות מזומנים נאות. האחים השכילו לנצל את תקופות הגאות בשווקים הפיננסיים בכדי לממש מניות, והרבה, והיום הם יכולים ליהנות מנזילות גבוהה. בתקופה האחרונה, כאשר מחירי המניות בשפל, הם ממעטים למכור מניות, אך דואגים לשמור על  מצברי החברות הציבוריות שלהם מלאים, בכדי שאלו יוכלו להתנהל ללא קשיי נזילות, גם בתקופת הבצורת הנוכחית. 

 כך, למשל, היו לחברת  רדוור (  RDWR  [11]  : NASDAQ)  , שבראשה עומד רועי זיסאפל, בנו של יהודה, עתודות מזומנים של 124.5 מיליון דולר בסיום הרבעון השני. לחברה תזרים חיובי אומנם, שעמד על 300 אלף דולר ברבעון, אך נראה כי לא עליו היא מסתמכת כמצבור לימים קשים. החברה, העוסקת בניהול עומסי תעבורת תקשורת, אינה רווחית, וההפסד הנקי שלה הסתכם ב-792 אלף דולר ברבעון השני לעומת הכנסות של 10.6 מיליון דולר. רדוור היא החברה בה רשמו האחים זיסאפל את המימושים הגבוהים ביותר מכל חברות הקבוצה. את המכירות הגדולות שלהם במניות החברה רשמו האחים זיסאפל בשנים 1999-2000, ואלו הסתכמו אז בכ-41.7 מיליון דולר. 


 רווחת רד תקשורת מחשבים: פסל "האדם החושב" 


 למעשה, מלבד חברת רדויז'ן, כל חברות הקבוצה הציבוריות עדיין מפסידות. חברת  סרגון (  CRNT  [12]  : NASDAQ)  , השלישית ברשימת החברות הנזילות, הפסידה 3.8 מיליון דולר ברבעון השני, כאשר הכנסותיה הסתכמו ב-4 מיליון דולר. אולם, קופת מזומנים של כ-61 מיליון דולר סייעה לה להתגבר על התקופה הקשה שעברה בדיוק לפני שנה. סרגון, הפועלת בשוק האלחוט, נפגעה במהלך הרבעון השני מפשיטת הרגל של לקוחתה הגדולה ווינסטאר ונפילתן של חברות ה-cLecs. 

 כתוצאה מכך, נאלצה החברה לפרסם אזהרת רווח ולבצע שינוי כיוון אסטרטגי בחברה, מתחום תקשורת  קופות המזומנים של רוב החברות אומנם גבוהות, אך ירידות השערים החדות בשווקים וההאטה הכלכלית הביאו לכך שששווי השוק של רובן מתקרב מאד לשווי המזומנים שבקופה  האלחוט לתקשורת סלולרית. הקופה, שמאז הצטמקה ל-48 מיליון דולר, סייעה לה לבצע את התפנית העסקית בנוחות יחסית, וגם לעבור את תקופת הבצורת שבין נפילת ההכנסות מהתחום המסורתי לבין הכנסות מהשוק הסלולרי. 

 ואם מדברים על נזילות, אי אפשר שלא להזכיר גם את החברה הפרטית הגדולה, רד תקשורת מחשבים.  החברה, שנוסדה בשנת 1981, מייצרת ציוד גישה לתחומי תקשורת הנתונים והטלקומוניקציה. על רווחתה של החברה יכולה להעיד הרכישה שביצעה החברה בשנה שעברה של פסל "האדם החושב" של רודן, תמורתו שילמה 3.8 מיליון שקל. 

 קבוצת זיסאפל הנפיקה מתוכה עוד 4 חברות ציבוריות, קטנות יותר ונזילות פחות. רשימת החברות הקטנות יותר כוללת את  רדוויו (  RDVW  [13]  : NASDAQ)  , עם קופה של 10.3 מיליון דולר;  רדקום (  RDCM  [14]  : NASDAQ)  , עם קופה של 10.9 מיליון דולר;  ריט (  RITT  [15]  : NASDAQ)  עם קופה של 10.4 מיליון דולר; ו  סיליקום (  SILCF  [16]  : NASDAQ)  עם קופה של 4 מיליון דולר. 

 שווי השוק של כל חברות רד הציבוריות הצטמצם כמובן במהלך השנה, ודבר זה בולט במיוחד נוכח המימושים הגבוהים יחסית שביצעו האחים זיסאפל בתקופות הזוהרות יותר. כך, למשל, מכרו יהודה וזהר מניות סיליקום בגובה של 8.4 מיליון דולר במהלך 1999-2000 - סכום הגבוה פי 2 מקופת החברה היום. שווי השוק שלה, בהשוואה, נמוך היום מ-2 מיליון דולר. 

 קופות המזומנים של רוב החברות אומנם גבוהות, אך ירידות השערים החדות בשווקים וההאטה הכלכלית הביאו לכך שששווי השוק של רובן מתקרב מאד לשווי המזומנים שבקופה. המקרה הבולט ביותר הוא זה של חברת רדוויו, ששווי השוק שלה - 4.6 מיליון דולר - נמוך משמעותית מקופת המזומנים. קופות מזומנים שמנות יותר, כמו אלו של רדויז'ן ורדוור, עלולות להוות מטרה קורצת להשתלטות עוינת, כאשר שווי השוק מצטמצם.