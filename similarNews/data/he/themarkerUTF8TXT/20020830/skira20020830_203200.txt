מלחמות האגו עשויות לסייע הפעם למדינה. מדובר במלחמה על התואר הבנק הגדול במדינה. תיק הנכסים של  הבנק לפיתוח התעשיה (  פתוח.ג  [10]  : ת"א)  , אשראי ופיקדונות, מסתכם בכ-12 מיליארד שקל. הפער בין היקף המאזן של  בנק הפועלים  (  פעלים  [11]  : ת"א)  לזה של  בנק לאומי  (  לאומי  [12]  : ת"א)  הוא 14 מיליארד שקל, לטובת הפועלים. אם לאומי ירכוש את התיק של הבנק לפיתוח התעשיה, הוא עשוי בכך לסגור את הפער מול הפועלים, ואם הפועלים יהיה הרוכש, הוא עשוי לבסס את מעמדו כבנק הגדול במדינה. 

 מאז תחילת שנות ה-90 אמנם החליפו הבנקים את סיסמת הגודל בסיסמת התשואה להון, ובכל זאת, התואר של הבנק הגדול במדינה הוא נחשק מדי מכדי שהשיקול הזה יחמוק מעיניהם. בכל מקרה, אין מקום להניח כי רכישת תיק הנכסים של הבנק לפיתוח התעשיה תפגע בתשואת הבנקים. המחיר שהם ישלמו עבור התיק יקבע את התשואה הנובעת ממנו, וזו עשויה להיות תשואה גבוהה. 

 התיק הוא בהיקף של 12 מיליארד שקל, אך רק 4.5 מיליארד שקל ממנו מעניינים. זהו היקף האשראי שהעמיד הבנק ממקורותיו, והוא מגובה בהיקף פיקדונות דומה של הציבור (יתרת הסכומים הם אשראים ופיקדונות שנעשו בערבות ממשלתית). 

 ההיקף הדומה של האשראי החופשי והפיקדונות, וכן יחס הלימות ההון הגבוה עדיין של הבנק (כ-11%) מעמידים את התיק שלו באור אטרקטיווי. מצד שני, הבנק העריך את האשראי הבעייתי שלו בכ-1.4 מיליארד שקל, שליש מתיק האשראי החופשי שלו, וזה כבר הרבה פחות אטרקטיווי. 

 באופן שגרתי, נוהגים הבנקים למכור תיקי אשראי זה לזה בהנחה של 10%-5% מהיקף התיק. מכירת תיק האשראי של הבנק לפיתוח התעשיה אינה שגרתית, וניתן להניח כי שיעור ההנחה שיידרש עבור התיק יהיה גדול יותר. בכמה? זה כבר תלוי בבנקים, בהערכות המקצועיות שלהם לגבי התיק ובמלחמות האגו ביניהם.  ההכרזה של המדינה כי ביטוח הפיקדונות במקרה של מפקידים גדולים יהיה בשיעור של 95% בלבד, שיכנעו את הגופים המוסדיים להקטין את חשיפתם לבנקים הקטנים  התקווה היא כי היקף החשיפה של המדינה למתרחש בבנק לא יעלה על 400 מיליון שקל - ההפרש בין גודל החוב הבעייתי לגודל ההון העצמי של הבנק (כמיליארד שקל) - וכי אם יתברר כי החוב הבעייתי אינו בעייתי כל כך, היקף החשיפה של המדינה יהיה קטן יותר באופן משמעותי. 

 עם זאת, שתי בעיות צצות בהגדרת הסיכון של המדינה בנוגע לבנק. האחת היא שההכרזה על הבנק כמי שנמצא בתהליך של סגירה עלולה לעודד לווים להתנער מחובם. מכאן שהיקף החובות הבעייתיים בבנק עלול לגדול משמעותית. עם זאת, התקווה היא כי מחלקת הגבייה של הבנק הרוכש תדע למזער את הסכנה הזאת למינימום. 

 ההכרזה כי הבנק נמצא בתהליך של סגירה עלולה גם לעודד מפקידים למשוך את כספם. הבנק, ובנקים קטנים נוספים במערכת, עומד בפני משיכת פיקדונות מאז קריסת בנק למסחר. ההתבטאות של נגיד בנק ישראל לגבי הסיכון הגבוה שבבנקים הקטנים, וההכרזה של המדינה כי ביטוח הפיקדונות במקרה של מפקידים גדולים יהיה בשיעור של 95% בלבד, שיכנעו את הגופים המוסדיים להקטין את חשיפתם לבנקים הקטנים. מביניהם, הבנק לפיתוח התעשיה הוא מוטה גופים מוסדיים יותר מכולם. ההערכה היא ש-800-600 מיליון שקל לפחות נמשכו מפיקדונות הבנק - כ-20% מהיקף הפיקדונות. תהליך מכירה ממושך של תיק הבנק, שיימשך ארבעה-חמישה חודשים, לא יועיל בהקשר הזה.