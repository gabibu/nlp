יעקב נמרודי, בעל השליטה  בהכשרת הישוב (  הכשרה  [10]  : ת"א)  , רכש מתחילת חודש יולי 51.8 אלף ממניות החברה בעלות כוללת של כ-700 אלף שקל. בתום "מסע הקניות" העלה נמרודי את החזקותיו במניוצת הסחירות של החברה לכ-17.69% לעומת 17.61% עימם התחיל את תקופה זו. מניות אלה, ביחד עם מניות היסוד שיש ברשותו של נמרודי האב, הגדילו את חלקו בזכויות ההצבעה בחברה לכמעט 68% ואת חלקו בהון לכ-35.5%. המחיר הממוצע של כל הרכישות הוא 13.5 שקל למניה. 

 בתחילת השבוע הודיעו איתן אלדר ורועי גיל כי סיכמו על עסקה, לפיה תמכור  גבור ספורט אחזקות (  ספורט  [11]  : ת"א)  שבשליטתם, מחצית מהחזקותיה בהכשרת הישוב לאמנון ואסף ברזאני מהולנד, תמורת מחיר הגבוה ב-130% ממחיר השוק. הערכות הן כי נמרודי אסף מניות בבורסה, מאחר שהעריך כי אכן מחיר המניה הוא אטרקטיווי ברמתו הנוכחית. מניית הכשרת הישוב ירדה מתחילת השנה בכ-35%. 

 ירדן השקעות (  ירדן  [12]  : ת"א)  מחזיקה ב-24% מההון וב-12% מזכויות ההצבעה בחברת הכשרת הישוב. העסקה בין גבור ספורט אחזקות למשפחת ברזאני משקפת מחיר של 31.3 שקל למניית הכשרת הישוב, הגבוה ב-130% ממחיר השוק של המניה. השקעתה של ירדן השקעות בחברת הכשרת הישוב רשומה בערך מאזני של 263 מיליון שקל לעומת שווי השוק של מניות אלה - 93 מיליון שקל. 

 למרות הפער בין שווי השוק לבין הרישום של הכשרת הישוב בספרי ירדן, הפחיתה ירדן עד כה את שוויה של הכשרת הישוב בספריה ב-12 מיליון שקל בלבד. ירדן הסתמכה בהמשך הרישום של הכשרת הישוב בספריה לפי הערך הגבוה, על הערכת שווי להכשרת הישוב שביצעה עבורה חברת זינגר את אבן. האחרונה קבעה כי שוויה של הכשרת הישוב הוא 1.1 מיליארד שקל לעומת שווי שוק של 380 מיליון שקל. 

 מניית הכשרת הישוב מתחילת השנה 

 זינגר את אבן העריכה במאי 2002 כי לא חל שינוי בשוויה של הכשרת הישוב, כך שירדן לא רשמה כל הפחתה לירידת ערך בדו"חות הכספיים לרבעון השני של 2002. בעקבות העסקה תרשום ירדן הפסד של 50 מיליון שקל ממימוש החזקתה בהכשרת הישוב, וככל הנראה תציג מחדש את הדו"חות הכספיים לרבעון השני. 

 הכשרת הישוב דיווחה ברבעון הראשון של השנה על הימשכות הפסדיה זה הרבעון השישי ברציפות. חברת האחזקות דיווחה על הפסד של כ-17.2 מיליון שקל ברבעון, בדומה לרבעון המקביל. מכירות הכשרת הישוב ברבעון הראשון של 2002 ירדו בכ-3% לרמה של 427 מיליון שקל. עיקר הפגיעה בהכנסות נבע מירידה של 17% בהכנסות עסקי הביטוח לרמה של 139.5 מיליון שקל. 


 קישורים נוספים 
 "  שותפות יקרה  "  [13] 

 גבור ספורט תמחק ברבעון השני 50 מ' ש' בעקבות מכירת מניות ירדן למשפחת בראזני  [14] 

 אלדר וגיל מכרו את אחזקותיהם בהכשרת הישוב למשפחת ברזאני  [15] 

 השוק אומר 35%  [16]