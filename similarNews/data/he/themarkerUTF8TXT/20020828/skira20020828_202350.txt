א. מה עומדת להיות העלות של סגירת הבנק  לפיתוח התעשיה  (  פתוח.ג  [10]  : ת"א)  למדינה? זו אחת השאלות המטרידות בפרשה, משום שאין לאיש כרגע תשובה עליה. סגירת הבנק נולדה משום שמלכתחילה רצתה המדינה למזער את העלויות הנובעות לה מבנק כושל זה. לפיכך, סירבה המדינה להזרים הון לבנק כדי להחיותו והעדיפה "לחתוך" מוקדם ככל האפשר. 

 עלות מיידית, לכן, אין לסגירת הבנק, אך עלות עתידית יכולה להיות. 

 עלות אחת יכולה לנבוע מהמשך משיכת הפיקדונות מהבנק. המדינה העמידה לרשות בנק ישראל את פיקדונותיה בבנק לפיתוח התעשיה כגיבוי לשם הזרמת הון לבנק במקרה של משיכות גדולות. בכך, למעשה, חרגה המדינה מהחלטתה שלא לסכן ישירות את כספיה בהשקעה בבנק. הסיכון קיים, והוא עלול להגיע גם למיליארדים (היקף פיקדונות המדינה). ההערכה היא שהעמדת פיקדונות המדינה כגיבוי תביא לרגיעה במשיכות, ותייתר את הצורך להשתמש בהם. 

 עלות אחרת תתברר לאחר תום המכרז על מכירת תיק הפיקדונות והאשראי של הבנק. מלכתחילה מספר המתמודדים על התיק קטן, בעיקר הפועלים ולאומי, מפאת גודלו ומצוקת המקורות במערכת הבנקאות. יש חשש שבנק לאומי יפרוש מהמירוץ על התיק, לאחר שניסיונו לנצל את מצוקת המדינה ולהתנות את רכישת התיק בהיתר לרכוש את בנק אגוד, כשל. כך, עלול להיוותר מתמודד יחיד על התיק, דבר שיפגע במחיר שיוצע תמורתו. 

 בעיה נוספת היא האי ודאות בנוגע לאיכות תיק האשראי של הבנק. הבנק זיהה כבר הפסדים של 100 מיליון שקל בתיק, אבל השמועות הן שמדובר בהרבה יותר. חלקן גורסות שמתוך תיק אשראי חופשי של 4 מיליארד שקל, עלול היקף האשראים הגרועים להיות 1.5 מיליארד. אם השמועות נכונות, הבנק הוא חדל פירעון ואין לצפות להכנסות למדינה תמורתו. בהנחה שהשמועות מוגזמות (האפשרות ששליש מהאשראי בבנק הוא רע - נשמעת מוגזמת ומופרכת), ייקבע ערכו של התיק בעוד כמה חודשים בתום ההתמחרות של הבנקים עליו. בשלב זה אין יכולת להעריך את השווי האפשרי.  יש הטוענים שהפיקוח על הבנקים, דווקא מכיוון שידע שהבנק בעייתי, צריך היה להיות ערני יותר ולמנוע מהבנק להעמיד אשראי לכל דיכפין. אחרים דוחים את הביקורת הזו כלא הוגנת 

 ב. האם סגירת הבנק לפיתוח התעשיה חושפת ליקוי נוסף בתפקוד הפיקוח על הבנקים? בנק ישראל הקדים לזהות את הבעייתיות של הבנק, ולכן השית עליו יחס הלימות הון חריג - 15%, במקום 9% בשאר הבנקים. יחס ההלימות אמור היה למנוע מהבנק להגדיל את האשראי שלו בצורה מוגזמת, וגם להותיר כרית ביטחון מספקת למקרה של הסתבכות. 

 למרות זאת הצליח הבנק להסתבך עם אשראים גרועים במיוחד. יש הטוענים שהפיקוח על הבנקים, דווקא מכיוון שידע שהבנק בעייתי, צריך היה להיות ערני יותר ולמנוע מהבנק להעמיד אשראי לכל דיכפין. אחרים דוחים את הביקורת הזו כלא הוגנת, ומצביעים על העובדה שהמחיקות הראשונות שביצע הבנק באמצע 2001 היו תוצאה של ביקורת מקיפה של הפיקוח על הבנקים בבנק. טענת הגנה אחרת היא שכל נסיונות בנק ישראל להביא לשיפור בתפקוד הבנק לא צלחו, בעקבות העדר שליטה מוסדרת בבנק וסירוב הבעלים להחליף את ההנהלה הכושלת שהיתה בבנק. 

 בנק ישראל והאוצר רואים בהחלטה לסגור את הבנק כשיחס הלימות ההון שלו הוא עדיין 11% כהצלחה. משמע, כריות הביטחון עזרו, והמדינה מוציאה את הבנק למכירה מוקדם כשנותר עדיין מה למכור בו. 


 קישורים נוספים 
 מבחן האמון  [11] 

 בנק ישראל הגביר הפיקוח על בנקים קטנים מחשש למשיכת פקדונות מוגברת  [12] 

 כ-200 לקוחות הגיעו מהבוקר לבנק לפיתוח תעשייה - חלקם יעברו לבנקים גדולים  [13] 

 לא רוצים בנק קטן  [14]