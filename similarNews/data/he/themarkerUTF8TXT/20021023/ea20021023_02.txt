במשרד האוצר בחרו כמובן לצבוע את ההודעות של חברת דירוג האשראי פיץ' באור חיובי ובמונחים של כדורגל, שם הכדור עגול והתוצאה יכולה להשתנות במהירות. אבל האמת היא שהודעתה של חברת הדירוג הוא מסמך עגום. מתברר, שבניגוד לנשיא ארה"ב ג'ורג' בוש, החושב שהכלכלה הישראלית מדהימה ובעלת פוטנציאל אדיר, חושבים כלכלנים מקצועיים בחו"ל כי מצב המשק מידרדר במהירות. 

 באופן רשמי, כלכלני פיץ' אומנם החליטו שלא לשנות את דירוג החוב הבינלאומי של ישראל ולהשאירו ברמה של A מינוס יחד עם המשך המעקב השלילי ("Negative Outlook"), אך בפועל מתנים בפיץ' את השארת הדירוג הנוכחי בסדרה של הצלחות שעל הממשלה לספק בטווח המיידי. אלה כוללים מעבר מלא של תקציב 2003, ללא שינויים, עד סוף חודש דצמבר הקרוב, וכן שמירה על מסגרת הגרעון התקציבי גם בשנה זו וגם בשנה הבאה. אחרת, כותב הכלכלן הראשי של פיץ' למדינת ישראל, ריצ'רד פוקס - הדירוג שוב יירד, כולל הדירוג הבינלאומי. 

 בפיץ' בכל זאת ביצעו מהלך רשמי: הם הורידו את הדירוג של החוב הפנימי של ישראל, מרמה של A+ עד היום ל-A מינוס וגם את הדירוג הזה הציבו על תקן של "מעקב שלילי". במשרד האוצר, שוב כצפוי, מיהרו להסביר שדירוג החוב הפנימי חסר משמעות עבור המשקיעים הבינלאומיים. אלא שהכלכלנים הבריטיים אומרים דבר מפחיד ומאוד רלוונטי לכל אחד מאיתנו: חל גידול משמעותי בהסתברות שממשלת ישראל לא תעמוד יום בהיר אחד בחובותיה לתושבי המדינה. 

 זו למעשה משמעות ההפחתה של הדירוג החוב הממשלתי המקומי: קרנות הפנסיה, קופות הגמל, תוכניות חסכון, ביטוחי מנהלים, קרנות השתלמות וקרנות נאמנות - כולן משקיעות את הרוב המוחלט של נכסיהן, כלומר את הכספים שאנו מפרישים מהמשכורת מדי חודש, באיגרות חוב ממשלתיות. משמעותו של דירוג אשראי של A- הוא שיש סיכוי של 5% לאי עמידה מלאה של החוב בעתיד. האם אזרחי ישראל לוקחים בחשבון אפשרות שביום הפקודה המדינה לא תוכל לשלם תמורת איגרות החוב שהנפיקה? הכלכלנים של פיץ' כותבים כי תסריט כזה כבר אינו בלתי אפשרי.  בהודעה מבהירים אנשי פיץ' שהם מודעים היטב למצב האמיתי של המשק ולא קונים את הבלופים של משרד האוצר. לראשונה, כותבים בפיץ' באופן מפורש ששיעור הגירעון התקציבי הישראלי מגיע בפועל ל-8% מהתל"ג ולא ל-3.9% 

 בהודעה שפירסמו היום, מבהירים אנשי פיץ' שהם מודעים היטב למצב האמיתי של המשק ולא קונים את הבלופים של משרד האוצר. לראשונה, כותבים בפיץ' באופן מפורש ששיעור הגירעון התקציבי הישראלי מגיע ל-8% מהתל"ג על פי המדידה הבינלאומית המקובלת, ולא ל-3.9% (השנה) או ל-3% (המתוכנן לשנה הבאה) שנוהגים להציג במשרד האוצר. מבין המדינות המפוחות בעלות דירוג "בר השקעה", ישראל שנייה רק ליפאן בשיעור הגירעון התקציבי העצום שלה. 

 בפיץ' גם מודעים למיתון הקשה. הם כותבים שהתוצר יירד השנה בכ-1.5%, שגם בשנה הבאה לא צפויה התאוששות ושהתוצר לנפש ימשיך לרדת, זו השנה השלישית ברציפות. הם קובעים כי היציאה מהמיתון תהיה איטית, על רקע השפל העמוק בענפי ההיי-טק, הביטחון העצמי הנמוך של הצרכנים ושל אנשי העסקים וכמובן בשל המצב הבטחוני והחשש מהעימות בעיראק. "Gloomy" - זו המלה שבה בחרו בפיץ' לתאר את התחזית הכלכלית של ישראל. 

 במהלך סוף השבוע היו רבים שחשבו כי סכנת הורדת הדירוג חלפה מהעולם בעקבות הנאום של נשיא ארה"ב והציפיות בישראל לקבל ערבויות אמריקאיות. בתגובה לנאום זינק השקל מול הדולר, איגרות החוב השקליות עלו בבורסה ביותר מ-2% וגם במניות נרשמה אופטימיות. 

 היום באה פיץ' ושפכה דלי של מים קרים על האופטימיות הזו. בצד החיובי של הדברים הבהירו  ריצ'רד פוקס וחבריו שהם מקבלים את העובדה שהחוב החיצוני הקטן והנוח של ישראל מקטין את האפשרות לבעיית פירעון. הם גם רשמו לפניהם את הצהרות התמיכה של אמריקה בישראל, אם כי בשיחה שקיימנו איתם שעות בודדות לפני פרסום ההודעה, אמר פוקס כי יבחן בחודשים הקרובים אם להצהרות בוש תיהיה המשך קונקרטי כלשהו. אבל באותה נשימה הם מסבירים שאיתנותו של החוב החיצוני אינה חזות הכל ושלמשק הישראלי יש בעיות קשות. אם לא יתקבלו ויישמו ההבטחות שניתנו על ידי המשרד האוצר לפעולות פיסקליות מיידיות - אומרים בפיץ - הדירוג של ישראל יופחת, ובמהירות. 


 קישורים נוספים 
 סוכנות הדירוג פיץ':  "  אי עמידה ביעדי הגירעון השנה או בשנה הבאה תוביל קרוב לוודאי להורדת דירוג נוספת  "  [10] 

 פיץ' הורידה את דירוג האשראי של ישראל לחובות מקומיים מ-A+ ל-A-; הותירה ללא שינוי את הדירוג לחובות בינ  "  ל על A-  [11] 

 אנליסט חברת הדירוג פיץ', ריצ'רד פוקס: העדכון שלנו יתפרסם בקרוב מאוד  [12]