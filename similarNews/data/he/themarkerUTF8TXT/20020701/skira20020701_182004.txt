מה עדיף - פתרון משבר עכשיו או בעתיד? בדרך כלל הנטייה בקרב מנהיגים היא לדחות את הפתרון, על בסיס הגישה שלפיה "דיה לה צרה בשעתה". לעתים ננקטים בהווה צעדים לפתרון המשבר. ואולם יש מקרים שבהם מתברר, בדיעבד, כי היה עדיף להימנע מפעולה עכשיו. למשל, אחת מאלה שנקט יו"ר הפדרל ריזרב, אלן גרינספאן. 

 ההיגיון שבמסגרתו נדחים פתרונות לעתיד חזק כל כך, עד שמנהיגים בכל הזמנים נשבו בקסמיו. לדוגמה, חזקיהו המלך שמע נבואה מישעיהו, לפיה ממלכת יהודה תיהרס וצאצאיו של חזקיהו ילכו בשבי לבבל. תגובת המלך היתה: "הלוא אם שלום ואמת יהיו בימי". נוסחה זו שוכללה במשך הדורות, עד שמלכי צרפת לבית בורבון טבעו את הסיסמה "אחרינו - המבול". 

 הפסיכולוגיה של מנהיגים לא השתנתה מאז, גם כשהשליטים נהפכו לנבחרים במערכות דמוקרטיות. אדרבה, בשל תקופת השלטון הקצובה בזמן במשטר הדמוקרטי גובר הפיתוי לדחות כל בעיה אפשרית מהקדנציה הנוכחית לקדנציה של היורש. תסמונת זו מוכרת גם בקרב פקידים ממונים. הפקיד הבכיר פועל מתוך הנחה שכהונתו בתפקיד מוגבלת, ומוטב שהצרות יונחו לפתחו של מי שיבוא אחריו. לא צריך להיות סר המפרי מסדרת "יס מיניסטר", כדי להבין עיקרון זה ולפעול לפיו. 

 גרינספאן - המכהן כבר 15 שנים, קדנציה רביעית ברציפות - פעל בדרך ההפוכה. כשקיבל את תפקידו של פול ווקר, ששימש יו"ר הפדרל ריזרב בשנים 1979-1987, אמרו עליו שיתקשה לזכות בתהילה דומה לזו שווקר קצר, בזכות הישגיו בדיכוי האינפלציה שעירערה את המשק האמריקאי בשנות ה-70. ואולם גרינספאן בנה לעצמו שם שעלה על זה של ווקר פי כמה וכמה. 


 טבילת האש 


 טבילת האש שלו היתה קריסת השווקים באוקטובר 1987. ב"יום ב' השחור" נפל מדד דאו ג'ונס ב-508 נקודות - 23% משוויו אז. המערכת הפיננסית האמריקאית והעולמית שותקה מפחד, והעולם עמד על סף תהום בתחום הפיננסי. גרינספאן, שהבין כי נזילות היא הגורם החשוב בעת משבר, פעל בנחישות ובאומץ באמצעות הזרמת כמות עצומה של כסף לשווקים. בעקבות זאת חזרו השווקים לתפקד, המשבר המיידי חלף, והמגמה הבסיסית חזרה להיות חיובית. במשך הזמן, ולמרות משברים קטנים יותר בשנים הבאות ומשבר משמעותי בתקופת משבר המפרץ בשלהי 1990, היה  טבילת האש של גרינספאן היתה קריסת השווקים באוקטובר 1987. ב"יום ב' השחור" נפל מדד דאו ג'ונס ב-508 נקודות - 23% משוויו אז. המערכת הפיננסית האמריקאית והעולמית שותקה מפחד, והעולם עמד על סף תהום בתחום הפיננסי  נדמה שאירועי אוקטובר 1987 הם אפיזודה חולפת. 

 בשנות ה-90 התמודד גרינספאן בסדרה של משברים בינלאומיים, שהבולט בהם היה במקסיקו בשלהי 1994. גרינספאן, יחד עם הנשיא קלינטון, הציל את מקסיקו מפשיטת רגל, כמו שהציל מדינות דרום אמריקאיות אחרות בהזדמנויות שונות. ואולם מקסיקו היא מקרה מיוחד, מפני שמדובר כנראה בהצלחה הגדולה ביותר של גרינספאן ושל המדיניות הכלכלית של ארה"ב בעולם. מקסיקו לא רק ניצלה זמנית, אלא עברה תהליך עמוק של שיקום. זה הקיף את כל המשק במסגרת הסכם הסחר NAFTA וגרם לשינוי תרבותי ופוליטי, שהביא לסיום שלטונה הבלעדית של המפלגה המהפכנית המוסדית במדינה. 

 משברים אלה מחווירים לעומת זה של 1998. אמנם שנה קודם לכן פרץ משבר בכמה ממדינות מזרח אסיה, שהוביל להתערבות מסיווית של ארה"ב יחד עם קרן המטבע העולמית. ואולם המשבר ברוסיה באוגוסט 1998 הסב נזקים אדירים למערכת הפיננסית האמריקאית והעולמית. שיאו היה כאשר קרן הגידור LTCM קרסה ואיימה למוטט כמה מהמוסדות המובילים של וול סטרייט. 

 שוב הציל גרינספאן את עורה של חבורת ספקולנטים שמזלה לא האיר לה פנים. מבחינה מוסרית, היתה אף פחות הצדקה להצלה זו מאשר לאלה שקדמו לה, באסיה, במקסיקו ובוול סטריט של שנות ה-80. עם זאת מול הטענה שיש לתת לשווקים לטפל במי שהימר והפסיד כפי שרק השווקים יודעים לעשות, הוצגה טענת נגד מוחצת: לא מדובר בהצלת בודדים, אלא בייצוב המערכת הפיננסית, שעליה נשען המשק כולו. אולי זה לא נראה יפה, אבל האלטרנטיווה כה גרועה עד שמבחינה מעשית כלל אין ברירה. 

 בעקבות פעילותו הנמרצת של גרינספאן - פתיחת הברזים המוניטריים בהיקף שהעולם טרם ראה - נמנע אסון פיננסי כלכלי. הצרכן האמריקאי עמד בפרץ כגיבור, והמשיך בחודשי הסתיו והחורף של 1998-1999 לצרוך בקצב מואץ, כלומר, מעבר ליכולתו הכספית, באמצעות ניצול אשראי זול ובלתי מוגבל. 

 גרינספאן ידע, לא פחות טוב מכל אחד אחר, כי לאחר שמזרימים כסף רב לשווקים יש לספוג אותו חזרה, כדי למנוע התפתחות אינפלציה. כשנקט צעד זה ב-1989-1990 הוא גרם למיתון, ולכן הפעם נזהר יותר. בעקבות החגיגה שפרצה במשק האמריקאי והעולמי ב-1999 לאחר סילוק האיום של קטסטרופה כלכלית, חש גרינספאן שהתנאים בשלו למהלך נגדי והדרגתי של העלאת ריבית. 

 מהלך זה נמשך עד אמצע 2000, כלומר עד לאחר התפנית שסימנה בדיעבד (אז היתה הסברה שזהו רק תיקון) את סוף הגאות הגדולה בבורסה. בינואר 2001 שוב שינה גרינספאן כיוון והוריד את הריבית על הדולר בקצב המהיר והדרסטי ביותר אי פעם. המטרה היתה, כרגיל, מניעת מיתון חמור, ונתוני התמ"ג האמריקאי לרבעון הראשון של 2002 מראים כי גם מטרה זו הושגה. 


 ללא שירי הלל 


 ואולם הצלחה  קל לקבוע כי לו היה גרינספאן פועל בפחות נחרצות ב-1998, היינו ניצלים מהשלבים האחרונים והחמורים כל כך של בועת הבורסה ותוצאות הלוואי השליליות שנבעו מהתפוצצותה  אחרונה זו אינה מלווה בשירי הלל דומים לאלה שהושמעו בסיבובים הקודמים. הבורסות ודאי שאינן מתרשמות מיכולתו של גרינספאן להציל אותן מכל צרה; הן רואות שצרותיהן הולכות ומתרבות מיום ליום, וגם אם אינו אשם בכך (שאלה המחייבת דיון נפרד) הוא לבטח אינו המושיע הכל יכול כבעבר. 

 קל לקבוע כי לו היה גרינספאן פועל בפחות נחרצות ב-1998, היינו ניצלים מהשלבים האחרונים והחמורים כל כך של בועת הבורסה ותוצאות הלוואי השליליות שנבעו מהתפוצצותה. המשבר שהיה מתפתח אז, ברבעון האחרון של 1998, היה נמצא היום כבר מאחורינו, על הנזק שהיה מביא אתו. במקום זאת הגאות מאחורינו, השערוריות והאי יציבות אתנו והאיום של משבר פיננסי עולמי חזר בממדים גדולים מבעבר. 

 לנוכח תסריטי האימים המופצים עתה מכל הכיוונים, ברור דבר אחד: כשהריבית על הדולר שלילית במונחים ריאליים ועומדת ברמה הנומינלית הנמוכה ביותר זה 40 שנה, גרינספאן והפדרל ריזרב אינם מסוגלים עוד לשלוף פתרונות קסם. ואולי גם זה: כאשר יודיע גרינספאן על פרישתו, נדע שאת הטיפול בבעיה הוא העדיף להשאיר ליורשיו.