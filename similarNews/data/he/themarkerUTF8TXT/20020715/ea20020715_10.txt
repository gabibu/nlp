האחים ג'וזף ומואיז ספרא מאוד רוצים לקנות את בנק דיסקונט ניו יורק - ולא מהיום. מאז שאחיהם אדמונד מכר את בנק ריפאבליק ניו יורק, שהיה היהלום בכתר הבנקאות של קבוצת ספרא, לענק הסיני-בריטי HSBC, מצאו את עצמם האחים עם פעילות קטנה יחסית בארה"ב - מצב שקבוצה בנקאית גדולה לא יכולה להרשות לעצמה. 

 בנק דיסקונט ניו יורק מתאים לאחים ספרא כמו כפפה ליד. הפעילות הבנקאית העיקרית של השניים היא בדרום אמריקה, ואילו דיסקונט ניו יורק מתמחה בניהול כספים עבור יהודים מדרום אמריקה. יותר מזה: בחודשים האחרונים ניכרת בדרום אמריקה מגמה חזקה של הוצאת כספים מהיבשת על ידי אנשים אמידים והפקדתם בבנקים בארצות הברית ובאירופה, מתוך חשש שמה שקרה בארגנטינה יתפשט גם למדינות אחרות כמו ברזיל, אורוגוואי וונצואלה. 

 במידה רבה, מזכיר הדבר את מה שקרה אצלנו בחודשים האחרונים, אך בהיקפים גדולים פי כמה. גם אצלנו  החלו לפתע בנקים מקומיים לשווק את השלוחות הבינלאומיות שלהם, ו  בנק הפועלים (  פעלים  [10]  : ת"א)  , כמה מוזר, פתח אפילו נציגות של בנק הפועלים שווייץ במרכז עזריאלי. יותר מתמיד, זקוקה עכשיו רשת הבנקאות של משפחת ספרא לנוכחות חזקה  בניו יורק, ואין לה מטרת רכישה יותר טובה מהשלוחה של  בנק דיסקונט (  דסקנט  [11]  : ת"א)  , שלקוחותיה כמעט זהים ללקוחות ספרא: יהודים עשירים. 

 למעשה, לקבוצת ספרא יש כבר בנק בניו יורק וסביר להניח שאם ירכשו את דיסקונט ניו יורק, ימזגו  ואולם, בדיקה מהירה של המספרים מגלה שעבור הרוכש יהיה יותר זול לקנות את בנק דיסקונט כולו מאשר את השלוחה בניו יורק. עם שווי שוק של 567 מיליון דולר בבורסה בתל אביב, ניתן לכאורה לקבל את כל בנק דיסקונט במחיר נמוך משוויו של הבנק בניו יורק, ועוד רשימה של נכסים נוספים  האחים את שני הבנקים. הבנק Safra National Bank of New York מתמחה בבנקאות פרטית לאנשים "בעלי ערך נטו גבוה" - כך קוראים הבנקאים לאנשים עשירים. בנוסף, מספק הבנק גם שירותי מסחר באיגרות חוב ושירותי סחר חוץ. עם שני סניפים בניו יורק ובמיאמי ונציגויות במקסיקו, ארגנטינה, צ'ילה ואורוגוואי, בנק ספרא ניו יורק כמעט אינו עוסק באשראי ולכן נחשב ליציב מאוד מבחינה פיננסית. 

 אלא שהאחים ספרא, שחיים בדרום אמריקה ויודעים היטב איך מתבצעים עסקים בעולם האמיתי ומה משקלן של מערכות קשרים אישיות, חוששים ככל הנראה שלא יקבלו הזדמנות אמיתית לקנות את הבנק, ולכן מיהר הבוקר ג'וזף ספרא להיפגש עם שר האוצר סילבן שלום. מאחר שבנק דיסקונט הוא בשליטת הממשלה, מבקש ספרא לוודא כי במו"מ שייפתח בימים הקרובים, לא תופלה קבוצת ספרא לרעה ביחס להצעות שיזרימו בנק הפועלים ו  בנק לאומי (  לאומי  [12]  : ת"א)  . 

 עד לפני שנתיים, לו היו מעמידים את בנק דיסקונט ניו יורק למכירה היו ודאי האחים ספרא מוכנים לשלם כמה שאריה מינטקביץ' היה מבקש. אבל על רקע החובות שאליהם נקלעו עסקי הסלולר שלהם בברזיל, ההפסדים ב  בנק הבינלאומי (  בנלמ5  [13]  : ת"א)  והמצב הפיננסי הקשה בכל מדינות דרום אמריקה, גם האחים ספרא יספרו הפעם את הכסף ולא יהיו מוכנים לשלם עבור הבנק מחיר מופקע. 

 כמה שווה בנק דיסקונט ניו יורק? נראה שזו היום השאלה העיקרית המטרידה את ראשי הכלכלה הישראלית - שלמה נחמה, אלי יונס, סילבן שלום, ניר גלעד, גליה מאור, שלמה פיוטרקובסקי ורבים אחרים, ששואלים את עצמם מדי בוקר איזה מחיר יהיו מוכנים לשלם עבור הבנק הזה. על פי הערכות, נע המו"מ בין 600 ל-800 מיליון דולר, אלא ש-800 מיליון דולר נראה כיום כמחיר מלא מאוד, הכולל גם פרמיית שליטה משמעותית. 

 בבנקאות הפרטית הבינלאומית - ובנק דיסקונט ניו יורק הוא בנק פרטי טיפוסי - מקובל לשלם בין 4% ל- 4.5% מסך הכספים המנוהלים על ידי הבנק, בתוספת להון העצמי של הבנק עצמו. במקרה של דיסקונט, המנהל כספים בהיקף של כ-4 מיליארד דולר ובעל הון עצמי של כ-500 מיליון דולר, מתברר שהמחיר הוא  מתחת ל-700 מיליון דולר. 

 ואולם, בדיקה מהירה של המספרים מגלה שעבור הרוכש יהיה יותר זול לקנות את בנק דיסקונט כולו מאשר את השלוחה בניו יורק. עם שווי שוק של 567 מיליון דולר בבורסה בתל אביב, ניתן לכאורה לקבל את כל בנק דיסקונט במחיר נמוך משוויו של הבנק בניו יורק, ועוד רשימה של נכסים נוספים: בנק מרכנתיל, רבע מהבנק הבינלאומי, בנק למשכנתאות, נכסי נדל"ן וכן גם בנק ישראלי עם מיליון לקוחות. לא רק זאת: ברכישת בנק דיסקונט ניתן יהיה לקבל את השליטה על ידי רכישת חלקה של הממשלה - 51% - ולא לשלם עבור מלוא המניות, כפי שיהיה בשלוחה בניו יורק. 

 האחרים ספרא, לכן, עשויים להציע לשר האוצר עסקה אחרת: רכישת בנק דיסקונט כולו ומיזוגו עם הבנק הבינלאומי תוך יצירת בנק שלישי גדול, או לחלופין מכירת הבינלאומי. באופן רשמי, בנק דיסקונט אינו עומד למכירה, אבל על רקע מצוקת התקציב יכול האוצר לשנות את עמדתו במהירות.   אלא שההחלטה הסופית לגבי המכירה ולגבי זהות הקונה אינה נמצאת בידי שר האוצר כי אם מעבר לכביש,  אצל המפקח על הבנקים, יצחק טל. זהו למעשה האיש שאיתו צריך ספרא להיפגש, לו היה יכול לקבל ממנו מידע. הוא זה שיחליט בסופו של דבר האם הוא מאשר לדיסקונט למכור את הבנק בניו יורק - ואם כן, אז למי.