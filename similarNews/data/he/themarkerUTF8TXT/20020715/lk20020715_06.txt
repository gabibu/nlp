באוצר, בבנק ישראל ובלמ"ס שיפשפו היום את העיניים והתקשו להאמין - מדד המחירים לצרכן של חודש יוני זינק ב-1.3%, כמעט כפול מההערכות הכלכלנים במשק שדיברו על עלייה של 0.5%-0.8% בלבד. עליית המדד הושפעה מהפיחות בשער השקל שגרר עליות מחירים, במיוחד בסעיפים הרגישים לשער החליפין, כגון דיור שזינק ב-13.7% בחצי השנה הראשונה או נסיעות שהתייקרו ב-22.8%. אך גם הממשלה אשמה בחלק לא קטן מהעלייה במדד. 

 בחודשים האחרונים החליטו המונופולים הממשלתיים הגדולים במשק להעלות את המחירים. כך אושרה לאחרונה העלאת תעריפי החשמל (עלייה של 10.3% בחצי שנה), ועליות מחירים נרשמו גם במחירי הנסיעה בתחבורה הציבורית, במחירי המים. תוכנית החירום הכלכלית של הממשלה תרמה גם היא לאינפלציה. במסגרתה הועלה המע"מ מ-17% ל-18%, והתייקרו מחירי הסיגריות (18.8% בחצי השנה). יש לזכור כי עליות מחירים בחשמל, במע"מ או במים משפיעים על מחירי התשומות ליצרנים ו"מגולגלים" ישירות על הצרכנים. 

 והצרכנים? לא מספיק ששכרם נשחק כתוצאה מהפיחות החד בשער השקל, מהמסים החדשים, כגון מס על טלפון סלולרי, או ביטול תקרת הביטוח הלאומי, הם גם נאלצים לשלם יותר על סל המוצרים שלהם. משפחות רבות גילו לאחרונה כי עליהם להוציא מאות שקלים נוספים כל חודש, למרות שהם לא צורכים יותר. זאת בזמן שהמשכורת ירדה ריאלית, המחירים המשיכו לטפס. 

 עד לפני פרסום המדד, הסכימו הכלכלנים כי עלייתו לא תשפיע על שוק ההון. "הבורסה והדולר לא יגיבו גם למדד גבוה יותר", אמרו הכלכלנים. "המדד משקף עליות מחירים היסטוריות שיתקזזו בחודשים הבאים", הם אמרו. על פניו זה נראה נכון - הרי הייסוף החד בשקל יבוא לידי ביטוי בירידת מחירים עתידית בסעיפי הדיור, הנסיעות וכל יתר הסעיפים הרגישים למדד. אולם, אסור לשכוח כי יש סכנה אחת. סכנה גדולה שעלולה להכות בחזאים המעריכים כי האינפלציה כבר "מתה". 


 לסכנה יש שם 


 לסכנה יש שם - קוראים לה עמיר פרץ. מיד לאחר פרסום מדד המחירים לצרכן הוא נשבר ואמר כי "כבר מחר בבוקר תתכנס ההסתדרות לישיבה מיוחדת בדרישה להסכם תוספת יוקר מיידי במגזר הפרטי והציבורי כאחד. לא ייתכן שהעובדים והגמלאים יהיו חשופים להתייקרויות כה קשות במשק. ההסתדרות גילתה אחריות לאומית ולא נקטה עד כה בצעדים. שבענו מהבטחות ומניסיונות של הממשלה ושל בנק ישראל ולא ייתכן שהעובדים והגמלאים ימשיכו לשלם את המחיר. חבל שהאחריות שהפגנו מנוצלת לרעה על ידי הממשלה ועל ידי המעסיקים". 

 ההסתדרות עומדת לפתוח מחר במאבק עד לחתימה על הסכם תוספת יוקר לכל השכירים במשק. אז אם עד היום היינו עדים לאינפלציה של היצעים (כלומר עליית מחירים בשל עליית שער החליפין), כניעה של הממשלה והעלאת שכר גורפת עלולה לגרום לאינפלציה מסוג חדש  אינפלציה של ביקושים  אז אם היה נראה עד היום כי מדד חודש יולי יהיה גבוה בשל "שאריות הפיחות" והעלאות המחירים של המונופולים במשק, וכי המדדים הבאים יהיו נמוכים ושליליים, ייתכן שהתמונה עלולה להשתנות. ההסתדרות עומדת לפתוח מחר במאבק עד לחתימה על הסכם תוספת יוקר לכל השכירים במשק. אז אם עד היום היינו עדים לאינפלציה של היצעים (כלומר עליית מחירים בשל עליית שער החליפין), כניעה של הממשלה והעלאת שכר גורפת עלולה לגרום לאינפלציה מסוג חדש  אינפלציה של ביקושים. 

 הכלכלנים, שהופתעו מהמדד יעלו כבר מחר את תחזיות האינפלציה שלהם, וכנראה הם יבטאו חשש מסוים מכניעתה של הממשלה לדרישת ההסתדרות להעלאת שכר. עליית שכזו עשויה לגרור גל של ביקושים וליצור לחצים מחודשים על האינפלציה. עד כמה מודאגים הכלכלנים? רובם מעריכים כי הממשלה לא תיכנע, אבל הם גם מכירים את פרץ כלוחם עקשן שלא יוותר בקלות. 

 אז מה על הממשלה לעשות? הרי בדרישת השכירים במשק יש הגיון. שכרם נשחק בהתמדה, והם מרגישים שדווקא הם, החלשים, נאלצים לשלם את המחיר. לשלמה מעוז, הכלכלן הראשי של נשואה זנקס יש פיתרון. לדבריו, על לממשלה אסור להעלות את השכר במשק, אך מצד שני עליה להתחייב בחוזה מול השכירים כי היא תדאג שהאינפלציה לא תרים ראש. 

 חוזה של הממשלה מול השכירים יכול להיות כזה בו היא מתחייבת כי האינפלציה לא תעלה על שיעור מסוים בחצי השנה הקרובה. אי עמידה של הממשלה בחוזה, כלומר עליית מחירים גבוהה יותר בתקופה זו, תחייב את הממשלה להעניק תוספת שכר בשיעור שייקבע מראש. בצורה כזו, תבטיח הממשלה כי השכר לא יעלה מיידית, ובכך גם תהיה גם מחויבת לשמור על מדדים נמוכים בהמשך. 

 התחייבות כזו של הממשלה יכולה לשמור על היציבות היחסית ששוררת כבר מספר שבועות בשווקים. הרי ידוע שהשווקים ראשונים להגיב, וכל חשש, ולו הקטן ביותר מהעלאת שכר, שעשויה להעיר את האינפלציה משנתה, עלול לגרום לעלייה מחודשת במחירי אגרות החוב, שבזכות סדרת העלאות הריבית משקפות כיום סביבת אינפלציה נמוכה מ-3%. לתסריט כזה אף אחד במערכת הכלכלית לא ירצה לחזור. 


 קישורים נוספים 
 בעקבות עליית המדד: ההסתדרות תדרוש הסכם תוספת יוקר מיידי במגזר הפרטי והציבורי כאחד  [10] 

 תדהמה בירושלים: מדד יוני עלה ב-1.3%; קצב האינפלציה השנתי - 9%  [11] 

 תגובת איגוד לשכות המסחר למדד יוני: לממשלה חלק נכבד בעלייה התלולה של המדד  [12] 

 שלמה מעוז:  "  מדד המחירים לצרכן הוא הפתעה גמורה אך משקף את מה שהיה ולא את מה שיהיה  "  [13]