החדשות הרעות למשקיעים הן, שבהתחשב בכמות הסקנדלים שנחשפו השנה, רק עשיית צדק תביא לעליית מחירי המניות. וזה ייקח זמן. 

 אך יש גם חדשות טובות. לאחר שטעה בניהול סקנדל אנדרסן, משרד המשפטים נהג באופן בטוח ומקצועי בנוגע לוורלדקום והמהירות בה הרגולטור הגיש את תביעותיו בתיק זה, מצביעה אולי על התקדמות לעידן עם עקרונות אתיים מבוססים. 

 המשקיעים חיים היום בתקופה ללא מקבילה בהיסטוריה. נכון, במהלך כל מיתון נפגעים המשקיעים וחסכונותיהם, אך מעולם לא היה המצב בו קבוצה קטנה של אנשים המשתמשים במידע פנימי הרוויחו כל כך הרבה כסף על חשבונם של אנשים כה רבים. 

 מעולם לא עמדו כל כך הרבה תאגידים בפני זעמו של הרגולטור ומשרד המשפטים. ומתי לאחרונה נעצרו כל כך הרבה בכירים שבבכירים? 


 ללא התאוששות הפעם 


 האחרונים שנעצרו הם כמובן סמנכ"ל הכספים לשעבר של וורלדקום, סקוט סאליבן, והחשב לשעבר דייוויד מאיירס. השניים מסרו עצמם לידי ה-FBI לאחר שהואשמו בהונאה וקשירת קשר. 

 בכתב התביעה נטען כי כאשר אחזו במושכות וורלדקום, הם היו מעורבים במהלכים שנועדו להסתיר 3.8 מיליארד דולר של הוצאות. החברה הגישה בחודש שעבר בקשה להגנה מנושיה, לאחר שהצלילה בערך מניותיה מחקה מיליארדי דולרים מנכסי החברה. 

 מעצרי יום חמישי לא הצליחו ליצור התאוששות משמעותית בשווקים, בניגוד להתנהלות השוק בשבוע הקודם, לאחר מעצר מייסד אדלפיה, ג'ון ריגאס. ככל הנראה, השוק האמין כי זה מצב עסקיה הגרועים של וורלדקום, ולא ההעברות הפיננסיות שהובילו לקריסה בערך המניה. 

 אך ההתקדמות בתיקי אדלפיה ווורלדקום, מצביעה על תהליך לימודי חיובי בתוך משרד המשפטים: המשרד לומד מטעויות העבר, והמשקיעים יצפו באשמים נענשים. ניהול לקוי של התיקים, וחוסר יכולת רשויות החוק למצוא את האשמים ולהענישם, יפגע במעט האמון שנותר בשוק. אך אם הרשויות יחמירו, וירשיעו חברות שלמות, התוצאות עלולות להיות עגומות עוד יותר. 


 תכסיסי חשבונאות 


 מספר צופים טוענים כי המהירות בה נעצרו סאליבן ומאיירס, נובעת מהפשטות שבתכסיס "הבישול" שנקטו. רישום ההוצאות בשורת ה-capital costs נראתה לחשבונאים רבים פשוט טעות דפוס, בניגוד למהלכים המתוחכמים בספרי אנרון. במקביל, ההאשמות נגד ריגאזס נוסחו באופן ברור ותיארו השתלשלות כרונולוגית של מעשיו. 

 אך גם אם זה נכון, ההתפתחויות של יום חמישי מצביעות על הרצון העז בקרב הגורמים הפדרליים להעניש את העבריינים המוצהרים, ולאו דווקא את המשקיפים התמימים מהצד. זהו הבדל משמעותי. בתביעת אנדרסן, לממשלה היתה היכולת לדרוש רפורמה משמעותית בכל מגזר החשבונאות, ובמקום, בחרו התובעים להעניש ספציפית את אנדרסן בשביל הכותרות. במקביל, חקירות של סקנדלים מסובכים יותר, לא הצליחו להניב אף לא מעצר מתוקשר אחד. 


 חקירות רבות 


 מספר החקירות רק הולך וגדל. חלקן פשוט מתרחבות, דוגמת מעורבות  סיטיגרופ (  C  [10]  :NYSE)  ו  ג'יי. פי. מורגן  (  JPM  [11]  :NYSE)  בקריסת אנרון, וחלקן נוספות לרשימה, דוגמת  AOL טיים וורנר (  AOL  [12]  :NYSE)  ,  קווסט (סימול Q) ודינג'י (סימול DYN). 

 אך מבלי להתייחס לעד כמה התיק נראה פשוט, לא אנשים רבים היו צופים שהממשלה תגיש תביעות נגד אנשים ספציפיים בתיק וורלדקום, שהחל מתגלגל במסדרונות משרד המשפטים ובעיתונות לפני כחודש. בפרק זמן קצר זה, הצליח המשרד להגיש כתבי תביעה והמבקרים הופתעו לראות נכונות ונחישות של המשרד.בסופו של דבר, תביעות נגד החברה אולי ישרתו את הציבור צמא הדם וירגיעו את הדמוקרטים. הן אולי אף ירתיעו חברות נוספות מלשחק במספרים. 

 אך מה יקרה את הממשלה תפסיד בתיק תביעה רחב, המאשים את כל החברה, כמו שכמעט קרה באנדרסן? עבריינים יצאו לחופשי ללא עונש והממשלה תאבד מאמינותה, הפגיעה באמון הציבור במערכת המשפט תחמיר, ותיווצר התחושה בקרב המשקיעים ש"הניקיון" מאבד מכוחו. חוץ מזה, מנקודת מבט אתית, זה לא הוגן שאלפי אנשים יאבדו את מקום עבודתם בגלל פשעים של בודדים. 

 הצדק עובד רק כשהוא מדויק. על העונשים להתאים לפשעים. הנאשמים חייבים להיות אנשים אמיתיים ולא חברות. לאחר אנדרסן, נראה שמשרד המשפטים הבין זאת. זה גרוע לג'ף סקילינג, אנרו פאסטו וג'ו נאצ'יו, אבל זה טוב למחירי המניות.