מאת סטיבן שיר 


 מצבה של כלכלת ישראל הוא הגרוע ביותר שידעה במשך יותר מ-50 שנה: שיעור האבטלה נוסק, האינפלציה גבוהה והשקל בשפל. בנוסף, ניצבת המדינה מול איום תמידי של פיגועי התאבדות ומתקפות אחרות. אולם, אנליסטים טוענים כי לאחרונה התחזקה יציבות הכלכלה, הודות להידוק המדיניות הפיסקלית והמוניטרית. ליציבות היחסית תורמת גם העובדה שהחוב החיצוני של ישראל קטן באופן יחסי, והסיכוי לשמיטתו נמוך. 

 לנוכח הגורמים המצוינים לעיל ישראל רחוקה ממצבן של מדינות אחרות בדרום אמריקה ובמזה"ת, הנתונות במשברים חמורים יותר. "במונחים של שווקים מתפתחים, ישראל היא מדינה יציבה ביותר", אמר קאספר ברתולדי, ראש מחלקת כלכלות מתפתחות בקרדיט סוויס פירסט בוסטון. 

 הישראלים חושבים אחרת. מנוע הצמיחה העיקרי של כלכלת ישראל - מגזר הטכנולוגיה - קרס לנוכח ההאטה הגלובלית במגזר, והתיירות - מנוע צמיחה חשוב נוסף - קרסה בעקבות ההסלמה במצב הפוליטי-בטחוני. 

 התמ"ג התכווץ ב-0.6% ב-2001, והוא צפוי להתכווץ ב-0.1% נוספים ב-2002. ב-2003 צפויה צמיחה זעומה בלבד. שיעור האבטלה זינק ל-10.6% והוא צפוי להגיע ל-11.5% בשנה הבאה. האינפלציה צפויה לעלות מעל 7% לקראת סוף 2002, לעומת שיעור מצטבר של 2.7% בלבד ב-3 השנים הקודמות. 

 לאחרונה מצטברות בארה"ב עדויות לכך שהכלכלה הגדולה בעולם עשויה לגלוש למיתון חוזר (double dip) - דבר שיאט את ההתאוששות הכלכלית בישראל. העימות הפלשתיני-ישראלי גובה מחיר כלכלי יקר ואינו מראה סימנים של רגיעה. בנוסף, קיים חשש כי מתקפה אמריקאית נגד עיראק תגרור מתקפת טילים על ישראל. חילוקי דעות בצמרת הפוליטית עשויים למנוע את העברת התקציב ל-2003 ולפגוע עוד יותר באמון המשקיעים. 

 לישראל דרושות עוד שנים רבות של גירעון פיסקלי גדול וצבירת חוב על מנת שתשתווה במצבה לזה של מדינות אחרות בשווקים מתפתחים  "מרבית התרחישים הגרועים צפויים להתממש", אמר ליאו ליידרמן, מנהל מחקר כלכלי בסניף דויטשה בנק בתל אביב. "אולם, המשבר בישראל אינו מתקרב בחומרתו למשבר בסגנון אמריקה הלטינית". 

 השווקים הברזילאים צנחו בחודשים האחרונים על רקע העצבנות בנוגע להשלכות שיהיו לבחירות באוקטובר על המדיניות הכלכלית ועל החוב הציבורי הנקי, המסתכם ב-250 מיליארד דולר. הכלכלה בארגנטינה קרסה כליל והמדינה שמטה את החוב הפרטי. 


 החוב של ישראל קטן 


 החוב החיצוני הנקי של ישראל מסתכם ב-3 מיליארד דולר בלבד, מציינים אנליסטים. עובדה זו בלבד תמנע פריצה של משבר עמוק, משום שלא קיימת סכנה שישראל תכריז על חדלות פירעון. ישראל לא לוותה כספים מקרן המטבע העולמית ודירוג האשראי שלה עומד על A מינוס - דירוג גבוה מזה של מרבית השווקים המתפתחים. 

 "לישראל דרושות עוד שנים רבות של גירעון פיסקלי גדול וצבירת חוב על מנת שתשתווה במצבה לזה של מדינות אחרות בשווקים מתפתחים", אמר יונתן כץ, אסטרטג מקרו כלכלה באופק ני"ע. לאחרונה חששו אנליסטים רבים כי כלכלת ישראל נמצאת על סף התמוטטות והשקל צנח במהלך המחצית הראשונה של השנה, על רקע האשמות הדדיות של בנק ישראל ומשרד האוצר. 

 צניחה של יותר מ-14% בשקל הציתה אינפלציה, משום שמחירי הבתים, הטיסות ומוצרים אחרים צמודים לדולר. אולם, הקיצוצים החריפים בהם נקט שר האוצר סילבן שלום והעלאות הריבית של נגיד בנק ישראל דוד קליין חיזקו את אמון המשקיעים וגררו התאוששות מסוימת בשער השקל. 

 השלכות של פגיעה בדירוג האשראי חמורות בהרבה מההשלכות של צעדים קצרי טווח שמטרתם להשיב את האמון בשווקים הפיננסיים  בשבוע שעבר אושר ברוב זעום קיצוץ של 9 מיליארד שקל בתקציב 2003, שנועד למנוע מהגירעון התקציבי לחרוג מ-3% מהתמ"ג. ההתנגדות החריפה לה זכה הקיצוץ בקואליציה מרמזת כי לרה"מ שרון צפוי מאבק קשה באישור התקציב ל-2003. "שרון משדר כי הוא מוכן לקבל החלטות קשות גם בשעה של ירידה בתמ"ג וגידול בהקצאות ההון למטרות ביטחון", אמר ברתולדי. 


 הקיצוץ בתקציב ימנע הורדת דירוג אשראי 


 ראשי מפלגת העבודה מאיימים להצביע נגד התקציב משום שהקיצוצים בסיוע הסוציאלי חדים מדי לטעמם. "הקיצוצים קשים לציבור בטווח הקצר", אמר ברתולדי, "אולם זהו הדבר הנכון לעשות, משום שהם יבטיחו כי האינפלציה לא תצא משליטה ודירוג האשראי לא יקוצץ. השלכות של פגיעה בדירוג האשראי חמורות בהרבה מההשלכות של צעדים קצרי טווח שמטרתם להשיב את האמון בשווקים הפיננסיים". 

 אנליסטים מעריכים כי מאבק על התקציב יביא לצניחה נוספת בשקל. מתקפה של צבא ארה"ב על עיראק, שתגרור מתקפת נגד על ישראל, תפיל שוב את השקל - מה שיביא לעלייה באינפלציה והחמרת המשבר הכלכלי. אולם, הכלכלה אינה צפויה לקרוס. נסיון העבר לימד אותנו כי להסלמה במצב הבטחוני ולנפילת הסקאדים השלכות קצרות טווח בלבד על המט"ח, אמר כץ.