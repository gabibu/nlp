האם מניות חייבות לצנוח למחיר אפסי כאשר רשות ניירות ערך (SEC) מנהלת נגדן חקירה? זו שאלה מעניינת, ו-  AOL-טיים וורנר (  AOL  [10]  :NYSE)  מספקת עליה תשובה נחרצת - לא. 

 התפיסה לפיה יש להוריד את הדירוג של מניה משום שהיא נתונה בחקירה של ה-SEC נחשבה בעבר למגוחכת. כיום מתבצעת הורדת הדירוג באופן כמעט אוטומטי. שתי התפיסות שגויות. 

 יש אירוניה רבה במהירות שבה השתנה יחסינו לרשויות. לפני שלוש שנים, אנשים לעגו לרעיון של חקירה שמנהלות הרשויות. ומדוע שלא יצחקו? אל ("מסור שרשרת") דנלאפ נקט בכל תרגיל חשבונאי אפשרי במאזניה של חברת סאנבים, וחמק ללא עונש. לא הוגשה נגדו אף תביעה. החברה התפרקה, לא בשל החקירה שביצעה בלב כבד ה-SEC, אלא משום שעסקיה לא היו טובים מלכתחילה. 

 עם זאת, AOL עשתה עם הוצאותיה בדיוק מה שעשתה וורלדקום - היא רשמה אותן כהפחתות בשעה שלא היתה אמורה לעשות כן - וה-SEC לא העיפה איש מהחברה בשל כך. כי פשוט היה מדובר בעסקים כרגיל. 

 די היה בעצם הזכרת החקירה שמנהלת ה-SEC בחשד לאי סדרים חשבונאיים ב-AOL בכדי לקבור כל הודעה חיובית שנכללה בדו"חות הכספיים של החברה (והיו חדשות טובות: החזר חובות, הכנסות סבירות, רווחים דלים - אולם במבט לאחור הם הרי תמיד היו דלים). זאת משום שאנו מבינים כעת כי ל-SEC יש סמכות להעביר כל דבר שנראה לה פלילי לטיפול משרד המשפטים. משמעות הדבר היא כי ייתכן שעוד מעט צפויה ל-AOL גם חקירה פלילית.  האג"ח של טיים וורנר נסחרות במחיר גבוה מכדי שאאמין שהחברה נתונה בבעיות רציניות. להערכתי כל הבעיות הן בתחום האמינות ולא בתחום התפעולי  אולם שאלתי היא, האם חקירה כזו משמעה בהכרח סוף דרכה של חברה? אני חושב שבשנות ה-80, היתה לנו דרך מאוד מוגדרת לטפל בעבירות פליליות, וכי אנו צפויים לחזור לשיטה זו. חלק מהחברות, כמו למשל ארתור אנדרסן, כפופות לתקנות שמונעות מהן להמשיך בעסקיהן במידה שהן מורשעות בביצוע עבירה פלילית. אך זה אינו המצב במרבית החברות. מה שהן כן יכולות לעשות זה לזרוק את אלה שסרחו; החברות מגיעות להסכמה עם הרשויות ומעיפות את העבריינים - ואז ממשיכות בדרכן. 

 למרבה הצער, חלק מהחברות אינן מבינות את משמעותו של תהליך זה. הן מודאגות יותר מהתביעות האזרחיות שעשויות להגיע בהמשך או עסוקות במאמצים להגן על בכיריהן מפני תביעות. זהו מצב מגוחך. הדבר החשוב הוא העסק עצמו. 

 כמובן שלעיתים מושא החקירה הוא חברה; חברת מרתה סטיוארט (סימול MSO) אינה יכולה לזרוק את מרתה סטיוארט. אולם לדיק פרסונס אין את הבעיה הזאת. לו הייתי מר פרסונס, הייתי נפגש מיד עם נציגי הרשויות ואומר "הנה השמות של מי שביצע את העבירות; אני רוצה שתאסרו עליו למלא תפקידי ניהולי למשך כל חייו". אני יודע, מדובר בצעד קשה, אך ימים קשים מחייבים צעדים קשים. 

 במידה שלא ינהג כן, אז צפוי להתרחש מה שקרה גם בשנות ה-80. הרשויות יפנו אליו בשקט, ויאמרו לו, "אנו רוצים שתתפטר אחרת יוגש נגדך כתב אישום". 

 כן, שיחות מסוג זה אכן מתרחשות. 

 בכל מקרה, כל המבוגרים מכירים את הכללים. אני חושב שכפי שהיתה זו שגיאה להתעלם מה-SEC ב-1998, כך תהיה זו טעות להניח עכשיו כי ה-SEC מבקשת לחסל כל חברה שהיא חוקרת. היא בסך הכל רוצה את ראשם של האשמים. דיק פרסונס יספק את לה את הראשים והחברה תשרוד משום שפרסונס יודע היטב כי תמיד יש להגן על החברה, וכי אין איש שחשוב יותר מחברה. 

 זו הסיבה לכך ש-AOL תתגבר על החקירה של ה-SEC, ולכן השאלה החשובה באמת היא האם החברה תמצא דרך להתפצל כדי לייצר קצת ערך. 

 אני בטוח שהיא תצליח בכך, בשל סיבה אחת בלבד: האג"ח של טיים וורנר נסחרות במחיר גבוה מכדי שאאמין שהחברה נתונה בבעיות רציניות. להערכתי כל הבעיות הן בתחום האמינות ולא בתחום התפעולי. 

 למרבה הצער, נדרש זמן רב יותר לתקן נזק שנגרם לאמינות של חברה מאשר לתקן שגיאות בתחום התפעול. ובימים אלה זמן הפך למוצר נדיר, אלא אם, כמובן, מדובר בזמן שיושבים מאחורי סורג ובריח.