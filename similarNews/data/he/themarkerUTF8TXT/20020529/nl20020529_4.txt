ראשי בנק ישראל עקבו היום ביחד עם מאות אלפי אזרחים אחר הנעשה בשוק המט"ח. כמו רוב האזרחים, ראשי הבנק ראו בדאגה את הפיחות בשקל ונשמו לרווחה כשהוא התאושש - אם כי לא מאותן סיבות. 

 האזרחים לא אוהבים פיחות כי הוא שוחק את נכסיהם הפיננסיים. זה ברור. פיחות בדרך כלל מפחיד פחות את הבנק המרכזי, אבל כשהוא קורה יומיים אחרי שהכריז על העלאה חדה בריבית - גם לבנק מרכזי יש מה להפסיד. 

 דובר בנק ישראל סירב לענות על השאלה אם הבנק שוקל להודיע בקרוב על שינוי נוסף בריבית - לפני יום שני האחרון של יוני, שהוא המועד שבו הוא צפוי להכריז על התוכנית המוניטרית לחודש יולי, אבל בשוק השאלה נשאלת בקול רם. 

 לכאורה, הבנק המרכזי נמצא במלכוד: אם המצב יחייב העלאה נוספת של הריבית כבר בקרוב, הדבר עשוי להוות הודאה בטעות - מיד אחרי שנעשתה. לעומת זאת, אם יפעל משיקולי יוקרה וידחה את ההכרעה עד לסוף יוני, הפיחות, אם יימשך, עלול לסכן את יציבות המחירים. למרות הטעויות הרבות שבנק ישראל עשה בחצי השנה האחרונה, נראה שבמקרה הזה יעדיף את הכלכלה על פני יוקרתו. 

 הדילמה הזאת עלולה שלא להיות תיאורטית, לא רק מכיוון שהשקל פוחת בשיעור כה חד מאז ההכרזה על העלאת הריבית ב-1% כי אם לפחות משתי סיבות נוספות, הקשורות זו בזו: 

 1. נכון שלבנק ישראל יש השפעה ישירה רק על הריבית השקלית לטווח קצר, אבל עד כה כל השוק קיבל ממנו את קריאות הכיוון.  התשואות בשוק האג"ח גילמו עלייה בריבית עוד לפני שבנק ישראל העלה אותה בשיעור החד שבו העלה אותה, ועדיין מגלמות עלייה בריבית  עכשיו זה משתנה - התשואות בשוק האג"ח גילמו עלייה בריבית עוד לפני שבנק ישראל העלה אותה בשיעור החד שבו העלה אותה, ועדיין מגלמות עלייה בריבית. התשואות באג"ח מסוג שחר עומדות כיום על כ-9.5%. בנק ישראל מאבד את מעמדו ממוביל שוק לגוף הנגרר אחרי השוק - קצת כמו סוכנויות דירוג האשראי הבינלאומיות, שמעדכנות את דירוגיהן הרבה אחרי שהשוק עשה זאת. 

 2. סיבה אחת למובילות השוק של בנק ישראל במגזר השקלי היא כמובן ההלוואות המוניטריות למערכת הבנקאית, אבל זאת לא הסיבה היחידה וגם לא החשובה: המובילות ניתנה לו על שום האמינות הרבה שהשוק ייחס לצעדיו ולניתוחיו. במלים אחרות, הנסיגה במעמדו של הבנק בשוק לא רק פוגעת ביעילות צעדיו כי אם מעידה ולו באופן עקיף על השחיקה באמון המיוחס לו. 

 הדבר המסוכן ביותר שיכול לקרות לכלכלה הוא אובדן האמינות של הבנק המרכזי, שסימניו הם אובדן ההשפעה על השווקים הפיננסיים. הדבר מסוכן עוד יותר כשהממשלה מתנהגת בהפקרות תקציבית. זה מסוכן אפילו עוד יותר כשחלקים גדולים מהסקטור העסקי חשופים להלוואות מט"חיות. זה מתחיל להיות ממש מוחשי כשהמערכת הבנקאית ממילא נתונה במשבר המאיים לגרום למחנק פיננסי. זה במיוחד בעייתי כשהמשק במיתון עמוק והאבטלה גואה. וכשמי שהיה המנהיג הכלכלי הבלתי מעורער מוצא את עצמו נגרר אחרי האירועים, זה עלול להיות גם קטלני. 


 קישורים נוספים 
 שוק המט  "  ח: יום דרמטי בדולר - היציג נקבע על 4.9680 שקלים לאחר ששערו נשק ל-5 שקלים  [10] 

 בנק ישראל בתגובה לפיחות בשקל:  "  אנחנו עוקבים אחרי השוק  "  [11] 

 גם הכלכלנים יוצאים נגד קליין - גיל בפמן:  "  בנק ישראל מובל ע  "  י ההתפתחויות ומעלה את הריבית באיחור ובשיעור נמוך מדי  "  [12] 

 5  [13]