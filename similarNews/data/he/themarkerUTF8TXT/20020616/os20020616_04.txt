השבוע ייבחן קור הרוח של המשקיעים. המדדים העיקריים קרובים מאוד לרמות תמיכה חשובות, והחששות הולכים ומצטברים. 

 המשקיעים מודאגים מטווח רחב של גורמים, החל בסנטימנט הצרכנים ואזהרות רווח לרבעון השני, וכלה באירועי טרור. מספר הדו"חות הרבעוניים המתפרסמים השבוע קטן מכדי להסיט את תשומת ליבם של המשקיעים מגורמים אלה. 

 לאחר האכזבה מדו"ח המכירות הקמעוניות ומדד סנטימנט הצרכנים שהתפרסמו בשבוע שעבר, מכינים עצמם המשקיעים לאכזבות נוספות. 

 "לנוכח העובדה שהמשקיעים מודאגים עתה בעיקר מנושא הצרכנים, חשוב לשים לב לנתונים כגון התחלות בנייה", אמר סובוד קומר, אסטרטג מניות מ-CIBC וורלד מרקטס. 

 המדדים העיקריים קרובים מאוד לרמות השפל של 21 בספטמבר. הנאסד"ק נפל ב-16% מאז אמצע מאי, ונסגר ביום שישי ברמה של 1,505 נקודות, רק 82 נקודות מעל השפל שקבע ב-21 בספטמבר. מדד ה-S  500 נסגר ברמה של 1,007 נקודות, רק 41 נקודות מעל נקודת השפל של 21 בספטמבר. הדאו ג'ונס, לעומת זאת, נסגר ביום שישי ב-9,474 נקודות, רחוק מהשפל של ספטמבר. 



 "אם הנתונים הכלכליים יעמדו בתחזיות או יעלו עליהן, המניות עשויות להגיב בצורה חיובית", אמר קומר. מצד שני, אם הדולר ימשיך להיחלש, "הוא עשוי למחוק את ההשפעה החיובית של הנתונים הכלכליים". לאחר הפסקה בת שבוע, חזר הדולר לרדת מול היורו והין. 


 הארנקים לוקחים הפסקה 


 המשקיעים קיוו כי הצרכנים יעזרו למשק להחזיק מעמד עד שהשקעות ההון של המגזר העסקי יתאוששו. לכן, נתוני המכירות קמעוניות ובטחון הצרכנים שהתפרסמו בשבוע שעבר עוררו דאגה. אולם, אם נתוני התחלות הבנייה המתפרסמים השבוע יהיו חיוביים, ניתן יהיה לראות בנתונים הקודמים חריגה. 

 "הצרכנים ביצעו הרבה רכישות של בתים ושל כלי רכב, להוציא את החודש שעבר", אמר פיטר ד'אנטוניו, כלכלן בסלומון סמית ברני. "אלה מוצרים יקרים מאוד. הצרכנים לא היו רוכשים אותם אם לא היו ברשותם אמצעים מתאימים", אמר. "ייתכן מאוד שהמכירות הקמעוניות בחודש מאי היו חריגות". 

 נתוני התחלות הבנייה בחודש מאי מתפרסמים ביום חמישי. מדד התחלות הבנייה ירד על בסיס חודשי בחודשים מארס אפריל. אולם, כלכלנים הרואים בירידה פיצוי יתר על הנתונים החזקים של ינואר ופברואר, צופים כי המדד יעלה שוב במאי. הערכות הקונצנזוס עומדות על 1.67 מיליון התחלות בנייה במאי, לעומת 1.56 מיליון באפריל. 


 העונה נפתחה 


 עונת אזהרות הרווח של הרבעון השני עומדת בפתח. בין החברות שפירסמו אזהרות עד עתה נמצאות וויליאמס (סימול WMB),  אינטל (  INTC  [10]  :NASDAQ)  וספרינט (סימול FON). 

 ובכל זאת, הסטטיסטיקה מראה כי המצב השנה טוב מהמצב בתקופה המקבילה בשנה שעברה: מספר השינויים לרעה קטן יותר, ואילו מספר השינויים לטובה גדול יותר. עד עתה, 335 חברות הורידו את התחזיות לרבעון השני, לעומת 483 חברות בתקופה המקבילה לפני שנה. 

 חברות הברוקרז' עומדות במרכז עונת הדו"חות השבוע. ביום שלישי מפרסם בנק ההשקעות  ליהמן ברדרס (  LEH  [11]  :NYSE)  את תוצאותיו הכספיות, לצד ענקית התוכנה  אורקל (  ORCL  [12]  :NASDAQ)  . בר סטרנס (סימול BSC) ו  מורגן סטנלי דין וויטר  (  MWD  [13]  :NYSE)  מפרסמים ביום רביעי, ו  גולמן סאקס  (  GS  [14]  :NYSE)  מפרסם ביום חמישי.