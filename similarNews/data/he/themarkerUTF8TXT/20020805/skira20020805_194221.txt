הפיקוח על הבנקים, דווח אתמול באחד העיתונים, עומד לאשר לבנקים לחזור להשקיע במניות, לאחר שהדבר נאסר עליהם מ-1983 בעקבות פרשת ויסות המניות. למעשה, הנגיד כבר אישר לבנקים לפעול במניות, ועוד דווקא במניות הרגישות מכל - מניות הבנקים עצמם. 

 בדו"ח הוועדה להפרטת  בנק לאומי (  לאומי  [11]  : ת"א)  , "ועדת מראני", תחת הכותרת של "החזקות הדדיות של בנקים" ניתן היתר לבנקים לרכוש עד 1% ממניותיהם של בנקים אחרים, ובלבד שההשקעה במניות בנקים לא תהיה יותר מ-5% מהון הבנק הרוכש. בדו"ח מוצג הדבר כמגבלה על ההשקעה של הבנקים בבנקים אחרים, כדי למנוע השפעה על ניהול בנק אחר, למנוע שיתופי פעולה לצורך הגבלת תחרות ולמנוע מצב שבו בנק אחד יהיה ה"כיס העמוק" של הבנק האחר. ואולם ביחס למצב הקיים כיום מדובר בהיתר עם השלכות היסטוריות. 

 ההיתר הזה הוא רק אחד מציוני הדרך שנקבעו בדו"ח מראני. הדו"ח מציין את קץ הפוביה בנוגע להיווצרות גרעיני שליטה דרך שוק ההון. אם פעם פחדו מ"גורמים עוינים" ש"יגנבו את הבנקים" באמצעות רכישת מניות בבורסה, כיום הפחד הזה התחלף בדברים קונקרטיים בהרבה. הניסיון מחקירת פרשת זאבי-צ'רנוי, בחשד שזאבי רכש את מניות  בזק (  בזק  [12]  : ת"א)  כשהוא משמש כאיש קש לרוכש האמיתי, צ'רנוי, לימד שבכל משטר פיקוחי יכולים לפעול רמאים לכאורה; וזו שאלה של הפעלת אמצעי הבקרה המתאימים - ולא סוג ההפרטה - שימנעו תקלות מסוג זה. 

 לעומת זאת, לא התמודדו בישראל עד היום עם שאלות פשוטות בהרבה של קיבעון ניהולי כתוצאה מהעדר גרעין שליטה ברור. השערוריות החשבונאיות בארה"ב חשפו את הכשל החמור של חברות הנשלטות ומנוהלות בידי הנהלתן, וחוסר היכולת של הדירקטוריונים להפעיל בקרה יעילה על ההנהלות. המשטר של גרעיני השליטה הנוצרים בידי השוק, המקובל בארה"ב, הותיר פעמים רבות בפועל את השליטה בידי הנהלות החברות, והתקופה האחרונה חשפה את המגרעות של כך. 

 גם בישראל יש ניסיון עם הנהלות המנהלות את עצמן, ובמיוחד בהקשר של הבנקים.  בשל העדר הביקוש לבנקים כיום - שאלת העיתוי של הנפקת מניות הבנקים דווקא עתה נראית מתמיהה במיוחד. לא בטוח שלמדינה יש תשובה, אך גם אם לא יימצאו רוכשים כעת, התשתית שהניחה הוועדה תוכל לשרת את מערכת הבנקאות היטב בעתיד  >דיסקונט (  דסקנט  [13]  : ת"א)  ולאומי, ועד 1997 גם  הפועלים (  פעלים  [14]  : ת"א)  , מנוהלים כך. ללאומי יש בעלים, מדינת ישראל, אבל בפועל איש אינו אומר לגליה מאור מה לעשות. הניהול העצמי רלוונטי לבנקים הרבה יותר מההשתלטות של גורמים עוינים, ועל השאלה הזו עונה הוועדה בניסיון למנוע הנצחת ההנהלה את עצמה. הוועדה קובעת שלא ייבחרו חברי דירקטוריון ע"י נושאי משרה בבנק או בידי דירקטורים אחרים. 

 בנוסף, אסרה הוועדה גם על בעלי מניות בבנקים למנות את עצמם או מקורביהם לחברי דירקטוריון. בעלי המניות יוכלו להציע מועמדים לחברות בדירקטוריון, אבל הם יזדקקו לרוב באסיפת בעלי המניות כדי לאשרם. ההערכה היא שההזדקקות לרוב כזה תביא לכך שהמועמדים יהיו מקצועיים וראויים. 

 מטרת הוועדה היא להגדיל את השקיפות של מרכיבי גרעיני השליטה בבנקים, ולוודא שאלו גרעינים ראויים. ואולם לפני כן צריכים להימצא מי שירצו להרכיב גרעין כזה, ובשל העדר הביקוש לבנקים כיום - שאלת העיתוי של הנפקת מניות הבנקים דווקא עתה נראית מתמיהה במיוחד. לא בטוח שלמדינה יש תשובה לכך, אך מסקנות הוועדה בעינן עומדות. גם אם לא יימצאו רוכשים למניות הבנקים כעת, בעתיד יימצאו הרוכשים - ואז התשתית שהניחה הוועדה תוכל לשרת את מערכת הבנקאות היטב.