במהלך חודש יולי עתיד בית משפט פדרלי להחליט האם תביעה שהגישו 30 משפחות מניגריה נגד חברת התרופות פייזר (PFIZER) תידון בארה"ב. התובעים טוענים כי בשנת 1996, כשבניגריה השתוללה מגיפה של דלקת קרום המוח, ערכה החברה בילדיהם ניסוי רפואי בתרופה לא מאושרת ומסוכנת ללא ידיעתם. החברה מכחישה את ההאשמות וגורסת כי לא מדובר כלל בניסוי אלא בעזרה הומניטרית שהוגשה על ידה. 

 זו התביעה הראשונה המוגשת בארה"ב על ידי זרים הטוענים כי בוצע בהם ניסוי רפואי שלא כדין. היא מעלה לדיון את החוקיות והמוסריות שבהעתקת המחקר הרפואי לעולם המתפתח, אשר עד היום היוותה את אחד הסודות השמורים ביותר של תעשיית התרופות. 

 ארגון "רופאים ללא גבולות" (זוכה פרס נובל לשלום לשנת 1999) טוען כי מדובר בתופעה נפוצה ומסוכנת. המדינות המפותחות מוצאות כיום באפריקה, מזרח אסיה ואמריקה הלטינית בנוסף לכוח עבודה זול גם עכברי מעבדה אנושיים לרוב. חברות התרופות דוחות האשמה זו וטוענות כי הכרחי לערוך ניסויים ברחבי העולם כדי להתאים תרופות חדשות לתנאי אקלים שונים ולאוכלוסיות שונות. 

 בפועל, פועלות חברות התרופות כשלנגד עיניהן בעיקר השווקים בארה"ב, אירופה ויפאן, בהם מתבצעות 80% מהמכירות. הן משקיעות משאבים עצומים בפיתוח מוצרים לשיפור איכות החיים, כמו תרופות נגד אימפוטנציה, התקרחות ובולמיה ומתעלמות ממחלות קטלניות הפוגעות באוכלוסיות החיות בצפיפות, בתנאי רעב וברמת היגיינה נמוכה ומאופיינות כמובן בכוח קנייה נמוך. 

 ארגון "רופאים ללא גבולות" בדק את תופעת המחלות המוזנחות ופירסם בעניין דו"ח הקרוי FATAL IMBALANCE. על פי הדו"ח, הרוב הגדול של חברות התרופות המובילות לא מבצעות כל פעילות מחקר ופיתוח הנוגעת למחלת השינה, מלריה ושחפת, הקוטלות מיליונים מדי שנה. מחלת השחפת לבדה, אשר הודברה כמעט כליל במערב, קוטלת עדיין כמעט שני מיליון חולים בשנה. עוד קובע הדו"ח כי פחות מאחוז מפעילות המחקר והפיתוח עוסק במחלות טרופיות הגורמות ל-10% ממקרי המוות בעולם. מתוך 1,393 תרופות חדשות שאושרו בין 1975 ל-1999, רק 13 נועדו למחלות טרופיות. השורה התחתונה היא שפיתוח תרופות חדשות נעשה רק בהתאם ליכולת הכלכלית של הלקוחות הפוטנציאליים ולא בהתאם לצרכים הרפואיים. 


 התובעים: לא נתנו הסכמתינו להשתתפות בניסוי של פייזר 


 לעומת זאת, החברות מאוד מתעניינות באפריקה ואמריקה הלטינית לצורך ניסויים בבני אדם. על מנת לעמוד בדרישות ה-FDA לניסוי על בני אדם בארה"ב, צריכה התרופה לעבור תהליכים ארוכים וסבוכים. בין היתר, על היצרן להראות כי היא בטוחה עבור חיות ולעבור סקירה מקיפה של מועצה בוחנת - INSTITUTIONAL REVIEW BOARD - המפוקחת על ידי הממשלה. דרישות מקיפות אלו נעצרות בגבול. 

 לא קיים כיום בעולם סטנדרט אחיד לביצוע ניסויי תרופות בבני אדם. לכל מדינה מערכת דרישות משלה. מדינות אשר אינן מסוגלות לספק לתושביהן טיפול רפואי בסיסי, אינן מסוגלות לפקח ביעילות על ביצוע ניסויים כאלה. החוק האמריקאי שותק בקשר לניסויים הנערכים מחוץ לארה"ב. הדרישה היחידה שקבע ה-FDA בעניין זה היא עמידה בסטנדרטים הקבועים בהצהרת הלסינקי וקוד נירנברג. 

 גם הצהרת הלסינקי וגם קוד נירנברג קובעים עקרונות אתיים כלליים ולא סטנדרטים מדעיים ואישורים  האם פייזר ניצלה את הכאוס ששרר אותה עת בניגריה כדי לבצע ניסוי מקיף של תרופה מסוכנת ובלתי מאושרת בילדים? מתוך כלל המטופלים, נפטרו 11 ואחרים סובלים מעיוורון, חירשות ונכויות אחרות  מוקדמים. העיקרון הראשון בקוד נירנברג (שהינו חלק מפסק הדין של בית הדין הבינלאומי אשר נכתב בתגובה לזוועות שביצעו הרופאים הנאציים) קובע כי האדם חייב להסכים להשתתף בניסוי בהסכמה חופשית המבוססת על מידע מלא ומדויק בקשר למשך, מטרת ושיטת הטיפול והסיכונים הצפויים בו. 

 לטענת המשפחות הניגריות, פייזר הפרה אפילו עיקרון מוסרי בסיסי זה. לדבריהן, הן לא ידעו שמדובר בניסוי של תרופה בשם TROVAN, לא קיבלו הסבר על הסיכונים הצפויים וממילא לא נתנו את הסכמתן. 

 TROVAN הינה אנטיביוטיקה רבת עוצמה המיועדת לטיפול בטווח רחב של זיהומים. אנשי פייזר הגיעו לבית חולים בעיר קאנו - מוקד המגיפה בשנת 1996 - וטיפלו ב-200 ילדים חולים. 100 טופלו באמצעות התרופה החדשה ו-100 שימשו כקבוצת ביקורת באמצעות CEFTRIAXONE - תרופה יעילה לדלקת קרום המוח. מתוך כלל המטופלים, נפטרו 11 ואחרים סובלים מעיוורון, חירשות ונכויות אחרות. 


 האם פייזר ניצלה הכאוס בניגריה כדי לבצע ניסוי של תרופה מסוכנת? 


 כתב התביעה פורס מסכת עובדתית מדאיגה ביותר. TROVAN אושרה בארה"ב לטיפול במבוגרים בלבד רק בשנת 1997. היא לא אושרה מעולם לטיפול בילדים. בשנת 1999 היא נאסרה לשימוש בארה"ב ובאיחוד האירופי לאחר שהתגלו פגיעות כבד חמורות במטופלים. 

 יתרה מזאת, באותו זמן בו בוצע הניסוי פעלו בבית החולים בקאנו מתנדבים מטעם "רופאים ללא גבולות".  כל עוד לא יצומצם הפער בהוצאה הציבורית לבריאות לנפש, ימשיכו תושבי אפריקה ואמריקה הלטינית להתנדב לניסויים רפואיים משום שהאלטרנטיווה היא לגווע, בהעדר כל טיפול רפואי  אשר טיפלו בילדים חולים בתרופה אחרת - מאושרת ומוכחת וללא תשלום. דבר זה לא נמסר להורי הילדים ולא ניתנה להם אפשרות בחירה. עוד טוענות המשפחות כי הצוות של פייזר לא ביצע בדיקות מקיפות לפני הטיפול וכי לחולי קבוצת הביקורת, אשר 6 מהם נפטרו, ניתן מינון נמוך מהמומלץ כדי להטות את ממצאי הניסוי ולהראות את יעילותה של TROVAN. 

 האם פייזר ניצלה את הכאוס ששרר אותה עת בניגריה כדי לבצע ניסוי מקיף של תרופה מסוכנת ובלתי מאושרת בילדים, בהתעלם מכל הכללים האתיים והרפואיים המחייבים? האם תאוות הבצע גברה על כל שיקול אחר? הדיון בתביעה ייתן מענה לחלק משאלות אלה. בכל מקרה, חשוב לציין כי TROVAN היתה תרופה חשובה ביותר עבור פייזר ואמורה היתה להימכר בלמעלה ממיליארד דולר בשנה. כבר בשנתה הראשונה בשוק הגיעו המכירות ל-160 מיליון דולר. 

 בינתיים, בעקבות הפרסומים אודות התביעה, תוקן החוק בארה"ב באופן שיקשה על יצוא הניסויים הרפואיים לחו"ל. זהו צעד חיובי, אך אין בו די. 

 המדינות המפותחות חייבות להגביר את הפיקוח על חברות התרופות ולקבוע כי הסטנדרטים הקבועים אצלן (תקנות ה-FDA או אחרות) יקיפו אוניברסלית ומנדטורית. אזרחי קניה והונדורס זכאים לאותה הגנה לה זכאים אזרחים אמריקאיים ושווייצים. 

 המערב גם חייב לחתור לטיפול בשורש הבעיה. המדינות המתפתחות פשוט עניות מדי ומערכות הבריאות בהן עלובות. לפי נתוני ארגון הבריאות העולמי (לשנת 1998), ההוצאה הציבורית השנתית לבריאות לנפש בניגריה היא 10 דולר ובקניה - 8 דולר בלבד. בניקרגואה והונדורס היא גבוהה יותר - 33 דולר. זאת, לעומת 780 דולר בספרד, 1,000 דולר בישראל ו-1,800 דולר בארה"ב. כל עוד לא יצומצם פער עצום זה, ימשיכו תושבי אפריקה ואמריקה הלטינית להתנדב לניסויים רפואיים משום שהאלטרנטיווה היא לגווע, בהעדר כל טיפול רפואי.