בעוד המדדים המובילים ממשיכים לדהור לעבר רמות השפל של ספטמבר 2001, החלו משקיעים אחדים לקוות לבולמוס של כניעה. זהו ז'רגון טכני למחצה למכירת החיסול הכללית הקודמת לזינוק במלוא המצערת. 

 הפעם האחרונה בה הורגשה תופעה זו בשוק היתה ב-21 בספטמבר, 10 ימים בלבד לאחר שמתקפת הטרור על ארה"ב חוללה פאניקת מכירות שהפילה את המדדים המובילים לשפל של 3 שנים. אירועים אלה השיבו את המשקיעים לשוק והובילו להתאוששות נרחבת ששרדה עד תחילת עונת האביב. 

 "בחמשת השבועות האחרונים מצביעים הנתונים על מכירות יתר", אמר ריצ'רד דיקסון, אנליסט טכני ב-Hilliard Lyons, העוקב אחר הפעילות בשוק החוזים העתידיים ותנודות השוק. "הנתונים מגיעים לקיצוניות גדולה יותר ויותר. אנשים רבים מחפשים סימנים לכניעה כלשהי, או למכירות מלוות בפאניקה. יהיה נחמד לראות זאת, אך בשעה שכולם מחכים לכך היא כנראה לא תגיע", אמר דיקסון. 

 בעוד נתוני רווח ונתונים כלכליים מראים בדרך כלל שכלכלת ארה"ב וחברותיה הולכות ומחלימות, כלכלנים צופים כעת התאוששות איטית יותר, בין היתר בעקבות נתונים מדאיגים של הצריכה הפרטית ומאזן הסחר שפורסמו בשבועות האחרונים. 



 בינתיים, מביאים עונת אזהרות הרווח של הרבעון השני הנכנסת לשיאה, כותרות החדשות העוסקות בפעולות בלתי חוקיות של החברות המתפרסמות חדשות לבקרים, המשך הידיעות על פיגועי טרור והסערה הגיאופוליטית לכך שהפסיכולוגיה של השוק ממשיכה להיות על הפנים, אמר צ'רלי קריין, אסטרטג שוק ב-Victory SBSF Capital Management. 

 ביום שישי נסגר מדד הנאסד"ק בירידה של 1.6% על רמה של 1,441 נקודות, 18 נקודות בלבד מעל רמת השפל של 21 בספטמבר - 1,443 נקודות. ה-S  500 סיים את היום בירידה של 1.7% לרמה של 989 נקודות - 22 נקודות מעל השפל של 21 בספטמבר. הדאו ג'ונס המשיך להחזיק מעמד בצורה טובה יותר. מדד הבלו צ'יפ איבד 1.9% לרמה של 9,254 נקודות, הרבה מעל רמת השפל של ספטמבר - 8,236 נקודות. חרף התאוששות רבת עוצמה שהתרחשה ביום שני, נסוגו שלושת המדדים המובילים בסיכום השבוע שעבר. מדד הנאסד"ק נפל ב-4%, ה-S  איבד 2% והדאו השיל גם הוא 2%. 

 דיקסון צופה שהנאסד"ק וה-S  יגיעו לנקודות שפל הנמוכות במעט מנקודות השפל של 21 בספטמבר. הנאסד"ק עלול ליפול ל-1,200 או 1,300 נקודות אם המחזורים יהיו גדולים דיים, לדבריו. ה-S  500 יגיע כנראה לשפל ברמה של 960 עד 945 נקודות. 


 מפת דרכים 


 התחומים המדאיגים ביותר בנוגע לאפשרות של התאוששות כלכלית הם השקעות ההון, המפגרות מאחורי נתוני המקרו האחרים, ובטחון הצרכנים, שנפגע מהחולשה של שוק המניות, החששות באשר לרווחיות החברות, דאגה מפני צעדים מוטעים של ההנהלות ואיום הטרור. 

 כשהמחשבות טרודות בכך יהיו דו"ח הזמנות מוצרים בני קיימא לחודש מאי, שיפורסם ביום רביעי, ומדד בטחון הצרכנים לחודש יוני של הקונפרנס בורד, שייצא ביום שלישי, הנתונים החשובים ביותר בשבוע הקרוב, לדברי כלכלנים. גם לדו"ח השבועי של תביעות דמי האבטלה תהיה חשיבות, עת הכלכלנים מבקשים למצוא סימנים להתייצבות בשוק העבודה לאחר שרשרת של דו"חות מאכזבים בחודשים אפריל ומאי. 

 למרות שדו"ח ההזמנות למוצרים בני קיימא נוטה להפכפכות, הוא מספק את הנתונים הטובים ביותר לגבי השקעות יציבות. 

 "מובן שהוא הפכפך, וחודש אחד בלבד לא יוכיח דבר, אך מספר חודשים רצופים של חוסן, בנוסף לתיקונים לנתוני החודשים הקודמים, עשויים ללמד שההשקעות אכן מתאוששות", אמר פיטר הופר, כלכלן ראשי של השוק האמריקאי בדויטשה בנק. הערכות הקונצנזוס חוזות עלייה של 0.6%. "זה עולה בקנה אחד עם מה שאנו שומעים מאנליסטים של המגזר, שהחברות עדיין אינן מצויות בהלך רוח בזבזני", אמר הופר. 

 כלכלנים צופים שמדד בטחון הצרכנים של הקונפרנס בורד גלש מ-109.8 ל-109.6. בשבוע שעבר הצביע מדד סנטימנט הצרכנים של אוניברסיטת מישיגן על ירידה חדה מ-96.9 בחודש מאי ל-90.8 ביוני. כלכלנים צופים שהנתונים המעודכנים, שיפורסמו ביום שישי, יצביעו על מספר דומה. 

 מה שנתפש כאירוע חסר חשיבות יהיה פגישתה של ועדת ההיגוי של הפדרל ריזרב, הוועדה הפדרלית לשוק פתוח, בימים שלישי ורביעי לקביעת שערי הריבית. רק כלכלנים בודדים חוזים שינוי כלשהו בשער הריבית - הניצב כעת בשפל בן 40 שנה של 1.75% - או בעמדתה הנייטרלית של הוועדה בנוגע לנטייתה של הכלכלה, הגורסת שהסיכונים האינפלציוניים מאוזנים עם הסיכונים לחולשה כלכלית. 

 "כולם, החל מיושב הראש ועד אחרון הבנקאים, עשו ככל יכולתם לומר שאפשר לנקוט בגישה מתונה לגבי העלאת הריבית", אמר וויין איירס, כלכלן ראשי בפליט בוסטון פייננשל. בסוף החודש שעבר הצביעו מרבית הכלכלנים על אוגוסט כעל החודש בו יעלה הבנק הפדרלי לראשונה את הריבית, אך בשבועות האחרונים נדחקה הערכת הקונצנזוס לעבר ספטמבר, אוקטובר או נובמבר. 

 בין יתר הנתונים שיתפרסמו בשבוע הבא ניתן למצוא את מכירות בתים חדשים וקיימים בחודש מאי, שיפורסמו בימים שלישי ורביעי, נתון התמ"ג הסופי לרבעון הראשון, הכנסה והוצאה אישית לחודש מאי ומדד מנהלי הרכש של שיקגו. 

 תוך כדי כך נכנסת עונת אזהרות הרווח של הרבעון השני לשיאה. מרבית האזהרות מתרכזות בשבוע האחרון של הרבעון ובשבוע הראשון של הרבעון שאחריו. למרות זרם יציב של אזהרות מצד חברות טכנולוגיה מתוקשרות בשבוע שעבר, לרבות  אורקל (  ORCL  [10]  :NASDAQ)  , אפל (סימול AAPL) ונוקיה, חלקן של ההודעות המוקדמות השליליות מכלל ההודעות נמצא בירידה. היחס בין מספר האזהרות החיוביות לשליליות עומד על 1:2, בהשוואה ל-1:6 ברבעון האחרון. 

 "מגזר הטכנולוגיה אינו היחידי המפרסם חדשות רעות, אך מגזרי הטכנולוגיה והטלקום מושלים בכיפת חדשות הרווח הרעות, כפי שקורה כבר מספר רבעונים רצופים", אמר צ'רלי קריין. 

 בין החברות הגדולות שידווחו על רווחיהן בשבוע הבא ניתן למצוא את פדרל אקספרס (סימול FDX), יצרנית השבבים מיקרון (סימול MU), יצרנית מחשבי כף היד פאלם ונייקי (סימול NKE).