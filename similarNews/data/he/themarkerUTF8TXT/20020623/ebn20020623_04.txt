ביום חמישי האחרון פירסמה ענקית הבילינג  אמדוקס (  DOX  [10]  : NYSE)  אזהרת רווח חמורה, והודיעה כי בכוונתה לפטר כ-8%-10% מכוח האדם בחברה. אמדוקס, המעסיקה כ-9,700 עובדים ברחבי העולם, הצליחה עד עתה - בניגוד לחברות רבות בישראל ובעולם - להימנע מקיצוץ בכוח האדם. אבל המצב משתנה: בשני הרבעונים הקרובים החברה תפטר בין 770 ל-900 מעובדיה. 

 אמדוקס הודיעה כי בשל ההאטה המתמשכת בענף הטלקום והקיצוץ בהוצאות של ספקי שירותי התקשורת, היא נאלצת להפחית את תחזית הרווח למניה ב-40% לרווח פרופורמה של 20 סנט למניה ברבעון השלישי, לעומת תחזית קודמת ל-33 סנט למניה. בתוספת ההוצאות החד פעמיות, הרי שהחברה תדווח על הפסדים נקיים ברבעון הקרוב (כך, לפי רוברטסון סטיבנס). 

 בנוסף, הכנסות החברה צפויות להסתכם ב-380 מיליון דולר בלבד, לעומת 420 מיליון דולר בתחזית הקודמת. הכנסות הרבעון הרביעי יסתכמו ב-350-360 מיליון דולר, לעומת תחזית קודמת ל-430 מיליון דולר, והרווח הנקי פרופורמה למניה יסתכם ב-17-20 סנט. 

 אמדוקס, חברה שלא אוהבת לספק פרטים מעבר למתחייב, לא טרחה לציין היכן תפגע חרב הפיטורים, וכמה עובדים בישראל, אם בכלל, יפוטרו. לפני כשנה החליטו בחברה לנקוט במספר צעדים שמטרתם היתה קיצוץ בהוצאות, אך צעדים אלו - ביטול הנופש השנתי, ביטול תשלומי החזר על החנייה, ביטול מנויים על עיתונים והפסקת המימון המלא של ארוחות העובדים - היו מינוריים, למרות התמרמרות העובדים, והזכירו יותר את תחילת המשבר. בנוסף, בתחילת השנה נקטה החברה בקיצוץ משמעותי מעט יותר וביטלה את הבונוס השנתי ל-2001. 

 עם תוכנית הקיצוצים הראשונה העריכו גורמים בשוק כי צעדים אלו אינם תוצאה של קשיים אמיתיים אליהם נקלעה החברה, אלא הכנה לימים קשים שעלולים להגיע בהתחשב במצב שוק ההיי-טק העולמי. והימים הקשים אכן הגיעו. 

 מומחים בתחום השמת כוח אדם לתעשיית ההיי-טק העריכו היום כי אם יבוצעו פיטורים בישראל, יתקשו המפוטרים של אמדוקס - יותר מעובדי היי טק אחרים - להשתלב שוב בשוק העבודה.  בכירה בתחום ההשמה: "הפיטורים של אמדוקס יפגעו בשכבת השומן שלה - שכבה שרבים מהעובדים המרכיבים אותה גויסו בתקופת הביקוש האדיר לעובדים בתחום ההיי-טק, תקופה בה תהליכי המיון באמדוקס לא היו מהאיכותיים, זאת בלשון המעטה"  "לא ניתן לעשות הכללה, אבל הפיטורים של אמדוקס יפגעו בשכבת השומן שלה - שכבה שרבים מהעובדים המרכיבים אותה גויסו בתקופת הביקוש האדיר לעובדים בתחום ההיי-טק, תקופה בה תהליכי המיון באמדוקס לא היו מהאיכותיים, וזאת בלשון המעטה", אומרת בכירה בתחום, שביקשה לשמור על עילום שם. 

 כשכל חברות ההיי-טק גייסו עובדים כמעט ללא הכרה ונתנו משכורות שערורתיות, אמדוקס התקשתה מאוד להציג עצמה כחברה אטרקטיווית. המשכורות באמדוקס לא היו מהגבוהות בשוק, והתדמית ה"כבדה" והלואו- טקית שלה אף היא לא עזרה. בנוסף, אמדוקס לא הסתפקה בגיוס עובדים בודדים - היא גייסה מאות עובדים. רק ב-2001 גייסה החברה כ-1,600 עובדים, וכדי להאיץ תהליכים, בדרך כלל מוותרים על איכות. 

 בשנים 1999 ו-2000 הכשירה החברה מועמדים רבים, ולאו דווקא כאלו שהיו להם הצעות אטרקטיוויות אחרות, לעבודה בחברה. אמדוקס סיפקה הכשרה ובתמורה דרשה התחייבות להישארות בחברה. במקביל, אומר בכיר בתחום, עבור מקצועות ספיציפיים גייסה החברה בקפידה וטרחה להעניק משכורות כמקובל בשוק. 

 וכמו בחברות גדולות אחרות, גם באמדוקס יש אבטלה סמויה. עובדים ב  קומברס (  CMVT  [11]  : NASDAQ)  , לדוגמה,  בכירה בתחום ההשמה: "אמדוקס אף פעם לא ידעה להודות בכשלונות, וגם עכשיו היא לא תודה שגייסה יותר מדי עובדים, ושתהליך המיון, במקרים לא מועטים, לא היה מוקפד מספיק"  אומרים היום, לאחר גל הפיטורים השני שכלל כ-850 עובדים, כי האבטלה הסמויה בחברה נעלמה כמעט כליל, ולמרות שמצבת כוח האדם של קומברס הצטמצמה בכ-1,300 עובדים, העובדים הנותרים לא עובדים הרבה יותר קשה. "אמדוקס אף פעם לא ידעה להודות בכשלונות, וגם עכשיו היא לא תודה שגייסה יותר מדי עובדים, ושתהליך המיון, במקרים לא מועטים, לא היה מוקפד מספיק", אומרת בכירה אחרת בתחום. 

 אין ספק שאמדוקס לא תפטר את עובדיה החיוניים - אלו, מקומם מובטח לפחות לעת עתה. העובדים הפחות חיוניים יכולים להתנחם באמירה ועצה של בכירה בתחום ההשמה, שאומרת כי "הם יהיו צריכים להתפשר, לרדת בשכר ובתנאים הנלווים. יהיה להם קשה, אבל לעובדי אמדוקס יתרון על פני עובדים לשעבר בחברות סטארט אפ, לדוגמה - יש להם נהלי עבודה מסודרים". 

 מפוטרי אמדוקס ייצאו לשוק קשה ותובעני עם דרישות נמוכות, כי ממילא החברה לא העניקה לכולם אופציות ומי שחיפש עבודה עם שכר גבוה יותר וחברה עם מבנה פחות היררכי, עזב כשעוד היה ביקוש לעובדים בתחום, אבל עם תו איכות של חברה שלימדה אותם איך לעבוד. השאלה היא כמה משלמים היום עבור ידע בנהלי עבודה. 


 קישורים נוספים 
 אבי נאור:  "  יש צורך לבצע שינויים לא פשוטים בחברה, וזה לא הוגן שאני אקבע את השינוי ודב יצטרך להתמודד עימו  "  [12] 

 המשבר מגיע אל הגדולה מכולן: אמדוקס תקצץ כ-850 משרות בעקבות קריסה ברווחיות  [13]