מי שחושב ש  דסק"ש  (  דסקש  [10]  : ת"א)  תצא בהכרח נפסדת מתוכנית ההבראה החדשה לחברת הכבלים תבל של נאמן החברה, צבי יוכמן, צפוי שלא לדייק במקרה הטוב. אמנם התבשיל החדש של יוכמן ערב פחות לחיך של דסק"ש בהשוואה לזה שהוצע לה קודם לכן, אך הוא עדיין מתוק דיו מבחינתה. 

 על פי הסדר המימון הקודם קיוותה דסק"ש שבעזרת הזרמה של כ-200 מיליון שקל והמרת חוב של 140 מיליון שקל נוספים היא תוכל לקבל לידיה יותר מ-80% ממניות תבל. כעת, בהתאם להסדר החדש, נדרשת דסק"ש, כמו גם יתר בעלי המניות בתבל, למכור עד 15% ממניותיהן בחברת הכבלים הממוזגת (44%) במכרז פתוח. 

 דסק"ש, שבשנים האחרונות ממוקדת במאמץ להגיע למיזוג חברות הכבלים והצהירה לא אחת שיעד זה הוא העיקרי בין כל מטרותיה, לא תיתן לאף גורם אחר למשוך תחת ידיה את חלקה. על כן, היא עתידה להציע את ההצעה הכספית הנדיבה ביותר לכשיתקיים המכרז הפתוח לרכישת 15% ממניות החברה הממוזגת. 

 עבור דסק"ש, להבדיל מכל שחקן חדש שירצה בכניסה לתעשיית הכבלים, מתווספים ה-15% על החזקותיה הקיימות ומחזקים את מעמדה כבעלת שליטה מרכזית בחברת הכבלים הממוזגת. על פי ניסיון העבר, מכרזים בסדרי גודל כאלה - לא נשארים ללא הצעות. ישנן חברות שהחשיפה התקשורתית שווה עבורן את ההשתתפות במכרז. ברור, שככל שייכנסו יותר מתמודדים למכרז הפתוח על רכישת 15% בחברת הכבלים הממוזגת, כך גדל הסיכוי שדסק"ש תצטרך לפתוח את ארנקה ולהגדיל את הצעתה הכספית. 

 עם זאת, רכישת 15% ממניות החברה הממוזגת על ידי דסק"ש תעניק לה החזקה של כ-29% מנתח מניות החברה הממוזגת, כ-5% פחות משיעור ההחזקה שהיא היתה עתידה לנכס לעצמה על פי תוכנית ההבראה הקודמת של יוכמן. עם זאת, דסק"ש היתה אמורה - על פי מתווה תוכנית ההבראה שנגנז - להזרים לתבל כ-201 מיליון שקל.  עבור דסק"ש, להבדיל מכל שחקן חדש שירצה בכניסה לתעשיית הכבלים, מתווספים ה-15% על החזקותיה הקיימות ומחזקים את מעמדה כבעלת שליטה מרכזית בחברת הכבלים הממוזגת  הבנקים הבהירו ליוכמן שכדי שיוכלו לקבל הסדר דוגמת התוכנית הראשונה שהציג בפניהם, דסק"ש צריכה להזרים לתבל הרבה יותר מ-200 מיליון השקלים שהבטיחה ולדלל בהתאמה את UPC. מאחר שלאפשרות זו התקשה יוכמן להשיג את הסכמת בעלי המניות, הוא החליט לפעול בדרך אחרת. 

 ההסדר החדש לא מחייב את דסק"ש להזרים כסף לתבל - הכסף יושג בדרך של מכירת נכסים (15% ממניות החברה הממוזגת; מכירת ההחזקות בחברות הבנות נטוויז'ן וגלובקול). 

 כמה תצטרך דסק"ש להציע כעת במכרז לרכישת 15% מהחברה הממוזגת? לחברת הכבלים הממוזגת חוב למנוי של כ-1,000 דולר, מכאן שכל הצעה לרכישת 15% ממניותיה תצטרך לחצות את רף ה-1,000 דולר למנוי. 

 מונחי שווי מנוי בתעשיית הכבלים הישראלית רחוקים מאלה המקובלים באירופה (כ-2,000-2,500 דולר למנוי) ןבוודאי מאלה של ארה"ב (הגבוהים מ-3,000 דולר למנוי). לכן, גם אם תציע דסק"ש הצעת רכישה על פי שווי מנוי של 1,500 דולר, הרי שאלה ישקפו לחברת הכבלים הממוזגת שווי של כחצי מיליארד דולר, ודסק"ש תצטרך להשקיע ברכישת המניות כ-50-70 מיליון דולר - סכום לא גבוה בהרבה מזה שהתחייבה לו דסק"ש בלאו הכי. 

 למעשה, ברגע שכל הצדדים להסדר תבל מושיטים יד כדי להוציא את החברה מהבוץ - הבנקים משנים את תנאי תשלום החוב בדרך של שינוי פריסת החוב, שכמוה כהנחה, גם אם אין פגיעה בקרן החוב; הספקים נאלצים למשוך רק 25% מחובם ולקבל שטר חוב ארוך טווח; ובעלי המניות ממירים את חובם במניות בתנאים דומים לאלה של הספקים - הרי שדסק"ש בוודאי שאינה מרגישה לבד במאמץ. 

 מי שיכולים להיות מעט יותר מודאגים הם בעלי המניות בחברות הכבלים האחרות - פישמן ודנקנר - הממתינים זמן רב כדי להתחיל ולדון בהסכמי המיזוג החדשים בין שלוש החברות לאור ההסדר בתבל 

 מי שיכולים להיות מעט יותר מודאגים הם בעלי המניות בחברות הכבלים האחרות - פישמן ודנקנר - הממתינים זמן רב כדי להתחיל ולדון בהסכמי המיזוג החדשים בין שלוש החברות לאור ההסדר בתבל. אך אם הם ציפו שרוב הבעיות של תבל ייפתרו ברמת חברת תבל ורק חלקים מהן יתגלגלו לרמת החברה הממוזגת, הרי שכעת מסתבר להם שהצעת יוכמן מבוססת ברובה על פתרון משבר תבל כחלק ממיזוג חברות הכבלים. 

 הדוגמה הבולטת לכך היא בעלת המניות בתבל - החברה ההולנדית UPC, השקועה במשבר עמוק בעצמה וכבר הבהירה שאין בכוונתה להזרים כסף לתבל. אותה UPC, שאמורה היתה להידלל לכ-16% בהחזקותיה בתבל, שהם כ-7% בחברה הממוזגת, תופיע כעת במיזוג, ככל הנראה, עם כ-20% ממניות החברה הממוזגת. 

 הצרה בדמותו של חוב של 1,000 דולר למנוי בחברה הממוזגת נשארת כאתגר להתמודדות עבור כל בעלי המניות בחברה המאוחדת, שינסו, ככל הנראה, לגייס כסף זמן קצר אחרי המיזוג - משימה לא קלה בהיקף חוב שכזה. למעשה, ברמות חוב שכאלה מקבלות השיחות לפתיחת הסכמי התוכן משנה חשיבות, וכשלונן עשוי להיות הרה גורל עבור חברת הכבלים הממוזגת, שעשויה להרגיש את מעורבות הבנקים, ובעיקר לאומי, בכל החלטה עתידית.