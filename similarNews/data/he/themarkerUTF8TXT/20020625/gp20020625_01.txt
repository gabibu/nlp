ברבעונים האחרונים היינו עדים לריטואל: ההרעה בעסקים של החברות הנסחרות בוול סטריט כרתה כל יום בורות חדשים; הנהלות החברות הורידו את התחזיות להמשך אבל הוסיפו לשדר אופטימיות לגבי הרבעונים שאחרי - ובעיקר למחצית השנייה של 2002; בתי ההשקעות קיבלו את ההדרכה של ההנהלות פעמים רבות כדברי אלוהים חיים ואימצו בשתי ידיים את התחזיות; ההרעה בעסקים המשיכה; החברות פיספסו; ההנהלות קיצצו לרבעון הקרוב אך שמרו על אופטימיות להמשך; האנליסטים אימצו; ההנהלות פיספסו ונתנו תחזיות; האנליסטים אימצו - וחוזר חלילה. 

 נכון הוא שפעמים רבות בתי ההשקעות התריעו כי חברה זו או אחרת עשויה לפספס את התחזיות, אך לא מעט פעמים זה נאמר בחצי פה, והאנליסטים הותירו פעמים רבות את המספרים בעינם, למרות שידעו כי הם אגרסיוויים מדי. כמעט ולא היינו עדים בתקופה האחרונה לאנליסט שחרג מהותית מהקונצנזוס ולפני סגירת המספרים לרבעון אמר: חברים, החברה לא תעמוד בתחזיות, היא תפספס, המניה תיפול - פשוט תמכרו. 

 הרבעון הראשון של השנה ויותר מכך, השני של 2002, הוציאו לזירה בוול סטריט ספורט חדש-ישן שלא היה בשימוש כבר זמן רב: "מי מוריד למי יותר" שמו. הנחת העבודה: הנהלות החברות אופטימיות, ואין שום סיכוי בעולם שיגיעו למספרים עליהן הן מדברות. במקום לחכות שאזהרות הרווח ופספוסי התחזיות יתדפקו על דלת האנליסטים וכדי שלא להיות לזכות בכתר "בית ההשקעות זחוח הדעת ביותר", הם פשוט חותכים. 


 בהייפ - היו מופתעים מההפתעות לטובה 


 הרציונל הוא כזה: הרי אם התחזיות של החברות אכן יתגלו ככאלה שאינן בנות השגה והאנליסט הצליח לחזות זאת עוד קודם לכן - הוא ייכנס לפנתיאון מכובד ביותר של מי שלמעשה עשה את העבודה שלשמה הוא מקבל כסף. אם החברה איכזבה והוא העריך כי תקלע לתחזיות, הוא אמנם יהיה חלק משורה ארוכה של בתי השקעות שנתפסו עם המכנסיים למטה, אבל במידה שהפספוס יהיה דרמטי במיוחד - יאמרו עליו שהוא פשוט לא קורא נכון את השוק. 

 לא קל לשכוח לרוברטסון סטיבנס את הדו"ח שפורסם יומיים לפני אזהרת הרווח וההכנסות החמורה של ענקית הבילינג אמדוקס, בו הוא אמר כי המניה הפכה לשק חבטות ושידר ביטחון יחסי בהמשך הדרך. או מקרה קלאסי יותר מיולי 2001, שלאחריו אמר לנו ויקטור הלפרט, האנליסט הוותיק של סלומון סמית ברני את המשפט הבא: "מה אני יכול להגיד, ביום כזה אני לא רוצה להיות אנליסט". קומברס, אותה הוא מכסה כבר קרוב ל-8 שנים, פירסמה אז אזהרת רווח ויומיים לפני כן, בעקבות מה שנראה כתחילתה של מפולת מניות החברה, פירסם הלפרט דו"ח המזרז את המשקיעים להיכנס לפוזיציה במניית קומברס, בעקבות מה שהגדיר "הזדמנות קנייה". 

 מדוע ה"ספורט הלאומי" החדש הוא למעשה שינוי  מדוע ה"ספורט הלאומי" החדש הוא למעשה שינוי מגמה? ובכן, בתקופות ההייפ האנליסטים גם כן התחרו ביניהם - אולם אז נושא התחרות היה מי יצליח לחזות נכונה את ההפתעה לטובה  מגמה? ובכן, בתקופות ההייפ האנליסטים גם כן התחרו ביניהם - אולם אז נושא התחרות היה מי יצליח לחזות נכונה את ההפתעה לטובה. אנליסט שביקש לשמור על עילום שם אומר כי באותה תקופה השמיים היו הגבול ובמיוחד הוא זוכר את הרבעון השני של 2000 בו חברת אם סיסטמס הישראלית הציגה את הרווחים שבתי ההשקעות חשבו שהיא תעשה רק שנתיים מאוחר יותר. "זה היה לא ייאמן. אנחנו הזדנבנו אחרי החברות בכל הנוגע להעלאת התחזיות. כמה אופטימיים שלא היינו, תמיד החברות היו שוריות יותר", הוא אומר. 


 "השלמה עם המצב"; לא יהיה שיפור משמעותי עד סוף 2003 


 נאסד"ק 5,000 כבר הפך בינתיים לנאסד"ק נמוך מ-1,500, המגמות השתנו, ומאז הרבעון השלישי של 2000 ההידרדרות ניכרת. בתקופת ההידרדרות, אומר אותו האנליסט, המצב היה הפוך לחלוטין לזה של נאסד"ק 5,000 אבל הניואנסים בו היו דומים: "ברבעונים הללו היינו מופתעים כל פעם מחדש. הערכנו שתהיה הרעה, לפעמים אמרנו שיהיה קשה לחברה להשיג את המספרים עליהם היא מדברת, אבל המשכנו להיצמד פחות או יותר להדרכה שלה. התוצאה היתה שכל רבעון נפלנו מחדש. בכל פעם חשבנו שהנה ההתאוששות מגיעה, אבל זה לא קרה. את יודעת, קשה להשלים עם זה אבל אני בדעה שעד סוף 2003 לא יהיה בשוק שינוי משמעותי". 

 "השלמה" הוא מינוח שכמה אנליסטים השתמשו בו. כעת, היוקרה שלהם במוקד, וברור כי לא ניתן בכל רבעון להיות מופתעים ולהיות "זנב" לחברה, שהרי התפקיד שלהם הוא דווקא להתריע לפני כן על הבעיות. 


 25 בתי השקעות פיספסו אצל קומברס; 17 פיספסו אצל אמדוקס 


 ובזווית הישראלית - אנליסט אחר אומר כי האזהרה של קומברס, שאף אחד מ-25 בתי ההשקעות המכסים אותה הצליח לחזות את עוצמתה - היוותה את הקש האחרון שהוביל לשינוי התפיסה. כמובן, שגם זו של אמדוקס ביום חמישי האחרון לא  בשבועות האחרונים בתי ההשקעות מתעוררים ומורידים תחזיות לחברות נבחרות, וביניהן ישראליות. נקיטת גישה אקטיווית כדי למנוע מצב בו ייתפסו כמי שנרדמו בשמירה, כפי שקרה ברבעונים האחרונים  תרמה לאף אחד מ-17 בתי ההשקעות המכסים אותה להרבה רגעי נחת, אושר וגאווה. 

 וכך, השבוע האחרון ברבעון השני של 2002 נפתח אתמול, ובשבועות האחרונים בתי ההשקעות מתעוררים ומורידים תחזיות לחברות נבחרות, וביניהן ישראליות. נקיטת גישה אקטיווית, אם תרצו, כדי למנוע מצב בו ייתפסו כמי שנרדמו בשמירה, כפי שקרה ברבעונים האחרונים. 

 אתמול היה זה תורו של גולדמן סאקס לקצץ תחזיות מרדוור, פריסייס ואורבוטק; פייפר ג'פרי קיצץ את אלה של צ'ק פוינט; סלומון סמית ברני את אלה של טי.טי.איי, ובשבוע שעבר חתך בית ההשקעות UBS ורבורג תחזיות מ-7 חברות טכנולוגיה ישראליות (9 חברות בשבועיים). הצוות הישראלי של בית ההשקעות UBS היה הראשון לקצץ תחזיות משורה של חברות, ואולי היה אחראי לשינוי הטרנד בכל הקשור לישראל. 


 "לא צריך להיות גאון כדי לקבוע שרוב התחזיות הן אופטימיות" 


 מה הניע את האנליסטים של UBS לנקוט במהלך שכזה דווקא עכשיו? ובכן, סטיבן לוי, יונתן האלף ותומר יעקב אומרים כי ישנם מספר אירועים שהציתו את הצורך לחתוך תחזיות, ואין אף סיבה חד משמעית לכך. בין שאר הסיבות, מוזכרים הדו"חות הלא מעודדים כלל שהגיעו לאחרונה מחברות כמו אינטל, לוסנט ונוקיה, שמרמזים על כך שהרבעון השלישי עדיין מאתגר וכי רק הרבעון הרביעי יוכל להביא עימו שיפור כלשהו. 

 "במקום לחכות למועד פרסום התוצאות הרבעוניות ביולי, החלטנו לעשות 'בדיקת מציאות' ואנחנו מאמינים שהורדת התחזיות כעת תספק למשקיעים דרך הסתכלות יותר ריאלית בנוגע לשיעורי הצמיחה בשנתיים הקרובות", הם מסכמים. בהמשך, מספקים השלושה משפט חזק במיוחד: "לא צריך להיות גאון כדי לקבוע שרוב התחזיות בוול  הורדת התחזיות ה"אקטיווית" בניגוד לאחותה ה"פאסיווית", זו שמחכה לפטיש בראש ואז מתעוררת, היא מגמה חיובית במיוחד ויש לעודד אותה לצמוח ולהתרחב, ואפילו אולי לחזור ולבחון בכבוד הראוי את דו"חות האנליסטים  סטריט להכנסות ורווחים הן אופטימיות בהתייחס לטרנדים הנוכחיים". ובשורה התחתונה, אנליסטים בעולם עדיין מדברים על ריבאונד במחצית השנייה של השנה, אבל ב-UBS מגלים סקפטיות. 

 הורדת התחזיות ה"אקטיווית" בניגוד לאחותה ה"פאסיווית", זו שמחכה לפטיש בראש ואז מתעוררת, היא מגמה חיובית במיוחד ויש לעודד אותה לצמוח ולהתרחב, ואפילו אולי לחזור ולבחון בכבוד הראוי את דו"חות האנליסטים. חשוב גם להבין את הקונטקסט: לא פשוט להתייצב מול שדרות ההנהלה של 9 חברות בבת אחת במקרה של UBS או 3 במקרה של גולדמן, לומר להן כי הן למעשה תלושות מהמציאות ולבשר לעדת משקיעיהם כי התחזיות שניתנו - בתום לב כמובן - לא יוכלו להתגשם. 

 אבל הרבה יותר קשה להתייצב מול אותה עדת משקיעים בדיוק ולומר לה: אנחנו מצטערים, הקשבנו להנהלה וחשבנו שהיא יודעת לצפות מה יקרה והיינו קרובים אליה במספרים. סליחה שאיבדתם 50% משווי חבילת המניות שלכם ביומיים. 


 קישורים נוספים 
 סלומון סמית ברני חתך את TTI מ  "  קנייה  "  ל  "  נייטרלי  "  [10] 

 גולדמן סאקס מוריד תחזית לאורבוטק לרבעון השני - ולרדוור ופריסייס למחצית השנייה של השנה  [11] 

 UBS חותך תחזיות לרבעון ה-2 ול-2002 ל-7 חברות ישראליות  [12]