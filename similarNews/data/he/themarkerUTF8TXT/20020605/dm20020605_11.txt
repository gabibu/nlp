בנקי השקעות הפכו לאחרונה לשקי אגרוף החביבים על משקיעים בוול סטריט, וגרוע מכך, מטרה לזעמם של תובעים כלליים. גם כך הביא מצבו של השוק הדועך לקריסה רבתית ברווחיהם, וחשיפתן של שערוריות האנליסטים מכתימה את המוניטין מצופה הזהב שלהם. 

 ועם כל זאת, ממשיך גולדמן סאקס, שאולי אינו הגדול בבנקי ההשקעות, אבל לבטח אחד הידועים והמכובדים שבהם, לעשות עסקים מעוררי קנאה איפה שהוא רק יכול. 

 ראו נא את עסקת הזהב של גולדמן בדרום קוריאה. לפני שלוש שנים, קצת לפני שבועת הטכנולוגיה תפחה לממדים מפלצתיים, רכש גולדמן סאקס מניות של בנק קוריאני בשם קוקמין (Kookmin) תמורת 300 מיליון דולר ובנוסף אג"ח להמרה בשווי 200 מיליון דולר. הרכישה, זמן לא רב לאחר משבר המטבע באסיה, התבררה כאחד ההימורים המוצלחים שניתן היה לעשות באסיה. 

 מחיר מניות בנק קוקמין, הנסחר גם בבורסת ניו יורק תחת הסימול KB, שולש מאז הרכישה, בזכות הצמיחה המדהימה של הכלכלה הקוריאנית וההצלחה ביישומן של רפורמות כלכליות במדינה, שהתבססו על השקעות של 140 מיליארד דולר שהשקיעה ממשלת קוריאה. 

 קוקמין צפוי לרשום השנה רווח נקי של 2.6 טריליון וון (2.14 מיליארד דולר) - גידול של 74% לעומת השנה הקודמת. 

 ההצלחה של גולדמן מתבלטת אף יותר לעומת כשלונו של קומרצבנק, שהשקיע בבנק הקוריאני KEB. בנק זה סבל מהפסדים עצומים ורק התערבות הממשלה הצילה אותו מפשיטת רגל. כך שההימור של גולדמן על קוריאה לא היה טריוויאלי. קוקמין הפך למניה החביבה ביותר על משקיעים זרים, והמשיך להתמיד בנסיקתו. מתחילת השנה גאתה מניה זו ב-50%, במקביל לעלייה של 16.7% במדד הקוספי בבורסת סיאול. 

 גולדמן הזדרז לקבל על עצמו חוקים מחמירים יותר בנוגע לקביעת השכר של אנשי מחלקת המחקר שלו, לאחר שמריל נקט בצעד זה כחלק מהסכם פשרה. אולם גולדמן טרם נדרש לשלם 100 מיליון דולר בפיצויים, כמו שמריל עשה  גולדמן מתכנן לממש עתה חלק מרווחיו בהשקעה. הוא ימכור מניות בשווי 550 מיליון דולר, כלומר - יכסה את השקעתו ויקבל עודף, וימשיך להחזיק במניות בשווי של כמיליארד דולר. הנאמנות לקוקמין עשויה להמשיך להשתלם, שכן כלכלת קוריאה חזויה לצמוח השנה בקצב מסחרר של 5.8%. 

 הרווח שגורף גולדמן מההשקעה נראה פעוט יחסית לבנק שמגלגל רווח שנתי של יותר ממיליארד דולר, אולם הוא צפוי לתת דחיפה קטנה לעסקים שסובלים מאוד מהנסיגה בשווקים. גולדמן דיווח במארס על נפילה של 32% ברווח הרבעוני, בשל ירידה חדה בפעילות החיתום והייעוץ לעסקות רכישה. גולדמן אף הזהיר כי השנה הקרובה לא צפויה להביא עימה מפנה לענף. 

 ובכל זאת, זכה גולדמן להעלאת המלצה מידי האנליסטים של מתחרו, מריל לינץ', בנימוק הכמעט משעשע כי הוא חשוף פחות לחששות המשקיעים בנוגע לתביעות מטעם לקוחות, משום שבסיס הלקוחות הפרטיים שלו אינו גדול. גולדמן לא נוגע בלקוחות עממיים, ובניגוד למריל, שעומד היום חשוף לתביעות מצד לקוחות לאחר שנחשף כי הונה אותם בדו"חות מחקר מוטים,  הוא יכול לרחוץ בנקיון כפיו  [10]  . 

 גולדמן הזדרז לקבל על עצמו חוקים מחמירים יותר בנוגע לקביעת השכר של אנשי מחלקת המחקר שלו, לאחר שמריל נקט בצעד זה כחלק מהסכם פשרה. אולם גולדמן טרם נדרש לשלם 100 מיליון דולר בפיצויים, כמו שמריל עשה. ייתכן שייצא נקי מהחקירה המתנהלת נגדו על ידי התובע אליוט ספיצר. 

 ובאשר לעסקים, גם אם רווחיו ירדו, הוא עדיין ממשיך להחזיק נתח בריא משוק ההנפקות, עם צבר "הזמנות" הגדול ביותר בעסקות חיתום, כולל שכר טרחה אפשרי של 200 מיליון דולר מייעוץ להנפקת חטיבת CIT של קונצרן טייקו (סימול TYC). כי אכן כן, כשהגדולים רוצים להבטיח את מקומם בשוק, הם פונים לבעל מגע הזהב.