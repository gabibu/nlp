המעילה בבנק למסחר, שבעקבותיה פשט הבנק את הרגל, הדהימה רבים במשק. רבים וטובים שאלו את עצמם: כיצד נגנב הבנק מתחת לאפו של הפיקוח על הבנקים? מדוע מיהר בנק ישראל להמליץ על מתן ערבות מדינה גורפת למפקידים בבנק למסחר, ובזאת להגן על רכושם על חשבון משלם המסים? ומדוע יצאו מבנק ישראל ביטויים כגון "מפקידים בבנקים קטנים צריכים להיות מודעים לסיכון הגדול יותר"? האם משתמע מכך כי בנק ישראל עוין בנקים קטנים, והרי אינו עוין פירמות קטנות? האם נגזר על משלם המסים, על כן, לכסות את הפסדי הבנקים הכושלים לעולם ועד, או שניתן לבנות הסדר טוב יותר? 


 האם המעילה מהווה כשלון של הפיקוח על הבנקים? 
 רבים חשים שלא היתה זו שעתו היפה ביותר של הפיקוח, אך כזכור ביקש בנק ישראל ממבקר המדינה לבדוק סוגיה זו, ולכן אנו פטורים מלענות עליה. אציין רק כי במשך השנים התפתחו אמצעים שונים כדי למנוע מעילות במוסדות פיננסיים, כגון הפרדה בין היחידה בבנק שקושרת עסקות לבין היחידה שרושמת אותן בהנהלת החשבונות ודואגת להעברת הכספים והקפדה על ניצול חופשה רציפה אחת בשנה. אלה אינם אמצעים מתוחכמים ועוצמתם דווקא בפשטותם. 

 ולמרות זאת, נראה שלא קוימו בבנק למסחר, בין אם בידיעתו של הפיקוח על הבנקים, ובין אם מאחורי גבו. יתר על כן, ניתן לשאול האם בדק הפיקוח על הבנקים את התנועות בפיקדונות ובאשראי? האם היה שבע רצון מיכולתם של מנכ"ל הבנק והמבקר הפנימי שלו? ואם לא, האם דרש את החלפתם? האם בדק שלבנק היו נהלים ומערכת בקרה נאותים? אך כאמור, מבקר המדינה ייתן בוודאי דעתו על שאלות אלו. 


 מדוע מיהר בנק ישראל להמליץ על מתן ערבות מדינה? 
 חברות פושטות רגל חדשות לבקרים ובנק ישראל אינו תומך בכיסוי חובותיהן לנושים. האם בנק ישראל זונח את כל העקרונות של ליברליות ואי התערבות ממשלתית, כאשר הדבר נגע לתחום אחריותו הוא? הניסיון שנלמד ממשברים פיננסיים שהתרחשו במאות השנים האחרונות לימד כי קיים הבדל רב בין תגובת הציבור לפשיטת רגל של פירמה לבין תגובתו לפשיטת רגל של בנק: שלא כמו בחברות שאינן פיננסיות, פשיטת רגל בנקאית יכולה בקלות להתפשט לכדי משבר פיננסי כולל במשק. 

 נבחן, לדוגמא, את אשר אירע עם התפשטות הידיעה על המעילה בבנק למסחר: על מנת להגן על עצמם, הפסיקו הבנקים הגדולים לתת הלוואות לבנקים הקטנים. בתגובה, הגדיל בנק ישראל את ההלוואות המוניטריות בצורה ניכרת, כך שלא תיווצר בעיית נזילות במערכת. אולם, בכך לא נפתרה הבעיה: מפקידים  השיטה הנהוגה בישראל לגבי בנקים כושלים, כמו בתחומים אחרים, היא שיטת ה"יהיה בסדר". לא קיים הסדר חוקי מחייב לגבי הפסדי מפקידים, אולם על פי התנהגות העבר של הרשויות, ובשל הנזקים שיכולים להיגרם עקב הפקרת המפקידים לגורלם, כולם מאמינים ש"יהיה בסדר"  מבוהלים החלו לשקול משיכת פיקדונות מבנקים קטנים, מחשש ליציבותם של אלה. 

 תופעה זו - פאניקה של משיכות כספים הנובעת מקריסתו של מוסד כספי יחיד, ואשר מתפשטת כאש בשדה קוצים לבנקים שביסודם הם יציבים ובריאים - היא מאפיין קבוע כמעט של משברים פיננסיים וסיוט שמפניו חושש כל בנק מרכזי. בספרות הכלכלית מכונה השפעה זו בשם "אפקט ההידבקות". 

 אפילו במקרה של קריסת בנק זעיר כבנק למסחר, בהלה של משיכת פיקדונות היתה עלולה ליצור משבר פיננסי רחב ממדים, שכן התפשטות בהלת משיכת הפיקדונות לבנקים נוספים היתה מביאה לקריסתם. ובמקום בנק אחד שנגנבו ממנו 250 מיליון שקל, היתה נוצרת חדלות פירעון בהיקף של מיליארדים ואולי אף משבר כללי במערכת הפיננסית. 

 נכון עשה, על כן בנסיבות הקיימות, בנק ישראל בכך שמיהר להמליץ על מתן פיצוי לבעלי הפיקדונות שנפגעו בבנק למסחר, וכך הצליח לעצור את המשבר בעודו באיבו. 


 האם לבנקים קטנים אין זכות קיום? 
 לאו דווקא. אין כל קשר הכרחי בין גודלו של הבנק לבין האופן שבו הוא מנוהל. ולבנקים קטנים, כמו לפירמות קטנות, ישנה זכות קיום. יותר מכך, בנקים קטנים עשויים להיות יעילים ורווחיים יותר מאשר בנקים גדולים ומסורבלים, ובייחוד אם הם מתמחים בתחום מסוים. 

 אולם - וזהו הלקח שיש ללמוד מקריסת הבנק למסחר - בנקים קטנים כבנקים גדולים אינם פטורים מקיומן של כל הוראות הפיקוח על הבנקים, ואם הבנק אינו יכול לשאת בעלויות הכרוכות בכך, אז ורק אז, אין לבנק זה זכות קיום. 


 האם השיטה הנוכחית, שלפיה מפצה משלם המסים את המפקידים בבנקים כושלים, זקוקה לתיקון? 
 השיטה הנהוגה בישראל לגבי בנקים כושלים, כמו בתחומים אחרים, היא שיטת ה"יהיה בסדר". לא קיים הסדר חוקי מחייב לגבי הפסדי מפקידים, אולם על פי התנהגות העבר של הרשויות, ובשל הנזקים שיכולים להיגרם עקב הפקרת המפקידים לגורלם, כולם מאמינים ש"יהיה בסדר", כלומר - המדינה תחלץ את המפקידים.והרי אף נגיד ואף שר אוצר לא יעז לפעול אחרת כאשר בנק קורס, ובכך להסתכן בגרימת משבר פיננסי רחב ממדים. 

 יתר על כן, כאשר הפיקוח על הבנקים הוא כה מעורב במה שמתרחש במערכת הבנקאות, כפי שהוא כיום (לפיקוח דעה לגבי למי מותר להיות הבעלים של בנק, למי מותר להיות המנכ"ל של בנק, למי מותר להלוות וכמה),  לא יונהג ההסדר, עלולה להתקיים בקירבנו אימרתו של ג'ורג' סנטאיאנה, שלפיה מי שלא לומד מהעבר נגזר עליו לחזור ולחיות אותו  הרי הציבור מניח במידה רבה של צדק שהוא גם אחראי לכספי המפקידים. עולה מכאן שאם רוצים להימנע בעתיד ממתן ערבות גורפת, ללא כל גבול לתקרת ההחזר וללא כל תשלום פרמיית ביטוח מראש על ידי המפקידים בבנקים, חייבים להסדיר את "כללי המשחק" מראש. יותר מכך, ניסיון העבר מלמד ששינויים יסודיים והקמת מערכת של ביטוח פיקדונות מתרחשים רק על רקעו של משבר גדול. כלומר, משבר הוא לא רק נקודת שבר, אלא גם הזדמנות! 

 הדרך הנהוגה בעולם המפותח בהקשר זה היא הסדר של ביטוח פיקדונות. דיון נרחב בתחום זה אפשר למצוא  במאמר "'אפקט ההדבקה', ביטוח פיקדונות ואפשרות הפעלתו בישראל" של ריקי אליאס ובנצי שרייבר מהפיקוח על הבנקים. המאמר פורסם בדצמבר 1997 בחוברת "סוגיות לבנקאות" מס' 13, והמליץ על הנהגת ביטוח פיקדונות בישראל (ורק חבל שבנק ישראל לא שעה לאותה המלצה, שהמליץ אז לעצמו). 

 הנהגת ביטוח פיקדונות מחייבת דיון בכמה שאלות שאינן פשוטות: תקרת הפיקדון המכוסה; האם לכסות אם פיקדונות במטבע חוץ ופיקדונות בין בנקאיים; האם להנהיג פרמיה בגודל אחיד או לפי הסיכון השונה של הבנקים המבוטחים; מה יהיו מקורות המימון של הביטוח; והאם הביטוח יהיה חובה או רשות.בלוח להלן מובא מידע מסכם לגבי ההסדרים השונים המקובלים בעולם, ובאופן ספציפי יותר - לגבי השיטה הקיימת בארה"ב, המהווה מודל חיקוי עבור מדינות רבות. 




 האם הנהגת ביטוח פיקדונות תאפשר לבטל את הפיקוח על הבנקים? 
 התשובה לשאלה זו היא: בדיוק להפך! ביטוח פיקדונות כרוך מעצם טיבו בתופעות של moral hazard או במילים אחרות, בנקים מבוטחים עלולים להגדיל את היקף הסיכונים שהם לוקחים על עצמם מתוך ידיעה שכספי המפקידים בהם מבוטחים בכל מקרה. לכן, חיוני יהיה להמשיך ולנהל פיקוח הדוק על הבנקים - על כל כלליו והיבטיו. 


 סיכום 
 בעקבות המשבר שיצרה קריסת הבנק למסחר התבטא ראש הממשלה בזכות הקמתה של רשות על לפיקוח על הבנקים, שוק ההון וענף הביטוח. יש בהצעה זו היגיון לא מועט, אולם יישומה אינו פשוט ויתבע הכנות רבות וממושכות מאד, שכן צעד כזה ננקט עד כה במדינות מועטות בלבד. הנהגת ביטוח פיקדונות, לעומת זאת, מהווה רפורמה קטנה יחסית, שניתן ליישמה תוך זמן לא ארוך, שכן ההסדר נהוג כבר במדינות רבות מזה שנים. ואם קריסת בנק זעיר כבנק למסחר תביא בסופו של דבר להנהגת הסדר של ביטוח פיקדונות, הרי שהרווח למשק מהקריסה עשוי להיות גדול יותר מהנזק שנגרם למשלם המסים בעטיה. אם לא יונהג ההסדר, עלולה להתקיים בקירבנו אימרתו של ג'ורג' סנטאיאנה, שלפיה מי שלא לומד מהעבר נגזר עליו לחזור ולחיות אותו. 


 הכותבת שימשה כמנהלת מחלקת המט"ח בבנק ישראל. 



 המאמר נכתב כנייר עמדה עבור עמותת "סנאט", הפועלת במימון קרן פרידרין אברט הגרמנית, ועוסקת בהפצת דפי מידע לחברי הכנסת ומקבלי החלטות.