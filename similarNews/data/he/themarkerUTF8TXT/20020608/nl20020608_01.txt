כשנגיד בנק ישראל דוד קליין כינס מסיבת עיתונאים ב-30 במאי, הוא היה יכול להרשות לעצמו להיות קצת יותר נינוח, שכן למרות הביקורת שהוטחה בו על שהחליט להעלות את הריבית ב-1% בלבד, השקל התחזק בשוק המט"ח. 

 השקל המשיך להתחזק גם אחרי מסיבת העיתונאים. אבל אז, כבר ביום שני ה-2 ביוני, התהפכו פני הדברים והשקל החל שוב להיחלש, עד שאתמול נגע לראשונה בשער של 5 שקלים לדולר. 

 האפיזודה של התחזקות השקל הצליחה לבלבל, לפחות באופן זמני, כמה ממבקריו של הנגיד, אבל לא את כולם. ניתוח שביצע באמצע מאי אחד מכלכלני המשק הבכירים שיכנע אותו כבר אז שבנק ישראל צריך להעלות את הריבית ביותר מ-1% על מנת לייצב את המחירים, ושאם לא יעשה זאת - הוא מסתכן בגרימת נזקים למשק. 

 בנק ישראל, טען הכלכלן, איבד במידה רבה את ההשפעה שהיתה לו על השווקים, ואף התנתק מהם. עדות לכך מצא הכלכלן בהתבדרות בין ריבית בנק ישראל לבין תשואת איגרות החוב בבורסה, או ליתר דיוק, בין ריבית בנק ישראל בניכוי הציפיות לאינפלציה ובין התשואה הריאלית של איגרות החוב צמודות המדד קצרות המועד הנסחרות בבורסה. 

 בעוד שהרמות של שתי הריביות האלה נעו יחד בשנים האחרונות, כשההפרשים ביניהן מתקרבים לעתים  הפער הזה הוא גם בבואה של האמון המתערער של השווקים בבנק ישראל, בהיותו עוגן של מדיניות אחראית כלכלית הנשענת על ניתוחים מעמיקים וארוכי טווח  נדירות ל-2%, הרי שברבעון הראשון של 2002, למרות שבנק ישראל הוריד את הריבית המוניטרית ב-2%, נרשמה בשוק האג"ח דווקא עלייה בתשואה, עד כדי פתיחת פער של 3% ביחס לריבית הריאלית הצפויה על מקורות בנק ישראל. 

 הפער הזה היה בבואה של הפער בין ציפיות השוק מבנק ישראל לבין מה שבנק ישראל עשה בפועל - בעוד שהשוק חזה שבנק ישראל ישמור על רמת ריבית גבוהה יותר, הבנק המרכזי חתך אותה בשיעור חד. הפער הזה אף נשמר לאורך הרבעון הראשון, כלומר השווקים המשיכו להאמין שבנק ישראל לא יוכל להמשיך ולשמור על רמה כזאת של ריבית ויצטרך לשוב ולהעלות אותה. 

 הפער הזה הוא גם בבואה של האמון המתערער של השווקים בבנק ישראל, בהיותו עוגן של מדיניות אחראית כלכלית הנשענת על ניתוחים מעמיקים וארוכי טווח, וביכולתו להוות משקל נגד לניהול הפוליטי של תקציב המדינה. 

 הכלכלן גם הצביע על הרמה האבסולוטית הנמוכה שאליה הגיעה ריבית בנק ישראל אחרי ההורדה של דצמבר 2001 והעריך כי אין בה די כדי להגן על השקל ועל יציבות המחירים מפני האיומים הכלכליים והביטחוניים. הפיחות החד בשקל, התערערות יציבות המחירים והפגיעה באמינות בנק ישראל, שבאו אחרי הורדת הריבית, יכולים לשמש כמובן כחיזוק להערכה הזו. 

 הבעיה היא שבנק ישראל יעלה את הריבית אחרי שהלך נגד השווקים, אחרי שלא שעה לאיתותים שהתקבלו מהם ואחרי שהפך ממוביל למובל. כל זה גורם כמובן נזק לבנק ישראל, אבל יותר מכך - לכלכלה  קודמו של קליין, יעקב פרנקל, נתקל במצב דומה בסוף 1998, כשפיחות חד בשקל איים על יציבות המחירים. פרנקל פעל אז בנחישות: הוא הזניק את הריבית ב-2% מיידית, וכשראה שהשווקים עדיין לא נרגעים, הוא העלה אותה ב-2% נוספים. 

 כבר כשהסכים להוריד בדצמבר את הריבית ב-2% תמורת הבטחות הממשלה, נפגעה אמינותו של קליין בשווקים - וגם את זה לקח הכלכלן בחשבון: הוא העריך שכדי להחזיר את היציבות לשווקים ולמחירים, יהיה על בנק ישראל להעלות את הריבית ב-2% מיידית, אך העריך גם כי ייתכן שבנק ישראל לא יהיה נחוש מספיק ויעלה את הריבית בשיעור נמוך יותר. 

 כוחו של הניתוח שבוצע על ידי הכלכלן הוא בדיוק בהערכות שנגזרו ממנו: שבנק ישראל יצטרך להעלות את הריבית בשיעור חד, ושאם לא יעשה זאת - השווקים ימשיכו לשקף את התערערות האמינות המיוחסת לו.הדיוק בתחזיות האלה מעניק גם כוח לתחזית הנוספת של הניתוח: שבנק ישראל יצטרך לשוב ולהעלות את הריבית. 

 הבעיה היא שבנק ישראל יעשה זאת אחרי שהלך נגד השווקים, אחרי שלא שעה לאיתותים שהתקבלו מהם ואחרי שהפך ממוביל למובל. כל זה גורם כמובן נזק לבנק ישראל, אבל יותר מכך - לכלכלה.