אביב לביא פורש 


 מבקר התקשורת של הארץ, אביב לביא, הודיע לאחרונה לעורכיו כי הוא מעוניין לצאת לחופשה מכתיבת מדור התקשורת ראיתי, שמעתי, שמתפרסם במוסף הארץ בשלוש השנים האחרונות, ומטור התקשורת שלו במוסף גלריה, שמתפרסם כל יום שני. ב-1 ביולי ייצא לביא לצאת לחופשה של חודשיים. בסיומה ידון לביא עם ראשי הארץ על המשך עתידו בעיתון. 
 לביא, למה עוזבים? 
 אני כותב על ענייני תקשורת כבר כמעט חמש שנים, וחש צורך עז לקחת פסק זמן להתרעננות ולבחון כיוונים חדשים. בקיץ אני יוצא לחופשה של חודשיים. מכיוון שמדובר בפרק זמן ממושך, אני מבין שבעיתון התחילו לחפש לי מחליף. כאשר אשוב מהחופשה, נשב ביחד ונחליט מה הלאה. 


 ירון לונדון מועמד 


 ירון לונדון (קשת, ידיעות אחרונות) הוא המועמד המוביל להגשת מהדורת החדשות לילדים, שאמורה לעלות לאוויר בערוץ הילדים בעוד כמה חודשים. את המהדורה יערוך מיקי רוזנטל, שערך את המוסף ואת הסדרה פרות קדושות בערוץ 8, המשתייך, כערוץ הילדים, לנגה תקשורת. רוזנטל ולונדון סיכמו גם שלונדון יגיש את העונה השנייה של פרות קדושות, אולם התוכנית הוקפאה בשל הקשיים הכלכליים של חברות הכבלים. 
 לונדון, מסיבת גן? 
 יש כוונה לעשות את זה, אבל לפי שעה לא ברור אופי התוכנית וגם לא ברור הקשר שלי עם ערוץ הילדים. 


 דורון מאירי מסקר 


 ביום שני שעבר התפרסמה בידיעות אחרונות ידיעה שסיקרה את הלווייתו של נתנאל ריאחי זל, שנהרג בפיגוע בישיבה באיתמר. על הידיעה היתה חתומה כתבת ידיעות, שיר-לי גולן-מאירי. אחרי שצלם ידיעות שנכח בהלוויה התלונן כי לא איתר את גולן-מאירי בשטח, נערכה במערכת ירושלים בדיקה, שבסיומה התברר כי את הידיעה שהתפרסמה כתב בעלה, דורון מאירי, כתב ידיעות לשעבר ועורך בדסק החדשות בהווה, שהיה בהלוויה. ראש מערכת ירושלים, גד ליאור, קיבל את הסבריה של הכתבת. 
 גולן-מאירי, מה ההסבר? 
 נסענו יחד לאירוע ופתאום הרגשתי רע. כדי לחסוך למערכת הוצאת כתב בצורה פתאומית, דורון סיקר את ההלוויה. 


 רפיק חלבי מקצץ 


 בישיבת עורכים במחלקת החדשות של ערוץ 1, שהתקיימה ביום שני, הודיע ראש המחלקה רפיק חלבי, כי בעקבות הקיצוצים ברשות השידור ייכנסו לתוקפם נהלים חדשים. כך, למשל, רק חלבי עצמו רשאי עתה לשכור צוותי צילום חיצוניים לצורך הכנת כתבות בשטחים. כמו כן, כל שידור לווייני, ובכלל זה כל דיווח מחול, אמור לעבור דרך מנהל המחלקה ולקבל את אישורו. חלבי הוסיף בישיבה כי המחלקה נקלעה לגירעון של 15 מיליון שקל מאז תחילת השנה. 
 שלומית גולן, דוברת רשות השידור, צעדים קיצוניים? 
 מחלקת החדשות, כמו מחלקות אחרות ברשות השידור, נאלצת במגבלות התקציב של השנה הנוכחית לקצץ עד כמה שאפשר בהוצאות המערכת. 


 מודי פרידמן מתקדם 


 בישיבת ההנהלה האחרונה של נגה תקשורת הודיע מנכל הקבוצה, מודי פרידמן, כי המשא ומתן שהוא מנהל על תפקיד מנכל ערוץ 10 עומד לפני סיכום. פרידמן הוסיף כי במקרה כזה יחליף אותו בנגה תקשורת סמנכל הקבוצה, ליעד ורדימון. לפרידמן אמורים להצטרף בניהול הערוץ סמנכל תבל לשעבר, גיא זהר, וסמנכל ידיעות אחרונות, רונן ברקה. 
 פרידמן, פרטים אחרונים? 
 אכן אמרתי את זה, אכן המשא ומתן על סף סיכום ואכן ליעד יחליף אותי. 


 רביב דרוקר עוזב 


 רביב דרוקר, הכתב המדיני של גלי צהל בארבע השנים האחרונות, אמור לעזוב באוגוסט הקרוב את התחנה הצבאית לטובת לימודים של עשרה חודשים באוניברסיטת הארוורד בארצות הברית במסגרת תוכנית לעיתונאים מכל העולם. השבוע התלבטו בגלצ לגבי מחליפים אפשריים לדרוקר, שייצא לחופשה ללא תשלום מהתחנה, אם כי אינו צפוי לשוב אליה. בין המועמדים להחליפו שהוזכרו השבוע: נדב אייל, הכתב המדיני-פוליטי של ערוץ 10, וגידי ויץ, בעל טור פוליטי מוערך בשבועון הירושלמי כל העיר. אפשרות נוספת שהועלתה היא לפצל את התפקיד של דרוקר לשניים (כתב ופרשן). במקרה כזה עשוי הכתב המדיני הנוסף של גלצ, קווה שפרן, להשתדרג לנעליו של דרוקר ככתב המדיני הבכיר. כמועמד למשרת הפרשן הועלה שמו של הפרשן המדיני של הארץ, עקיבא אלדר. 
 דרוקר, שרון יתגעגע? 
 אני מניח שיהיה קשה לעבור תקופה בלי ישיבות קבינט דרמטיות לתוך הלילה, אבל אני מקווה להיגמל. 


 ירון דקל נשלח 


 מנכל רשות השידור, יוסף בראל, החליט ביום שלישי כי הפרשן לענייני מפלגות של ערוץ 1 וקול ישראל, ירון דקל, יחליף את גיל תמרי בתפקיד כתב רשות השידור בוושינגטון. דקל התמודד על התפקיד מול עורך "7 חצי", שלומי אלדר, ועורך חדשות החוץ, אורן נהרי. הוא יטוס לחפיפה בארצות הברית בקיץ הקרוב, ותמרי יחזור ארצה זמן קצר לאחר מכן. ברשות השידור אמרו השבוע שבראל קיבל את ההחלטה אחרי התייעצות עם מנהל הרדיו, אמנון נדב, מנהל חטיבת החדשות של ערוץ ±, רפיק חלבי, ומנהל הטלוויזיה הזמני, יוסי משולם. 
 דקל, תפסיד את הבחירות? 
 אני שמח על ההחלטה של מנכל רשות השידור, יוסף בראל, ומנהלי המדיה ברדיו ובטלוויזיה שראו בי מועמד ראוי. 


 אריה מליניאק 


 שלא כפי שפורסם כאן בטעות בשבוע שעבר, העיתונאי אריה מליניאק לא השתתף בישיבת בעלי החוזים האישיים המתנגדים לקיצוץ בשכרם, שהתקיימה בבית ידיעות אחרונות. מערכת העיר מתנצלת על הדיווח השגוי. מליניאק אינו מעורב בהתארגנות כלשהי נגד ועד העיתונאים בידיעות או נגד ההנהלה ואינו קשור לכרוז שקרא לעיתונאים לא לחתום על הסכמה לקיצוץ.