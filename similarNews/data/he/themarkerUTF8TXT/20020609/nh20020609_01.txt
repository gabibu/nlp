ייתכן כי הצרכן האמריקאי התאוותני התעייף במידת מה בחודש האחרון. זאת, בהנחה שנתוני מכירות הרכב ורשתות החנויות מהווים אינדיקציה כלשהי. בעקבות הנתונים שפורסמו ביום שישי ואשר הצביעו על האטה בצמיחה במספר מקומות העבודה החדשים בחודש מאי, הביעו כלכלנים חשש כי ייתכן שהדבר מצביע על כך שאמון הצרכנים בכלכלה מתחיל להתערער. 

 בניסיון לקבל תמונת מצב ברורה יותר לגבי הצרכנים, עשויים המשקיעים להקדיש תשומת לב מיוחדת לנתוני המכירות הקמעוניות ולמדד ביטחון הצרכנים אשר צפויים להתפרסם השבוע. דו"ח חודש מאי של נתוני המכירות הקמעוניות, אשר מספקים מבט כולל על מגמות הצריכה של הצרכנים, צפוי לצאת ביום חמישי, ונתונים ראשוניים של מדד סנטימנט הצרכנים של אוניברסיטת מישיגן לחודש יוני צפויים להתפרסם ביום שישי. 

 המשקיעים עשויים לעקוב גם אחרי שורה של נתונים חשובים שצפויים להתפרסם השבוע. ספר הבז', דו"ח הבנק הפדרלי בארה"ב על מצב הכלכלה, צפוי להתפרסם ביום רביעי; מדד המחירים ליצרן (PPI) של חודש מאי, המהווה אמת מידה למצב האינפלציה, צפוי לצאת ביום חמישי; נתוני התפוקה התעשייתית של חודש מאי ונתוני המלאי העסקי של אפריל צפויים להתפרסם ביום שישי. 

 "תהיה חשיבות לנתוני המכירות הקמעוניות משום שהן מהוות חלק כה גדול בכלכלה", אמר כלכלן ג'יי.פי מורגן, ג'ים גלאסמן. עד כה, הצריכה הפרטית, אשר אחראית לשני שלישים מהצמיחה של כלכלת ארה"ב, היתה הכוח העיקרי מאחורי התאוששות הכלכלה. 

 "אחרי הזינוק שנרשם בצריכה הפרטית ברבעון הרביעי, אנו עדים להפוגה קלה. לא מדובר בהאטה, אלא רק בסימן לכך שתנופת הכלכלה צריכה להגיע במידה רבה יותר מהצד העסקי, וכי נדרשת התאוששות בצמיחה במספר מקומות העבודה בטרם ניתן יהיה לצפות לצמיחה מהירה יותר מזו שנרשמה בצריכה הפרטית עד כה", אמר גלאסמן. 


 תחזית מזג האוויר 


 הכלכלנים צופים היחלשות במכירות הקמעוניות, ולטענתם לא צפוי להירשם שינוי בהיקפן בחודש מאי לעומת החודש הקודם. זאת, לעומת צמיחה של 1.2% שנרשמה בחודש אפריל לעומת חודש מארס. ללא מכירות רכב, צופים הכלכלנים צמיחה של 0.3%, לעומת צמיחה של 1% באפריל. מצד שני, למרות החששות כי ההאטה בקצב הצמיחה של מספר מקומות העבודה בחודש שעבר פגעה במצב רוחם של הצרכנים, מעריכים הכלכלנים כי מדד סנטימנט הצרכנים צפוי לרשום עלייה לעומת חודש אפריל. תחזית הכלכלנים היא כי הנתונים הראשוניים של המדד יצביעו על עלייה לרמה של 97 נקודות, לעומת 96.9 נקודות בחודש אפריל. 

 ביום שישי מסרה ממשלת ארה"ב כי מספר מקומות העבודה החדשים צמח בחודש מאי ב-41 אלף, לעומת תחזיות לעלייה של כ-70 אלף. זאת, למרות ששיעור האבטלה ירד לרמה של 5.8% לעומת 6% בחודש הקודם. נוכח הנתונים המאכזבים, כמו גם החששות הגוברים ביחס למידת היושר של המגזר העסקי באמריקה, איום הטרור והסכנה לפריצת מלחמה גרעינית, נראה כי עלייה במדד ביטחון הצרכנים תהיה סימן מבשר טובות לשוק המניות ולכלכלה, אמרו כלכלנים. 

 במקביל, בעקבות היחלשות הדולר, צפויה כנראה עלייה במחירי היבוא - דבר שעשוי להחזיר את האינפלציה למסכי המכ"ם של המשקיעים. הכלכלנים צופים כי המחירים בחודש מאי רשמו עלייה קלה של 0.1% לעומת  בסך הכל, טענו האסטרטגים כי אחרי מספר שבועות של ירידות במדדים המובילים, ועל רקע הנתונים הכלכליים המצביעים על מגמה מעורבת, נראית התחזית לעתיד שוק המניות מעורפלת  החודש הקודם, אחרי ירידה של 0.2% באפריל. מדד הליבה, אשר אינו כולל את מגזרי המזון והאנרגיה התנודתיים, צפוי אף הוא לעלות ב-0.1% - שיעור גידול דומה לזה שנרשם בחודש הקודם. 

 נתוני התפוקה התעשייתית, שצפויים להתפרסם ביום שישי, עשויים לבטא עלייה של 0.4% במאי - גידול בשיעור דומה לזה שנרשם בחודש הקודם. נתוני המלאי העסקי צפויים להצביע על כך שקצב חיסול המלאי של העסקים ירד בחודש מאי לעומת אפריל. הכלכלנים צופים ירידה של 0.2% במלאי העסקי בחודש מאי, לעומת נפילה של 0.3% באפריל. "נכון לעכשיו העסקים עדיין מקצצים בהיקף המלאי אך בשיעור חד פחות מבעבר", אמר גלאסמן. "הדבר יגרום לאנשים למתן במעט את תחושתם כי צפויה צמיחה בטווח הקצר", אמר. 


 לצאת מן המיצרים 


 בסך הכל, טענו האסטרטגים כי אחרי מספר שבועות של ירידות במדדים המובילים, ועל רקע הנתונים הכלכליים המצביעים על מגמה מעורבת, נראית התחזית לעתיד שוק המניות מעורפלת. 

 "איבדנו לחלוטין את האמון ביחס למנהלים הבכירים, תיקי השקעות רבים ממונפים מאוד בשורטים על אופציות מכר או אופציות קנייה, והצפיות היא אפסית", אמר פיל ראפט, מנהל השקעות וסגן נשיא בכיר  "איבדנו לחלוטין את האמון ביחס למנהלים הבכירים, תיקי השקעות רבים ממונפים מאוד בשורטים על אופציות מכר או אופציות קנייה, והצפיות היא אפסית"  בפוג'י פיוצ'רס. "אינני רואה דבר שיכול לזרז את היציאה מן המיצרים הללו, אלא אם אחת ממובילות השוק תדווח על רווחי עתק", אמר. בשבוע שעבר, הבהילה ענקית השבבים  אינטל (  INTC  [10]  :NASDAQ)  את השוק כאשר פירסמה אזהרת הכנסות לרבעון השני בעדכון החצי רבעוני שלה. 

 למרבה הצער, מעט מאוד חברות מובילות צפויות לפרסם את התוצאות הכספיות שלהן השבוע, וגם לא צפויים עדכונים חצי רבעוניים של חברות מרכזיות. בין החברות המוכרות שצפויות לדווח השבוע: חברת התוכנה אדובי (סימול ADBE) וספקית שירותי המס והפיננסים H  בלוק (סימול HRB). 

 עם זאת, כמה כנסים של ברוקרים שצפויים להיערך השבוע עשויים להניב חדשות. כנס של מריל לינץ' על טכנולוגיה, מדיה וטלקום מתחיל ביום שני; כנס של פרודנשל על ביוטכנולוגיה ביום שלישי; וגולדמן נותן חסות לכנס בנושא שירותים רפואיים, אף הוא ביום שלישי.