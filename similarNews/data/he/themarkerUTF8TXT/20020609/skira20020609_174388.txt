להלן המשך טיעוניו של נביא הזעם, איאן גורדון, הנוגעים לכלכלתה של ארה"ב, שחלקן הראשון הובא במדור זה ביום א', 2 ביוני. 

 * ארה"ב היא הלווה הגדולה בעולם. חובה עומד על 30 טריליון דולר, מהם 23 טריליון דולר חוב פרטי-צרכני ו-7 מיליארד דולר חוב ממשלתי, או כ-108,401 דולר לנפש. משמע שארה"ב תצטרך לספק לנושיה יום אחד 30 טריליון דולר בסחורות ובשירותים: משימה בלתי אפשרית. 

 * חובה של ארה"ב גדל בקצב מהיר מכלכלתה. ב-1929 היתה רמת החוב/תמ"ג בשיאה, 263.1% מתוצרה המקומי הגולמי; ב-269.1% - 1999. הפער הגואה בין שיעור הגידול בחוב לשיעור הגידול בתמ"ג נגלה בכך שבעוד שב-1957 ייצר חוב של דולר 54 סנטים של הכנסה לאומית, היום הוא מייצר רק 26 סנט. 

 * אין מגזר בארה"ב שאינו שותף לבועת החוב ביובל האחרון: ממשל, תאגידים וצרכנים, שחובותיהם הרקיעו שחקים. 

 * ב-15 רבעים בין 1998 לשלהי 2001, עלתה מצבת המשכנתאות (הלא יצרנית) בארה"ב ב-4 טריליון דולר, או ב-75%, בעוד התמ"ג צמח רק ב-1.9 טריליון דולר, או ב-22%. מעולם לא העיק חוב כה לא יצרני על מערכת אשראי. 

 * ב-11 קיצוצי ריבית הבסיס הדולרית שיזם הבנק המרכזי בארה"ב ב-2001 לא היה כדי לחלץ את המשק האמריקאי ממיתון. מן הסתם, ישימה האימרה "אל תיאבק בבנק המרכזי" בעתות שגשוג, לא בעתות שפל. 

 * גם במשבר 1929 הפחית הפד את ריבית הבסיס (ליתר דיוק, את שער הניכיון) בהדרגה מ-6% ל-1% והותירו ברמה זו שמונה שנים תמימות. ללא הועיל - בגלל רתיעתם של הבנקים לנפח את מצבת הלוואותיהם. תרחיש זה חוזר, למרבה הצער, גם בימינו; והתוצאה עשויה להיות דומה. 

 כאז כן עתה, חרף העלייה באבטלה והתפשטות המשבר ברחבי העולם, לא חסרו אופטימיסטים. אחד מהם היה הנשיא הובר שהכריז לתומו באחד במאי 1930: "אני משוכנע שהגרוע מאחורינו. ההתאוששות בדרך"  הפער בין הריבית הארוכה ל-30 שנה לריבית הקצרה עומד עכשיו על כ-3.75% לעומת כ-1.75% לפני שנה: עדות לכך שהמחסור באשראי צובר תאוצה; מתכון בדוק לפשיטות רגל. 

 * שערי ריבית לטווח ארוך גואים כשנמלטים משקיעים מאג"ח ארוכות טווח לעבר מכשירים קצרי טווח, כשטרי אוצר נזילים. 

 כשמתרחבים הפערים בין שערי ריבית ארוכי טווח לשערי ריבית קצרי טווח, כפי שקורה בימינו, יש מתרצים את התופעה כנעוצה בציפיות להתאוששות כלכלית. היפוכו של דבר, אומר איאן גורדון. 

 * חרף 11 קיצוצי ריבית, חווה ארה"ב שוק דובי זה כשנתיים, כשבסופן של 2000 ו-2001 ננעלו מדדי המניות ברמות נמוכות מאלה שבתחילתן. גם היום נמוכים שערי המדדים משהיו בשלהי 2001. הלהט הספקולטיווי נעלם. עמלות הברוקרים והכנסותיהם מהנפקות וממיזוגים פוחתות. האשראי שהם מעניקים ללקוחותיהם לצורך רכישת מניות (במארג'ה) בסימן נסיגה. 

 חיסולם של חובות מצריך זמן. ב-1929 התמשך תהליך זה כארבע שנים. במהלכן צומצם הסחר הבינלאומי; לא נפרעו הלוואות; והוכרז מורטוריום גורף. בשלבו האחרון של המשבר, שתחילתו ב-1932, קרסה המערכת הבנקאית בארה"ב; ובמארס 1933, ננעלו שעריהם של כל הבנקים המסחריים. 

 כאז כן עתה, חרף העלייה באבטלה והתפשטות המשבר ברחבי העולם, לא חסרו אופטימיסטים. אחד מהם היה הנשיא הובר שהכריז לתומו באחד במאי 1930: "אני משוכנע שהגרוע מאחורינו. ההתאוששות בדרך". 


 קישורים נוספים 
 דמיון מצמרר בין קדם-משבר 1929 לימינו - חלק א'  [11]