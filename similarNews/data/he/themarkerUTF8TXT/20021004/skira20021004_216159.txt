המגעים בין בנק  הפועלים (  פעלים  [10]  : ת"א)  ובעלי השליטה בו לבין המפקח על הבנקים בעניין משיכת דיווידנדים עדיין נמשכים, אף שהמפקח כבר חזר  על המלצתו לאסור חלוקת דיווידנדים השנה. קבוצת אריסון דנקנר, השולטת בבנק הפועלים, מעוניינת בחלוקת דיווידנד על ידי הבנק מכמה סיבות. הראשונה והחשובה שבהן היא הצורך של חברי הקבוצה, ובראשם חברת  תעשיות מלח  (  מלח  [11]  : ת"א)  שבשליטת משפחת דנקנר, להשתמש בדיווידנד להחזר הלוואות. תעשיות מלח חייבת לשלם לבנק לאומי עד 24 באוקטובר כ-70 מיליון שקל בגין ההלוואה שנטלה מהבנק ב-97', לצורך רכישת השליטה בבנק הפועלים. 

 המקור למימון ההלוואה עד כה היה הדיווידנדים שחילק בנק הפועלים, אך ב-15 החודשים האחרונים לא חילק הבנק דיווידנדים, ועקב כך נאלצה תעשיות מלח לקחת הלוואות גישור מבנק  לאומי (  לאומי  [12]  : ת"א)  לשם פירעון תשלומי הריבית התקופתיים. הדנקנרים מוטרדים מאוד מכך שהמפקח על הבנקים מונע מהם למשוך דיווידנדים, ומאלץ אותם עקב כך למצוא אלטרנטיבות אחרות לשירות החוב שלהם לבנק לאומי. 

 לפי מצגת שערך עבור אלרם משרד קוסט, פורר את גבאי, הדיווידנדים מבנק הפועלים אמורים לשמש מרכיב מרכזי בתזרימי המזומנים של הקבוצה לאחר השלמת הרה-ארגון. כך למשל, במצגת נכתב כי הדיווידנד הצפוי מתעשיות מלח (כלומר מהבנק ומהפעילות התעשייתית של החברה) הוא 13 מיליון דולר ב-21 ,2002 מיליון דולר ב-30 ,2003 מיליון דולר ב-2004, ו-35 מיליון דולר ב-2005. כרגע, לפחות, נראה שההנחה הראשונה לגבי התזרים הצפוי בחברה כבר התבדתה. תעשיות מלח אינה יכולה לחלק 13 מיליון דולר, משום שבנק הפועלים כנראה לא יחלק השנה דיווידנד כלל.  גם אם המפקח יחזור בו, נראה כי הדיווידנד שיחלק הבנק יהיה סמלי. גם בבנק עצמו סבורים כי אין זאת שנה רגילה, ולכן מעדיפים שלא לקיים את מדיניות הדיווידנד הרגילה של חלוקת לפחות 50% מהרווח הנקי 

 גם אם המפקח יחזור בו, נראה כי הדיווידנד שיחלק הבנק יהיה סמלי. גם בבנק עצמו סבורים כי אין זאת שנה רגילה, ולכן מעדיפים שלא לקיים את מדיניות הדיווידנד הרגילה של חלוקת לפחות 50% מהרווח הנקי. כיום יכול הבנק, תיאורטית, לחלק לפי מדיניות זו  כ-700 מיליון שקל, אך ברור שאם  יחולק דיווידנד הוא יהיה בסכום נמוך בהרבה. 

 בימים אלה של מצוקת אשראי וקשיים בכל הסקטור העסקי קשה למצוא אלטרנטיבות לתזרימי הדיווידנדים שחילק בנק הפועלים בשנים האחרונות. הדנקנרים נתקלים במצוקת המקורות הזאת גם כאשר הם מנסים לארגן את חבילת המימון לצורך הרה ארגון בחברות המשפחתיות שלהם תחת אלרן, וכן במהלכים שעושה נוחי דנקנר וקבוצתו להשגת מימון לרכישת השליטה באי.די.בי. 


 הפקת לקחים של בנק ישראל ממכירת הפועלים 


 המפקח על הבנקים, יצחק טל, נתן ביטוי לדעתו בעניין נטילת הלוואה מבנק אחד לשם רכישת בנק שני במארס 99' כאשר פירסם הוראות המגבילות סוג כזה של עסקות. הוא קבע כי היקף כל האשראי הניתן על ידי בנק אחד לשם מימון רכישת אמצעי שליטה בבנק אחר, לא יעלה על 5% מהונו של הבנק המממן או על 5% מהונו של הבנק הנרכש. 

 ההוראה היתה תוצאה של הפקת לקחים ממכירת השליטה בבנק הפועלים לקבוצת אריסון דנקנר. המפקח גילה כי תעשיות מלח, שבשליטת משפחת דנקנר, רכשה 11.7% מהונו של בנק הפועלים, בהלוואה של 1.4 מיליארד שקל שנטלה מבנק לאומי. ההלוואה ניתנה כנגד שיעבוד חלק מהמניות שנרכשו בבנק הפועלים וכנגד קרקעות בעתלית ובאילת שבבעלות תעשיות מלח. היקף ההלוואה שנטלה החברה הסתכם בכ-14% מהונו של בנק לאומי וכ-12% מהונו של בנק הפועלים. 

 בהוראה שפירסם אז טל הוסבר כי רכישת אמצעי שליטה בבנק במימון בנק אחר בשיעור מהותי מעוררת כמה בעיות: 

 * פוטנציאל להיווצרות תלות צולבת בין הבנקים ובעליהם. תלות זו יוצרת סיכון לבנקים, ועלולה לפגוע בתחרות במערכת הבנקאות, ולהכניס שיקולים זרים בניהול האשראי על ידי התאגיד הבנקאי. 

 * פוטנציאל לפגיעה בהיקף ובמבנה הון הבנקים, עקב הכורח לחלק דיווידנדים מרווחים שוטפים ומרווחי הון כדי שהבעלים יוכלו לעמוד בהחזר ההלוואות. 

 * פוטנציאל להשפעה מערכתית צולבת במקרה של כשל באחד הבנקים, שימנע מבעליו להחזיר את ההלוואות לבנקים המלווים. מצב זה עלול לגרום לקיזוז הון ולהחריף את המשבר. 

 קריאה של אזהרות אלה כיום מלמדת כי אף שהן נכתבו  בתקופה טובה של המשק, הן משקפות חששות ממשיים.  שתעשיות מלח תמצא כנראה את המקורות למימון תשלומי הריבית הקרובים לבנק לאומי, אף שבנק הפועלים לא יחלק דיווידנד בתקופה הקרובה. ואולם זו לא הבעיה היחידה. 

 במסגרת הבדיקות הצפויות של עסקת אלרן, הרוכשת את השליטה בתעשיות מלח, דור כימילקים ודנקנר השקעות, יבדוק בנק ישראל את איתנותה הפיננסית של הקבוצה ושל בעליה. מדובר בסוג של העברת אמצעי שליטה בבנק הפועלים, ולכן העסקה צריכה לקבל את אישורו של בנק ישראל. 

 השאלה הגדולה היא אם בנק ישראל יסתכל על העסקה כעל מהלך ארגוני פנימי של הדנקנרים, או כעסקה חדשה להעברת אמצעי השליטה בבנק הפועלים. אם יבחר באפשרות הראשונה, סיכוי העסקה לקבל אישור גדולים. אם יבחר באפשרות השנייה, אפשר לצפות לקשיים באישורה. 

 ראשית, משום שמדובר בהגדלת היקף האשראי של אלרן על ההשקעה הקיימת בבנק הפועלים (ומנגד החברה תזרים לבנק לאומי בטחונות חדשים). שנית משום שהמגבלה שהטיל המפקח במארס 99' על מימון רכישת אמצעי שליטה בבנק באמצעות אשראי מבנק אחר, עשויה לעמוד כאן למבחן. ברור כי תעשיות מלח לא היתה יכולה לרכוש כיום את השליטה בהפועלים באמצעות אשראי כל כך גדול מלאומי. כעת מבקשת החברה לארגן מחדש את עסקיה, ולשם כך היא מבקשת אשראי נוסף. ייתכן כי המפקח על הבנקים ינסה להפוך את המגבלה שהטיל לרלוונטית, כלומר, ימנע מתעשיות מלח ליטול אשראי נוסף מבנק לאומי.