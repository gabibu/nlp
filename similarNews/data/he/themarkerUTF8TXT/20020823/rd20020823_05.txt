מספר האמריקאים שאינם מרוצים ממקום עבודתם עלה ב-7 השנים האחרונות - והירידה במדד שביעות הרצון התרחשה בכל קבוצות הגיל וההכנסה, כך עולה מסקר שהקיף 5,000 בתי אב אמריקאים ונערך על ידי קונפרנס בורד, קבוצת מחקר עסקי ללא מטרת רווח. 

 51% בלבד מתושבי אמריקה מרוצים ממשרותיהם, בהשוואה ל-59% ב-1995. 

 הפועלים ממורמרים בעיקר מסוגיות שכר וקידום מקצועי, אך הסקר לימד גם על התגברות חוסר שביעות רצונם מהיעדר הטבות כתוכניות ביטוח בריאות ותוכניות פנסיה ומלוח זמנים נוקשה. 

 "בקרב העובדים קיימת תחושה כללית גוברת של חוסר שביעות רצון", אמרה לין פרנקו, מנהלת מרכז המחקר הצרכני של הקונפרנס בורד. 

 קריסטן גילברט, בת 30 ממונרו שבצפון קרוליינה, אמרה שהגידול בשעות העבודה והתכווצות הבונוסים הביאו אותה לעזוב משרה כמנהלת בחנות Bath  &  Body Works בתחילת החודש. היא החלה לעבוד במשרה חדשה לפני שבועיים כנציגת שירות לקוחות בבנק אמריקן קומיוניטי. למרות שהמעבר הביא לפיחות בשכרה, יום העבודה הקצר והיציב יותר כבר החל להקל עליה, לדבריה. 

 גילאי 35-44 הפגינו את הירידה החדה ביותר במדד שביעות הרצון הכללית - רק 47.4% היו מרוצים מעבודתם, בהשוואה ל-60.9% ב-1995. אנשים בטווח גילאים זה היוו בעבר את הקבוצה המאושרת ביותר בכוח האדם האמריקאי, לדברי הקונפרנס בורד. 

 את מי או מה יש להאשים בעלייה במספר העובדים הממורמרים? פרנקו מצביעה על "הכלכלה החדשה" בטשטוש הגבול שבין חיי העבודה לחיים הפרטיים. 

 "הפכנו במידה רבה יותר לחברה של 24/7", אומרת פרנקו כשהיא מתכוונת לשבוע עבודה של 7 ימים של 24 שעות כל אחד. אך כתוצאה מגלישת העבודה לתחומי חיים אחרים חשים העובדים, לדברי פרנקו, לחץ רב הרבה יותר. ובנוסף, מכשירי הטלפון הסלולריים ותיבות הדואר האלקטרוני, שהיו הרבה פחות נפוצים ב-1995, הפכו כיום לכלי עבודה סטנדרטיים ובעטיים מצפים המעסיקים לסיום מהיר יותר של פרויקטים. 

 מומחה ההשמה ג'ים אפלי אמר שלקוחותיו מתלוננים כל העת על המתח הגובר במקום העבודה: "אני שומע מהם תלונות על שבועות עבודה של 60,70,80 שעות, עבודות בסופי שבוע, הניתוק מבני המשפחה. אני מתבקש להשיג יותר עם פחות תמיכה מהאנשים סביבי, מכיוון שהם עסוקים בקיצוצים". 

 לקוחות רבים מגיעים למשרדו של אפלבי מכיוון שפוטרו בשל מיזוג או צעדים לקיצוץ עלויות. "הרבה  את מי או מה יש להאשים בעלייה במספר העובדים הממורמרים? פרנקו מצביעה על "הכלכלה החדשה" בטשטוש הגבול שבין חיי העבודה לחיים הפרטיים  מהם אומרים לנו, 'אני שמח למדי שזה קרה לי, עולם העסקים האמריקאי יצא לי מהאף'". 

 נראה שחוסר שביעות הרצון הגוברת אינה נובעת מן המיתון הכלכלי. אפילו בשנת 2000, כשהמצב הכלכלי היה טוב יותר, נרשמה עלייה בחוסר שביעות הרצון, לדברי פרנקו. 

 תמי לססנה, יועצת מקצועית מורשית המתמחה בסיוע לאנשים עם בעיות עבודה, מספרת שרבים הפוקדים את משרדה מתלוננים שמקום העבודה הפך לסיר לחץ. 

 "עורכי דין במשרדים גדולים נדרשים לעשות יותר עם פחות משאבים", אומרת לססנה. "אני שומעת זאת שוב ושוב". 

 התיאוריה שלו: בשנות ה-90 הוביל מסע הצלב להעלאת מחירי המניות את החברות לדרוש עוד ועוד מעובדיהן. 

 למעשה, החלק של יום העבודה ממנו מגלים האמריקאים שביעות רצון יחסית הוא המקום בו הם פטורים יחסית מן הלחץ שבמשרד: הנסיעה היומית לעבודה. 

 "אני מניחה שמדובר כנראה בזמן הדממה", מעריכה פרנקו. או אולי, היא אומרת, "הם אוהבים את הנסיעה הביתה".