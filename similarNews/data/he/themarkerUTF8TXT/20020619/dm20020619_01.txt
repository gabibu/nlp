אם למישהו נותרו שרידי אופטימיות לגבי שוק המניות האמריקאי וסיכויי ההתאוששות של המגזר העסקי, באו אפל, AMD, אורקל וסיינה, וכתשו אותם. אזהרות מאיימות של שלוש חברות הטכנולוגיה הובילו את השווקים למגמה חסרת פשרות של ירידה. 

 שוקי אסיה נסגרו בירידות יוצאות דופן הבוקר: מדד הניקיי בטוקיו נפל ב-3.4%; מדד הקוספי בקוריאה, מהמדדים המצטיינים בעולם השנה, נפל ב-4.1%; טייוואן נפלה ב-2.5%. 

 באירופה נראה המצב דומה. השווקים, התנודתיים פחות מוול סטריט ואסיה בדרך כלל, נפתחו לפני שעה קלה בירידות של כ-2%. 

 החוזים העתידיים על מדדי נאסד"ק 100 ו-S  500, המשמשים כסמנים לכיוון השוק בשעות שאינן שעות מסחר הממשי, רושמים עתה ירידות נומינליות של 4% ו-1.5%, בהתאמה, המשקפות ציפיות לירידה של 1.5% במדד S  וירידה של 1.7% בנאסד"ק 100*. בהתקרב שעת פתיחתו של המסחר נראה כי רק בשורות טובות במידה יוצאת מגדר הרגיל, נאמר - הבאתו לדין של אוסמה בן לאדן או אירוע כלכלי בסדר גודל של נס תנ"כי - יוכלו לשנות את המגמה. 

 במסחר לאחר הסגירה הגיבו המשקיעים בצורה הולמת לחדשות הרעות. אפל הורידה את תחזית הרווח שלה מ-11 סנט ל-8-10 סנט למניה, ונפלה ב-12.9%.  במסחר לאחר הסגירה הגיבו המשקיעים בצורה הולמת לחדשות הרעות: אפל נפלה ב-12.9% וסיינה ונפלה ב-7.7%  סיינה הזהירה כי הכנסותיה המשותפות עם ONI, אותה רכשה, יהיו נמוכות מהכנסותיה שלה לבד ברבעון הקודם, ונפלה ב-7.7%. 

 AMD נפלה ב-18% במסחר לאחר הסגירה לאחר שהורידה את תחזית המכירות של הרבעון השני, ואמרה כי תרשום הפסד תפעולי נכבד. 

 אורקל דווקא עלתה ב-3.6% במסחר לאחר הסגירה. חברת התוכנה שבתה את לב המשקיעים, כך נראה, בזכות עלייה על תחזית ההכנסות לרבעון האחרון. אולם גם ההפתעה החיובית הזו עומדת בצל כבד - ירידה של 23% ברווח הרבעוני, ואזהרה כי הכנסותיה ברבעון הנוכחי ייפלו עד 25% מהרבעון המקביל. 

 לסבך השערוריות המכות עתה בוול סטריט נוספה חקירה כנגד מיקרון, יצרנית השבבים. משרד המשפטים בארה"ב חוקר אם החברה פגעה בחוקי התחרות החופשית. 

 צרפו כל זאת לגל ההמלצות שפירסמו בחודשים האחרונים בנקי השקעות למשקיעים - הקוראות לצמצם את ההשקעות בשוק האמריקאי בשל חולשת המגזר העסקי והדולר - ותקבלו שוק שאין בו הבטחה רבה. שרידי האופטימיות המופרזת שיצרה בועת הטכנולוגיה לא התנדפו באמת, גם לא היום, ועד שלא יקרה כן, אין לשוק כל סיכוי לשבור את המגמה ארוכת הטווח של ירידות ודשדוש. 

 * המסחר בחוזים מתנהל בשעות שמחוץ למסחר הרגיל. כדי לחשב את הפער האמיתי בין החוזים למדדים, נדרש חישוב "ערך הוגן" של המדדים, הכולל את הפחתת עלות המסחר במניות והוספת שווי דיווידנדים למחיר המדדים. בנוסף, הירידות בחוזים מחושבות כנגד ערך שרשמו במסחר לאחר הסגירה, ובמקרה זה - גבוה יותר ממחיר הסגירה. בתיקון טכני זה נראה כי ההפרש בין החוזים למדדים אכן שלילי - מה שמצביע על מגמת ירידה, אולם הוא קטן יותר מהירידה הנומינלית במחיר החוזים. 


 קישורים נוספים 
 סיינה מזהירה מנפילה קשה בהכנסות בעקבות המיזוג עם ONI סיסטמס  [10] 

 אזהרת רווח לאפל: חוזה שהכנסותיה ייפלו ב-10% מהתחזיות המוקדמות; המניה נפלה ב-13% במסחר שלאחר הסגירה  [11] 

 ענקית שבבי הזיכרון מיקרון נחקרת בידי משרד המשפטים בחשד להתארגנות אנטי תחרותית של חברות בענף  [12] 

 AMD קיצצה ברבע את תחזית המכירות ברבעון השני; צופה מכירות של 620-700 מיליון דולר  [13]