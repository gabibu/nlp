מילון אוקספורד קובע שאחד השימושים הראשונים במילה "מובייל" היה בהקשר לצירוף המלים בשפה הלטינית, mobile vulgus, ההמון הרגשני. כיום חיי המובייל נצמדים לאותו מונח במקור. כך כתבה ד"ר סאדי פלנט, במחקר מקיף שערכה בשנה שעברה עבור חברת מוטורולה, בנוגע להשפעות הטלפון הסלולרי על החברה וחיי הפרט. 

 פלנט, אחת מההוגות המתקדמות ביותר בתחום הקשר האנושי לטכנולוגיה, טוענת שהטלפון הסלולרי מציג משמעויות חדשות של מהירות וקישוריות לחיים החברתיים, יוצר סוגים חדשים של יחסים בין פרטים ובקרב ההמון האורבני. מבחינה זו, המובייל יכול לסייע לקידום הצמיחה של עולם פרטי חדש, קהילה וירטואלית אשר יכולה לפעול בצוותא בתוך דקות. 

 אבל בעוד שנוקיה ואריקסון מנסות לדחוף את אותו המון אורבני להתחיל לאמץ את שירותי הערך המוסף המתקדמים של משלוח הודעות מולטימדיה MMS, בסלקום מאמינים שעדיין לא מוצו שירותי בסיסיים יותר כמו הודעות SMS ויישומים המבוססים על התא הקולי. 

 צביקה פקולה, סמנכ"ל השיווק של טוען ששירות שמבוסס על מכשיר הינו בעייתי, ולכן ייקח עוד הרבה זמן עד אשר יהיו בשוק מספיק מכשירים תומכי MMS כדי שניתן יהיה להטמיע טכנולוגיה של הפצה הודעות מולטימדיה. 


 תולים תקוות בפלח השוק הצעיר 


 נכון שבאירופה, צופים עוד השנה שמספר הודעות ה-MMS יסתכם ב-36 מיליון לחודש וב-216 מיליון בכל שנת 2002. אולם בסלקום מעדיפים להתמקד כיום בניצול הפוטנציאל של משלוח הודעת SMS ולא בגירסה המתקדמת MMS - שילוב של תמונה, טקסט וקול. 

 משום כך, העדיפה מפעילת הסלולר הגדולה בישראל לחתום על הסכם עם חברת איי.סי.קיו (ICQ) לאספקת שירותי מסרים מיידיים (IM) לטלפונים סלולריים. 

 אורן מוסט, המשנה לנשיא סלקום וראש חטיבת הלקוחות, תולה תקווה גדולה שפלח השוק הצעיר של סלקום יאמץ את השירות החדש ויגדיל את תעבורת הודעות ה-sms ברשת של החברה. כיום, רק כשליש מתוך 2.3 מיליון מנויי סלקום שולח או מקבל הודעות SMS, בעיקר מנויים בקבוצת הגילאים 15 עד 25 שנה. 

 ברשת סלקום מועברות כיום כ-50 מיליון הודעות SMS בחודש, לעומת 500 אלף הודעות SMS בתחילת שנת 2000. משמעות הדבר היא כי לקוח של סלקום שולח כיום בממוצע כ22 הודעות SMS בחודש. בסלקום מסרבים לחשוף בכמה מסתכמות ההכנסות של החברה מהודעות SMS, וגם חישוב גס על בסיס מחיר של 23.6 אג' להודעה, שמשמעותו 12 מיליון שקל לחודש, הנתון ייתכן שנראה שמרני מדי, אבל הוא עדיין שולי לעומת הכנסות של 1.2 מיליארד שקל ברבעון הראשון של שנת 2002. 


 סרטונים מהמונדיאל על הצג 


 בסלקום חושבים שניתן להגדיל את ההכנסות מ-SMS אלא גם משירותים פשוטים עוד יותר כמו המשיבון הקולי של מנויי הסלולר. אלדד כהן, מנהל מחלקת שירותים ומוצרים מתקדמים, הגה את הרעיון של שירות כוכבית כוכבית (**). חידוש עולמי המאפשר ללקוחות סלקום להגיע לעולם התוכן באמצעות המשיבון. 

 קומברס (  CMVT  [10]  : NASDAQ)  , ספקית מערכת התאים הקוליים של סלקום, הופתעה מהרעיון, אבל הפכה אותו לישים על הרשת של סלקום. עכשיו, סלקום כבר ניגשה לרשום פטנט על השירות החדשני, ובעתיד אולי תקבל אפילו תמלוגים מחברות שקומברס תמכור להם את אותו שירות. 

 השירות, דרך אגב, מאפשר למנוי להתקשר למשיבון הקולי שלו, ובלחיצה כפולה על מקש הכוכבית, הוא יכול לשמוע מבזקי חדשות, תחזית הורוסקופ, מידע כלכלי וגם לשלוח הודעות SMS קבועות תוך כדי נהיגה ברכב. התשלום עבור השירות נגבה עבור זמן אוויר בלבד. 

 אבל ההתמקדות של סלקום בהרחבת השימוש ביישומים ערך מוסף קיימים, אינה עוצרת בעדה לקדם במקביל את ההיערכותה להשקת שירותי אינטרנט סלולר. רשת דור הביניים בטכנולוגיית GPRS כבר מוכנה וצביקה שחורי, סמנכ"ל פיתוח ומיזמים טכנולגיים בסלקום, כבר צופה בסרטוני וידיאו מהמונדיאל על צג הסלולר שלו. עד המונדיאל הבא, לקוחות סלקום ישלחו SMS וימתינו בסבלנות ל-MMS. 


 קישורים נוספים 
 סלקום חתמה על הסכם עם ICQ לאספקת שירותי מסרים מיידיים לסלולר  [11]