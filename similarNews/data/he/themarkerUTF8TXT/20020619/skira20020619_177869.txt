קריאה במדורי הכלכלה בעיתונים נהפכה בשנה האחרונה להרגל מעיק לרבים מאנשי העסקים והכלכלה במשק הישראלי. מכל טור, כל עמוד וכל מדור תוקפות אותך ידיעות שליליות שרבות מהן קשורות במישרין או בעקיפין לעסקים שלך. 

 ואולם אתמול, כאשר כמה מבכירי המוסדות הפיננסיים בישראל פתחו את מדורי הכלכלה בעיתונים, היתה להם אתנחתא קומית כאשר קראו את הידיעה כי ניתוח של בנק ההשקעות האמריקאי מריל לינץ' מעלה כי בישראל יש 5,000 מיליונרים - אנשים שיש להם יותר ממיליון דולר במזומן, נקי ממס וחובות. 

 יו"ר בנק הפועלים, שלמה נחמה, צחק; הוא יודע שרק אצלו בבנק יש כמה אלפים בודדים של לקוחות שיש להם פיקדונות, תוכניות חיסכון, קופות גמל וקרנות נאמנות בסכום גדול ממיליון דולר - בעוד שהנתח שלו במערכת הפיננסית כולה הוא פחות מרבע. 

 גליה מאור גיחכה אף היא; היא יודעת פחות או יותר את חלקו של בנק לאומי במערכת, וברור לה שהמספר של מריל לינץ' מוטה למטה בצורה קיצונית; בהנהלת בנק לאומי מישהו העיר אתמול שמספר האנשים שיש להם סכום כפול או משולש עולה אף הוא על 5,000 איש. 

 מנכ"ל מגדל, איזי כהן, השתעשע גם הוא; כהן יודע שרק אצלו בחברת הביטוח יש מאות לקוחות שמחזיקים בפוליסת ביטוח בסכום גבוה ממיליון דולר, כאשר רוב הסכום יהיה פטור ממס כאשר ייצאו לפנסיה. 

 אביגדור קפלן, יאיר המבורגר, יוסי חכמי - כל מנהלי חברות הביטוח הישראליות - תמהו על המספר של מריל לינץ';  גיל שויד, דב בהרב וקובי אלכסנדר יודעים שרק בשלוש החברות שלהם יש כמה מאות עובדים שנהפכו בשלוש השנים האחרונות למיליונרים בדולרים  הם הרי יודעים שהנתח שלהם במערכת הפיננסית קטן, אבל מספר המיליונרים אצלם גדול בהרבה ממה שנגזר מהמספר של מריל לינץ'. 

 גיל שויד, דב בהרב, קובי אלכסנדר - המנכ"לים של שלוש חברות ההיי-טק הגדולות, צ'ק פוינט, אמדוקס וקומברס - התפלאו גם הם: הם יודעים שרק בשלוש החברות שלהם יש כמה מאות עובדים שנהפכו בשלוש השנים האחרונות למיליונרים בדולרים ממימוש אופציות בימי הבועה. 

 אבל משועשע מכולם היה מנכ"לה של אחת מחברות הייעוץ הגדולות בישראל שהתבקש על ידי אחד הבנקים הגדולים להכין עבודת ניתוח על מספר המיליונרים בישראל. הוא קיבל נגישות לנתונים הפנימיים של הבנק, אסף נתונים בבנקים אחרים וקיבל אומדן של 33 אלף איש. הניתוח של אותה חברת מחקר נעשה לפני 5 שנים, לפני הבום האדיר בעולם ההיי-טק שיצר מאות רבות של מיליונרים חדשים בישראל. 

 כמובן שמספר המיליונרים בפועל כנראה גדול בהרבה ממה שמנהלי הבנקים בישראל יכולים לדעת שכן לישראלים רבים, בעיקר לעשירים שבהם, יש חשבונות בנק ברחבי העולם. בשוק ההון מעריכים כי מדובר ב-3-5 מיליארד דולר לפחות: רוב הכסף נצבר אצל קומץ עשירים, אבל יש הרבה יותר מאלף אנשים עם סכומים גדולים ממיליון דולר בחו"ל. 

 האמת היא שלא צריך לעשות עבודת מחקר יוצאת דופן; לכל מי שמעורה בשוק ההון המקומי ברור שמספר המיליונרים בישראל עולה במכפלות על 5,000;  לא צריך לעשות עבודת מחקר יוצאת דופן - לכל מי שמעורה בשוק ההון המקומי ברור שמספר המיליונרים בישראל עולה במכפלות על 5,000  מנהלים בכירים בגופים הפיננסיים הגדולים העריכו אתמול את המספר בין 10,000, הממעיטים, עד 40 אלף איש, המפריזים. הערכה שלנו היא שמדובר לפחות ב-20 אלף איש. 

 האנליסטים הם היום שקי החבטות של שוקי ההון בכל העולם, ובעיקר בארצות הברית. כל השחקנים בשוק ההון לא מפסיקים להכות בהם בשנה האחרונה, לאחר שרוב המניות שהם המליצו עליהן נפלו ב-70%-90%, וחלקן פשטו את הרגל רגע אחרי שקיבלו המלצות "קנייה" חמות. 

 האנליסטים של מריל לינץ' אמנם עומדים במרכז החקירה הגדולה שמנהל התובע של ניו יורק - אבל זה מקרי; זה רק משום שהם הראשונים ש"נתפסו על חם" עם עדויות מרשיעות - מסרי דואר אלקטרוני פנימיים בין אנליסטים בחברה בהם העריכו כי חלק מהמניות עליהן הם ממליצים ללקוחות הן בעצם "זבל" שאסור לגעת בו עם מקל. 

 לכל המשקיעים ברור לכאורה מדוע האנליסטים המליצו בכוח על המניות, ונתנו תחזיות מופרכות לצמיחה בהכנסות וגידול ברווחים - היה להם אינטרס לקדם את החברות כדי לקבל עמלות של הנפקות, ייעוץ ומסחר. 

 ולכן הדו"ח של מריל לינץ' על מספר המיליונרים בישראל הוא דווקא הזדמנות טובה להזכיר כי חלק גדול מהתחזיות המופרכות של האנליסטים לא נבעו מניגודי אינטרסים: הם באמת האמינו במקרים רבים בהמלצות שלהם, שהרי רבים מהם לא שונים מהמשקיע הקטן - כאשר הבועה רותחת, הם מתבלבלים. 

 למריל לינץ' לא היה שום אינטרס לתת אומדן כה מוטה מטה למספר המיליונרים בישראל. הדו"ח שלהם נכתב בתום לב גמור. הם לא הרוויחו שום דבר מזה שהכינו ניתוח מצחיק שאומד את מספר המיליונרים בישראל בכשליש או שביעית מהמספר האמיתי. 

 את הפער של מאות אחוזים בין האומדן שלהם לבין המספר האמיתי ניתן לייחס רק להעדר עבודת ניתוח רצינית,  את הפער של מאות אחוזים בין האומדן של מריל לינץ' לבין המספר האמיתי ניתן לייחס רק להעדר עבודת ניתוח רצינית, לשליפה מהירה שנעשתה בלי בדיקה יותר מעמיקה  לשליפה מהירה שנעשתה בלי בדיקה יותר מעמיקה. ואכן, כאשר ביקשנו ממריל לינץ' הסבר למספר הזה, נמסר לנו שהוא מבוסס על "אומדן סטטיסטי ומקורות גלויים". 

 אז מה בכל זאת הרוויחו מריל לינץ' מעבודת הניתוח הזאת? כמובן - יחסי ציבור. אנשי יחסי הציבור הממולחים של מריל בישראל הבינו מיד שסחורה כזאת תיחטף על ידי כל העיתונים, והידיעה אכן זכתה אתמול לכיסוי מרשים. 

 הבנקים האמריקאיים להשקעות החלו בחודשים האחרונים "להיגמל" מהמלצות "קנייה" אגרסיוויות על מניות; מריל אפילו שינה לפני שנה את הסיסמה המפורסמת שלו Be Bullish (תהיה פרי - אופטימי על שוק המניות) ב-Ask Merril - בהתאם לרוח הזהירות היאה לתקופה. 

 ברם, כנראה שמהכמיהה ליחסי ציבור, שהיו כה חשובים בימי הגאות בהם כל מספר זכה, קשה יותר להיגמל. אבל גם זה יגיע. 


 קישורים נוספים 
 כ-50 מולטי מיליונרים ישראלים מחזיקים ביותר מ-30 מיליון דולר נזילים  [10] 

 המיליונרים יודעים טוב יותר  [11]