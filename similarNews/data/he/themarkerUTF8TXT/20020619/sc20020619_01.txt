למרות הפיגועים, למרות אווירת הדכדוך, למרות החששות, הפחדים, האנשים העצבניים ברחובות, המדוזות בחופים והלחות העולה - השבועות האחרונים הם שבועות יפים למשקיעים זרים בישראל. אם בעבר התגודדו משקיעים מרחבי העולם מול פתחם של משרדי הממשלה בניסיון לחדור ולשים יד על עוד חברה ממשלתית במחיר מציאה, היום התמונה שונה. אין יותר צורך להדוף משקיעים מתחרים מפינלנד, ארה"ב, הונג קונג או יפאן, להפעיל קשרים קודמים, להתגאות בתרומות למפלגה, לשכור יחצ"נים ואנשי שיווק או עו"ד המקורב לשלטון (לא שקשה למצוא אחד כזה, זה רק קצת יותר יקר) בכדי להגיע לשר הממונה ולקדם את עצמך בתור למכרז. 

 משקיע זר, שים לב! היום במקום להצטופף בדרך לירושלים, מחכים לך השרים הרלוונטים כבר בנתב"ג, כשבידיהם סל הטבות. פוחד לבוא? תרגיש בנוח! השר ועוזריו ימצאו את הטיסה הראשונה בכדי להגיע עד אליך, ואין חשש, הם לא ישכחו את הסל בבית. 

 אתמול הודיע שר התקשורת כי בכוונתו להקל על חברת שמרוק המעוניינת להתמודד על רכישת גרעין השליטה ב  בזק (  בזק  [10]  : ת"א)  . שמרוק, שרכשה לפני כשנה מחצית ממניות פלאפון, מנועה, נכון להיום, מלרכוש מניות בבזק. זאת, על פי הסכם עליו חתמה עם חתימת עסקת פלאפון. 

 החשש אז היה כי כניסתה של שמרוק לבעלות בחברה הבת תפתח עבורה פתח לרכישת החברה כולה ותיתן לה יתרון ביותר מידע, קשרים ויכולות - בעמדה עדיפה על פני כל מתמודד אחר. החששות בדבר פגיעה בהליך הפרטת בזק פורסמו אז ברבים, וכאקט של רצון טוב וממשל תקין פעלו במרץ שר התקשורת, רובי ריבלין, ומנכ"ל בזק, אילן בירן, בכדי להחתים את שמרוק על מסמך מחייב לפיו החברה האמריקאית לא תתמודד על רכישת גרעין השליטה בבזק, ושמרוק אכן חתמה. 

 כעת פועל ריבלין במרץ בכדי לגרוס דק ככל האפשר את אותו מסמך ולאפשר לשמרוק, ששותפה היום עם  במדינה שאי אפשר להבטיח שום דבר, ריבלין הוא רק עוד דוגמה מייצגת ורק עוד הסבר קטן למה הכלכלה הישראלית צונחת במהירות גבוהה כל כך בלי שהתחתית נראית באופק  המיליונר חיים סבן, לרכוש (ניחשתם נכון) את השליטה בבזק. הפנייה של שמרוק וסבן הוגשה באיחור לאחר שהליך הגשת ההצעות נסגר, אבל אם אפשר לשנות הסכם חתום, בטח שאפשר לדחות את מועדי סגירת המכרז. 

 האם יש לאפשר לשמרוק לרכוש את גרעין השליטה בבזק למרות החתימה ההיא? יש הטוענים שכן - רובי ריבלין, אנשי משרדו ונציגי האוצר; ויש הטוענים שלא - אנשי משרד המשפטים וכמה מהקבוצות האחרות המתמודדות במכרז. ריבלין מצידו טוען כי יוקמו מעתה חומות סיניות בשמרוק בין הפעילות בפלאפון לפעילות במכרז לרכישת בזק (למרות שכבר מזמן ברור שחומות סיניות יש רק בסין, בישראל יש בקושי גדר). אנשי משרד המשפטים טוענים כי מדובר בהליך לא חוקי שיפגע במכרז ועשוי להפחית את התמורה שתקבל המדינה עבור בזק. 

 אלא שהשאלה אם לאפשר או לא לאפשר לשמרוק לרכוש את בזק היא לא השאלה היחידה. מסע הלחצים האדיר שמפעילים ריבלין, בירן ומקורביהם תוך כדי הליך ההפרטה, יניב בסופו של דבר הקלות, הטבות ושאר הפתעות למי שרק יהיה מוכן לרכוש את חברת התקשורת הלאומית. הבעיה שנובעת מהמהלך שמוביל כעת ריבלין - שבתוך פחות משנה הופך על פיהן החלטה קודמת והתחייבות שניתנה למדינה - גדולה בהרבה. 

 שיטות ה"בסוף נקמבן משהו", ה"אח שלי, יהיה בסדר" (שבניגוד ל"יהיה בסדר" הרגיל, מקרבת בצ'פחה ידידותית עוד קצת את ההון לשלטון) וה"אין בעיה שאין לה פתרון" מקשות היום על הכלכלה הישראלית: היעדר אמון במילה של שר אוצר, שר תקשורת ואפילו ראש ממשלה, הרגשה ששום דבר אינו סופי ואינו קבוע, ויותר מכך - הרגשה שהדין והחוק נרמסים פעמים רבות בתוך הרשות המבצעת והמחוקקת קוברים כל ניצנים של התאוששות. 

 כלכלה היא לא פוליטיקה, וזאת מהסיבה הפשוטה, שהיא נמדדת יום יום, ולכל הפחות מדי רבעון, ולא רק פעם בארבע שנים. בפוליטיקה אפשר להבטיח שלום וביטחון בלי לקיים, אפשר להקפיא התנחלויות ואחר כך לחנוך יישובים חדשים, ואפשר תמיד להיכשל בכל היעדים ואחר כך לזכות באמון הציבור. בכלכלה זה קצת שונה. בכלכלה, העובדה ששום דבר אינו ברור, שכל קיצוץ הוא רק המלצה, שכל חוק הוא גם פירצה, שכל זיכיון הוא גם רישיון ושמכרז לשמונה שנים הוא בסוף זיכיון לכל החיים - העובדה הזו היא מתכון לכישלון. 

 שיטות ה"בסוף נקמבן משהו", ה"אח שלי, יהיה בסדר" (שבניגוד ל"יהיה בסדר" הרגיל, מקרבת בצ'פחה ידידותית עוד קצת את ההון לשלטון) וה"אין בעיה שאין לה פתרון" מקשות היום על הכלכלה הישראלית  את האווירה הכללית היטיב לבטא החשב הכללי באוצר, ניר גלעד, שאמר בראיון כי "אי אפשר להבטיח שום דבר". במדינה שאי אפשר להבטיח שום דבר, ריבלין הוא רק עוד דוגמה מייצגת ורק עוד הסבר קטן למה הכלכלה הישראלית צונחת במהירות גבוהה כל כך בלי שהתחתית נראית באופק. 

 בחודשים האחרונים מגלגלים פרשנים מדיניים ופוליטיים על לשונם מונח חדש הנקרא "חודייבה" - מונח הלקוח מהקוראן ולפיו ניתן בהזדמנויות מסוימות להפר הבטחות והסכמים. ברשות הפלשתינית שלפו את ה"חודייבה" מכתבי הקודש בכדי להתכונן ליום שבו יהיה עליהם לחתום על הסכמים שיתסיסו את הרחוב הפלשתיני. ליהדות אין ככל הידוע פתרון לבעיה כזו, אבל בשביל זה, כנראה, יש לנו ממשלה.