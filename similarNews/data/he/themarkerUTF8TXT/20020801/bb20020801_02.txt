היישום הקטלני (Killer Application) של שירותי הדור השלישי של רשתות תקשורת סלולרית (G3) הוא שירותי קול, כך טוען ד"ר אנדרו אודליצקו, מומחה מוביל במגמות בעולם התקשורת. עד כמה שהדבר נשמע מפתיע - הוא לא היחיד שסבור כך. 

 אודליצקו, חוקר באוניברסיטת מינוסוטה בארה"ב, סבור שבסופו של דבר שה-G3 היה טעות בעצם פיתוחו עבור אותם שירותי מדיה סטרימינג שגיוניים. במקום זאת, יצטרכו מערכות הדור השלישי לעודד שימוש בשירותי קול באמצעות אספקת איכות גבוהה יותר, במחירי נמוך יותר. 

 בדוח שפירסמה ביוני מחלקת המחקר הטכנולוגי של מרי לינץ', מעריך אודילצקי שבמהלך השנים הבאות אנו צפויים לראות מפעילי סלולר מוותרים על הרשיונות של תדרי הסלולר שרכשו, במטרה להימנע מפשיטת רגל. 

 אודילצקו אינו היחיד המציג תחזית כה פסימית לגבי שירותי הדור השלישי בסלולר. ד"ר לארי רבינר, עד לאחרונה סגן נשיא חטיבת המחקר של ענקית הטלקום AT  , מסכים לחלוטין עם התפיסה של אודילצקו. רבינר, שאודילצקו עבד תחתיו ב-AT  , סבור שאין שום דבר שיצדיק את השקעות הענק שנעשו בתחום ה-G3 ואין כל ערבות שהמפעילות האירופיות יצליחו לקבל החזר על השקעה גם בתקופה ארוכה של כעשר שנים.  ד"ר לארי רבינר מאמין כי אין שום דבר שיצדיק את השקעות הענק שנעשו בתחום ה-G3 ואין כל ערבות שהמפעילות האירופיות יצליחו לקבל החזר על השקעה גם בתקופה ארוכה של כעשר שנים 

 רבינר, שעבד כ-40 שנה ב-AT  , נחשב לאחד מהמומחים הגדולים בעולם בתחום של טכנולוגיות זיהוי קולי ועיבוד וידאו ואודיו. הוא מדגיש ששירותי המסג'ינג הסלולריים ישמשו רק ככלי תומך שיחה ולא המרכיב העיקרי בהכנסות של המפעילים משירותי הדור השלישי. "אדם שרוצה לשתף מישהו בחוויה מסוימת, לא ישלח לו הודעת MMS אלא יתקשר אליו ישירות בסלולר". מדגיש רבינר, המבקר השבוע בישראל בתוקף תפקידו כחבר הדירקטוריון המייעץ של חברת ארט. 


 סוף חזון חיבור רשת האינטרנט עם מכשיר הסלולר 


 באירופה לא חיכו כנראה לתחזיות הקודרות של אודילצקו ורבינר, כדי להבין שהחזון של חיבור רשת האינטרנט עם מכשיר הסלולר התאים לימי הגאות של תעשיית האינטרנט ב-2000 ולא לימי ההאנגאובר שלאחר התנפצות הבועה. בשבוע שעבר החליטה טלפוניקה מובילס, מפעילת הסלולר הגדולה בספרד ואמריקה הלטינית, למחוק סכום ענק של 4.9 מיליארד דולר על השקעותיה ברכישת תדרי הדור השלישי בגרמניה, איטליה (IPSE2000), אוסטריה ושווייץ, בעוד מפעילת הסלולר הפינית סונרה מחקה 4.8 מיליארד דולר על השקעותיה בתחום ה-G3 בגרמניה ואיטליה. 

 טלפוניקה מובילס מסרה שכל ההחלטות בנוגע לדור השלישי בארבעת המדינות הוקפאו, עד שיחול שיפור בטכנולוגיה ובתנאי השוק. ההחלטה משקפת לא רק את ההכרה של טלפוניקה שהכספים שהוזרמו לרכישת התדרים היו לשווא, אלא שעדיף להימנע מלזרוק כספים נוספים לאותו חור שחור. הצעד עשוי לחסוך לחברה סכום של 5.6 מיליארד דולר בארבע השנים הבאות, על פי הערכה של ביר סטרנס. 

 טלפוניקה מובילס ומתחרותיה האירופיות לוו סכום עתק של 330 מיליארד דולר על מנת לממן את הרפתקת ה-G3, שכללה תשלום של 100 מיליארד עבור רשיונות עבור תדרים להפעלת שירותי הדור הבא של תקשורת סלולרית הדור השלישי ברחבי אירופה. אבל האמונה שהמנויים אכן להוטים לגלוש באינטרנט באמצעות הטלפונים הסלולרים שלהם, התבררה כהימור מסוכן מדי. 

 אולם בעוד טלפוניקה מובילס, סונרה, החליטו צפוי להכיר בכך שאותו הימור מסכון הפך ככל הנראה לכשלון, השחקנים האחרים בשוק ה-G3 האירופי ממשיכים בינתיים לעמוד מאחורי התוכניות שלהן, גם אם חלקן מודה שקיימות בעיות טכנולוגיות. האצ'יסון וואמפואה ההונג קונגית אישרה השבוע שהיא תשיק באוקטובר הקרוב שירותי דור שלישי בבריטניה ואיטליה, אבל הודתה שהמשתמשים צפויים לסבול מבעיות של ניתוק שיחות. טלקום איטליה מובייל (TIM), ווינד ואומניטל וודאפון צפויות גם הן להשיק שירותי G3 עד סוף השנה. 

 האם השירותים האלו יתקבלו על ידי המשתמשים באירופה? יידרשו עוד חודשים ארוכים לאחר ההשקה כדי להסיק מסקנות ראשוניות. אבל הכישלון של NTT דוקומו לעמוד ביעדי גיוס מנויים לרשת הדור השלישי (FUMA), שהושקה בסוף השנה שעברה ביפאן מרמז, אולי, על מה שעתיד לקרות לאותם מפעילים אירופיים שממשיכים להאמין שהיישום הקטלני של ה-G3 יגיע משירותי התוכן ולא משירותי קול.