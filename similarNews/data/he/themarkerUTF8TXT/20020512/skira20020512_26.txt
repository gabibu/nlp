כל מנהל, בכל תחום, יודע שמידע עסקי הוא כוח. מבלי לדעת מה קורה בסביבה העסקית שלו, יקשה עליו לתפקד ולקבל החלטות, בעיקר בתקופות של אי ודאות ועצבנות רבה כמו זו הנוכחית. מנהל שאינו מודע לתהליכים הכלכליים בכלל ובענף שלו בפרט, נמצא תמיד בעמדת חולשה מול המתחרה המעודכן שלו. זה שמתעניין בכל פרט ויודע על כל ידיעה חדשה, כל פרט עסקי וכל תזוזה של מנהלים. 

 אלא שאיסוף המידע גוזל זמן יקר. יש לעבור על כל העיתונים הכלכליים, שם המידע לא מסווג היטב. צריך לעבור על אתרי האינטרנט הרלוונטיים, אך שם החדשות מתחלפות מהר ולעתים קרובות מפספסים משהו חשוב. כל כלי התקשורת מעמיסים על הקורא חדשות ומידע שאינו רלוונטי, ועל המנהל להשקיע רבות במיון וסווג החדשות. 

 בדיוק כדי לפתור בעיה זו יצרה מערכת TheMarker את שירות הניוזלטרים: מידע ספציפי וממוקד על כל תחום וכל ענף גדול במשק - המגיע מדי יום ישירות לאי-מייל שלך. חמש פעמים בשבוע מכינים עורכי TheMarker שורת ניוזלטרים עבור כל התחומים העיקריים בכלכלה - 

 * היי-טק והון סיכון 

 * תקשורת ואינטרנט 

 * שוק ההון והכספים 

 * ענף הפרסום והמדיה 

 * קריירה וכוח אדם 

 * משפט עסקי 

 כל אי-מייל כולל בין 20 ל-30 ידיעות, הערוכות ומסווגות לפי נושאים ומוגשות ככותרות בעמוד הראשון של המהדורה. המטרה היא שהמנהל העסוק יעבור על הכותרות בלבד, יבחר רק את הנושאים שמעניינים אותו, ויקליק על הכותרת על מנת להגיע לסיכום חדשותי מתומצת בן 100 מילה. 

 המהדורה מגיעה לאי-מייל שלכם, אין צורך להתחבר לאתר כדי לקרוא את החדשות ואין צורך להיות מחוברים לאינטרנט בעת קריאת המייל - כל מה שצריך הוא דואר אלקטרוני. מי שרוצה בכל זאת לקרוא את הידיעות במלואן, ומחובר לאינטרנט, יכול כמובן להקליק במקום המתאים ולהגיע לידיעה המלאה והשלמה באתר TheMarker. 

 אנו מנסים להעביר את מלוא המידע על האירועים וההתפתחויות בענף ההון סיכון מסביב לשעון, כמו גם להבין ולנתח את האירועים ואת משמעותם ולהעביר את מסקנותינו לקוראים. כך הפכנו בשנה האחרונה למקור המידע המקוון המועדף על רבים מאנשי העסקים והמנהלים בישראל.  להרשמה למהדורת המייל - לחץ כאן  [9]