למעט תיקונים טכניים מזדמנים, אשר מתרחשים בעת כל הפוגה בטחונית-מדינית, ברור לכל כי גורמי הסיכון אשר משפיעים על המשק הישראלי שרירים וקיימים ואף מייצגים בעיה כלכלית אמיתית. עליית התשואות לפדיון אינה התחלקות רגעית בשל גורמים מסחריים, אלא התאמת הסיכון לתשואה נדרשת גבוהה ע"י המשקיעים. בסיום המסחר באיגרות החוב בסוף השבוע שעבר נקבעה התשואה של אג"ח שחר מסדרה 2680 על 9.11%. 

 התשואה הזו היא סמלית: א. בשל העובדה כי מדובר בספרות חיוג החירום בארה"ב, ב. האופן בו נכתב תאריך הקריסה של מגדלי התאומים. נראה שהתאומים המקומיים שלנו, האוצר ובנק ישראל, מתקשים לשקם את קריסת האמון ההדדי ביניהם ושל המשקיעים כלפיהם, והאיתות שמשודר דרך תשואה זו מצביע על חשש להמשך החמרה במצב הכלכלי. גם במידה שנקבל עידוד בטחוני כלשהו, אם הוא לא ילווה בתמיכה של נתונים הכלכליים - יקשה על התשואות לרדת באופן משמעותי, למרות שתיקון לירידות שארעו בסוף השבוע שעבר בהחלט סביר. 

 הריבית הריאלית עדיין גבוהה ותמשיך להיות מושפעת ממצב הרוח המדיני-בטחוני-כלכלי ומאינפורמציה בנוגע לפרמטרים אלו. קשה לומר מהו התמחור הכלכלי של המצב הקיים בישראל למונחי תשואה: האם תשואה של 5.4% באג"ח גליל לטווח ארוך מספיקה, אם לאו? כאן ראוי לציין את הביטוי ששגור בפי משקיעי המניות: לא כל כך משנה האם המחירים זולים, השאלה היא מתי הם יהיו יקרים יותר. כפי הנראה, עד שלא  התשואה של אג"ח שחר מסדרה 2680 על 9.11%. התשואה הזו היא סמלית: א. בשל העובדה כי מדובר בספרות חיוג החירום בארה"ב, ב. האופן בו נכתב תאריך הקריסה של מגדלי התאומים  ישתנו נתונים בסיסיים בסביבה הכלכלית והבטחונית, אין להניח שנראה את עקומי התשואה חוזרים לרמתם מלפני מספר חודשים. פעילים רבים בשוק מוכנים, תוך הסתכלות היסטורית, להאריך את טווחי ההשקעה, ואף סביר כי מהלך כזה יוכיח את עצמו בעתיד, אך רבים אחרים מעדיפים להמתין ולא ליטול חלק והסיכוי הגלומים בכך. 

 הסערה עדיין בעיצומה. במשק הישראלי מתרחשים תהליכים אשר משפיעים ועשויים להשפיע על המשק באופן חמור יותר. חלקם נגרמים בשל תהליכים גלובליים, וחלקם בגלל בעיות פנימיות ואופן הטיפול בהן. כוונתי היא שאומנם מדובר באותן איגרות חוב שהכירו תשואות נמוכות יותר, אך הפרמטרים שיש להתחשב בהם בתמחור אותן איגרות - השתנו, והדבר מתבטא בעקומי התשואה. 


 הדולר ממשיך לקבוע את מגמת המסחר היומית בשוק הסולידי 


 יהיה מעניין לעקוב אחר התנהגות העקום השקלי, במיוחד בטווחים הארוכים. בעוד שבאיגרות הצמודות לבסיס הצמדה מסוים ידועה התשואה הריאלית וגורם אי הוודאות מתרכז בשינוי בבסיס ההצמדה, הרי שבאיגרות שקליות, בייחוד בטווחים הארוכים, קשה כיום להעריך איזה תשואה ריאלית נקבל. 



 השינוי בתשואות הריאליות והשונות הרבה בהערכות האינפלציוניות - קצרות וארוכות הטווח - מקשים על התמחור של איגרות שחר לטווחים הארוכים. העובדה כי אלו נסחרות מעל תשואה של 9% מלמדת כי השוק בהחלט דורש פרמיה בגין אי ודאות זו. 

 בחישוב פשטני לפי הנוסחה של נומינלי=ריאלי+שינוי בבסיס ההצמדה - התשואה כיום מגלמת בקירוב אפשרות לריבית ריאלית של 5% ואינפלציה שנתית של 4% - תשואה שעשויה להיות אטרקטיווית ביותר בהנחת אינפלציה נמוכה יותר, עם אפשרות לרווחי הון עם ירידת הריבית הריאלית - אם וכאשר. מאידך, בתסריט לא ממש דמיוני עשויה להיות התשואה אטרקטיווית אף יותר. 

 הדולר ממשיך לקבוע את מגמת המסחר היומית בשוק הסולידי, דרך השפעתו התיאורטית על מאפייני התמחור של האפיקים השונים. ראוי לזכור שהדולר נחשב מאז ומעולם כחוף מבטחים עבור המשקיע הישראלי, ומתואם להפליא עם רמת אי הוודאות והחשש המקומי, כמעט ללא קשר למגמות בעולם. 

 בהקשר זה יש לזכור ששער החליפין שקל/דולר נמצא בשיאו, דווקא בתקופה בה לראשונה מזה זמן הביקוש לנכסים פיננסים אמריקאים - מניות, אג"ח חברות וחוב ממשלתי - על ידי זרים, בניכוי רכישות נכסים זרים (בעיקר אירופיים) של אמריקאים, אינו מספיק לכסות את הגרעון בחשבון השוטף בארה"ב. תופעה זו מתרחשת בגלל חוסר הוודאות בדבר מהירות ההתאוששות של כלכלת ארה"ב - מכאן ההשפעה על שער הדולר/יורו והציפייה ללחץ כלפי מעלה של התשואות בארה"ב. אצלנו, כאמור, ההסתכלות היא יותר תמונת מראה הפוכה של מצב הרוח הלאומי ואפשר להבחין במתאם השלילי הגבוה בין מצב הרוח והדולר מחד, לשקלים ולשוק המניות.