בשבוע מסחר תנודתי, נסחרו מדדי המניות המובילים במגמת נסיגה. מדד תל אביב 100 פחת מ-375.39 ל-369.76 נקודות (1.50%-), מדד תל אביב 25 מ-390.22 ל-382.62 נקודות  (1.95%-),מדד יתר מניות והמירים מ-300.81 ל-296.52 נקודות (1.43%-), ומדד תל-טק מ-218.40 ל-212.75 נקודות (2.59%-). מדד המניות הכללי נסוג מ-353.79 ל-351.21 נקודות (0.73%-). 

 שער הדולר/שקל (בלא תרשים) נהנה מתמיכה ברמה של 4.80 עד 4.78 שקלים ועשוי להיתקל בהתנגדות בטווח 4.95 עד 5.00 שקלים. 

 מדד נאסד"ק (בלא תרשים) הבקיע באחרונה, בכיוון מטה, מחסום תמיכה משמעותי ברמת 1,730 נקודות, שיכהן מעתה ואילך כמשוכת התנגדות ראשונה. מחסום תמיכה משני, העשוי לסעוד אותו בטרם יבחן מחדש את קרקעית 1,423 הנקודות שכרה בספטמבר אשתקד, מצוי באזור 1,560 נקודות. 

 אם תתמיד, עשויה דהרתה של מניית תדיראן קשר (תרשים 1) להוביל אותה לעבר רף 6,800 אגורות. היא נהנית מתמיכה באזורי 5,600 ו-5,000 אגורות. 



 מדד תל אביב 25 (תרשים 2) בוחן את התחתית שאליו צנח באפריל: כ-375 נקודות. אם לא ישרוד ברמה זו, חזקה עליו שיידרדר לרף 360 נקודות. משוכות התנגדות אורבות לו ברמות 408 ו-440 נקודות. 

 מדד דאו ג'ונס (תרשים 3) משייט זה כשלושה חודשים בתבנית מלבנית, שצלעה התחתונה, באזור 9,560 נקודות, מכהנת כמחסום תמיכה ראשון; וצלעה העליונה, באזור 10,710 נקודות, מכהנת כמשוכת התנגדות ראשונה. פריצתה של אחת הצלעות תאותת לאן מועדים פניו של המדד.