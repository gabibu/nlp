פלאפון מדווחת על שיפור נוסף בתוצאותיה  הכספיות. מדו"חות חלקיים שפירסמה אתמול החברה, עולה כי ההכנסות ברבעון השני גדלו ב4%- ל-994.6 מיליון שקל. ההפסד הסתכם ב-23.5 מיליון שקל, לעומת הפסד של 34.2 מיליון שקל ברבעון הראשון של השנה. 

 2002 היא שנת מפנה לפלאפון ולשוק הסלולרי כולו. המהפך העיקרי הוא במעמדה של פרטנר, עד סוף 2001 החברה השלישית בשוק וכיום מתחרה על עמדת מס'2  בשוק, ומבחינות רבות מכתיבה את הקצב לשתי המתחרות. 

 בפלאפון מנסים להתייחס בשלווה לאיום של פרטנר. "להערכתנו, יתחלק השוק במוקדם או במאוחר שווה בשווה בין שלוש החברות הגדולות, ועלייתה של פרטנר מובנת. שימו לב  שסלקום יורדת, ובתוך שנה או שנתיים היא תתייצב בהיקף הכנסות ומנויים דומה לזה של החברות האחרות", אומר המשנה למנכ"ל פלאפון גיל שרון. ואולם דבריו של שרון מציבים תמרור אזהרה חמור לפני החברה: פרטנר מציבה לפלאפון את הרף התחתון, שממנו אסור לרדת. הישמטות למקום השלישי עשויה להתפרש ככישלון לחברה ולתוכנית השיקום שלה. 
 הוצאות קבועות גבוהות - הוצאות שוליות אפסיות 


 גודלה של חברת תקשורת אינו תורם רק למוניטין והמעמד שלה בשוק. חברות תקשורת בנויות על הוצאות קבועות גבוהות והוצאות שוליות אפסיות. מצב זה מחייב את החברה לגודל קריטי כדי להגיע לרווחיות. לאחר שהגיעה החברה לגודל קריטי המכסה את ההוצאות הקבועות, מתורגם כמעט כל גידול בהכנסה לשיפור ברווח התפעולי. גם כיום, לאחר שכל שלוש החברות הגיעו לגודל הקריטי, יש המפקפקים ביכולתן של כל השלוש לשרוד מול הצורך בהשקעות כבדות בשיפור ושכלול תשתית הסלולר. לפחות חלק מהאנליסטים סבורים שחברת הסלולר השלישית בגודלה לא תשרוד ותחויב להיבלע על ידי אחת משתי הגדולות ממנה. בעלותה של  בזק  (  בזק  [10]  : ת"א)  על פלאפון  אינה אומרת בהכרח שפלאפון מוגנת מפני השתלטות ובליעה. 

 לפחות חלק מהאנליסטים סבורים שחברת הסלולר השלישית בגודלה לא תשרוד ותחויב להיבלע על ידי אחת משתי הגדולות ממנה 

 הדו"חות שפירסמה אתמול פלאפון מציגים שיפור מסוים לעומת הרבעון הקודם, אבל אין הם מייצבים את פלאפון כמתחרה שווה  לפרטנר (  PTNR  [11]  : NASDAQ)  . פלאפון גייסה ברבעון 58 אלף מנויים חדשים, ובכל המחצית השנייה של 122 2002 אלף מנויים. פרטנר גייסה במחצית הראשונה של השנה מספר כפול של מנויים, ואפילו סלקום שאמורה להתנמנם על משמרתה, גייסה כ-135 אלף מנויים חדשים. 

 פלאפון מנסה למשוך אליה מנויים באמצעות שירות משופר ומהיר והצגת מכשירים משוכללים המשפרים את תדמיתה בקרב לקוחות שוחרי חידושים. החברה תצטרך לעמול קשה כדי לעצב מחדש את תדמיתה השחוקה, והתוצאות אינן נראות עדיין בשטח. 


 התחרות היא על רווחיות 


 התחרות האמיתית השנה אינה על מספרי מנויים, אלא על רווחיות והכנסות. גלברד ושרון מתאמצים מאוד להצביע על השיפור המהיר בנתונים התפעוליים, הנובע בין השאר מאיכות המנויים שמגייסת החברה, כלומר גודל החשבונות שהם משלמים. חלק גדול מגיוס המנויים החדשים של פרטנר הוא עדיין מנויי "פריפייד" המשלמים מראש בעבור שיחותיהם. מנויים אלה נחשבים למשתמשים קלים בסלולר, המכניסים לחברה פחות ממנויי "פוסטפייד" המשלמים חשבון חודשי. 

 פלאפון וסלקום מנסות להתמקד במגזרים העסקיים, שם מחירי הדקה נמוכים יותר אך נפחי ההכנסות גדולים יותר. במבחן ההכנסות החצי שנתיות בהשוואה למחצית המקבילה ב-2001 קשה להבחין ביתרון ברור לפלאפון על פרטנר בתחום איכות המנויים. 

 במבחן ההכנסות החצי שנתיות בהשוואה למחצית המקבילה ב-2001, קשה להבחין ביתרון ברור לפלאפון על פרטנר בתחום איכות המנויים 

 מנוי פלאפון אמנם מפטפט ב-15% יותר ממנוי פרטנר ומגיע לממוצע חודשי של327 דקות, אך הוא משלם מחיר ממוצע נמוך יותר לדקה. לכן הכנסתה של פרטנר ממנוי גבוהה ב-6% ומגיעה ל-184 שקל לחודש בממוצע לעומת 174 שקל לחודש למנוי פלאפון. גיוס מנויים חדשים מוריד במידה ניכרת את ממוצע ההכנסות, אבל נראה כי בשנה האחרונה הצליחה פרטנר לגייס מנויים איכותיים ומכניסים יותר מאלה של פלאפון. 

 הכנסותיה של פלאפון עלו מהמחצית הראשונה של 2001 למחצית השנייה של2002 ב-151 מיליון שקל. מספר המנויים עלה באותה תקופה ב-217 אלף. לכן, תרומתו של מנוי נוסף להכנסה במחצית היתה 696 שקל. הכנסותיה של פרטנר בתקופה זו זינקו ב-420 מיליון שקל ומספר המנויים גדל ב-556 אלף. 


 התייעלות תפעולית 


 עם זאת, נראה כי המהלך הגדול ביותר של פלאפון הוא בתחום ההתייעלות התפעולית. החברה מדווחת על הגדלת כוח האדם ב-500 עובדים, תוספת שעלותה השנתית נאמדת ב-48 מיליון שקל. ואולם דו"חות פלאפון מצביעים על שיפור תפעולי: ההפסד הסתכם ברבעון ב-30.7 מיליון שקל, לעומת הפסד של 39.4 מיליון שקל ברבעון הראשון והפסד תפעולי של 92.1 מיליון שקל ברבעון המקביל ב-2001. 

 חלק מההסבר לשיפור התפעולי הוא ירידה חדה בהוצאות החברה לסבסוד מכשירי טלפון. החברה הקטינה באופן ניכר את הוצאותיה על ספקים, ובהם המחירים  שהיא משלמת תמורת מכשירי טלפון חדשים. 


 קישורים נוספים 
 ירידה של 22% בהפסד התפעולי של פלאפון ל-30.7 מיליון ש'; צמיחה של 5% בהכנסות ל-994 מיליון ש'  [12] 

 חברות התקשורת חוזרות להרוויח  [13]