הודעתה של לאה דנקנר על כך שהיא מבקשת לממש את זכות הסירוב המוקנית לה, לגירסתה, לרכישת מניות  דור כימיקלים (  דורכמ  [10]  : ת"א)  שאותן התחייבו שאר בני המשפחה למכור  לאלרן השקעות (  אלרן  [11]  : ת"א)  , במקביל למימוש זכותה למכור  לאלרן החזקות  (  אלהח  [12]  : ת"א)  את החזקותיה  בתעשיות מלח (  מלח  [13]  : ת"א)  , נחתה על שוק ההון, וכנראה שגם על שאר בני משפחת דנקנר, בהפתעה גמורה, שכן לאה דנקנר לא היתה מעורבת בתוכנית הארגון מחדש. 

 אלא שהצעד שנקטה הגברת דנקנר, צעד שלא יוכל להתבצע אם תוכנית הארגון מחדש הכוללת בקבוצת דנקנר תקרוס, נראה על פניו כמהלך מחושב ואטרקטיווי מבחינתה. המשמעות האופרטיווית שלו היא פשוטה: לאה תוותר על מניותיה (כ-15.5% מהון המניות) בחברת תעשיות מלח, אשר צל האשראי הענק שנטלה מ  בנק לאומי (  לאומי  [14]  : ת"א)  לשם רכישת 11.6% ממניות בנק  הפועלים (  פעלים  [15]  : ת"א)  מרחף מעל ראשה. תחת זאת, היא תגדיל את שיעור החזקתה בדור כימיקלים, בה היא נחשבת לבעלת המניות הבודדת הגדולה ביותר - החזקה של 14.9% מהון מניותיה של יצרנית הפוליפרופילן הנמצאת בתהליך צמיחה מואץ. 

 באשר לחברת  דנקנר השקעות  (  דנקנר  [16]  : ת"א)  בה מחזיקה לאה דנקנר בכ-18.2% מהון המניות, הרי שזו תישאר לפי שעה מחוץ לתמונה. כלומר, הסטטוס קוו בדנקנר השקעות יימשך. 

 על פי התמורה למניה שנקבעה בתוכנית הארגון מחדש, שווי מניות תעשיות מלח שבידי לאה דנקנר מסתכם בכ-29.4 מיליון דולר, בעוד ששווי מניות דור כימיקלים שאותן אמורה היתה לרכוש אלרן השקעות משאר בני המשפחה הועמד על כ-38 מיליון דולר. מספרים אלה מלמדים על כך שקרוב לוודאי שאין בכוונת לאה דנקנר לרכוש את מלוא החזקות יתר בני המשפחה בדור כימיקלים, ודי לה ברכישה של מעט יותר מ-35% ממניות דור כימיקלים - בעלות של כ-22.9 מיליון דולר - בכדי להפוך לבעלת השליטה היחידה בה. 

 מניית תעשיות מלח ב-3 השנים האחרונות 

 השאלה היא, האם לאה תוכל לרכוש חבילת מניות שכזו בדור כימיקלים? על פי הסכמי בעלי המניות בדור כימיקלים, נראה שהתשובה היא חיובית. במהלך 2001 הסכימו ביניהם בני המשפחה כי הסכם בעלי המניות יתייחס לכמות מניות מסוימת שהיתה בידיהם ב-31 באוגוסט 1995, כמות הנמוכה מזו אותה הם מתעתדים למכור לאלרן השקעות. על פי פרשנות זו להסכם בעלי המניות - וייתכן, שיהיו גם פרשנויות אחרות - לאה תוכל לרכוש רק את חבילת המניות בהן החזיקו בני המשפחה באוגוסט 1995, כלומר, כ-13.8 מיליון מניות דור כימיקלים המהוות כ-47.5% מהון מניות החברה. 

 אז למה ללאה ללכת ולהגדיל את אחיזתה בדור כימיקלים? הצצה חטופה בדו"חות תעשיות מלח ודור כימיקלים עשויה להסביר זאת. תעשיות מלח מסובכת עד מעל לראש עם האשראי שנטלה מבנק לאומי לרכישת מניות בנק הפועלים, ועל רקע הרוחות האחרונות המנשבות ברשות ניירות ערך, האפשרות כי היא תידרש לבצע מחיקה משמעותית בגין הפער האדיר שנוצר בין שווי השוק של מניות אלה לבין עלותן בספריה, הפכה לריאלית. כאשר כאלה הם פני הדברים, לאה דנקנר יכולה "לשכוח" ממצב בו תעשיות מלח תחלק דיווידנד. 

 בדור כימיקלים, המצב הכללי הוא טוב יותר. החברה קפצה מדרגה בשנה האחרונה לאחר שרכשה את חברת מופלפאן (Moplefan) האיטלקית ואת חברת שורקו (Shorko) האוסטרלית. במחצית הראשונה של השנה הרוויחה דור יותר מ-75 מיליון שקל ומחזור המכירות השנתיות שלה מצוי כיום בתוואי של למעלה ממיליארד שקל לשנה. על פי ההערכות בשוק ההון, ובהנחה שלא יחול מפנה דרמטי בביצועיה, עתידה  אז למה ללאה ללכת ולהגדיל את אחיזתה בדור כימיקלים? הצצה חטופה בדו"חות תעשיות מלח ודור כימיקלים עשויה להסביר זאת 

 דור כימיקלים להציג בשנים הקרובות רווח שנתי של 70-100 מיליון שקל. בשונה משתי אחיותיה - דנקנר השקעות ותעשיות מלח, דור כימיקלים אינה כה ממונפת וחלוקת מרבית רווחיה כדיווידנד לבעלי המניות נראית כצעד סביר בהחלט. על רקע זה, החלטתה של לאה דנקנר נראית מאד הגיונית. 

 החלטתה של לאה דנקנר עלולה ליצור בעיה חדשה לנוחי דנקנר. בדיווח לבורסה מציינת תעשיות מלח  כי לאה דנקנר מממשת את זכותה למכור את "מניותיה בחברה לאלרן ולנכסי אזורים, בהתאם להוראות הסכם בעלי המניות". מנוסח זה משתמע כאילו גם נכסי אזורים של נוחי דנקנר תיאלץ לרכוש מניות של תעשיות מלח, צעד אשר לא עולה בקנה אחד עם כוונתו של נוחי דנקנר לרכוש את השליטה בקבוצת אי.די.בי. 

 סיכומם של דברים הוא שתוכנית הארגון מחדש של בני משפחת דנקנר נתקלה אתמול במוקש חדש, ומעניין יהיה לראות כיצד זה ינוטרל. בכל מקרה, קרוב לוודאי שבימים הקרובים נשמע על התפתחויות נוספות בעלילה המסתעפת. 

 מניית דור כימיקלים ב-3 השנים האחרונות