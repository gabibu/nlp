מאת בוורלי גודמן 


 לא קל להודות שהילד שלך "פישל" ושהגיע הזמן להפסיק להלוות לו כסף. עם זאת, לפעמים זה הצעד הנדרש - הרי עוד כסף לא יעזור לילד חסר אחריות. 

 אותו דבר נכון גם כאשר מדובר בחברות חסרות אחריות. 

 בשעה שענקים נופלים, עשויים המשקיעים להתפתות להעביר את כספם ממניות של חברות כמו  ויוונדי (  V  [10]  :NYSE)  , וורלדקום, זירוקס, קווסט (Qwest), גלובל קרוסינג (הם עליי להמשיך?), ובמקום זאת להשקיע באג"ח בתשואות גבוהות של חברות אלה. 

 אלא שראוי שהמשקיעים ייזהרו מפני ניצול אג"ח בתשואות גבוהות כאמצעי להבטחת התאוששות החברה. מרבית החברות המקרטעות לעולם אינן מתאוששות. אך גם אם אתם משוכנעים כי חברה שהדירוג שלה נחתך לאחרונה עשויה להצליח להתאושש, אין לכם כמעט מה להפסיד מכך שתמתינו עוד זמן מה בטרם תחליטו לרכוש את האג"ח שלה שהוכתרו זה עתה בתואר "זבל". 

 אג"ח בתשואות גבוהות בדרך כלל מונפקות על ידי חברות שאינן יכולות להציג תוצאות מרשימות לאורך זמן בשורות המכירות והרווחים, או על ידי חברות שמצב האשראי שלהן מפוקפק. הן תנודתיות יותר, ולכן מניבות תשואות גבוהות יותר מאשר אג"ח עם דירוג של יותר מ-BB - היינו ברמת "דרגת השקעה" (investment grade). 


 המלאכים שהכזיבו 


 אולם בימים אלה, עולמן של האג"ח בתשואות גבוהות כולל מספר גדל והולך של "מלאכים שהכזיבו", היינו חברות שדירוג האשראי שלהן נחתך. 

 למרות שישנם טיעונים משכנעים התומכים ברכישת אג"ח בתשואות גבוהות כעת, ישנם טיעונים לא פחות משכנעים מדוע יש לשמור מרחק מהמלאכים שהכזיבו. ככלות הכל, יש סיבה לכך שנהוג לכנות דרגת נכסים זו כ"זבל". 

 התאוששות בכלכלה בדרך כלל גוררת עלייה במחירי האג"ח בתשואות גבוהות, אמר סנדי רופנאכט, מנהל תיק מניות בקרן התשואות הגבוהות של ג'אנוס החולשת על נכסים בהיקף של 522 מיליון דולר. הסימנים הנוספים לכך שהחלה ההתאוששות הכלכלית (למרות ביצועי שוק המניות) גרמו בדיוק לכך. "אג"ח בתשואות גבוהות צפויות לרשום תוצאות טובות עם התאוששות הכלכלה, משום שלחברות יש סיכוי טוב יותר לפרוע את חובותיהן", אמר, והוסיף כי אג"ח "זבל" הן אטרקטיוויות במיוחד נוכח תחזיות הכלכלנים כי השקעות במניות אינן צפויות להניב רווח של יותר מ-7% על ההשקעה בשנים הקרובות. "נכון לעכשיו, כאשר התשואות נמצאות ברמה של כ-9.5%, צפויות האג"ח להניב את רמת התשואה הקרובה ביותר לתשואות המסורתיות של ה-S  לעומת כל סוגי הנכסים האחרים". 

 קרנות המשקיעות באג"ח בתשואות גבוהות רשמו תשואה שלילית של 3.31% במהלך 12 החודשים האחרונים, לעומת מדד ה-S  אשר צנח ב-18.15% בתקופה המקבילה, לפי נתוני מורנינגסטאר. 

 אלא שאג"ח בתשואות גבוהות הן עדיין אג"ח, ומשמעות הדבר היא כי המשקיעים זקוקים למידה מסוימת של ביטחון בכך שהחברות אכן יצליחו לפרוע את חובותיהן. מרבית מנהלי הקרנות מטילים ספק ביכולתם של המלאכים שהכזיבו לעשות זאת. 

 לפני שנה, היוו אג"ח של המגזר העסקי כ-75% מתיק ההשקעות באג"ח בהיקף של 1.3 מיליארד דולר שניהל ג'יימס קאסלר עבור חברת וואדל אנד ריד, הכוללת גם את קרן האג"ח וואדל אנד ריד אדווייזורס בת ה-720 מיליון דולר. השערוריות החשבונאיות שנחשפו במגזר העסקי וחוסר יכולתן של חברות דירוג האשראי לאתר חברות עם אי סדרים פיננסיים, גרם להן לצמצם את נתח האג"ח של המגזר העסקי בהחזקותיהן ל-38% בלבד, כאשר אג"ח בתשואות גבוהות מהוות פחות מ-4%. "הסיכון הוחלף מסיכון הכרוך בשיעור הריבית לסיכון מהסוג של האם-אקבל-את-כספי-בחזרה", אמר. "אפילו אג"ח ברמות דרגת השקעה נסחרות במחירים המבוססים על רמת דירוג האשראי שלהן, ולא על פי הפער בין תשואותיהן לבין התשואות של אג"ח ממשלתיות". 

 היות שאג"ח נסחרות כיום יותר כמו מניות - כלומר, הן מושפעות יותר מחדשות שמפרסמות החברות מאשר מהפער בין התשואה שלהן לבין התשואה של אג"ח ממשלתיות נטולות סיכון - מרבית מנהלי הקרנות אינם ממהרים להשקיע במלאכים שהכזיבו, משום שהם חוששים שאלה ימשיכו להכזיב. 

 "כשקבוצה של עכברושים חולים נמצאת בכלוב, חלק מחבריה צפויים למות", אמר ריצ'רד קרייאן, מנהל הקרן המוסדית בת ה-189 מיליון דולר אוורגרין סלקט היי יילד. "אנו מעדיפים את גישת הלהמתין-לראות-אם-הם-כבר-מתו ביחס למלאכים שהכזיבו". 

 כאשר הדירוג של אג"ח ברמת דרגת השקעה כמו ויוונדי או וורלדקום נחתך, אמר קרייאן, הדבר הראשון שהוא עושה הוא לא לעשות דבר. "מעצם הגדרתו, מצב כזה מתאפיין במומנטום שלילי", אמר. "בתשעים ותשעה מקרים מתוך מאה, אם משקיע באג"ח בתשואות גבוהות מחליט להמתין, הוא לא מפספס התאוששות כלשהי, אך בדרך כלל הוא מצליח לחמוק מהרבה מאוד צרות. אג"ח מסוג זה אינן מתאוששות כה מהר". 


 הכי חשוב שהחברה תצליח לשרוד 


 לא קל להבדיל בין חברות הנתונות בקשיים לבין חברות כושלות (או חברות שהונו את הציבור), אך מרבית מנהלי הקרנות של אג"ח בתשואות גבוהות מעדיפים שלא להמר על החברות הגרועות ביותר, אפילו אם הן פעם היו הגדולות או המובילות בתחומן. "אנחנו נמכור במידה שנראה לנו כי החברה הפכה מחברה ממונפת הנתונה בקשיים לחברה אשר זקוקה לארגון מחדש", אמרה מרג'י פאטל, המנהלת של קרן פיוניר היי יילד בת 3 מיליארד הדולרים. "הדגש הוא על יכולת ההישרדות של החברה", הוסיפה. 

 "קשה לנתח מקרי הונאה, בדרך כלל משום שהם נחשפים בבת אחת", אמר ג'ף קוך, מנהל קרן האג"ח בתשואות גבוהות בת מיליארד הדולרים של סטרונג. סימני אזהרה אפשריים עשויים להיות השקעות הון גדולות (כפי שאירע במקרה של וורלדקום), ירידה ביחס הרווח לתזרים מזומנים, וירידה בהכנסות במקביל לעלייה בהוצאות. 

 ניתן לסלוח על "תרגילים" חשבונאים מסוימים. "קווסט היא האג"ח המגעילה ביותר שבה אני מחזיק", אמר קאסלר. "אך אני מחזיק בה משום שהיא עדיין עסק פעיל. קו דק מפריד בין הונאה לבין התנהלות חשבונאית אגרסיווית, אולם אני מעריך שהבעיות החשבונאיות של קווסט הן מסוג אחר". 

 הן שונות לחלוטין מהבעיות שהתגלו בחברות כמו וורלדקום, אליה מתייחסים מרבית מנהלי הקרנות כחברה שנתפסה בהונאה ואשר כבר לעולם לא תתאושש. 

 "אם להמשיך באנלוגיית העכברושים -  אם הם מריחים כמו מתים, אז כנראה שהם מתים", אמר קרייאן. "מוורלדקום עולה ריח של מוות".