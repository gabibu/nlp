לאחר 15 חודשי מו"מ מייגע נסגרה שלשום בשקט, כמעט בלי כותרות או עניין ציבורי, אחת העסקות הגדולות ביותר במשק בתקופה האחרונה: יעקב שחר וישראל קז רכשו מיוסי חכמי את השליטה בחברת  הפניקס (  פנקס5  [10]  : ת"א)  תמורת כ-1.5 מיליארד שקל. 

 מחיר העסקה, המשקף להפניקס שווי של יותר מ-2.5 מיליארד שקל הגבוה יותר ממחיר המניה בשיאה, עשוי להיראות כעדות ניצחת לרווחיות החריגה בענף הביטוח ולחסינות היחסית שלו מפני המיתון המעמיק במשק. 

 ואולם החלק המעניין יותר בעסקה הוא דווקא צד הקונים: מי האנשים שמסוגלים בימים שחונים אלה להרים עסקת ענק כזו? 

 באופן לא מקרי מדובר בשני אנשי עסקים שמקור הונם הוא יבוא של כלי רכב תוצרת וולוו והונדה. 

 וזה הרגע להיזכר בעסקת הענק השנייה המתבשלת בימים אלה - רכישת השליטה ב  אי.די.בי (  אדבא  [11]  : ת"א)  . על אף שנוחי דנקנר הוא היוזם והמוביל את העסקה - הרי 40% ממנה שייכים ליצחק מנור ואברהם (בונדי) ליבנת. הראשון הוא יבואן של פיג'ו, והשני יבואן של דאף. 

 דנקנר נכנס לעסקת אי.די.בי לאחר שחברת  קרדן (  קרדן  [12]  : ת"א)  יצאה ממנה. קרדן, על אף שהיא משקיעה בעשרות חברות וענפים שונים ומשונים, הצליחה בשנים האחרונות להרוויח בעיקר מעסקי יבוא השברולט והאופל שמבצעת החברה הבת UMI. 

 האם ריבוי יבואני הרכב בעסקות הגדולות במשק מקרי? כנראה שלא.  גם מאחורי היכולות הפיננסיות המרשימות של איש העסקים יצחק תשובה, שממשיך לבצע השקעות ענק בכל העולם בימים שחונים אלה, עומדת בעיקר החברה הבת דלק רכב  גם מאחורי היכולות הפיננסיות המרשימות של איש העסקים יצחק תשובה, שממשיך לבצע השקעות ענק בכל העולם בימים שחונים אלה, עומדת בעיקר החברה הבת  דלק רכב (  דלקרכ  [13]  : ת"א)  - יבואנית מאזדה ופורד - שהרוויחה בארבע השנים האחרונות יותר מחצי מיליארד שקל נטו. 

 ההשתלטות של יבואני כלי הרכב הגדולים על החברות הגדולות במשק היא ביטוי לרווחים העצומים שרובם גרפו בשנים האחרונות, ועוד יותר מכך - ליכולת שלהם לשמור על רווחיות גבוהה בשנה האחרונה, כשרוב אילי ההון והקבוצות הגדולות במשק שקעו בחובות ענק והחלו לדמם בקצב מהיר. 

 כמה מאכזב ולא מפתיע לגלות שהרווחיות הנדירה של יבואני הרכב אינה ביטוי להצטיינות ניהולית יתרה, ויש בה יותר נזק מאשר תועלת למשק או להקצאת המקורות היעילה שבו. 

 הרווחיות החריגה של יבואני הרכב היא תוצאה של שני גורמים עיקריים: הראשון הוא מערכת של חוקים הגורמת לכך שלא ניתן לייבא כלי רכב לישראל שלא ישירות מהיצרנים המקוריים. הקשרים של היבואנים עם היצרנים מונעים כניסת יבואנים חדשים לשוק. ניסיון לבצע רפורמה אמיתית שתאפשר כניסת יבואנית חדשים טורפד בטענות של בטיחות על ידי שר התחבורה אפרים סנה, שהתגלה באופן לא מפתיע כידיד היבואנים. 

 הסיבה השנייה לרווחיות החריגה של הענף היא התחרות הנמוכה בעסקי יבוא חלפי הרכב; יבוא החלפים המקוריים הוא עסק עם שיעורי רווחיות חריגים, שתרומתו לרווחי היבואניות עולה לעתים על יבוא כלי הרכב עצמם. 

 יבואני כלי הרכב הצליחו ברוב המקרים להרוג כל תחרות בתחום החלפים באמצעות קשירת המוסכים והלקוחות לחלפים המקוריים שהם מייבאים, תוך שהם משאירים אצלם מרווח גולמי חריג שקשה למצוא כמוהו בעסקי המסחר. 

 משהו על עולם יבוא החלפים נחשף אתמול ב"הארץ" בתמליל של שיחות מעניינות בין מנכ"ל דלק רכב גיל אגמון למנהליה של חברת אהרון שיווק חלפים, שמתחרה עם דלק ביבוא חלקי חילוף לפורד. 

 לרוב סוכנויות הרכב אין תחרות ביבוא הרכב ובחלפים המקוריים. במקרה של פורד - היתה תחרות כזאת, ומנכ"ל דלק רכב נדרש אליה. 

 "אין לי ספק", הסביר אגמון ליבואן המתחרה בפגישה שנערכה במארס 2002, "שאם נלך ביחד לחמש שנים אלה, אני מוכן למצוא הרבה פריטים שכיום אנחנו מרוויחים גרוש וחצי שנינו - ומחר בבוקר על אותם פריטים נרוויח פי שניים כי נתמחר אותם אחרת". 

 בהמשך הוסיף: "כיום התמחור בפורד, בגלל הימצאותכם בשטח, הוא תמחור מינימום. הוא פשוט תמחור מינימום... איפה שנוכל להרים,  אגמון, שהיה ב-2001 שיאן השכר בבורסה עם משכורת של 10 מיליון שקל, אינו דביל. רחוק מכך  איפה שאתם תגידו - חבר'ה בואו נרים, אנחנו נגיד בואו נרים; הם יהיו אותו דבר - פרנסה גם לנו וגם לכם". 

 אגמון טוען שהדברים האלה הוצאו מהקשרם ושאי אפשר לקרטל את ענף הרכב. לדבריו, "אין לאף רכב שוק חלפים יותר פתוח מאשר פורד". בבית המשפט או במחלקת החקירות של רשות ההגבלים העסקיים בוודאי יתבררו הדברים לאשורם. 

 גם אם הדברים הוצאו מהקשרם, הרי משפטים כמו: "אלה דברים שאולי אסור להגיד בקול רם, באיזושהי חלוקה של השוק, באיזושהי התייחסות למחירים - זה שיתוף פעולה. כיום אנחנו מתחרים. טובים או רעים, אנחנו מתחרים. אם אנחנו הולכים לשיתוף פעולה, השיתוף פעולה אומר שיש שוק מסוים שהוא שלך, יש שוק מסוים שהוא שלנו. אנחנו מכירים אותו כבר. אחד לא נכנס לשוק של השני, אחד לא מפריע לשני", שאמר אחד ממנהליו של אגמון, או "מעלים מחירים איפה שצריך" של אגמון עצמו - מעוררים מחשבות על סוג התחרות שלה מורגלים חלק מהשחקנים בענף יבוא הרכב, ועל הדרך שבה הוא מתנהל. 

 באחד הקטעים, שאגמון טוען כי הוצאו מהקשרם ומשמעותם האמיתית עוד תתברר בצורה מסודרת בבית המשפט, אומר אגמון ליבואן המחרה: "אנחנו מתחרים כמו דבילים". 

 אגמון, שהיה ב-2001 שיאן השכר בבורסה עם משכורת של 10 מיליון שקל, אינו דביל. רחוק מכך. 

 נדמה לנו שהדבילים היחידים הם הצרכנים שמאפשרים למשרד התחבורה ולכל הרשויות המעורבות בתחום להגביל את התחרות בענף, מה שמאפשר ליבואנים לחלוב מאיתנו שיעורי רווחיות עצומים בימי גאות ושפל, שגשוג ומשבר. 


 קישורים נוספים 
 הצעה לקרטל? בקשה לצו מניעה נגד דלק מוטורוס, יבואנית פורד, בטענה שניסתה ליצור קרטל בתחום יבוא החלפים  [14]