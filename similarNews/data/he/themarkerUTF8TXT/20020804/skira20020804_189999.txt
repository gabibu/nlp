קשה להשתכנע כי מחלוקת כספית (בהיקף של כמה מאות אלפי דולרים בשנה, שמשמעותם פחות מחצי שקל למנוי, לחודש) מונעת מחברות הכבלים להמשיך בשידור ערוץ רשת החדשות הבינלאומית סי.אן.אן. הרושם הוא שחברות הכבלים מנסות לנצל את הביקורת הפוליטית, שהופנתה כלפי שידורי הרשת על אופן סיקורה את הסכסוך הישראלי-הפלשתיני, כדי לקבל את זכויות השידור במחיר מופחת ואף מתוך נכונות לוותר כליל על שידור הרשת. האישור שנתנה מועצת הכבלים והלוויין לחברות הכבלים שלא לכלול את שידורי סי.אן.אן בתפריטן (ובמקום זאת להציע את שידורי הערוץ המתחרה, פוקס ניוז) הוא צעד שצריך להדאיג כל ישראלי שהזכות והחירות לקבל מידע הן ערך חשוב בעיניו. 

 חברות הכבלים (המתמזגות) נכנסו למשבר כספי עמוק בגלל ניהול פזרני ותחרות ללא מצרים שניהלו נגד שידורי הלוויין. בכיר בסי.אן.אן אמר לאחרונה כי הצעת הרשת, בתגובה למצוקה שאליה נקלעו חברות הכבלים בישראל, היא "נדיבה באופן יוצא דופן, שכמוהו לא הצענו בשום מקום בעולם". סי.אן.אן משדרת ל-160 מיליון משקי בית ב-212 מדינות וטריטוריות מחוץ לארצות הברית. 

 המצב הקלוקל שהתפתח, ועל פיו חברות הכבלים בישראל הן גם המחזיקות בתשתית וגם ספקיות התוכן, הוא שעומד ביסוד הפגיעה בזכותו של הצופה לבחירה אמיתית של תכניו. השיטה הקיימת הופכת את הצופה לבן ערובה לשיקוליה המסחריים או הפוליטיים של חברת הכבלים. למרות דרישת המדינה כי בתמורה לרשיון הרחב שקיבלו, יחויבו חברות הכבלים בסטנדרטים של הפקה ואיכות, נוהגות חברות כבלים בעיקר כאורזות חבילות שידור, שמרכיביהן העיקריים הם חומרי מילוי טפלים ונחותים. המתחרה היחידה לכבלים, חברת הלוויין "יס", נשענת על תשתית שונה ומעבר של לקוחות לא מרוצים אליה הוא מסורבל מלכתחילה. 

 מכיוון ששר התקשורת רובי ריבלין היה מראשוני המאיימים להחשיך את מסך  גורמי השלטון שחברו לבעלי האינטרסים המסחריים ברצונם למנוע מידע מהציבור הישראלי ראויים לגינוי. חברות הכבלים ראויות למרד לקוחות  השידור של ערוצי חדשות בינלאומיים, אשר אופי שידוריהם מן המזרח התיכון לא יהיה לרוחו, ראשי חברות הכבלים יכולים להניח שנוקשותם אינה נוגדת את השקפתו של השר. ואילו מועצת הכבלים והלוויין, המאשרת מהלך של הסרת רשת החדשות העולמית החשובה ביותר מסל החדשות של גוף הכבלים הדומיננטי בישראל, מועלת באחריותה ללקוחותיה וחוטאת לחובתה הציבורית הבסיסית. העובדה שהאישור ניתן מטעמים "מסחריים בלבד" אינה מפחיתה מחומרת ההחלטה. 

 אין מניעה מלהוסיף לחבילת החדשות את שידורי פוקס ניוז, כדי לגוון את אפשרויות הבחירה, אבל אסור למנוע מן הציבור בישראל ומצופי חברות כבלים את שידורי סי.אן.אן. גורמי השלטון שחברו לבעלי האינטרסים המסחריים ברצונם למנוע מידע מהציבור הישראלי ראויים לגינוי. חברות הכבלים ראויות למרד לקוחות. כדאי שבעלי חברות הכבלים ומנהליהן יזכרו זאת: לעת עתה איש  אינו מונע את שידורי סי.אן.אן בחבילת הלוויין.