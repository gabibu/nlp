פרשת מעילת הכספים של הפקידה אתי אלון וקריסת הבנק למסחר הרעידה את מערכת הבנקאות הישראלית. כל הציבור יודע ומדבר עליה, חברי כנסת דורשים את ראשו של המפקח על הבנקים, האוצר ובנק ישראל מיהרו להצהיר כי המדינה תבטח את כספי המפקידים בבנק. עופר מקסימוב שנעצר ברומניה, אחיה של אתי אלון, ואיש השוק האפור רביזאדה, שמעצרו הוארך השבוע בפעם ה-9,  כבר הפכו לסלברטיז. אבל לפני יותר משנה היתה מעילה אחרת, שהיתה גדולה פי כמה, חמורה פי כמה ומסוכנת הרבה יותר למערכת הבנקאות הישראלית - המעילה בבנק לאומי שווייץ. 

 כיום ידוע שסך הכספים שנגנבו על ידי אתי אלון מהבנק למסחר הסתכמו בכ-240 מיליון שקל. על פי הערכות, מתברר כי חלק ניכר מהכספים כבר אותרו, כך שהנזק הכלכלי יהיה מוגבל. השיעור העיקרי מהפרשה הוא שבנקים קטנים מסוכנים יותר מבנקים גדולים,  ושכאשר איש בכיר מתוך מערכת הפיננסית מחליט למעול בכספים - קשה לעצור אותו. 

 סדרי הגודל של המעילה בבנק לאומי שווייץ הם אחרים לחלוטין. בבנק לאומי הצהירו כבר בדו"חות השנה שעבר שהיקף המעילה עומד על לא יותר מ-153 מיליון פרנק שווייצי, שהם כ-485 מיליון שקל, פי 2 מהמעילה בבנק למסחר. אבל השבוע פירסם עיתון שווייצי הערכה אחרת, ולפיה היקף הכספים שנמחקו או נעלמו עומד על 300 מיליון פר"ש, כלומר כ-950 מיליון שקל - בדיוק פי 4 מהבנק למסחר ופי 2 מהצהרות  בנק לאומי (  לאומי  [10]  : ת"א)  . 

 דוברת בנק לאומי אמרה היום כי הערכת השווייצים היא "פשוט טעות", ונכון להיום הבנק ממשיך בל"ל לעמוד מאחרי המספרים שעליו הצהיר ואף הפריש מספריו לחובות מסופקים. 

 אבל בין אם המעילה של ארנסט אימפלד, סגן מנהל הסניף ומנהל המחלקה לבנקאות פרטית בבנק לאומי שווייץ, היא בסך של חצי מיליארד שקל או בסך של מיליארד שקל - הרי שהיא לא רק גדולה יותר אלא גם חמורה יותר מזו של אתי אלון בבנק למסחר. 

 שכן בעוד שהבנק למסחר היה בנק קטן ושולי עם מוניטין מפוקפק, בנק לאומי הוא הבנק השני בגודלו בישראל, הראשון במונחי היקף פעילותו בחו"ל והבנק המזוהה ביותר בחו"ל עם מדינת ישראל. עשרות אלפי ישראלים מחזיקים חשבונות בשלוחות השונות של בנק לאומי בחו"ל, ומנגד עשרות ואולי מאות אלפי יהודים מחזיקים חשבונות תושבי חוץ מסוג "פת"ח" בבנק לאומי בישראל. משקלה של הפעילות הבינלאומית של בנק לאומי מתוך פעילותו הכוללת התבררה היטב בדו"ח הרבעוני שפירסם הבנק בשבוע שעבר, אשר הראו כי מקורם של  60% מרווחיו היו מפעילות השלוחות שמעבר לים. 

 הציבור שאינו קורא את העיתונות הכלכלית, כולל לקוחות בנק לאומי עצמם, אינו מודע בכלל לפרשת המעילה, ו"מזלו" של בנק לאומי הוא שהמעילה התרחשה רחוק מכאן, בשווייץ,   ולא בסניף המרכזי בתל אביב 

 לפיכך, פגיעה במוניטין של בנק לאומי תהיה חמורה פי כמה מהשלכות ההתמוטטות של הבנק למסחר, ועד היום נשארו הרבה מאוד שאלות פתוחות לגבי הפרשה: מי נעצר? מי נחקר? מה קרה לבכירים האחרים בבנק? מה קרה למערכות הבקרה? האם הוסקו מסקנות לגבי בכירים? האם משהו נטל אחריות? האם בוצעו בדיקות בסניפים אחרים בחו"ל? האם נבדקו ושופרו נוהלי הבקרה? על כל השאלות האלה לא תמצאו שום התייחסות בדו"חות של בנק לאומי. הציבור שאינו קורא את העיתונות הכלכלית, כולל לקוחות בנק לאומי עצמם, אינו מודע בכלל לפרשה ו"מזלו" של בנק לאומי הוא שהמעילה התרחשה רחוק מכאן, בשווייץ, ולא בסניף המרכזי בתל אביב. 

 בנקים בכל העולם מבוססים על מוניטין ואמינות - שני נכסים שהם תנאי הכרחי לקיומו של בנק, ולכן מאמצי הבנק להשקיט ולהצניע את העניין לא מפתיעים. אבל בעוד שהציבור הישראלי כנראה אדיש למעילה, הסכנה היא שלקוחות הבנק יהיו מאוד רגישים אליה. בניגוד למצב בארץ שבו היה ברור שהמדינה תשלם את הכסף ללקוחות, בבנק לאומי שווייץ התהליך הרבה יותר מסובך - בנק לאומי לא ממהר להחזיר להם את הכסף. 

 בבנק טוענים כי מאחר שההפסדים נוצרו כתוצאה מפעולות בניירות ערך, ובעיקר במניות בנאסד"ק, קשה מאוד לדעת מתי מדובר בפעולה שנעשתה ללא רשות ומתי בפעולה שיזם הלקוח - והם דורשים מהלקוחות לספק מסמכים ולתבוע את הבנק. בבל"ל אפילו רומזים שישנם לקוחות המנצלים את המצב ומנסים לקבל מהבנק כספים שאינם מגיעים להם. 

 את זה הלקוחות מאוד לא אוהבים. חלק לא קטן מלקוחות בנק לאומי בשווייץ הם וודאי אנשים שמעדיפים  לא להיחשף ולא להצהיר בפני רשויות החוק הישראליות,  השווייציות או בפני בתי משפט על הסכומים שבידיהם, ובוודאי לא על מקורם של הכספים - וישנם גם בנקאים בכירים שהעריכו כי בבנק לאומי מנסים לנצל את המצב. 

 חלק אחר מהלקוחות לא מוותר: במהדורתו האחרונה מדווח מגזין TheMarker  כי קבוצה של לקוחות בל"ל שווייץ שכרה את שירותיו של עו"ד יעקב נאמן כדי לתבוע מהבנק את כספם, אבל גם בחירת עורך הדין רומזת על רגישותם. עו"ד נאמן נחשב למומחה במו"מ ובפשרות, אך לא כמומחה לליטיגציה שינהל משפט ארוך, חושפני ומייגע נגד סוללת עורכי הדין של בנק לאומי. ככל הנראה, מעורבים עוד מספר עורכי דין בכירים בתביעות של לקוחות נגד בל"ל שווייץ, ואם יוגשו בסופו של דבר תביעות - אולי נלמד סוף-סוף מה באמת קרה שם בבנק ואיך נמחקו יותר מחצי מיליארד השקלים. 

 החשש הגדול הוא כי גם המעילה הענקית וגם דרך הטיפול של בנק לאומי בתביעות עשויות לערער את הביטחון של הלקוחות של בנק לאומי בחו"ל 

 אלא שהחשש הגדול הוא כי גם המעילה הענקית וגם דרך הטיפול של בנק לאומי בתביעות עשויות לערער את הביטחון של הלקוחות של בנק לאומי בחו"ל. אם אותם עשרות לקוחות, שהגיעו לבנק לאומי בעיקר בגלל הקשר היהודי, ירגישו שכספם אינו בטוח בבנקים היהודיים-ישראליים, הם עשויים למשוך אותו ולהעבירו לבנק בינלאומי גדול ומוכר יותר.  מגמה כזו תפגע ברווחיות של הבנקים הישראלים בחו"ל, ושל בנק לאומי בפרט, שכן מדובר בעיקר בניהול כספים והשקעות תמורת עמלות שמנות, פעילות בעלת רווחיות גבוהה וסיכון נמוך. 

 לא פחות חמורה עלולה להיות ההשפעה על הבנקאות הישראלית כולה. במשך עשרות שנים הפקידו יהודים בחו"ל מיליארדי דולרים בבנקאות הישראלית בחשבונות "תושבי חוץ". חשבונות פת"ח אלה מהווים למעשה את מקור המט"ח העיקרי של המערכת הפיננסית הישראלית. שמועה בקרב יהודי חו"ל, אם תתפשט, על חוסר יציבות של בנקים בישראל או חוסר טיפול מהיר והולם במקרים של מעילות, עלולה לגרום להם לחשוב פעמיים אם להמשיך ולהחזיק את כספם בישראל. 


 קישורים נוספים 
 לקוחות בנק לאומי שווייץ שכרו את שירותיו של עו  "  ד יעקב נאמן לטיפול בהשבת כספי המעילה  [11]