האם מישהו אי פעם שיבח את מהלכי בנק ישראל? ככל שאני זוכר, הבנק המרכזי תמיד ספג רק ביקורת מצד עיתונאים, פוליטיקאים ותעשיינים כאחד. ייתכן כי הסיבה לכך היא שבנק ישראל לא מפסיק לבצע טעויות. אולם להערכתי זה אינו המצב - אולי הגיע הזמן לעזוב את הבנק במנוחה? 

 הבה נבחן את ההתפתחויות הכלכליות האחרונות. כאשר הכלכלה שקעה במיתון כתוצאה מהמצב הגיאו-פוליטי בארץ וההאטה בארה"ב, הבנק המרכזי הפחית את הריבית לאט אבל בטוח, בשיעור קבוע של 0.2%-0.3% החודש. בזמנו, ספג בנק ישראל ביקורת מכל הצדדים על כך שאינו מוריד את הריבית מספיק מהר. נדרשת הפחתה בשיעור חד יותר כדי להציל את הכלכלה מצמיחה שלילית, טענו המבקרים, תוך שהם מתעלמים מהעובדה שהבעיות העיקריות שמכבידות על הכלכלה, כמו הירידה בהכנסות מתיירות וקריסת מגזר הטכנולוגיה, כלל לא מושפעות משיעור הריבית במשק. 

 ואז, בסוף שנה שעברה הגיע הבשורה על הפחתת הריבית בשיעור של 2%. פרשנים מעטים בלבד ביקרו בזמנו את ההפחתה. רבים חשבו כי מדובר בהחלטה נכונה, אולם ברגע שהשקל החל להיחלש שוב נשלפו הסכינים. מדוע הבנק לא המשיך בהפחתה הדרגתית של הריבית? - שאלו המבקרים.  הטעות הגדולה של בנק ישראל היתה שבטח בממשלה כאשר התחייבה לקצץ בתקציב בתמורה להורדת הריבית. קו הפעולה הנכון היה להמתין להוכחות שאכן יהיה קיצוץ. כעת ברור כי כל קיצוץ בתקציב יהיה קטן מדי ומאוחר מדי 

 עד מהרה התברר כי צריך להעלות את הריבית, וכך אכן קרה. הפעם טענו המבקרים כי העלאת הריבית לא היתה מהירה דיה. מדוע אין מעלים את הריבית בשיעור חד יותר, שאלו. אני בטוח לחלוטין כי כאשר אכן יעלו את הריבית בשיעור חד יותר, יטענו המבקרים כי העלאת הריבית מתבצעת מהר מדי! הבנק המרכזי פשוט לא יכול לנצח. 

 אין משמעות הדבר כי בנק ישראל חף מכל אשמה. הטעות הגדולה ביותר שלו היתה שבטח בממשלה כאשר זו התחייבה לקצץ בתקציב בתמורה להורדת הריבית. קו הפעולה הנכון היה להמתין להוכחות כי הקיצוץ אכן מתבצע בטרם תופחת הריבית. כעת ברור כי כל קיצוץ בתקציב יהיה קטן מדי ומאוחר מדי מכדי להציל אותנו מגירעון תקציבי ענק השנה. אך גם נוכח הביקורת הזו אין להאשים את הבנק בכך שלא בוצעו קיצוצים בתקציב. הרי עניין זה, כפי שידוע לנו, אינו בתחום סמכותו של בנק ישראל. 

 אז בפעם הבאה שאתם שומעים מישהו מבקר את הנגיד קליין ואת בנק ישראל, תחשבו היטב מה בדיוק מקור התחלואים הכלכליים הנוכחיים של ישראל, ואם אומנם הבנק המרכזי אשם בכך, כפי שרבים רוצים שנאמין.