בתמימותנו כי רבה סברנו שנתונים מנוכי עונתיות של הלשכה המרכזית לסטטיסטיקה מתייחסים רק לפרסומים כמו מדד המחירים לצרכן, נתוני ענף ההלבשה והטקסטיל (אופנות קיף וחורף) והיצוא החקלאי - התלויים באמת בעונות השנה. מתברר כי גם ליצוא ההיי-טק, הקרוי בשפת הלמ"ס "טכנולוגיה עילית", יש "עונתיות". 

 עיון מהיר בטבלת היצוא מגלה דבר מעניין: בסוף כל רבעון - כלומר במארס, יוני, ספטמבר ובדצמבר - "קופץ" פתאום היצוא בכ-20%-35% מעל לממוצע של אותו רבעון. הלשכה המרכזית לסטטיסטיקה לא נשארת אדישה לכך, ובלי לתת הסברים וביאורים "מיישרת" את הנתונים ומפזרת אותם על פני הרבעון. במקביל לטבלת היצוא, מפרסמת הלשכה מדי חודש, לא פחות ולא יותר, נתונים "מנוכי עונתיות". 

 לצערי, ההסבר פשוט ואלמנטרי - תופעה זו היא פועל יוצא של "אמריקניזציה" שהשתלטה על לא מעט ממנהלי החברות הישראליות, המנהלים את חברתם מרבעון לרבעון. הם פועלים בדרך זו כדי להשביע את רצונם ותחזיותיהם של האנליסטים למיניהם, ועל מנת לא לאכזב את המשקיעים השונים. אחרת, מנהלי החברות הרשומות בבורסות השונות בעולם חוששים כי ייענשו בירידת ערך מניותיהם ובסיכויים לגייס השקעות בהנפקות עתידיות. 

 ישראל, למרות ממדיה הזעירים, הצליחה לרשום 127 מניות בארבע הבורסות המובילות בארה"ב (ניו יורק, נאסד"ק , AMEX ו"מעבר לדלפק"), ו-28 מניות באירופה (לונדון, פרנקפורט, פאריס, בריסל וציריך), רובן ככולן מניות של חברות היי-טק. החברות הצליחו לגייס מיליארדי דולרים בהנפקות מוצלחות (במארס 2000 שווי השוק של המניות הישראליות בארה"ב היה כ-130 מיליארד דולר). 

 ואולם אליה וקוץ בה. מרגע ההנפקה הקריבו לא מעט ממנהלי החברות הישראליות, כמו בחברות  הלחץ הבלתי פוסק להציג תוצאות לא פסח גם על הישראלים. מכאן, קצרה מאוד הדרך לייפוי מאזן הפרופורמה הרבעוני. כשתחזיות האנליסטים לוחצות, יש מנהלים המתפתים "לנפח" את המכירות בחודש האחרון של הרבעון  האמריקאיות, את התכנון, האסטרטגיה והניהול לטווח ארוך ל"מולך תוצאות הרבעון" קצר הטווח והמיידי. 

 הלחץ הבלתי פוסק להציג תוצאות לא פסח גם על הישראלים. מכאן, קצרה מאוד הדרך לייפוי מאזן הפרופורמה הרבעוני. כשתחזיות האנליסטים לוחצות, יש מנהלים המתפתים "לנפח" את המכירות בחודש האחרון של הרבעון בתקווה שניתן יהיה לאזנן בחודשים הבאים. 

 הדרכים לעשות זאת רבות ומגוונות: מכירות לחברות אם או לחברות בנות בחו"ל, ומכירות בקונסיגנציה ללקוחות שאולי ישלמו בעתיד. 

 למרות התופעה הלא כל כך מחמיאה מבליחה קרן אור בקצה המנהרה: מתברר כי מנהלי החברות או מחליפיהם למדו את לקחי 2001-2000, ונתוני היצוא של הרבעון הראשון של 2002 הוכיחו כי הם שמרנים וזהירים יותר. סיבה טובה נוספת מדוע יצוא הענף יירד ב-2002, נוסף על השפל הריאלי בשווקי המערב המפותחים. 


 הכותב הוא כלכלן