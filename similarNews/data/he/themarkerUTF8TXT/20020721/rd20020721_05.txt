אל תצפו להפוגה. שוק המניות יוכרע כנראה השבוע בידי גל נוסף של דו"חות חלשים וחוסר אמון עמוק של המשקיעים. 

 "מצב הרוח פשוט איום. משבר רודף משבר. כל מה שמריח כדבר שלילי זוכה מיד לתגובות היסטריות", אמר מייק דריסקול, מנהל סחר מנייתי בבר סטרנס. "שווקים נוטים להגיב בקיצוניות, ואני מבחין בהרבה חברות טובות שנמחקות לחלוטין ללא כל סיבה". 

 אך המקצוענים אינם שוללים אפשרות להיפוך מגמה, היות שכל קריסה נוספת לרמות שלא נראו מאז 1997 הופכת את מחירי המניות למפתים יותר. התוצאה לדבריהם עשויה להיות שוק שיסיים את השבוע המלא האחרון של יולי ללא שינוי, או בירידות קלות. 

 ברם, ירידות קלות עשויות להציע נחמה מסוימת למשקיעים, שהוכו בהלם כתוצאה מ-1,400 הנקודות שאיבד מדד הדאו ג'ונס מאז 5 ביולי, פרק זמן בו ירד ב-9 ימים מתוך 10. 

 שטף הדו"חות יימשך באחד השבועות העמוסים ביותר בתקופת הדו"חות. עד עתה הוסיפו הררי המספרים והתחזיות לקריסה של חודש יולי. לא מדובר כל כך בתוצאות שגרמו לכך, אלא התחזיות העגומות לעתיד. 

 בנוסף, אם יש אמת בהערכות המתפרסמות בתקשורת לפיהן וורלדקום (סימול WCOME) תגיש בקשה להגנה מפני פשיטת רגל בשבוע הקרוב, ניתן לצפות לנשורת שלילית מסוימת שתפגע בספקי החברה ובבנקאיה. 



 לטבלת אירועי השבוע בוול סטריט המלאה  [11] 

 "להערכות השווי יש חשיבות, והן הולכות ומשתפרות", אמר תומס מקמנוס, אסטרטג בבנק אוף אמריקה סקיוריטיס. "עכשיו מתחילות להופיע מציאות - חברות טובות מוצעות במחירים שלפני זמן מה נראו בלתי מתקבלים על הדעת". 

 אם אתם מחפשים סיבה נוספת לגידול באופטימיות תמצאו אותה במהדורה החדשה של ה"ביזנס וויק". כתב העת מציג דוב שואג וחושף שיניים על שערו. בעבר בישר שער כזה על מגמת שיפור בשוק. 

 המומחים שבים וטוענים שנתוני היסוד הכלכליים טובים מכפי שמלמד השוק. לדבריהם, צמחה כלכלת ארה"ב ב-3%-3.5% ברבעון השני של השנה, ושיעור האבטלה שומר על יציבות ברמה של כ-5.9%. 

 הדו"חות ישובו לחלוש על חדשות שוק המניות, כאשר מבול התוצאות הצפוי השבוע יביא את עונת הדו"חות לשיאה. 

 בין החברות שידווחו בשבוע הקרוב ניתן למצוא את  AT  (איי.טי.אנד.טי) (  T  [12]  :NYSE)  ,  אמזון.קום (  AMZN  [13]  :NASDAQ)  , בריסטול מאיירס סקוויב (סימול BMY), טייקו (סימול TYC) טקסס אינסטרומנטס,  AOL-טיים וורנר (  AOL  [14]  :NYSE)  , אמריקן אקספרס (סימול AXP), ויאקום (סימול VIA), איסטמן קודאק וחברת הביטוח AIG. 

 בין הישראליות ידווחו השבוע צ'ק פוינט, בקווב, אם סיסטמס ואמדוקס. 


 קישורים נוספים 
 לטבלת אירועי השבוע בוול סטריט המלאה  [15]