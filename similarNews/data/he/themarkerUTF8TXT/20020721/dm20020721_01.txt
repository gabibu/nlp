מדד הנאסד"ק כבר לא לבד. מאז תחילת יוני, איבדו מדדי דאו ג'ונס ו-S  500 כ-20% מערכם, בדומה לנאסד"ק, מדד מניות הטכנולוגיה. הירידות במדדי הבלו צ'יפ נרשמו בעקבות שורה של שערוריות שהיכו את מגזר התרופות וחברות תעשייה גדולות. המשקיעים השואלים את עצמם אם השוק עומד בפני תפנית חיובית, עשויים להתבסס על דפוסים היסטוריים המצביעים על כך שאוגוסט נוטה להיות חודש גרוע עבור השווקים, אולם לסמן תפנית חיובית. 

 חודש אוגוסט המתקרב במהירות, הוא אחד הגרועים ביותר הסטורית לשוקי המניות. מאז 1950, ירדו מדדי דאו ג'ונס ו-S  500 ב-0.2% ו-0.4% בממוצע בחודש אוגוסט. מנגד, אוגוסט מסמן בדרך כלל מפנה בשוק דובי. 

 באוגוסט 1998 הסתיים השוק הדובי הקצר ביותר בהיסטוריה של השוק, לאחר 45 ימים של ירידה בעקבות משבר ברוסיה. משבר המניות בעקבות מלחמת המפרץ הסתיים באוגוסט 1990. השנה מסתיים אוגוסט בסוף שבוע ארוך של חג העבודה בארה"ב - אשר ב-68% מהמקרים היה גם חג לשוק המניות בארה"ב, עם עליות במדד הדאו ג'ונס. 

 השנה נכנסים שוקי המניות לאוגוסט במצב קשה יותר. מאז יוני איבד מדד הדאו ג'ונס 2,000 נקודות, קרוב ל-20% מערכו. מדד S  איבד 20.6% מערכו בתקופה זו, ומדד הנאסד"ק איבד 18.3%. מדדים אלה נמצאים עתה בשפל בן חמש שנים. 


 "אינדיקטור שערי המגאזינים" 


 אם אוגוסט איננו אינדיקציה מספקת עבור המשקיעים המחפשים בנרות אחר סימנים למפנה, בא "אינדיקטור שערי המגאזינים" בתור אות ומופת. המגאזין "ביזנס וויק" פירסם השבוע גיליון חדש שעל שערו מופיע דוב מרושע למראה. 

 מזווית הפסיכולוגיה של השוק, יש הטוענים כי ההיצעים הגדולים ובריחתם של 15 מיליארד דולר מקרנות מנייתיות בששת השבועות האחרונים, מאותתים על הלך רוח של כניעה,  ה"קפיטולציה" המפורסמת שבאה בסופו של שוק דובי 

 על פי תיאוריה לא ממש מדעית, הזמן הטוב ביותר להתחיל לחזור לשוק הוא כאשר כלי התקשורת תוקעים בשופרות הפסימיות במלוא הכוח. ב-1979 פירסם "ביזנס וויק" שער שכותרתו היתה "מותן של המניות". שער זה היה הנחשון שסימל את סופו של שוק דובים בן קרוב לעשות, ופתח עידן של השוק הפרי הממושך ביותר בהיסטוריה. 

 מזווית הפסיכולוגיה של השוק, יש הטוענים כי ההיצעים הגדולים שנראים בשוק, ובריחתם של 15 מיליארד דולר מקרנות מנייתיות בששת השבועות האחרונים, מאותתים על הלך רוח של כניעה,  ה"קפיטולציה" המפורסמת שבאה בסופו של שוק דובי. 

 תופעה זו מאופיינית בדרך כלל במחזורי מסחר הגדולים פי שלושה מהממוצע החודשי. עד כה, לא הגיעה הפאניקה בשווקים לרמה כזו. 

 ולסיום, נתונים היסטוריים מראים כי שוק המניות מבצע תפנית חיובית לפחות ששה חודשים לפני התפנית ברווחיהן של החברות. עתה נותר רק לשאול את החברות, בפראפראזה על שאלתו הבדיונית של לואיס קרול למלכה ויקטוריה על מועד סיום שלטונה, מתי הן מתכוונות לבצע תפנית, ולחשב לאחור מתי היא תתחולל בשוק.