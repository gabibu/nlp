בדומה לילד הדני מאגדת הילדים "בגדי המלך החדשים", שהיה היחיד שהעז לצעוק "המלך עירום", כך באה אתמול לאה דנקנר ("עקרת בית בת 76", קראו לה בעיתון "גלובס"), וגילתה מה שרבים חשבו אבל אף אחד לא אמר.  דור כימיקלים  (  דורכמ  [10]  : ת"א)  שווה את המחיר שאלרן משלמת עליה -  ותעשיות מלח  (  מלח  [11]  : ת"א)  לא. "במחירים שקבעתם, תשאירו לי את החברה הטובה, וקחו לכם את הגרועה", אמרה דודה לאה מכיכר המדינה לבני משפחתה. 

 במסגרת משא ומתן בעייתי וארוך רקמו מרבית בני משפחת דנקנר מהלך מורכב ולא פשוט לעיכול עבור הבנקאים ובעלי האג"ח - הנושים, ועבור בעלי מניות המיעוט - השותפים. עשרות יועצים משפטיים, רואי חשבון, מומחים לשוק ההון ואפילו יועץ תדמית אחד הוציאו תחת ידיהם אלפי סעיפים ותתי סעיפים שנהפכו לעסקת בעלי העניין הגדולה בשוק ההון אי פעם. בסיומה אמורים היו לעבור מיליארד שקל משתי החברות הציבוריות  אלרן השקעות  (  אלרן  [12]  : ת"א)  ואלרן החזקות  (  אלהח  [13]  : ת"א)  למשפחת דנקנר. תמורת 215 מיליון דולר אלה הסכימו בני משפחת דנקנר, השולטים באלרן השקעות, למכור את מניות השליטה של שלוש החברות הבורסאיות דור כימיקליים, תעשיות מלח  ודנקנר השקעות (  דנקנר  [14]  : ת"א)  . 

 קשה לדעת מדוע הופתעו כל כך בני המשפחה מהודעתה של לאה דנקנר, מאחר שהתשקיף שפירסמה אלרן בתחילת ספטמבר מלא אזהרות והערות בנוגע לאי הצטרפותה של לאה דנקנר לעסקות, ולאפשרויות העומדות בפניה. ואולם העיקר הוא שהודעתה מעמידה בספק רב את קיום הארגון מחדש במשפחת דנקנר. אם לא יגיעו הצדדים לפשרה, ששיחות לגביה מתנהלות בימים אליה, המהלך כולו עלול להתבטל. דנקנר מעוניינת למכור את המניות שלה במלח (15.5%), ששוות על פי עסקת אלרן 29 מיליון דולר, ולרכוש את מניות השליטה בדור (58%) תמורת 38 מיליון דולר, תג המחיר שהעניקה לה עסקת אלרן. דנקנר מחזיקה כבר ב-15% ממניות דור. 

 הצעד של לאה דנקנר נראה הגיוני. על אף שלשתי המניות סחירות דלילה, נראה שגם שוק המניות מעריך את מחירי העסקות כמו לאה דנקנר. מניות השליטה בדור מתומחרות בבורסה במחיר הנמוך בכ-25% ממחירה בעסקה, ואילו את השליטה במלח מתמחר השוק בפרמיה שלילית של יותר מ-40%. 

 קשה לדעת מדוע הופתעו בני משפחת דנקנר מהודעתה של לאה דנקנר, מאחר שהתשקיף שפירסמה אלרן מלא אזהרות בנוגע לאי הצטרפותה של לאה דנקנר לעסקות  הנכס העיקרי של תעשיות מלח הוא 11.6% ממניות בבנק הפועלים, ששוות קצת יותר ממיליארד שקל. ואולם למלח הלוואות בסדר גודל משמעותי לבנק לאומי, שעליה לשרת בשנים הבאות, כך שגם כאשר תחלק הפועלים דיווידנד הוא לא יגיע לבעלי המניות של המלח. ההון העצמי של מלח המסתכם ב-350 מיליון שקל מממן מאזן גדול של 2 מיליארד שקל. דנקנר, שנותרה מחוץ לעסקת אלרן, לא היתה זוכה לפיכך לכל טובה מהחזקתה במלח בשנים הקרובות. 

 מנגד, דור כימיקלים שרכשה את חברת מופלפאן האיטלקית לפני שנה ואת שורקו האוסטרלית לפני חודשים אחדים, מצויה בתהליך של צמיחה. דור, שדיווחה על רווח גדול (חד פעמי) של 75 מיליון שקל במחצית הראשונה של 2002, צפויה להציג רווח של 70 מיליון שקל בשנה. הכנסותיה הגיעו לקצב של כמיליארד שקל בשנה ובפניה עומדת אופציה להנפיק בשנים הבאות את אחת מהחברות הבנות שלה. 

 בשיקול העסקי שערכה, זיהתה לאה דנקנר עוד כי פרמיית השליטה שאותה ביקשה משפחת דנקנר על מניות דור היא הנמוכה ביותר מבין שלוש החברות שמכרה לאלרן. אחת הסיבות לכך היא הסכם המכירה המקנה לדנקנרים חלק משמעותי מרווחי ההון שירשמו דור ואלרן בעתיד. הם יזכו לקבל את כל רווחי ההון בגין הנפקתן ומכירתן של מניות מופלפאן במשך שש שנים, וחלק מרווחי ההון שיהיו לאלרן, אם תמכור מניות דור בתוך שלוש שנים.