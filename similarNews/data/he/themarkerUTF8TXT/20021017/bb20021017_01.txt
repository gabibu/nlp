לביא לב, האיש מס' 2 בחברת קיידנס דיזיין סיסטמס (Cadence Design Systems), מצליח להקרין אופטימיות למרות המשבר החריף שפוקד את תעשיית המוליכים למחצה העולמית. לב, בעל 20 שנות ניסיון בתעשיית השבבים, מעדיף להסתכל קדימה. מבחינתו, כל חברה שמתכננת להשיק שבב חדש בשנתיים הבאות נדרשת להשתמש בכלי התוכנה של קיידנס. 

 קיידנס, למי שלא מכיר, נחשבת לספקית מס' 1 בעולם של פתרונות בתחום התיב"ם האלקטרוני (EDA), לתכנון של מערכות אלקטרוניות ומעגלים משולבים, עם הכנסות שנתיות בהיקף של 1.5 מיליארד דולר. המתחרה העיקרית של קיידנס (סימול: CDN), ששווי השוק שלה עומד כיום על כ-2.9 מיליארד דולר, היא חברת סינופסיס (סימול: SNPS), עם שווי שוק דומה לזה של קיידנס, אבל מכירות שנתיות קטנות יותר בהיקף של כ-700 מיליון דולר. 

 לב, שהחל את דרכו במרכז הפיתוח של נשיונל סמיקונדקטור בישראל, הוא האיש שהוביל בשנתיים האחרונות את השינוי הארגוני שביצעה החברה, שכלל רכישה של כ-6 חברות טכנולוגיה בהיקף כולל של מעל מיליארד דולר ושילוב צוות של מנהלים בכירים, שהתמחו בתכנון שבבים. 

 מטרת השינוי היתה להכניס לחברה מיומנויות של תכנון שבבים, במטרה לסייע לאנשי התוכנה של קיידנס לתת מענה הולם לצרכים המורכבים של מפתחי השבבים החדשים של חברות ענק כמו אינטל, מוטורולה, יבמ, פיליפס, סוני ואחרות. 

 התוצאות של אותו שינוי הם כלי תוכנה חדשים המאפשרים למהנדסים לחסוך זמן וכסף בתכנון של הדור הבא של שבבים בטכנולוגיות מתקדמות, כמו 0.13 מיקרון ואף 90 ננומטר.  חברות צעירות מתקשות כיום לממן את העלויות הגבוהות של רכישת כלי התוכנה של קיידנס, שמחירם יכול להגיע למעל מיליון דולר  לב, המשמש כיום כסגן נשיא בכיר ומנהל חטיבת עסקי פתרונות המעגלים המשולבים (IC) בקיידנס, הגיע השבוע לישראל כדי להציג את אותם כלים ללקוחות של קיידנס בישראל, בהם  טאואר סמיקונדקטור (  טאואר  [10]  : ת"א)  , המעוניינת להציע ללקוחותיה את הפתרונות המתקדמים ביותר בשוק במפעל החדש שלה במגדל העמק, וכן אינטל ישראל, מוטורולה ישראל,  מטלינק (  מטלק  [11]  : ת"א)  , גלילאו ואחרות. 

 אבל לב אינו מתעניין רק ביחסים של קיידנס עם חברות הטכנולוגיה המבוססות, אלא גם בקשר העתידי עם חברות הסטארט אפ הישראליות, במיוחד אלו המתמקדות בתכנון שבבים. אותן חברות צעירות מתקשות כיום לממן את העלויות הגבוהות של רכישת כלי התוכנה של קיידנס (שמחירם יכול להגיע למעל מיליון דולר), במיוחד על רקע קשיי הנזילות של קרנות ההון סיכון. 

 לב מציע פתרון יצירתי, מעין ברטר טכנולוגי, המורכב ממתן כלי תוכנה ללא תשלום תמורת מניות באותה חברה. לדבריו, המודל שאותו יישמה החברה עד כה בארה"ב, תואם גם את האינטרס של היזמים וגם של קרנות ההון סיכון, כיוון שהם נדרשים לגייס פחות כספים למימון פעילות החברה, תוך שימוש בכלים המתקדמים ביותר בשוק. 

 נשמע אטרקטיווי? לב מאמין שכן. הוא מעריך שקיידנס תצליח לסגור עד סוף השנה הסכמי השקעה, על פי המודל של תוכנה תמורת מניות, עם 1 או 2 סטארט אפים ישראליים. הסכמים שיתבססו כמובן, לדברי לב, על האמונה של קיידנס ביכולת של אותן חברות להשתמש בפתרונות של קיידנס כדי להגיע להצלחה עסקית. הצלחה שתאפשר להן להרחיב בעתיד את השימוש בפתרונות של קיידנס ולהעביר את המסר לחברות היי-טק אחרות בישראל. 


 קישורים נוספים 
 קיידנס דיזיין סיסטמס האמריקאית תשקיע לראשונה בסטארט אפים ישראלים  [12]