ההודעה שפירסמה הבוקר פולאר השקעות על רכישה, יחד עם אחרים, של רשת של 169 תחנות דלק וחנויות נוחות בארה"ב תמורת 39 מיליון דולר מתביעה חותמת סופית על החלטה שהתקבלה בקבוצה זה לא מכבר: להשקיע בעיקר בחו"ל. 

 יצחק שרם, אביגדור קלנר, יאיר פודים ורימון בן שאול לא אופטימיים ביחס למשק הישראלי  ולסיכויי ההתאוששות שלו בזמן הקרוב. בשיחות פרטיות הם לא טורחים להסתיר את הדעה הזו ומסבירים שהתחזית הכלכלית העגומה, מחנק האשראי וחוסר היכולת של רשויות השלטון והרגולטורים להוציא פרויקטים והחלטות אל הפועל, הביאו אותם להחלטה להתמקד בהשקעות בחו"ל. העובדה שישנם כיום בישראל נכסים רבים במחירי מציאה וכי כמעט כל עסק שני עומד למכירה לא מרשימה אותם במיוחד - והם מתכוונים להשקיע בישראל רק כאשר תיקרה לידם הזדמנות באמת יוצאת מהכלל. 

 כך הם החליטו וכך הם עושים. ההשקעות העיקריות שביצעה הקבוצה בחודשים האחרונים הן בדור אנרגיה - חברה שרוב הפעילות שלה בחו"ל - ביצרנית מדפסות צרפתית, ובחברות ההיי-טק סימטרון ומינד, שאומנם פועלות מישראל אך מייצרות רק ליצוא. גם רוב הפרויקטים שעליהם הם עובדים ממש עכשיו נמצאים בחו"ל: נדל"ן בניו יורק, השקעות בחברות היי-טק עתירות מזומנים הנסחרות בוול סטריט בזול, השתלטות על יצרנית מכשירים סלולרים באיטליה ועכשיו גם תחנות דלק באמריקה. 

 קבוצת  שרפ"ק (  שרם  [10]  : ת"א)  , כך נראה, הולכת למערב. שם, הם אומרים, בניגוד למצב בישראל, יש במערכת הבנקאית והפיננסית הרבה מאוד אשראי פנוי ובריבית מאוד זולה. באמריקה ובאירופה אפשר היום לדעתם לקנות נכסים זולים, ההון העצמי שצריך להעמיד לשם ביצוע העסקות הוא קטן והפוטנציאל להשבחת הערך - גדול. 

 המדיניות של הקבוצה נראית כמתבקשת. מדוע להתאמץ להשקיע בישראל - מקום שבו כל פעולה דורשת אישור של בנקאים לחוצים ורגולטורים זהירים? מדוע להשקיע במדינה שבה קשה לקבל הלוואה בגלל כל מיני חוקים ותקנות מציקות, ושבה כל אחד בוחש, בודק ורץ לבית משפט ברגע שהוא מרגיש שהפסיד את העסקה או את המכרז. בחו"ל, הם אומרים, יותר פשוט להשקיע, קל יותר לקנות ולקבל אשראי - וייתכן שבעוד כמה שנים אכן יתברר שהקבוצה צדקה כאשר העבירה את המיקוד שלה למערב. 

 אלא שעכשיו, חובת ההוכחה נופלת על כתפיהם של מנהלי שרפ"ק: הם צריכים להוכיח שהם יכולים להרוויח גם במדינות שבהן הם אינם שולטים ברזי הסקטור העסקי, מקומות שבהם הם אינם הדג הגדול ששוחה בבריכה ושבהם הם אינם מכירים אישית וחברתית את כל מנהלי הבנקים, אנשי העסקים, הפוליטיקאים, רואי החשבון ועורכי הדין המנהלים את העסק. 

 את ההצלחה שהיתה להם בישראל חייבים שרם, קלנר ופודים קודם כל למערכת הקשרים וההיכרויות  קבוצת שרפ"ק, כך נראה, הולכת למערב. שם, הם אומרים, בניגוד למצב בישראל, יש במערכת הבנקאית והפיננסית הרבה מאוד אשראי פנוי ובריבית מאוד זולה  שלהם. את העסקות שהם סגרו - החל מרכישת פועלים השקעות מבנק הפועלים בעזרת הלוואה בנקאית נדיבה, ועד לרכישת  אורדן (  אורדן  [11]  : ת"א)  ו  איטונג (  אטונג  [12]  : ת"א)  מקונצרן  כלל (  כלל  [13]  : ת"א)  שאותו ניהלו קודם לכן ורכשו באמצעות הלוואות שנתנה להם כלל עצמה - אלה עסקות שיכלו לעשות רק אנשים המכירים את העסק מבפנים. 

 עכשיו החליטו שרם, קלנר ופודים שבמדינת ישראל הבעייתית גם קנייה של נכס שנראה היום זול אינה מבטיחה רווח, ושהחזרה לצמיחה ולרווחיות תהיה תהליך ארוך וכואב. בתחום ההוצאות הם החליטו להצטמצם, ולראשונה בתולדותיהם הודיעו ראשי הקבוצה, הידועה במשכורות העתק שהיא מעניקה למנהליה, לקצץ כ-15% בתנאי שלושת המנהלים הבכירים וכ-10% בשכר של כ-20 מנהלים נוספים. בתחום ההשקעות הם החליטו לצאת לעולם הגדול, ובגיל כבר לא כל כך צעיר מתחילים שרם, קלנר ופודים ללמוד איך עושים עסקים בחו"ל, בלי החברים מקבוצת כלל ובלי הקשרים והמוניטין שיש להם בישראל.