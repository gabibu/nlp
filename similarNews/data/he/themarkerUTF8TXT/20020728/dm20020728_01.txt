איכות האשראי של אמריקה התאגידית הידרדרה קשות בדור האחרון. כך משתקף ממספרן של חברות הזוכות לדירוג האשראי הגבוה ביותר, AAA. כיום ישנן רק 8 חברות אמריקאיות הזוכות בדירוג היוקרתי מטעם סטנדרד אנד פור'ס, לעומת 58 שדורגו כך על ידי מוד'יס לפני 20 שנה ו-25 שזכו לדירוג זה מ-S 

 עם זאת, גם אשראי סולידי איננו מבטיח ביצועים בשוק המניות: 8 החברות במועדון ה-AAA נפלו ב-21.5% מתחילת השנה - מעט פחות ממדד S  500 אשר נפל ב-25.7%. 

 הורדת דירוג האשראי של בריסטול מאיירס סקוויב (סימול BMY) ביום חמישי האחרון צימצמה את מועדון ה-AAA לחברות הבאות בלבד: 

 ענקית הביטוח AIG (סימול AIG); ברקשייר התאוויי (סימול BRKa) של וורן באפט;חברת הנפט אקסון מוביל (סימול XOM);ג'נרל אלקטריק (סימול GE);חברת התרופות ג'ונסון אנד ג'ונסון (סימול JNJ);חברת התרופות מרק (סימול MRK);חברת התרופות הגדולה בעולם, פייזר (סימול PFE);חברת השילוח UPS (סימול UPS). 

 בדירוג הבא אחרי AAA, דירוג AA, זוכות פחות מ-30 חברות. בפועל, הפרש התשואות על האג"ח המדורגות AAA ו-AA יכול להיות פחות מ-0.3%, לפי נתונים של רויטרס. בקבוצת ה-AA יש אג"ח הנושאות ריביות של יותר מ-4%, כמו אלו של GE קפיטל ואלו של וול-מארט. 

 שוק האג"ח התאגידי עבר בשנה הקודמת משבר קשה, לאחר ששורה של חברות גדולות פשטו רגל ללא אזהרה מוקדמת מסוכנויות דירוג האשראי. כתוצאה מכך, נפגע אמון המשקיעים בשוק זה ומומחים אומרים שגם דירוג AAA אינו מבטיח היום את אהדתם. 

 S  , אחת הבכירות שבמדרגות האשראי, ייחסה את הנפילה במספר החברות בעלות הדירוג ללא רבב לעלייה ברמת הסיכון שמשקיעים נכונים לקבל ולעלייה בחשיבות היתרה שמייחסות חברות לתשואות מניותיהן על פני חשיבותו של מאזן תקין. 

 הערה מעניינת שיגרה ראש מחלקת המחקר באג"ח גלובלי של S  דיאן ואזה אמרה כי אומנם ראוי שחברות ייחסו חשיבות לאיכות האשראי שלהן, אולם דירוג האשראי לא צריך להיות האילוץ השרירותי שאליו יתייחסו החברות. החברה צריכה לשים את טובת עסקיה בראש - ודירוג האשראי יבוא בהתאם. 

 כמה פשוט זה נשמע - טובת העסקים. האם טובת העסקים לא היתה בראש מעייניהם של אנשי אנרון, וורלדקום ומרק? כשבוחנים את מעשיהם של אותם בכירים הנאשמים בהסתרה, זיוף, טשטוש, ניפוח וגילוח, מגלים שבין תאוות בצע לבין טובת העסקים מפרידה תהום עמוקה. 

 בחזרה לדירוג האשראי. חברות הדירוג ספגו ביקורת קשה על כך שלא הצליחו להתריע על הבעיות באנרון  שורה של חברות גדולות פשטו רגל ללא אזהרה מוקדמת מסוכנויות דירוג האשראי. כתוצאה מכך, נפגע אמון המשקיעים בשוק זה ומומחים אומרים שגם דירוג AAA אינו מבטיח היום את אהדתם  ואחרות. אולם אפילו היום ניתן למצוא במועדון ה-AAA כמה חברות שאינן יקירות המשקיעים.  ג'ונסון אנד ג'ונסון (  JNJ  [10]  :NYSE)  ו  מרק (  MRK  [11]  :NYSE)  - מחברות התרופות הגדולות בעולם - נחשדות באי סדרים חשבונאיים חמורים, שעלולים להעיב על ביצועיהן בחודשים הקרובים. מרק אף נאלצה לבטל את הנפקתה של חטיבת מדקו, לאחר שהתגלה כי זו ניפחה את הכנסותיה שלא כדין.  ג'נרל אלקטריק (  GE  [12]  :NYSE)  ספגה צרורות אש ממשקיע האג"ח הגדול בעולם, ביל גרוס מקרן פימקו, אשר טען כי לחברה אין גיבוי נאות של קווי אשראי בנקאי עבור האג"ח קצרות המועד שלה. למרות שתיקנה מצב זה, הכריזה GE ביום שישי על תוכנית לפצל את GE קפיטל לארבע חברות ועל עזיבת המנכ"ל של החטיבה.