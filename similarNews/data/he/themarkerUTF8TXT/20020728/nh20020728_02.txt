המשקיעים שומעים כבר חודשים טענות כי תחתית שוק המניות הדובי נמצאת ממש מעבר לפינה, אך השוק ממשיך לשקוע. 

 השבוע, עם זאת, צפוי ניסיון אמיתי של השוק למצוא את התחתית, טוענים חלק מהכלכלנים והאנליסטים. במקביל, סדרה של נתונים כלכליים, וכן המשך עונת הדו"חות הכספיים, ימשיכו להשפיע על המסחר. 

 מדד הדאו ג'ונס השלים בשבוע שעבר עלייה של 3%, מדד ה-S  500 גדל ב-0.6% והנאסד"ק איבד 4.3%. 

 "אפשר להריח כי השוק מנסה למצוא את התחתית", אמרה דיאן סוונק, כלכלנית ראשית של בנק וואן. 

 סוונק אמרה כי הנתון הכלכלי החשוב של השבוע הוא התוצר המקומי הגולמי של הרבעון השני, שצפוי להתפרסם ביום רביעי. למרות התחזיות כי התמ"ג צמח ב-2.3% ברבעון השני, לעומת צמיחה בשיעור של 6.1% ברבעון הראשון, מתמקדת סוונק בנתוני ההשקעות של חברות בציוד ונתוני הצריכה הפרטית. 



 לטבלת אירועי השבוע המלאה  [10] 

 "במידה שההשקעות בציוד יתאוששו, יחד עם הצריכה הפרטית, הדבר יצביע על כך שיש לנו צמיחה מאוזנת", היא אמרה. נתוני התמ"ג עשויים גם לספק אינדיקציה האם נתוני ההזמנות למוצרים בני קיימא המאכזבים שפורסמו בשבוע שעבר, והצביעו על ירידה של 3.8% בהזמנות לעומת תחזית לצמיחה של 0.5%, היו חריגה חד פעמית או שמא הם מבשרים על התגשמות תרחיש ה-double-dip - בו נרשמת נסיגה כלכלית, התאוששות זמנית, ונסיגה חוזרת. 


 מזנון נתונים 


 לנתוני התמ"ג יש חשיבות גם מבחינת שוקי המניות, נוכח החששות כי המשך הירידות בשוק המניות עלול לגרור "אפקט עושר מהופך" ("reverse wealth effect"), אשר עשוי לפגוע בצמיחה הכלכלית. משקיעים רבים קיבלו לאחרונה את העדכון הרבעוני על מצב תוכניות הפנסיה שלהם (401k) וגילו הפסדי עתק. בתוצאה מכך, הם עשויים לצמצם את הוצאותיהם, ובכך יגרמו לפגיעה בשורה התחתונה של חברות. 

 "השאלה היא, האם הם צפויים לקצץ בהוצאות שלהם, ולא לצאת לחופשה או לא להחליף את המכונית הישנה במכונית חדשה", אמר דון קסידי, אנליסט מחקר בכיר בחברת ליפר, המספקת שירותי ייעוץ לקרנות נאמנות. 

 קסידי אמר כי אינדיקטור חשוב לשאלה האם השוק הגיע לתחתית יהיה האם השווקים יצליחו להישאר מעל לרמות השפל של יום רביעי האחרון. 

 "מבחינה פסיכולוגית, אנחנו צריכים לראות אם השוק מסוגל להישאר מעל לרמות השפל של יום רביעי בבוקר, לפני העליות החדות, ללא כל קשר לחדשות הכלכליות ולדו"חות הכספיים", אמר. 

 נקודות השפל של מדדי הדאו וה-S  ביום רביעי היו 7,532 ו-775 נקודות בהתאמה. השפל של הנאסד"ק היה 1,192 נקודות. 

 אולם קווין פנדלי, נשיא חברת המחקר צ'ארטייבל ריסרץ' משיקגו, אמר כי חשוב יותר שהמדדים לא יירדו מתחת לנקודת האמצע של המסחר ביום רביעי. 

 "במידה שהם יירדו מתחת לטווח נקודת האמצע, הם ימחקו את דפוס היפוך המגמה שמופיע בגרפים", אמר. "אם הם יירדו מתחת לנקודת האמצע, אז סביר יותר שהם גם יירדו מתחת לרמות השפל שלהם". נקודות האמצע במסחר של מדדי הדאו, ה-S  והנאסד"ק ביום רביעי האחרון היו 7,867, 805 ו-1,240 נקודות, בהתאמה. 

 בנוסף לתמ"ג, צפויים להתפרסם השבוע דו"חות כלכליים נוספים בהם נתוני מכירות הרכב של חודש יולי, אשר צפויים לצמוח ל-6.3 מיליון יחידות לעומת 5.8 מיליון יחידות בחודש יוני, מדד מנהלי הרכש, ודו"ח התעסוקה ונתוני ההכנסה האישית, אשר תמיד חשובים. 

 "מרבית השחקנים בשוק מבקשים לראות מה השפעת הירידות בשוק על הצריכה הפרטית ועל הוצאות המגזר העסקי, ושוקי ה-fixed-income עתידים לשאול מה צפוי הבנק הפדרלי לעשות נוכח שיעור הצמיחה של ההוצאות", אמר פיט קרצמר, כלכלן בכיר בבנק אוף אמריקה סקיוריטיס. 


 עונת הדו"חות עוד לא הסתיימה 


 עונת הדו"חות עדיין נמצאת בעיצומה. בין החברות המרכזיות שצפויות לפרסם דו"חות השבוע נמצאות וויליאמס (סימול WMB), דיינג'י (סימול DYN),  ורייזון (  VZ  [11]  :NYSE)  , שרה לי (סימול SLE),  וולט דיסני (  DIS  [12]  :NYSE)  וחברת Waste Management (סימול WMI). 

 "אני אופטימי ביחס ליכולת השווקים להישאר מעל לרמות השפל שלהם", אמר ג'ורג' ואן, נשיא Van Hedge Fund Advisors International. "כאשר כל החדשות שליליות, אני רואה בכך אינדיקטור פרי. למרות שאני מעריך כי אנו נמצאים קרוב לתחתית, אנחנו עשויים עוד לקפץ על קרקעית הים למשך זמן מה".