לא צריך להיות נביא כדי להבין שאחוז הזכירות החריג שקיבלה השבוע הפרסומת של דיאט יופלה הוא הסימן הראשון לכיבוש נתחי שוק משמעותיים בקטגוריית היוגורט דיאט. 

 את הפרומו לתהליך הזה ראינו כבר לפני שבעה חודשים, כשתנובה, בתמיכה שיווקית אדירה שתוכננה כמבצע צבאי קפדני, החדירה לשוק את מוצרי יופלה שהצליחו בתוך תקופה קצרה לכבוש נתח שוק של כ-50%. כמובן שלזכותה של תנובה שיחקו משאבים כספיים עצומים שנשפכו על קמפיין הפרסום המבריק, אך לא פחות מכך שיחקה לידיהם תגובתה של שטראוס, מובילת הקטגוריה, שדומה כאילו קפאה בהגנה על אחד ממותגי הדגל שלה "דנונה גרנד פרי" ונכנסה לקרב בלימה מאוחר, ואף מאוחר מאוד. 

 עד להחדרת דיאט יופלה אפשר היה לחשוב כי השיתוק שאחז בשטראוס במהלך החדרת המוצר יופלה הוא שיתוק זמני - קיפאון של רגע שיתפוגג וידחוף את החברה להגן ביתר שאת על ויטלינאה, השחקן שלה בקטגוריית הדיאט. אך כשרואים את התגובה (או יותר נכון - את חוסר התגובה) של שטראוס מול ביצועי תנובה בקטגוריית הדיאט - קטגוריה שהוגדרה על ידי מנכ"ל שטראוס כיעד אסטרטגי - קשה להימנע מהתחושה ש"משהו לא טוב קורה בממלכה". 

 תנובה, שנתפסה במשך שנים רבות כחברה מסורבלת, זקנה, שמרנית ואטומה לצרכן ולתקשורת, "נולדה" בשנים האחרונות מחדש כחברה צעירה, מעיזה, שקופה לצרכן ואמינה  אם במהלך החדרת יופלה לשוק, אפשר היה לסנגר על שטראוס ולטעון (באופן קלוש אומנם) כי היא לא חזתה את עוצמת המתקפה העתידה לבוא, הרי שלקראת החדרת הדיאט, אמורה היתה החברה להיות ערוכה מזה זמן רב. אחרי הכל, כבר לפני שבעה חודשים הודיעה תנובה כי תיכנס בקרוב לקטגוריה זו, וגם אם לא היתה מודיעה, הרי שמדובר בצעד מתבקש. 

 לקטגוריית היוגורט עם פרי הגיע תנובה עם מותג חדש, שלא היה מוכר לצרכן הישראלי, ובקרב על נתח השוק היה עליה להתמודד מול דנונה, שנחשב אז למותג חזק מאוד שעל נכסיו המותגיים מגנה חברת ענק מזה שנים עם קו שיווקי-פרסומי ברור. ואולם המצב בקטגוריית הדיאט שונה. ויטלינאה של שטראוס הוא בעצמו מותג חדש יחסית, שהחליף רק לפני כשנה את מוצרי דנונה דיאט. יתרה מזאת, השקת ויטלינאה בארץ לוותה בשלב הראשון בתקלות טכניות רבות שפגעו באיכותו ושלא עזרו להתנסות ראשונית מוצלחת ובניית נאמנות לקוח. 


 בשטראוס איבדו את זה 


 בשטראוס ראו את המסרים עליהם ביססו את יופלה בעת החדרתו לשוק ויכלו, מן הסתם, לשער כי בהחדרת הדיאט תישען תנובה על מסרים דומים, השמים דגש על הכיף וההנאה שבצריכת המוצר. הם אולי לא יכלו לדעת בדיוק מה תעשה תנובה, אך דרך הפעולה היתה כתובה על הקיר. לרשות שטראוס עמדו שבעה חודשים תמימים כדי להפיק לקחים מהחדרת יופלה, לחזק את המותג שלה לקראת ההתקפה הצפויה ולעשות את ההתאמות הדרושות בשפה שיווקית-פרסומית. שטראוס יכלה הפעם להימנע מלהיגרר לשינויים של תנובה, כפי שקרה במלחמת יופלה-דנונה, וליזום אותם. ומה עשו בשטראוס? כלום, אפס, שום דבר. 

 והתוצאה: התהפכו היוצרות. תנובה נכנסת לקטגוריית הדיאט עם מותג חזק ומושקע שהצליח לשבות את לב הקהל. צרכני היוגורט שנמנעו עד עתה מלנסות את יופלה עשו זאת בעיקר בגלל שהמוצרים לא היו קיימים  אם במהלך החדרת יופלה לשוק, אפשר היה לסנגר על שטראוס ולטעון (באופן קלוש אומנם) כי היא לא חזתה את עוצמת המתקפה העתידה לבוא, הרי שלקראת החדרת הדיאט, אמורה היתה החברה להיות ערוכה מזה זמן רב  כמוצרי דיאט, ועתה המחסום הזה לא עומד בפניהם יותר. אין ספק שהכסף שהשקיעה תנובה עד עתה בקטגוריה הרגילה מקרין עכשיו גם על קטגוריית הדיאט, כך שבעצם תנובה לא מתחילה מאפס, אלא ביתרון גדול - לפחות מבחינה תדמיתית. לתנובה יש כעת את היתרון של תמיכה במותג אחד. שטראוס, לעומתה, צריכה להגן על שני מותגים בו זמנית. 

 קשה להימנע מהתחושה שבשנים האחרונות החליפו ביניהן שתי החברות תפקידים, וכל אחת "משחקת" את תפקידה המסורתי של השנייה. תנובה, שנתפסה במשך שנים רבות כחברה מסורבלת, זקנה, שמרנית ואטומה לצרכן ולתקשורת, "נולדה" בשנים האחרונות מחדש כחברה צעירה, מעיזה, שקופה לצרכן ואמינה. החדרת יופלה היא רק דוגמה אחת לכך. מפתה לתלות את הצלחת יופלה בקמפיין מצוין ובכסף רב שהושקע, אך חשוב לזכור שאם לא היה לקברניטי תנובה את האומץ לתת למשרד הפרסום שלהם ללכת עם קו פרסום כל כך לא שגרתי, התוצאות כנראה היו מרשימות הרבה פחות. 

 ואילו שטראוס הולכת ומאבדת לאיטה את הערכים התדמיתיים שכל כך איפיינו אותה כל השנים כחברה דינאמית, צעירה, מובילת שינויים בשוק ושקופה לצרכן ולתקשורת. נראה כאילו הבעיה שם עמוקה הרבה יותר מנתח שוק והגנה על מותגים בקטגוריית היוגורטים. הבעיה לא נעוצה בקמפיין כזה או אחר אלא באסטרטגיה שיווקית ובאומץ ניהולי, ואת זה כנראה איבדו בשטראוס.