במשרד העבודה והרווחה עובדים קשה. השר בניזרי, המודאג מאוד מהאבטלה הקשה, החליט להילחם במספר הגדול של דורשי האבטלה בנחישות ונמרצות. איך הוא עושה את זה? בעזרת סיירת נבחרת ונמרצת שמטרתה גילוי מתחזים המתחפשים למובטלים (להלן "היחידה"). מאז הקמת היחידה באוקטובר האחרון, מריץ בניזרי קמפיין יחצ"ני לדיווח על תוצאותיה. למען יראו וייראו. 

 כותרתה של ההודעה לעתונות שפירסם משרד העבודה והרווחה היתה: 49% מסך התיקים שנבדקו על ידי היחידה לחקירות אבטלה, שהוקמה ע"י השר בניזרי (למען תדעו כולכם מי האבא של ההצלחה), נמצאו כמתחזים. היחידה, שבדקה 490 תיקים מאוקטובר 2001 ועד יוני השנה, מצאה כי ב-241 מהתיקים נמצאו ראיות המספיקות לשלילת דמי אבטלה או גמלה להבטחת הכנסה. ממצאים זה ממצאים, בעיקר כשהם באים מיחידה הפועלת בתחכום רב - מעקבים, חקירת מבוטחים ותצפיות, ושיתוף פעולה עם גורמי אכיפה שונים, כגון מס הכנסה. חשוב לציין - הפעילות החקירתית נעשית באופן ממוקד ואינטנסיווי באיזורים ספציפיים. שנאמר - סיכול ממוקד. 

 רגע אחד לפני שאתם מתרשמים מהסטטיסטיקה וחורצים דעה על אנשים עובדים שעושים השלמת הכנסה על חשבון המדינה, נוסיף פה עוד עובדה קטנה. ממשרד העבודה נמסר כי אין להתייחס למדגם זה כמייצג את כלל אוכלוסיית המובטלים, מכיוון שכל התיקים נפתחו כתוצאה מפעילות מודיעינית ולא נבחרו באקראי.  בפעם הקודמת שפורסמו נתוני היחידה אמר השר כי ישנם מתחזים רבים הפוגעים בשמם של המובטלים. כן כן, למובטלים יש שם. טוב שם טוב מתלוש משכורת  בקיצור, לא ממש 49% מתחזים אלא כמה "אוספי מודיעין" שעושים עבודה די מחורבנת... 

 כדי שלא ישתמע כי זה הוגן לרמות את המדינה, ייאמר במפורש כי יש למגר תופעות מעין אלה. הונאה מכל סוג, ובטח כשהיא על חשבוננו, היא לא לעניין בכלל. וכן, את אלה שסרחו בדרך העקלקלה, יש לסלק בבושת פנים מחדר המדרגות האפרורי של לשכת התעסוקה. אבל, עם כל העבודה שנותרה עוד למשרד העבודה, כך ייחצ"נו את המעט שנעשה? נו, באמת. 

 ואפרופו המעט שנעשה, בואו נראה כמה קשה באמת עובדים ביחידה. בהודעה לעתונות קודמת באותו נושא נכתב כי הסיירת מעסיקה שמונה עובדים. היחידה קמה באוקטובר, כלומר - שמונה חודשי עבודה, שמונה עובדים, 490 תיקים. חשבון פשוט: כל עובד מטפל בממוצע ב-7.5 תיקים בחודש. תקוותינו שהמזגנים עובדים במשרד העבודה בכל הכוח... 

 בהודעה שפורסמה אתמול, מברך שר העבודה והרווחה שלמה בניזרי על פעילות היחידה שהוא עצמו הקים, אך במקביל הוא מביע צער על ה"ממצאים הגדולים" שחוזרים על עצמם מדי חודש. השר גם פנה לשר האוצר סילבן שלום וביקש ממנו תקציב להגדלת היחידה שתוכל להיות פרושה בכל חלקי הארץ, וזה נתן את הבטחתו בנושא (מאיזה תקציב בדיוק, סילבן?). 

 אז מה נגיד לך בניזרי, גם אנחנו מצרים, מצרים מאוד, אבל לא על המספר הזה שגדל כל חודש. אלא על  את אלה שסרחו בדרך העקלקלה, יש לסלק בבושת פנים מחדר המדרגות האפרורי של לשכת התעסוקה. אבל, עם כל העבודה שנותרה עוד למשרד העבודה, כך ייחצ"נו את המעט שנעשה? נו, באמת  המספר הגדול והמשמעותי בהרבה. זוכר? 209 אלף דורשי עבודה באפריל? מזכיר לך משהו? 209 אלף מובטלים (פחות 241) אמיתיים, שלא גומרים את החודש, שאין להם כסף למכולת, לשכר דירה, לצ'ופר לילדים, לקצת כבוד עצמי? 

 אז אחרי ההישג המרשים הזה, בניזרי, הגיע הזמן להודעה לעתונות שתכה אותנו באמת. משהו על יחידה מובחרת עם שיטות יצירתיות ומתקדמות למציאת מקומות עבודה, שיקום משפחות, כבוד עצמי וחשבון בנק למאות אלפי מובטלים. 

 בהודעה הנוכחית של משרד העבודה נגנז ציטוט מעניין של השר בנושא המתחזים. בפעם הקודמת שפורסמו נתוני היחידה אמר השר כי ישנם מתחזים רבים הפוגעים בשמם של המובטלים. כן כן, למובטלים יש שם. אבל האם טוב שם טוב מתלוש משכורת? לבניזרי כבר יש תלוש, עכשיו הוא דואג לשם. 


 קישורים נוספים 
 שיעור האבטלה ללא שינוי: 10.6% בחודש מאי - כ-270 אלף מובטלים  [10]