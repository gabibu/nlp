בריטיש איירווייס הכריזה היום על מהלך דרמטי בו היא מוזילה את תעריפי הטיסות הפנימיות שלה בבריטניה ובתוך אירופה, עד שיעור של 80%. לדוגמה, מחירה של טיסה הלוך חזור מלונדון לפאריס או אמסטרד יהיה 69 ליש"ט, שהם 100 דולרים טבין ותקילין, במקום מחיר קודם של 298 ליש"ט (435 דולר). מדי חודש, החל ב-20 ביוני, תציע בריטיש 50 אלף כרטיסי טיסה במחירים הנמוכים ביותר ב-71 קווים מקומיים ויבשתיים. 

 אומנם, לכל נוסע חסכן שטייל בשנים האחרונות באירופה ידוע שאפשר להשיג טיסות בתוך היבשת במחירים זולים כאלה ואף יותר, אולם טיסות אלה הן בצ'רטרים של חברות קטנות, ולא במטוסיה המטופחים של ענקית התעופה הבריטית. ובריטיש תמשיך להעניק שירות מטופח, שכן, כפי שמנהל השיווק הדגיש: הטיסות המוזלות יכללו את השירות המלא שנותנת בריטיש לנוסעיה, במחיר שבדרך כלל מקבלים בו שירות של מחלקת מטען. 

 מה עובר על בריטיש אירווייס? חברת התעופה הלאומית של בריטניה נפגעה קשות מהירידה החדה בטיסות הטרנס אטלנטיות בעקבות ארועי הטרור בארה"ב. בנוסף, וייתכן שזו הנקודה החורה למנהליה יותר מכל, בריטיש נאבקת בהפסדים - במאי דיווחה על הפסד שנתי הראשון בתולדותיה כחברה בורסאית - בעוד שמתחרות קטנות, זריזות וזולות צומחות בקצב מסחרר בשוק האירופי ורושמות רווחים יפים. 

 בריטיש איירווייס סובלת מתחרות זו יותר מאשר מתחרותיה האחרות באירופה, בעיקר משום ששוק הטיסות הזולות התפתח בתוך בריטניה יותר ממקומות אחרים, בזכות השוק הפתוח. חברות התעופה הזולות, בהן ריינאייר ואיזיג'ט, חוללו מהפכה של ממש בשוק הטיסות באירופה, ועוד בתקופה של משבר קשה בענף. היום מחזיקות חברות התעופה הקטנות הללו ביותר מ-15% משוק הטיסות מבריטניה ליבשת אירופה ובתוך בריטניה. 


 קונות מטוסים משומשים וטסות משדות תעופה נידחים 


 חברת התעופה האירית ריינאייר, לדוגמה, רשמה עלייה של 44% ברווח הנקי שלה בשנת הכספים שהסתיימה בסוף מארס. היא גרפה 141 מיליון דולר ועלתה על התחזיות, בעוד שהכנסותיה צמחו ב-28% ל-586 מיליון דולר. 

 האסטרטגיה של חברות התעופה הקטנות הללו היא פשוטה: למכור כמה שיותר כרטיסים, במחיר נמוך כל האפשר, בהתבסס על המודל שיצרה חברת התעופה האמריקאית סאותווסט איירליינס. 

 בשבוע שלאחר התקפת הטרור הציעה ריינאייר מיליון כרטיסי טיסה באירופה במחיר של 15 דולר, כדי לעודד את הביקוש. מבצעים אחרים שהציעה החברה כללו מכירת 2 מיליון כרטיסים במחירים של 9.99 יורו בלבד. 

 על רקע מבצעים אלה ואחרים, רשמה החברה עלייה של 38% בנספר הנוסעים בקוויה ל-11.1 מיליון. תפוסת המטוסים, המשמשת כאומדן ליעילות החברה, האמיר ל-91%. החברה פתחה 22 נתיבי טיסה חדשים במהלך השנה. ההצלחה של חברות אלו היתה כתובה על הקיר עוד לפני שדעך אבק המפולת בבנייני התאומים. 

 בנובמבר אמר גולדמן סאקס כי ההשלכות של התקפת הטרור יביאו להתחזקות של חברות כאיזיג'ט המהלך  הדרמטי של בריטיש איירווייס מעיד כי החברה מאמינה שהתאוששות גדולה בשוק הטיסות הטרנס אטלנטיות איננה צפויה בקרוב  וריינאייר, וישפרו את מאזניהן ושליטתן במגזר הספציפי שלהן. הבנק טען כי מגזר הטיסות הזולות הוא הרווחי ביותר בכל ענף התעופה, עם רווח של 35-36 אלף דולר למושב, לעומת רווח של 16 אלף דולר למושב של חברות התעופה הלאומיות. 

 כיצד יכולות חברות התעופה הזולות להיות רווחיות כל כך? ריינאייר בחרה בנוסחה של רכישת מטוסים זולים וישנים, המראות ונחיתות בשדות תעופה משניים, שעלותם נמוכה יותר ויעילותם גבוהה יותר. מכירות ישירות של כרטיסי טיסה באמצעות אתרי אינטרנט סייעו אף הן להוריד את העלויות. נכון לסוף 2000 הגיע אחוז ההזדמנות לכרטיסי ריינאייר באינטרנט ל-50% מכלל הכרטיסים שמכרה, ואצל איזיג'ט שיעור זה הגיע ל-70%. 


 Go לא הלך 


 לבריטיש איירווייס היה ניסוי משלה בתחום זה. היא הקימה חברת תעופה בשם Go, שנועדה להתחרות בשוק הטיסות הזולות. במהלך חייה כחברה בת של בריטיש אירווייס צברה Go הפסדים של עשרות מיליוני דולרים, ובנובמבר 2001 מכרה את Go לקבוצת המשקיעים 3i תמורת 160 מיליון דולר. במאי האחרון החלה לחזר איזיג'ט, אחד היבחושים המצליחים בענף התעופה הבריטי, אחר Go. 

 המגמה לא נעצרת בגבולות הממלכה המאוחדת, למרות היתרון היחסי שיש לשוק התעופה הבריטי. בגרמניה פועלת חברת תעופה קטנה בשם גרמניה (Germania), אשר עם שמונה מטוסים בשני נתיבי טיסה בלבד הצליחה כבר לנגוס בנתח נאה של הקו העמוס ביותר של לופטהנזה - בין פרנקפורט לברלין. גרמניה מציעה טיסות בקו זה ב-93 דולר. בתגובה ניסתה לופטהנזה להוריד את מחיריה שלה ל-98.7 דולר ולזכות ביותר מועדי המראה, אולם ממונה ההגבלים העסקיים בגרמניה הכריח את לופטהנזה לסגת מההוזלה בטענה שתימחרה את כרטיסיה מתחת למחיר עלות. 

 לופטהנזה שיחקה בקשיחות גם מול ריינאייר, וזכתה בצו בית משפט שמנע מהחברה האירית להשוות את  במהלך חייה כחברה בת של בריטיש אירווייס צברה Go הפסדים של עשרות מיליוני דולרים, ובנובמבר 2001 מכרה את Go לקבוצת המשקיעים 3i תמורת 160 מיליון דולר  תעריפיה משדה תעופה צבאי לשעבר הממוקם 100 ק"מ מפרנקפורט מול מחירי הטיסות של לופטהנזה משדה"ת הבינ"ל בעיר עצמה. ריינאייר התייחסה בפרסומותיה ללופטהנזה כ"חברת התעופה היקרה". 

 בהולנד מפעילה KLM את החברות באז (Buzz) וביסייק אייר (Basiq Air), שהיום עוברות תהליך ארגון מחדש לאחר שחברת התעופה המלכותית של הולנד סבלה מהפסד שנתי קשה. 

 המהלך הדרמטי של בריטיש איירווייס מעיד כי החברה מאמינה שהתאוששות גדולה בשוק הטיסות הטרנס אטלנטיות איננה צפויה בקרוב. השאלה היא אם תוכל חברה מכובדת שכזו להוזיל את עלויותיה עד כדי שתוכל להרוויח ממכירת כרטיסים זולים כל כך.