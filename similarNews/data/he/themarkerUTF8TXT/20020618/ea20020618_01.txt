היכן שלא מביטים ולאן שלא מסתכלים, יש בישראל נכסים למכירה במחירים שכמותם לא נראו לפחות מאז  השפל הבורסאי של אמצע שנות ה-90. כל אנשי העסקים, כל הפיננסיירים וכל המנכ"לים בקונצרנים הגדולים מסכימים פה אחד שיש עכשיו הזדמנויות קנייה מצוינות. 

 יש ימים שבהם נראה שכל המשק למכירה, ולא ביוקר.  אי.די.בי  (  אדבא  [10]  : ת"א)  עומדת למכירה כבר למעלה משנה, ועם קצת שיתוף פעולה של הפיקוח על הבנקים יימכר הקונצרן לקבוצתו של נוחי דנקנר. בתוך אי.די.בי, המחזיקה נכסים בכל חברה שלישית בישראל, כמעט הכל למכירה, אם כדי להקטין את היקפי ההתחייבויות לבנקים של הקונצרן ואם כדי לממן את תשלומי הדיווידנדים שוודאי ירצו הרוכשים למשוך. 

 אותו הדבר בקוצרן  כור (  KOR  [11]  : NYSE)  : יונתן קולבר היה שמח לו יכול היה למכור נכס כלשהו במחיר סביר, ולאחר למעלה משנתיים של מגעים למכירת חטיבות ב  אי.סי.איי  (  ECIL  [12]  : NASDAQ)  או חלקים מ  מכתשים אגן (  מאתע  [13]  : ת"א)  , הצליח סוף-סוף למכור לאחרונה אחזקת מיעוט באלישרא. 

 על אלה אפשר להוסיף את הקו-אופ, את חבילת המניות ב  הכשרת הישוב (  הכשרה  [14]  : ת"א)  , את חלקו של נוחי דנקנר ב  בנק הפועלים (  פעלים  [15]  : ת"א)  , את חברת  בזק (  בזק  [16]  : ת"א)  העומדת בפני הפרטה, את  בנק לאומי  (  לאומי  [17]  : ת"א)  - ובעצם, מה לא. המחירים כמובן נראים אטרקטיוויים: הבנקים הגדולים נסחרים בעשרות אחוזים מתחת להונם העצמי, הקונצרנים נסחרים בעשרות אחוזים מתחת לשווי הנכסי הנקי שלהם וחברות היי-טק צעירות אפשר לקבל בכל מחיר ובלבד שתסכימו להזרים להן כסף לעוד כמה חודשי חיים. 

 אבל כאשר שואלים את המנכ"לים הישראלים מדוע הם לא מנצלים את ההזדמנויות - הם מיד מסבירים שכרגע הם עצמם מעדיפים דווקא למכור כמה מהנכסים הפחות מעניינים שלהם. כאשר דוחקים בהם, מתברר שיש להם שתי מגבלות: מצד אחד הם אינם מאמינים שהגענו לשפל ושלא יכול להיות גרוע יותר, ומצד שני - אין להם כסף. 

 האמון בעתיד המדינה הוא כמובן עניין סובייקטיווי שקשה למדוד, אבל בעיית הכסף הרבה יותר מוחשית. לאחר שבשנים האחרונות רצו כולם לקנות עוד ועוד נכסים על גבי האשראי הזול והקל שהעמידו לרשותם הבנקים הגדולים, נקלעו חלק גדול מהפיננסיירים המקומיים למצוקת נזילות חמורה. איש העסקים הגדול מכולם, אליעזר פישמן, מתקשה לקבל אשראי נוסף בבנק הפועלים, יונתן קולבר נאלץ לארגן מחדש את קווי האשראי של כור ולקבל על הקונצרן פיקוח בנקאי ועל מצבו של גד זאבי אין צורך לפרט. 


 צדיק וטוב לו 


 אבל פה ושם יש גם יוצאים מהכלל בודדים - ואיש העסקים צדיק בינו הוא אחד הבולטים שבהם. גורמים המקורבים לבינו התרשמו כי בניגוד לאווירת הדיכאון שנפלה על רבים, בינו דווקא משדר אופטימיות זהירה ומאמין כי במוקדם או קצת יותר מאוחר תתאושש בסופו של דבר הכלכלה הישראלית. הוא מאמין, למשל, שאם יינקטו הצעדים המתאימים, יתייצב שוק המטבע המקומי והשקל עשוי לחזור ולהיסחר מתחת לרף ה-5 שקלים. 

 אלא שצדיק בינו לא רק אופטימי - יש לו גם כסף.  בינו, לשעבר ילד הפלא של הבנקאות הישראלית שניהל את הבנק הבינלאומי ואחר כך את בנק לאומי, מרכז כיום את רוב עסקיו באמצעות חברת פז הפרטית - חברת האנרגיה הגדולה בישראל - והוא מעורב בעוד שורה של תחומים ועסקים. הרשימה כוללת את ענף הפרסום באמצעות האחזקה בקשר-בראל, את תחום המדיה דרך זכיינית ערוץ 2 רשת ודרך השליטה בחברת קניאל התעשייתית. צדיק החל אומנם את דרכו עם אשראי בנקאי, ואולם הדיווידנדים שמשך בשנים האחרונות מפז הפכו אותו לאחד האנשים הנזילים ביותר בישראל. 

 ועכשיו בינו יוצא לקניות ולציד הזדמנויות - אבל בדרכו השקטה. לאחרונה פורסם שהוא מתעניין בהשתתפות ברכישת הקו-אופ, ואילו היום הוא הודיע שהוא רוצה לקנות את החזקות הציבור בחברת סהר פיתוח - זרוע הנדל"ן העיקרית שלו. פז מחזיקה כיום בכ-88% ממניות סהר, כך שהיקף ההשקעה לא גדול עבורו, אבל בינו מבקש לקנות מהציבור גם את איגרות החוב של החברה - וכאן כבר מדובר בסכום גדול יותר, המסתכם ב-95 מיליון שקל. 

 רכישה של מניות בבורסה בתקופת שפל אומנם אינה מסע רכישות עדיין, אבל הייתכן כי מדובר בתחילתה של מגמה? האם בינו מוכן היום לצוד את ההזדמנויות שמוטלות על רצפת עולם העסקים הישראלי? אצל צדיק בינו קשה לדעת: הוא איש עסקים זהיר המעדיף תמיד לפעול הרחק מהזרקורים ובאמצעות חברות פרטיות. כולם נדהמו בשנת 1988 כאשר העיתונאי בני ברק חשף ב"ידיעות אחרונות" שצדיק בינו החליט לעזוב לפתע את מנכ"לות בנק לאומי, אחד מעשרת תפקידי המפתח במשק, כדי לפתוח קריירה של איש עסקים פרטי. בפני צדיק בינו, שמבין דבר אחד או שניים בבנקאות, יש עתה אפשרות להיכנס לגרעין השליטה בכל אחד משלושת הבנקים הגדולים בישראל, במחירים המשקפים עשרות אחוזים מתחת להונם העצמי - ולא נתפלא אם מדגדג לו באצבעות. 


 קישורים נוספים 
 צדיק בינו מוחק את סהר פיתוח: פז מפרסמת הצעת רכש למניות ולאג  "  ח של החברה בעלות של כ-95 מיליון שקל  [18]