מסכן נוחי דנקנר. הוא עומד לשלם ממיטב כספו, וממיטב כספם של הבנקים המלווים - כדי לרכוש נכס במחיר מפולפל. ליתר דיוק, במחיר יקר ב-31%-38% מהמחיר הנוכחי של הנכס. דנקנר עומד לשלם תמורת הנכס קצת יותר ממיליארד דולר, מה שאומר כי כ-300 מיליון דולר מכספו (וזה הרבה כסף, גם עבור נוחי דנקנר) מבוזבז לחינם. 

 האמנם נוחי דנקנר מבזבז כספים לחינם? קשה להאמין. ובכל זאת, אי אפשר להתעלם מהפער הגדול שבין המחיר לפיו רוכש דנקנר את השליטה בקונצרן  אי.די.בי (  אדבא  [11]  : ת"א)  לבין המחיר לפיו נסחר הקונצרן בשוק. אי אפשר להתעלם גם מכך שמאז פורסמה כוונתו של דנקנר לרכוש את אי.די.בי במחיר האמור חלפו כחודשיים, והפער בין שווי השוק למחיר העסקה רק גדל. 

 מקובל להסביר פערים בין שווי שוק לבין עסקות רכישה אסטרטגיות בפרמיית שליטה. משמע, ערך הנכס בעיני מי ששולט בו ויכול לנהל אותו כרצונו שונה מערכו עבור מי שמחזיק בו רק מניות בודדות. האחד יכול לפעול להשבחת הנכס, בעוד שלשני נותר לסמוך עליו. פער האמון הזה הוא פרמיית השליטה. בשווקים מתוקנים פרמיית השליטה נאמדת באחוזים בודדים. בשוק הישראלי הפרמיה היא עשרות אחוזים. מדד האמון של השוק הישראלי - נמוך במיוחד. 

 נוחי דנקנר, יש לציין, נהנה דווקא ממוניטין משובח, גם בתחום האמינות וגם בתחום ההצלחה העסקית. רכישת  בנק הפועלים (  פעלים  [12]  : ת"א)  בידי משפחת דנקנר רשומה על שמו. על אף זאת, גם דנקנר אינו מצליח להימלט מחוסר האמון של השוק. החשדנות בה מתקבלות עסקות של העברות שליטה בישראל גורפת, ורק מתי מעט מצליחים לחמוק ממנה. 

 "יש בשוק הישראלי 150 חברות טובות", מגדיר זאת ברוקר מתוסכל, "אבל אין בו כמעט מניות טובות. המניות שכולנו מחזיקים בשוק הן רק מניות מיעוט,  ההמון של בעלי העניין מושך לעצמו שכר של מיליוני שקלים בשנה, גם בחברות שהמחזור שלהן הוא עשרות מיליונים בודדים  והתחושה היא שהמניות הללו נעשקות באופן קבוע על ידי בעלי השליטה. בכל העולם מדברים על פרמיית שליטה, אצלנו צריך לדבר על פרמיית גניבה - הפרמיה שמניות המיעוט דורשות לעצמן, בגין הגניבות הצפויות של בעלי השליטה מהחברה". 

 בעלי העניין - בוודאי הטובים שבהם - יכולים לחוש נעלבים, אף כי הם נבלעים בהמון. ההמון של בעלי העניין מושך לעצמו שכר של מיליוני שקלים בשנה, גם בחברות שהמחזור שלהן הוא עשרות מיליונים בודדים. משמע, רכיב השכר הפך לאמצעי לחלוקת רווחים לבעלי השליטה, תוך עקיפת הזכויות של מחזיקי המיעוט על רווחים אלו (באמצעות דיווידנדים). 

 ההמון של בעלי העניין מקדיש חלק ניכר מהפעילות של החברות שבשליטתו לעריכת עסקות בעלי עניין, תמיד בגיבוי של "הערכת שווי".  קבוצת שרם (  שרם  [13]  : ת"א)  , שרכשה רק לפני חצי שנה את השליטה ב  איטונג (  אטונג  [14]  : ת"א)  תמורת 270 מיליון שקל, הודיעה לפני חודש על מכירת החזקותיה הפרטיות באוניברקול לחברה. אפשר לקוות כי אוניברקול תתגלה כנכס משובח, אבל העובדה שהעסקה המהותית הראשונה שאיטונג עושה תחת השליטה החדשה היא דווקא רכישת חברה מהקבוצה יכולה אולי להסביר מדוע איטונג נסחרת היום ב-200 מיליון שקל. התקווה מלווה בחשד כבד. 

 נהוג לשווק את שוק המניות כזכות היחודית הניתנת לציבור להיות שותף בחברות הגדולות והחשובות במשק. חברות טובות אכן יש כאן, אבל ספק אם הן רואות בציבור שותף.