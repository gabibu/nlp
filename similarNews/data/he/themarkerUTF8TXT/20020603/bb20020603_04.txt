צניעות זו אחת המעלות הגדולות של ד"ר חזי דלל, מייסד ומנכ"ל חברת הסטארט אפ הישראלית  מילימטריקס  [10]  . אותה תכונה סייעה לו להצליח לנווט בהצלחה יחסית את החברה מקיבוץ גבעת השלושה למרות הסערה המזעזעת בשנתיים האחרונות את שוק הטלקום העולמי. 

 אבל כעת, בשעה הוא מוביל את החברה לשלב המכריע בחיי העסקיים - הפריצה הגדולה לשוק התקשורת העולמי - הוא נדרש להציג גם תכונות אחרות, שהן ההיפך הגמור מצניעות. 

 דלל, ששירת במשך 15 שנה ביחידת סודית של חיל המודיעין, לפני שהקים את מילימטריקס ב-1996, יציג היום לראשונה באופן פומבי קונספציה חדשה לניהול רשתות תקשורת המבוססת על מערכת רשת תקשורת חדשה שפיתחה מילימטריקס. לפני כשנתיים היתה נתפסת חדשנות טכנולוגית כפי שמציע כיום כבעלת חשיבות עצומה עבור המשך הצמיחה של חברות הטלקום הגדולות. 

 אבל כיום, בשעה שענקיות תקשורת כמו דויטשה טלקום, פראנס טלקום, קווסט, אי.טי אנד טי ואחרות נאלצות להתמודד עם מחיקות ענק על השקעות העבר ולמכור נכסים כדי להקטין חובות, יצטרך דלל להציג כושר שכנוע אדיר בתערוכת התקשורת הבינלאומית סופרקום 2002 כדי שאותן ענקיות תקשורת יסכימו לערוך ניסוי במערכת של מילימטריקס, שלא לדבר על פוטנציאל הרכישה שלה בעתיד. 

 דלל, שעד כה השכיל לבנות את מילימטריקס בצורה הדרגתית מתוך ראייה ארוכת טווח, בטוח לא רק שנדרש כיום מודל חדש של רשתות תקשורת כדי לפשט את תעבורת הנתונים על גבי תשתיות תקשורת שונות כמו סיבים אופטיים, רשתות סלולריות ורשתות אלחוטיות, אלא גם שהפתרון של מילימטריקס הינו המענה החדשני והטוב ביותר. 

 המערכת, הנקראת "יוניטי", שפיתחה החברה הישראלית מאפשרת איחוד של אמצעי העברת מידע ובהם סיב אופטי, רדיו אלחוטי ולייזר אלחוטי - לרשת תקשורת אחידה, והיא כוללת פתרון טכנולוגי מתקדם של הקיבולת העברת נתונים במהירות 622 מגה-ביט לשנייה ברשיון תדר רדיו יחיד. באמצעות פתרון זה ניתן לחבר בצורה יעילה וחסכונית עסקים וארגונים בעלי דרישה לשירותי תקשורת בפס רחב, אל ליבת הרשת האופטית העירונית. 

 בניגוד לעבר שבהם נמכרה הטכנולוגיה של מילימטריקס לספקיות של פתרונות גישה אלחוטית כמו סרגון הישראלית, ולאחר מכן למפעילי סלולר וספקיות שירותי תקשורת מסרתיות, באמצעות הסכמי OEM (שיווק תחת מותג). פתרון הדור הבא של מילימטריקס, מערכת ה"יוניטי", דורש הרבה יותר מאשר את התמיכה של שותפויות ה-OEM ארוכות הטווח שייסדה החברה עם יצרניות של ציוד תקשורת מהשורה הראשונה בעולם. 

 דלל צריך לשכנע את מנהלי חברות הטלקום הגדולות שהחזון הטכנולוגי שהוא מביא לעולם יבוא לידי ביטוי בתוצאות העסקיות שלהן. כל עוד נמשכת הפסימיות לגבי מצב תעשיית התקשורת העולמית, אפילו אגרסיוויות וביטחון עצמי, לא בהכרח שיסייעו לדלל לפלס את דרכו לפסגה. 


 קישורים נוספים 
 מנכ  "  ל ומייסד מילימטריקס בראיון ראשון לעיתונות:  "  בסוף 2003 נגיע לרווחיות או קרוב לרווחיות  "  [11]