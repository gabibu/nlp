בארי דילר, מנכ"ל USA אינטראקטיב, מבין עניין. הוא מבין את השוק. אנחנו לא רוצים חברות בנות ומניות מעקב. איננו רוצים באימפריות המתפרשות לרוחב, שצריך לחשב את ערכם של חלקיהן השונים. 

 אנחנו מנידים ראש בשלילה כלפי הליברטי מדיה למיניהן, על המבנים השנויים במחלוקת שלהן, שמבקשים מאיתנו להאמין בהם. איננו אוהבים את ערכה של אמריקה אונליין בפני עצמה, מכיוון שאנחנו יודעים שהיא לא תעמוד בפני עצמה. 

 דילר מקשיב, והוא משיג. הוא הופך את USA אינטראקטיב (סימול USAI) לוול מארט של הרשת באמצעות השתלטויות נקיות על החברות הבנות שלה, כך שהערך המצטבר שלהן יצטבר אצל החברה האם ואצל המשקיעים. 

 חכו ותראו. אם אני צודק, מניית USA אינטראקטיב תרד, אבל לא למשך זמן רב. קרנות הנאמנות מחפשות נואשות מניות צמיחה טהורות כמוה, ומהלך זה של הנפקת מיליוני מניות מספק זאת. בדרך כלל עסקה כזו היתה מפילה את המניה בארבעה או חמישה דולרים, אולם אני מהמר על כך שהקרנות ייכנסו ויתמכו בה כשזה יקרה. ואז היא תעלה. 

 סוף סוף, מנכ"ל שמבין מה בעצם קורה בשווקים, ומגיב באופן אפקטיווי ונקי. 

 דילר הוא אחלה, פשוט ככה. יש לו בדיוק מה שהשוק הזה צריך: צלילות.