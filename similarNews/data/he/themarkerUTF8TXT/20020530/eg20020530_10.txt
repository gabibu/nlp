נדמה ש  בבזק (  בזק  [10]  : ת"א)  רצו להראות הרבעון רווח גבוה יותר, שכן אחרת לא ניתן להבין מה בער כל כך לחברה למנות ועדה שתבחן את מדיניות משך החיים של נכסי הקבוצה ולבצע שינוי במדיניות הפחת. המהלך הוביל להקטנת הוצאות הפחת של החברה ברבעון הראשון של השנה בכ-60 מיליון שקל, ולגידול ברווח הנקי של החברה ברבעון בכ-38 מיליון שקל. 

 למעשה, בעקבות השינוי במדיניות הפחת, היקף הפחת של בזק הסתכם בכ-460 מיליון שקל במקום בכ-520 מיליון שקל ללא השינוי. בהשוואה לרבעון המקביל בו נאמד היקף הפחת בכ-557 מיליון שקל, הרי שמדובר על ירידה של כ-100 מיליון שקל לרבעון בפחת. 

 סמנכ"ל הכספים של בזק, אורן לידר, אמר היום כי "לא יהיו עוד 'מדרגות' ירידה של 60 מיליון שקל מן הרמה הנוכחית של הפחת". לא ברור איך הדבר מסתדר עם הערכת החברה שבהנחה שמדיניות ההפחתות החדשה היתה חלה ב-2001 היה הפחת לשנה זו קטן בכ-220 מיליון שקל. 

 בזק, שנהנתה הרבעון משיפור בתוצאותיהן של החברות הבנות, כשאלה צימצמו יחדיו את הפסדיהן בהשוואה לרבעון הקודם בכ-240 מיליון שקל הודות לצמצום בהוצאות המימון שלהן, החליטה על שינוי מדיניות הפחת ורשמה עקב כך שחיקה קלה, כביכול, ברווח התפעולי מ-272 מיליון שקל ברבעון המקביל ל-266 מיליון שקל ברבעון הראשון של 2002. 

 מניית בזק מתחילת השנה 

 בפועל, ללא שינוי מדיניות הפחת, השחיקה אמורה היתה להיות גבוהה הרבה יותר - כ-110 מיליון שקל, בדומה לשחיקת ה-EBITDA. 


 להאיץ קצב ההתייעלות בחברה 


 היום אמר לידר כי התזרים של בזק, שירד ל-648 מיליון שקל בהשוואה לכ-800 מיליון שקל בממוצע בשנה האחרונה נובע למעשה מכך שה-EBITDA של בזק בשנה שעברה היה מנופח, וכי בפועל נכון לבחון את השחיקה בתזרים לאחר הורדת הוצאות מימון ומסים. מהלך כזה, לטענתו, מקטין את הפער בין תזרים של 823 מיליון שקל ברבעון המקביל לבין 648 מיליון שקל ברבעון האחרון לכ-60 מיליון שקל בלבד. מתוך 60 מיליון שקלים אלה, כ-40 מיליון שקל מוסברים בפרישת עובדים. 

 בפועל, חיבור של הרווח התפעולי של בזק הרבעון - 266 מיליון שקל - עם פחת והפחתות הרבעון של כ-616 מיליון שקל מסתכמים יחדיו ל-882 מיליון שקל ומציגים את השחיקה האמיתי של כ-11% בתוצאות בזק בהשוואה לכ-995 מיליון שקל ברבעון המקביל. 

 כשמשווים את ה-EBITDA המאוחד של בזק לרמת ההשקעות של החברה במאזן - כ-294 מיליון שקל בפיתוח תשתיות תקשורת וכ-86 מיליון שקל בעיקר בחברת YES - מקבלים עודף תזרימי של כ-440 מיליון שקל, שחברות אחרות היו מתקנאות בו, אך מבחינת בזק מדובר בהמשך מגמת השחיקה. 

 הפתרון היחיד של בזק להתמודד עם שחיקה זו הוא להאיץ את קצב ההתייעלות בחברה. החברה ממשיכה להתייעל באופן עקבי, אך מסתבר שקצב ההתייעלות לא סוגר על קצב השחיקה בתוצאות. 


 קישורים נוספים 
 בזק שינתה מדיניות הפחת והגדילה הרווח הנקי ברבעון הראשון בכ-38 מיליון שקל  [11] 

 בזק: שיפור משמעותי בתוצאות החברות הבנות הוביל לרווח נקי של 108 מ' ש'; צניחה בהכנסות מתחת ל-2 מיליארד ש'  [12] 

 סמנכ  "  ל הכספים של בזק:  "  לא יהיו עוד ירידות בסדר גודל של 60 מיליון שקל מרמת הפחת הנוכחית  "  [13]