לנגיד בנק ישראל, ד"ר דוד קליין, יש הסברים מצוינים לכל הצעדים שנקט הבנק המרכזי בחצי השנה האחרונה; הוא יודע להסביר איפה היו הטעויות של משרד האוצר, איפה טועים האנליסטים והכלכלנים ומדוע הבנק המרכזי אינו אחראי לקצב המהיר של הפיחות בשקל. 

 רק דבר אחד לא הצליח עדיין קליין להסביר: מדוע עלתה האינפלציה השנה ב-3.9% ומדוע רוב הכלכלנים צופים ש-2002 תסתיים באינפלציה של כ-6%-7% - כפליים מהיעד שקבעה הממשלה לבנק ישראל. 

 אז נכון שקליין יכול לגלגל את האשמה על משרד האוצר, על נאסד"ק ועל האינתיפאדה - אבל הוא, יותר מכל כלכלן אחר בישראל, יודע שבסופו של דבר האחריות על האינפלציה היא רק שלו. 

 וזאת הרי תמצית המלחמה שלו עם יוזמי חוק מועצת הנגידים: הוא דורש שבנק ישראל יהיה מחויב רק ליעד אחד - יציבות מחירים. עכשיו מתברר שהבנק המרכזי, שנהנה היום מעצמאות מוחלטת, אינו מצליח לעמוד ביעד היחיד שבו הוא ממוקד. 

 מדיניות בנק ישראל אינה הגורם להאצת האינפלציה; הפיחות המהיר בשקל ועליות המחירים שהוא הביא נובעות בראש ובראשונה מההידרדרות במצב הביטחוני, המיתון העמוק, הפריצה התקציבית ואובדן האמון של הציבור במדיניות של משרד האוצר ובמחויבות של ראש הממשלה לעניין הכלכלי. 


 ריבית ריאלית נמוכה מדי 


 אבל בנק ישראל, מי שהיה אמור להיות הבלם, עוגן היציבות - איכזב. במקום לבלום את ההידרדרות הוא תרם לעצבנות בשווקים הפיננסיים ולאובדן האמון של המשקיעים בהחלטתו האומללה לחתוך את הריבית ב-2% בדצמבר 2001, ולאחר מכן בהעלאות ריבית קטנות מדי ומאוחרות מדי. 

 בחודשים האחרונים שמר בנק ישראל על ריבית ריאלית נמוכה מדי - ריבית שאינה עקבית עם יעדי האינפלציה בהתחשב במצב המשק והעצבנות בשווקים הפיננסיים. מזה כמה חודשים שלבנק המרכזי יש קצר בתקשורת עם השווקים, והוא נגרר אחריהם במקום להתוות להם את הכיוון. 

 המסקנה שלנו,  בחמש השנים האחרונות למדנו כי מדיניות מוניטרית עובדת בישראל כפי שהיא עובדת בכל העולם, אם יש אמינות, אם יש מחויבות  לשם שינוי, פשוטה מאוד: קליין צריך להפסיק לדבר, לאיים, להזהיר ולשחק אותה קר רוח. זה כבר לא עובד, הוא איבד נקודות בשווקים הפיננסיים, ועכשיו אי אפשר להשיג תוצאות בדיבורים. אם הוא רוצה לירות - שיירה, ולא ידבר. הגיע הזמן להעלות את הריבית בשיעור חד ולשלוח מסר ברור לשווקים. 

 האם זה יעזור? כן, יש סיכוי טוב שזה יעזור - בחמש השנים האחרונות למדנו כי מדיניות מוניטרית עובדת בישראל כפי שהיא עובדת בכל העולם, אם יש אמינות, אם יש מחויבות - אז יש תוצאות וכל הדיבורים על כך ש"המשק הישראלי הוא אחר" התבררו כריקים מתוכן. 

 האם השווקים הפיננסיים יכולים להירגע גם בלי העלאת ריבית? האם אנחנו יכולים לחזור ליציבות מחירים גם בלי העלאת ריבית חדה ומיידית? כן, אבל לא כדאי להסתכן בכך. זה הרי מה שקליין עשה בחודשים האחרונים - בכל נקודת זמן הוא העדיף להמתין ולקוות לטוב והמשק שילם מחיר כבד. 


 הריבית הריאלית הקצרה נמצאת ברמת שפל כבר כמה חודשים 


 האם ייתכן שהפיחות יימשך והמחירים ימשיכו לעלות גם לאחר העלאה חדה בריבית? כן, בחצי השנה האחרונה כורסמה אמינותם של הממשלה ושל בנק ישראל בעקבות תחזיות מופרכות, פריצה תקציבית והתנהלות כלכלית מביכה של שר האוצר וראש הממשלה. בהחלט ייתכן שאנחנו מתקרבים לרגע שבו המדיניות המוניטרית כבר אינה אפקטיווית אם היא לא מלווה בצעדים פיסקליים דרמטיים שישיבו את אמון האזרחים והמשקיעים במשק. 

 האם העלאת ריבית חדה עלולה לגרום היום לנזק נוסף למשק השקוע במיתון עמוק,  האם העלאת ריבית חדה עלולה לגרום היום לנזק נוסף למשק השקוע במיתון עמוק, האם היא "תקשור עוד משקולות לרגליו" כפי שכינה זאת שר האוצר?  האם היא "תקשור עוד משקולות לרגליו" כפי שכינה זאת שר האוצר? 

 לא. זאת עוד אחת מהאמירות הריקות של שר האוצר. שהרי בכל שנות הריבית הגבוהה טענו במשרד האוצר ובמקומות אחרים שהפגיעה העיקרית של הריבית היא לא דרך ייקור הריבית אלא דרך ייסוף השקל הפוגע ברווחיות המגזר העסקי. האם יש מישהו שחושב עכשיו ששער השקל עדיין מנופח אחרי שהוא פוחת ב-15% בחצי שנה? 

 ובכלל, הריבית הריאלית הקצרה, זאת שקובע בנק ישראל, נמצאת ברמת שפל כבר כמה חודשים. מי שאחראי לריבית הריאלית הארוכה במשק הוא משרד האוצר שניפח את הגירעון התקציבי. 

 והחשוב מכל: הנזק של אינפלציה וקצב פיחותים גבוה הוא הרבה יותר גדול מכל נזק שעלול להיגרם למגזר העסקי ולמשק כולו מייקור הריבית הקצרה. זה לא הזמן לחכות, לדבר, לבדוק ולהתפלפל - זה הזמן לפעול. 


 קישורים נוספים 
 5  [10] 

 שלום: לא יבוצעו שינויים מהותיים בתקציב 2002; קליין: יידרש תיקון  [11] 

 העסקה של פרנקל, העסקה של קליין  [12]