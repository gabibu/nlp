דוידי גילה תכנן להשיק את פעילותה בישראל של חברת ההשקעות שלו, גילה ונצ'רס, רק בתחילת שנת 2001, אבל דבריו של מייקל דל, מייסד ומנכ"ל חברת המחשבים  דל (  DELL  [10]  :NASDAQ)  , שהמצב הבטחוני מרתיע אותו מלהשקיע בישראל, השפיעו על גילה. הוא החליט לכנס ב-11 באוקטובר 2000 מסיבת עיתונאים כדי להכריז על הקמת המשרד בישראל של חברת ההשקעות, שאליה הזרים כ-100 מיליון דולר מכיסו הפרטי במטרה להשקיע בחברות טכנולוגיה בישראל. 

 הפילוסופיה של הקרן היתה פשוטה בתכלית. "אנו מאמינים שאנשים הינם המפתח לכל מיזם מוצלח. הדבר נכון במיוחד לגבי תעשיית ההיי-טק המתפתחת במהירות. אנו מחפשים לזהות אנשים אשר יש להם ניסיון מוכח בבניית עסקים או שהראו פוטנציאל להפוך ליזמים מוצלחים מאוד. אנו גם עובדים עם אנשים שאנו מחבבים. כמשקיעים לטווח ארוך, עם מעורבות גבוהה, אנו בפשטות לא רואים שום דרך אחרת". 

 אבל בניגוד לקרנות הון סיכון או חברות השקעה אחרות, שלעיתים נוטות לסטות מפילוסופיית ההשקעה שלהן, גילה ונצ'רס "מגשימה את הציפיות". חברת ההשקעות הצליחה בתוך תקופה קצרה להרכיב לא רק צוות מבטיח של מנהלי השקעות, אלא גם פורטפוליו "מבטיח", שמאפשר לגילה לעבוד עם אנשים שהוא מחבב. בעיקר כאלה שסייעו לו להגשים את העסקה, שהפכה אותו לאחד היזמים הישראלים העשירים ביותר - מכירתה של חברת די.אס.פי.סי (DSPC) לאינטל תמורת תמורת 1.6 מיליארד דולר. 


 מנהלי חברת ההשקעות 


 אמיקו היגאשי, המנהלת של חברת ההשקעות גילה ונצ'רס, שימשה כיועצת של גילה בעת מכירת חברת די.אס.פי.סי לאינטל ב-1999. היגאשי, אשר צברה ניסיון רב בתחום המיזוגים והרכישות כאשר שימשה במשך כ-15 שנה כמנהלת בחטיבת בנקאות ההשקעות במריל לינץ'. 

 עו"ד אבי פישר, יו"ר גילה ונצ'רס ישראל, הוא חבר ילדות של גילה. הוא מנהל שותף במשרד עורכי הדין פישר בכר חן ושימש כיועץ למספר חברות של גילה מאז 1985. הוא היה חבר בדירקטוריון של די.אס.פי  גרופ במשך כשבע שנים וחבר בדירקטוריונים של  ואיו (  VYYO  [11]  : NASDAQ)  וזן ריסרץ'. במקביל הוא משמש כיו"ר משותף של גנדן אינווסטמנט מקבוצת גנדן של נוחי דנקנר. 

 אילן יודקוביץ, מבכירי קבוצת גילה בעבר מונה למנהל פעילות החברה בישראל. אבל מי שינסה למצוא את יודקוביץ כיום במשרדים של גילה ונצ'רס ישראל ברחוב דניאל פריש בתל אביב, יגלה שהוא כבר עבר לקופרטינו בעמק הסיליקון, ארה"ב. 


 חברות הפורטפוליו 


 שירה מחשבים - החברה מכפר סבא - שהוקמה ב-1987 על ידי יוצאי סאיטקס, חברת הקדם דפוס שגילה ניסה בעבר לרכוש את השליטה בה - מפתחת פתרונות העברת ואימות מידע בתעשיית הגרפיק ארטס. ואיו חתמה לפני כשבועיים על הסכם לרכישת חברת שירה מחשבים הישראלית תמורת כ-560 אלף דולר במניות. 

 ואיו - החברה המתמחה בתקשורת אלחוטית רחבת פס נסחרת כיום במחיר הקרוב לדולר למניה - המשקף לחברה שווי שוק של 38 מיליון דולר. זאת, לעומת ימי השיא של החברה באמצע שנת 2000 שבהם נסחרה המניה בשיא של 44 דולר. 

 המשבר בשוק התקשורת האלחוטית גרם לחברה לנסות ולהרחיב את פעילותה לתחומים אחרים, ונראה שדוידי גילה, יו"ר מנכ"ל ומנהל הכספים הזמני של ואיו, העדיף בתחילה ליצור סינרגיה בין שתי חברות הפורטפוליו של גילה ונצ'רס. זאת באמצעות רכישתה של שירה מחשבים על ידי חברת ואיו. 

 זן ריסרץ' - גילה, שייסד את זן ומחזיק ביחד עם משפחתו בכ-26% ממניותיה, מתכוון למחוק את המניות מהמסחר בלונדון ולהפוך את זן לחברה בבעלותו המלאה. גילה הגיש בסוף השבוע שעבר הצעת רכש לבעלי המניות במחיר של 10 פני למניה, המשקף לה שווי שוק של כ-26 מיליון דולר, כאשר בקופתה יש מזומנים בהיקף של 50 מיליון דולר. 

 זן, שגייסה כ-80 מיליון דולר בהנפקה ראשונה בבורסת לונדון באפריל 2000, זינקה לשווי שיא של קרוב  גילה ונצ'רס "מגשימה את הציפיות". חברת ההשקעות הצליחה בתוך תקופה קצרה להרכיב לא רק צוות מבטיח של מנהלי השקעות, אלא גם פורטפוליו "מבטיח", שמאפשר לגילה לעבוד עם אנשים שהוא מחבב  למיליארד דולר מספר חודשים לאחר ההנפקה. אבל בעקבות ההאטה בשוק המחשבים האישיים העולמי, נאלצה לסגור פעילותה המקורית ולפטר עובדים. החברה נותרה כיום עם פעילותה של סיליקון ואליו, שאותה רכשה באפריל 2001 תמורת 22.25 מיליון דולר מחברת טיוגה. סיליקון ואליו, המתמקדת בפיתוח שבבים לרשתות תקשורת נתונים סובלת כיום מהמשבר בשוק המוליכים למחצה. 

 סייקל גרופ - החברה, שהוקמה בתחילת שנות ה-90 על ידי דוידי ואחיו יחיאל, עוסקת בפיתוח מצע לחתולי בית. זיו גילה, האח הצעיר של דוידי ויחיאל, משמש מנהל פעילות החברה בישראל. בעלי המניות הגדולים בחברה כיום הם דוידי גילה, המשמש יו"ר סייקל גרופ (ומחזיק ב-35% מהמניות) והחברות הבורסאיות  אורלייט (  ארליט  [12]  : ת"א)  מקבוצת שרם-פודים-קלנר ו  פי.בי. השקעות (  פיבי  [13]  : ת"א)  המחזיקות ביחד ב-35% נוספים מההון. בין בעלי המניות ניתן למצוא גם את מיודענו עו"ד אבי פישר. 

 סייקל, שתכננה בשנה שעברה לגייס סכום של 5-15 מיליון דולר ממשקיעים בישראל ובארה"ב, לפי שווי של 40 מיליון דולר, נאלצה להסתפק בגיוס פנימי קטן בהרבה. 

 יודקוביץ אמר בעבר שגילה ונצ'רס תבצע השקעות בחברות סטראט אפ ישראליות החל משלב הסיד ועד שלבים בוגרים יותר, כולל השקעה בחברות במצוקה - תחום בו גילה רכש ניסיון רב, כמו באותה ההשקעה בחברת פייזקום הכושלת, שאותה הפך לחברת ואיו. אבל הסניף של חברת ההשקעות של גילה בת"א, שהיה אמור לכלול שלושה או ארבעה עובדים, כמעט שאינו מתפקד, אלא במקרים שצריך לתת מענה לחברות במצוקה של גילה עצמו. 

 "גילה ונצ'רס הינה ייחודית בכך שהיא לעולם אינה מפסיקה למצוא דרכים אסטרטגיות ויצירתיות לפתור בעיות", מצוטט פישר באתר של גילה ונצ'רס. חבל רק שהפתרונות אינם תורמים בדרך כלל להחזר ההשקעה של בעלי המניות או היזמים אלא בעיקר להשקעות של דוידי גילה.