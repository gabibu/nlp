מפתיע 

 נגיד בנק ישראל, ד"ר דוד קליין, העלה ביום ראשון את הריבית במשק ב-1.5% לרמה של 7.1% - כמעט כפול מהרמה אליה הוריד את הריבית רק לפני חצי שנה. 

 מי שלא עוקב מקרוב אחר הנעשה בשוק ההון יופתע לגלות כי למרות שבנק ישראל קבע את הריבית על 7.1% - הרי בפועל הריבית במשק גבוהה בהרבה. 

 גל היצעים אדיר ששטף את שוקי הכספים בשבוע האחרון העלה את התשואה על מלווים קצרי מועד לטווח של שנה שמנפיק בנק ישראל, לרמה של כ-8.5% עד 9.5% - כלומר, גבוהה בכ-2% שלמים מעל הריבית של בנק ישראל. 

 ההיצעים לא פסחו כמובן על איגרות החוב הממשלתיות; הנפילה באיגרות החוב הביאה השבוע את התשואה על איגרות חוב לא צמודות מסוג שחר שמנפיק משרד האוצר מעל רמת ה-10%. איגרות חוב שחר ארוכות הגיעו עד לרמה של 10.5% ואפילו הקצרות, לטווחים של 3 שנים עלו לתשואה של 9.5%. 

 מדהים 

 מדהים לגלות איך אמון המשקיעים בשוק ההון יכול להשתנות במהירות מפחידה. רק לפני חצי שנה קוננו משקיעים רבים על כך שהפקדונות השקליים והמלווים קצרי המועד של בנק ישראל מציעים ריביות אפסיות ואין למשקיע "הסולידי" חלופות השקעה. 

 ואילו היום, כאשר הריבית השקלית מגיעה עד ל-10%, איש אינו רואה אותה כהשקעה אטרקטיווית, מעטים מעזים לדבר עליה כעל "הזדמנות" ורבים ממשיכים להעביר את כספם לפקדונות צמודי דולר בבנקים זרים ומקומיים. 

 מי שמוצאים עצמם נדהמים מהמהירות בה "השקעה סולידית" יכולה להפוך למלכודת, הם כמובן המשקיעים בקרנות הנאמנות השקליות הארוכות שהבנקים שיווקו ללקוחותיהם בהתלהבות בשנה האחרונה. 

 רבים מהלקוחות התפתו לחשוב שמדובר בקרנות שמאפשרות למשקיע להנות מכל העולמות - גם מאפיק השקעה "סולידי" - איגרות חוב ממשלתיות, וגם מתשואות גבוהות. 

 הקרנות האלה אכן ייצרו תשואות גבוהות תודות למנוף של איגרות החוב בתקופה של ירידת הריבית של בנק ישראל. אבל ברגע שהתהפך כיוונה של הריבית - הן החלו לקרוס  המשקיעים בקרנות השקליות הארוכות נדהמו לגלות כי בנוסף לעובדה שכספם נשחק במונחים דולריים בקצב הפיחות, הם גם הצליחו להפסיד 5%-10% מכספם במונחים שקליים, כתוצאה מנפילת איגרות החוב הממשלתיות  במהירות. 

 המשקיעים בקרנות השקליות הארוכות נדהמו לגלות בשבועות האחרונים כי בנוסף לעובדה שכספם נשחק במונחים דולריים בקצב הפיחות, הם גם הצליחו להפסיד 5% עד 10% מכספם במונחים שקליים, כתוצאה מנפילת איגרות החוב הממשלתיות. 

 מצער 

 מצער לגלות באיזה מהירות הצליחו מחדלי הממשלה והססנות בנק ישראל להביא לאובדן נכסים שנצברו  במשך שנים ארוכות. 

 מי יכול היה להאמין לפני חצי שנה כי בנק ישראל יאבד שליטה על קביעת גובה הריבית במשק וייאלץ לרדוף כל הזמן אחרי השוק בהעלאות הריבית שלו. מי שיער כי חצי שנה לאחר ששר האוצר סילבן שלום הכריז במסיבת עיתונאים כי הוא "בא לוודא שהריבית יורדת" הוא יגרום במעשיו ובמחדליו לעלייה של פי שלושה בריבית השקלית על איגרות חוב ממשלתיות. 

 מאכזב 

 מאכזב לגלות כמה מהר יכולה לחזור התרבות האינפלציונית למשק הישראלי, שהרי הסיבה העיקרית לזינוק הדרמטי בריביות בשוקי ההון בחודשים האחרונים הוא החשש הגובר של המשקיעים מקפיצה ברמת האינפלציה. 

 אם הציבור היה מאמין שבנק ישראל יצליח לעמוד ביעדי האינפלציה של הממשלה בשנים הקרובות - אזי איגרות החוב הממשלתיות הלא צמודות בתשואות של 10.5% - הן אחת ההשקעות הטובות ביותר שאפשר לחשוב עליהן: ביטחון של אג"ח ממשלתי עם תשואה ריאלית שמתקרבת לתשואות ארוכות טווח של מניות. 

 אלא שהציבור מסתכל על הדרך בה מתנהלת המדיניות הכלכלית, על פארסות התקציבים המנותקים מהמציאות שמגיש משרד האוצר ועל התחזיות לגירעונות ענקים - וקשה לו לקבל החלטה על רכישת איגרות חוב ממשלתיות. 

 מדכא 

 מדכא לגלות עד כמה אדישים קברניטי המשק - ראש הממשלה, השרים וחברי הכנסת לתהליך ההידרדרות הכלכלית של המשק שהחל לפני שנה ורק צובר תאוצה. מדכא  מדכא לגלות עד כמה אדישים קברניטי המשק - ראש הממשלה, השרים וחברי הכנסת לתהליך ההידרדרות הכלכלית של המשק שהחל לפני שנה ורק צובר תאוצה  במיוחד לחשוב כי יש סיכוי שהציבור הישראלי לא יעניש אותם על מחדליהם בבחירות הקרובות - וגם בממשלה הבאה נמצא את אותם פרצופים שהובילו את המשק הישראלי עד לכאן. 

 מדכא במיוחד לחשוב שבלי משבר פיסקלי ופיננסי ענק שימחק את כל ההישגים שצבר המשק בעשור האחרון - סיכוי קלוש כי הממשלה תנקוט בצעדים הנדרשים כדי להחזיר את האמון של המשקיעים במטבע שלה.