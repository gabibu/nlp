מנהיגי המדינות השבעות בלטו בהיעדרם בפתיחת ועידת המזון העולמית של האו"ם הנערכת השבוע ברומא. למעשה, מתוך ראשי שבע המדינות המתועשות (G-7) הגיע לקבלת הפנים המפוארת, בה הוגשו כבד אווז וסרטנים, רק מנהיג איטליה המארחת. למדינות הרעבות, לעומת זאת, היה ייצוג נכבד בדמות כ-80 נשיאים, ראשי ממשלות ואפילו מלכים. שיירות הלימוזינות שהובילו את המנהיגים לאולם בוועידה - הכינוס הגדול ביותר של מנהיגי העולם מאז ה-11 בספטמבר - חלפו בדרכם על פני אלפי המפגינים נגד הגלובליזציה שהפכו כבר לתופעה קבועה במפגשים בינלאומיים בסדר גודל כזה. 

 הוועידה, המסתיימת היום, עמדה בסימן המחויבות שנטלו על עצמם מנהיגי העולם בוועידת המזון הקודמת שנערכה ב-1996 - להוריד במחצית את מספר הרעבים בעולם תוך עשרים שנה. מספר האנשים הסובלים מתת-תזונה בעולם עומד כיום על כ-815 מיליון בני אדם - 40% מהם ילדים - אולם מספרם מצטמצם מדי שנה בכ-8 מיליון בלבד - כשליש מהמספר הנדרש כדי לעמוד ביעד שנקבע לפני שש שנים. 

 אין ספק כי נציגי 183 המדינות המשתתפות בוועידה צפויים לאמץ היום החלטה הקוראת להגברת המאמצים לעמוד ביעד להוריד את מספר הרעבים בעולם ל-400 מיליון עד שנת 2015, אולם ספק אם יישום הכרזת הסיכום של הוועידה יצליח, שכן "אין מאחורי ההצהרה את התקציבים הנדרשים", כפי שאמר מקור באו"ם. 

 נראה כי אחת הסיבות לכך היא היעדרם של מנהיגי המדינות המתועשות, אשר אמורות לספק את מרבית המימון של תוכנית המזון העולמית (WFP) של האו"ם. היקף סיוע המזון העולמי צנח משיא של 15 מיליון טון מזון בשנת 1999 ל-11 מיליון טון בשנה שעברה - ירידה של יותר מ-25%. לאחרונה אף נאלץ האו"ם לקצץ בסיוע המוענק לאוכלוסיה של מדינות מוכות רעב, דוגמת אפגניסטאן, עקב מחסור בתקציבים. 

 הוועידה מדגישה ביתר שאת את הפער שבין סדר היום של המדינות העשירות של צפון כדור הארץ לבין זה  בין תוכניות ההבראה של החברות הבורסאיות לבין הבונוסים הנדיבים שמקבלים מנהליהן, ממשיך הרעב באפריקה ובאסיה לגבות קורבנות בנפש. מדי ארבע שניות מת אדם מרעב. לא משקיע, לא לקוח, ולא יזם. רק אדם. וזה אולי כל פשעו  של המדינות העניות של הדרום, התלויות בסיוע בינלאומי. ההאטה בכלכלת המדינות המתועשות, כמו גם השערוריות המתגלות חדשות לבקרים בוול סטריט והמלחמה בטרור, דחקו לשוליים את סוגיית הרעב העולמי. יתרה מזאת, כמו בסוגיות אחרות בפורומים בינלאומיים, נראה כי קו השבר צפון-דרום נסב בעיקרו סביב אינטרסים כלכליים. 

 "שווקים פתוחים וסחר חופשי במוצרים ושירותים יסייעו להבאת מזון לשולחנם של אנשים, הרבה יותר מאשר מכסי מגן", אמרה נציגת ארה"ב לוועידה, שרת החקלאות האמריקאית אן ונמאן, כחודש אחד בלבד אחרי שבית הנבחרים של ארה"ב הצביע בעד הגדלת הסובסידיות לחקלאים במדינה ב-70% כדי להגן על המגזר החקלאי בארה"ב. 

 נציגי המדינות העניות בוועידה חזרו והצביעו על מכסי המגן על התוצרת החקלאית של האיחוד האירופי  תביעתן של המדינות העניות להכיר ב"זכות למזון" כזכות יסוד של 6 מיליארד תושבי כדור הארץ נדחתה על ידי מדינות המערב לטובת טיוטה מסויגת יותר של הצהרת סיכום הוועידה, לפיה יש "ליצור תנאים בהם תוכר הזכות למזון"  וארה"ב, כמו גם על סירובם של תאגידים אמריקאיים לחלוק את הפטנטים הטכנולוגיים שלהם בתחום החקלאות עם המדינות העניות - כגורמים העיקריים למחסור במזון בעולם. מזכ"ל האו"ם קופי אנאן אף קרא למדינות העשירות לבטל את הסובסידיות על התוצרת החקלאית שלהן, המסתכמות בכ-300 מיליארד דולר מדי שנה, על מנת לאפשר לחקלאים במדינות העניות להתמודד מולן בשווקים הבינלאומיים. אפילו תביעתן של המדינות העניות להכיר ב"זכות למזון" כזכות יסוד של 6 מיליארד תושבי כדור הארץ נדחתה על ידי מדינות המערב לטובת טיוטה מסויגת יותר של הצהרת סיכום הוועידה, לפיה יש "ליצור תנאים בהם תוכר הזכות למזון". 

 כך, בין תוכניות ההבראה של החברות הבורסאיות לבין הבונוסים הנדיבים שמקבלים מנהליהן, ממשיך הרעב באפריקה ובאסיה לגבות קורבנות בנפש. מדי ארבע שניות מת אדם מרעב. לא משקיע, לא לקוח, ולא יזם. רק אדם. וזה אולי כל פשעו.