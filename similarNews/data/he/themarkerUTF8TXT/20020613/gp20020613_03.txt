לא תראו הרבה פעמים הודעות לעיתונות של חברות בהן הכותרת, המלל והטון יוצאים נגד חברה מתחרה בצורה בולטת ובוטה. בפרסומות בטלוויזיה מדובר בחזון נפרץ, אולם החברות משתדלות לשמור על הודעות לעיתונות אובייקטיוויות יחסית. מה שכן, בשיחות עם החברה מאוחר יותר הן מתקשות להתאפק, וקל יהיה לשמוע משפטים כמו: "כן, גם המתחרה שלנו היתה במכרז אבל הלקוח התאכזב מהביצועים הטכנולוגיים הירודים שלה". 

 חריג אחד מצאנו אתמול - הודעה לעיתונות של חברת טרנס מערכות ביטחון וטכנולוגיות, המתמחה בטכנולוגיות של גדרות התרעה, שכותרתה היתה: "נשבר המונופול של חברת  מגל (  MAGS  [10]  : NASDAQ)  בצה"ל", ופסקת הפתיחה שלה היתה: "חברת טרנס מערכות ביטחון וטכנולוגיות בע"מ שברה את מונופול הגדרות האלקטרוניות של חברת מגל בגדר המערכת". 

 מגל גם היא חברה ישראלית, והיא מובילה היום את תחום הגדרות האלקטרוניות בישראל. גם החלק השני בסכמה התקיים: בשיחה עם הנהלת החברה, היא לא בדיוק הרעיפה שבחים על מגל. תא"ל (מיל) יצחק בירן, שנכנס לתפקיד מנכ"ל החברה לפני כשלושה שבועות, שופך היום אור על ההכרזות של טרנס מאתמול: "כן, נשבר המונופול של מגל, כי יש כעת עוד חברה בתחום שהיא ספקית מורשית לגדרות אלקטרוניות עבור מערכת הביטחון. ביום ראשון האחרון המערכת שלנו אושרה על ידי הגורמים המתאימים במשרד הביטחון, וכעת יש שתי חברות רלוונטיות לגידור של גבולות מדינה בישראל". 


 מגל כבר היתה מונופול בעבר 


 המלה "מונופול" אינה רחוקה מהלקסיקון של מגל: בשנת 1997 היא אכן הוכרזה כמונופול על ידי הרשות להגבלים עסקיים, זאת בתחום של אספקת גדרות התרעה בתחומי מדינת ישראל. ואולם, בסיומו של ערר שהוגש לבית הדין להגבלים  המלה "מונופול" אינה רחוקה מהלקסיקון של מגל: בשנת 1997 היא אכן הוכרזה כמונופול על ידי הרשות להגבלים עסקיים, זאת בתחום של אספקת גדרות התרעה בתחומי מדינת ישראל  עסקיים (בפני השופט יונתן עדיאל) בוטלה ב-2001 ההחלטה, ונקבע כי מגל אינה מונופול. 

 אם כך, באיזה מונופול בדיוק מדובר? "שתי החברות מתמודדות בשלוש השנים האחרונות על מכרזים בתחום של גדרות עבור תעשיית הבטחון", אומר יזהר דקל, נשיא מגל, "ואנחנו זכינו ברוב המכרזים, פרט לקטע של 10 ק"מ בבקעה בו זכתה טרנס. אנחנו בפירוש לא מונופול, וכך קבע גם בית הדין להגבלים עסקיים. טרנס היא ספקית נוספת חשובה של משרד הבטחון". 

 חברת טרנס נמצאת בבעלות קבוצת החברות הבורסאיות  אינטרגאמא (  אנטר1  [11]  : ת"א)  (28.4%)  ואמפא השקעות (  אמהש  [12]  : ת"א)  (23.8%). בהודעתה היא אומרת כי "גדר המערכת שנמסרה לצה"ל כעת, מיתווספת לגדרות אלקטרוניות נוספות שהותקנו זה מכבר במספר מחנות צה"ל על ידי טרנס, בחלקן משולבות מצלמות במעגל סגור". כלומר, חוזים קודמים עם הצבא כבר היו לה, וגם בתחום גדרות הביטחון. 


 גדר בגשר אדם 


 במסגרת הפרויקט הנוכחי הציבה טרנס גדר מערכת בבקעת הירדן באזור גשר אדם, המתבססת על טכנולוגיית סיבים אופטיים של החברה. מדובר על גדר באורך של 10 ק"מ, ושווי העסקה מוערך בכ-6 מיליון דולר. "הגדר הנוכחית אינה באזור חדש, אלא מחליפה גדר של מגל שהתיישנה ולא סיפקה את הביצועים שהיתה אמורה לספק", אומר בירן. 

 הוא גם מסביר כי טרנס השתתפה בפרויקט קודם בגדר המערכת בבקעה, באזור בוליוול - צפונית לגשר אדם ודרומית ובית שאן - ולמרות שהגדר היתה פעילה, היא היתה בגדר ניסוי. "זה היה פיילוט, אבל לא כזה שבסופו פורקה הגדר. היא עדיין שם ועושה את העבודה", הוא אומר. שם - מדובר על שטח של 2 ק"מ. 

 ביוני שעבר  [13]  אמר לנו דקל כך: "אנחנו וחברת טרנס של אינטרגמא הספקיות המורשות היחידות לגדרות אלקטרוניות עבור צה"ל, ואת כל הגדרות בכל הגבולות בישראל אנחנו פרשנו, פרט לקטע קטן של 10 ק"מ באזור של בקעת הירדן". 

 אז האם החוזה של טרנס הוא למעשה ישן וידוע? במגל מסרבים להתייחס קונקרטית לחוזה הנוכחי בבקעה, אולם אומרים כי מגל עצמה לא השתתפה בתקופה האחרונה במכרזים באזור  האם החוזה של טרנס הוא למעשה ישן וידוע? במגל מסרבים להתייחס קונקרטית לחוזה הנוכחי בבקעה, אולם אומרים כי מגל עצמה לא השתתפה בתקופה האחרונה במכרזים באזור וגם לא ידוע לה על כאלה שהתקיימו  וגם לא ידוע לה על כאלה שהתקיימו. במגל לא אומרים זאת, אולם לא מן הנמנע, כי בתור ספקית ראשית של כוחות הבטחון, היה על מגל לדעת על מכרזים חדשים. 

 חזרנו לקרוא את ההודעה לעיתונות בפירוט, והפתרון, כך נראה, טמון בין השורות: "בתחילת השבוע הכניס צה"ל לשימוש מבצעי את גדר הסיבים האופטיים של חברת טרנס", אומרת החברה בהודעה. אהה, אם כך, מדובר באותו החוזה הישן-נושן, שפשוט החל להיות אופרטיווי כעת. 


 חילופי הנהלה בטרנס 


 כך או אחרת, בירן - לשעבר מפקד כוחות הנ"מ בצה"ל וסמנכ"ל הנדסה ותפעול בפלאפון - אומר כי טרנס נמצאת במשחק גם בגדר בקו התפר (57 ק"מ לפי ההערכות), חוזה בו מקווה גם מגל לזכות במידה ואכן תוקם גדר כזו. בעבר אמר לנו דקל, כי "כאשר יוחלט איזה סוג של אלקטרוניקה תהיה בגדר, אין לי ספק שנהיה שחקן ראשי בביצוע". הוא הוסיף, כי "קשה לדעת בשלב זה האם יהיה מדובר במערכות מורכבות, שכוללות גם אמצעי תצפית או מערכות פשוטות יותר, אבל ההנחה הבסיסית שלנו מדברת על פוטנציאל הכנסות של 10 מיליון דולר עבורנו אם הגדר תהיה פשוטה יחסית". 

 מגל - חברה של 80 מיליון דולר - וטרנס, שתיהן עוסקות בפיתוח, ייצור ושיווק מערכות אבטחה ממוחשבות, לאיתור וזיהוי חדירות לא מורשות ומספקת שירותי אבטחה באמצעות מערכות וידיאו. התהליכים הואצו עבור מגל גם לאחר ארועי ה-11 בספטמבר בארה"ב, אולם ההכנסות בעקבות האירועים אמורות לזרום אליה רק במחצית השנייה של השנה או אפילו ברבעון האחרון שלה. 

 נקודה נוספת היא שבירן אומר כי "אפשרנו למערכת הביטחון נוחות ויכולת לבחור בין יותר מספק גדרות אלקטרוניות אחד. כבר כיום אפשרה כניסתנו לשוק להוזיל את גדרות ההתראה האלקטרוניות עבור צה"ל בצורה משמעותית". המחיר למערכת, כעולה מההסכם הנוכחי של טרנס הוא 6 מיליון שקל ל-10 ק"מ. דקל אומר כי כלל האצבע הוא שכל 10 ק"מ מיתרגמים למיליון דולר. קשה לדעת עם דקל ובירן מדברים על אותו סוג של גדר, שכן בחישוב של מגל נלקחת רק האלקטרוניקה מבלי המוצרים הנלווים, אבל גם בעתות בהן הדולר נושק ל-5 שקלים, מדובר במחיר של כ-5 מיליון שקל לאותם 10 ק"מ, אותו מציעה מגל. 

 בשבועות האחרונים ביצעה טרסק תהליך של רה-ארגון, במסגרתו בירן החליף את המנכ"ל הקודם של החברה, צבי שמיר, והוחלפו גם סמנכ"ל התפעול וסמנכ"ל השיווק. בירן אומר כי הוא צופה את המשך הגידול במכירות טרסק השנה.