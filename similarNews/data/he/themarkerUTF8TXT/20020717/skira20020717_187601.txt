פאלו אלטו 


 חם בעמק הסיליקון. בשבוע שעבר היה כה חם, עד שקשה היה להאמין שאנשי קרנות הון סיכון ייצאו ממשרדיהם הממוזגים כדי לחפש חברות חמות. מארגני כנס חברות אבטחת המידע הישראליות היו מודאגים. הזהירו אותם שהמועד לא מתאים, מיד אחרי חגיגות ה-4 ביולי, והחום המעיק לא הוסיף לאופטימיות. 

 אבל כבר בשמונה בבוקר היה ברור שאין סיבה לדאגה. האולם במלון שרתון בפאלו אלטו המה אדם. כ-180 איש הגיעו לכנס. בהם מנהלים בכירים, האחראים על אבטחת מידע בחברות ענק כמו  היולט פקארד (  HPQ  [11]  :NYSE)  ו  סיסקו סיסטמס (  CSCO  [12]  :NASDAQ)  , משקיעי הון סיכון, עורכי דין ומנהלי חברות. הדבר ששימח את המארגנים יותר מכל, היה העובדה שבקרב הקהל כמעט שלא שמעו עברית. הם לא רצו כנס מחזור של אנשי טכנולוגיה ישראלים; הם רצו אירוע טכנולוגי. מלבד נציגי הקרנות הישראליות, כמו פיטנגו, ג'מיני וגיזה, המשקיעות בכמה חברות שהשתתפו בכנס, כמעט לא היו ישראלים. 

 מי שיזם את הכנס היה אמון אגסי, הציר הכלכלי של ישראל בסן פרנסיסקו. "בפברואר", הוא אומר, "השתתפתי בכנס של חברת האבטחה הגדולה RSA, ובמקרה שמעתי בחצי אוזן שיחה בין שני אנשים שישבו שורה לפני. האחד אמר: 'שמת לב כמה חברות ישראליות יש פה?'. ובן שיחו השיב: 'כן, הישראלים טובים באבטחת מידע'. נתמלאתי גאווה, והחלטתי שמאחר שישראל בולטת בתחום, כדאי לערוך אירוע כזה. אני חושב שבתקופה הנוכחית, כשההשתתפות בכנסים דלילה, ההשתתפות כה ערה בכנס אומרת הרבה". 

 "ישנן סיבות להיענות המרשימה", אומרת מיכל מיאסניק מקרן בירד. "תחום האבטחה חם מאוד, החברות המציגות מצוינות, וישראל היא שם דבר בתחום. סטיב האנט, סגן נשיא למחקר בגיגה אינפורמיישן, המתמחה באבטחה, אמר בכנס שמשקיעים ואנשי טכנולוגיה חייבים להפנות מבט לישראל, כי מישראל יוצאת טכנולוגיה מעולה בתחום". 

 החברות שנבחרו להציג את חידושיהן היו פינג'אן, ForeScout ,Riverhead Networks, Gilian ,Business Layers  KaVaDo,  Sanctum ,Cyber-Ark ,Vsecure Technologies ו-Network Privacy. 

 "הסיבה להצלחת האירוע", אומרת ענת גנאור מקרן בירד, "היתה שיתוף פעולה בין הקונסוליה הישראלית, לשכת המסחר ישראל-קליפורניה, קרן בירד וחברת הייעוץ של רון מוריץ. אווירת העסקים בלטה, ואני מקווה שתתבטא בחתימת עסקות". 

 "מבחינת החברות המציגות", אומרת שולי גלילי מלשכת המסחר ישראל-קליפורניה, "החשיבות הגדולה של הכנס היתה בהזדמנות להיפגש עם נציגי חברות אחרות ועם לקוחות. הוי.סיז (קרנות ההון סיכון -  התחזית היא לצמיחה שנתית של כ-20% בתעשיית האבטחה בחמש השנים הבאות", אומר אוטי. זה לא אומר שהתעשייה חסינה מקשיים כלכליים, אך מצבה טוב משל שאר התעשיות הטכנולוגיות. אנו חושבים שההזדמנויות מתפתחות מהר יותר בתחום האבטחה  מ.ש.מ) היו פחות חשובים עבורן, מכיוון שלרובן יש מימון". על כך משיב אגסי: "אסור להקל ראש בוי.סיז. כיום, כשמישהו מציע כסף, לא מסרבים. הוי.סיז הם המנוע של התעשייה. הם מקושרים, ויושבים בדירקטוריוני החברות. דיויד קואן למשל, שדיבר בכנס, הוא מייסד Verisign, ומכהן בדירקטוריונים של חברות שבהן השקיע. ההיכרות עמו יכולה לעזור". 

 שאול לוי, ממייסדי גיליאן טכנולוג'יס שהשתתפה בכנס, לא זקוק למימון. רק באחרונה נהנתה גיליאן מהשקעה של דיסני, שהיא גם לקוח חשוב שלה. "מבחינתנו", הוא אומר, "מטרת ההשתתפות בכנס היתה פיתוח עסקים. הופתעתי מההיענות של האנשים שהגיעו לכנס. היו שם מנהלים מסיסקו, סאן, RSA, היטאצ'י, סימנטק, Verisign. חלק מהם אנחנו מכירים, אך זו היתה הזדמנות טובה להיפגש עמם ולהסביר בשנית מה אנו עושים. לשמחתנו, פגשנו את האחראית על אבטחה ב-HP, שכבר פגשנו בעבר. היא ראתה את הביתן שלנו. הפעם האירוע היה יותר אינטימי, והיא יכלה להקדיש לנו יותר זמן". 

 "זה אחד ממאפייני המצב הנוכחי", אומרת ג'ודית מקגארי מקרן ההון סיכון Partech, המתמחה באבטחה. "לכולם יש הרבה זמן". מייק בראון, מנהל קרן פארטק, הוסיף: "אמנם יש יותר זמן, אך מצד שני ההיענות לכנסים נמוכה. אומרים שיש מעט משתתפים, אך הם באיכות גבוהה ורציניים". 

 זה גם מה שאומרים על החברות. לדברי לוי מגיליאן, "פעם היו המון טכנולוגיות עם ערך נמוך, וכולן נעלמו. אלה שנשארו היום הן רציניות, וכך גם מתייחסים אליהן. העידן החדש משתקף גם מהשאלות ששואלים אותנו. המשתתפים מנסים לוודא מה יכולת ההישרדות שלנו. יש לנו כמה לקוחות טובים כמו לוקהיד מרטין ודיסני, וזה נותן להם ביטחון". דיאן פריימן, סגנית נשיא לשיווק של סנקטום, מצביעה על מגמה זו: "לפני שנה וחצי החברות לא עמדו בהבטחותיהן. כיום המשקיעים והלקוחות מנסים להבין במה הלקוח הסופי מעוניין, ואילו בעיות החברה יכולה לפתור, ואינם מסתפקים ברעיון טוב. הם מחפשים חברות ששורדות". 

 "עשר החברות שהציגו בכנס מעניינות מאוד", אומר סטרלינג אוטי, האנליסט של ג'יי.פי מורגן צ'ייס H  , שמתמחה באבטחת מידע ודיבר בכנס. "הכרתי את רובן קודם לכן, אך הכנס העניק לי הזדמנות לדבר עם המנהלים, ולראות שוב את הטכנולוגיה". 

 "התחזית היא לצמיחה שנתית של כ-20% בתעשיית האבטחה בחמש השנים הבאות", אומר אוטי. זה לא אומר שהתעשייה חסינה מקשיים כלכליים, אך מצבה טוב משל שאר התעשיות הטכנולוגיות. אנו חושבים שההזדמנויות מתפתחות מהר יותר בתחום האבטחה". הכנס היה הזדמנות לפגוש אנשים. משתתף באירוע אמר, "אין ספק שהגיעו אנשים מעניינים". 

 הכנס התקיים באחד מימי הנפילות בנאסד"ק, והנוכחים התקשו להימנע מלדבר על כך. "אחרי יום כזה בבורסה, קשה לחשוב שהגענו לתחתית", אומרת פריימן. ומייק בראון מקרן פארטק מוסיף: "דיברתי הבוקר עם חבר בגולדמן סאקס, ושנינו הסכמנו שהערכות השווי יורדות לרמות סבירות, אך לא ברור שגם שוק ההנפקות מתאושש. אני סבור שרק במחצית השנייה של 2003 נראה שיפור בתחום זה, לצד תפנית בהוצאה על טכנולוגיית מידע".