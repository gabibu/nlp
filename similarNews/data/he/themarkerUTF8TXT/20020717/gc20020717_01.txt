העיתונים היומיים בבוקר שלאחר פרסום המדד ערכו ביניהם תחרות סמויה מי יצליח להיות דרמטי יותר,   לתת תיאור צבעוני של ההפתעה "הסנסציונית", "המדהימה", "חסרת התקדים", שאירעה עם פרסום המדד לחודש יוני. 

 מפתיע לראות איך אנשים שאמורים להבין דבר או שניים בכלכלה יוצרים מצג, אשר רבים הסיכויים שיוביל את עם ישראל להחלטות חפוזות, ובעיתוי לא ממש מוצלח. 

 האינפלציה, דוהרת, שועטת, ועוד מיני ביטויים השאולים מעולם החי, כך נכתב, בקצב שנתי של 9%-10%. בעודי מנסה להירגע מהשחיקה הריאלית הצפויה בכוח הקנייה שלי, ניחתה המכה הגדולה: הסתבר לי על פי המסחר של אתמול כי בזק, חברת התקשורת הישראלית, שירדה ב-2%, יורדת בקצב שנתי של מאות אחוזים. חבר שניסה לעודד אותי הסביר לי שייתכן כי מניית בזק תעלה עד שניפגש...ביום המסחר הקרוב, בקצב של 300% בשנה, ובזאת נחמתי. 

 מי שקורא את הכותרות הסנסציוניות שם מיד פעמיו לבנק להפקיד את כספו בתוכנית חיסכון מדדית - שהרי 9% אינפלציה בנוסף לריבית ריאלית נדיבה נראית עסקה מוצלחת, אך גם הכותבים המוכשרים, כמו גם  הריבית לא תרד, להערכתי, בחודשים הקרובים. כדי שזו תרד ירצה בנק ישראל להיות בטוח בהשגת יעד האינפלציה לשנת 2003. לשם כך נצטרך לראות מספר מדדים נמוכים מחד, ומאידך ניווכח בעקום תשואה שקלי יורד משמאל לימין  מנגנוני השיווק של הבנקים הגדולים, יודעים את הסיבות לעליית המדד, ואת הציפיות קדימה, וללא תסריט קיצוני, שקשה לתמחר ולהתכונן אליו, תוכנית החיסכון לשנתיים תיתן, גם על פי הדעה הרווחת במחלקות הכלכליות בבנקים, תשואה נומינלית שבאמת אין מה לרוץ ולספר עליה לחבר'ה. 

 ממש בדומה לריצה לתוכניות חיסכון שהיתה בשנת 1998 עם התחזקות הדולר, והמדדים הגבוהים בעקבות הפיחות. המפקידים בתוכניות החיסכון ניזוקו. השיווק הפיננסי, מוכר היסטוריה והיסטריה. במקרה האמור, מה שהיה אינו מה שיהיה. כל עוד שער החליפין ישמור על רגיעה בתקופה הקרובה, נראה מדדים נמוכים, ואף, סליחה על הביטוי, שליליים. אבל היום האפיק צמוד המדד נמכר היטב, אז למה להפריע? 

 כל גורמי ההיצע, מונופולים ושות', ניצלו את ההמולה הכלכלית-בטחונית והעלו תעריפים בשם האחדות הלאומית. חלק מהמחירים שעלו בדרך כלל קשיחים כלפי מטה, ונקבעים סטטוטורית, וחלקם במהלך הזמן יזחל כלפי מטה. אין כל סיבה שאם היסוף יחזיק מעמד, שהמחירים לא יירדו חזרה, ואם לא באופן יזום, אז דרך צמצום הביקושים, כתלות בגמישות הביקוש. 


 השקל חוזר? 


 שוק האג"ח לא נח ולו לרגע. אי הוודאות ממשיכה להקשות בביצוע השקעות, למרות שאפשר לשאוב עידוד קל מההתעשתות של בנק ישראל בפועל דרך הריבית, ושל משרד האוצר עדיין ברמת הצהרות, לגבי הדאגה לעתיד הכלכלי. נראה שהאפיק השקלי יחזור בחסות בנק ישראל להיות "הבן המועדף" של המשקיעים. אומנם מי שנכווה ברותחין נזהר בצוננין, אך תהליך השיקום של השקל נראה כעת בהחלט סביר, ויצבור תאוצה אם אכן נראה את המדדים הנמוכים כפי שצופים, החל מאוגוסט. 

 הריבית לא תרד, להערכתי, בחודשים הקרובים. כדי שזו תרד ירצה בנק ישראל להיות בטוח בהשגת יעד האינפלציה לשנת 2003. לשם כך נצטרך לראות מספר מדדים נמוכים מחד, ומאידך ניווכח בעקום תשואה שקלי יורד משמאל לימין. להערכתי אנו לפני שידור חוזר של סוף שנת 1998: אירוע משפיע, פיחות, מדדים גבוהים, ואחר כך, כפי שגם קורה כעת, מדיניות מרסנת, חזרה למדדים נמוכים, התפתחות ציפיות הדרגתית לירידת ריבית, ובהמשך גם יגיעו טענות כלפי בנק ישראל למה הוא לא מוריד ריבית מהר יותר. 

 תהליך זה ייארך זמן. עד אז, על מנת לרסן את שער החליפין, ימשיך פער הריביות להיות גבוה, והמדיניות המרסנת\חונקת של בנק ישראל תימשך, עד להשגת מדדים נמוכים, והתייצבות בפעילות הכלכלית. 

 בתוואי של מדיניות ריבית מרסנת, ומעבר בעתיד להפחתות ריבית במנות קטנות, יש לשים לב לגילונים, אג"ח שקלית בריבית משתנה, הנסחרת בתוספת תשואה של מעל 1% מעבר לתשואות המק"מ. תמחור זה אינו סביר להערכתי. אפיק זה היה במוקד הגיוס של האוצר בשנים 2000-2001, ומרבית ההנפקות נקלטו בקרנות הנאמנות. לאורך החודשים האחרונים גל הפדיונות בקרנות הנאמנות (20 מיליארד שקל משווי הקרנות נמחק בשל פדיונות וירידת ערך) גרר היצעים וירידות שערים חדות, בשל המכירות אין ברירה של קרנות הנאמנות. ובהנחה של רגיעה בקרנות הנאמנות כפי שקיימת בימים האחרונים, ניתן לצפות לצמצום משמעותי של עודף תשואה זה. סוף שבוע שקט לכולם!