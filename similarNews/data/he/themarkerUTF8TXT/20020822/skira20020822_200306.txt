ועדת רביבי ביקשה ממשה טרי, חבר מליאת רשות ניירות ערך, הבהרות לגבי זיקתו המפלגתית והתנתקותו מעסקיו הפרטיים בעקבות מינויו ליו"ר הרשות. הוועדה דחתה את הדיון באישור המינוי עד לקבלת ההבהרות. האפשרות שאדם בעל זהות מפלגתית וקשרים פוליטיים יצטרך לקבל החלטות כלכליות ומשפטיות הנוגעות למקורביו, אכן מטרידה. קשרים פוליטיים זוכים בדרך כלל לדיון ציבורי נרחב, אבל אינם ההיבטים הבעייתיים היחידים בעבודת הרשות. 

 אחד הבולטים שבהם עולה לפני השטח בימים אלה, עם פרסום הדו"חות הכספיים של חברות הנסחרות בבורסה. הירידות החדות בשוקי המניות בשנתיים האחרונות גרמו לשחיקה משמעותית בשווי האחזקות של חברות ציבוריות, אך, למרבה הצער, עובדה זו אינה מקבלת ביטוי במאזני החברות. כך למשל  כור (  כור  [10]  : ת"א)  רושמת את השקעתה ב  אי.סי.איי (  ECIL  [11]  : NASDAQ)  בשווי של 6.9 דולרים למניה. שווי זה תואם את ההון העצמי למניה, אך גבוה פי-שלושה משווי השוק של המניה. סמנכ"ל הכספים בכור, יובל ינאי, הסביר כי החלטת ההנהלה מתבססת על הערכת שווי של פרופ' יצחק סוארי, ואמר כי מחיר המניה בבורסה אינו רלוונטי. 

 כלל תעשיות (  כללתע  [12]  : ת"א)  , גם היא בעלת מניות באי.סי.איי, חסכה לעצמה הפרשה של 360 מיליון שקל, כאשר אימצה את הערכת השווי של סוארי. זה המקום להזכיר כי אין זו הפעם הראשונה שסוארי מתבקש לחוות דעתו בעניין. סוארי העריך את שווי אי.סי.איי לקראת המיזוג בין כלל תעשיות אלקטרוניקה לכלל תעשיות, וקבע שווי של 7.0-12.8 דולר למניה, בעת ששווי המניה בבורסה היה 7 דולרים. 

 במבט לאחור ניתן לומר כי שוק המניות עשה עבודה טובה מזו של סוארי באומדן שוויה של חברת התקשורת, ואפשר לשאול מה גורם לכלל תעשיות ולכור לחשוב כי בעתיד המצב יהיה שונה. 

 פרשת אי.סי.איי מצטרפת לירידת ערך "זמנית" באחזקות של חברות מקבוצת פישמן בניירות ערך, הנמשכת יותר משנה, ולהערכתו של פרופ' אמיר ברנע, ולפיה שוויו של  בנק הפועלים (  פעלים  [13]  : ת"א)  גבוה ב-75% משוויו הבורסאי. ברנע פטר בכך את קבוצת פישמן ו  תעשיות מלח (  מלח  [14]  : ת"א)  , שבשליטת משפחת דנקנר, מלבצע הפרשת ענק על שווי השקעתן בבנק. אין לבוא בטענות למנהלי החברות ולמעריכי השווי: אלה אינם אצים להודות בכשלונות עסקיים, ואלה מתפרנסים מחוות הדעת. היה אפשר לצפות, לעומת זאת, כי רשות ני"ע תגלה אחריות רבה יותר לאיכות הדיווח של חברות ציבוריות, במיוחד לנוכח הלקחים משוק ההון האמריקאי. 

 רשות ני"ע פירסמה בנובמבר 2001 קווים מנחים, המחייבים מנהלי חברות ציבוריות להתייחס לסימני אזהרה שמלמדים על צורך לבחון ירידת ערך בשווי ההשקעה, אף שהיא מוצגת כהשקעת קבע. סימנים אלה כללו פער משמעותי בין שווי השוק של ההשקעה לערכה בספרים, ומשך הזמן שבו מתקיים פער זה. רשות ני"ע היתה אמורה ללחוץ על החברות הציבוריות להיצמד להנחיותיה במקום לקדש הערכות שווי מוזמנות שכותבים מומחים מטעם. העובדה שמדובר באנשי העסקים המשפיעים במשק, היתה צריכה דווקא לגרום להקפדה יתרה על ההנחיות. 


 קישורים נוספים 
 מנהל הכספים של כור: מחיר מניית אי.סי.איי לא רלוונטי  [15] 

 תודה, ברנע  [16] 

 פרופ' אמיר ברנע מעריך את שווי מניות פועלים ב-75% יותר משוויין בבורסה  [17]