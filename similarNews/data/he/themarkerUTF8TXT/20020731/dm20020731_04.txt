המנהלים הבכירים של 25 החברות הגדולות ביותר שהתמוטטו בארה"ב ב-18 החודשים האחרונים גרפו שכר כולל של 3.3 מיליארד דולר בשלוש השנים האחרונות, כולל בונוסים ומימוש אופציות. בסקר שערך "פייננשל טיימס" התברר כי בין החתולים השמנים ביותר היו מנהליהן לשעבר של אנרון, גלובל קרוסינג, ו-וורלדקום - שהעניקו למגזר העסקי בארה"ב את שלוש פשיטות הרגל הגדולות בתולדותיו. 

 מתוך 208 מנהלים ודירקטורים שנבדקו בסקר, השתכרו 8 יותר מ-100 מיליון דולר; 16 יותר מ-50 מיליון דולר; 31 יותר מ-25 מיליון דולר; ו-52 השתכרו יותר מ-10 מיליון דולר. 

 רוצים עוד מספרים? מספר המשרות שאבדו כתוצאה מהתמוטטות 25 החברות הללו היה 100 אלף, ושווי השוק שאבד הסתכם במאות מיליארדי דולרים. את אמון המשקיעים במערכת הפיננסית בארה"ב קצת קשה לספור, אבל הוא ללא ספק אחד הנפגעים העיקריים מהתמוטטותם של התאגידים הגדולים. 

 הסקר של "פייננשל טיימס" אינו כולל את שכרם של מנהלים שפרשו מחברות אותן הביאו לעברי פי פחת והן עדיין קיימות, כמו דויטשה טלקום, ויוונדי, לוסנט ומרקוני - שכן אז תמונת העושר שנצבר - בידי המנהלים - לעומת העושר שאבד - מידי המשקיעים - היתה מקוטבת הרבה מונים. 

 תקופת הבועה היתה תקופה בה נהנו מיליונים רבים מהתעשרות מהירה בזכות האופוריה המטורפת בשווקים. אולם האופוריה לוותה בתופעות לוואי שליליות, שאחר כך התגלגלו גם לכדי הונאה, רמאות ועושק. הקשר בין העושר לתוצאות העגומות היה מה שאלן גרינספאן כינה "תאוות בצע מדבקת". 

 נראה כי אחת התופעות המקוממות ביותר היא לאו דווקא ההונאה החשבונאית נגדה נלחמים היום המחוקקים בארה"ב, אלא התגמול השופע שקיבלו מנהלים שהיו אחראים לכשלונות במקרה הטוב, ופשעים פליליים במקרה גרוע. המנהלים האלה היו אולי חתולים שמנים, אבל כמו עכברושים מנוסים הם נטשו את הספינות הטובעות שנייה לפני שמי שהיה עליהן נאלץ לפתח כישורים אמפיביים. 

 בעלי המניות, והעובדים המסכנים שראו בעיניים כלות את הפנסיה שלהם מתאדה, של חברות כמו אנרון, זכאים לזעום עד בלי די על קנת ליי, שלקח הביתה 247 מיליון דולר בשלוש שנים החל מ-1999; גארי ויניק מגלובל קרוסינג היה בראש רשימת המרופדים עם 512 מיליון דולר. 

 על רקע זה נראה כי ה"גרדיאן" הבריטי, שהצליח לכנות את סר כריס גנט מוודאפון "חתול שמן" ו"עכברוש" תוך משפט אחד בביקורת קטלנית על המנכ"ל, ייקח את מלותיו בחזרה - גנט השתכר "רק" כמה מיליוני דולרים עלובים בשנתיים האחרונים. 

 בעלי עניין בחברת קווסט גרפו 500 מיליון דולר ממכירת מניות החברה בתקופה בה ניפחה את תוצאותיה  [10] 

 האחים וקסאל מימשו מניות אימקלון ב-150 מיליון דולר על סמך מידע פנים  [11] 

 מסייה, המנכ"ל המודח של ויוונדי, מבקש פיצויי פרישה בגובה של כ-20 מיליון דולר  [12] 


 קישורים נוספים 
 בעלי עניין בחברת קווסט גרפו 500 מיליון דולר ממכירת מניות החברה בתקופה בה ניפחה את תוצאותיה  [13] 

 האחים וקסאל מימשו מניות אימקלון ב-150 מיליון דולר על סמך מידע פנים  [14] 

 מסייה, המנכ  "  ל המודח של ויוונדי, מבקש פיצויי פרישה בגובה של כ-20 מיליון דולר  [15]