בספטמבר הקרוב תבוא לסיומה אחת מטיסות הסולו המזהירות בשמי הבורסה בתל אביב. הטייס - מייקל דיוויס - לא גייס כספים ממשקיעים להוטים בעתות גיאות, לא עשה עסקות בעלי עניין, לא סובב ולא גלגל ולא ינק מהחברה את לשדה בשש השנים שהוא מנהל אותה. 

 דיוויס קם כל בוקר, הגיע לעבודה, נדבק למסכי המחשב ועד שיום המסחר נגמר סירב לעסוק בעניינים שאינם קשורים למסחר השוטף ולמטרתו העיקרית: לעשות כסף. הוא עשה זאת מתוך משרדים צנועים ואפילו ספרטניים במגדלי פז שבמתחם בורסת היהלומים ברמת גן. לא פרקט ולא שטיחים פרסיים, לא טיולי צ'ופר יוקרתיים לחו"ל לו ולעובדים על חשבון החברה ולא מכוניות פאר לכל החבר'ה. 100% עבודה קשה. 

 לכן, דיוויס, בניגוד למנהלים ובעלי שליטה רבים אחרים, לא צריך להסביר ולא להתנצל ולא לקבל טלפונים מבוהלים מהבנקאים שלו. 

 וזה לא שהוא לא פועל במנופי ענק.  גמביט (  גמבט  [10]  : ת"א)  , החברה שדיוויס מנהל, מתמחה בשוק האופציות והיו קטעים שבהם צברה הלוואות של כמעט 2.5 מיליארד שקל. אבל המלווים עמדו בתור כי הם ידעו שמול ההלוואות האלה עומדים נכסים נזילים שבעל הבית אינו מתאהב בהם ושהן מגובות באדם שיודע את מלאכתו. 

 המילה אופציות מזכירה בדרך כלל הימורים בסכומים גבוהים על נכסים שמחיריהם משתנים במהירות, אבל  אבל האם אחרי עזיבתו של דיוויס מחיר המניה יישאר כמות שהוא, שכן במידה רבה מחיר המניה מייצג את ציפיות המשקיעים לכך שהחברה תמשיך להרוויח גם בעתיד  זה לא אופי העבודה של דיוויס - הפוזיציות שלו באופציות היו מגובות במידה רבה בנכסי הבסיס. כל מה שהוא הימר עליו היה עיוותי מחירים בשווקים - מה שלא חסר בשוק ההון הישראלי. 

 מכיוון שהיקפי הפעילות של גמביט היו, כפי שניתן להבין מהיקף ההלוואות שצברה, חריגים, ההשפעה של מעשיו על השוק היתה חריגה גם כן - כשדיוויס, "מנער השווקים" כפי שהוא מכונה, שינה פוזיציה והזיז מאות מיליוני שקלים מצד לצד בתוך פרק זמן קצר, כל השוק הרגיש זאת. 

 כוחו הרב שלח לדלתו גם את חוקרי רשות ניירות ערך, אבל בכל הבדיקות שערכו לא גילו ראיות לפעולות שאינן חוקיות. 


 רווח נקי של 100 מיליון שקל בתקופת דיוויס 


 העזיבה של דיוויס היא ההזדמנות לסכם את פעילותו בגמביט מאז שרכש את השליטה בה ביחד עם שותפיו, במאי 1996, למרות שבפועל קיבל לידיו את החברה בינואר 1997. 

 נתחו את דו"ח הרווח וההפסד, פרקו את המאזן לחתיכות - כל זווית שבה בודקים מה דיוויס עשה בגמביט מגלה מימד אחר של הגאוניות העסקית של אחד האנשים הכי ממוקדים והכי מוצלחים שהבורסה ראתה מזה שנים ארוכות. הנה כמה מספרים: 

 רווח נקי - 100 מיליון שקל בתקופתו של דיוויסגמביט התחילה להרוויח מיד אחרי שדיוויס התחיל לנהל אותה. השנה הראשונה, 1997, היתה איטית יחסית - גמביט סיימה אותה עם רווח נקי של 3.2 מיליון שקל בלבד במחירי היום, אבל מינואר 1998 ועד מארס 2002 צברה החברה רווחים של 84.4 מיליון שקל, כלומר כ-20 מיליון שקל בשנה או כ-5 מיליון שקל ברבעון, כל רבעון. כשדיוויס יעזוב את גמביט, בספטמבר, יהיה זה אחרי שייצר לה רווחים של כמעט 100 מיליון שקל. 

 הפסדים צבורים - מגן המס הגדולחלק לא מבוטל מרווחי גמביט נובעים דווקא מכישלונו של בעל השליטה הקודם.כשדיוויס ושותפיו חיפשו חברה שתקלוט את פעילות המעו"ף שלו, הם חיפשו חברה עם הפסדים צבורים שיכולה לשמש כמגן מס. החברה שמצאו היתה חברת תקשורת מחשבים שנשלטה על ידי ראובן גמליאל, קרן ההון סיכון אתינה ומנהל הקרן דן טולקובסקי. כשקבוצת דיוויס רכשה את השליטה בגמביט, היו לחברה הפסדים צבורים של כמעט 40 מיליון שקל במחירי היום. ההפסדים האלה פטרו את דיוויס ושותפיו מתשלום מס עד שנת 2000. רק בשנת 2001 החברה התחילה לשלם מס, שהסתכם באותה שנה ב-1.5 מיליון שקל בלבד. ברבעון הראשון של 2002 שילמה סכום זניח. 

 הון עצמי - מ-0 ל-100 מיליון שקל ב-5 שניםכשדיוויס וחבריו רכשו את גמביט היה לה גירעון בהון, אבל די קטן - פחות מ-2 מיליון שקל במחירי היום. הסיבה לכך שיתרת ההפסדים היתה גדולה יותר היא בעיקר כמה גיוסי הון והפחתת הון אחת בתקופתו של גמליאל. נכון לסוף מארס 2002 לגמביט היה הון עצמי של 110 מיליון שקל, הנובע בעיקר מהרווחים שהחברה צברה בתקופתו של דיוויס. 

 דיווידנדים - רק אחרי 5 שניםברור שכל עוד שלגמביט היו הפסדים צבורים במאזנה, היא לא היתה יכולה לשלם דיווידנד. רק בסוף 1999 הרווחים שדיוויס הביא הצליחו למחוק את הפער שיצר גמליאל. בסוף הרבעון הראשון של 2002 הצטברו רווחיה של גמביט במאזן לכמעט 50 מיליון שקל. עם עזיבתו של דיוויס, החברה תחלק דיווידנד של כ-40 מיליון שקל, שחלקו של דיוויס בו יהיה כ-12 מיליון שקל. 

 חלקו של דיוויס בדיווידנד שהחברה תחלק יהיה רק דרך אחת שבה יממש את הצלחתו בניהול החברה.דיוויס קיבל גם שכר מגמביט. בחמש השנים שבין 1997 ל-2001 הצטברה עלות שכרו של דיוויס בחברה לכ-6 מיליון שקל במחירי היום, כלומר כ-1.2 מיליון שקל בשנה או כ-100 אלף שקל בחודש. בהנחה ששכרו לא ישתנה, הרי שעד ספטמבר יקבל מהחברה שכר בעלות של כמעט מיליון שקל נוספים. 

 סיכום ביניים: כ-12 מיליון שקל בדיווידנד ועוד כ-7 מיליון שקל בשכר מצטברים לכ-21 מיליון שקל.לדיוויס יש גם את המניות שלו בגמביט. דיוויס ושותפיו רכשו את השליטה בגמביט על ידי כך שהעבירו אליה 16 מיליון שקל במחירי היום תמורת 73% ממניות החברה ועוד 1.4 מיליון שקל במחירי היום לבעלי המניות הקיימים תמורת 6.6% ממניותיהם בחברה. סה"כ שילמה, אם כן, קבוצת דיוויס כ-17.5 מיליון שקל תמורת כ-80% ממניות גמביט, כלומר לפי שווי של כ-22 מיליון שקל לגמביט. 

 דיוויס עצמו קנה כ-48% מחבילת המניות הזאת, כלומר - החזיק בתום העסקה כ-38% ממניות גמביט אחרי ששילם תמורתן 8.4 מיליון שקל במחירי היום. 

 האקזיט הראשון של דיוויס היה בדצמבר 1998, כש  בנק לאומי (  לאומי  [11]  : ת"א)  הודיע על כך שרכש מידי בעלי העניין בגמביט כ-10% ממניות החברה תמורת 7.45 מיליון שקל במחירי היום, כלומר לפי שווי של כ-75 מיליון שקל לגמביט. 

 מתוך סכום זה, לידיו של דיוויס הועברו 3.9 מיליון שקל במחירי היום, כך שהרווח שלו מהעסקה היה כ-2.8 מיליון שקל. בהמשך, באוגוסט 1999, לאומי מימש אופציה ורכש 10% נוספים מידי בעלי העניין בגמביט תמורת 9.0 מיליון שקל במחירי היום. חלקו של דיוויס היה 4.7 מיליון שקל במחירי היום ולכן הרווח שלו מהעסקה היה כ-3.6 מיליון שקל. 


 דיוויס ייצא מגמביט עם סכום שלא יפחת כנראה מ-30 מיליון שקל 


 סיכום ביניים: רווח של כ-6.5 מיליון שקל ממכירת מניות לבנק לאומי ועוד כ-21 מיליון שקל בשכר ודיווידנד: כ-27 מיליון שקל הרווח המצטבר של מייקל דיוויס. 

 הדיווידנד הגדול יתבטא כמובן במחיר המניה של גמביט, אבל עדיין יהיה להן שווי. 

 נכון לעכשיו, מניית גמביט נסחרת במחיר של 47 שקל. אחרי חלוקת דיווידנד של 40 מיליון שקל ואחרי ניכוי מס של 25%, מחיר המניה יותאם כלפי מטה ב-12.6 שקל, כלומר יירד ל-34.4 שקל. 

 אבל האם אחרי עזיבתו של דיוויס מחיר המניה יישאר כמות שהוא, שכן במידה רבה מחיר המניה מייצג את ציפיות המשקיעים לכך שהחברה תמשיך להרוויח גם בעתיד. אין חולק על כך שיש זהות רבה בין דיוויס לבין הרווחיות של גמביט. 

 אם לא יהיה שינוי במחיר המניה, מניותיו של דיוויס יהיו שוות, אחרי הדיווידנד, כ-25 מיליון שקל. זהו הגבול העליון של שווי המניות. 

 מכיוון שהוא שילם על המניות האלה במקור 8.4 מיליון שקל ומכיוון שהוא קנה מניות נוספות בכ-3.5  דיוויס קם כל בוקר, הגיע לעבודה, נדבק למסכי המחשב ועד שיום המסחר נגמר סירב לעסוק בעניינים שאינם קשורים למסחר השוטף ולמטרתו העיקרית: לעשות כסף  מיליון שקל, תמורה כזאת תותיר לו רווח של כ-15 מיליון שקל, שיתווסף ל-27 מיליון שקל שהרוויח כשכר, ממכירת המניות ללאומי ובדיווידנד שיקבל. יחד יצטברו שני הסכומים ל-42 מיליון שקל - הכל לפני מס. 

 אומנם כבר עכשיו יש אינדיקציות לירידת מחיר המניה, אבל לא סביר שהיא תרד למחיר שבו דיוויס קנה אותן ב-1997 - 1.4 שקלים למניה במחירי היום. 

 כל הניתוח הזה מוביל למסקנה שדיוויס ייצא מגמביט עם סכום שלא יפחת ככל הנראה מ-30 מיליון שקל וכנראה שיותר מכך. 

 כמה יישאר לו אחרי מס? על הדיווידנד הוא ישלם כנראה 25% מס ולכן יישאר עם כ-9 מיליון שקל נטו; מעלות השכר נשארו לו 2-3 מיליון שקל נטו; וממכירת המניות ללאומי נשארו לו כ-3 מיליון שקל נטו. סך הכל - כ-15 מיליון שקל נטו, וזה עוד לפני הרווח שיישאר בידיו אחרי שימכור את המניות שעוד נותרו לו בחברה. 


 קישורים נוספים 
 מייקל דיוויס יעזוב את גמביט ויעביר את פעילות המעו  "  ף לחברה אחרת  [12] 

 היהלומנים משה ואברהם נמדר מהמרים על גמביט: הגדילו החזקותיהם לכ-21% ממניותיה  [13]