ג'פרי גולדפארב 


 מצבו של שוק המיזוגים והרכישות גרוע כל כך שהוא הפך לבדיחה. למרות שהזמנים הקשים שנפלו על וול סטריט אינם עניין לצחוק עבור אלפי בנקאי השקעות בלי משרות או לקוחות, מצאו סטיריקנים וחובבי משחקי מילים קרקע פוריה בשוק זה עבור חידודים לשיפור מצב הרוח. 

 התשבץ הידוע של מגזין סוף השבוע של "ניו יורק טיימס" הגיש לאחרונה הגדרה ארוכה במיוחד למיזוג בין יצרנית הרכב דיימלר קרייזלר ויצרנית הדבק קרייזי גלו. הפתרון: "Convertible bonds" - גם מכונית עם גג נפתח וגם דבק - ובקיצור אג"ח להמרה. 

 תוצאת המיזוג בין ענקית המזרנים סרטה לבין יצרנית תיקי היוקרה לואי וויטון היא: שקי שינה. 

 המגזין מאדר ג'ונס פירסם סדרה של רצועות קומיקס של דיוויד פולרטון בו הוצע כי פייזר ומקדונד'ס יתמגזו ויציעו להמונים "Happy Meal" אמיתית, של קציצות מקפרוזאק, וכי מיקרוסופט עשויה להתאחד עם גאפ וליצור חולצות וג'ינסים שאינם תואמים לשום מלתחה אחרת. 

 אליזבת גורסקי, שכתבה את תשבץ המיזוגים עבור ה"טיימס", אמרה כי כל עוד המשקיעים סובלים וצופים בתיקי ההשקעות שלהם מצטמקים, עדיף להם כבר לצחוק על העניין כולו. "אני חושבת שתשבצים תמיד ליגלגו על רעיונות מסוימים של החברה, ועסקים הם מקום טוב, כי יש בהם כל כך הרבה פוטנציאל למשחקי מילים. 

 התחכמויות ותיקות באי מייל החלו לצוץ מכל פינה, עם הצעות למיזוג בין 3M ויצרנית הצמיגים והבלונים Goodyear, שייקרא mmmGood; מיזוג בין נטסקייפ ליאהו שייקרא Net-n-Yahoo, אולי על שם ביבי; וחברות המשלוחים המתחרות פדרל אקספרס ו-UPS, שיכולים להתאחד תחת השם "FedUp", למי שנמאס לו. 

 מימי שרתון, בטור ב"ניו יורק טיימס", ליגלגה על טרנד הפיוז'ן במסעדנות, והציעה לפני שבועיים כי פראדה ורונזוני יאחדו כוחות כדי ליצור פסטה שחורה בצורות אופנתיות כמו פופיקים ושרירי בטן. 

 שרתון הציעה גם שאנרון, חברת מסחר האנרגיה שפשטה רגל, תעבור לתחום הארוחות הקפואות, ותוכל למכור "מזון דיאטטי עם תוויות שמפחיתות בדיווח הקלוריות ומפריזות בנתוני הערך התזונתי". 

 למרות הפריחה ההומוריסטית, יש סיבות נוספות לחייך. "לא כל כך גרוע לראות את אשתך והילדים בסופי שבוע, ולקצר את רשימת המטלות האישיות הארוכה סוף סוף", אמר ג'ורג' סארד, המנהל את חברת יחסי הציבור סיטיגייט סארד ורבינן, המייעצת לחברות במיזוגים ורכישות. 

 אנשי העסקים גם יודעים למצוא סיבה לצחוק בעצמם, ומוכיחים כי גם להם יש סוג של חוש הומור. המיזוג בין מותג חמאת הבוטנים Jif של פרוקטר אנד גמבל עם יצרנית הריבות ג'יי.מ סמאקר גרם להם ללקק את השפתיים. 

 האם יש אפשרויות של ממש במיזוגים ההומוריסטיים? "זה לא רק יפתיע אותי", אמר ויל שורץ, עורך התשבצים של "טיימס", "אלא יבהיל אותי ממש".