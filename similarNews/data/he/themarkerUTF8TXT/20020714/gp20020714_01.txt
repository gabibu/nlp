"עוד רבעון, עוד אכזבה" היא כותרת (בווריאציה זו או אחרת) בה השתמשו מספר בתי השקעות כדי לתאר את הרבעון הראשון של השנה, בהם מריל לינץ' בדו"ח על קומברס טכנולוג'י. השבוע הנוכחי יסמל את תחילת עונת הדו"חות המסכמים את הרבעון השני בקרב החברות הישראליות, וכפי הנראה כותרות המדברות על האכזבה של האנליסטים עשויות להופיע עדיין. 

 לא כל החברות צפויות להציג ביצועים מרשימים ברבעון השני, נהפוך הוא - אפשר לומר כי רובן לא הצליחו למצוא פתרונות מקוריים להתמודדות עם ההאטה בשוק. חלקן עדיין מתמודדות עם בעיות קשות מבית ומדווחות על "רה ארגון" שנמשך כבר כמעט שנתיים, חלקן פשוט גילו שהשוק שלהן נעלם. אחרות הבינו דבר או שניים על המודל העסקי שהנחה אותן בשנתיים האחרונות, אותו מודל שבמקרים רבים על בסיסו הונפקו לראשונה בוול סטריט וזכו לקופות מזומנים דשנות. פעמים רבות עתודות המזומן הגבוהות הן הנכס המשמעותי היחיד שיש לחברות הללו, שכבר מזמן נסחרות אפילו מתחת לשווי המזומן. ומה לגבי התאוששות? כרגע אף אחד לא מוכן להתחייב שהיא תגיע לפני 2003 - מועד שכבר נדחה מספר פעמים. 

 6 חברות ישראליות וכאלה שהן בעלות קשר ישראלי יפרסמו השבוע את תוצאותיהן הכספיות לרבעון השני, כאשר  די.אס.פי.ג'י  (  DSPG  [10]  : NASDAQ)  ו  אורכית (  ORCT  [11]  : NASDAQ)  יספקו את אקורד הפתיחה. אצל DSPG, מעריכים אנליסטים, העסקים מתקדמים כצפוי, והיא מצליחה לצמוח מרבעון לרבעון ולהישאר רווחית. את תוצאות הרבעון השלישי של השנה מקווה DSPG לפרסם כשתי חברות נפרדות - פרתוסצ'בה ו-DSPG, לאחר שתשלים את המיזוג עם חברת פרתוס האירית. 

 DSPG מעריכה כי ברבעון השני של השנה מכירות מוצריה ינועו בין 27 ל-29 מיליון דולר וההכנסות מרישוי יהיו 4.6-4.8 מיליון דולר - כלומר הכנסות של 32.7 מיליון דולר בממוצע. ב-2002 מקווה החברה לדווח על הכנסות של 138 מיליון דולר (צמיחה של 20% מהכנסות שנת 2001), כאשר ההכנסות ממוצרים יהיו 111 מיליון דולר והכנסות מרישוי יסתכמו ב-26.5 מיליון דולר. 


 אורכית - סטטוס המתנה 
 אצל אורכית הסטטוס הוא של המתנה. ההכנסות אמורות לרדת בצורה הדרגתית מרבעון לרבעון ב-2002, לנוכח ירידה הדרגתית ומתמשכת במכירות מוצרי ה-DSL המסורתיים שלה והיעדר הכנסות ממשיות מהחברה הבת קוריג'נט. האנליסט שאול אייל מבית ההשקעות CIBC מעריך כי החברה תדווח ברבעון השני של השנה על הכנסות של 18.9 מיליון דולר ועל הפסד של 11 סנט למניה (2.9 מיליון דולר). ברבעון הראשון של השנה ההכנסות היו 19.9 מיליון דולר וההפסד הסתכם ב-5 סנט למניה (1.3 מיליון דולר). 

 ביום חמישי הקרוב ישגרו לוול סטריט החברות  מרקורי (  MERQ  [12]  : NASDAQ)  ,  צורן  (  ZRAN  [13]  : NASDAQ)  ו  נטרו (  NTRO  [14]  : NASDAQ)  את התוצאות הכספיות לרבעון. מרקורי, כך נראה, וצ'ק פוינט איתה, נותרו שתי חברות הטכנולוגיה הישראליות הגדולות היחידות שעדיין מצליחות להציג רווחים נקיים ותוצאות שנחשבות ליותר מסבירות בשורה העליונה. בסיום הרבעון הראשון של השנה הותירה מרקורי את התחזיות להמשך בעינן: הכנסות של 380-415 מיליון דולר ורווח של 60-72 סנט למניה ב-2002 (54-64 מיליון דולר). החברה אף סיפקה הדרכה מדויקת לרבעון השני: הכנסות של 91-96 מיליון דולר ורווח נקי של 14-16 סנט למניה (רווח של 12.5-14.3 מיליון דולר). ובמלים אחרות, צמיחה ממוצעת של יותר מ-3% בהכנסות ושל סנט למניה בשורת הרווח. 

 ואחרונה חביבה - צורן. לאחר צניחה חופשית של מניית החברה מרמות של יותר מ-30 דולר באפריל לכ-10 דולרים בימים האחרונים, מה שהוביל לחששות שמא החברה אינה עומדת בתחזיות, הבהירה הנהלת החברה כי אין לה מה לחדש והיא מותירה את התחזיות להמשך בעינן, דבר שהוביל להתאוששות המניה לרמות של 19 דולר. החברה אמורה להרוויח השנה תפעולית 12.1 מיליון דולר ולרשום רווח נקי של כ-18 מיליון דולר על מכירות של 147 מיליון דולר. לפי CIBC, החברה תמכור ברבעון השני ב-32 מיליון דולר ותרוויח 11 סנט למניה - כ-2 מיליון דולר. 

 בשבוע הבא יפרסמו את דו"חותיהן שתי הענקיות  צ'ק פוינט (  CHKP  [15]  : NASDAQ)  ו  אמדוקס (  DOX  [16]  : NYSE)  , ואצלן המספרים לא אמורים לטמון בחובם הפתעה. צ'ק פוינט סיפקה תחזיות מוקדמות בסוף הרבעון הראשון ולא שינתה אותן עד למועד זה, ואמדוקס לעומתה פירסמה אזהרת רווח והכנסות לקראת הרבעון והשנה כולה, והודיעה על פיטורי כ-900 עובדים - תהליך שהושלם בישראל בימים האחרונים. 


 להלן תחזיות בית ההשקעות CIBC לסיכום הרבעון השני - חודש יולי: