האירועים המרכזיים בשנה החולפת בעולם הכלכלה לא ייזכרו לטובה. מיתון, קריסת רווחים, שערוריות חשבונאיות, מנהלים בחליפות יקרות המובלים באזיקים לבתי משפט. אחרי שנתיים שלוש של שגשוג, עסקות ענק והנפקות, תמונת המצב עגומה כמעט מדי יום. והנה, בבוקר אחד, ארבע עסקאות ענק יוצאות לאור. עדיין לא התקיימו, אומנם, אולם נמצאות על סדר היום של התאגידים הגדולים. 

 בוקר של תקווה? לא באמת. בימים ההם עסקות הענק ייצגו מניות תופחות ששימשו כמכונה להדפסת ממון, שעטה נמרצת לרכישות במטרה לצמוח, לצמוח, לצמוח, וציבור בעלי מניות שנהנה מקפיצות של עשרות אחוזים בזכות פרמיות שמנות. בזמן הזה, כל עסקה מייצגת מצוקה קשה של חברה ואפילו ענף. 

 7 מיליארד דולר - זה הסכום שקווסט צפויה לקבל תמורת עסקי המדריכים המסווגים שלה, בעסקה שככל הנראה תוכרז מחר. נתח עסיסי זה שיזרים חמצן לעורקי של קווסט נמוך מהערכות השוק עבור מחירה של היחידה. קווסט כורעת עתה תחת נטל חובות של 26.3 מיליארד דולר, ונאלצת למכור נכסים כדי להימנע מפשיטת רגל. על המציאה עטו חברות ה-buyout קרלייל ו-וולש-קארסון. 

 10-15 מיליארד דולר - זוהי ההערכה לסכום שאולי תשלם סינגולר עבור חברת הסלולר ווייסטרים (VoiceStream). המחיר מייצג שווי של 1,250-1,850 דולר למנוי, והמיזוג ייצור את חברת הסלולר הגדולה, או השנייה בגודלה, בארה"ב. אולם כשלוקחים בחשבון שדויטשה טלקום שילמה 31 מיליארד דולר תמורת ווייסטרים לפני קצת יותר משנה, התמונה פחות ורודה. ווייסטרים תיקח עימה, קרוב לוודאי, חלק מערימת חובות של 64 מיליארד דולר שרובצת על דויטשה טלקום. המיזוג הוא רק אירוע אחד בתהליך ניעור וקונסולידציה קשה במיוחד העובר על ענף הטלקום העולמי.  בוקר של תקווה? לא באמת. בימים ההם עסקות הענק ייצגו מניות תופחות ששימשו כמכונה להדפסת ממון, שעטה נמרצת לרכישות במטרה לצמוח. בזמן הזה, כל עסקה מייצגת מצוקה קשה של חברה ואפילו ענף 

 9 מיליארד דולר - התמורה שתיתן  AOL-טיים וורנר (  AOL  [10]  :NYSE)  תמורת חלקה של  איי.טי.  &  טי. (  T  [11]  :NYSE)  בחברת טיים וורנר אנטרטיינמנט (TWE), לפי הערכות. העסקה, עליה צפויה AOL להכריז כבר מחר, תעניק לה שליטה מלאה על אולפני הסרטים וורנר ברדרס, על רשת הכבלים HBO ועל מספר נכסים נוספים. הרכישה, שתפשט את מבנה ההון של החברה,  נועדה להיות צעד בונה אמון עבור AOL, שנפלה ממעמד בכורה בעולם המדיה בעקבות שערוריות חשבונאיות ונפילה ברווחי חטיבת האינטרנט שלה. 

 עשרות מיליארדי דולרים - זה שווייה התיאורטי של חברה שעשויה לקום ממיזוג נכסים של ליברטי מדיה ו-ויוונדי. טייקון הכבלים ג'ון מאלון, מנהיגה של ליברטי, דן באפשרות הקמת חברת מדיה חדשה שתתבסס על אולפני הקולנוע של יוניברסל, חברת התקליטים יוניברסל מיוזיק, USA נטוורקס, ערוץ דיסקברי ורשתות הכבלים סטארץ ואנקור של ליברטי. על מצבה של ויוונדי דובר רבות - חברת ענק שהפסידה משווייה ונקלעה למשבר מימון. מאלון עצמו ספג הפסדים על השקעותיו הכבדות בכבלים, חברות מדיה וחברות טכנולוגיה, אולם הוא ממשיך להתנהג כמשתלט סדרתי, ומוסיף לחגורת הציד שלו קרקפות בזו אחר זו, כמו בימים הטובים. 


 קישורים נוספים 
 AOL-טיים וורנר תרכוש את אחזקות AT  &  T בטיים וורנר אנטרטיינמנט ב-9 מיליארד דולר במזומן ומניות  [12] 

 קווסט תמכור את חטיבת המדריכים המסווגים שלה ב-7 מיליארד דולר במטרה לצמצם את חובותיה  [13] 

 ליברטי מדיה נמצאת בשיחות לשלב את עסקי המדיה שלה עם ויוונדי וליצור ענקית מדיה חדשה  [14] 

 ווייסטרים נמצאת במו  "  מ להתמזג עם סינגולר בעסקה שתיצור את חברת הסלולר הגדולה בארה  "  ב  [15]