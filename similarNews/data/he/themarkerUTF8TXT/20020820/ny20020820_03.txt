מבין חמש החטיבות של  אי.סי.איי (  ECIL  [10]  : NASDAQ)  , חטיבת NGTS תמיד היתה החטיבה הכי פחות זוהרת. אפילו את שמה, שהיה אמור להיות זמני, לא שינו. לצד חטיבות הליבה, לייטסקייפ ואינוויה, זכו אנאוויס ואינווייב לתשומת לב רבה יותר, גם כאשר עלתה אפשרות של רכישתן על ידי משקיעים מבחוץ. 

 ובכל זאת, האם ייתכן כי תהיה זו דווקא NGTS שתצליח להתנתק ראשונה מהחברה האם אי.סי.איי? 

 תחומי העיסוק של NGTS בנויים משני חלקים: המורשת של מוצרי DCME (מערכות כפל דיבור), שתורמת עדיין את רוב ההכנסות של החטיבה, ומערכות להעברת קול בפרוטוקול האינטרנט (VoIP). 

 כוכבם של מוצרי ה-DCME דרך לפני מספר שנים כאשר עדיין לא היה ניתן להשתמש במלוא הקיבולת של סיב אופטי, והטכנולוגיה הקיימת איפשרה להשתמש רק בחלק קטן ממנה. מוצרי ה-DCME סייעו לדחוס אינפורמציה ולהעביר אותה על החלק הקטן והמנוצל. 

 ואולם הטכנולוגיה השתכללה, רמת הניצול של הסיבים עלתה והצורך להשתמש במוצרי ה-DCME הפך להיות נחלתן של מדינות עולם שלישי ומדינות מתפתחות - שם אין כלל תשתית סיבים אופטיים. 

 מניית אי.סי.איי מתחילת השנה 

 המודל העסקי של NGTS התבסס על כך שמוצרי ה-DCME ימשיכו להניב הכנסות ולממן את פעילויות הפיתוח של מוצרי ה-VoIP, עד שאלו יחלו לחדור לשוק. אולם בינתיים ההכנסות מה-DCME ממשיכות להצטמק ואילו הכנסות מתחום ה-VoIP עדיין נמוכות. 

 "זוהי טכנולוגיית העתיד, אבל מתי היא תתפוס בשוק ואיזה טכנולוגיה בתחום תתפוס - אלה עדיין שאלות פתוחות", אמר בעבר דורון ענבר, מנכ"ל אי.סי.איי. "קשה לי לומר כיום אם NGTS תהיה הרגל השלישית של אי.סי.איי הגדולה, אנחנו עדיין מתלבטים בשאלה". 

 הסיבה להתלבטות היא שבעוד שרק לפני שנתיים התייחסו ל-VoIP כאל אלטרנטיווה לספקי התקשורת הגדולים, היום לא ממהרות ספקיות קטנות להיכנס אל השוק, והן אלו שאליהן בעיקר פונה ה-VoIP. אולם ייתכן שההתלבטות הסתיימה ולאי.סי.איי נוצר תמריץ לחפש קונים לחטיבה.  מיזוג עשוי בהחלט להיות הדבר הדרוש ביותר ל-NGTS היום, כאשר מכירותיה מצטמקות מרבעון לרבעון  מיזוג עשוי בהחלט להיות הדבר הדרוש ביותר ל-NGTS היום, כאשר מכירותיה מצטמקות מרבעון לרבעון. 

 NGTS עדיין נסמכת על הכנסות ממוצרי ה-DCME ואלו הולכות ופוחתות. ברבעון השני דיווחה החברה על הכנסות של 15 מיליון דולר ורווח של 900 אלף דולר, לעומת הכנסות של 16.4 מיליון דולר ורווח של 200 אלף דולר ברבעון הראשון. 

 בין המתחרות של NGTS בתחום ה-VoIP ניתן למנות רשימה של מספר חברות מכובדות, בהן סימנס, נורטל, סיסקו, קלרנט וסונוס. כל אחת ממתחרות אלו מציעה מערכת שלמה של תקשורת VoIP. מתוכן, סיסקו, קלרנט וסונוס מציעות מערכות שמאפשרות שילוב של יישומים של חברות אחרות על פלטפורמות שלהן. 

 סונוס עשויה להיות חברה פוטנציאלית למיזוג עם NGTS, בין השאר מאחר שהיא מאפשרת שילוב מוצרי חברות אחרות במערכותיה. 

 סונוס היא מהחברות המובילות בתחום מוצרי ה-VoIP. החברה דיווחה על הכנסות של 21.2 מיליון דולר ברבעון השני של 2001 ועל הפסד נקי של כ-17.8 מיליון דולר. קופת החברה כללה 104 מיליון דולר במזומנים, שווי מזומנים וניירות ערך, לעומת שווי שוק של כ-160 מיליון דולר. 

 על המצב הקשה בענף ה-VoIP יכולה להעיד הודעה שפירסמה סונוס לפני כעשרה ימים, שבה הודיעה על קיצוץ של כ-17% בכוח האדם, או כ-85 עובדים. כלומר, לחברה היום כ-415 עובדים, לעומת כ-385 עובדים ב-NGTS. 

 לקראת סוף שנת 2000 צצו הערכות כי אי.סי.איי עשויה למכור את NGTS לקבוצת ההשקעות טקסס פאסיפיק גרופ (TPG) בסכום שהוערך ב-350 מיליון דולר. סכום זה נראה דמיוני לגמרי היום: כשכלכלני בית ההשקעות UBS מעריכים את שווי החטיבה בכ-16 מיליון דולר. 

 עד היום לא הצליחה אי.סי.איי לקבוע את יחסה ל-NGTS. מצד אחד היא אינה נמצאת בחטיבות הליבה, ולעתים אף עלו הערכות כי החברה תשתמש בטכנולוגיה של NGTS עבור החטיבות האחרות. אולם אם היא חותרת לכיוון של מיזוג, הרי זה משום שהיא סבורה שיש עתיד לטכנולוגיית ה-VoIP בפני עצמה.באי.סי.איי, מכל מקום, סירבו להגיב היום להערכות המחודשות לכך ש-NGTS עומדת להימכר או להתמזג עם חברה אחרת. 


 קישורים נוספים 
 ECI עמדה בתחזית ההפסד לרבעון השני; צופה ירידה של כ-13%-17% בהכנסות הרבעון השלישי  [11] 

 לא בהכרח אחרי המשבר  [12] 

 ענבר: לא ננפיק את לייטסקייפ ואינוביה ולא נכניס אליהן משקיעים  [13] 

 הערכה: אי.סי.איי מנהלת מו  "  מ למכירת חטיבת ה-NGTS ל-TPG תמורת כ-350 מיליון דולר  [14]