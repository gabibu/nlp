"פושעי וול סטריט לדין" - לא, את הגרפיטי הבוטה, המתלהם וחורץ הדין מראש הזה, עדיין לא ניתן לראות זועק מקירות הבתים בחלק הדרומי של מנהטן, מקום מושבם של "הפושעים" לכאורה. סגנון אלים ותאב נקם כזה שמור, לצערנו, לארץ ים תיכונית מסוימת, שבה חום המזג האנושי נוטה להשיק לעיתים קרובות לחום מזג האוויר. 

 אבל אם נתעלם לרגע מהסגנון ומטון הדברים, הרי שמדי יום ציבור גדל והולך של משקיעים אמריקאים, שמבין שחלק לא קטן של עושרו אבד לעד, מתחיל לתהות מי אחראי לנזקיו הכבדים בשוק המניות. מי האשם  בכאב הפיננסי הזה שהחריב לא מעט חלומות, ובעיקר, יש לומר - את מי צריך להעניש כדי שלפחות, אם כבר איבדנו את כספנו, נוכל להתנחם ברגש האנושי הקדום הזה, רגש הנקמה. 

 החשש מפני אובדן האמון של המשקיעים, שיגרום להם להפנות את גבם לשוק המניות בפרט ולשיטה של שוק הון חופשי בכלל, מובע בשבועות האחרונים יותר ויותר. ההגיון שבחשש הזה ברור. אם אינך יכול להאמין למנהלי החברות ולדיווחיהן, המספרים אינם אמינים, ואינך סומך על פעילי שוק ההון, הסיכוי שתברח מהשקעה במניות מבלי להביט לאחור נראה גדול. 

 נתחיל מכך שאין ולו סיבה אחת להיות מופתע מכל אותן פרשיות עכורות שצצות חדשות לבקרים וגורמות לזעזוע למשקיעים. גם במדור זה הנושא עלה לא פעם בעבר, וחשוב לציין שבארה"ב היו על כך כתבות ודיווחים לא מעטים. כל מי שמופתע היום מהפסדיו הכבדים ושואל את עצמו "איך זה היה יכול לקרות במדינה כל כך מתוקנת כמו ארה"ב?" צריך לשאול את עצמו שאלה אחרת לגמרי "למה לא למדתי לקח מאירועים דומים בעבר, והתעקשתי ללמוד על בשרי מה שאחרים כבר עברו בעבר?". 

 יש כלל אחד פשוט בנוגע לחוסר יושר בשוקי הון. בדיוק כמו חיידקים במזון, חוסר יושר, ונטייה לרמאות וגזל המשקיעים נמצאים תמיד בשוק ההון. אי אפשר לעקר אותם לחלוטין. אבל בדיוק כמו בדוגמת המזון, כל עוד השוק נמצא בתנאים נכונים וסבירים, הריכוז של התופעות הללו נמוך ומוגבל למקרים ספציפיים. המערכת הכלכלית, כמו הגוף האנושי יכולה לעכל מקרים כאלו, כל עוד ריכוזם נמוך, ולא לקבל מהם הרעלת קיבה. 

 אבל אם תיקחו את אותו שוק מניות, תוציאו אותו מהקירור ותשאירו אותו בשמש, כדי שהתקשורת תוכל לתאר אותו כשוק מניות "חם ותוסס", ריכוז השחיתות, בדיוק כמו במושבת חיידקים, יגדל באופן אקספוננציאלי. 

 היפה בכל מחול השדים שמתרחש היום בארה"ב סביב פעילי וול  סטריט ומנהלי החברות, הדרישה להחמיר את הפיקוח ואת הרגולציה עליהם הוא שמחול שדים דומה התנהל שם בדיוק לפני שבעים שנה. והתוצאה של אותו מחול שדים אז היתה בדיוק זו - החמרה של הפיקוח והרגולציה, כדי שדבר כזה, העברת עושר כה גדול, לא בצדק ולא בדין, מרבים לידי מעטים, לא יקרה שוב. 


 אחרי שבעים שנה 


 יולי 1932, בדיוק לפני שבעים שנה, היה נקודת השפל של שוק המניות האמריקאי. למעשה ניתן לומר ששוק המניות היה אז במצב של מוות קליני. מכל בחינה כלכלית הוא לא תפקד כלל. 

 רבים מכירים את מפולת 1929, ושמעו על אוקטובר השחור המפורסם, אבל האמת היא שהמפולת, דרמטית ככל שהיתה, לא היא זו שחיסלה את עושרם של המשקיעים. שוק הדובים הנוראי שבא אחריה, בעיקר ב-1931-1932, חיסל כמעט סופית את הונם של המשקיעים. 

 המספרים יכולים אולי להדגים מה קרה לשוק המניות האמריקאי אז. בסוף שנות העשרים, שנות שגשוג כלכלי ובועת מניות ענקית, שהונעה על ידי מתן אשראי ספקולטיווי, עלה מדד הדאו גו'נס בכמעט פי ארבע, מ-100 נקודות ל-350 נקודות בתוך ארבע שנים. מניות "קלות" יותר, לאו דווקא מהשורה המובילה, עלו כדרכן בקודש בשוק שורי, הרבה יותר. 

 המפולת של סתיו 1929 הפילה את המדד בקירוב ל-220 נקודות. נפילה של כ-40%. מרכיב האשראי הוא שיצר את הטראומה. למרות שבממוצע המניות ירדו בארבעים אחוז, משקיעים רבים נמחקו לחלוטין, בגלל מרכיב האשראי בו השתמשו. למעשה 1929 הסתיימה לא רחוק מהרמה בה נפתחה, שכן עד הסתיו המניות עלו. 

 1930 היתה שנה לא רעה. המדד הצליח לחזור עד 260 נקודות, ונראה היה שהגרוע מכל כבר עבר, אלא שאז באו 1931 ו-1932, השנים הקשות ביותר של השפל הגדול, ומדד הדאו ג'ונס נחת ביולי 1932 ברמה של 50 נקודות. ירידה של 85% מרמת  1930 היתה שנה לא רעה. המדד הצליח לחזור עד 260 נקודות, ונראה היה שהגרוע מכל כבר עבר, אלא שאז באו 1931 ו-1932, השנים הקשות ביותר של השפל הגדול, ומדד הדאו ג'ונס נחת ביולי 1932 ברמה של 50 נקודות  השיא מספטמבר 1929, ומה שיותר מדהים, ירידה של 82% מרמת השפל של אחרי הנפילה, מנובמבר 1929. למעשה, לא היה חשוב אם נתפסת במפולת או אם קנית מניות רק אחריה. בכל מקרה, מבחינה מעשית כמעט מחקת את כספך... 

 כמחצית מכלל ניירות הערך שהונפקו בשנות העשרים - מניות ואיגרות חוב כאחד, הפכו להיות חסרי ערך. 

 מעניין, אגב, שהמדד חזר לרמתו מ-1929, 350 נקודות רק בשלהי 1954, כשרק משקיעים מעטים נותרו בסביבה מהגאות של שנות העשרים. נקודה מעניינת נוספת היא שמי שקנה בשפל של 1932 הרוויח פי שבעה על השקעתו, דבר שנשמע מאד מבטיח, אבל אם נביא בחשבון שמדובר בתקופה של 22 שנה, נראה שמדובר שבתשואה שנתית של 9.2% לפני הוצאות ואינפלציה. לא משהו. 


 שוק המניות האמריקאי מת לחלוטין בראשית שנות השלושים 


 ניתן איפוא לומר ששוק המניות האמריקאי מת למעשה לחלוטין בראשית שנות השלושים. כתוצאה מאותו משבר אמון הייתה הגדלה משמעותית של הפיקוח. שני החוקים הבסיסיים הנוגעים לניירות ערך, נחקקו ב-1933 ו-1934. רשות ניירות הערך הוקמה ב 1934 והיו"ר הראשון שלה היה אחד מהאישים המכובדים של הממסד הפיננסי באותו זמן, הסנטור ג'וזף קנדי, אביו של הנשיא ג'ון קנדי. 

 השנאה כלפי הממסד של וול סטריט היתה באותן שנים בשיאה. אמנם התנהלו מספר משפטים נגד בנקאים, ברוקרים ומנהלי חברות שונים, אבל כמות ההרשעות והענישה היו נמוכים יחסית, מסיבה פשוטה. ארה"ב של שנות העשרים דגלה בכלכלה חופשית ונטולת פיקוח כמעט לחלוטין. רגולציה ופיקוח ממשלתי היו מלים גסות, בכלכלה בכלל ובשוק ההון בפרט. 

 החקיקה לפיכך היתה מצומצמת. התוצאה היתה שאנשים רבים, שביצעו מה שהיינו מגדירים היום כמעשי מרמה פיננסיים (כמו שימוש במידע פנים, הרצת מניות, מניפולציה במידע וכך הלאה) לא עברו כלל על החוק. או מפני שלא היה כזה, או שהיה אבל החורים בו היו גדולים מדי. 

 שנים רבות חלפו בטרם חזר האמון בשוק  אנשים רבים, שביצעו מה שהיינו מגדירים היום כמעשי מרמה פיננסיים (כמו שימוש במידע פנים, הרצת מניות, מניפולציה במידע וכך הלאה) לא עברו כלל על החוק. או מפני שלא היה כזה, או שהיה אבל החורים בו היו גדולים מדי.  המניות כאפיק השקעה לגיטימי לחוסכי טווח ארוך. רק  כשהתחלף דור שלם של אמריקאים, ואלו שהיו  למודי הניסיון המר של משבר המניות והשפל הגדול, כבר הזקינו או נפטרו, יכול היה השוק לחזור ולתפוס מקום מרכזי בכלכלה, במהלך שנות החמישים. 

 בדברים רבים שוק השוורים של שנות התשעים, בעיקר במניות הטכנולוגיה, מזכיר את שנות העשרים. הציפיות הלא רציונליות, ההתפרצות הספקולטיווית, אפילו הז'ארגון בו נטו משקיעים להשתמש היה דומה. בשנות התשעים היתה הכלכלה החדשה מילת המפתח שהצדיקה את החגיגה. בשנות העשרים קראו לזה "העידן החדש" (New Era). קשה לומר האם ההיסטוריה תחזור על עצמה גם באחרית הדברים, והאם יהיה צורך בשנים ארוכות ובהתחלפות דור כדי להחזיר את האמון לשוק המניות. הרבה תלוי בגורמים המקרו כלכליים ובחברות עצמן. 

 אם הכלכלה תתדרדר, מה שיגרום לרווחי חברות לרדת, ולחלק מהחברות ליפול לגמרי, הרי שהשילוב של רווחים יורדים עם חוסר אמון בשיטה יכול להכניס את השוק לתרדמת לשנים רבות, במהלכן ירדו מחירי המניות עוד ועוד, כתוצאה מירידה ברווח מחד, ומירידה במחירים אותם המשקיעים מוכנים לשלם עבור הרווח הזה מאידך. 


 נמצאות באותו מצב 


 רשויות הפיקוח בארה"ב נמצאות היום במצב אותו לא הכירו מאז הקמת ה-SEC ב-1934. חשש ממשבר אמון שיגרום למשקיעים לנטוש לחלוטין את ההשקעה במניות. אבל יש  שוני לעומת שנות השלושים. היום, לא צריך להמציא מחדש את המנגנון האחראי לאמון שכן  הוא כבר קיים. צריך רק לראות שהוא מופעל, ונראה שהנטייה לפעולה הולכת ומתחזקת מדי יום. העמדה לדין של עבריינים יכולה לזרז את תהליך השבת  את האמון. 

 לכן, אם המצב המקרו כלכלי לא יורע דרמטית, ורווחי החברות לא יצנחו לאפס או מינוס, כפי שקרה בשנות השפל, לא הייתי מצפה לחזרתן של שנות השלושים, כלומר מותו של השוק לשנים ארוכות. ירידות   במחירי המניות בהחלט ייתכנו, ניתן לומר אפילו שסבירותן גבוהה, מכיוון שהמחירים במקרים רבים עדיין גבוהים מדי. אבל מכאן ועד הספדת  שוק המניות האמריקאי ומנגנון שוק ההון החופשי שהוא מייצג, וקביעה "שהשיטה פשטה את הרגל", הדרך ארוכה עדיין מאד.