הטרור והשערוריות החשבונאיות השפיעו במשך זמן כה רב על שוק המניות עד שרבים הוכו בהלם ביום שישי כשנוכחו לדעת מה עשוי לקרות בהיעדרם, או לפחות בהיעדר התחושה על הימצאם. הפרים מקווים שהאווירה החיובית ששררה ביום שישי תישמר גם בשבוע הקרוב. 

 "אני צופה קפיצה קטנה", אמר סונג וון סון, כלכלן ראשי בוולס פארגו. סון הוא אחד ממספר כלכלנים וסוחרים המסכימים שאם סוף השבוע של יום העצמאות יסתיים ללא פיגוע טרור, בעיות משמעותיות במזרח התיכון או דרמות נוספות בעולם החשבונאות, שוק המניות עשוי להמשיך את התאוששות "אנחת הרווחה" שלו. 

 סון ציין גם שמשקיעים רבים מכרו את פוזיציות הלונג שלהם, על כל מקרה שלא יבוא, לפני החופשה ולא השתתפו ביום המחסר מקוצר של שישי. "הם צריכים להחזיר את הכסף לשוק", אמר סון. 

 מדדי המניות המריאו מעלה ביום שישי אחרי שנחלשו במהלך שבוע המסחר. במהלך שלושה וחצי הימים של שבוע המסחר המקוצר, עלה מדד הדאו ג'ונס ב-1.4% ל-9,380, ה-S  500 נותר ללא שינוי על 989 והנאסד"ק - למרות שזינק ב-5% ביום שישי - נסוג ב-1% ל-1,448. 




 מספרים חדשים 


 קיימת אפשרות סבירה שהחדשות הכלכליות של השבוע הבא יהיו חיוביות. מדד המחירים ליצרן, המודד את שינויי המחירים במגזר הייצור ונבחן תחת זכוכית מגדלת בניסיון לאתר סימנים של אינפלציה, יתפרסם ביום חמישי. הערכת הקונצנזוס היא שהמדד ייוותר ללא שינוי. 

 ביום חמישי צפוי גם להתפרסם דו"ח שיראה שהמכירות הקמעוניות עלו בחודש יוני ב-0.6%. "אנחנו מקבלים איתותים מרשתות כמו וול מארט (סימול WMT) שהמכירות שלהן ביוני משתפרות", אמר ג'ון לונסקי, כלכלן ראשי בסוכנות מודי'ס. 

 כלכלנים מצביעים גם על העובדה שקצב מכירות כלי הרכב לחודש יוני שפורסמו השבוע עלה בהשוואה למאי - מגמה שעשויה לחלחל גם למגזרים אחרים. 

 נתוני מכירת הרכב החיוביים "עשויים ללמד שלמרות הירידות בשוקי המניות, הצרכנים ממשיכים בעסקים כרגיל", של רכישת סחורות ושירותים, אמר סון. 


 הדובים שולטים בכיפה 


 דו"ח שיפורסם ביום שישי ילמד כנראה שמכירות חנויות הרשת עלו ב-4.2% בחודש יוני. מדד סנטימנט הצרכנים של אוניברסיטת מישיגן, שיתפרסם גם הוא ביום שישי, צפוי על פי ההערכות לטפס ל-93.3, לאחר שבחודש שעבר עמד על 92.4. 

 אבל למרות הנתונים החיוביים הצפויים להתפרסם קשה עדיין למצוא משהו המוכן להאמין ששוק הדובים עומד בפני שינוי כיוון. 

 "בשלב כלשהו נצטרך להתחיל ולהחליף סוגיות רגשיות בסוגיות של נתוני בסיס", אמר ג'ואל נארוף, נשיא נארוף אקונומיק אדוויזרס. עם זאת, אין הוא סבור שזה יקרה השבוע. 

 הדו"חות שיתפרסמו השבוע כוללים, בין היתר, את אלקואה (סימול AA), פפסי (סימול PBG),  יאהו (  YHOO  [10]  :NASDAQ)  , אבוט (סימול ABT) וג'וניפר נטוורקס (סימול JNPR). 

 "נתוני ההזמנות החדשות גדלים בעקביות, אך הם אינם מעלים חיוך על שפתי השוק", אמר לונסקי. "אנחנו עדיין נאבקים עם מכפילי רווח גבוהים. אם מתסכלים על התחזיות, מכפילי הרווח עומדים עדיין על 22 ויש גם מספר מניות עם מכפילי רווח של למעלה מ-30". 

 המחירים הגבוהים והיעדרו של אירוע שישפר את התחושה לטווח ארוך, כמו לדוגמה לכידת אוסאמה בן-לאדן, ימשיכו להגביל כל מגמה חיובית, אמר לונסקי.