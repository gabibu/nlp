ה"וול סטריט ג'ורנל" ייחד אתמול כתבה להשלכות של המפולת בשווקים על האמריקאים המתקרבים לגיל פרישה. דור ה"בייבי בום", בשלהי שנות ה-50 לחייו, משפיע בהחלטותיו על כל הכלכלה האמריקאית, וה"ג'ורנל" תוהה מה יהיו החלטותיו, לאור הצטמקות חסכונות הפנסיה. בין השאר תוהה העיתון - האם יחליטו הבייבי בומרס למכור את בתיהם (מחשש למפולת בענף הנדל"ן), האם יאריכו את שנות העבודה שלהם (פגיעה בתעסוקת צעירים) והאם יסיקו מסקנות שליליות גורפות לגבי השקעה במניות, ובכך יחסלו את סיכויי ההתאוששות בשוק. 

 הכתבה מתמקדת באחת הבעיות הקשות הקשורות למפולת הנוכחית - אובדן החסכונות הפנסיוניים של מאות אלפי אמריקאים, ואובדן האמונה כי שוק ההון הוא המקום הנכון לחסוך בו את כספי הפנסיה. בוגרי מינהל עסקים גדלו על התזה כי לאורך שנים מניב שוק המניות תשואה (דולרית נומינלית) של כ-8%, ובכך הוא גובר על כל חלופות ההשקעה. מי שיוצא לפנסיה בארה"ב כיום ייאלץ להסתפק בתשואה ממוצעת נמוכה בהרבה. 

 "אי אפשר להגיע לתשואה של 5% בשוק ההון", אומר נגיד בנק ישראל, דוד קליין, "כנראה שנצטרך להסתפק בפחות. מי שמתכנן את הפנסיה שלו צריך להביא בחשבון תשואה ריאלית שנתית של 3%-4%. אם זה לא יספיק לו, הוא יצטרך להכניס רבדים נוספים לחיסכון שלו ולחסוך יותר". 

 העמדה של קליין לגבי היכולת של שוק ההון לממן את הפנסיה אינה פשוטה. מצד אחד, קליין הוא מהמאמינים הגדולים בשוק החופשי, וככזה הוא המליץ השבוע לכנסת, לקראת הדיונים על חוק הפנסיה,  קליין מסכים בכך כי החלופה של חיסכון פנסיוני דרך שוק ההון לא התבררה עד כה כמלהיבה, אך הוא עדיין רואה בה את החלופה העדיפה. "יש הבדל גדול בין הצלחה מועטה לקריסה", הוא אומר, "וכיום, המערכת הפנסיונית שמנהלת הממשלה היא על סף קריסה  לבטל את הנפקת האג"ח המיועדות (הנושאות תשואה קבועה, המסובסדת על ידי המדינה) ולשלוח את קרנות הפנסיה להשקיע בשוק ההון. מצד שני, קליין הוא מהמתריעים הבולטים על כשלי השוק בישראל ועל התפקוד השנוי במחלוקת של חלק מהגופים המוסדיים. 

 לפי נתוני האוצר, ב-1992-2001 הניבו קופות הגמל תשואה ממוצעת שנתית ברוטו של 4.5%, השקולה לתשואה של כ-3.5% לאחר ניכוי דמי ניהול. במונחים היסטוריים עשויה תשואה זו להצטייר כמאכזבת, אך קליין אינו סבור כך. "לאורך שנים יש לשאוף לתשואה הדומה לזו של צמיחת המשק - 3%-4%", הוא אומר, ויוצא להגנת המוסדיים. להערכתו, היה קשה להניב תשואה גבוהה בשוק שבו היו מגבלות על השקעה בחו"ל, אין שוק כספים מפותח, אין ניירות ערך מסחריים, וקרנות הפנסיה נמצאות מחוץ לו. להערכתו, יהיה קשה להניב תשואה גבוהה גם בעתיד, אם לא יינקטו צעדים להרחבת הפעילות בשוק, לרבות האצת ההפרטות וניסיון למשוך בחזרה את המשקיעים הזרים. 

 קליין מסכים בכך כי החלופה של חיסכון פנסיוני דרך שוק ההון לא התבררה עד כה כמלהיבה, אך הוא עדיין רואה בה את החלופה העדיפה. "יש הבדל גדול בין הצלחה מועטה לקריסה", הוא אומר, "וכיום, המערכת הפנסיונית שמנהלת הממשלה היא על סף קריסה. גם בהתחייבויות הקיימות לפנסיה הממשלה מתקשה לעמוד, ואם אנו רוצים להרחיב את ההתחייבויות כך שלכל אדם יהיה חיסכון לפנסיה, חייבים לפנות לשוק. אין לנו ברירה".