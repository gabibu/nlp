פעם, מפקחים על הבנקים עסקו בפיקוח כשהיו בבנק ישראל  וניהלו עסקים כשעזבו אותו. יצחק טל לעומת זאת עושה עסקים כשהוא עדיין מכהן כמפקח על הבנקים. 

 אתמול הודיע  בנק הפועלים  (  פעלים  [10]  : ת"א)  על כך שירכוש את כל מניות  בנק הספנות  (  ספבנק  [11]  : ת"א)  באמצעות הצעת רכש. ההודעה חשפה את התהליכים שהובילו לעסקה הזאת: "בהתאם למדיניות חדשה של בנק ישראל לעידוד מיזוג בנקים קטנים בבנקים גדולים ובינוניים", נכתב בה, "פנה המפקח על הבנקים לבנק הפועלים בבקשה שיבחן את רכישת בנק הספנות לאחר שבעבר גילה בנק הפועלים עניין בבנק זה". 

 בנק ישראל, אם כן, לא הסתפק בכך שנתן לשוק להבין שהוא נסוג בו ממדיניות שנקט בה בעבר והוא מאפשר עתה "מיזוג בנקים קטנים בבנקים גדולים ובינוניים" - הוא גם מקדם עסקות כאלה. 

 שאלנו את דובר בנק ישראל אם נעשתה פנייה גם לבנקים אחרים בעניין. הדובר העדיף שלא להתייחס אליה ולא השאיר לנו אלא להגיע למסקנה שהבנק המרכזי פנה רק לבנק הפועלים בעניין. 

 מה הלחץ? כולם כבר יודעים הרי שבנק ישראל אינו מתנגד לרכישת בנק קטן על ידי בנק גדול, ובכל זאת הוא קידם עסקה? ואם כבר קידם עסקה  מדוע פנה רק לבנק הפועלים? 

 בפנייתו לבנק הפועלים כדי שירכוש את בנק הספנות ביצע גם בנק ישראל ויתור רגולטורי. השליטה בבנק הספנות מצויה בידיו של איש העסקים היהודי-אמריקאי מייקל שטיינהרדט, שרכש ב-1997 ביחד עם אחרים את השליטה בבנק הפועלים. בעת ביצוע העסקה, בנק ישראל חייב את שטיינהרדט למכור את השליטה בבנק הספנות כדי למנוע ניגודי אינטרסים. עתה, חמש שנים מאוחר יותר, הוא מקדם במו ידיו עסקת בעל עניין. 

 מצבו של בנק ישראל לא היה כל כך גרוע כבר הרבה שנים  הכשלונות המוניטריים, הכשלונות הרגולטוריים והירידה באמינות לא היו כה חריפים כמו עכשיו וגם לא התרחשו בסמיכות כה רבה  כמו הסקטור העסקי, גם הרגולטורים נתונים למשברים. וזה קורה בדרך כלל ביחד. המשבר של המפקח על הבנקים הוא כפול  מצד אחד, ברמה המיניסטריאלית, בנק ישראל סובל מירידה חדה באמינות עקב עסקת החבילה שעליה חתם עם הממשלה בדצמבר והססנותו בנוגע למדיניות הריבית בחודשים שבאו לאחר מכן. 

 בנוסף, לפיקוח על הבנקים יש את המשבר שלו  התמוטטות הבנק למסחר עקב מעילה של רבע מיליארד שקל שמעורבים בה בכירי השוק האפור. העובדה שהמעילה בוצעה ככל הנראה על פני תקופה ארוכה חשפה את מחדלי הפיקוח על הבנקים, במיוחד לאור העובדה שבמהלכה לא נשמרו כמה מהכללים הבסיסים ביותר של פיקוח על פעילותם של פקידים בבנקים. 

 ואם לא די בכך, אז דווקא בחודשים האחרונים החלו להיחשף בזו אחר זו פרשיות של מעילות בסכומים שונים שנעשו בבנקים רבים  חלקן בתקופה האחרונה וחלקן ישנות יותר. 

 מצבו של בנק ישראל לא היה כל כך גרוע כבר הרבה שנים  הכשלונות המוניטריים, הכשלונות הרגולטוריים והירידה באמינות לא היו כה חריפים כמו עכשיו וגם לא התרחשו בסמיכות כה רבה. 

 וכשגבו אל הקיר, בנק ישראל נגרר לצעדים נואשים. האם טל ובנק ישראל לא היו צריכים לתת לכוחות השוק לפעול? האם אין זאת מהותה של רגולציה - יצירת התנאים לקיומו של שוק יעיל אך הימנעות מהשפעה ישירה על התהליכים המתרחשים בו? 

 האם הנחישות והיוזמה שבנק ישראל מפגין עתה היא תרופה לשווקים או לדימוי שלו-עצמו?