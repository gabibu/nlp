בשנה וחצי האחרונות פוטרו על פי ההערכות כ-16 אלף עובדים מתעשיית ההיי-טק. הפיטורים פגעו בחברות מכל התחומים, והקיפו את כל המחלקות בחברות. 

 אחד מסממני המשבר בענף הוא התכווצותו של תחום משאבי האנוש בחברות היי-טק. בשנים 1999-2000 הפכה כמעט כל מנהלת משאבי אנוש לסמנכ"לית, עלייה בתואר שכללה עלייה במשכורת. מחלקות משאבי האנוש הלכו וגדלו לממדים בלתי הגיונים, כאשר מרביתן עסקו בגיוס מאסיווי של עובדים, כמעט ללא סינון, ובפעילויות רווחה שונות שמטרתן להפוך את הארגון לאטרקטיווי יותר בעיני מועמדים פוטנציאליים. 

 עם תחילת המשבר התכווצו מאוד מחלקות אלו. לחברות הגדולות יותר אין צורך במחלקות משאבי אנוש מנופחות, ולא מעט חברות סטארט אפ אף ביטלו את הפונקציה הזו לחלוטין. כעת כשהן מגייסות עובדים, אם בכלל, הן נעזרות בחברות השמה ומכוני המיון שיבצעו עבורם את סינון המועמדים. 

 פול צוקר, סמנכ"לית חברת ההשמה נישה היי-טק, מציינת כי בחברות סטארט אפ לא מעטות בוטלה הפונקציה לחלוטין. "היו לא מעט מקרים קשים בהם במסגרת קיצוצים בחברות פוטרה מנהלת משאבי האנוש, אבל לפני שעזבה את החברה היא היתה צריכה להשלים את תהליך הפיטורים". 

 "היו לא מעט מקרים קשים בהם במסגרת קיצוצים בחברות פוטרה מנהלת משאבי האנוש, אבל לפני שעזבה את החברה היא היתה צריכה להשלים את תהליך הפיטורים".  בחברות הגדולות לא מוותרים על מחלקות משאבי האנוש, אך בקיצוצים מאסיוויים מקצצים קודם כל במחלקת כוח האדם כדי למנוע מצב בו יראו את רשימת המפוטרים, המגיעה למחלקה בשלב די ראשוני, עובדי המחלקה הנמנים על המפוטרים העתידיים. 

 וכפועל יוצא של צימצום זה, חלה ירידה משמעותית בשכר בתחום, ששאב אליו הרבה מאוד אנשים (בעיקר נשים) ללא רקע וניסיון מקצועי. "השכר בתחום הצטמצם בכ-40%", מעריכה אורית נאור, מנכ"ל חברת ההשמה CPS. "אם בתקופת הפריחה קיבלו מנהלות כ-25 אלף שקל, היום המשכורת הממוצעת היא כ-12-15 אלף שקל", היא מציינת. בנוסף, ציינה נאור כי מנהלות משאבי אנוש לא מעטות נאלצות היום להסכים לקיצוץ היקף משרתן. "בהרבה חברות אין הצדקה למשרה מלאה של מנהלת כוח אדם ולכן היקף המשרה מצטמצם". 

 להערכתה של נאור, מאז תחילת המשבר הצליחו להיקלט שוב בתחום רק כ-20% מעובדי מחלקות משאבי האנוש שנפלטו, וצוקר מוסיפה כי "כבר תקופה ארוכה שפשוט אין משרות בתחום הזה". 

 אלו שהצליחו ויצליחו להקלט מחדש, הן המנהלות שיצרו לעצמן ערך מוסף, ותפקידן לא התמצה בלהיות "מש"קיות חוויה". אותן המנהלות, שבנוסף לגיוס עובדים והזמנת המתנות לחגים, ידעו ליצור תוכניות הכשרה פנימיות, תוכניות לשימור עובדים ולהיות חלק אמיתי מהנהלת החברה. 


 קישורים נוספים 
 כ-16 אלף עובדים פוטרו בענף ההיי-טק מאוקטובר 2000  [10]