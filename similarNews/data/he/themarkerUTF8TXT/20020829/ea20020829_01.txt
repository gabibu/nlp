אחד הדו"חות היותר מפתיעים שפורסמו השבוע היה זה של חברה קטנה ודי אלמונית בבורסה, בשם  פידליטי גולד (  פדלטי  [10]  : ת"א)  , חברה העוסקת בשילוב מוזר של נדל"ן, פיננסים והשקעות בסטארט אפים. כולם מפסידים? הרווחים של הקונצרנים נשחקים? רווחי הבנקים מתרסקים? כל זה לא מרשים את מנהלי פידליטי, שהציגו ברבעון השלישי רווח נקי של 23 מיליון שקל. 

 פידליטי היא הצגה של איש אחד: יעקב ברזילי, קבלן במקצועו ואדם עם חיבה מאוד גדולה להימורים בקזינו הגדול, הנזיל והמשוכלל מכולם - הלא הוא שוק המט"ח. לפידליטי יש אומנם פעילות של אחזקת מספר בודד של בניינים, כמו גם השקעות בשתי חברות אינטרנט שאליהן נכנסה ככל הנראה בשנות הבועה, אבל עיקר העסק שלה היא החברה הבת, בנימינה שוקי הון. 

 בנימינה עוסקת בדבר אחד: מסחר בשוק מטבע החוץ, לרוב בשוק המטבע הבינלאומי ובעיקר בשני "זוגות מטבעות" - דולר-ין ודולר-יורו. יעקב ברזילי, הידוע בשוק המט"ח בכינוי "ברזל",  לא מהמר סתם כך בטלפון, עם מכשיר איתורית, אלא לוקח את עבודת הספקולציה ברצינות רבה. לכן, הוא מחזיק במשרדי חברת בנימינה חדר עסקות שלא היה מבייש שום בנק קטן, עם מספר עובדים, עם מנהל חדר, מערכות מידע משוכללות ואפילו מערכת "דילינג", המאפשרות לו לתקשר ולסגור עסקות ישירות ברשת המאובטחת של סוחרי המט"ח הממוסדים.  יעקב ברזילי לא מהמר סתם כך בטלפון, עם מכשיר איתורית, אלא לוקח את עבודת הספקולציה ברצינות רבה. לכן, הוא מחזיק במשרדי חברת בנימינה חדר עסקות שלא היה מבייש שום בנק קטן 

 ברזילי קונה ומוכר מטבעות, אופציות, חוזים עתידיים ושאר מכשירים פיננסיים מספר פעמים ביום, והכל "שלא למטרת גידור" - כך על פי הניסוח המאופק של דו"חות החברה. בשוק המט"ח העולמי, כמו בכל קזינו משוכלל, פעם מרוויחים ופעם מפסידים - וגם ברזילי פעם מרוויח ופעם מפסיד. למעשה, התוצאות שפידליטי גולד מדווחת לבורסה הן כמעט פיקציה, כי הן משקפות לא יותר מאשר את שיערוך הפוזיציות של ברזילי ביום הסגירה של הרבעון, שהוא יום מקרי לחלוטין. יום לאחר מכן, ייתכן שהכל ייראה אחרת, ובוודאי שאי אפשר להסיק מהדו"חות דבר וחצי דבר על תוצאות הרבעון הבא. 

 במחצית הראשונה של שנת 2001 נראה היה שברזילי ומנהל חדר העסקות שלו, אלון פיין, לא קראו נכון את השוק, והם דיווחו על הפסד של כ-12 מיליון שקל. ברבעון השני של השנה, לעומת זאת, כנראה תוך הימור מוצלח על היחלשות הדולר מול היורו והין, פגעו השניים בול - והרוויחו על פי הדו"חות ששוגרו לבורסה לא פחות מ-43 מיליון שקל. מה קרה להימורים של בנימינה לאחר מכן? אי אפשר לדעת, שכן ברזילי קונה ומוכר את הפוזיציה שלו מספר רב של פעמים בחודש. 


 כל הדרכים שבעל עניין יכול לחלוב חברה 


 אבל מה שכן אפשר לדעת הוא שברזילאי לא אוהב להשאיר את הכסף בחברה, ומעדיף לקחת אותו הביתה: בחצי השנה האחרונה לקח יעקב ברזילי מפידלטי גולד לא פחות מ-18 מיליון שקל לביתו, סכום שיציב אותו כמעט ללא ספק בראש המרוויחים הגדולים של הבורסה גם בסיכום שנת 2003, וכל זאת מבלי שלקח עוד שקל בגין המחצית השנייה. 

 כיצד בדיוק משך ברזילי 18 מיליון שקל מפידליטי גולד? בכל הדרכים האפשריות שבעל עניין יכול לחלוב חברה ציבורית. 

 ראשית - שכר: זהו כמובן הכסף הקטן, אבל עם שכר חודשי בעלות של 150 אלף שקל, בכל זאת סוגר ברזילי את המחצית הראשונה של השנה עם כמעט מיליון שקל. 

 שנית - שירותי ניהול: לפני מספר חודשים העביר ברזילי בדירקטוריון החברה החלטה לפיה הוא עצמו יהיה זכאי, רטרואקטיווית מינואר השנה, לתשלום בשווי של 10% מהרווח לפני מס, והוא אכן שילם לעצמו צ'ק של 6.6 מיליון שקל. 

 ושלישית - דיווידנדים: יעקב ברזילי מחזיק ב-92.5% ממניות החברה, כך שלמעט תרומה צנועה לציבור, כל תשלום דיווידנד זורם למעשה ישירות אליו. בחודש יוני שילמה החברה ל"בעלי המניות" דיוידנד של 6 מיליון, ואילו בחודש פברואר שולם דיווידנד של 5 מיליון שקל. ובסיכום - 17.7 מיליון שקל. 

 "ברזל", שהרוויח מעסקי המט"ח שלו 11 מיליון שקל בכל שנת 2001 ו-31 מיליון שקל במחצית הראשונה של השנה הזו, אולי יפסיד את הכל בחודשים הקרובים, ואולי דווקאי ימשיך להרוויח. בינתיים פרש ממנה הדילר הראשי, אלון פיין, והוחלף על ידי מיכאל פרוז, וכן עזבו דירקטורים רועי ברזילי (בנו של יעקב), הדירקטור ג'ק בלנגה  - שנטש את הדירקטוריון פחות מ-10 ימים לאחר שהתמנה, והתחלפו המבקר הפנימי ומזכיר החברה. מעניין יהיה לראות בדו"חות הבאים את הביצועים של הצוות החדש. 

 אבל עם ההצלחה אי אפשר להתווכח: בעוד שבנק  לאומי (  לאומי  [11]  : ת"א)  הענק, עם חדר עסקות המעסיק כ-50 עובדים, מדווח על הפסד "טכני" של 220 מיליון שקל מנגזרות מטבע, בא איש אחד וכמעט לבדו מייצר רבע מרווחי הבנק ברבעון, שעמדו על 80 מיליון שקל. יחד עם מייקל דיוויס מגמביט, חברת הבוקרים אקסלנס ואולי עוד קומץ מומחים, מתברר שיש אנשים שמהמרים טוב יותר מאחרים, ומצליחים להרוויח בקזינו גם לאורך זמן. 


 קישורים נוספים 
 פידליטי: המנכ  "  ל יעקב ברזילי תוגמל בבונוס של 6.6 מ' ש' בעבור רווח של 43.4 מ' ש' מעסקי המט  "  ח  [12] 

 פידליטי גולד שוקי נדל  "  ן - דו  "  חות כספיים לרבעון השני של שנת 2002  [13]