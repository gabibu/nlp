במאי השנה הביע גדעון שינהולץ, מנכ"ל חברת  פגסוס טכנולוגיות  [10]  הישראלית, אופטימיות ביחס ליכולתה של החברה להשלים סבב גיוס הון בהיקף של 2-6 מיליון דולר. אולם באוגוסט כבר עולים ספקות לגבי המשך קיומה של מפתחת העט האלקטרוני המאפשר העברת כתב יד לפורמט דיגיטלי. 

 רואי החשבון של פגסוס מביעים ספקות משמעותיים בדבר המשך קיומה של פגסוס כ"עסק חי" כתוצאה מהפסדים תפעוליים מתמשכים ותזרים מזומנים שלילי. ההערה, המופיעה בסעיף הביאורים בטיוטה מוקדמת של הדו"ח הכספי של קרן ההון סיכון הבורסאית  תעוזה (  תעוזה  [11]  : ת"א)  שהגיעה לידי TheMarker, אינה מופיעה בדו"ח הסופי שפירסמה אתמול תעוזה. משרד רואי החשבון קוסט פורר את גבאי, החתום על הדו"חות, משמש גם כרואה החשבון של פגסוס. 

 בטיוטה של הדו"ח לרבעון השני נכתב כי "רואי החשבון של פגסוס הפנו בדו"ח המבקרים לדו"חותיה הכספיים את תשומת הלב לכך שלפגסוס הפסדים תפעוליים מתמשכים ותזרים מזומנים שלילי מפעולות. גורמים אלה מעוררים ספקות משמעותיים בדבר המשך קיומה של פגסוס כ'עסק חי'". 

 אבי קרבס, נשיא ומנכ"ל תעוזה, אמר בתגובה כי "היתה כאן טעות סופר" ו-"חד משמעתית, אין סכנה לקיומה של פגסוס". לדבריו, קוסט פורר הסתמכו על הדו"ח ל-2001 של פגסוס בהחלטה להוסיף הערת "עסק חי", ולאחר שהם בדקו את הפעילות בששת החודשים הראשונים של 2002 הם החליטו להוריד את ההערה. "לחברה יש מוצר פנטסטי והיא מכרה בחודשים ינואר עד יולי השנה בהיקף של כ-4 מיליון דולר", הוסיף קרבס. 

 מנכ"ל פגסוס שינהולץ עדיין לא הגיב וגם נפתלי פריד, רואה החשבון ממשרד קוסט פורר בחיפה אשר אחראי על בדיקת הדו"חות של תעוזה, טרם השיב לפנייה של TheMarker. 

 באפריל השנה השלימה פגסוס סבב גיוס פנימי של מיליון דולר ממשקיעים קיימים. תעוזה, המחזיקה בכ-3% ממניות פגסוס, השקיעה 60 אלף דולר בסבב הגיוס וקיבלה אופציה להשקיע בפגסוס סכום נוסף של כ-30 אלף דולר באותם תנאים במשך 3 שנים. 

 עד כה גייסה פגסוס כ-8.5 מיליון דולר ב-3 גיוסים. עם המשקיעים נמנים קרנות ההון סיכון הישראליות  מרתון (  מרתן  [12]  : ת"א)  , יוזמה, תעוזה ו  ישאל (  ישאל  [13]  : ת"א)  , קרן ההון סיכון האמריקאית צ'ארטרהאוס גרופ (Charterhouse Group) בנק ההשקעות האמריקאי ג'וזפטל ( Josephthal) וקבוצת המשקיעים הקנדית אפרדב (Aperdev). 

 החברה, שהוקמה ב-1991 על ידי שינהולץ ויצחק זלוטר, עוסקת בפיתוח טכנולוגיות ומוצרים המאפשרים שימוש בכתב יד כתחליף למוצרים המסורתיים - מקלדת ועכבר. החברה פיתחה מגוון של מכשירים המאפשרים קליטת כתב יד והזנתו למחשבים אישיים, מחשבי כף יד (PDA), טלפונים סלולריים ומכשירים משרדיים נוספים. 


 קישורים נוספים 
 מפתחת העט האלקטרוני פגסוס במו  "  מ לגיוס 2-6 מיליון דולר ממשקיע אסטרטגי בינלאומי  [14]