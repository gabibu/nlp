הודעתה של חברת  תעשיות מלח (  מלח  [10]  : ת"א)  לפיה בנק  לאומי (  לאומי  [11]  : ת"א)  דורש ממנה להגדיל את הביטחונות אותן העמידה כנגד האשראי שנטלה בשנת 1997 למימון רכישת כ-11.6% ממניות בנק  הפועלים (  פעלים  [12]  : ת"א)  , מעידה על הלחץ בו נתונה בימים אלה הנהלת בנק לאומי. 

 כאילו לא די היה להנהלת בנק לאומי בהפרשות הגדולות לחובות מסופקים, אותן ביצעה במהלך השנה האחרונה - בין ההלוואות שניתנו לחברות התקשורת ולגד זאבי, מטילה הלוואת הענק שניתנה לחברה שבשליטת משפחת דנקנר צל גדול על בנק לאומי ומחלקת האשראי שלו. האפשרות כי הבנק השני בגודלו במדינה יממש חלק ממניות בנק הפועלים ששועבדו לו, ויבצע הפרשה לחובות מסופקים בגין ההלוואה האמורה, אפשרות אשר עד לפני שנה נראתה דמיונית, קורמת עור וגידים. 


 המספרים בפרשה זו, מספרים בלתי שגרתיים, מדברים בעד עצמם 


 בספטמבר 1997, שעה שרכשה את מניות בנק הפועלים בתמורה לכ-358 מיליון דולר, נטלה תעשיות מלח אשראי בנקאי אשר ברובו המכריע נלקח בנק לאומי. אשראי זה אשר היקפו עמד אז על כ-1.25-1.3 מיליארד שקל, הלך ותפח עם השנים לכ-1.4 מיליארד שקל בתום הרבעון הראשון ולכ-1.5 מיליארד שקל בתום הרבעון השני של 2002. אשראי זה נחלק להלוואה צמודת מדד הנושאת ריבית קבועה ממוצעת של כ-5.34% (כ-1.18 מיליארד שקל) אשר מועד פירעונה יהיה בתום שנת 2004, ולאשראי שקלי בלתי צמוד הנושא ריבית בשיעור של פריים+ 0.25% עד פריים + 1.05% (350 מיליון שקל). 

 האפשרות כי הבנק השני בגודלו במדינה יממש חלק ממניות פועלים שניתנו לו ויבצע הפרשה לחובות מסופקים בגין ההלוואה האמורה, אפשרות אשר עד לפני שנה נראתה דמיונית, קורמת עור וגידים 

 במסגרת הסכם המימון בין החברה לבנק לאומי, התחייבה תעשיות מלח לפרוע את הריבית בגין ההלוואות מכספי הדיווידנד שיתקבלו מבנק הפועלים, ולשם כך אף נקבע בהסכם המימון, כי החברה תקבל מבנק לאומי הלוואות גישור לתשלומי הריבית, עד למועד קבלת הדיווידנד מבנק הפועלים. הלוואות אלה, ניתנות לחברה לתקופה של עד 15 חודשים מיום קבלת הדיווידנד האחרון. הדיווידנד האחרון אותו חילק בנק הפועלים היה ביולי 2001, כך שההלוואה הנוכחית היא בתוקף עד אוקטובר 2002. 

 לכאורה, כל עוד בנק הפועלים מרוויח והרבה, לא היתה צפויה להתעורר בעיה בפירעון הוצאות המימון בגין האשראי שנתן לאומי, כמו גם בהקטנת קרן ההלוואה. אלא שכאן נכנס לתמונה המפקח על הבנקים, יצחק טל. זה, הנחה את הבנקים, באופן בלתי רשמי, יש לומר, שלא לחלק בשנה הקרובה דיווידנדים, לאור מצב המשק הישראלי. 

 וכאן מתחילה הבעיה. שכן, הימנעותו של בנק הפועלים מלחלק דיווידנד, משמעותה היא שלפחות בשנה הקרובה, צפויה יתרת החוב של תעשיות מלח לבנק לאומי לצמוח, במקום לקטון. 

 ואם בכך לא די, הרי שבבנק לאומי מביטים על שווי השוק של המתחרה הגדול ולא יודעים אם לצחוק או לבכות. שווי זה, מסתכם כיום בכ-1.08 מיליארד שקל, מאות מיליוני שקלים פחות מיתרת החוב לבנק לאומי, וכ-700 מיליון שקל מתחת לשווי בספרי תעשיות מלח. 

 הימנעות בנק הפועלים מלחלק דיווידנד, משמעותה היא שלפחות בשנה הקרובה, צפויה יתרת החוב של תעשיות מלח לבנק לאומי לצמוח, במקום לקטון 


 ירידת שוו מניות הפועלים - אסמכתא 


 עד היום, תעשיות מלח לא ביצעה הפחתה לירידת ערך בגין ירידת שוויין של מניות בנק הפועלים, והערכת השווי של בנק הפועלים, הערכה אותה הכין עבור החברה פרופ' אמיר ברנע, לפיה שווי מניות הבנק שבידיה מסתכם בכ-1.97 מיליארד שקל, תשמש בידה כאסמכתא להימנע מלבצע הפחתה שכזו. 

 בנק לאומי, עושה רושם, לא מתרשמים יותר מדי מהערכת השווי האמורה. לא חלילה שהם מזלזלים בה, אבל כנראה שבבנק לאומי מעדיפים ללכת, לפחות לפי שעה, עם השוק. נו טוב, הגיע הזמן להיות קצת שמרנים, לא? 

 לכך אנחנו מגיעים לדרישת לאומי מהחברה להגדיל את הביטחונות. בהקשר זה אפשר להזכיר כי כבר בחודש מארס 2002 נחזתה במגזין TheMarker הסיטואציה לפיה שווי הביטחונות שהעמידה תעשיות מלח כנגד ההלוואה, יהיה נמוך מיתרת החוב לבנק לאומי. בבנק לאומי סירבו אז להגיב לפניית TheMarker בנושא, למרות שכבר אז החל הבנק לדרוש מתעשיות מלח להגדיל את הביטחונות שהעמידה, והיום מתברר כי בלאומי העדיפו להצניע עד כמה שניתן את המצב החדש. 

 בבנק לאומי סירבו להגיב לפניית TheMarker במארס, למרות שכבר אז החל הבנק לדרוש מתעשיות מלח להגדיל את הביטחונות שהעמידה. היום מתברר כי בלאומי העדיפו להצניע עד כמה שניתן את המצב החדש 

 לשם הבטחת התחייבויותיה כלפי בנק לאומי, שיעבדה עבר תעשיות מלח 5.85% בלבד ממניות פועלים - שכן חבילת מניות נוספת בשיעור של 0.78% ממניות הבנק, שועבדה לבנק  המזרחי (  מזרחי  [13]  : ת"א)  ואילו את 5% הנותרים, לא ניתן היה לשעבד בשל היותן חלק מגרעין השליטה. עם זאת, בחודש ספטמבר הקרוב תסתיים תקופת חסימה של 5 שנים, ותעשיות מלח תוכל לשעבד גם אותן. כמו כן, החברה הספיקה לשעבד בשעבוד קבוע את כל המניות המוחזקות על ידה בחברות המאוחדות ואת מפעלה ורכושה, ובנוסף, נרשם שעבוד קבוע על זכויותיה של החברה והחברות הבנות שלה בכ-90 דונם, המהווים קרקע חקלאית. כיום מסתבר, כי בכך לא היה די. 

 בתעשיות מלח ציינו היום כי, "אי העמדת הביטחונות הנוספים אותם דורש בנק לאומי עשויה להיחשב כעילה להעמדת האשראי, או חלקו, לפירעון מיידי", וכי בנק לאומי יהיה רשאי, "לממש באופן מיידי", עד 0.6% מהון המניות של פועלים. 

 אלא שלאור המצב הנוכחי בשוק ההון, והמחיר הנמוך בו נסחרת מניית בנק הפועלים, קרוב לוודאי שבנק לאומי לא ינקוט בצעד שכזה, גם אם לא יועמדו הביטחונות הנוספים, ביטחונות אשר תעשיות מלח סבורה כי היא תצליח להעמיד. בינתיים, בלאומי יחזיקו אצבעות למניית בנק הפועלים, וימשיכו לקוות לטוב. 

 באשר לנקיטת צעדים כלשהם מכיוון רשות ניירות ערך והמפקח על הבנקים, נראה כי על רקע התמוטטותם של שני בנקים קטנים בשנה האחרונה תהיה זו נאיוויות לצפות להתערבות פעילה מצידם. 


 קישורים נוספים 
 תעשיות מלח: פער של כ-700 מיליון שקל בין שווי השוק של מניות הפועלים לשוויין בספרי החברה  [14] 

 לאומי לא עושה הנחות למשפחת דנקנר  [15] 

 תעשיות מלח לישראל - דו  "  חות כספיים לרבעון השני של שנת 2002  [16] 

 בנק לאומי דורש מתעשיות מלח ביטחונות נוספים בשל ירידה בשווי השוק של מניות בנק הפועלים  [17]