חברת הטלוויזיה בלוויין יס פירסמה לפני שלושה ימים את הדו"חות הכספיים שלה, שהצביעו על גידול בהכנסות וירידה חדה בהפסדים. הדו"חות זכו לסיקור נרחב בעיתונים, ומנכ"ל החברה שמח להסביר כיצד שיפר את הרווחיות. 

 תיקון: יס לא פירסמה דו"חות כספיים אלא פירסמה הודעה לעיתונות, ובה תמצית הדו"חות הכספיים לרבעון השני של 2002 כפי שבחרה להציג אותם. כשביקשנו ממנכ"ל החברה, שלמה לירן, לקבל את הדו"חות המלאים, כפי שקיבלנו בעבר, הוא השיב שיס אינה מחויבת בפרסומם. 

 אתמול, עם פרסום הדו"חות הכספיים של  בזק (  בזק  [10]  : ת"א)  , הכוללים את הדו"חות המלאים של יס, התברר שלחברת הלוויין היתה לפחות סיבה אחת טובה שלא לפרסם דו"חות מלאים: הדו"ח המלא גילה כי רוב הירידה בהפסד של יס ברבעון השני נבעה מהכנסות מימון חד פעמיות. 

 התרגיל שעשתה יס ברור: אנשיה הניחו שהם יקבלו כמה כותרות חיוביות על הירידה בהפסד, ואילו כשיגיעו דו"חות בזק - התוצאות של יס כבר לא ירכזו כותרות רבות. זהו אחד מני שורה של תרגילים שחברות עושות עם הדו"חות שלהן. 

 תרגיל דומה עשה השבוע גם נשיא זכיינית ערוץ 2 קשת, אורי שנער. הוא החליט לשגר שלשום לעיתונות בהפתעה את תמצית התוצאות הכספיות של החברה לרבעון השני של 2002 - לאחר שבמשך כמה רבעונים הוא נמנע מכך. מה השתנה? רק השורה התחתונה - ב-2001 גרמו מיזמי האינטרנט של קשת להפסד נקי של 4 מיליון שקל, ואילו ב-2002 קשת חזרה שוב לרווח.  כשנוח - מפרסמים תוצאות, וכשלא נוח - אומרים שזאת חברה פרטית שאינה מחויבת בפרסום דו"חות  כשנוח - מפרסמים תוצאות, וכשלא נוח - אומרים שזאת חברה פרטית שאינה מחויבת בפרסום דו"חות. 

 ואולם האמת היא שמהדו"חות הכספיים של יס אי אפשר לקבל את התשובה המלאה לשאלה אם החברה הזאת תשרוד. התשובה לשאלה הזאת טמונה בעיקר ברצון של בזק להמשיך ולהזרים לחברה את הכספים הדרושים לקיומה וליכולת של בזק לקבל לכך אישור מהפוליטיקאים. 

 מה שבטוח הוא שלבזק יש את היכולת: הדו"חות שלה שפורסמו אתמול מעלים כי למרות שחיקה בתזרים המזומנים של החברה - עדיין מדובר ביצרנית המזומנים הגדולה בישראל: בזק ייצרה במחצית הראשונה של השנה 1.34 מיליארד שקל מפעילות בהשוואה ל-1.6 מיליארד שקל במחצית המקבילה. 

 חלק גדול מתזרימי המזומנים של בזק שועבדו בשלוש השנים האחרונות לתמיכה בחברות הבנות המפסידות: פלאפון, יס ובזק בינלאומי. 

 אולם בזק בינלאומי כבר עברה לתזרים חיובי השנה, ואילו היקף התמיכה שתידרש בפלאפון וביס צפוי לרדת משמעותית בשנה הקרובה. כלומר, גם אם תזרים המזומנים מפעילות של בזק נשחק בעקבות התחרות - התזרים החופשי עשוי לגדול בגלל ירידה בהיקף המזומנים שהבנות שלה זוללות. 

 ואכן, מעיון במאזנה של בזק עולה כי החברה הקטינה השנה את יתרת החוב שלה, יש לה 1.7 מיליארד שקל במזומן ועודף נכסים פיננסיים על התחייבויות פיננסיות קצרות בהיקף של כמיליארד שקל. בקיצור,  החברה הנזילה והחזקה ביותר בשוק המקומי היא עדיין מונופול התקשורת הממשלתי  החברה הנזילה והחזקה ביותר בשוק המקומי היא עדיין מונופול התקשורת הממשלתי. 

 עד לפני שנה שתי החברות שהתחרו עם בזק על התואר הזה היו  בנק לאומי (  לאומי  [11]  : ת"א)  ו  בנק הפועלים (  פעלים  [12]  : ת"א)  . פרסום הדו"חות הכספיים של לאומי לרבעון השני אתמול מוכיח שבניגוד לבזק - הבנקים הגדולים כבר רחוקים מלהיות חסינים מפני המיתון המעמיק במשק. 

 לאומי הציג במחצית הראשונה של 2002 רווח של 304 מיליון שקל לעומת 685 מיליון שקל בתקופה המקבילה. עיקר הירידה ברווח מקורה בזינוק חד בהפרשה לחובות מסופקים בגין חברות תקשורת והיי-טק, או לווים ממונפים כמו קבוצת פלד-גבעוני. 

 ההבדל בין רוב החברות שבגינן ביצע לאומי הפרשות גדולות לבין יס, שגם היא לווה גדול של לאומי - הוא שליס יש אבא עשיר, בזק, שכנראה ימשיך לתמוך בה בעתיד הנראה לעין. ל  גילת שירותי לוויין (  GILTF  [13]  : NASDAQ)  , עוד לקוח גדול של בל"ל, אין אבא כזה; לחברת הטלוויזיה בכבלים תבל, גם היא לקוח גדול של בל"ל, יש אבא -  דיסקונט השקעות (  דסקש  [14]  : ת"א)  - שהחליט לתת לבת שלו להסתדר לבד. 

 מה שמביא אותנו לדו"חות הכספיים של חברת  גרין (  גרין  [15]  : ת"א)  שפורסמו אתמול; המאזן של גרין, שהיא אוסף של קרנות הון סיכון שמשקיעות בסטארט אפים, אינו נראה הרבה יותר טוב מזה של יס או של תבל. לחברה יש התחייבויות בהיקף של כ-450 מיליון שקל וגירעון בהון העצמי של 81 מיליון שקל. 

 מי שהלווה את רוב הכסף לגרין הוא לאומי. במצב עניינים רגיל החשיפה של לאומי לגרין היתה יכולה להיות אחד הכישלונות הבולטים ביותר של הבנק, שכן הנכסים של גרין המשועבדים לבנק הם אוסף של חברות סטארט אפ, שספק רב אם ניתן לממש בלי לרשום הפסד כבד. ומה שיותר גרוע - יו"ר גרין הוא יהושע מאור, בעלה של גליה מאור, מנכ"לית לאומי. 

 לו מאור היתה נאלצת להפריש 100 או 200 מיליון שקל בגין הלוואה לחברה שבעלה משמש יו"ר שלה - זה עשוי היה להציב אותה במצב מאוד לא נוח, על אף שהיא הצהירה כי היא מידרה עצמה מכל טיפול בלקוח ספציפי זה. 

 אלא שבגרין יש תופעה מיוחדת: לאחר שתעשיית הסטארט אפים קרסה והתברר שגרין לא יכולה לעמוד בהתחייבויותיה, החליט בעל השליטה בה יצחק תשובה לערוב לה באופן אישי:  כל כמה חודשים מכניס תשובה יד לכיס ופורע עבור גרין את תשלומי הריבית או הקרן שלה  כל כמה חודשים הוא מכניס יד לכיס ופורע עבור החברה את תשלומי הריבית או הקרן שלה. 

 מדוע תשובה לא מנצל, כמו רוב אנשי העסקים, את העובדה שגרין היא חברה בערבון מוגבל, והוא ממשיך לתמוך בה בהזרמת כספים מכיסו? מדוע תשובה אינו נוהג, למשל, כמו קבוצת אי.די.בי הגדולה והחזקה, שנתנה לחברה הבת שלה תבל ליפול ולהיכנס להליך של הקפאת הליכים? 

 האם תשובה עושה זאת בגלל מערכת היחסים שלו עם לאומי? האם תשובה עושה זאת מכיוון שיש לו תרבות עסקית שונה? כמה כסף יוכל או ירצה תשובה להמשיך להזרים לגרין לכיסוי הלוואותיה, ומה יקרה לחברה ולהלוואה ביום שהוא יפסיק? 

 גליה ויהושע מאור בוודאי היו רוצים לדעת את התשובות לשאלות האלה, אבל בעל התשובה היחיד - הוא יצחק. 


 קישורים נוספים 
 נפילה חדה של 80% ברווחי בנק לאומי ברבעון השני ל-77 מיליון שקל  [16] 

 YES: גידול של 27% בהכנסות הרבעון השני ל-167 מיליון שקל  [17] 

 רווחי קבוצת דלק ברבעון השני קטנו בכ-20% לכ-41.6 מיליון שקל; תשובה העמיד לגרין הלוואה של 4.1 מיליון שקל  [18] 

 דו  "  חות בזק חושפים: רוב השיפור ב-YES נובע מהכנסות מימון חד פעמיות  [19] 

 קשת הרוויחה 6.3 מיליון שקל ברבעון השני לעומת 1.2 מיליון שקל ברבעון המקביל  [20] 

 תזרים חופשי של 415 מיליון שקל  [21]