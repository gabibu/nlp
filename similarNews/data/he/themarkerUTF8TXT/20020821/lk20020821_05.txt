בנק ישראל נאלץ היום שוב להתערב ולפעול לטובת לקוחות הבנק. הפעם לא מדובר בגניבה בסדר גדול דמיוני שהפילה את בנק למסחר, אלא בניהול כושל לאורך שנים ובפיזור לא אחראי של אשראי שגורם לבנק השביעי בגודלו במדינה למחוק 10% מההון העצמי שלו. מדובר ב  בנק לפיתוח התעשייה (  פתוח.ג  [10]  : ת"א)  , שצפוי לדווח בקרוב על הפסד של כ-100 מיליון שקל ברבעון אחד. 

 האשראי הבעייתי החל לצוף רק ברבעונים האחרונים, כאשר הלווים הרבים הסתבכו, והם אינם יכולים לשלם את הריבית, במקרה הטוב, או להחזיר את הקרן, במקרה הגרוע. ועכשיו, לבנק הגיע יו"ר חדש, שיודע לבחוש היטב במגרש הפוליטי של ראש הממשלה והשרים. מדובר בדר' רענן כהן, שאירגן היום ישיבת חרום לדיון במצבו של הבנק בנוכחות ראש הממשלה, ובכירי בנק ישראל והאוצר. 

 סיכום הישיבה ממחיש חד משמעית כי מצבו של הבנק גרוע ביותר. המשמעות שבנק מרכזי נאלץ להעמיד קו אשראי בהיקף של עשרות מיליוני דולרים, היא אחת - הבנק במצב קריטי בו הוא לא יכול להעמיד אשראי חדש. הבנק פשוט משותק, וכל מאמציו בתקופה הקרובה יתמקדו בגביית חובות, במכירת תיקי אשראי, ובגיבוש תוכנית הבראה כלשהי. 

 כהן, פוליטיקאי משופשף, לא ידע לאילו מים עמוקים הוא קפץ. אבל הוא התעשת במהרה, והבין כי מאמציו להבריא את הבנק עשויים לא להצליח. על מנת שהכישלון לא ידבק רק בו, הוא אירגן את ישיבת החרום היום, בה "הורם המסך". שרון, שלום, הנגיד, המפקח, החשב הכללי - כולם נחשפו היום למצבו הגרוע של הבנק, ונאלצו לספק פתרון מיידי.  על מנת שהכישלון לא ידבק רק בו, אירגן רענן כהן את ישיבת החרום היום, בה "הורם המסך". שרון, שלום, הנגיד, המפקח, החשב הכללי - כולם נחשפו היום למצבו הגרוע של הבנק, ונאלצו לספק פתרון מיידי  התהליך מוכר מהמערכת הצבאית - קצינים חדשים שנכנסים לתפקיד, ויודעים כי המצב במשרד לא טוב, נוטים להזמין ביקורת יזומה של הממונים על מנת לקבל חותמת לכך. אז הם תמיד יוכלו לומר - "המצב היה גרוע עוד כשנכנסתי לתפקיד". 

 הבנק לפיתוח התעשייה, שנמצא בשליטת הממשלה ושלושת הבנקים הגדולים -  פועלים (  פעלים  [11]  : ת"א)  ,  לאומי (  לאומי  [12]  : ת"א)  ו  דיסקונט (  דסקנט  [13]  : ת"א)  , כבר לא עומד ביחס הלימות ההון שלו כשנה. בנק ישראל הורה לו לשמור על יחס הלימות הון של 15%, אך מאז הבנק רק צועד אחורה. בסיום הרבעון הראשון של השנה עמד יחס הלימות ההון על 13.8%, ובדו"חות של הרבעון השני שיפורסמו בקרוב ירד יחס זה ל-11% בלבד. 

 הצניחה ביחס הלימות ההון של הבנק יכולה להיפתר בשתי צורות, וזאת בהנחה כי הוא לא ירוויח בתקופה הקרובה. האחת היא הזרמת הון לבנק על ידי הממשלה, שזהו הרעיון הקל ו"המבריק" של היו"ר החדש. הדרך השנייה היא צמצום נכסי הסיכון על ידי מכירת תיקי אשראי. קליין והמפקח דחו את ההצעה להזרים הון נוסף לבנק, כנראה מתוך הערכה שהתוצאה תהיה כיבוי שריפה ולא פתרון לבעיה. הענקת קו אשראי היא פתרון שייתן לבנק אוויר לנשימה, מצד אחד, אך ייאלץ אותו לחזור לפסי רווחיות ולהחזיר את האשראי, מצד שני. 

 המצב הקשה אליו נקלע הבנק אילץ, סוף סוף, את הממשלה להבין כי יש לטפל במבנה ההון הבעייתי שלו, סוגייה אותה העלה דו"ח מבקר המדינה האחרון. היום הוחלט בישיבה כי יוקם צוות מיוחד לגיבוש תוכנית שבסופה יופרט הבנק מידי המדינה. בשלב הראשון מתכננת המדינה לרכוש את מלוא ההחזקה מידי הבנקים האחרים, בהמשך היא תצטרך לפתור את בעיית סוגי המניות הרבים (תשעה במספר), ובשלב האחרון תחפש קונה למניות. 

 ההתמקדות בדרכים להוציא את הבנק מהקשיים אליהם הוא נקלע היא חיונית ביותר, והיא הכרחית על מנת למנוע תופעה של בריחת לקוחות ומשיכת פקדונות בהיקף בו הבנק לא יכול לעמוד. אולם, על מנת שמקרים מסוג זה לא יישנו, חובה לבדוק כיצד הבנק הידרדר למצב הזה. מי פיזר את האשראי ללא בדיקה מתאימה של הלווים? והאם היחסים בין הבנק ללווים הסתכמו ביחסי בנק לקוח בלבד? 

 במקרה הטוב, יתברר כי אין חשד לעבירות, והצרה אליה נקלע הבנק היא תוצאה של חוסר מקצועיות בשל מינויים פוליטיים. במקרה הגרוע, תתברר הסיבה האמיתית לעובדה התמוהה כי הבנק נהג על פני שנים להעניק הלוואות לחברות שבקשותיהן לאשראי נדחו על ידי הבנקים המסחריים הגדולים. 


 קישורים נוספים 
 בנק ישראל ימנה מנהל מורשה לבנק לפיתוח התעשייה  [14] 

 עוד הסתבכות של הבנק לפתוח תעשייה: מפעל טרומיטק מקבוצת פלד גבעוני חייב לבנק 126 מיליון שקל  [15] 

 לא לתת להם שקל  [16] 

 יום לאחר אזהרת הרווח: בית המשפט אישר לבנק לפיתוח התעשייה לחלק דיווידנד בסך 2 מיליון דולר  [17]