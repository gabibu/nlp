מה חשיבות הרפורמה במס? 


 זוהי רפורמה ראשונה במיסוי מאז הרפורמה שהגה פרופ' חיים בן-שחר ב-1975. מאז חלו שינויים רבים במשק ובחברה ובשוק העבודה וההון, כשמערכת המס נותרה מאחור ולא הצליחה להדביק את תכנוני המס, שניצלו פרצות ברשת המס. הרפורמה החדשה היא הראשונה מזה יותר מעשור שהכנסת מאשרת אותה, והיא מתקנת עיוותים גדולים במערכת המיסוי הישראלית. 


 מה עיקרי הרפורמה החדשה? 


 הרפורמה שאושרה על פי המלצות ועדת רבינוביץ מתקנת שלושה עיוותים גדולים במערכת המיסוי הישיר בישראל: האחד, לראשונה בתולדות המדינה ימוסה שוק ההון (בורסה, תוכניות חיסכון ופיקדונות לסוגיהם), שהיה פטור ממס; השני, המס הישיר השולי על עבודה שכבר חצה את ה-60% יירד בהדרגה ובסוף המהלך, בינואר 2008, יגיע ל-49%; והשלישי, שיטת המיסוי הבינלאומית שונתה מטריטוריאלית לפרסונלית, ומעתה ישראלים ימוסו על כלל הכנסותיהם בכל העולם. צעד זה משלים את הליברליזציה במט"ח שהוכרזה במאי 1998 ושמאפשרת לישראלים להשקיע בחו"ל בנכסים (נדל"ן) והון. עד כה הרווחים על השקעות אלה היו פטורים ממס. 




 מה השפעת הרפורמה על השכירים והעצמאים משלמי המסים? 


 בסופו של חשבון, רובם ישלמו החל מינואר 2003, מועד כניסת הרפורמה לתוקף,  יותר מסים - הן על רווחי השקעות בבורסה ובתוכניות חיסכון ופיקדונות והן  הפחתת שיעורי המס הישיר על הכנסה מעבודה תחל ב-2003, אך מדרגות המס החדשות יקטינו את חובת המס על בעלי הכנסות בינוניות וגבוהות רק מ-2005  על רווחי השקעות בחו"ל. הפחתת שיעורי המס הישיר על הכנסה מעבודה אמנם  תחל ב-2003, אך גם מדרגות המס החדשות וגם שיעורי המס השולי החדשים יקטינו את חובת המס על בעלי הכנסות בינוניות וגבוהות רק מ-2005 ויירדו אל מתחת ל-50% רק מ-2007. 


 כמה מס ישולם על השקעות בשוק ההון ב-2003? 


 לגבי השקעות בבורסה, שנת 2003 היא שנת מעבר, שבה ישולם מס במקור (למעשה, מס מחזור על השקעה, ללא אפשרות קיזוז הפסדים בעת מכירה) על עסקאות ניירות ערך. במחצית הראשונה של השנה ישולם 0.5% מס, ובמחצית השנייה -1%. החל מ-2004 ישולם מס בשיעור 15% על רווחים ריאליים בניירות ערך ובשיעור 10% על רווחים נומינאליים על השקעות באיגרות חוב ובמלווים קצרי מועד. לגבי רווחי ריבית מהשקעות במסלולי תוכניות חיסכון ופיקדונות קצרי מועד, הישראלים ישלמו החל מינואר 15% 2003 על רווחים ריאליים, ואם המכשיר נומינלי 10% - על הריבית הנומינלית. 




 כיצד ימוסו רווחי השקעות בחו"ל? 


 לאחר המעבר למיסוי אישי כלל-עולמי, ישראלים שלהם ניירות ערך בחו"ל ישלמו עד תום 35% 2006 מס, ולגבי ניירות ערך שיימכרו לאחר  2007 - ישולם מס של15% , כמו בבורסה בת"א. השקעות "פאסיוויות" בחו"ל - הכנסות משכר דירה, דיבידנד, קצבה או ריבית - יהיו חייבות במס. מיסוי הכנסות ישראלים מחו"ל מתייחס ליחידים ולחברות זרות בשליטת ישראלים שמפיקות הכנסות פאסיוויות. 


 כיצד יקוזזו רווחי השקעות בהפסדים בבורסות שונות? 


 מאחר שישראלים ישלמו החל מינואר 2003 מס על רווחי השקעותיהם בכל העולם, ועדת רבינוביץ היתה ערה לצורך החיוני בקיזוז השקעות בהפסדים לפני תשלום מס על כל תיק ההשקעות. אולם בשל מכשלות טכניות בשלב ראשון (בשנים 2004-2006), ניתן יהיה לקזז רק בתיק השקעות בבורסה התל-אביבית ובנפרד בבורסות בחו"ל. 


 האם כולם חייבים במס על השקעות בשוק ההון? 


 כדי להקל על בעלי הכנסות נמוכות וגימלאים, חוק הרפורמה פוטר אותם ממס על הכנסות מסוימות מריבית על פיקדונות בנקאיים ותוכניות חיסכון. משפחה מעוטת יכולת, שהכנסתה עד 4,000 שקל בחודש, תהנה מניכוי בגובה 5,000 שקל כנגד הכנסה מירבית על פק"ם או תוכניות חיסכון. גימלאים ייהנו מניכוי מיוחד בסך 4,000 שקל לשנה ליחיד, 6,000  שקל לזוג, נגד הכנסה מריבית על פיקדונות בנקאיים ותוכניות חיסכון. 


 האם ימוסו קופות גמל וקרנות השתלמות? 


 כפי שהמליצה ועדת רבינוביץ, רווחי ההפקדות לקרנות השתלמות של העובד ושל המעביד יהיו פטורים ממס. החיוב במס יחול רק בגין סכומי הפקדות שמעבר לתקרת ההפרשות הפטורה. לגבי קופות גמל הוחלט, כי רק על קופת גמל לתגמולים שלא לגיל פרישה יוטל מס ריאלי של 15% בשל הפקדות החל מינואר .2003 


 אם המיסוי על שוק ההון ורווחים בחו"ל יחל ב-2003, מדוע הפחתת שיעורי המס  על עבודה מתפרשת על פני חמש שנים? 


 משום שלאוצר אין די כסף לממן את הרפורמה במלואה מ-2003. עלותה תגיע, להערכת ועדת רבינוביץ, לכ-10.4  מיליארד שקל בשיאה - ב-2008. ב-2003  יזדקק האוצר ל-1.5-1  מיליארד שקל נוספים מקופתו למימון השלב הראשון  ברפורמה, וייתכן שאף ליותר מכך.