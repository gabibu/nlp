לא צריך להיות חכם גדול על מנת להבין שמיזוג מניות (reverse split) הולך להיות אחד הצעדים הנפוצים בקרב יצרניות ציוד הטלקום בזמן הקרוב. 

 ענקיות הרשתות דוגמת  נורטל (  NT  [10]  :NYSE)  , ריוורסטון (סימול RSTN), אביקי (סימול AVCI) ו  אריקסון (  ERICY  [11]  :NASDAQ)  צללו מתחת למחיר של דולר למניה ולא רחוק היום בו יעברו לפתקים ורודים (מניות הנסחרות במדד הנאסד"ק small cap), שיהפכו את המניה לפחות נזילה והרבה פחות אטרקטיווית. 

 למרות שלחברות אלו יש בוודאי בעיות חמורות יותר ממחיר המניה - כשהכלכלה נראית כחוזרת למיתון והשקעות ההון לא מראות סימני התאוששות - רעיון מיזוג המניות של חביבות המשקיעים לשעבר ממחיש כמה אבד עם התפוצצות בועת ההיי-טק. תגובת המשקיעים למיזוגי מניות קודמים המחישה כי על אף שהם מעדיפים מיזוג על מחיקה מהמדד, לא קל לראות את חסכונותיך האחרונים נעלמים. 


 ציפיות גדולות 


 לפני זמן לא רב, נראה היה כי מניות אותן חברות רק ימשיכו ויתחזקו בעקבות הביקוש הבלתי פוסק להרחבת רשתות התקשורת. החברות לא עמדו בביקושים למוצריהן, ועל כן הנפיקו מיליוני מניות על מנת לגייס הון, בעזרתו ירכשו את מתחרותיהן וישתמשו ביכולות הייצור שלהן. 

 הפעילות תרמה וחיזקה גם את החברות הקטנות ביותר, בשוק רווי דולרים. אך כעת, כשהביקוש הוא זיכרון ותו לא, רבות מהחברות הללו עומדות לקראת מחיקה במידה שלא יעלו את מחיר מנייתן. ובתקופה בה הדבר היחיד הבטוח הוא חוק ההיצע והביקוש, הדבר היחיד הוודאי הוא שמחיר המניה יעלה כאשר תרד כמותן בשוק. 

 בעבר נחשבו מיזוגי מניות לצעד האחרון לפני המחיקה, טריק אחרון של חברות שמנסות להימנע מהתרסקות. במיזוג מניות החברה מקטינה את בסיס בעלי המניות, מעניקה לכל מחזיק של, לדוגמה, 5 מניות מניה אחת חדשה במקום, וכך (בתקווה) מעלה את מחיר המניה במכפלה דומה. 

 הנהלות הנאסד"ק ו-NYSE מוחקות חברות מהמדדים כאשר הן מחליטות שמחיר המניה נמוך מדולר אחד. במדד הנאסד"ק, 30 יום במהלכם המניה נסחרת במחיר הנמוך מדולר בודד, מספיקים על מנת להגיע להחלטה המכאיבה. 

 תשאלו את  איי.טי.אנד.טי (  T  [12]  :NYSE)  , אשר בחודש אפריל זיעזעה גם את האנליסטים הציניים ביותר כאשר החליטה להקטין את מספר מניותיה ב-80% עם מיזוג של 5 ל-1. החברה נדחפה לביצוע המיזוג בשל עסקת הכבלים עם קומקסט. אך למרות שמיזוג המניות אמור להעלות את מחיר המניה, לא תמיד מסכימים המשקיעים עם היגיון זה. 

 למשל, מניית  פאלם (  PALM  [13]  :NASDAQ)  איבדה 17% לאחר שביצעה מיזוג מניות מוקדם יותר החודש, בעקבות חוסר הסימפתיה של המשקיעים עם הצעד שננקט. אך רוב האנליסטים מסכימים שבמקרה של חברות הטלקום, פשוט אין להן ברירה אחרת. 


 עוני 


 ענקית הרשתות נורטל, לדוגמה, מסתכלת על רשימת לקוחותיה העניים, שממחישה גם לחברה וגם לאנליסטים שההתאוששות בביקוש אינה צפויה בזמן הקרוב. דובר נורטל אמר כי החברה מודעת למשמעות המחיקה אך סירב להגיב בנוגע למיזוג מניות. 

 ועדיין, משקיעים ואנליסטים אומרים שלנורטל אין ברירה מאחר שהביקוש לציוד תקשורת כמעט ואינו קיים. טיעון חזק בעד המיזוג נוגע למשקיעים המוסדיים, אשר לא יוכלו להחזיק במניות זולות. ולמרות שהחברה חוששת שוול סטריט תפרש את הצעד כאישור לכך שההתאוששות עדיין אינה נראית באופק, איזו אפשרות אחרת יש לה? 

 "מחיר מניית נורטל הוא הדבר האחרון שאמור להדאיג את החברה, מכיוון שיש נושאים אחרים שחשובים יותר להישרדותה", אמר אנליסט לג מייסון, טים בצ'טר, אשר מעניק המלצת "החזק" לנורטל ול  לוסנט (  LU  [14]  :NYSE)  . "אני לא חושב שמיזוג מניות הוא בהכרח צעד שלילי - זאת פשוט אחת ממגמות הפוסט-הבועה". 

 מספר משקיעים טוענים כי תופעת לוואי של המיזוגים היא שהפגיעה בנתוני החברות והעלייה הפתאומית במחירי מניותיהן הופכות אותן לפגיעות, במיוחד לשורטיסטים אשר מרוויחים מירידת מחירי המניות. 

 "קשה להאמין שענקית דוגמת נורטל אכן נפלה לכאלו תהומות של נשייה", אמר משקיע. "אך הם בוודאי אינם רוצים להגיע למדד ה-small cap".