נתוני ההזמנות למוצרי בני קיימא יעוררו את השוק? כן, בטח. מה אתם הולכים לעשות? לקנות מניות של קאטרפילר (סימול CAT) ושל פורד (סימול F)? תשקיעו את כספכם בבואינג (סימול BA) או ב-KLA טנקור (סימול KLAC)? 

 אם אתם סוחרים על סמך הנתונים הללו עליכם לשקול החלפת קריירה, מכיוון שהם פשוט לא הגיוניים. למעשה, אני חייב לומר שכל נתוני המקרו בזמן האחרון לא אחראים למגמה הנוכחית של השוק. המהלך הגדול שגרם למניות לנסוק מתהומות יולי קשור לשוק האג"ח. מדובר במעבר של מנהלי קרנות פנסיה מאג"ח למניות בשל התשואות הנמוכות על האג"ח, אשר מנעו ממנהלי הקרנות לעמוד בהתחייבויותיהם ללקוחותיהם. 

 לאחר פרסומי נתוני ההזמנות נפלו מחירי האג"ח, ועלו התשואות - ואלו הפכו את מגמת העלייה של שוק המניות. מה שעל אנשים להבין הוא שאסור להתייחס למספרים הללו כאל נתונים אמינים - לא משנה מדוע - ולכן כל מי שרוכש וקונה ניירות ערך על סמך נתונים אלו הוא פשוט משוגע. 

 מה עליכם לעשות עם הנתונים? פשוט מאוד: כלום. 

 אם הנתונים יגרמו למישהו לקנות מכם מניות טכנולוגיה - תמכרו.