המשבר הקשה בו שרוי שוק ההון הביא במהלך השבועות האחרונים שורה ארוכה של חברות להיסחר ברמות שפל, רמות בהן ביקרו בפעם האחרונה אי שם באמצע שנות ה-90. אבל יש מי שמנצל את המצב הזה לטובתו - בעלי העניין. אלה, אשר רואים כעת לנגד עיניהם הזדמנויות קנייה, מבצעים איסוף איטי אך עקבי של מניות החברות הנמצאות בשליטתם במחירי סוף העונה. לעתים האיסוף מתבצע בעקיפין ע"י החברות עצמן, אשר הופכות את המניות למניות רדומות, מתוך תקווה שבעתיד, לכשישתפר המצב, הן יוכלו להקצותן במחירים גבוהים יותר. חלק מבעלי העניין, כדוגמת יצחק תשובה (  גרין (  גרין  [10]  : ת"א)  ) ושלמה רודב (  ספנות והספקה (  ספהס  [11]  : ת"א)  ), אף מרחיקים לכת ומפרסמים הצעת רכש למניות החברה שבשליטתם. 

 בשבועות האחרונים הקבוצה הבולטת ביותר בשוק, מבחינת היקף הרכישות אותן ביצעה היתה קבוצת  שרם-פודים-קלנר (  שרם  [12]  : ת"א)  אשר החברות הנמנות עליה השקיעו מיליוני שקלים בהגדלת החזקותיהן זו בזו. 

 כך למשל, ביום ראשון השבוע רכשה שרפ"ק במסגרת המסחר בבורסה כ-1% ממניות החברה הבת  לידר (  לידר  [13]  : ת"א)  בתמורה לכ-1.2 מיליון שקל, מחיר המשקף ללידר שווי חברה של כ-118 מיליון שקל, בלבד. 

 "בלבד" אמרנו, שכן מחיר זה נמוך משמעותית מהונה העצמי של החברה, אשר הסתכם בתום המחצית הראשונה של השנה בכ-343 מיליון שקל. "בלבד", מכיוון שבראשית ינואר 2002 איבדה מניית לידר קרוב ל-70% משוויה. "בלבד", משום שאך לפני שנה, באוקטובר 2001, היתה עולה חבילת מניות שכזו כפליים ויותר. 

 מניית שרפ"ק בשנה האחרונה 

 לידר עצמה רכשה במהלך החודשיים האחרונים כ-60 אלף מניות  פולאר השקעות (  פלר  [14]  : ת"א)  , המהוות 1% מהון מניותיה, בתמורה ל-2.3 מיליון שקל. שווי השוק של פולאר השקעות הצטמק היום לכ-219 מיליון שקל בלבד לאחר שמאז תחילת שנת 2002 צנחה מניית פולאר בכ-60%. השווי לפיו נסחרת כיום מניית פולאר נמוך ב-50% לערך מההון העצמי של החברה, שהסתכם בתום הרבעון השני של השנה בכ-430 מיליון שקל. 

 שרפ"ק לא היתה הראשונה לפצוח ב-2002 במסע רכש. קדמה לה קרדן, שכבר לפני כ-4 חודשים קיבלה החלטה לבצע רכישה עצמית של מניות של החברות הנמנות על שורותיה בהשקעה של עד 15 מיליון שקל 

 ואם כבר פולאר השקעות, הרי שזו החלה לפני כחודש ומחצה לרכוש את איגרות החוב להמרה (סדרה ד'), אותן הנפיקה במהלך נובמבר 2001. מאז הונפקו איגרות החוב הן איבדו למעלה מ-20% מערכן והרכישות שבוצעו ע"י החברה נעשו במחירים שנעו בטווח של 65-75 אגורות לאיגרת חוב. פולאר הספיקה לרכוש עד כה כ-2 מיליון איגרות חוב בתמורה לכ-1.3 מיליון שקל. היות שהערך המתואם של איגרת חוב (סדרה ד') נע בשבועות האחרונים סביב רמה של כ-108%, הרי שלפולאר נוצר רווח של למעלה מ-700 אלף שקל. 

 קבוצת שרפ"ק לא היתה הראשונה לפצוח בשנת 2002 במסע רכש. קדמה לה קבוצת  קרדן (  קרדן  [15]  : ת"א)  אשר כבר לפני כארבעה חודשים קיבלה החלטה לבצע רכישה עצמית של מניות של החברות הנמנות על שורותיה בהשקעה של עד 15 מיליון שקל. וזאת, לאחר שמסגרת כספית בהיקף של 10 מיליון שקל אשר הועמדה לצורך זה בדיוק, לפני כשנה, נוצלה עד תומה. 

 בדיקת הביצועים של מניות החברות הנמנות על קרדן מאז תחילת השנה מראה מדוע נקטה הקבוצה בצעד זה. כך, מניית  קרדן (  קרדן  [16]  : ת"א)  צנחה מאז ראשית 2002 בשיעור של למעלה מ-45%, מניית  קרדן נדל"ן  (  קרנד  [17]  : ת"א)  איבדה בתקופה זו למעלה מ-35%  וקרדן טכנולוגיות  (  קרטכ  [18]  : ת"א)  "הסתפקה" בירידה צנועה יותר של כ-30%. מאז ההודעה על רכישת המניות של חברות הקבוצה השקיעה קרדן כ-3.1 מיליון שקל ברכישת 1.4% מהון המניות של קרדן נדל"ן וכ-1.8 מיליון שקל ברכישה של 0.5% ממניותיה שלה. 

 דוגמאות נוספות לא חסרות. כך, רק בשבוע שעבר הודיעה  עלית (  עלית5  [19]  : ת"א)  על העמדת מסגרת של 40 מיליון שקל לשם רכישת מניותיה שלה. 

 אם בשנה הקרובה לא יתחולל שינוי משמעותי במצבו של שוק ההון המקומי, קרוב לוודאי שהתופעה הקיימת תימשך: מספר החברות שמניותיהן נסחרות בבורסה יקטן בעוד כמה עשרות ואילו ההחזקה הממוצעת של בעלי השליטה בחברות שייוותרו בבורסה תעלה עוד יותר. בקיצור, השוק ימשיך להצטמק...