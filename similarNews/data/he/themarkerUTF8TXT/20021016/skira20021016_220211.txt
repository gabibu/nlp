לשלמה נחמה יו"ר  בנק הפועלים (  פעלים  [10]  : ת"א)  , היתה אתמול סדרה ארוכה של נימוקים טובים לביצוע הספין אוף: חלוקת מניות  כור  (  כור  [11]  : ת"א)  שבידי בנק הפועלים כ"דיווידנד בעין" לבעלי המניות בבנק. 

 נחמה אומר לנו: נמאס לי מכור, די, כיו"ר בנק הפועלים אני לא מעוניין יותר להתמודד עם ההפתעות והנזקים שהחברה הזאת גורמת לי; פעם הפסדים, פעם מס נדחה, פעם אני מחכה לראות אם מבצעים מחיקה בגין ההשקעה  באי.סי.איי  (  ECIL  [12]  : NASDAQ)  - לא רוצה יותר. 

 נחמה צודק: מאז שיונתן קולבר הכניס את כור עמוק לתוך עסקי ההיי-טק והתקשורת היא הפכה לחברה מסוכנת ותנודתית שגרמה יותר נזק מתועלת לבנק הפועלים. חלוקת המניות של הבנק בכור כדיווידנד לבעלי המניות תוריד את הנטל מפועלים וגם תמנע בעתיד תלונות מצד בעלי המניות אם כור תצא לפתע מהמשבר ומניותיה יחזרו לזנק. מניות כור יחולקו לכל בעלי המניות בבנק הפועלים והם יחליטו מה לעשות איתם. 

 אבל, כל הדברים האלה היו נכונים גם לפני חודש, חודשיים, שלושה חודשים וגם לפני שנה, ובכל זאת המשיך בנק הפועלים להחזיק את כור ולרשום מדי רבעון הפסדים בגינה. מה בכל זאת קרה ב-15 באוקטובר 2002? מדוע בנק הפועלים זימן אתמול לפתע בדחיפות מסיבת עיתונאים שבה הכריז על ביצוע מיידי של הספין אוף?  מאז שיונתן קולבר הכניס את כור עמוק לתוך עסקי ההיי-טק והתקשורת היא הפכה לחברה מסוכנת ותנודתית שגרמה יותר נזק מתועלת לבנק הפועלים  ראו איזה צירוף מקרים: בדיוק בעוד 9 ימים אמורה חברת  תעשיות מלח (  מלח  [13]  : ת"א)  , שבשליטת משפחת דנקנר, לפרוע  לבנק לאומי  (  לאומי  [14]  : ת"א)  הלוואת גישור שאותה קיבלה לפני שנה בסך של כ-70 מיליון שקל. תעשיות מלח קיבלה את הלוואת הגישור לאחר שלא הצליחה לפני שנה לגייס את הכספים כדי לשלם ריבית על הלוואת הענק איתה היא רכשה את מניותיה (11%) בבנק הפועלים לפני 5 שנים. 

 מצוקת המזומנים של תעשיות מלח רק החריפה בשנה האחרונה בעקבות ההנחיה הלא רשמית של המפקח על הבנקים יצחק טל, לפיה נאסר על הפועלים לחלק דיווידנד לבעלי המניות כתוצאה ממצב המשק, הנפילה ברווחיות הבנקים ורצון המפקח לשמור על כריות ביטחון עבות של מערכת הבנקאות. 

 האם ייתכן שלנחמה היתה מוטיווציה נוספת לספין אוף - להיחלץ לעזרת הדנקנרים ובמקום לחלק להם דיווידנד במזומן, לו המפקח מתנגד, הוא מחלק להם מניות כור שאותן יוכלו למכור או לשעבד כדי לגייס הון למימון תשלום הריבית? 

 שימו לב מה אמר אמש נחמה בתגובה: "הרעיון של חלוקת דיווידנד בעין של מניות כור הוא שלי ולא של דני דנקנר (סגן היו"ר). אני התחלתי לגלגל אותו לפני ארבעה חודשים. רק עכשיו קיבלתי את אישורו של המפקח על הבנקים לכך. מבחינתי עשיתי מהלך טוב מאוד לבנק הפועלים: הרחקתי סיכונים מהבנק, פתרתי את בעיות המס הנדחה ואני לא צריך עכשיו לכסוס ציפורניים כל הזמן ולתהות מה יעשה יונתן (קולבר) ומה יעשו רואי החשבון של כור ושל אי.סי.איי (סומך-חייקין). והדנקנרים נחמה, מה עם הדנקנרים? שאלנו. "הדנקנרים? נכון, הם מקבלים עכשיו ניירות (של כור), ושיהיה להם לבריאות". 

 ניירות, הכל ניירות - בדיוק כמו שאומר נחמה: כל מערכת הבנקאות והמגזר העסקי בישראל סובבים בחודשים האחרונים רק סביב ניירות: חוות דעת של רואי חשבון, חוות דעת של כלכלנים, ניירות של הפיקוח על הבנקים, ניירות תגובה של הבנקים ובעיקר הלוואות שיש כנגדן ניירות שאיש לא יודע כמה הם באמת שווים. 

 גם אם נניח שהספין אוף של מניות בנק הפועלים בכור הוא באמת מהלך של נחמה לטובת בנק הפועלים בלבד, נראה כי הסיטואציה אליה הגיעה משפחת דנקנר, לפיה אין היא יודעת כיצד תפרע את חובה עשרה ימים לפני תשלום ריבית, מעוררת אי נוחות לא קטנה. לא רק משום שמדובר באחת הקבוצות הגדולות במשק, אלא בעיקר משום שמדובר בקבוצה ששותפה בגרעין שליטה בבנק הגדול במדינה. 

 כאשר שאלנו לפני כמה ימים גורם בכיר במשפחת דנקנר אם הסיטואציה הזאת לא נראית לא מוזרה, הוא השיב: "בוודאי. אבל לא אנחנו אשמים, אלא המפקח על הבנקים שאוסר על בנק הפועלים לחלק דיווידנד - אף שהבנק עדיין מרוויח מאות מיליוני שקלים בשנה". 

 הבעיה היא של טרמינולוגיה: אנחנו לא יודעים באמת אם בנק הפועלים מרוויח, אנחנו יודעים שהוא מציג רווח. אנחנו גם יודעים שבבנקים יותר מכל חברה אחרת, השורה התחתונה מושפעת מאוד מהערכות סוביקטיוויות של ההנהלה לגבי איכות תיק האשראי. 

 אומרים הדנקנרים בתגובה: שטויות, אין חשש אמיתי שהמאזנים שלנו מסתירים הפסדים גדולים, שכן אנחנו פועלים בשמרנות. צריך לזכור כי אנחנו הענף הכי מפוקח במדינה, וכי המפקח על הבנק יושב לנו בתוך הבנק ומפשפש בכל הלוואה ובכל נוהל. 

 גם זה נכון, הפיקוח מפשפש בקרבי הבנקים היום יותר מתמיד. הייתכן שזאת הסיבה שכיום מעדיפים שם שהבנקים לא יחלקו דיווידנד.