במהלך השנתיים האחרונות התרגלנו לחזות בשורה של מחיקות עתק אותן ביצעו חברות ההחזקה הגדולות במשק בגין ההשקעה בחברות טכנולוגיה והיי-טק.  כלל תעשיות  (  כללתע  [10]  : ת"א)  וכור (  כור  [11]  : ת"א)  אשר ביצעו הפחתות בגין ירידת ערך השקעתן  באי.סי.איי (  ECIL  [12]  : NASDAQ)  , הן דוגמה מייצגת לכך. 

 אבל, מסתבר שלא רק ההיי-טק הוביל למחיקות, ואלה לא היו רק נחלתן של חברות ההחזקות. כן, כן, גם חלק מקרנות הנאמנות ביצעו בתקופה האחרונה מחיקות משל עצמן. כך למשל, פרשת קריסתה של קבוצת פלד גבעוני פגעה בשורה של קרנות נאמנות, המנוהלות ע"י בנקים וגופים פרטיים. חלקן מוכרות יותר, חלקן מוכרות פחות. 

 קרן הנאמנות פיא מניות יתר (זינוק), המנהלת נכסים בהיקף של כ-22.6 מיליון שקל ונמנית על קרנות לאומי פיא של בנק  לאומי (  לאומי  [13]  : ת"א)  , החזיקה, ונראה כי היא עודנה מחזיקה, בחבילת מניות בחברת  משב תעשיות קרור (  משב  [14]  : ת"א)  , חבילה אשר היוותה למעלה מ-6% מהשווי הנכסי הנקי של הקרן (כ-6% מהון המניות של משב). 

 לפני כחודשיים, בעקבות חוזר שהוציאה רשות ניירות ערך, ולאחר שניתן צו להקפאת ההליכים כנגד החברה, החליטה הקרן לשערך מחדש את השקעתה זו והיא הפחיתה את שווי המניות שבידיה בשיעור של 27% - ממחיר של 6.36 שקלים למחיר של 4.63 שקלים. השפעת הפחתה זו באה לידי ביטוי במחיקת נכסים בהיקף של כמה מאות אלפי שקלים, ובירידה בשיעור של כ-1.7% במחיר יחידות הקרן. מאז תחילת השנה ירד מחיר יחידת הקרן בלמעלה מ-22%. 


 החברות האחרות לא פיגרו 


 החברות האחרות, קבוצת פלד גבעוני, לא פיגרו הרבה אחרי משב, ובאופן דומה קרנות הנאמנות של בנק  הפועלים (  פעלים  [15]  : ת"א)  "סבלו" אף הן מההשפעה השלילית של החזקות ניירות ערך של חברות הקבוצה. כך, קרן הנאמנות "להק זמיר", הנמנית על קרנות להק של בנק הפועלים ומנהלת נכסים בהיקף של 33.5 מיליון שקל, ביצעה לפני מספר שבועות הפחתה בגין החזקתה במניות  פויכטונגר תעשיות  (  פוכט5  [16]  : ת"א)  ופויכטונגר השקעות (  פכטהש  [17]  : ת"א)  , הפחתה שבאה לידי ביטוי בירידת מחיר יחידתה בשיעור של כ-0.9%. באופן דומה נהגו שלוש קרנות מקבוצת פק"ן של בנק הפועלים: "קונטיננטל גמישה", "קונטיננטל מניות" ו"קונטיננטל ת"א 100". מיותר לציין כי מחיר היחידות של כל אחת מארבע הקרנות הללו צנח מאז תחילת השנה בעשרות אחוזים - 20% במקרה הטוב. כ-35% במקרה הפחות טוב. 

 בימים האחרונים מתברר כי קבוצת פלד גבעוני היוותה רק סנונית ראשונה לחברות אחרות אשר גרמו "נזקים" לקרנות הנאמנות, או יותר נכון לומר, למשקיעים בהן. 

 מתברר כי קבוצת פלד גבעוני היוותה רק סנונית ראשונה לחברות אחרות אשר גרמו "נזקים" לקרנות הנאמנות, או יותר נכון, למשקיעים בהן 

 שלשום היה זה תורה של קרן אילנות יתר 150 מקבוצת אילנות דיסקונט של בנק  דיסקונט (  דסקנט  [18]  : ת"א)  המנהלת נכסים בהיקף של כ-8.3 מיליון שקל. זו, מחזיקה בחבילת מניות של נגה טכנולוגיות. בעוד שמחיר מניית נגה טכנולוגיות עומד כיום על כ-2.4 שקלים, הפחיתה הקרן את שווי החזקותיה ל-0. כן, כן זו לא טעות - אפס. כל זאת, בעקבות הפרסומים על מצב החברה אשר טרם פירסמה את דו"חותיה לרבעון השני - בהם תציג הפסד 20-30 מיליון שקל, ובשל השעיית המסחר במניותיה. באילנות דיסקונט סבורים כי שווי המניה בבורסה, "אינו משקף נכונה את שווי הנייר". ההשפעה של ההפחתה על מחיר היחידה היתה צנועה יחסית - ירידה בשיעור של 0.3%. 


 הסיפור המעניין והעצוב ביותר 


 הסיפור המעניין ביותר, כמו גם העצוב ביותר, הוא זה של קרן הנאמנות "ספנות המירים" של בנק  הספנות (  ספבנק  [19]  : ת"א)  . היקף נכסיה של קרן זו עומד כיום על כ-3 מיליון שקל, ולמעלה ממחצית נכסיה מושקעים באג"ח להמרה. אלא שבמקרה זה מתברר, הושקעו כספים במקום הלא נכון. 

 מסתבר שלא רק ההיי-טק הוביל למחיקות, ואלה לא היו רק נחלתן של חברות ההחזקות. כן, כן, גם חלק מקרנות הנאמנות ביצעו בתקופה האחרונה מחיקות משל עצמן 

 כך, לקרן ישנן החזקות באיגרות החוב להמרה של נגה טכנולוגיות - אותה חברה שמנייתה שווה לאפס על פי אילנות דיסקונט,  חייל אחזקות  (  חייל  [20]  : ת"א)  מקבוצת "פלד גבעוני"  ותעשיות רוגוזין (  רגזין  [21]  : ת"א)  . בבנק הספנות ציינו כי שיערוך ההחזקה באג"ח של נגה טכנולוגיות נעשה בעקבות הדיווח על מצב החברה באסיפה הכללית שקוימה שלשום, בעוד שההפחתה בגין האג"ח של רוגוזין, נעשתה על רקע הפסקת המסחר בנייר הערך וכניסתה של החברה לפירוק. באשר לאג"ח של חייל, הרי שאלה שוערכו בעקבות התייחסותו של הנאמן לגבי שווי הבטוחות שהועמדו לצורך פירעון איגרות החוב הללו. בקרת הנזקים ב"ספנות המירים", מראה כי מחיר היחידה של הקרן ייפגע בשיעור של כ-14.8%. לא פחות. 

 איך שלא נגלגל את זה, המשקיע הקטן סופג גם הפעם את עיקר הנזק.