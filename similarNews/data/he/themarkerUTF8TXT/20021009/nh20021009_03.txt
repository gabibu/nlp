אין ספק ש  יאהו (  YHOO  [10]  :NASDAQ)  מגלה יוזמה. אולם נותרה בעינה השאלה, מתי היוזמה תתחיל לשאת פרי. 

 המשקיעים יקבלו את הדו"ח הבא על התקדמות יוזמות החברה אחרי סגירת המסחר היום, כאשר מובילת האינרטנט שנסקה בעבר לגבהים תפרסם את התוצאות הכספיות שלה לרבעון השלישי שהסתיים ב-30 בספטמבר. 

 אך למקרה שהם שכחו בחודשים האחרונים כיצד יאהו מנסה לתגבר את הכנסותיה מפרסום בהכנסות מדמי מנוי ושימוש, דבקה יאהו במנהגה החדש להודיע על מיזם טרי ומניב הכנסות יום-יומיים לפני פרסום הדו"חות הכספיים שלה. 


 כסף 


 הפעם, הודיעה יאהו ביום שני על השקת גירסה תאגידית של תוכנית היאהו מסנג'ר, אשר מאפשרת למשתמשי אינטרנט לקיים שיחות מוקלדות בזמן אמת עם משתמשים אחרים, בדומה לתוכנה המתחרה AOL אינסטאנט מסנג'ר של  אי.או.אל-טיים וורנר (  AOL  [11]  :NYSE)  . הגירסה החדשה של יאהו מסנג'ר לארגונים, שמחירה לצרכן לא נמסר השבוע, עתידה להגיע לשלב מבחני השטח המוגבלים עד סוף השנה, מסרה יאהו, וצפויה לצאת לשוק ברבעון הראשון של שנת 2003. 

 יוזמה זו, אם כן, אינה צפויה לתרום לתוצאות הכספיות הרבעוניות של יאהו בשישה החודשים הקרובים, לכל הפחות. אז נכון לעכשיו, המשקיעים יכולים לצפות לשיפור בתוצאות הכספיות, אם בכלל, רק הודות לפרויקטים עליהם הודיעה החברה בעבר, כמו השותפות עם חברת הטלקום SBC קומיוניקיישנס (סימול SBC), במסגרתה יציעו שתי החברות חיבור אינטרנט במהירות גבוהה. שירות זה הושק רשמית באמצע חודש ספטמבר, מעט יותר משבועיים לפני תום הרבעון. 

 רק לשם הפרוטוקול, יאהו אמרה לפני שלושה חודשים כי הכנסותיה ברבעון השלישי צפויות להיות 225-250 מיליון דולר. תחזית האנליסטים של תומסון פייננשל פירסט קול היא מכירות של 238.4 מיליון דולר. 

 יאהו צופה רווח EBITDA של 38-48 מיליון דולר. תחזית האנליסטים היא רווח של 4 סנט למניה, לעומת הפסד של סנט אחד בתקופה המקבילה בשנה הקודמת. 

 לעומת מחיר של יותר מ-200 דולר למניה בחודש ינואר 2000, מניית יאהו נסחרת כיום במחיר של פחות מ-10 דולר למניה. מחיר המניה נמוך ב-57% ממחיר השיא השנתי שלה, ונמצא רק 34 סנט מעל למחיר השפל השנתי שלה. 

 מניית יאהו בשנה האחרונה 


 ערך 


 הסוגיה שמעסיקה את האנליסטים היא האם תחזיות הצמיחה של יאהו בעידן הפוסט-דוט.קום מצדיקות מכפיל רווח של 44. 

 אנליסט WR המברכט, דרק בראון, למשל, מעניק ליאהו דירוג "מכירה", נוכח החששות מפני חולשה אפשרית בעסקי הגישה המהירה לאינטרנט של החברה, עסקי ההשמה המקוונת HotJobs ושוק הפרסום המקוון. "ברמות הנוכחיות, הערכת השווי של יאהו נראית גבוהה ללא הצדקה, ונראה כי היא אינה משקפת נאמנה את נתוני היסוד של החברה או את התחזיות לטווח הקצר", כתב בראון, שהחברה שלו לא ביצעה חיתום עבור יאהו. 

 אולם בהתחשב בגורמים כמו ה-1.5 מיליארד דולר במזומן שיושבים בקופתה של יאהו והשווי שלה יחסית לחברות מדיה אחרות, אמר האנליסט ג'ורדן רוהאן, מקבוצת סאונדוויו טכנולוג'י, כי הערכת השווי של יאהו היא "סבירה". רוהאן, שהחברה שלו לא סיפקה שירותי בנקאות ליאהו, מעניק לה דירוג של "תשואת יתר".