זוכה פרס נובל לכלכלה לשנת 2002, הישראלי פרופ' דניאל כהנמן, הינו מאבות הפסיכו-פיננסים, בזכות תיאוריית הסיכונים שלו ושל טברסקי. תיאוריית הסיכונים (Prospect Theory) היא נדבך בכלכלה הפסיכו-פיננסית אבות התיאוריה. 

 טברסקי וכהנמן הציגו בשנת 1979 את הניסוי הבא: אנשים נתבקשו לבחור בין הגרלה בה יש סיכוי של 25% לזכות ב-3,000, ובין הגרלה בה יש סיכוי של 20% לזכות ב-4,000. 65% מהנשאלים בחרו בהגרלה השניה. לעומת זאת, כאשר נתבקשו לבחור בין הגרלה בה יש סיכוי של 100% לזכות ב-3,000 לעומת 80% לזכות ב-4,000, 80% בחרו בראשונה. 

 לפי תיאוריית מקסום התועלת, אנשים אמורים לבחור באופן זהה בשני חלקי הניסוי, כיוון שהבחירה השנייה היא למעשה אותה הבחירה, רק שההסתברויות הוכפלו ב-4. 

 העדפת האפשרות הראשונה כאשר הזכייה בטוחה, למרות שתוחלת התועלת נמוכה יותר, מדגימה את "אפקט הביטחון" - העדפת תוצאות מובטחות.  אנשים מתנהגים כאילו הם מתייחסים להסתברות נמוכה באופן קיצוני כבלתי אפשרית, ולהסתברות גבוהה באופן קיצוני כוודאית 

 המשקלות נקבעות על ידי פונקציה של הסתברויות אמיתיות, שנותנת משקל אפס להסתברויות נמוכות באופן קיצוני ומשקל של אחד להסתברויות גבוהות באופן קיצוני. כלומר, אנשים מתנהגים כאילו הם מתייחסים להסתברות נמוכה באופן קיצוני כבלתי אפשרית, ולהסתברות גבוהה באופן קיצוני כוודאית. 

 לעומת זאת, לאירועים שהם רק בהסתברויות נמוכות (אך לא בצורה קיצונית) ניתן משקל רב מדי, כיוון שאנשים מתנהגים כאילו הם מעריכים הסתברויות אלו יתר על המידה. לאירועים בהסתברויות מאוד גבוהות (אך לא בצורה קיצונית) ניתן משקל קטן מדי, אנשים כביכול מעריכים הסתברויות אלו פחות מדי. 

 פונקציית משקלות זו יכולה להסביר תופעה פיננסית שנצפתה בארה"ב: תמחור היתר של פונקציות עמוק מחוץ לכסף או עמוק בתוך הכסף, בהשוואה לתמחור התיאורטי שלהן לפי נוסחת בלק ושולס, בעוד מחירי אופציות קרובות לכסף תואמות יותר את התמחור התיאורטי (תופעה המכונה "חיוך האופציות"). 



 החלק השני בתיאוריית הסיכונים, הינו פונקציית ה"ערך" של כהנמן וטברסקי. בהתייחס לערך כפונקציה של נכסים, פונקציית הערך היא בעלת שיפוע עולה לכל אורכה, אך עם האטה משמעותית בשיפוע בנקודת הייחוס (הנכסים הנוכחיים או כמות נכסים שחשובה למשקיע מבחינה פסיכולוגית). לרמות נכסים מעבר לנקודת הייחוס, פונקציית הערך קעורה כלפי מטה, כמו פונקציות תועלת קונבנציונליות. נקודת הייחוס היא נקודת פיתול של הפונקציה. 



 תיאוריית הסיכונים אינה קובעת חד משמעית כיצד נקבע מיקום נקודת הייחוס, כפי שאינה קובעת כיצד להבחין בין הסתברות גבוהה בצורה קיצונית לבין כזו שאינה קיצונית בפונקציית המשקלות.משמעות הפיתול - בבחירה בין תוצאות מסוכנות, אנשים יסלדו מסיכונים, ללא קשר לכמה קטן הסכום שמונח על כפות המאזניים.