שוק האג"ח מגלם, כפי הנראה, רמת סיכון גבוהה ביותר. הדבר ניכר בשיפוע העקומים, הן הצמוד והן השקלי, אבל מידת הסיכון בולטת במיוחד בעקום הצמוד למדד. כאן הפרש התשואה בין הטווחים הקצרים לבינוניים עומד על כ-2.5%, כאשר העקום עולה מתשואה של 3% בטווחים הקצרים לתשואה המתקרבת ל-5.5% בארוכים. 

 עקום בעל שיפוע כזה לא נראה כבר שנים במקומותינו, אפילו לא בעת המשבר של שנת 1998, אז התשואות הארוכות ירדו לסביבה של 4.9% ואילו הקצרות לכ-3.4%, הפרש של כ-1.5%. 

 תזכורת: בסוף ספטמבר ובעיקר באוקטובר, 1998, נרשם פיחות בשיעור הדומה לזה שנרשם אצלנו במחצית השנה האחרונה - קרוב ל-20%. הדברים נראו לא טוב והם גרמו לעקום הצמוד לעבור משיפוע יורד לשיפוע עולה, אך לא הרבה מעבר לכך. 

 אז, על אף אווירת המשבר הקשה, השווקים חששו מדבר אחד: אינפלציה שתיגרם עקב הפיחות. התגובה היתה העלאת ריבית של 2% ועוד 2%, ע"י בנק ישראל, בתוך כמה ימים. בזה הסתיים הסיפור. 



 ממה השווקים חוששים היום? קריסה של השקל והיפר אינפלציה? העלאת ריבית? מדיניות תקציבית בלתי אחראית? מלחמה עם המדינות השכנות? משבר אמון? הכל ביחד? 

 כן. הכל ביחד: "היום כבר אי אפשר לדעת כלום, הכל נראה רע והכל גם יכול להיות. הריבית תהיה חייבת לעלות, ובחדות"  האוצר מבקש להעביר תוכנית כלכלית והוא כנראה גם יצליח לא רע, על רקע העלייה בכוחו של ראש הממשלה. אבל יש לדייק: זו לא "תוכנית כלכלית" אלא "תוכנית לטיפול בגירעון"  - את זה אומר מנהל השקעות בשוק ההון, שחושש מאוד, כמו כולם, מקנייה של איגרות חוב על אף התשואות החריגות, והוא משקף בדבריו קושי להעריך את רמת הסיכון, אף כי ברור לו כי היא גבוהה. 

 אז בואו נראה עד כמה החשש גדול: 

 קודם כל, מדיניות התקציב. האוצר מבקש להעביר תוכנית כלכלית והוא כנראה גם יצליח לא רע, על רקע העלייה בכוחו של ראש הממשלה. אבל יש לדייק: זו לא "תוכנית כלכלית" אלא "תוכנית לטיפול בגירעון", שמאיים להגיע לתחום מסוכן של 7% ומעלה אם תוכנית הקיצוצים לא תאושר. לגבי מצב המשק - דרושה תוכנית מדינית ולא תוכנית כלכלית, וזו, אולי, נמצאת בתהליך של בישול. 

 ברור כי תוכנית שכזו תקטין בצורה מהותית את סביבת הסיכון, בעיקר את הסיכון שאותו השוק מתקשה לכמת - קיים היום קושי להבין לאן הולך התהליך הצבאי מול הפלשתינאים ולאן הוא עלול לגרור אותנו, במקרה של התלקחות. הרמטכ"ל הנוכחי הוא מיליטנטי למדי (זה המקצוע שלו) וכנראה שמחליפו מיליטנטי עוד יותר. 

 אולם יש רצון של כל הצדדים להביא לשינוי מסוים בתהליך מול הפלשתינאים, וכשהרצון קיים, הוא גם עשוי להצליח.  כניסה לתהליך מדיני חיובי תוביל, כמובן, להתאוששות השקל, שסבל לאחרונה, כפי שמשתקף גם מנתוני בנק ישראל, ממתקפה של בנקים זרים שזיהו באזור שלנו צרות שניתן גם להרוויח מהן  רה"מ מעוניין לבוא עם תוכנית כלשהי שתהווה בסיס להמשך שלטונו. מעבר לכך, אף אחד לא מעוניין במלחמה באזור - לא ישראל ולא שכנותיה, ובעיקר לא הפטרון של כולנו, ארה"ב. 

 כניסה לתהליך חיובי בתחום זה תוביל, כמובן, להתאוששות השקל, שסבל לאחרונה, כפי שמשתקף גם מנתוני בנק ישראל, ממתקפה של בנקים זרים שזיהו באזור שלנו צרות שניתן גם להרוויח מהן. שוק זה הושפע פחות מפעילות המגזר העסקי, שצימצם את קניית המט"ח שלו כבר בסביבת שערים של 4.75 שקלים לדולר, בה ראה פער ריביות המתקרב ל-4% לצורך תמחור ההגנות, ובוודאי בימים אלה, בהם הפער עלה לכ-5%. גם העובדה כי הציבור הקטין לאחרונה, כפי שפורסם ב-TheMarker, את הרכיב המט"חי בתוכניות החיסכון שלו תומכת בהנחה זו. 

 אז זרים באים וזרים הולכים, ואנחנו נישאר עם שקל/דולר שעשוי להיתפס כגבוה מאוד בפרמטרים כלכליים.בהווה, שער שקל-דולר המתקרב ל-5 שקלים הוא, בלשון המעטה, בלתי רצוי, גם ע"י האוצר וגם ע"י בנק ישראל. ניתן להניח כי האוצר מתכנן הנפקה של אג"ח מסוג גלבוע בסיבוב הבא של פיחות השקל, אם יהיה כזה. זאת, בכדי לספק לשוק נכסים דולריים ובכך להוריד את לחץ הקונים. 

 ולגבי בנק ישראל - השווקים שיחקו מולו במשחק עצבים, אבל בל נטעה:  הנגיד, ד"ר קליין, יעשה בסופו של דבר את שלו. לפי ניסיון העבר, קליין מבצע בסופו של דבר את מה שצריך. מעט מאוחר מדי וגם מעט מדי, אבל הוא יודע להכות, ולזה השווקים ממתינים  הנגיד, ד"ר קליין, יעשה בסופו של דבר את שלו. לפי ניסיון העבר, קליין מבצע בסופו של דבר את מה שצריך. מעט מאוחר מדי וגם מעט מדי, אבל הוא יודע להכות, ולזה השווקים ממתינים. זה יהיה אולי רק ניצחון בנקודות אבל זה מספיק מסוכן למהמרים נגד השקל. 

 בהקשר זה, הסיכון המוחשי ביותר של השווקים הוא השקל-דולר. המשקיעים מוטרדים מאוד משוק השקל-דולר, כפי שניתן לראות גם היום לפי הפעילות בשחרים הארוכים: כל שינוי, ולו המזערי ביותר, במחיר הסינתטי של הדולר המשתקף משוק המעו"ף, משנה באופן מיידי את מחיריהן של הסדרות הארוכות. עלייה בשער הסינתטי מורידה את השחרים, ירידה בשער מעלה את השחרים, וכל זאת בשינויים מזעריים ביותר. כך, כמו מטוטלת, לשחרים אין חיים משלהם ומחיריהם מושפעים מיידית מצלו של הדולר. 

 אז נכון: חלק מהסיכון היום הוא אמיתי, קונקרטי ואפילו אובייקטיווי, אבל חלק נכבד מהסיכון הוא ערטילאי ולא מוסבר. היום, כנראה שחלק הסיכון-הבלתי-מוסבר בשווקים הוא כה גדול עד שבעצם כל קנייה באיגרות חוב ארוכות אינה נראית הגיונית, ועדיף להפקיד את הכספים בפקדונות קצרי טווח, וגם זה רק בבנקים "בטוחים". 

 לנוכח מצב המשק, הסיכון המוחשי ביותר של איגרות החוב - הריבית, לא יכולה להרקיע שחקים, בוודאי לא לאורך זמן, ואת זה יודעים (בנפרד) גם בבנק ישראל וגם באוצר. לסיכום, חשוב לזכור דבר אחד: את הרווחים הנאים ביותר ניתן להשיג במצבי קיצון, בהם, כמו היום, הסיכון, בחלקו הגדול, כנראה כבר התממש.