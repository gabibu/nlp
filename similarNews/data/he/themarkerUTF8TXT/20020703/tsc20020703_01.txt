בתחילת יום שלישי היתה שבירה בוול סטריט, ואני לא מדבר רק על נפילת המניות, אלא על הקשר הסימביוטי ההדוק בין הדולר לבין המניות והאיזון בין המניות לבין הזהב. 

 מדד הדאו ג'ונס ירד אמש ב-1.12%; מדד S  500 ירד ב-2.12%; ומדד הנאסד"ק ירד ב-3.28%. הבריחה משוקי המניות אירעה לאחר פרסום פרשיות חשבונאיות חדשות בחברות כמו קרדינל הלת (סימול CAH) ואילן (סימול ELN), ובעקבות החשש מההשפעות של פרשת וורלדקום (סימול WCOME). שמיטת חובות אג"ח של וורלדקום עלולה לעלות לבנקים ולנושים אחרים עד 500 מיליון דולר, דיווחה "בלומברג", בהתבסס על נתוני סטנדרד אנד פור'ס. 

 בנוסף, בשבוע בו משתתפים רבים בשוק חסרים בשל יום העצמאות האמריקאי, התאמצו דסקי המסחר לספוג את 4.6 מיליארד הדולר במניות שהנפיקה CIT (סימול CIT), שסיימה את היום הראשון למסחר במניותיה בירידה של 4.35% ממחיר הנפקה של 23 דולר. 

 אולם בשעה ששוקי המניות הסתחררו, הדולר התאושש והגיע לשיא של חמישה ימים מול היורו. המטבע האירופי סבל מפרסום דו"ח חלש מהצפוי על ביטחון הצרכנים והביטחון העסקי בגוש היורו. המטבע נסחר ב-98.60 סנט אמש וירד היום מתחת ל-98 סנט. הדולר התחזק גם מול הין ונסחר היום ב-120.16 ין. מדד הדולר, אשר ביום שישי החזיק מעל רמת תמיכה טכנית חשובה של 105, עלה אתמול יותר מחצי אחוז. 

 "מה שקורה כאן הוא שיש מומנטום שלילי במניות, ומנגד במטבע יש מכירת יתר", אמר דיוויד הורנר, כלכלן פיננסי בכיר במריל לינץ'. אני חושב שההתאוששות בדולר נובעת מכך שאנשים מבינים שהמצב באירופה לא טוב יותר מאשר בארה"ב". ובכל זאת, יש קשר בין נסיגת המטבע לבין הירידה בשוק, מכיוון שזרים מוכרים נכסים אמריקאיים ו"אין מכירה תואמת של נכסים זרים על ידי משקיעים אמריקאיים שתקזז אותה", אמר הורנר. "יש נתק בין מה שקורה בדולר ומה שקורה במניות, ומסתבר שייתכן שלא יהיה קשר הדוק מדי יום ביומו". 

 במבט לאחור, שבירת הקשר הסימביוטי בין הדולר ושוקי המניות אירעה ביום שישי, בחלקה בשל התערבות  "החולשה בדולר נבעה בעיקר מחוסר התעניינות בקרב משקיעים זרים בנכסים אמריקאיים, ולא מהנחה שיש פרדיגמה חדשה, בה אירופה תמשוך את עיקר ההון הבינ"ל", אמרה ריים. בהתאם לכך, "היורו נע רחוק מדי ומהר מדי בשבוע האחרון, ועכשיו אנו חוזים בקונסולידציה של המהלך הזה"  של הבנקים המרכזיים בעולם שתמכו בדולר ובלמו את עליית הין. למרות הנפילה במניות ביום שני, הדולר עלה על בסיס דו"ח טוב מהצפוי על פעילות הייצור. 

 כוחו המחודש של הדולר, גם אם הוא זמני, מסביר את אי יכולתם של הזהב ומניות הקשורות לו ליהנות מהחולשה בשוקי המניות. מדד מניות הזהב והכסף של בורסת פילדלפיה רשם ירידה, והזהב עלה בשיעור קטן. 

 רוב המשקיפים מסכימים כי יש קשר ישיר בין מגמות בזהב לבין הדולר, למרות שהורנר טוען כי זהב "הוא רק סחורה". רבים אחרים הטילו ספק בקשר ההדוק לכאורה בין המניות לבין הדולר. למרות שהשניים נעו יחדיו השנה, ובוודאי בחודשיים האחרונים, לארה ריים, אסטרטגית מטבעות בבראון ברדרס הארימן, אמרה כי המגמה היתה מקרית. 

 "אני חושבת שבגדול הם נעים באותו כיוון, אבל אי אפשר לקשור אותם ביחד", אמרה ריים. "ישנם הרבה גורמים בשוק המט"ח ואי אפשר להסתכל על המניות בוואקום". 

 "החולשה בדולר נבעה בעיקר מחוסר התעניינות בקרב משקיעים זרים בנכסים אמריקאיים, ולא מהנחה שיש פרדיגמה חדשה, בה אירופה תמשוך את עיקר ההון הבינ"ל", אמרה ריים. בהתאם לכך, "היורו נע רחוק מדי ומהר מדי בשבוע האחרון, ועכשיו אנו חוזים בקונסולידציה של המהלך הזה". 

 לעת עתה, אלא אם חברה היא יצואנית טהורה "אני לא יכולה לתאר לעצמי שמישהו ימכור מניה מסוימת בגלל הדולר", המשיכה ריים. בציינה כי מרבית המניות בארה"ב נמצאות בבעלות אמריקאית וכי ניהול סיכוני מט"ח הוא בעל עלויות נמוכות, הדולר "לא צריך להיות עניין גדול" עבור סוחרי מניות, לדבריה. 

 כמובן, בהנחה כי התחזקות הדולר מעכבת את שוק המניות (או להיפך), היא יכולה להשפיע על המסחר, וכרגע זהו הלך הרוח השולט. יתר על כן, ריים איננה חולקת על הרעיון כי נפילה חדה בדולר היתה פוגעת במניות האמריקאיות, וכן אין היא מאמינה שהתחזקות הדולר הנוכחית תימשך זמן רב. 

 אלה שהצהירו כי הדולר החלש יסייע למניות ולכלכלה צריכים לעמוד בפני התעלומה האולטימטיווית: כיצד יכולים דולר חזק ודולר חלש בו זמנית להיות טובים לכלכלה ולמניות?