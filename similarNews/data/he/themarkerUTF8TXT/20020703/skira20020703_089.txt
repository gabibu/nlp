תגובת נשיא בית המשפט העליון אהרן ברק למשוב היתה רגשנית, טעונה ומרירה: "צר לי על אחיותי ואחי שפניהם הולבנו ברבים". ברק חובש שלושה כובעים בעניין זה: הוא גם ראש הרשות השופטת, גם "ראש הוועד" של גילדת השופטים וגם בעלה של סגנית נשיא בית הדין הארצי לעבודה, אלישבע ברק. זה שנים, רוחשת במערכת המשפט בכלל ובבראנז'ה של דיני העבודה בפרט, ביקורת קשה על קידומה המהיר של השופטת ברק ועל סגולותיה המקצועיות. המשוב אישר באופן נחרץ ביקורת זו: היא קיבלה את הציון הנמוך ביותר (2.3) מבין 19 שופטי בתי הדין לעבודה שהופיעו במשוב. 

 הנשיא ברק חזר בתגובתו על הבטחתו, כי במסגרת השיקולים להערכת השופטים לא יתחשב "במשוב הפסול הזה". הבטחה זו אכן קוימה בדיעבד במקרה של רעייתו, אבל במקרים רבים קלע המשוב לדעת ברק וחברי הוועדה לבחירת שופטים: שלושת השופטים שקודמו בשנים האחרונות באופן כמעט מטאורי מבית משפט השלום למחוזי, זכו גם לציונים גבוהים במשוב - יצחק עמית 4.8 (למחוזי בחיפה), בועז אוקון 4.4 (למחוזי בירושלים) והילה גרסטל 4.3 (למחוזי בתל אביב). אגב, הישגה של גרסטל הוא המשמעותי ביותר, מכיוון שנחשפה למספר ההערכות הגבוה ביותר (696) בתפקידה כשופטת קדם ערעורים. 

 בסופו של דבר, משמעות המשוב היא שהוא מאשש, בדרך כלל, את ההערכות הנשמעות במזנון בית המשפט. הלשכה שילמה עשרות אלפי דולרים כדי להפוך שמועות ורכילות לממצאים אמפיריים.  הנהלת בתי המשפט יכולה אפוא לחסוך בשכרה של ד"ר מינה צמח, שגויסה בעבר כדי להפריך את תקפות הפיילוט - משוב הניסוי מהשנה שעברה. ציבור המשפטנים רשאי להאמין בקרדיט המקצועי של מכון המחקר "מאגר מוחות", ורשאי גם להאמין להתרשמותו הסובייקטיווית שעולה בדרך כלל בקנה אחד עם הממצאים. 

 שופט בית המשפט העליון מישאל חשין, למשל. הציונים שקיבל משקפים בהחלט את ההתרשמות ממנו: בקיא בדין, אך לוקה ביחסו לעורכי הדין. מבחן נוסף למהימנות המשוב הוא הדמיון בציוני הפיילוט לציוני המשוב. למעט במקרה אחד, שעליו גאוות יוזמי המשוב: השופטת עופרה סלומון-צ'רניאק, שכנראה לקחה לתשומת לבה את התוצאות הנמוכות בפיילוט ושיפרה את ביצועיה בכל הקטיגוריות. 

 יו"ר נציגות השופטים הארצית, מיכה לינדנשטראוס, המשיך גם אתמול לקטול את המשוב, שמשמש לטעמו כלי ל"חיסול חשבונות". הטענה לא ממש ברורה לנוכח העובדה שמרבית השופטים זכו לציונים טובים. ואולם, הציונים "נמשכו" כלפי מטה משתי סיבות. האחת - ממוצע ציונים נמוך במיוחד בקטיגוריה שבודקת את הלחץ שמפעילים שופטים על צדדים להגיע לפשרות. אגב, גם נתון זה משקף היטב את המציאות. נכון, יש הסבר ללחץ הזה: הלחץ והעומס שמוטלים על השופטים, שמפילים אותו על עורכי הדין. עורכי הדין, באמצעות המשוב, הביעו את מורת רוחם - וזה לגיטימי. 

 הסיבה השנייה: אחוז מבוטל של שופטים גרועים, שקיומם ידוע היטב  כהן, שניצח וירש את עו"ד דרור חוטר-ישי בראשות הלשכה, הפך את יחסה לבתי המשפט מהתנכרות והשתלחות לשיתוף פעולה ותמיכה. עד שבא המשוב ומאיים להקים מחדש את הטריז בין השופטים לעורכי הדין  ללינדנשטראוס, לברק ולמנהל בתי המשפט דן ארבל. המשוב חושף את השמות וחלקם בוודאי מוסכם על ראשי המערכת. 

 הטיפול המשמעתי בשופטים, מן הסתם, אדיש לאבחנות בין מצטייני המשוב לאלה המדורגים בתחתיתו. למשל, השופט גל גוטזגן מבית משפט למשפחה ברמת גן, עם ציונים יוצאים מהכלל (4.4 בהערכה הכללית), צפוי לעמוד לדין משמעתי על כמה קבלות למונית שהגיש בעבור נסיעה לבית המשפט, בעוד שנשיא בית הדין הארצי לעבודה, סטיב אדלר (ציון 2.3), יוצא נקי על שימוש מטעה ומוטעה בתואר ד"ר. אגב, אדלר וסגניתו ברק קיבלו ציונים נמוכים במיוחד בסעיף "ניהול הדיון ביעילות" - 2.2 ו-2.1, בהתאמה - נמוך בהרבה מממוצע היעילות הכללי של השופטים (3.4). הקשר בין ציונים אלה לעומס ולסרבול בבית הדין הארצי אפשרי בהחלט. 

 ראש הלשכה, ד"ר שלמה כהן, רשאי להתגאות בהישג ההשתתפות המאסיווית של עורכי הדין במשוב. עורכי הדין נתנו אמון במשוב - 3,872 שאלונים סיפקו23,672 הערכות ביחס ל-635 שופטים, רשמים ודיינים. הוא יכול גם להודות למתנגדיו, שההיסטריה שהפגינו ליבתה את ההשתתפות. עורכי הדין הביעו בעקיפין מורת רוח מהתנגדות השופטים, שמצטרפת לסירובם הגורף לכל סוג של ביקורת: לאומבודסמן חיצוני ולכללי אתיקה מחייבים. 

 כהן, שניצח וירש את עו"ד דרור חוטר-ישי בראשות הלשכה, הפך את יחסה לבתי המשפט מהתנכרות והשתלחות לשיתוף פעולה ותמיכה. עד שבא המשוב ומאיים להקים מחדש את הטריז בין השופטים לעורכי הדין. המבחן יהיה בכנס הלשכה השנתי הבא של הלשכה באילת, אם השופטים הנעלבים יחרימו את הכנס ויימנעו מלהשתתף בו. כהן לא מבין מדוע הם כועסים, הוא בסך הכל רוצה לסייע להם לשפר את השירות ולהגשים את השקיפות שכה חשובה להם. 

 תפארתו של כהן על המשוב והכנס. עתה הוא מקווה שהמשוב לא יפגע בכנס. זה כנראה לא יקרה, כי שיתוף הפעולה עם הלשכה חשוב לברק בחזיתות משמעותיות יותר מהמשוב, כמו קידום הרפורמות בבתי המשפט וההתנגדות לבית משפט לחוקה. ברק צריך להראות לשופטים שלו - "אחיותי ואחי" - שהוא כועס, שהוא ממש רותח, אבל זה יעבור ויבוא על מקומו בשלום, ובקרוב. 


 קישורים נוספים 
 המשוב: הנשיא ברק רק במקום ה-3 בעליון עם ציון 3.3 מתוך 5; השופט הטוב במחוזי בת  "  א - ישי לויט  [10] 

 אהרון ברק: המשוב עלול לפגוע בעצמאות, באובייקטיוויות השיפוטית ובניהול הראוי של מערכת בתי המשפט  [11] 

 מיכה לינדנשטראוס: תוצאות המשוב האנונימי חסרות משמעות לחלוטין  [12]