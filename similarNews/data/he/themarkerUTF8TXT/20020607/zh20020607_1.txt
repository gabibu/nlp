סילוקה של ש"ס מהממשלה על ידי אריק שרון הינה בבחינת נס או חלום בהתגשמותו, שלצערנו התנפץ כעבור תריסר ימים בלבד. 

 אין לנו ספק כי ש"ס תיאחז בכל כוחה בקרנות המזבח, קרי - במנעמי השלטון. היא עשתה ותעשה גם הלאה כל מאמץ כדי לחזור לממשלה בצורה זו או אחרת. לצערנו הרב, הפוליטיקה בישראל הינה כזו שכל ראשי הממשלה לא לומדים את הלקח עד הסוף ונופלים מחדש מעת לעת למלכוד שנקרא ש"ס. אלו אנשים אשר מטרתם העיקרית בחיים הינה סחיטה מקסימלית של כספי המדינה לטובת חבורת עסקנים ורבנים, באיצטלה של טובת עם ישראל. 

 מי שעוקב אחר כל מה שקורה במשרד הפנים ובמשרד הדתות ואחר הדרישות השונות של שרי ש"ס להקמת מקוואות ברשויות המוניצפליות ולמינוי רבנים מיותרים, ומי שעוקב אחר ההיקף האדיר של הכספים המוקצב לעמותות הפיקטיוויות לא יכול שלא לחשוב על הנושא כאחת התופעות החמורות ביותר בישראל בכל תולדותיה. 

 חלוקת העומס בין האוכלוסיה החרדית (והדגש הוא על האוכלוסיה ההחרדית ולא הדתיים כולם) לאוכלוסיה החילונית הינה אחד העיוותים הקשים ביותר והבלתי נתפסים אשר יש להילחם נגדו ולגנותו בכל פה. 

 נכון, הגורם המשותף בין קהילת החרדים ובין עם ישראל הוא שכולם נתונים לפיגועים ואכן נהרגו ונהרגים גם חרדים, אך כאן נגמר הדומה ומתחיל המפריד. בכל הקשור לעומס הבטחוני, לשירות המילואים, לתרומה לביטחון המדינה, הרי לא רק שתרומת הקהילה החרדית הינה אפסית, לא רק שאינה משמשת עילה  רצוי להזכיר כי תפקידה העיקרי של רשת "אל המעיין" הינה לגדל, לסבסד ולממן בין היתר פרזיטים שונים אשר תרומתם לכלכלה הישראלית ולמדינה הינה שלילית  וסיבה להתחמק משירות בצבא ומתרומה אמיתית למדינה. מעבר לזה - דרישותיהם השונות מקנות להם זכויות עודפות על כל הסקטורים האחרים. 

 הגיע הזמן שמפלגת העבודה תשתף פעולה יחד עם הליכוד ושתיהן ישאירו את ש"ס מחוץ לממשלה, מחוץ לממסד, מחוץ למנעמי השלטון, ושפעולה זו תלווה בקיצוצים דרסטיים בתקציבים, אשר יופנו לאפיקים קונסטרוקטיוויים הקשורים לצמצום האבטלה, לצמיחת המשק הישראלי ולתשתיות. לצערנו, נראה כי הסיכוי שהדבר אכן יתממש הינו קלוש והראיה היא שהיתה הזדמנות והיא הוחמצה בגלל העדר שיתוף פעולה כזה. 

 חבל שאריק שרון לא ניצל את ההזדמנות ולא הלך עד הסוף. אין לנו ספק כי למעלה מ-70 אחוז מהאוכלוסיה היתה תומכת בו תמיכה מלאה וכוחו היה עולה, אם אכן היה משאיר את ש"ס מחוץ לממשלה. 


 אלף דולר ל"אל המעיין" 


 ביום שני שעבר התקיים ערב תרומה לעמותת "אל המעיין" בו השתתפו חלק ניכר מראשי המשק אשר תרמו כאלף דולר כל אחד לעמותה. כמובן שאותי לא ראיתם בערב הזה. אין ספק כי חלק גדול מהנוכחים, במקום להיעדר מהערב הזה, הופיעו כדי להביע את התרפסותם וחנפנותם לאנשי ש"ס לשעת הצורך. 

 רצוי להזכיר כי תפקידה העיקרי של רשת "אל המעיין" הינה לגדל, לסבסד ולממן בין היתר פרזיטים שונים אשר תרומתם לכלכלה הישראלית ולמדינה הינה שלילית. לכן הייתי מצפה לקצת אינטגריטי אישי מאותם אנשים - להצביע ברגליים ולא לתת תרומות לאגודה. 

 כל אנשי המשק הנכבדים שרוצים לתרום אלף דולר לפעילות חברתית - יש פעילות עניפה בנושא של גורמים שונים, כאשר התרומה לש"ס הינה הכי פחות חשובה, ואיך מכנים זאת באנגלית? Counter Productive. אני מציע להם להפנות את זמנם וכספם לתרומה לפעולות חיוביות. 

 מתן תרומה על ידי אנשי עסקים הינה פעולה מבורכת, חשובה ביותר ויש לעודדה. סך הכל, הקהיליה העסקית בישראל אכן תורמת, אך לא מספיק, וזה נושא למאמר אחר לגמרי. אבל אם וכאשר הם כבר פותחים את כיסם, יש לקוות שיעשו זאת בצורה מושכלת ועניינית ווודאי שעמותת "אל המעיין" אינה הפתרון לכך.