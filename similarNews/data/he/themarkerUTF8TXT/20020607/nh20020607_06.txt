וול סטריט לא הופתעה כאשר  אינטל (  INTC  [10]  :NASDAQ)  הורידה את תחזית ההכנסות שלה בעדכון התחזיות החצי רבעוני שלה אתמול. אך יצרנית השבבים הפתיעה את המשקיעים בהיקף הורדת התחזיות. 

 במקביל, איכזב היקף ההזמנות המוקדמות שקיבלה החברה לקראת עונת החזרה ללימודים. למרות שעדיין מוקדם להסיק מסקנות, היקף הביקושים הראשוני מצביע על כך שתוצאות הרבעון השלישי לא צפויות להרשים. 

 בהודעה שפירסמה באתר האינטרנט שלה, העריכה אינטל כי הכנסותיה ברבעון השני יהיו 6.2-6.5 מיליארד דולר. התחזית הקודמת של החברה היתה הכנסות של 6.4-6.7 מיליארד דולר. 

 אנליסטים של גולדמן סאקס, בר סטרנס וליהמן ברדרס העריכו לאחרונה כי אינטל צפויה לקצץ את תחזית ההכנסות שלה, אך שלושתם צפו כי מכירות החברה ברבעון השני עשויות להסתכם בלפחות 6.5 מיליארד דולר. תחזית האנליסטים של תומסון פייננשל פירסט קול היתה כי הכנסות אינטל ברבעון השני יהיו 6.7 מיליארד דולר. 

 אינטל מסרה כי הנמכת תחזית ההכנסות נבעה מביקוש נמוך מהצפוי בשוק האירופי. 

 בדו"ח שפירסם אתמול, התייחס אנליסט מריל לינץ', ג'ואי אושה, לחששות סביב רמת הביקוש למוצרי החברה, וטען כי החודש האחרון של הרבעון עשוי להתברר ככישלון. 

 "כאשר נותר חודש אחד עד סוף הרבעון, וסימנים מועטים למחזור שדרוג חדש בתחום המחשבים האישיים  לאחרונה הצטברו עדויות לכך שעסקי השבבים צפויים להיפגע משילוב של ביקוש דל למחשבים אישיים ומדפים עמוסי מלאי  בטווח הקרוב, הסיכוי לצמיחה לעומת הרבעון הראשון נמוגה במהירות", ציין אושה. "היקף המשלוחים של לוחות אם ומחשבים נישאים מטאייוואן נותר ללא שינוי בחודש מאי, אחרי ירידה של 17% באפריל". 

 בהודעה לעיתונות הוסיפה אינטל כי היא עדיין צופה כי "המחצית השנייה של השנה תהיה חזקה על בסיס עונתי". אך דבריו של סמנכ"ל הכספים אנדי בריינט עוררו כמה סימני שאלה באשר להיקף ההתחזקות המובטחת. 

 מרבית מכירות אינטל ברבעון השני מתבצעות בדרך כלל בחודש יוני. אך בריינט ציין כי החברה טרם ראתה גידול משמעותי בהזמנות לקראת עונת החזרה ללימודים, אשר בדרך כלל כבר אמורה היתה להתחיל לפני שבוע עד עשרה ימים. 

 "אנו עדים להזמנות בהיקף טוב אך לא בהיקף הצפוי במידה שעונת החזרה ללימודים אכן היתה חזקה", אמר. "הגידול הצפוי בהיקף המכירות טרם התממש, והיות שעדיין לא החל - ספק אם יתממש כלל". 

 בשבועות הקרובים, אמר, החברה תנסה להבין "האם היקפי המלאי הקיימים מצביעים על כך שלא צפוי גידול במכירות". 

 נוכח החולשה בשורת ההכנסות, צופה אינטל כי שולי הרווח הגולמי ברבעון השני יעמדו על כ-49%, לעומת תחזית קודמת של 53%. 

 אחד מבעלי המניות של אינטל הזכיר כי חשוב להבדיל בין מגמות קצרות טווח למגמות ארוכות טווח. עם זאת, "האנשים עושים מזה עניין גדול, אך זו הפסיכולוגיה של השוק במצב הנוכחי", אמר כריס בונאויקו, מנהל קרן Transamerica Premier Aggressive Growth, אשר מחזיקה במניית החברה מזה חמש שנים. 

 "במידה שאתם משקיעים בטווח הארוך ותוהים האם חל שינוי בפוזיציה של אינטל מול מתחרותיה בטווח  ביום שישי שעבר, העריך אנליסט רוברטסון סטיבנס, דן ניילס, כי המלאי הקמעוני של מחשבים אישיים, אשר הספיק לתקופה של חודש בסוף הרבעון הקודם, עשוי להספיק לתקופה של חודשיים בתום הרבעון הנוכחי  הארוך - התשובה היא לא", אמר בונאויקו. "האם חל שינוי ביכולתה של החברה לבצע השקעות הון המניבות תשואה טובה בתחומים חדשים כמו זכרונות פלאש? לא. האם נהיה זקוקים לכוח עיבוד רב יותר בעתיד? כמובן. כך שברמת מחירים נמוכה יותר, העניין במניה גובר". 

 מוקדם יותר אתמול, ספגה יצרנית השבבים מהלומה כאשר מריל לינץ' הוריד את דירוג אינטל יחד עם כמה ממתחרותיה, בטענה שמניית החברה הפכה ליקרה מדי נוכח חוסר הוודאות בתחום הצמיחה והרווחים. מדד המוליכים למחצה של בורסת פילדלפיה ירד ב-3.1% לפני שאינטל פירסמה את עדכון התחזיות החצי רבעוניות שלה.   "ככל שמתקדם האביב מתברר כי עסקי המוליכים למחצה נהנים מהתוצאות החלשות ברבעונים המקבילים ומרמות המלאי הנמוכות", כתב אושה בדו"ח מחקר. "אנו מאמינים כי ההתאוששות המוקדמת בתחום המוליכים למחצה לא התממשה". עוד הוסיף כי עיקר החשש ביחס לאינטל נוגע "להיעדר הצפיות בשוק הקצה של מחשבים אישיים, במיוחד לארגונים, ולא משהו מסוים בחברה עצמה". 

 לאחרונה הצטברו עדויות לכך שעסקי השבבים צפויים להיפגע משילוב של ביקוש דל למחשבים אישיים ומדפים עמוסי מלאי. ביום שלישי חזרה בה היולט פקארד (סימול HPQ) מהתחזיות המוקדמות שלה בדבר "התאוששות איטית" בביקוש למחשבים אישיים במחצית השנייה של השנה, ומסרה כי צפויה במקום זאת ירידה בהכנסות. 

 ביום שישי שעבר, העריך אנליסט רוברטסון סטיבנס, דן ניילס, כי המלאי הקמעוני של מחשבים אישיים, אשר הספיק לתקופה של חודש בסוף הרבעון הקודם, עשוי להספיק לתקופה של חודשיים בתום הרבעון הנוכחי. 

 קבוצת המסחר Semiconductor Industry Association קיצצה שלשום במחצית את התחזית הקודמת שלה לשנת 2002 והעריכה כי מכירות השבבים צפויות לצמוח ב-3.1% לעומת תחזית צמיחה של 6.4% שפירסמה בחודש נובמבר.