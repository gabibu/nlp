מי זוכר את ד"ר מאהטיר מוחמד? חלפו כבר כמעט 4 שנים מאז המשבר בדרום מזרח אסיה, אבל הכלכלנים והמשקיעים בשוקי ההון הבינלאומיים עדיין זוכרים את ראש ממשלת מאלזיה מוחמד, שהפך לסמל הבולט ביותר של המשבר שפקד אז את הנמרים של אסיה. 

 מוחמד קנה את פרסומו העולמי בכך שמייד לאחר קריסת המטבע המאלזי הוא ידע מי האשמים במשבר בכלכלה שלו ובכלכלותיהן של אינדונזיה, תאילנד ודרום קוריאה. "הספקולנטים" שתקפו את המטבעות של השווקים המתעוררים בדרום מזרח אסיה גרמו לפיחותים גדולים שהכניסו את המדינות למשבר פיננסי. 

 מוחמד נהפך לסמל של מנהיגי מדינות שניהלו מדיניות מאקרו כלכלית כושלת, מערכת בנקאות רקובה וקפיטליזם של מקורבים מושחתים, אך מעדיפים לגלגל את האשמה לקריסה הכלכלית שלהם על המשקיעים הזרים בשוקי ההון שלהם. 

 4 שנים חלפו, הסיבות לקריסה הכלכלית בדרום מזרח אסיה כבר ידועות היטב, אבל אתמול התברר שיש לפחות כלכלן אחד שעדיין לא השתכנע. שר האוצר סילבן שלום הכריז אתמול במהלך ביקור שערך בחדרה כי "ספקולנטים" ו"בנקים" הם האשמים בפיחות המהיר של השקל מול הדולר. 

 בשלב זה אפשר להסביר כי בלי "ספקולנטים" לא יכול להיות שוק מטבע חוץ, ובלי שוק מטבע חוץ פתוח הסכנה למשבר פיננסי גדולה עוד יותר. ואולם במקום לצאת להגנת מנגנון השוק, הספקולנטים או הבנקים - כדאי להזכיר לשלום עוד כמה דברים שקרו בשנה האחרונה. 

 האם "הספקולנטים" גרמו לפיחות השקל, או שמא תרמה לכך העובדה שמאז נכנסת לתפקידך גדל יעד הגירעון התקציבי הממשלתי משיעור של 1.75% מהתוצר לכ-5% (זאת התחזית המעודכנת ל-2002 של רוב הכלכלנים)? כדאי לזכור שכל 1% של תוצר הוא כ-4.5 מיליארד שקל.  האם הספקולנטים הם האשמים במצב, או שמא ייתכן שהמלחמה ששלום מנהל נגד בנק ישראל מזה שנה, תרמה גם היא לפיחות המהיר בשקל 

 האם ייתכן שהציבור רואה את הגרעונות הענקים הנפערים בתקציב המדינה והוא מבין שגרעונות אלה יביאו לעלייה בריבית, יקשו על הממשלה להוריד את נטל המס ויפגעו ביכולת של המשק לשוב ולצמוח? 

 האם הספקולנטים הם האשמים במצב, או שמא ייתכן שהמלחמה ששלום מנהל נגד בנק ישראל מזה שנה, שכללה הכנת הצעת חוק מועצת נגידים שעלול לפגוע ביציבות הבנק המרכזי, תרמה גם היא לפיחות המהיר בשקל? 


 גם שלום מבין 


 כנראה שגם שלום מבין שיש קשר כלשהו בין הפיחות בשקל לבין חוק מועצת הנגידים. הראיה היא שלפני חודש הוא הגיש אותו לכנסת ולאחר כמה שעות משך אותו חזרה מבלי לנמק - ועד לעצם הרגע הזה לא החזיר אותו. האם ייתכן כי העצבנות הגוברת בשוק המט"ח תרמה משהו לעניין? 

 האם הביקוש הגדול לדולרים כולו מעשה ידיהם של הספקולנטים, או שמא ייתכן שגם לגניזה של רפורמת בן בסט והחלפתה ברפורמה חלקית שדוחה את מועד הורדת שיעורי המס בשיעור משמעותי ל-2008 היה חלק בעניין? 

 הרי עוד לפני שהוועדה הגישה שלשום את מסקנותיה הסופיות כבר התווה לה שלום את הכיוון: רק דברים "ישימים", שאינם שנויים במחלוקת, רק דברים שלא יקפיצו אף לא אחד מהגורמים האינטרסנטים החזקים בכנסת. 

 האם כל הסיפור הוא מזימה אפלה של ספקולנטים? או שמא ייתכן שהלחץ המאסיווי שהפעלת עם ראש הממשלה להורדה של 2% בריבית תרם גם הוא משהו לעניין? האם ייתכן שחיתוך הריבית ב-2% במכה, מהלך שעליו אתה בירכת, תרם משהו לערעור הביטחון של המשקיעים בבנק ישראל? 

 האם ייתכן שהפיחות נובע מכך שבנק ישראל נאלץ בחודשיים האחרונים לעשות פניית פרסה חדה במדיניות המוניטרית שלו לאחר ההלם וההפתעה שהוא זרה לפני חצי שנה בשווקים כשחתך את הריבית ב-2%? 

 האם הפיחות הוא  האם ייתכן שהפיחות נובע מכך שבנק ישראל נאלץ בחודשיים האחרונים לעשות פניית פרסה חדה במדיניות המוניטרית שלו לאחר ההלם וההפתעה שהוא זרה לפני חצי שנה בשווקים  כולו מעשה ספקולנטים תאבי רווחים קלים, או שייתכן כי חוסר היכולת או הרצון שלך ושל ראש הממשלה להפסיק את העברות הכספים האסטרונומיות לחרדים ולקבוצות לחץ אחרות - תרמו גם הן משהו לרצון של משקיעים רבים להחליף נכסים שקליים בדולרים? 

 האם ייתכן שהציבור עוקב אחר הדרך שבה מתנהלת המדיניות הכלכלית בממשלה ובכנסת ונחרד? האם ייתכן שיש משקיעים שבמצב כזה מעדיפים להעביר נתח מחסכונותיהם לחו"ל? האם לעובדה שההשקעות הזרות במשק יורדות מרבעון לרבעון יש גם משהו בעניין? 

 האם הפיחות בשקל הוא מעשה ידי הספקולנטים, או שאולי העובדה שישראל נמצאת במלחמה שאיש אינו רואה את סופה גם תרמה משהו לעניין? האם ייתכן שהמשקיעים בישראל ובעולם אינם מאמינים ביכולת של ההנהגה הנוכחית להתניע מחדש את תהליך השלום, ולכן התיאבון להחליף מטבע חוץ בשקלים קצת ירד בחודשים האחרונים?