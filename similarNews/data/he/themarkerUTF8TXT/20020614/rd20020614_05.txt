לוסנט (  LU  [11]  :NYSE)  הורידה את תחזיתה הרבעונית - החברה צופה שתדווח ב-23 ביולי על נפילה של 10%-15% בהכנסותיה לרבעון הפיננסי השלישי. 

 באופן פרדוקסלי, חדשות אלה מתקבלות במקביל לדיווחים שלוסנט עשויה לזכות במספר חוזים גדולים עם ספקיות שירות, למרות שתוצאות המגעים עדיין לא עמדו במבחן התוצאה. 

 וול סטריט בוחרת לגלות נימה זהירה. מניית לוסנט ירדה ביום חמישי ב-5.1%. 

 החברה אמרה גם שהיא צופה לרשום שיפור בהפסד הפרופורמה למניה. בדו"ח הרבעוני האחרון שפירסמה החברה בחודש אפריל, דיווחה לוסנט על הפסד של 20 סנט למניה, שכלל הוצאת מס חד פעמית של 6 סנט למניה. לנוכח העובדה שהפעם לא תרשום החברה הפרשה כזו, צופה לוסנט לרשום הפסד נמוך יותר למניה. 

 מניית לוסנט ב-3 השנים האחרונות 

 "אפשר שנצליח להשיג תוצאה טובה עוד יותר מ-14 סנט, אך בשל רמת ההכנסות הנוכחית עדיין מוקדם לומר", אמרה דוברת החברה. שירות הדיווח המקוון של חברת פרסט קול מדווח שהקוסצנזוס בקרב האנליסטים של וול סטריט עומד על הפסד של 10 סנט למניה. 


 צופה שיבה לרווחיות 


 החברה צופה גם כי תקצץ את מצבת כוח האדם, העומדת כעת על 56 אלף, לכ-50 אלף עד ל-30 בספטמבר (סוף שנת הכספים) באמצעות פרישה מרצון, מיקור ו"הפחתות נוספות של כוח אדם". לוסנט חותרת להגיע לאיזון "ברמת הכנסות נמוכה במקצת מ-4 מיליארד דולר", ועדיין צופה שיבה לרווחיות ב-2003. 

 לוסנט לא מסרה כל תחזית הכנסות בשיחת הוועידה האחרונה בהסבירה, זאת בתנאי השוק הבלתי צפויים. אך כעת חושבת מנכ"לית החברה, פטרישיה רוסו, ששוק הסלולר בצפון אמריקה ממשיך לשקוע. "ספקיות השירות ממשיכות להגביל את השקעות ההון על מנת לחסוך במזומנים", אמרה רוסו בהודעה שהוכנה מראש.  מקורות בתעשייה אומרים שלמרות המגבלות התקציביות, קיימת עדות מסוימת להמשך התקדמותה המרשימה של לוסנט במספר טכנולוגיות, ולחיזוק מעמדה מול המתחרות, כגון אלקטל. הפלטפורמה האופטית למבדה-יוניט מצליחה כנראה להתחרות בהצלחה בקור-דירקטור של סיינה. 

 לוסנט הודיעה עד עתה על שני ניצחונות בלבד ללמבדה-יוניט, האחד אצל ספקית של ספקיות בדרום קליפורניה והאחר ב-CLEC בסין. 


 מכשוליה של לוסנט 


 אך אנליסטים אומרים שהצלחות קטנות יחסית אלה אינן כל מה שלוסנט מבשלת ברגעים אלה. "הלמבדה-יוניט זוכה להצלחה יפה", אומר דייויד ג'קסון, אנליסט של מורגן סטנלי דין וויטר. הוא צופה שזה יבוא לידי ביטוי בחוזים קיימים עם ספקיות בארה"ב ובמערב אירופה. 

 ללוסנט יש סיכויים לחתום על מספר חוזים יוקרתיים להפסקת פלטפורמת הלמבדה-יוניט וציוד אופטי אחר לספקיות, ובמיוחד עם ורייזון. לונסט מנהלת גם ניסויי שטח עם דויטשה טלקום. ניסויים אלה ממשיכים להימצא בקשיים, אך אנליסטים אומרים שללוסנט יש סיכוי סביר לזכות לפחות באחד החוזים, אם לא בשניהם. 

 "מספר חוזים עומדים בקשיים, ואנו רואים גם הוספה של מחזורי הערכה חדשים", אומר פרנק דז'ובק, נשיא קומיוניקיישנס נטוורק ארכיטקס. הוא אומר שורייזון וחברת SBC מתכננות באופן אגרסיווי השקת רשתות אתרנט עירוניות ב-2003 עליהן מתכננת לוסנט להתחרות. 

 דז'ובק אומר שלוסנט ממשיכה לגרוף נתח נכבד של הכנסות ממוצרי קול, למרות שהוא מציין שהידיעות האחרונות שלוסנט מעלה את תעריפי האחזקה על מתגי קול ישנים יותר מעידה על העובדה שהספקית נתקלה במחסום בשל שימוש בציוד הישן והמצליח שלה. 

 אין ספק שעל לוסנט יש להתגבר על לא מעט מכשולים. למרות קבלת הפנים הטובה לה זכו אולי מוצריה, החוזים החשובים להם היא זקוקה הם עדיין מוטלים בספק. יתרה מכך, התחרות גוברת, במיוחד בתחום רשתות האתרנט העירוניות ורשתות אופטיות מסונכרנות (Sonet) בנות הדור הבא.