האשראי ממערכת הבנקאות, עולה מנתונים ארעיים שפורסמו היום על ידי בנק ישראל, ירד ביולי ל-665.8 מיליארד שקל, לעומת 676.4 מיליארד שקל ביוני. הירידה הזאת - 10.6 מיליארד שקל או 1.6% - היא החדה ביותר שנרשמה בשנים האחרונות. 

 הירידה נובעת בעיקר מירידה של 6.0 מיליארד שקל באשראי צמוד המט"ח, האשראי במט"ח והאשראי מחו"ל, שמקורה בעיקר בייסוף של כ-3% בשקל מול סל המטבעות בין יוני ליולי. הייסוף שחק את השווי השקלי של האשראי הזה, ולכן מדובר בעיקר בירידה הנובעת משינויי שער ופחות מהחלטות במערכת הבנקאות להקטין את היקף האשראי במט"ח - בין אם עקב מחסור במקורות ובין אם מחשש מפני סיכון הלקוחות. 

 אבל מה שמדאיג במיוחד הוא הירידה החדה - 4.0 מיליארד שקל - שנרשמה באשראי הלא צמוד: מ-185.5 מיליארד שקל ביוני ל-181.5 מיליארד שקל ביולי. זאת הירידה החדה ביותר שנרשמה זה זמן רב במגזר הצמדה זה. 



 ההתפתחות הזאת היא הביטוי הברור הראשון למחנק האשראי שהכלכלה הישראלית מידרדרת אליו.מחנק זה נובע מהידלדלות עודפי ההון של הבנקים - מה שגורם לירידת יכולתם להעניק אשראי חדש. הסיבה לכך היא הפסדי ענק שכל הבנקים רשמו, כל אחד במגזר בו הוא התמחה - תקשורת, היי-טק, נדל"ן, מלונאות, עסקות ממונפות וכד'. 

 צרפו נזילות נמוכה בבנקים, חשש מפני הפסדים נוספים, שוק איגוח מפגר, תשתית משפטית חסרה ועלות אלטרנטיווית גבוהה - ותקבלו מתכון למחנק אשראי מחמיר  מה שמגביר את מחנק האשראי הוא חששם של הבנקים מפני המשך המחיקות וההפסדים - מה שיכול, בהיעדר הזרמות הון חדשות, להקטין עוד יותר את יחסי הנזילות שלהם. 

 התייקרות אשראי - המכבידה על ההשקעות - היא דבר אחד, אבל מחנק אשראי הוא דבר אחר: מחנק אשראי הוא מצב שבו יש מחסור באשראי ללא תלות בריבית. לכן הוא מסוכן יותר. הסקטור העסקי תלוי באשראי הלא צמוד להישרדותו היומיומית, ובמצב שבו זמינות ההשקעות בהון קטנה במיוחד - כמו היום - הדבר נכון כפליים. 

 הבנקים לא חייבים להיות מקור האשראי היחיד לעסקים. איגוח - קבלת אשראי כנגד נכסים פיננסיים של תאגידים עסקיים באמצעות שוק ההון - הוא מקור חשוב אחד. למרות שעסקות איגוח נפוצות מאוד בשווקים מפותחים בעולם והשוק המשני לאשראי מפותח גם הוא, בישראל המצב אינו כזה. 

 סיבה אחת היא ככל הנראה מבנה השוק. רוב הקונים הגדולים בעסקות כאלה - גופים מוסדיים - נשלטים על ידי הבנקים, שבוודאי שאינם רוצים להיות שותפים לתחרות שתפגע בהם בצורה ישירה. למעשה, הרווחים של הבנקים מקופות הגמל שלהם הם ממקורות הנזילות החשובים ובעיקר היציבים שלהם.כמו כן, גופים מוסדיים אינם מתמחים במתן אשראי. לפיכך, הם זקוקים למתווכים שאינם בנקים ולמערכת דירוגים משומנת ואמינה - שאינה קיימת. 

 סיבה נוספת היא העלות האלטרנטיווית: התשואות באיגרות החוב הממשלתיות כל כך גבוהות ממילא, עד שקשה להתמודד איתן מבלי להסתכן. 

 סיבה רביעית היא סבך של בעיות משפטיות שעוד לא נפתרו במידה שתאפשר תשתית משפטית נאותה כדי שגופים כל כך שמרניים כמו גופים מוסדיים ירגישו נוח להלך עליה. 

 צרפו את כל המרכיבים האלה - נזילות נמוכה בבנקים, חשש מפני הפסדים נוספים, שוק איגוח מפגר, תשתית משפטית חסרה ועלות אלטרנטיווית גבוהה - ותקבלו מתכון למחנק אשראי מחמיר ולזמינות נמוכה של מקורות מימון חוץ בנקאיים. 

 נתוני יולי עשויים אומנם להמריץ את התפתחותו של שוק אשראי משני, אבל מכיוון שמדובר בתהליך ארוך טווח, טובים יותר הסיכויים לכך שהם עלולים להתברר כניצן הראשון של מחנק אשראי אמיתי בכלכלה הישראלית - מחנק אשראי שיכביד על העסקים, שיביא להגדלת האבטלה, שיביא להאצת הנסיגה בתוצר, שתעצים את מחנק האשראי. 


 קישורים נוספים 
 לראשונה: ירידה חדה של 11 מיליארד שקל בהיקף האשראי במשק  [10]