השבוע ייאלצו המשקיעים להסתפק במספר דו"חות רבעוניים של חלק מהקמעונאיות הגדולות בארה"ב מאחר שלא צפויות הודעות של הפדרל ריזרב או הרשות לניירות ערך של ארה"ב. שיא עונת הדו"חות כבר מאחורינו ולאחר השבוע הנוכחי, יהפוך שטף הדו"חות לזרזיף. 

 אך עד שהוא יעבור, צפויים השבוע לצאת דו"חותיהם של ענקיות ה-DIY הום דיפו (סימול HD) ו- Lowe's (סימול LOW). 

 רשת הצעצועים טויס-אר-אס (סימול TOY), ענקית הציוד המשרדי, סטייפלס (סימול SPLS), רשת הלבוש לימיטד ברנדס (סימול LTD) ורשת הספרים בארנס אנד נובל (סימול BKS) יפרסמו גם כן את דו"חותיהן השבוע. 

 בשבוע שעבר התעלם השוק במקצת מדו"חות של חברות דוגמת וול מארט (סימול WMT) , טארגט (סימול TGT), ג'יי. סי. פני (סימול JCP) וגאפ (סימול GPS), מאחר שהתמקד בפגישת ועדת השוק הפתוח הפדרלית ובמאות החברות שנדרשו לאמת את תוצאותיהן הפיננסיות בפני הרגולטור. 

 השבוע, לעומת זאת, המחסור בארועי מקרו כלכליים יעניק לקמעונאיות את תשומת הלב לה הן מקוות, אך מספר חברות היי-טק עלולות לגנוב חלק מהכותרות. 

 יצרנית ציוד הרשתות האופטיות  סיינה (  CIEN  [10]  :NASDAQ)  צפויה לפרסם השבוע, איתה תפרסם יצרנית הציוד הרפואי מדטרוניק (סימול MDT) ויצרנית התוכנה נובל (סימול NOVL). 

 זהו השבוע הראשון בחודש בו הלו"ז הפיננסי נרגע במקצת. הנתונים היחידים שעשויים לעניין הם דו"חות המסחר הבינלאומי לחודש יוני, מדד המדדים העיקריים ליולי, דו"ח דרישות התעסוקה השבועי ואולי גם רכישות ומכירות אג"ח ממשלתיות.