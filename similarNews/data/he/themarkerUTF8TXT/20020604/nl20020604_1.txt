גיוס הון הוא תמיד הזדמנות לחברה המגייסת, אבל הרבה פעמים הוא גם הזדמנות ללקוחה של החברה המגייסת. 

 אתמול השלימה חברת התוכנה האמריקאית Plumtree גיוס של 42.4 מיליון דולר לפי שווי של כרבע מיליארד דולר אחרי הכסף. החברה עדיין מפסידה כמובן, אבל היא סיימה את 2001 עם הכנסות של יותר מ-80 מיליון דולר. 

 Plumtree פועלת בענף המכונה "Corporate Portals" - פורטלים ארגוניים המסייעים לשיפור הקשר והשליטה בין ארגונים לבין עובדיהם. Plumtree היא אחת משלוש החברות הגדולות הפועלות בענף. השתיים האחרות הן  סאפ (  SAP  [10]  :NYSE)  (SAP) ו  יבמ (  IBM  [11]  :NYSE)  , שתיהן חברות ציבוריות ורווחיות, המצוידות גם הן בדי מזומנים כדי לנסות ולכבוש נתח גדול ככל האפשר מהשוק הזה. 

 שלושתן עובדות עם חברה אחת המספקת להן פתרונות לשימוש בפורטלים הארגוניים גם כאשר העובדים אינם מחוברים לרשת, כלומר מאפשרים לעבוד בפורטלים האלה באוף-ליין. 

 החברה הזאת היא כמובן  בקווב (  BWEB  [12]  : NASDAQ)  הישראלית, שהמוצר שהיא פיתחה נקרא ProactivePortal. הכסף החדש שהוזרם ל-Plumtree יאפשר לה להרחיב את מאמצי השיווק וההחדרה שלה - מה שישחק כמובן גם לידיה של בקווב. 

 ההיסטוריה של בקווב חופפת במידה לא מבוטלת עם ההיסטוריה של חברות האינטרנט וחברות הסטארט אפ בכלל. 

 בקווב צמחה בתוך קבוצת BRM עוד לפני התנפחות בועת האינטרנט כחברה שהתמחתה בטכנולוגיות "Push" - טכנולוגיות לדחיפת מידע ללקוחות קצה באמצעות האינטרנט. 

 ברקת, שקיבל את השאלה בחיוך, שוב אופטימי - כמו בכל ההתבטאויות שלו בעבר. רק הזמן יאמר אם זאת אופטימיות מהסוג שנחרט בזיכרון כניתוק מוחלט מהמציאות במקרה של כישלון, או מהסוג שנזכרים בו בהערצה אם חברות הופכות להצלחה  ביוני 1999, כמעט שנה לפני התנפצות הבועה, גייסה בקווב בוול סטריט 120 מיליון דולר לפי שווי של 670 מיליון דולר. בהמשך התנפח שווי השוק של החברה לכמיליארד דולר ושווי המניות שבידי המנכ"ל והמייסד אלי ברקת התנפח לכ-100 מיליון דולר. 

 עד מהרה, טכנולוגיית ה-Push התבררה כבלוף עסקי, כלומר כטכנולוגיה שלא ניתן למכור אותה ולהציג עודף הכנסות על פני הוצאות. גם השימושים הבנאליים שלה, הלא עסקיים, לא נקלטו בשוק. לפחות לא במתכונת שפעם חזו. 

 לולא גייסה בקווב כל כך הרבה כסף, היא היתה בוודאי נסגרת לפני לפחות שנתיים, אבל מכיוון ששפר עליה מזלה, תחת זאת החליפה מודל עסקי תוך שימוש בטכנולוגיה הבסיסית שבה השקיעה לא פחות מ-60 מיליון דולר. 


 מדוע עזבתם את השווקים שבהם פעלתם קודם? 
 ברקת: "עשינו את זה כי המוצר שלנו הפך להיות בלתי מתוקצב בארגונים. אנשי המכירות שלנו הלכו לחברות, הציעו להן את הטכנולוגיה שלנו והסבירו שההשקעה בה תחזיר את עצמה. הנציגים של אותן חברות לקחו את אנשי המכירות שלנו למחסניהן והצביעו על ערימות של תוכנות שנחו על מדפים גדולים ואמרו להם: 'כל אלה טכנולוגיות שהיו אמורות להחזיר את עצמן. אנחנו בכלל לא משתמשים בהן'. כל זה הביא כמובן לנפילה די מהירה בהכנסות החברה". 

 אין ספק, המספרים מדברים בעד עצמם: הכנסות החברה ירדו בהדרגה ובשיטתיות משיא של כמעט 12 מיליון דולר ברבעון השלישי של 2000 לשפל של 2.3 מיליון דולר ברבעון הראשון של 2002. 

 לפני יותר משנה הגיעו בבקווב להכרה שמדובר במגמה שתוכל להתהפך רק כאשר יימצא בסיס חדש להכנסות, ולכן החלו במגמה מואצת של קיצוץ בהוצאות שהביאה לירידה בהפסדים משיא של 11.6 מיליון דולר ברבעון השני של 2001, שהיה הקשה ביותר שעבר על החברה, ל-5.7 מיליון דולר ברבעון השני של 2002. בין לבין, שקדה החברה על המוצר החדש שלה - ה-ProactivePortal, שהושק לראשונה בתחילת 2001. 


 למה הגעתם דווקא לשוק הזה? 
 "הפורטל הארגוני הוא פרויקט אסטרטגי של ארגונים רבים שרוצים לחבר את כל מערכות ה-back end שלהם לנקודה אחת. היישום העיקרי שסביבו בנינו מוצר הוא גישה לא מקוונת לפורטלים - יישום שמאפשר לעבוד בפורטל הארגוני כשאתה לא מחובר, כמו שניתן לעבוד על האי מייל כשאתה במטוס. 

 "היתרון שלנו בשוק הזה נובע מהצורך לבצע סינכרון בין המחשב של העובד לבין המידע האגור במערכות המידע של הארגון. לפעמים מדובר במאות של מגה-בייט למשתמש - כמות מאסיווית של מידע. כדי לענות על הצורך הזה, לקחנו את תשתית הדחיפה שלנו ועשינו לה אינטגרציה לעולם הפורטלים. כך עשינו אותם ל-Offline-enabled. 

 "התחלנו למכור את המוצר בינואר. אנחנו באמצע הדרך ומוקדם לקבוע, אבל יש תוצאות מרשימות. למרות שמחזור המכירות בשוק שלנו הוא 6-9 חודשים, הצלחנו לסגור שתי עסקות בתוך שלושה חודשים. כמות ההזדמנויות בקנה גדלה בצורה מרשימה. יש לנו הזדמנות משמעותית לעלייה במכירות בחצי השני של השנה. 

 "יש לנו שני הישגים עסקיים מרשימים. הראשון הוא שהאנליסטים של התעשייה, המגדירים את הפורטלים הארגוניים כ-must have, סבורים שאנחנו המובילים בענף הזה. השני הוא הקשרים שיצרנו עם שלושת השחקנים השולטים בענף, שמציגים אותנו ללקוחות כספקים המועדפים של פתרונות האוף ליין". 


 ומה עם תחרות? 
 "אין ממש מוצר זהה לשלנו אבל יש שני סוגי תחרות. הראשון הוא מעולם האלחוט, אבל זאת תחרות לא ממשית מכיוון שבעולם הארגוני הסטנדרטי לאנשי המכירות יש מחשבים נישאים. חברות גם לא משקיעות בפלטפורמות חדשות. הסוג השני של תחרות הוא מצידם של כמה סטארט אפים. אחד מהם iOra, המעסיק כשמונים איש. לא פגשנו אותם בשוק אבל הם מסתובבים בכל מקום. שמענו מהשותפים שלנו שהם חסרים ברמה הטכנולוגית. מכל מקום, השותפים שלנו כבר בחרו". 


 עם יבמ יש לכם הסכם resell, המאפשר ליבמ למכור ישירות את המוצר שלכם. האם יהיו לכם הסכמים כאלה גם עם SAP ו-Plumtree? 
 "בעולם הנוכחי, השותפים נושאים בחלק מעלות החדרת המוצר - מה שלא היה במוצר הקודם. יש לנו כוונה להגיע להסכמים כאלה גם עם שתי החברות האלה, אבל אין לי עדיין מה לחדש בנושא". 

 מכירות המוצר הישן של בקווב - הנקרא e-Accelerator ומקל על הקשר בין ארגונים לאנשי השטח שלהם - עדיין לא התאפסו, אבל הן במגמת ירידה ברורה - כל המכירות ברבעון הראשון של 2002 היו של ה-e-Accelerator. בקווב גם משקיעה הרבה פחות מאמצים ומשאבים בפיתוח. 

 "זה שיש לנו כסף בבנק זה לא סיבה ללכת ולשרוף אותו, כמובן, אבל יש לנו מודל טוב. כל הסימנים מצביעים על כך. תעצום את העיניים ותגיד לי אם אתה חושב שלא יהיו פורטלים ארגוניים שאין להם יכולות אוף ליין"  המכה הגדולה ביותר שספגה החברה בענף זה הוא אי חידוש הסכם עם SAP, שבמסגרתו שילמה חברת התוכנה הגרמנית לבקווב מדי שנה 10 מיליון דולר תמורת הזכות לשלב את המוצר שלה במערכות ה-CRM של SAP. הציפייה היא כי SAP תעדיף לעבור למודל של חלוקה בהכנסות. 

 גם כאן לברקת אין עדיין מה לחדש: "יש סיכוי שנחזור למודל של 10 מיליון דולר אם כי לא מיד, אבל אני מאמין שזה יעבור לחלוקת הכנסות. אנחנו מקווים שיהיה לנו מה להכריז בסוף הרבעון. בינתיים אנחנו מתחזקים את ה-e-Accelerator ומוסיפים פונקציונליות. אנחנו נרצה לשדרג את המוצר בתוך מערכת ה-CRM שלהם". 


 איך יתפתחו ההכנסות שלכם בעתיד? 
 "ברבעון הקרוב תהיה עלייה של 15%-20% בהכנסות ממכירות, כשמרבית ההכנסות יהיו מהמוצר הישן. אנחנו מצפים להגיע ליעד של איזון תקציבי בסוף השנה או לכל היותר בתחילת השנה הבאה ומצפים שההוצאות שלנו בשלב האיזון התקציבי יהיו כ-6.5 מיליון דולר". 

 ברבעון הראשון של 2002 הסתכמו העלויות התפעוליות של בקווב ב-8.3 מיליון דולר. מדברי ברקת עולה אם כן כי החברה מתכננת לקצץ עד הרבעון הרביעי של 2002 או הרבעון הראשון של 2003 עוד כשני מיליון דולר בהוצאות. 


 אי אפשר הרי להוריד בהוצאות בלי סוף. 
 "בוודאי. לא נוכל לרדת מתחת להוצאות של 6 מיליון דולר ברבעון. מתחת לזה אנחנו נתחיל לשלם מחיר כבד". 


 איך ישתנה תמהיל ההכנסות שלכם? 
 "אנחנו מצפים שבסוף השנה, למעלה מ-75% מההכנסות יבואו מהמוצר החדש ושבערך שליש מההכנסות יגיע מהשותפים. בטווח הארוך יותר זה יהיה בערך חצי-חצי". 

 ברקת מעריך אם כן כי ההכנסות ברבעון הרביעי של 2002 או הרבעון הראשון של 2003 יסתכמו בכ-6.5 מיליון דולר, מזה כ-2 מיליון דולר מכירות שיבוצעו בעיקר על ידי יבמ, SAP ו-Plumtree. 


 שיניתם מודל יותר מפעם אחת, הפסדתם כמעט 100 מיליון דולר מהכסף שהושקע בכם. לא הגיע הזמן לזרוק את המגבת ולהחזיר מה שנשאר למשקיעים? 
 "זה יהיה ממש פשע כלפי החברה והמשקיעים. יבמ ממליצה על המוצר שלנו וחברות הייעוץ גרטנר ומטה-גרופ ממליצות על המוצר שלנו. צוות ההנהלה של החברה ראוי לשבח על תגובתו לשינויים בשוק. 

 "זה שיש לנו כסף בבנק זה לא סיבה ללכת ולשרוף אותו, כמובן, אבל יש לנו מודל טוב. כל הסימנים מצביעים על כך. תעצום את העיניים ותגיד לי אם אתה חושב שלא יהיו פורטלים ארגוניים שאין להם יכולות אוף ליין. 

 "למרות שהשוק מתמוטט והמניה יורדת, בקווב הצליחה לעשות טוב. למה שאני אגיע למסקנה שצריך לסגור"? 

 ברקת, שקיבל את השאלה בחיוך, שוב אופטימי - כמו בכל ההתבטאויות שלו בעבר. רק הזמן יאמר אם זאת אופטימיות מהסוג שנחרט בזיכרון כניתוק מוחלט מהמציאות במקרה של כישלון, או מהסוג שנזכרים בו בהערצה אם חברות הופכות להצלחות.