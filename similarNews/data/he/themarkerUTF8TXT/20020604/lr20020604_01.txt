האם תחום האינפיניבנד דועך? חס וחלילה,  אומרת מלנוקס טכנולוגי'ס  [11]  . השבוע צפויה החברה להכריז על מתאם דור שני בשם אינפינהוסט, שלדברי חברת הסטארט אפ הוא שבב הסיליקון בעל הביצועים הטובים ביותר מסוגו כעת בשוק. 

 השבבים החדשים של מלנוקס, מגיעים לשוק לאחר  שאינטל  (  INTC  [12]  :NASDAQ)  אמרה כי ביטלה תוכניות לייצר שבבי אינפיניבנד - סימן מדאיג לכך שהטכנולוגיה הזו מאבדת גובה. אולם קווין דיירילינג, סגן נשיא מלנוקס לשיווק מוצרים, אומר כי החלטתה של אינטל לבטל את מוצרי אינפיניבנד שלה, אינה מכה לטכנולוגיה זו כלל וכלל. 

 "היה ברור כי אינטל הפנתה אנשים אלינו ואל IBM לצרכי שבבי אינפיניבנד", הוא אומר. "העובדה ששחקנית אחת ברמת הסיליקון החליטה שהיא לא חלק מהעסק... מבחינתו היא לא בעיה עבור האינפינבנד כולו". 

 הוא מציין גם כי  סאן מיקרוסיסטמס (  SUNW  [13]  :NASDAQ)  ,  דל  (  DELL  [14]  :NASDAQ)  ומיקרוסופט נשארו מחויבות לתמיכה באינפיניבנד בעתיד. 

 למעשה, אומר דיירילינג, יציאה של אינטל משוק שבבי האינפיניבנד היא דבר טוב לכולם. יותר מדי ספקי שבבים בשוק מצופפים אותו מדי והופכים אותו לבלתי יעיל, הוא אומר, בהוסיפו, "כולנו היינו לפני אינטל בלאו הכי". 

 אינטל מודעת היטב לעובדה זו, וצפויה להרוויח יפה מהצלחתה של מלנוקס. אינטל קפיטל השתתפה בכל סיבוב של מימון שקיבל הסטארט אפ - סך 89 מיליון דולר עד כה. בפברואר קיבלה החברה מימון של 56 מיליון דולר בסיבוב שלישי בהובלת בסמר ונצ'ר פרנטרס. למלנוקס יש מספיק מזומנים כדי לפעול עד שתגיע לרווחיות, אומר דיירילינג, למרות שהוא אומר כי אין מועד לנקודה זו. 

 האינפיניהוסט MT23108 של מלנוקס, הכולל 2 פורטים של 4x (10 גיגביט לשנייה), מבוסס על ארכיטקטורה שונה לחלוטין ממוצרים קודמים שלה. עיקר היתרון, אומר דיירילינג, הוא שיש בו שמונה SerDes משולבים בשבב אחד. התקן האינפינבנד הקודם של מלנוקס דרש שני SerDes חיצוניים, שסיפקה לה ויטס. 

 בנוסף, מלנוקס הוסיפה בקר זכרון שמחוץ לשבב, אשר מסוגל להגדיל את מספר החיבורים החיצוניים למקסימום תיאורטי של 16 מיליון התקנים. ל-MT23108 יש ממשק PCI-X שיכול לשמש גם כמארח וגם כמתאם ערוץ ייעודי, אומרת החברה. 

 אולם עד כה היתה למלנוקס רק הצלחה שיווקית אחת: JNI, אשר מפתחת מתאמי אינפינבנד. דיירילינג אומר כי מלנוקס צפויה להכריז על כמה לקוחות חשובים נוספים בשלושה עד ששת החודשים הבאים, ואומר כי יצרנים אלה יתחילו לייצר שרתים מבוססי אינפינבנד ברבעון הרביעי של 2002. 

 בין היישומים מבוססי האינפיניבנד הראשונים שיביאו לקוחות אלה לשוק, לפי ציפיות מלנוקס, נמצאים מסדי נתונים צביריים. דיירילינג אומר כי IBM ואורקל הדגימו כי מסדי הנתונים שלהם מפגינים ביצועים טובים ב-40%, כאשר השתמשו באינפיניבנד במקום בגיגביט אתרנט. 

 "אנחנו צריכים להתקדם מעבר להצגת היישומים, ולהדגים את השיפור בביצועים", הוא אומר. "אנחנו צריכים לממש את ההבטחה של האינפיניבנד". כמובן, קשה יותר לעשות זאת כשחברה גדולה כמו אינטל נסוגה. אולם מלנוקס, ואחרות מאמינות כי לאינפיניבנד יש די תנופה כדי לא רק לשרוד, אלא גם לשגשג.