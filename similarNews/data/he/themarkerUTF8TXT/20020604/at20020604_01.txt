אם אתה חייב אלף שקל לבנק - אתה בבעיה; אם אתה חייב מיליון שקל - הבנק בבעיה, אומר הפתגם הידוע. אין כמו צרות שוק התקשורת הישראלי בשנה וחצי האחרונות כדי לחדד מצב זה. חברות התקשורת, אשר עסקו בשנתיים האחרונות בהשקעות נרחבות בתשתית על מנת לצעוד קדימה, גילו כי השקעות אלו הצעידו אותן על פי תהום.  בנק לאומי (  לאומי  [10]  : ת"א)  , לצערו, מוביל בימים אלו את רשימת הנושים של חברות תקשורת שנקלעו לבעיות, ונאלץ לרשום הפרשות כלליות של כ-1.8 מיליארד שקל בחמשת הרבעונים האחרונים. ההערכות הן כי מרבית הסכום נובעת ממחיקות בגין מספר מצומצם יחסית של חברות תקשורת. 

 המשקיעים המתעניינים ברבעונים הבאים נושאים עיניהם לאנליסטים, בתקווה שיאירו את העתיד עבורם ויקטינו את חוסר הוודאות. האנליסטים ממשיכים מצידם להעריך כי ההפרשות לחובות מסופקים צפויות להמשיך להיות הגורם העיקרי המשפיע על רווחיות הבנקים. השאלה שעולה היא עד כמה? 

 ברבעון הראשון של 2002 דיווחו הבנקים על המשך הפרשות מוגדלות, אך באופן מפתיע דיווח בנק לאומי על הפרשות של 353 מיליון שקל - סכום נמוך משמעותית מהצפוי. ההפרשות המוקטנות של לאומי אינן עולות בקנה אחד עם ההערכות כי הבנק חשוף יותר ממתחרו,  בנק הפועלים (  פעלים  [11]  : ת"א)  , לחובות שמקורם בחברות תקשורת. 

 אתמול פירסמה חברת הדירוג מעלות ניתוח של איכות תיק האשראי של בנק לאומי, כחלק מדירוג שטרי ההון של הבנק שיונפקו במהלך השנתיים הקרובות. בדו"ח זה כותבים כלכלני מעלות כי האשראי הבעייתי במערכת הבנקאית הישראלית גדל בשנת 2001 ב-37%. הגידול בחובות הבעייתיים של בנק לאומי בתקופה זו היה 55%, כלומר הבנק חשוף לחובות בעייתיים בשיעור גבוה משמעותית מהמקובל בענף הבנקאות. כדי להדגיש את הנקודה, מוסיפים במעלות כי מגזרי התקשורת ושירותי המחשב מהווים 4.7% מכלל סיכוני האשראי של בנק לאומי, לעומת 4.1% בבנק הפועלים. 

 במעלות מציינים כי הסיבה העיקרית לכך שבנק לאומי חשוף יותר לסיכוני אשראי הנובעים מחברות תקשורת היא דווקא מבנה הבעלות של בנק הפועלים. הבנק, הנשלט על ידי קבוצות אריסון ודנקנר, מוגבל מבחינת היקף האשראי שהוא יכול לתת לחברות הקשורות לבעלי השליטה בו, דוגמת  מתב (  מתב  [12]  : ת"א)  ופרטנר (  PTNR  [13]  : NASDAQ)  . לפיכך, התמזל מזלו של הפועלים, ותיק האשראי שלו לחברות תקשורת הוגבל על ידי הממונה על הבנקים. 

 כדי להאיר מעט את מצב האשראי של בנק לאומי, להלן ריכוז הערכות לגבי חובות לבנק של מספר גופי תקשורת, בישראל ובעולם, אשר נמצאים בקשיים. ברשימה כלולים חברת תבל ומיזם סטארבנד, שכבר החלו בהליכים משפטיים להגנה מפני נושיהם; חובות גד זאבי בגין רכישת מניות  בזק (  בזק  [14]  : ת"א)  , אשר הוגשה בגינם תביעה למינוי כונס נכסים על ידי הבנק; חובות חברת YES, אשר מפסידה כ-200 מילין שקל ברבעון ואינה צפויה לעבור לרווחים לפני 2006; GVT, אשר רושמת הפסדים כבדים ונמצאת בבעיית חובות כבדים לספקים, ובעלי מניותיה לא מזרימים כסף; ו  גילת (  GILTF  [15]  : NASDAQ)  אשר נושאת בנטל חוב גבוה מאוד מאז הנפקת אג"ח של 350 מיליון דולר והרעה בפעילותה. 



 החובות המקוריים שחברות אלו חייבות לבנק לאומי עומדים, על פי הערכות, על כ-3.2 מיליארד שקל. מתוך כך הפחיתו בבנק במהלך שנת 2001 והרבעון הראשון של 2002 כ-735 מיליון שקל. סכום זה מהווה הערכה שמרנית מאחר שהוא כולל את הסכום שהפריש הבנק בשנת 2001 עבור חובות של חברות תקשורת ושירותי מחשב, וכן את כל הסכום שהופרש ברבעון הראשון של 2002 עבור כל ענפי המשק (בהנחה כי כל ההפרשה היתה בגין חברות תקשורת). לאחר הפחתה זו מסתכמים החובות הלא מופחתים של חברות התקשורת בכ-2.5 מיליארד שקל. 

 עד כאן העבר, ומכאן והלאה הערכות לגבי העתיד. בנשואה זנקס מעריכים כי סך ההפרשות של בנק לאומי ב-2002 צפוי להגיע לכ-2 מיליארד שקל. בהנחה שהמשק הישראלי אינו צפוי להראות שיפור ניכר בתוצאותיו בשנה הקרובה - שלא לדבר על הרעה - רמת ההפרשות של מגזרי המשק אינה צפויה להשתנות. לפיכך, יופרשו בבנק לאומי כ-300 מיליון שקל נוספים בשלושת הרבעונים עד תום השנה עבור ענף התקשורת ושירותי המחשב. מכאן, שהחובות הלא מופחתים של החברות האמורות לבנק לאומי צפויים להסתכם ב-2.2 מיליארד שקל בתום שנת 2002 (הכל בהנחה שמרנית). 

 מה שנותר עתה למשקיעים הוא לשאול את עצמם: האם הפחתה מקסימלית של 23% שביצע בנק לאומי בגין החובות של חברות התקשורת לעיל בתום הרבעון הראשון, או 33% בתום שנת 2002 כולה, משקפת את רמת הסיכון של חברות אלו, או שלא.