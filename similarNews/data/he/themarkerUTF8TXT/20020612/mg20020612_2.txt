תדירות מהלכי M  (מיזוגים ורכישות) צפויה להיות כעת גבוהה יותר כשחברות מובילות נלחמות על שמירת נתח שוק תוך חיפוש אחר כיוונים אסטרטגים מקוריים. 

 אל על, בזק וצים מחפשות כולן כאחת אחר שותפים. סלקום רוצה לתקוף את בזק וערוץ 10 לא הצליח לחבור עם ערוץ 3 אבל בסוף מתמזג בכל מקרה עם שידורי עדן. בינתיים, חברות הכבלים התמזגו להן ובנקים גדולים מנסים להרשים אותנו תוך זיגזוגים מהירים בניסיון למכור או לקנות בנקים קטנים יותר. 

 חברת הייעוץ KPMG מעריכה ש-83% מכל עסקות מיזוג ורכישה נכשלות בניסיון לייצר יתרונות כלשהם לבעלי המניות, והאמת שחצי מהעסקות אפילו הורסות את ערך החברות! מנסיוננו - כ-17% מהמיזוגים שאכן מצליחים קושרים את ההצלחה ישירות לכוחו של המותג להוביל תהליך של מיזוג ורכישה. 

 עם השלמת המיזוג, הדגש עובר למהירות - ולא למשקל; לקהילה - ולא לחטיבה; לעתיד - ולא לעבר. התפיסה התרבותית הגלובלית מתעצמת והבדלים מצטמצמים במהירות, ולפיכך מה שהחברה יוצרת כרגע חשוב בהרבה ממה שהיא מורישה. 

 כשדיימלר-בנץ וקרייזלר התמזגו בעסקה של כ-25 מיליארד דולר, היתה התנגשות של סטנדרטים. לקוחות התבלבלו. מכוניות גרמניות יהיו זולות יותר או שיהיו מכוניות אמריקאיות בסטנדרט גבוה יותר? אף אחת מהאפשרויות. 

 למזג את הטוב ביותר ואת הגדול ביותר לא תמיד עובד, אפילו אם עכשיו חסכנו קצת בכוח אדם, משאבים כאלו נגמרים במהירות בשל עלות הבנייה של המיזוג החדש. 

 השורה התחתונה היא כנראה לא גודל, אלא יצירת ישות חדשה - אולי דרך שילוב של חברות מאד שונות מסקטורים שונים אבל תמיד מוגדרות כמו שצריך ומונהגות על ידי מותג מטריה אחד. 

 הישות החדשה תהיה משולבת במותג. אפשר לשכוח את התפיסה הישנה של הקשר בין המותג למוצר. באופן מכריע, מותג חייב לעמוד מאחורי רעיון גדול יחיד היוצר משיכה המונית. הרעיון יכול להיות אבסטרקטי, אבל הוא חייב להיות פשוט, אמיתי וייחודי. 

 נייקי מציעה דוגמא ברורה. לדור של צרכנים המותג אומר הרבה יותר מאשר רק נעליים סטייליסטיות. המותג שולח מסר ישירות לעירוני "התפרן", שנכשל במערכת החינוכית המקרטעת ומרגיש שהוזנח על ידי החברה. המסר "just do it" מתכוון ל"אם באמת תרצה - תוכל להשיג כל מה שתאחל לעצמך". 

 ההשלכות של כוח המותג משנות את הדרך בה ארגונים מתייחסים להתרחבות. מנוהל כמו שצריך, המותג יכול בפירוש למנף בסיס רחב יותר ויותר של פעולות עסקיות, לייצר רווח ולהעצים את ערך החברה. אם הרעיון מאחורי המותג הוא נכון, הצרכנים המיועדים יילכו בעקבותיו. 

 מספר חברות עם ראייה ארוכת טווח הראו את הדרך. רק 20% מעסקי חברת סוני, למשל, מתרכזים במוצרים לא מתכלים. השאר מכוונים למינוף כוחו של המותג, החל מסרטים ועד לבנקאות מקוונת. 

 ממבט ראשון, החיבורים הללו אולי לא מובנים כל כך, אבל מה שחשוב הוא שהקומבינציה של הרעיונות יוצרת ניצול מרתק - ניצול של אחת את עוצמתה של השנייה. דוגמא טובה היא כיצד חברת קטרפילר הרחיבה את המותג מלהיות רק ספק של מכונות לעבודות עפר ליצרנית נעליים מעולות ומצליחות, המעוצבות באופן ייחודי המעביר את תחושת הקשיחות הייחודית של המותג. 

 אז איזה מבין חברות הסלולר בישראל יכולה אולי לחשוב על חיבור עם, לדוגמה, פיאג'ה - כדי ליצור את המכשיר הסלולרי האולטימטיווי שיעלה 5,000 דולר? האם מי-עדן צריכה לחבור עם יצרן של וויסקי מאלט איכותי ליצירת שילוב ייחודי של מים מינרלים ו-וויסקי לכדי משקה מקורי טהור? האם חברת גלי יכולה עכשיו להצטרף לאיזו חברת תוכנה או חברה סלולרית וביחד להציג נעליים חדשות המקושרות לפי.סי או לרשת שתמדוד את קצב הלב ותחשב את נתוני ההליכה, או איזה נתון שבא לכם? מהו הרעיון הגדול שיספיק ליצירת כוח מותגי מאוחד שיאפשר הצלחת מיזוגים יחודיים כאלו? על אילו עוד דוגמאות מקוריות תוכלו לחשוב? 

 אם גודל הוא אינו מכשול בדרך למיזוג או רכישה, ארגונים יאוחדו ליצירת משהו שונה לחלוטין כדי ליצור אופקים חדשים להצלחה. לפיכך, חשיבה מחדש על הפן המותגי יהיה הפקטור העיקרי בהחלטה על מיזוג או רכישה. מותג הוא לא חלק מהעסקה. המותג הוא העסקה. 


 מייק אמרי הוא שותף בסוכנות המיתוג הרב-לאומית וולף-אולינס ומנכ"ל ברנד סנטרל (ישראל), חברת ייעוץ למיתוג