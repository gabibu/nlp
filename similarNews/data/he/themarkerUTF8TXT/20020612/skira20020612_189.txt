הפרה של עלית, המלווה אותנו עשרות שנים, משנה צורה או לפחות תסרוקת. מסע הפרסום המלווה את השקת קו המוצרים החדש של השוקולד, בטעמים שונים, מספר שהפרה עשתה פן, שינתה לוק, צבעה ריסים, הלכה לשיעורי מחול אירובי ובקיצור - התאימה את עצמה לטעם של המאה ה-21. שוקולד פרה הוא מותג המזוהה עם עלית שנים רבות. הוא כנראה שווה הרבה כסף, שאלמלא כן החברה לא היתה משקיעה כל כך בקידומו. כמה שווה המותג? מי שיחפש בדו"חות הכספיים של עלית יתקשה למצוא תשובה לגבי ערך הפרה, או מידע לגבי ערכי הנכסים הלא מוחשיים האחרים של החברה. 

 כך בדיוק קרה לגבינת הקוטג' של תנובה - "הגבינה עם הבית". ההצלחה המתמשכת של המוצר הבסיסי עודדה את תנובה להפיץ בשוק קוטג' עם תוספות - מזיתים ועד ירקות איטלקיים. כמה שווה המותג? האם ניתן להעריך אותו לקראת הנפקה של תנובה או מכירת קו המוצרים? אין לדעת. הנכס הבלתי מוחשי עדיין לא הוערך. 

 וכמה שווה תוכנית הרדיו המוערכת "ציפורי לילה", המשודרת במשך שנים בכל לילה בחצות בגלי צה"ל, אם יוחלט על הפרטת התחנה או על סגירתה, תוך מתן היתר למכור למתחרים את התוכניות המובילות שלה? איך מחשבים זאת? לפי סקרי האזנה, איכות המגישים, או אולי לפי מספר קטעי העיתונות שצברה התוכנית במשך השנים שבהן היא משודרת? במלים אחרות, כיצד מחשבים נכסים בלתי מוחשיים? 

 משלוש הדוגמאות הללו ברור כי קיים פער עצום בין החישובים הקלאסיים להערכת נכסים מוחשיים, לבין חישובים הכוללים גם נכסים בלתי מוחשיים. כאשר ראשי קבוצת הכדורגל של הפועל תל אביב, משה תאומים וסמי סגול, החליטו להנפיק את הקבוצה בבורסה בתל אביב, הם ביקשו לתת לנכס הבלתי מוחשי "הפועל תל אביב" ערך כספי הגדול יותר מסך שוויים של השחקנים. 

 הפרופ' לחשבונאות ברוך לב, שמאמרים פרי עטו על הפרשה פורסמו בעיתונות הכלכלית הבינלאומית בחודשים החולפים, גורס כי סוגיית הנכסים הבלתי מוחשיים יכולה להסביר גם את הקריסה של אנרון. לב גורס כי מעיון מעמיק במאזני אנרון ניתן היה לנחש שמשהו מוזר מתרחש בחברה. 


 החשבונאות הקלאסית מפגרת אחר עולם העסקים הדינאמי 


 לב בדק את השקעות אנרון בנכסים בלתי מוחשיים בחמש השנים שקדמו להתמוטטותה, כפי שהן משתקפות במאזניה, והופתע לגלות כי בתקופה זו החברה לא השקיעה במו"פ, לא רכשה טכנולוגיות ולא השקיעה בהכשרת עובדיה. בחוכמה שלא לאחר מעשה אומר לב כי אילו התבקש לחוות דעה על השקעה באנרון לפני שנודעו היקפי המרמה, הוא היה מרים גבה בשל הפער שלא ניתן להסבר, בין היקפי הפעילויות לאפס השקעה בנכסים בלתי מוחשיים. 

 פרופ' לב, ישראלי שמרכז העשייה שלו הוא כיום בארה"ב, נמנה עם חלוצי פיתוח התורות להבנת הנכסים הבלתי מוחשיים. לב עומד בראש הקתדרה למימון ולראיית חשבון בבית הספר למינהל עסקים באוניברסיטת ניו יורק,  "בישראל, כמו במקומות שונים במערב, נוטים לייחס חשיבות רבה למלאי, בניינים וציוד. יש לתת ביטוי מרכזי דווקא לנכסים הבלתי מוחשיים של הארגון. אני רוצה לדעת כמה החברה משקיעה בהכשרת עובדיה, כמה במידע טכנולוגי וכמה בפיתוח מותגים.  היום הכל נכנס תחת 'הוצאות הנהלה וכלליות' והגילוי הוא לקוי"  והיה ממקימי הפקולטה למינהל עסקים באוניברסיטת תל אביב. במאי הוא ביקר בישראל והשתתף ביום עיון אקדמי על פרשת אנרון והשלכותיה. כמו כן העניק ייעוץ בעניין הערך הכלכלי של הידע לקונצרן ישראלי גדול, בשיתוף עם משרד עורכי הפטנטים ריינהולד כהן ושותפיו, העובד בצמוד למשרד עורכי הדין גילת ברקת ושות'. 

 התיאוריה שלב הוא ממבשריה היא שהחשבונאות הקלאסית מפגרת אחרי עולם העסקים הדינמי. "המצב הגיע לכדי אבסורד - החשבונאות הלאומית האמריקאית, שכן מביאה בחשבון השקעות בנכסים בלתי מוחשיים, מתקדמת יותר מזו של החברות הציבוריות", אומר לב. עידן ההיי-טק הביא עמו את הון הסיכון שהקצה משאבי עתק לתרגום הון אנושי למונחי צמיחה ושגשוג עסקיים. לדברי לב, גם בתעשיות המסורתיות המשקל של הנכסים הבלתי מוחשיים השתנה ללא הכר. 

 ואולם לדבריו, למרות ההכרה בהשפעה המכרעת של הנכסים הבלתי מוחשיים, לא פותחו בארגונים כלים שיוכלו להתמודד עם הדבר. "המאזן ודו"חות הרווח וההפסד המסורתיים לא נתנו תשובה למדידת ערכו הכלכלי של ארגון עסקי. מי שדחף לפיתוח השיטות החליפיות הוא ההון הפיננסי, המנוע של הכלכלות, המחפש ללא הרף יעדי השקעות". לדבריו, בחישוב השווי לפי שתי השיטות מתקבלים פערים גדולים מאוד. 

 לב מביא כדוגמה לפער שבין ערך החברה לשווי השוק שלה את מדד s  500 הכולל חברות המרכזות כ-80% מהפעילות הכלכלית בארה"ב. שווי ממוצע של כל חברה הוא כ-5.5 מיליארד דולר. מתוכם רק 1 מיליארד מופיעים במאזנה. לב מסביר זאת באי זיהוי ובחישוב שגוי של הנכסים הבלתי מוחשיים. "המשקיעים רואים את הערך, ולכן שווי החברה בשוק גדול יותר", הוא אומר. 


 כל דולר שהושקע במו"פ הניב בממוצע תשואה שנתית של 27% 


 ממחקרים עלה כי רמת הסיכון בהשקעה במו"פ גדולה פי שלושה מאשר בהשקעות פיזיות. היעדר שוק משוכלל למסחר בידע מהווה לדבריו גורם סיכון נוסף. "הבעייתיות שבזכויות על הידע מונעת או מקשה על מסחורו", הוא מסביר. 

 לדוגמה, נניח שחברת מרק מכרה למשקיעים רעיון לגבי תרופה חדשה. המשקיעים העבירו לאחר מכן למרק בקבלנות משנה את פיתוח התרופה, ובסופו של דבר התרופה לא עברה את שלב הניסויים הקליניים. למי שייך הידע שנצבר במשך הפיתוח? לב: "מצב כזה מקשה על תמחור הנכס, וכל התהליך הזה מקשה על יצירת שוק". לא כל ההמצאות בחברות ניתנות לפיתוח באופן עצמי, ודבר זה מביא ליצירת שוק ענק של רישיונות לפטנטים. לדברי לב, לשוק ענק זה אין שקיפות. 

 כדי לבדוק אם להשקעות במו"פ יש תשואה עודפת נדגמו 83 חברות בתחום הכימיה שפעלו ב-1980-1999. לדברי לב, הממצאים הראו כי כל דולר שהושקע  התיאוריה שלב הוא ממבשריה היא שהחשבונאות הקלאסית מפגרת אחרי עולם העסקים הדינאמי. "המצב הגיע לכדי אבסורד - החשבונאות הלאומית האמריקאית, שכן מביאה בחשבון השקעות בנכסים בלתי מוחשיים, מתקדמת יותר מזו של החברות הציבוריות"  במו"פ הניב בממוצע תשואה שנתית של 27% ולאחר מס - 17%, הרבה מעבר לעלות ההון הממוצעת בתעשיית הכימיה - 8%-10%. מחקר בסיסי מביא תשואה גבוהה הרבה יותר מאשר השקעות בפיתוח. לדברי לב, מדידה נוספת של התשואה העודפת של מחקר ופיתוח היא באמצעות ערך החברות, לעומת ההון העצמי ומספר הפטנטים. 

 מחקר הראה כי משקיעים הגיבו באופן חיובי על הודעות של חברות בעניין מו"פ חדש. "מחקרים אקונומטריים הראו כי ככל שכמות הפטנטים גדולה יותר, ערך החברה עולה. מספר הפעמים שפטנט צוטט על ידי אחרים מהווה אינדיקציה לשוויו ולשווי החברה", אומר לב. 

 לב גורס כי זו רק שאלה של זמן עד שכל החברות הציבוריות יידרשו לתת ביטוי כספי מלא לקניין הרוחני שלהן. כמי שבטוח שאלה נכסים מדידים, מציע לב שינוי מרחיק לכת ביחס אליהם. "בישראל, כמו במקומות שונים במערב, נוטים לייחס חשיבות רבה למלאי, בניינים וציוד. יש לתת ביטוי מרכזי דווקא לנכסים הבלתי מוחשיים של הארגון. אני רוצה לדעת כמה החברה משקיעה בהכשרת עובדיה, כמה במידע טכנולוגי וכמה בפיתוח מותגים.  היום הכל נכנס תחת 'הוצאות הנהלה וכלליות' והגילוי הוא לקוי".