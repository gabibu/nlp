אין זה מקרה כי לשוק המניות המדשדש נלווית היחלשות נוספת של הדולר. בדומה לשוקי ניירות הערך, יש הגורסים כי הדולר סובל ממכירת יתר, וכי הוא צפוי לעלות. עם זאת, השחקנים בשוק כבר אינם יכולים להתעלם מחולשת המטבע האמריקאי לאחרונה, ויותר מכך - ממשמעותה. 

 חברת ניהול הנכסים PIMCO פירסמה השבוע את מסקנות הפורום הכלכלני השנתי שלה, לפיהן, "הדולר צפוי לרדת ביותר מ-10% בשנים הקרובות, כתוצאה מהתרחבות הגירעון הגדול בחשבון השוטף של ארה"ב וההתפכחות העולמית מאשליית הרווחיות של המגזר העסקי בארה"ב. זהו משתנה נוסף המצביע על כך שצפויה עלייה מתונה באינפלציה". 

 ויליאם דאדלי, מנהל מחלקת המחקר של כלכלת ארה"ב בגולדמן סאקס, פירסם אתמול דו"ח מפורט יותר ודרקוני משהו. דאדלי התייחס לאופן שבו הירידה החדה בשער הדולר מסכנת את, "התפיסה הרווחת כי צפויה התאוששות ממושכת ולא אינפלציונית", משום שהיא עשויה לפגוע בצמיחה בארצות הברית, לגרור התרחבות של הגירעון במאזן המסחרי, ולהאיץ את קצב האינפלציה בארצות הברית". (כמובן שזו טענתם של הדובים מזה זמן רב, כך שדבריו של דאדלי אינם בבחינת תגלית של ממש). 

 "הסכנה לירידה חדה בשער היא משמעותית משום שהדולר כבר מוערך ביתר משמעותית", כתב דאדלי, והוסיף כי לא תעמוד לרשות קובעי המדיניות, "שום תרופת פלא" במקרה של ירידה חדה בשער בדולר 

 יתרה מזאת, הסכנה לירידה חדה בשער, "היא משמעותית משום שהדולר כבר מוערך ביתר משמעותית", כתב דאדלי, והוסיף כי לא תעמוד לרשות קובעי המדיניות, "שום תרופת פלא" במקרה של ירידה חדה בשער בדולר. העלאת הריבית על ידי הבנק הפדרלי, "עשויה להתפרש כפגיעה בצמיחה העתידית של הכלכלה האמריקאית", והתערבות במסחר במטבע "לא תועיל ככל הנראה", טען הכלכלן. 


 התפיסה האינטואיטיווית - היא המדאיגה 


 הנקודה המדאיגה ביותר, אולי, שהזכיר דאדלי היא, "התפיסה האינטואיטיווית כי חולשת הדולר היא דבר חיובי", משום שלמרות פקיעתה של בועת ההשקעות בארה"ב, בועת הדולר טרם פקעה. דאדלי, שציין כי מדד הבנק הפדרלי ה-trade-weighted dollar index עדיין גבוה ביותר מ-30% לעומת רמתו בשנת 1995, העריך כי מסיבה זו, "השלב הבא צפוי להיות דיפלציה של בועת הדולר". 

 יש הגורסים כי חוסנו של הדולר בטווח הארוך מצדיק התעלמות מחולשתו האחרונה של המטבע האמריקאי, ודאדלי הסכים כי הירידה האחרונה בשער הדולר היא, "פעוטה לעומת העליות שקדמו לה". אך "הדבר שחשוב לזכור הוא כי מגמות כמו התרחבות חוסר האיזון בחשבון השוטף וחוזקו המתמשך של מטבע - סופן להסתיים, גם אם אי אפשר לדעת בוודאות את העיתוי המדוייק", כתב. 

 דאדלי, הצופה כי הגירעון בחשבון השוטף יגיע ברבעון הרביעי ל-4.5% מהתוצר המקומי הגולמי (GDP) ובסוף שנת 2003 ל-5% מהתמ"ג, כתב כי "חוסר איזון מסוג זה אינו מהווה בעיה", כל עוד המשקיעים הזרים רוצים להגדיל את החזקותיהם בנכסים דולריים. 

 הדיון בסוגיית המשקיעים הזרים בנכסים בארה"ב הפך בימים אלה לאופנתי למדי. דאדלי מסכם, "כי לא יהיה זה סביר לצפות", כי הביקוש מצד משקיעים זרים יישאר ברמה דומה לזו שהיתה בשנים האחרונות. 


 היחלשות הדולר - ל"מחזור ירידה"? 


 ההיבט המדאיג ביותר בהיחלשות הדולר הוא העובדה כי היא יכולה להפוך במהירות למה שדאדלי כינה "מחזור ירידה". חולשת הדולר פוגעת בסיכויי הצמיחה בארה"ב ומגבירה את האינפלציה, ובכך מגדילה את "פרמיית הסיכון" על נכסים דולריים, והופכת אותם לפחות אטרקטיוויים עבור משקיעים זרים, דבר שגורר התרחבות נוספת בגירעון המאזן המסחרי, אשר מוביל להיחלשות נוספת של הדולר. וכן הלאה. 

 בסופו של דבר, דולר חלש יותר עשוי "להגביר את הפעילות הכלכלית בארצות הברית בכך שיביא לשיפור בכושר התחרות של חברות אמריקאיות" בשווקים זרים. זו אחת הסיבות לכך שאנו הופכים לפריים יותר ביחס לחברות רב-לאומיות מארה"ב על רקע הירידה האחרונה בשער הדולר. 

 ייתכן כי משקיעים זרים בעלי החזקות בחברות רב-לאומיות אמריקאיות גדולות, מוכרים כעת את החזקותיהם נוכח היחלשות הדולר, וחששות אחרים הנוגעים לארה"ב. אך ייתכן כי, "תידרש שנה או יותר" עד שחולשת הדולר, "תשפיע באופן חיובי", על כלכלת ארה"ב, כתב דאדלי. 

 הכלכלן של גולדמן אפילו השווה את המצב הנוכחי לזה של השנים 1985-1987. אחרי שהגיע לשער שיא ב-1985, הדולר נסחר עוד שנתיים, בטרם רשם ירידות חדות, שגררו עלייה תלולה בעקומת התשואות של אג"ח ממשלתיות בסתיו 1987. תשואות האג"ח רשמו עלייה תלולה בימים שלקראת קריסת שוק המניות ב-19 באוקטובר, הוא נזכר, והגדיר את ירידת הדולר כ"גורם המיידי" לנפילה הקשה. 

 דאדלי: "ירידה חדה בשער הדולר נראית כמעט בלתי נמנעת", אם כי קיימת, "חוסר ודאות רבה", לגבי עיתויה. אך אנו גורסים כי ההיגיון מחייב את המשקיעים לבדוק מבעוד מועד כיצד עשויות להגיב השקעותיהם על ירידה משמעותית של הדולר" 

 "ירידה חדה בשער הדולר נראית כמעט בלתי נמנעת", אם כי קיימת, "חוסר ודאות רבה", לגבי עיתויה, סיכום דאדלי. "אך אנו גורסים כי ההיגיון מחייב את המשקיעים לבדוק מבעוד מועד כיצד עשויות להגיב השקעותיהם על ירידה משמעותית של הדולר". 

 משקיעים שאינם רוצים או אינם מסוגלים לבצע בדיקה מקדימה מסוג זה, עשויים לגלות זאת רק כאשר המציאות תטפח על פניהם.