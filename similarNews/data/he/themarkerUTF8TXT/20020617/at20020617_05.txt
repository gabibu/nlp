למרות ההאטה בכלכלה העולמית ומצבם העגום של מדדי המניות המובילים בעולם, הצליחו גם השנה עשירי העולם להתרבות. במהלך 2001 צמח מספרם של המיליונרים בעולם בכ-3% ל-7.1 מיליון איש, אשר מהווים מעט יותר מ-0.1% מאוכלוסיית העולם. כך עולה מדו"ח העושר העולמי של בנק ההשקעות מריל לינץ' האמריקאי, בשיתוף עם חברת קאפ ג'מיני ארנסט אנד יאנג - חברת ייעוץ הפועלת בעיקר באירופה. 

 אומנם מספרם של המיליונרים (בעלי נכסים נזילים, בשווי מעל מיליון דולר, לא כולל נדל"ן) עלה בשיעור הנמוך ביותר מאז 1997, אבל אין ספק כי בשנה קשה כמו 2001, צמיחה של 3% (לעומת ירידה של 13% במדדים המובילים באופן מצרפי) היא מכובדת לכשעצמה. מכאן ניתן להבין את המובן מאליו, העשירים תמיד ידעו להגן טוב יותר על נכסיהם מאשר אלו שיש להם פחות. 

 אז מה עשו המיליונרים בשנת 2001 עם כספם? ובכן, הסקר של מריל לינץ' מגלה לנו כי כבר לקראת סוף שנת 2000 התחילו המיליונרים לשנות את תמהיל ההשקעות שלהם, נוכח חוסר ודאות כלכלית וירידות בשוקי המניות תוך תנודתיות גבוהה. המיליונרים הזרימו במהלך 2001 את השקעותיהם לשוק האג"חים הסולידי, לשוק המזומנים, הפיקדונות והנכסים המוחשיים. 

 הורדת הריבית בארה"ב ובאיחוד האירופי, שבוצעה כדי למנוע גלישה למיתון, שיחקה גם היא לידי המיליונרים, אשר הרוויחו מהעלייה במחירי הנכסים הפיננסיים והנכסים המניבים, שהיתה תוצאה של הורדת הריבית. את יתרת נכסיהם שלא מימשו המיליונרים בשוק המניות העבירו מבעוד מועד ממניות טכנולוגיה מסוכנות למניות כבדות, וכך מנעו מעצמם את הקריסה של עשרות אחוזים שחוו מרבית המשקיעים הקטנים. 


 המציאות השונה: רבים ממעוטי היכולת בוחרים לסכן חלק גדול מכספם 


 אפיק השקעה פופולארי בקרב עשירי ארה"ב ואירופה הוא קרנות הגידור. קרנות אלו משקיעות בנכסים בעלי מתאם שלילי, כלומר כאשר האחד יורד, הנכס השני יעלה ויכסה על ההפסדים. המטרה היא להיחשף כמה שפחות לסיכון. נכסי קרנות אלו צמחו ב-2001 ב-34% והציגו תשואה ממוצעת של 6.1%, כאשר המיליונרים מחזיקים במרבית נכסיהן. 

 אם הצעדים המתוארים לעיל נראים לכם טריוויאליים, אתם לא לבד. אך השאלה הנשאלת היא מדוע, אם כן, עושים המיליונרים את הטריוויאלי והמשקיעים הפשוטים "בוחרים" להפסיד כספם בשוקי מניות קורסים? 

 יחסו של המשקיע הפשוט לסיכון מעלה את הצורך שלו בייעוץ מקצועי, אך היקף נכסיו הנמוך מונע זאת ממנו. לפיכך, המשקיע הפשוט, כנראה ימשיך להפסיד כספו עד אשר יירש מיליון דולר  ההבדל העיקרי בין המשקיע המיליונר ובין המשקיע דל האמצעים הוא יחסם השונה לסיכון. על פניו, נצפה כי אדם שיש לו מעט נכסים יהיה רגיש יותר לסיכון משכנו העשיר, ולפיכך יפנה את חסכונותיו המועטים לאפיקים מחוסרי סיכון. אך המציאות מעט שונה: רבים ממעוטי היכולת בוחרים לסכן חלק גדול מכספם בתקווה כי יזכו בסכומים גבוהים, ואף מוכנים להסתכן ב"השקעות" בעלות סיכון גבוה מאוד כמשחקי מזל והימורים. לעומתם, העשירים, גם אם הם מהמרים או רוכשים כרטיסי הגרלה, עושים זאת בסכומים המהווים חלק קטן מאוד מנכסיהם. ולפיכך, מיליונרים ישקיעו בשוק מניות מסוכן, אך חלק קטן יותר מנכסיהם בהשוואה לעשירים פחות. 


 הנבחרת המצומצמת בעלת הייעוץ הטוב ביותר 


 גורם משפיע נוסף מחזיר אותנו לסקר של מריל לינץ'. בנק ההשקעות האמריקני לא מבצע סקר מסוג זה לשם שמיים. המטרה העיקרית שלו היא לאפיין את שוקי היעד לשירותי החברה, אשר בראשם עומדים שירותי  בנק ההשקעות האמריקאי מתנה את היקף נכסי לקוחותיו למספר מאות אלפי דולרים. חסם כניסה זה מותיר מאחור את מרבית המשקיעים הפרטיים ומעניק רק לנבחרת מצומצמת את הייעוץ הטוב ביותר  ניהול כספים. מריל פונה ללקוחות פוטנציאליים בעלי האמצעים, כאשר בראש סדר העדיפות שלו עומדים המיליונרים. בנק ההשקעות האמריקאי מתנה את היקף נכסי לקוחותיו למספר מאות אלפי דולרים. חסם כניסה זה מותיר מאחור את מרבית המשקיעים הפרטיים ומעניק רק לנבחרת מצומצמת את הייעוץ הטוב ביותר. 

 אז לא פלא שנכסי המיליונרים מושקעים בצורה נכונה לפי כל התיאוריות המימוניות שלומדים מנהלי הכספים של בנקי ההשקעות המובילים. כספי המיליונרים מושקעים תוך פיזור סיכונים מקסימלי, המותאם למאזן ההכנסות וההוצאות הספציפי להם, וקיזוז סיכונים של נכסים בעלי מתאם שלילי. מרבית המשקיעים הפשוטים לא מקבלים ייעוץ בכלל, וייעוץ של חברות בסדר גודל של מריל לינץ' בפרט. 

 יחסו של המשקיע הפשוט לסיכון מעלה את הצורך שלו בייעוץ מקצועי, אך היקף נכסיו הנמוך מונע זאת ממנו. לפיכך, המשקיע הפשוט, כנראה ימשיך להפסיד כספו עד אשר יירש מיליון דולר.