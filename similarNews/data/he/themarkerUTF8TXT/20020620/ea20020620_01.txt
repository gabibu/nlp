"אנחנו לא רואים בעין יפה שיווק כרטיסי אשראי לבני נוער ליד בית ספר" - כך, על פי "ידיעות אחרונות" כתב לאחרונה בנק ישראל לבנק  לאומי (  לאומי  [10]  : ת"א)  . 

 "אנחנו לא בדיוק מאושרים מבחירתו של הפוליטיקאי לשעבר רענן כהן ליו"ר הבנק  לפיתוח התעשייה (  פתוח.ג  [11]  : ת"א)  " - כך אמרו לפני חודש בפיקוח על הבנקים לעיתונות. 

 "רוכשי  אי.די.בי  (  אדבא  [12]  : ת"א)  יידרשו להשיג מימון בחו"ל ולמכור את אחזקותיהם בבנק  הפועלים (  פעלים  [13]  : ת"א)  ", כך אומרים בימים אלה המקורבים לבנק המרכזי. 

 האם מישהו מתרגש מהדעות של בנק ישראל? האם אנשי עסקים, בנקאים ומנכ"לים לוקחים לתשומת לבם את ההתבטאויות של הפיקוח על הבנקים? הצחקתם אותם. 

 כרטיסי האשראי של לאומי קארד ימשיכו להיות משווקים לבני ה-14 - אם לא על גדר בית הספר אז בקיוסק שמעבר לפינה. הדירקטורים בבנק לפיתוח התעשייה אישרו ברוב מוחלט את מינויו של רענן כהן, והוא כבר מזמן מגיע לעבודה במכונית השרד ומתרווח בכורסת היו"ר. לקבוצת נוחי דנקנר יש משוכות גבוהות לעבור כדי לקבל את המפתחות של קונצרן אי.די.בי - אבל הוא כבר נפגש עם המנהלים, שומע פרזנטציות וגם מביע עמדות לגבי הניהול, ועל פי הידיעות בעיתונות גם הודיע על אי שביעות רצונו מכוונת אי.די.בי למכור את חברת הנדל"ן  אזורים (  אזרם  [14]  : ת"א)  . 

 כלבי השמירה של המערכת הבנקאית יכולים לנבוח - אבל שיירת אנשי העסקים עוברת. ברוב המקרים, היחס של אנשי העסקים לפיקוח על הבנקים הוא כאל עוד מטרד עסקי, משהו שהמשמעות שלו היא בעיקר עלות שכר הטרחה לעורכי הדין הבכירים, שיפתרו עבורם את הבעיות. באים, שומעים, מבררים מהו בדיוק הסטטוס החוקי של דרישת המפקח - ואז עושים בדיוק את מה שרוצים. עד עכשיו לא שמענו על יותר מדי מקרים שבהם אנשי עסקים או בנקאים נתבעו על ידי הפיקוח על הבנקים. 


 בנק ישראל נטול כלים חוקתיים לכפות דעותיו 


 כאשר הם נשאלים בעניין, ממהרים להסביר בבנק ישראל שאין להם את הכלים החוקתיים לכפות את דעותיהם. הבנק לפיתוח התעשייה, למשל, הוא מסיבות היסטוריות מוזרות הבנק הגדול היחיד שבו לבנק ישראל אין זכות חוקית להטיל וטו על בחירת היו"ר. וכך, לא היססה שורה ארוכה של דירקטורים ידועים ומכובדים למנות את רענן כהן לתפקיד היו"ר, מינוי פוליטי מובהק, למרות הביקורת הציבורית והביקורת של בנק ישראל. 

 במקרה של שיווק כרטיסי אשראי לילדים, דרשו אומנם בבנק המרכזי להעלות את גיל המינימום לרכישת הכרטיסים מ-12, לפי דרישת בנק לאומי, לגיל 14 - אבל הם לא ביקשו אפילו להטיל מגבלות על שיטות השיווק. 

 הפקידים בבנק ישראל יכולים בקלות להסתתר מאחורי המנדט המוגבל שלכאורה יש להם, ולהתמקד בשמירה על שקט תעשייתי, מינימום של משברים וכמובן מערכת יחסים תקינה עם הבנקים המסחריים, שאליהם הם כמעט תמיד עוברים לעבוד מיד לאחר הפרישה 

 הטענה של הפיקוח על הבנקים מובנת ולכאורה הגיונית. רשמית, תפקידו של הפיקוח הוא רק למנוע תקלות חמורות או אסונות במערכת הבנקאית, והכלים החוקתיים שבידיו לא מאפשרים לו יותר מכך. הפקידים בבנק ישראל יכולים בקלות להסתתר מאחורי המנדט המוגבל שלכאורה יש להם, ולהתמקד בשמירה על שקט תעשייתי, מינימום של משברים וכמובן מערכת יחסים תקינה עם הבנקים המסחריים, שאליהם הם כמעט תמיד עוברים לעבוד מיד לאחר הפרישה. ב-20 השנים האחרונות כל מי שכיהן כמפקח על הבנקים עבר מיד לאחר מכן לתפקיד בכיר באחד מ-5 הבנקים הגדולים. 

 אבל זה לא חייב להיות כך. אם רק היו רוצים, יכלו אנשי בנק ישראל לעשות עבודה הרבה יותר יסודית והרבה יותר צודקת. יש להם מגבלות חוקיות? שייצאו למלחמה ציבורית כדי לשנות את החוק באופן שיאפשר להם פיקוח יותר הדוק על העוולות במערכת הבנקאית. שינוי של חוקים לוקח הרבה זמן? אפשר לעשות הרבה יותר גם במישורים הציבוריים: אפשר להתראיין, אפשר לנאום, אפשר להופיע בפני פורומים, בפני הכנסת ובפני הציבור. מפקח על הבנקים שיהיה לו מסר חד משמעי ומטרה צודקת - יכול לעשות הרבה גם בלי כלים משפטיים. 


 טורבוביץ' כתקדים 


 יש לכך תקדימים. עד לפני כעשר שנים, רשות ההגבלים העסקיים היתה גוף ציבורי חלש שלא עשה הרבה - עד שהגיע אליה עו"ד טורבוביץ'. יורם טורבוביץ', שהיה יכול, כמו קודמיו, לשבת בשקט ולהוריד פרופיל, בחר דווקא לצאת לקרבות ולהתעמת עם אנשי העסקים החזקים. טורבוביץ' הפך את הרשות לגוף חזק שבו צריכה להתחשב היום כל חברה לפני שהיא רוכשת או מתמזגת עם חברה אחרת. 

 הכהונה המיליטנטית של טורבוביץ' לא רק שלא הזיקה לו מול אנשי העסקים שעליהם פיקח, אלא העלתה את קרנו בעיניהם, ובסופו של דבר גם פתחה בפניו את הדרך לתפקידים הבכירים ביותר בסקטור העסקי. כזכור, בחר אז טורבוביץ' בתפקיד נשיא  דיסקונט השקעות (  דסקש  [15]  : ת"א)  , חברת ההשקעות הגדולה בישראל. המסקנה היא שרגולטור יכול אומנם להעביר כהונה בשקט עד לתפקיד הבא, אבל לפעמים דווקא הנכונות לעמוד בפני המיליונרים והפוליטיקאים מקפיצה אותו מדרגה. 

 אלא שלכך צריך כמובן את האופי המתאים, וניסיון העבר מוכיח שלא לכולם יש את זה. 


 קישורים נוספים 
 בנק ישראל: למפקח אין סמכות להתערב במינוי יו  "  ר לבנק לפיתוח התעשייה  [16] 

 הפיקוח על הבנקים דורש מנוחי דנקנר לעמוד במגבלות  "  לווה בודד  "  ; ייתכן שייאלץ להשיג מימון מחו  "  ל לעסקת אי.די.בי  [17]