ב-25 באוגוסט התבקשו מנכ"ל בנק  הפועלים (  פעלים  [10]  : ת"א)  , אלי יונס, ומנכ"ל בנק  לאומי (  לאומי  [11]  : ת"א)  , גליה מאור, על ידי החשב הכללי במשרד האוצר, ניר גלעד, להתייצב בדחיפות, עוד באותו ערב, במשרד האוצר. גלעד רצה שהבנקים ירכשו את תיק הפיקדונות והאשראי של הבנק לפיתוח התעשייה, ובכך יחלצו אותו ואת המדינה השולטת בו מהמצב הקשה שאליו נקלעו. יונס ומאור התנו את ביצוע העסקה בבדיקה מקדמית של עסקי הבנק, ולכן הסתיימה הפגישה ללא תוצאות. 

 המפגש הלילי הזה הבהיר, שלשני הבנקים הגדולים בישראל יש עוצמה כה רבה, שהם היחידים שמסוגלים לחלץ את המדינה מצרה כמו הבנק לפיתוח התעשייה. השניים חולשים ביחד על נתח של 65% משוק הבנקאות בישראל, ובכמה תחומי פעילות אף על יותר. בעקבות מצוקת האשראי שאליה נקלעה מערכת הבנקאות השנה נותרה רק לפועלים וללאומי יכולת ממשית להעמיד אשראי ולבצע עסקות. 

 רכישת התיק של הבנק לפיתוח התעשייה על ידם עשויה להגדיל את כוחם ובכך לשכפל מה שקרה לפני עשור בענף הביטוח. כשחברת הסנה ההסתדרותית קרסה ב-92', רכשו  מגדל (  מגדל  [12]  : ת"א)  וכלל ביטוח  (  כללבט  [13]  : ת"א)  את תיק הפוליסות שלה בעסקה לילית במשרד האוצר. עסקה זו הנציחה את השליטה של כלל ביטוח ומגדל בענף הביטוח וכוחם בו זהה לכוחם של הפועלים ולאומי בתחומם. 

 הריכוזיות בשני הענפים הללו היא מהגדולות במשק הישראלי. חמשת הבנקים הגדולים וחמש חברות הביטוח הגדולות חולשים על 90% מענפיהם. שלושת השחקנים הגדולים בכל אחד מענפים אלו חולשים על כ-80%-75% מהשוק.  אבל נראה שהמגמות בשוק הביטוח ובמערכת הבנקאות ובממשק ביניהם מחייבות לא רק טיפול נקודתי בעסקה ספציפית, אלא בחינה מעמיקה של כל יחסי הגומלין 

 בשנים האחרונות אף התחזקו קשרי הגומלין ביניהם בעקבות שורה של עסקות. הבנק הגדול במדינה, הפועלים, רכש 20% מכלל ביטוח, חברת הביטוח השנייה בגודלה בישראל.  דיסקונט (  דסקנט  [14]  : ת"א)  , הבנק השלישי בגודלו, רכש 20% מהראל, חברת הביטוח הרביעית בגודלה. לבנק לאומי, השני בגודלו במשק, החזקה היסטורית של 20% מהונה של מגדל - חברת הביטוח הגדולה במשק. כמו כן רכשה מגדל 9.5% מהונו של בנק לאומי, ואיש הביטוח הוותיק שלמה אליהו רכש 10% מבנק לאומי - שניהם מתוך כוונה להתמודד על רכישת השליטה בבנק. 

 הריכוזיות במגזר הפיננסי מתבטאת גם בהסדרי אשראי ומימון. כך, למשל, בנק לאומי, דיסקונט, המזרחי והבינלאומי מימנו לפני חמש שנים לקבוצת אריסון-דנקנר את רכישת השליטה בבנק הפועלים. הקבוצה קיבלה מהבנקים הללו הלוואה של 3.2 מיליארד שקל, מתוך סכום של 4.8 מיליארד שקל ששילמו בגין43% מהונו של הפועלים. 

 כעת נרקמת עסקה גדולה נוספת שעשויה להגביר את הריכוזיות במגזר הפיננסי. חברת הביטוח מגדל מעוניינת לרכוש את השליטה בבנק  המזרחי (  מזרחי  [15]  : ת"א)  . מגדל מושקעת כבר כיום ב-9.5% מהונו של בנק לאומי, המחזיק מצדו ב-20% מהונה של מגדל. 

 החיבור הזה ייתקל מן הסתם בקשיים שיציבו הממונה על ההגבלים העסקיים ובנק ישראל, נוכח איום הריכוזיות. אבל נראה שהמגמות בשוק הביטוח ובמערכת הבנקאות ובממשק ביניהם מחייבות לא רק טיפול נקודתי בעסקה ספציפית, אלא בחינה מעמיקה של כל יחסי הגומלין. כדי שגם הצרכנים ייהנו משיתוף הפעולה הזה, יש לוודא שרמת הריכוזיות בענפי הבנקאות והביטוח לא תגדל, שהתחרות  תגבר ושיציבותם הפיננסית תתחזק.