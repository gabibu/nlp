בדומה להתנהלותם של רוב מדדי המניות בעולם, רושמים מדדי המניות המובילים בתל אביב ירידות נאות, ועוד ידם נטויה. 

 בסיכום שבועי, פחת מדד תל אביב 100 מ-340.84 ל-331.62 נקודות (2.71%-), מדד תל אביב 25 מ-351.33 ל-339.84 נקודות (3.27%-), מדד יתר מניות והמירים מ-267.98 ל-265.43 נקודות (0.95%-), מדד תל-טק מ-166.49 ל-159.22 נקודות (4.37%-) ומדד הבנקים המסחריים מ-375.84 ל-367.97 נקודות (2.09%-). מדד המניות הכללי פחת מ-330.49 ל-323.52 נקודות (2.11%-). 

 למפולות שחווים שוקי ההון בחודשים האחרונים עשויות להיוודע תוצאות מפליגות. סביר שהן יגבירו את קצב הפידיונות מקרנות נאמנות ומקופות גמל - פידיונות שיאלצו את הקרנות והקופות לממש נתחים דשנים מנכסיהם (בהפסד): תחילה באמצעות חיסולם של איגרות חוב ומק"מים; וכשייבשו מקורות אלה, באמצעות מימוש מניות מן היקב ומן הגורן. 


 כדור שלג 


 מדד תל אביב 25 (בלא תרשים) ביתק בשבוע שעבר, בכיוון מטה, "מחסום ברזל" באזור 348 נקודות, שסעד אותו לאורך כשלוש שנים ומחצה (שיכהן מעתה ואילך כמשוכת התנגדות); ומחסום תמיכה משני, באזור 342 נקודות (ננעל ביום חמישי ב-339.84 נקודות). יעדו הבא, בכיוון מטה, רובץ באזור 313 נקודות; ואם לא תיבלם נפילתו ברמה זו, הוא עשוי לשפול לרף 250 נקודות. 

 מניית אלביט הדמיה (ראו תרשים) כרתה בסוף השבוע שעבר תבנית קרקעית משולשת ברמת חמישה דולרים. אם לא יעלה בידה לשרוד ברמה זו, ישכון יעדה הבא, בכיוון מטה, בסביבות 4.60 דולרים. משוכות התנגדות בדרך התאוששותה של המניה מצויות באזורי 5.75 ,5.30 ו-6.40 דולרים. 



 ניסיונות ההתאוששות הכושלים בבורסותיה של ארה"ב מאותתים שעוד ארוכה הדרך מטה: מכ-800 לכ-500 נקודות במדד סטנדארד ופורס-500, מכ-1,140 ל-800/1,000 נקודות במדד נאסד"ק, ומכ-7,530 ל-6,260/6,900 במדד דאו ג'ונס. 

 תיקון-פיבונאצ'י בשיעור של 38.2% של המרחק מתחתית 769 נקודות, שכרה הדאו ב-14 באוגוסט 1982, לפסגת 11,750 נקודות, שאליה העפיל ב-15 בינואר 2000 (הפרש של 10,981 נקודות), = 4,194 נקודות. 11,750 פחות 7,556 = 4,194 נקודות: הרמה שמתחתה הידרדר הדאו ביום ששי שעבר וביולי השנה. 

 תיקון-פיבונאצ'י של 11,750 .5,490 = 50% פחות 6,260 = 5,490 נקודות. ותיקון של 6,786 = 61.8% נקודות. 11,750 פחות 4,964 = 6,786 נקודות.