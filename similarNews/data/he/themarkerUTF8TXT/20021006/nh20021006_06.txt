המשקיעים החבולים מאירועי השבוע שעבר בשוק המניות מקווים כי הדו"חות הכספיים של הרבעון השלישי אשר יתפרסמו השבוע יכללו סימנים להתאוששות במגזר העסקי, אולם הם צפויים ככל הנראה להתאכזב. 

 עונת הדו"חות יוצאת לדרך, ובימים הקרובים צפויות לפרסם תוצאות כספיות אבוט לאבורטוריס (סימול ABT),  יאהו (  YHOO  [10]  :NASDAQ)  , ים ברנדס (סימול YUM), אקסנצ'ר (סימול ACN) ו  ג'נרל אלקטריק (  GE  [11]  :NYSE)  . 

 אחרי עונת אזהרות רווח קודרת, ספק אם יצליחו הדו"חות לשפר את מצב הרוח של המשקיעים. "האזהרות היו מאוד חמורות", אמר דיויד ממוט, סוחר במורגן סטנלי. "כדי להשיב את אמון המשקיעים, נדרש שיפור ברווחי המגזר העסקי לאורך תקופת זמן ממושכת". 

 ביום שישי היו שרינג-פלו (סימול SGP), אי.אם.סי (סימול EMC) ובואינג (סימול BA) לחברות האחרונות שחתכו את התחזיות שלהן לרבעון, ובכך הצטרפו לרשימה מגוונת של חברות שעשו זאת לפניהן. 



 החדשות גרמו למדד הדאו ג'ונס לרדת ב-173 נקודות, או 2.25%, לרמה של 7,528.40 נקודות, במהלך שבוע שעבר. במקביל, איבד הנאסד"ק 59 נקודות, או 4.94%, לרמה של 1,139.9 נקודות, ומדד S  500 סיים את השבוע עם ירידה של 26.8 נקודות, או 3.24%, לרמה של 800.58 נקודות. 

 האזהרות העגמומיות גרמו לאנליסטים להוריד שוב את התחזיות שלהם לרבעון השלישי. נכון לעכשיו הם צופים צמיחה של 5.9% ברווחים, לעומת תחזיות לצמיחה של 16.6% ברווחים בחודש יולי. לדעת המומחים, התחזיות לרבעון הרביעי כבר נתונות בעיצומה של צניחה חופשית. 

 "אינני חושב שהחדשות צפויות להשתפר השבוע", אמר צ'אק היל, אנליסט תומסון פייננשל פירסט קול. "לתוצאות הכספיות צפויות להתלוות חדשות שליליות". 

 כמות אזהרות הרווח שפורסמו לאחרונה הגבירה את חששות המשקיעים ביחס להתאוששות הכלכלה. אפילו GE, אשר שבה ואישרה את התחזיות שלה, הזהירה מפני התנאים הכלכליים הקשים הקיימים. 

 השבוע, השוק יצפה לסימני התאוששות בנתוני המכירות הקמעוניות. הירידה שנרשמה לאחרונה במכירות הרכב צפויה לגרום לירידה של 0.9% במכירות הכוללות בספטמבר, לעומת גידול של 0.8% באוגוסט. ללא מכירות הרכב, צפויות המכירות לצמוח ב-0.2% אחרי שגדלו ב-0.4% בחודש הקודם. 

 מניות קמעוניות רבות רשמו רמות שפל שנתיות חדשות בשבוע שעבר, בעקבות תחזיות המכירות המאכזבות והשבתת נמלי החוף המערבי של ארה"ב, אשר לפי ההערכות גורמת לכלכלת ארה"ב נזק של כמיליארד דולר מדי יום. ללא פתרון מהיר למצב, חוששים כלכלנים כי השביתה תגרום לפגיעה מהותית בתוצר המקומי הגולמי (GDP). 

 המשקיעים צפויים השבוע גם לקבל מושג לגבי מצב סנטימנט הצרכנים עם פרסום מדד סנטימנט הצרכנים החודשי של אוניברסיטת מישיגן. המדד צפוי לרדת לרמה של 85.3 נקודות באוקטובר לעומת 86.1 בספטמבר. 

 ככלל, הדו"חות הכספיים צפויים להצביע על האטה בכלכלה, אמרו מומחים. "ההתאוששות לא נפסקה, אך קצב הצמיחה הואט", אמר אנתוני קרידאקיס, כלכלן בנק וואן קפיטל מרקטס. "עדיין נותר לנו לראות עד כמה חמורה ההאטה בצמיחת הכלכלה".