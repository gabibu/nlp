חברת הנדל"ן  נכסים ובניין (  נכסבנ  [10]  : ת"א)  , הנמנית על קבוצת  דיסקונט השקעות (  דסקש  [11]  : ת"א)  , דיווחה היום על גידול של כ-20% ברווחיה לרבעון השני לרמה של כ-25.2 מיליון שקל, על אף ירידה של כ-19% בהכנסות הרבעוניות, הישג נאה לכל הדעות. 

 מי שלבטח היתה מרוצה מתוצאותיה של החברה היתה דיסקונט השקעות, אשר נכסים ובניין היוותה עד כה את מקור הרווח השלישי בחשיבותו עבורה. זאת, לאחר שהרבעון השני של 2002 לא ייחשב כמוצלח ביותר אצל שתי החברות הנחשבות לפרות המזומנים של דסק"ש - סלקום  ושופרסל (  שפרסל  [12]  : ת"א)  . לא שחלילה הן עברו להפסיד, אבל הנפילה החדה ברווחיותה של שופרסל והקיפאון בתוצאותיה של סלקום, אשר רווחיה גדלו בהשוואה לרבעון מקביל רק בשל רווחי מימון של כ-40 מיליון שקל, מעלים את קרנה של נכסים ובניין. 

 כך למשל, תרומת חברת הנדל"ן לשורה התחתונה של דיסקונט השקעות ברבעון השני תהיה גבוהה יותר מזו של שופרסל: בעוד שרשת השיווק הקמעונאית תתרום לדסק"ש רווח רבעוני של כ-15 מיליון שקל, תרומת חברת הנדל"ן תסתכם בכ-16 מיליון שקל. ביחד עם חלקה של דסק"ש ברווחי סלקום, תגיע תרומתן של שלוש החברות ה"מובילות" בתיק ההשקעות של דסק"ש לשורה התחתונה של החברה, לכ-69 מיליון שקל. תרומה זו, תהיה נמוכה יותר מתרומתן של שלוש החברות הללו ברבעון הראשון.אם ניקח בחשבון את העלייה בהפסדיה של  אלרון  (  אלרון  [13]  : ת"א)  אשר צמחו מכ-7.5 מיליון דולר ברבעון הראשון לכ-15.2 מיליון דולר ברבעון השני, הרי שזו צפויה "לתרום" לדסק"ש הפסד רבעוני של כ-25 מיליון שקל, לפחות. 

 מניית נכסים ובניין בשלוש השנים האחרונות 

 חברה נוספת אשר צפויה לגרוע מהשורה התחתונה של דסק"ש היא גלובל וילג' טלקום ברזיל אשר הפסידה ברבעון הראשון כ-27 מיליון דולר. על פי התחזיות המוקדמות עשויה גלובל וילג' לרשום הפסדים גם ברבעון השני של השנה, בין היתר בשל העובדה כי השקעותיה של גלובל וילג' נעשות בדולרים בעוד שהכנסותיה מבוצעות במטבע הברזילאי - הריאל, אשר פוחת אל מול הדולר בשיעורים חדים, הן ברבעון השני והן במהלך הרבעון השלישי. 

 משמעות הנתונים האמורים הינה שרווחיה של דיסקונט השקעות לרבעון השני של השנה, יהיו קרוב לוודאי נמוכים יותר מרווחי הרבעון הראשון (בנטרול רווח ההון שנוצר לדסק"ש מעסקת הגידור למכירת מניות UPC). 

 וכאן אנו שבים לנכסים ובניין. לאור העובדה כי היא הציגה במחצית הראשונה של שנת 2002 רווח נקי של כ-56.9 מיליון שקל, אשר עולה על הרווח שהושג בכל שנת 2001, נראה כי היא הפכה למועמדת העיקרית לחלוקת דיווידנד. 

 אמנם, נכסים ובניין כבר הספיקה לחלק לפני למעלה משלושה וחצי חודשים דיווידנד במזומן בהיקף של 25 מיליון שקל, אבל עם תזרים מזומנים חיובי בסך של כ-144.3 מיליון שקל, אותו היא רשמה במחצית הראשונה של השנה, נראה כי היא לא תתקשה לשלם לבעלי מניותיה בתוך זמן קצר, סכום דומה או אף גדול יותר.