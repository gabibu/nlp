קרן ההון סיכון הישראלית BRM קפיטל יצרה היום תקדים מעניין בשמי ענף ההון סיכון בישראל. הקרן, שניהלה כ-350 מיליון דולר להשקעות, הודיעה אתמול כי החליטה לצמצם את הקרן החדשה המנוהלת על ידה בהיקף של 253 מיליון דולר ולהחזיר למשקיעיה כ-100 מיליון דולר. 

 האם יש סיכוי לראות בעתיד קרנות ישראליות נוספות הולכות בעקבותיה של BRM? כרגע, כנראה שלא. מרבית הקרנות הגדולות בישראל לא גייסו קרנות גדולות במהלך 2001 ואינן נתונות לאימת המשקיעים.  מרבית הקרנות הגדולות בישראל לא גייסו קרנות גדולות במהלך 2001 ואינן נתונות לאימת המשקיעים. 

 במבט על ה"מגה-קרנות" בישראל, ראוי לבדוק האם פיטנגו, שגייסה ב-2000 קרן של חצי מיליארד דולר, בין השאר גם מכור ונצ'רס, תאלץ לוותר עם חלק מ-300 מיליון הדולר שטרם הושקעו. יפתח עתיר מכור ונצ'רס אומר כי העניין תלוי בעוד הרבה משקיעים מוגבלים, וכי כור סומכת על שיקול דעתה של הנהלת פיטנגו בכל החלטה שתתקבל. חמי פרס מפיטנגו מעדיף למלא פיו מים בעניין זה. האם פרס מבשל משהו? 

 JVP, שהשלימה גיוס קרן של 405 מיליון דולר ב-2001, עשויה להיות המועמדת הראויה להחזיר את הכסף. ב-JVP שוללים אפשרות זו ומזכירים כי JVP 4 אינה מוגדרת כקרן ישראלית. מדובר בקרן שגויסה עבור מנדט השקעות בינלאומי, ועבור קרן בינלאומית - 405 מיליון דולר הינם סכום מתקבל על הדעת. 

 מעבר לכך, ב-BRM מערכת היחסים שבין השותפים הכלליים לשותפים המוגבלים, שונה. על פי מקורות, לפני מספר חודשים פנו שלושה מן המשקיעים בקרן - עידן עופר, ג'ורג'י אקירוב ויפתח עתיר מכור ונצ'רס - אל חברת הניהול של BRM וביקשו ממנה להחזיר חלק מדמי הניהול שגבתה עבור 2001. לא השקעתם כלום ב-2001, הם אמרו, אז על מה בדיוק לקחתם כסף? 

 האם השלושה "הניחו אקדח על השולחן"? סביר להניח שלא. אחרי הכל, משפחת עופר וקונצרן כור השקיעו כ"א 10 מיליון דולר ב-BRM, ואלרוב השקיע "רק" 5 מיליון דולר. את מרבית הכסף בקרן - כ-150 מיליון דולר - שמו ניר ואלי ברקת. 

 ובכל זאת, ניר ברקת, יחד עם השותפים הנוספים בחברת הניהול - מנשה עזרא וצ'רלי פדרמן, בחנו את הפורטפוליו של BRM ואת ה-Deal Flow והגיעו למסקנה שעדיף להיענות לבקשה, והודיעו על הורדת דמי הניהול מ-2.5% ל-2.15% לשנה. 

 ניר ברקת טוען כי ההחלטה היתה יוזמה של חברת הניהול ללא לחץ חיצוני, ובמסגרתה תגבה חברת הניהול את ההפרש בדמי הניהול בעתיד, וזאת משיקולי מס. 

 כך או כך, ההפרש בגביית דמי הניהול הדאיג את ניר ברקת הרבה פחות מהכסף הגדול שהוא מסכן ב-BRM. בתעשיית ההון סיכון מדברים "אקזיטית" וב-BRM קפיטל, קרן צעירה, עדיין לא שולטים בשפה זו. 

 החברה הקרובה ביותר לאקזיט בפורטפוליו של BRM היא סכמה. עם כל התשבוחות שנשפכו על החברה מגליל ים, וצבר חוזים בהיקף של 15 מיליון דולר השנה, עדיין לא צופים ב-BRM כי ההשקעה בה תמומש ב-2002. גם כשתצא סכמה להנפקה או כשתירכש על ידי ענקית תקשורת, BRM לא צפויה להרוויח ממנה יותר מעשרות מיליוני דולרים בודדות. כשמנהלים קרן של 250 מיליון דולר, אקזיט בודד כזה לא מספיק. 

 משפ' ברקת, שעשתה מכה נאה במימוש מניות צ'ק פוינט, לא רצתה לראות את השקעתה נעלמת, והחליטה להחזיר לעצמה 55 מיליון דולר. במקביל, תחזיר לעוד כ-40 משקיעים - בהם בזק, כור, IBM, אפלייד מטיריאלס, NTT data, משפ' עופר ואחרים - עוד כ-45 מיליון דולר, תחזור לגבות 2.5% דמי ניהול בשנה, ותקל על המיגרנה שלה. "המשקיעים שלנו אמרו שהם יזכרו את הג'סטה הזו בעתיד", אמר ניר ברקת בסיפוק.    ובאמת, מה רע בלשמור על יחסים טובים עם משפחת עופר, אקירוב וקולבר (הבוס של עתיר)? 

 BRM היא הראשונה בישראל שהולכת בכיוון זה, אבל היא לא המציאה את הגלגל. BRM יכולה להיתלות באילנות גבוהים בענף ההון סיכון בארה"ב. 

 מסתבר שהשותפים המוגבלים בקרנות האמריקאיות הבינו שהתשואות שעשו על הכסף בשנים 1998-2000 לא יחזרו בשנים הקרובות, והעדיפו להסיט כספים שיועדו לקרנות ההון סיכון לאפיקים בטוחים יותר. חלק מהשותפים נושף בעורפן של הקרנות ודורש החזרים על קרנות גדולות, אחרים תובעים הקטנה של דמי הניהול, ויש כאלה שמפעילים לחץ ישיר על חברות הניהול להפסיק לשבת על הכסף ולהחזיר חלק ממנו. 

 בעקבות המשבר בשווקים, חברות הניהול לא רואות הרבה סיכוי להחזיר אפילו את ההשקעה המקורית במגה-קרנות של מיליארד דולר ומעלה. גם ההזדמנויות להשקעות חדשות מועטות והן מעדיפות לוותר על נתחים נכבדים מהקרן. 

 בין מחזירות הכסף ניתן למצוא את המגה-קרנות: צ'ארלס ריבר, שקיצצה קרן של 1.2 מיליארד דולר ב-750 מיליון דולר ל-450 מיליון וויתרה על דמי ניהול של לא פחות מ-150 מיליון דולר; אקסל פרטנרס, שקיצצה את קרן ההמשך השמינית שלה ל-950 מיליון דולר מ-1.4 מיליארד דולר; אפילו קליינר פרקינס, הנחשבת לקרן המוצלחת ביותר בארה"ב,  "וול סטריט ג'ורנל": מאז תחילת השנה החזירו 12 קרנות הון סיכון אמריקאיות למשקיעים סכום הגבוה מגיוסי קרנות בארה"ב ברבעון הראשון של 2002  צפויה להקטין את הקרן העשירית שלה ל-480 מיליון דולר, מ-640 מיליון בקירוב. בשבוע שעבר התבשרנו שוולדן אינטרנשיונל הצטרפה לעמיתותיה והחזירה 250 מיליון דולר מתוך קרן של מיליארד דולר. 

 להערכת ה"וול סטריט ג'ורנל", מאז תחילת השנה החזירו 12 קרנות הון סיכון אמריקאיות למשקיעים סכום כולל של כ-3.9 מיליארד דולר - גבוה מסכום של 2.2 מיליארד דולר שגייסו קרנות בארה"ב ברבעון הראשון של 2002, על פי נתוני חברת ונצ'ר אקונומיסט. 

 ומה אצלנו? בקרנות הגדולות בישראל מזכירים כי היום ה-4 ביולי, ולנוכח האבטחה הכבדה ברחובות ארה"ב, ראוי לזכור שהכל, גם גורל הקרנות בישראל, תלוי בסופו של דבר בתוכניות של בן לאדן. 


 קישורים נוספים 
 וולדן העולמית מחזירה למשקיעים 250 מיליון דולר  [10] 

 קרן ההון סיכון האמריקאית בנצ'מרק קפיטל הודיעה על צמצום הקרן האירופית בשליש ל-500 מיליון דולר  [11] 

 קרן ההון סיכון צ'ארלס ריבר חותכת את הקרן האחרונה שגייסה ב-63% מ-1.2 מיליארד ד' ל-450 מ' ד'  [12] 

 עידן עופר, אקירוב וקולבר ביקשו מניר ברקת להחזיר הכסף שהשקיעו בקרן של BRM  [13]