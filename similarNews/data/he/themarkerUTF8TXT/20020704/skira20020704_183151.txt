עמירם סיון סיים אתמול בצהריים את נאומו בכנס של המכון הישראלי לדמוקרטיה ויצא מהאולם. חבורה של עיתונאים כלכליים התגודדה סביבו וביקשה ראיונות. מנחם פרידמן מקול ישראל היפנה אליו את המיקרופון ושאל: "מר סיון, לאור תחזית האוצר לשנת 2003 - מה התחזית שלך למשק ולבנקאות?". 

 סיון היסס ולבסוף ענה: "אני צריך לחשוב על זה, תן לי כמה דקות". פרידמן פנה לאלי הורביץ, יו"ר טבע, וקיים איתו ראיון קצר. כאשר סיים הוא שב לסיון עם המיקרופון. סיון החל לענות ואז עצר והודיע: "אני אתראיין, אני אדבר, הכנתי כמה דברים, רק בלי שאלות בבקשה". העיתונאים נאלצו להסכים וסיון פתח בנאום שוטף, סיים אותו והלך. 

 כאשר פרידמן תימלל את הראיון לאחר מכן, הוא מצא על הטייפ את הציטוט הבא: "הדבר העיקרי שכמעט לא מתקיים בו דיון הוא לא השאלה האם צריכים כרגע להוריד מיליארד שקל בביטחון או להוריד 2 מיליארד שקל בהוצאות אחרות. השאלה העיקרית היא המצב הדינמי ולא הסטטי. בניתוח הדינמי יש שאלה: עד מתי אנחנו יכולים להחזיק מצב כזה. לאורך זמן הנזקים הם לא הנזקים שאנחנו רואים פה בשוליים שהולכים וגדלים - הנזקים יכולים להיות בקפיצות. אם לא קובעים מגבלת זמן לסיטואציה הזאת, השאלה היא האם לא תיפול רשת מלונות בגדול, האם בנק לא ייפול - זאת השאלה... אנחנו יודעים שזה מצב מסוכן מאוד למשק הישראלי". 

 לא מעט נבואות זעם נשמעו בחודשים האחרונים, אבל אף אחד לא הרחיק לכת או ירד לפרטים כדי לדבר על השאלה האם "בנק לא ייפול". במקרה של סיון, לדברים יש משמעות מיוחדת כי עד לפני חודשיים סיון היה יו"ר ההנהלה של  בנק הפועלים (  פעלים  [10]  : ת"א)  . 

 אם סיון היה נדרש לפני שלושה חודשים לסוגייה של נפילת בנק ישראלי, כנראה שהוא לא היה עונה בשאלה, אלא מוצא דרכים להבהיר עד כמה מערכת הבנקאות הישראלית חזקה. אלא שהיום סיון יכול להרשות לעצמו להיות "אנליסט" - ולהתבטא ביתר חופשיות. 

 השאלה האם יכול ליפול בנק ישראלי, אף שלא נשאלה עד היום בצורה גלויה, תלויה באוויר כמה חודשים. לא בגלל הנפילה של בנק למסחר, שהיה בנק שולי שקרס בגלל הונאה וכשל פיקוחי - אלא בגלל החשש מההידרדרות המהירה במצב המשק. 

 הסיכוי לנפילה של בנק גדול או בינוני אינו גבוה - אבל הוא גם לא אפסי, ומעידות על כך מדי יום בחודשיים האחרונים מניות הבנקים פועלים,  לאומי (  לאומי  [11]  : ת"א)  ,  דיסקונט (  דסקנט  [12]  : ת"א)  ו  בינלאומי (  בנלמ5  [13]  : ת"א)  שנסחרות בבורסה במחירים הנמוכים ב-30% עד 50% מתחת להונם העצמי. 

 הסיבה העיקרית שמוזכרת כמי  הסיבה העיקרית שמוזכרת כמי שיכולה להביא לנפילה של בנק או להפסדים כבדים היא האשראים הענקיים  שיכולה להביא לנפילה של בנק או להפסדים כבדים היא האשראים הענקיים שנתנו הבנקים לעסקות ממונפות במחצית השנייה של שנות ה-90'. 

 אחד הביטויים הבולטים ביותר לתסבוכת שאליה נקלעו הבנקים היא העסקה המתבשלת בין יוסי מימן לבין משפחת דנקנר לשילובו בגרעין השליטה בחברת  תעשיות מלח (  מלח  [14]  : ת"א)  השולטת בבנק הפועלים. 

 לכאורה הצדדים לעסקה הזאת הם יוסי מימן ומשפחת דנקנר: בפועל הצדדים האמיתיים לעסקה הזאת הם גליה מאור, מנכ"ל בנק לאומי, ויצחק טל, המפקח על הבנקים. 

 תעשיות מלח מימנה לפני 5 שנים את כל הרכישה של מניות בנק הפועלים בהלוואה מבנק לאומי. הקריסה ברווחיות הפועלים והרמז הברור של המפקח כי מוטב שהבנקים לא יחלקו דיווידנדים, גרמו לכך שתעשיות מלח לא יכולה לפרוע את הריבית על ההלוואה מבל"ל. 

 בל"ל העמיד אפוא לתעשיות מלח הלוואה נוספת כדי שתוכל לשלם את הריבית. בבנק לאומי מקווים שתעשיות מלח תוכל לחזור ולשלם ריבית כאשר תשתפר רווחיות בנק הפועלים, והוא יחזור לחלק דיווידנדים. 

 ואולם יצחק טל שאישר את כל העסקה הזאת לפני 5 שנים מתחיל לחשוב שאולי הוא שגה כאשר יצר תלות הדדית כה גדולה בין שני הבנקים, באמצעות ההלוואה הזו, והוא עשוי לדרוש מלאומי לבצע הפרשה בגינה. 

 אז מה הפתרון? גליה מאור מביאה עכשיו את יוסי מימן, או כל איש עסקים אחר - היא תיתן לו אשראי של כמה מאות מיליוני שקלים; הוא יזרים את האשראי לתעשיות מלח, וזאת תשתמש באשראי כדי לפרוע את הריבית לבנק לאומי. 

 אם מימן יביא הון עצמי ממקורותיו אזי השקעתו בתעשיות מלח תשפר את הביטחונות של בנק לאומי - אבל אם הוא לא מביא הון עצמי משמעותי, אלא נשען בעיקר על עוד הלוואות מבנק לאומי - כל הסיפור נראה כמו תרגיל סיבובי. 

 גם העסקה שבה יצחק תשובה רכש לפני שבועיים 5% מחברת  דנקנר השקעות (  דנקנר  [15]  : ת"א)  ב-50% מעל מחיר הבורסה נראית מעניינת; זאת עסקה? זאת הלוואה? האם היא קשורה לאשראים הגדולים המעיקים על דנקנר או גם לקשרים של תשובה עם הדנקנרים ומערכת הבנקאות? 

 בתווך עומד כמובן גם נוחי דנקנר - שמנסה לגייס מלאומי אשראי בכמה מאות מיליוני דולרים כדי לקנות את השליטה ב  אי.די.בי אחזקות (  אדבא  [16]  : ת"א)  ממשפחת רקנאטי לפי שווי של 1.05 מיליארד דולר - הגבוה ב-65% ממחיר השוק של החברה. 

 לא רק דנקנר מאמין במחיר הזה  אנשי עסקים מהליגה הראשונה יודעים להסביר מדוע המניות שקנו שוות כפליים - אבל, וזה השינוי העיקרי שמתרחש בחודשים האחרונים, כמה מהם עשויים להידרש לקחת עוד הלוואות כדי לשלם את הריביות  - גם אליעזר פישמן, גדול המשתלטים, רכש חבילות גדולות של מניות אי.די.בי בכפול ממחיר הבורסה. פישמן, שמתממן בעיקר על ידי בנק לאומי, מחזיק גם במניות בנק הפועלים בכמה מאות מיליונים. 

 אמרנו בנק לאומי - אזי אסור לשכוח את שלמה אליהו שהגדיל וקנה מניות של הבנק בכמיליארד שקלים במחירים גבוהים בעשרות אחוזים ממחיר השוק. 

 כולם אנשי עסקים מהליגה הראשונה, כולם יודעים להסביר מדוע המניות שקנו שוות כפליים - אבל, וזה השינוי העיקרי שמתרחש בחודשים האחרונים, כמה מהם עשויים להידרש לקחת עוד הלוואות כדי לשלם את הריביות. 

 ומכאן אולי באה השאלה של עמירם סיון, האם סבך העסקות המסובבות האלה עלול להסתיים בנפילה של קונצרן, חברה גדולה או אפילו בנק. 

 ובכן, נדמה לנו שהתשובה לכך טמונה פחות בבנקים, בקונצרנים, במנהלים או בעסקות שהם תפרו, אלא יותר במצב המשק, שכן רוב העסקות הגדולות מממנות חברות עם יכולת ייצור רווחים. 

 אם הממשלה תתעשת ותנהל מדיניות מקרו כלכלית אחראית - יש סיכוי טוב שבנק ישראל, הבנקאים ואנשי העסקים יצליחו לפרק בהדרגה את כל פצצות הזמן האלה. כמובן שיהיו נפילות, לא קטנות - אבל הן יהיו נקודתיות. 

 לעומת זאת אם הממשלה לא תתעשת - אזי היא תגלה שפיחות בשקל, גירעון תקציבי גדול או נפילה של שוק איגרות החוב הם משחק ילדים מול משבר במערכת הבנקאות.