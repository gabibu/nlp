זו שאלה קלה למדי, אבל כנראה שהשהות הארוכה שלו בארצות הברית בשנות ה-80 פגמה מעט ביכולתו של איש העסקים עזרא הראל להתבטא בשפת אמו. בראיון ראשון לתקשורת בישראל הוא הצהיר כי "אם בעלי האג'ח (של חברת  רוגוזין (  רגזין  [10]  : ת"א)  , שהיתה עד שלשום בשליטתו) יהיו רציונליים ולא גרידים - ניתן להגיע להסדר". 

 ובכן, יש לנו הצעה להראל; כל אימת שהוא שוכח כיצד אומרים "גרידי" בעברית כדאי אולי שידבר עם כמה מהמשקיעים בחברות שלו, שלמדו כנראה פרק בנושא תאוות בצע. 

 הבורסה בת"א ראתה הרבה אנשי עסקים, שחמסו ורוששו את החברות שלהם, והובילו אותן לעברי פי פחת - ולרבים מהם ייחדנו שורות רבות בטור זה. ואולם הראל נמנה עם המועדון המתרחב של אלה הנוהגים להטיל את מימיהם בבריכה ישירות מהמקפצה. 

 ההופעה הציבורית הראשונה של הראל היתה לפני כשבע שנים לאחר שחזר מארצות הברית, שם סיים את הקריירה בפשיטת רגל של חברת חלפי הרכב שלו. הראל הגיח לבורסה בת"א, והדהים את המגזר העסקי כשהצליח לעשות צחוק מדירקטוריון חברת החשמל ולמכור לחברה חתיכת קרקע באשדוד ב-62 מיליון דולר במזומן. 

 מי שעקב מקרוב אחר הדרך שבה פעל הראל מול דירקטוריון חברת חשמל יכול היה להבין כבר אז במי עסקינן - אבל בבורסה היו כאלה שמחאו כפיים ורצו לקנות את איגרות החוב שהוא מיהר להנפיק לאחר העסקה. 



 80 מיליון שקל גויסו, והראל החל מיד לפזר אותם בשורה ארוכה של מיזמים שאין שום קשר ביניהם, בתוך הסתייעות בשותפו הטוב מנטה עצמון, הגזבר לשעבר של הליכוד, הזכור היטב מפרשת החשבוניות הפיקטיוויות של המפלגה. 

 לאחר חמש שנים שבהן הצליח הראל לשרוף את רוב הכסף שקיבל מחברת החשמל ומהמשקיעים באג"ח, החלו  אז הגיע יום התשלום, יום ראשון השבוע, והראל במקום לפרוע את הכסף משגר הודעה מפתיעה לבורסה: אני לא כאן, אני הלכתי, מכרתי את השליטה בחברה תמורת 100 אלף דולר ליוחאי שניידר. אם יש לכם שאלות, טענות ומענות - דברו עם יוחאי, אני זזתי, להתראות ושיהיה לכם יום טוב. יאללה ביי  לקרוס איגרות החוב של החברה. זה היה השלב שבו הראל שלח מסר עקיף למשקיעים: איני מרגיש מחויבות להחזיר לכם את הכסף - זאת הרי חברה בע"מ - ואצלי הכל בעירבון מוגבל. 

 משקיעים בבורסה העריכו שהראל פשוט עושה תרגיל: הוא רוצה שהאג"ח יקרסו, אז הוא יקנה אותן במחיר מגוחך ויהיה פטור מלהחזיר את הכסף למשקיעים. משהו השתבש בתסריט הזה, אולי, מכיוון שהאג"ח לא ירדו מספיק, ואולי משום שלהראל היו תוכניות אחרות. 

 לפני שלושה חודשים פירסמה החברה את הדו"חות הכספיים השנתיים שלה, שמהם עלה כי בקופתה נותרו כ-30 מיליון שקל - מה שיאפשר לה לפרוע את התשלום הראשון של האג"ח שהיה מיועד להיות אתמול. ואולם בתחילת מאי הודיע הראל לבורסה כי הכסף איננו, ואין לו את המקורות כדי לפרוע את התשלום הראשון של הריבית והקרן. 

 בשלב זה החלו בעלי האג"ח והנאמן שלה לאיים בנקיטת צעדים נגד החברה, או הראל, או שניהם. כיצד קרה, הם רצו לדעת, שדירקטוריון החברה אישר להנהלה להוציא מהקופה 30 מיליון שקל, כשידוע שבתוך כמה חודשים היא צריכה לפרוע תשלום לבעלי האג"ח. 

 הראל התחיל להרגיש לחץ מכל הכיוונים, ואז שלף שפן: שבועיים לאחר ההודעה כי אין לחברה מקורות, הודיעה רוגוזין כי הראל, באמצעות חברת  לידן (  לידן  [11]  : ת"א)  שבשליטתו, מתכוון לסייע לרוגוזין בגיוס הכסף כדי שתוכל לעמוד בהתחייבויתיה. כל הכבוד עזרא! - כך צריך לנהוג, שהרי בשוק ההון הכל יודעים שבעשור האחרון צבר הון אישי רב מעסקות בורסאיות. 

 אלא שאז הגיע יום התשלום, יום ראשון השבוע, והראל במקום לפרוע את הכסף משגר הודעה מפתיעה לבורסה: אני לא כאן, אני הלכתי, מכרתי את השליטה בחברה תמורת 100 אלף דולר ליוחאי שניידר. אם יש לכם שאלות, טענות ומענות - דברו עם יוחאי, אני זזתי, להתראות ושיהיה לכם יום טוב. יאללה ביי. 

 והכסף? איפה הכסף שהבטחת לנו לפני חודש וחצי? אין כסף. אם אתם רוצים את הכסף שאמורים הייתם לקבל היום - תפנו ליוחאי. אין ספק, תרגיל מבריק - שולחים הודעה לבורסה שאוטוטו בא הכסף כדי להוריד את בעלי האג"ח והנאמן מהגב, מושכים זמן, ובינתיים סוגרים עם יוחאי עסקה. 

 ויוחאי? הוא ישלם את הכסף? הצחקתם את הראל ואת יוחאי ביחד, כפי שהראל מסביר: "יש הבדל עצום מבחינת האמוציות של המשקיעים, בהתייחסותם למי שבא להבריא חברה לעומת זה שמבחינתם יצר בה את הבעיה". אהה! עכשיו הכל ברור: זה לא עניין כספי של מאות המיליונים שהתפוגגו, זה רק עניין של אמוציות. 

 ואולם החלק המשעשע יותר במופע של הראל הוא זה שבו הוא מסביר שיוחאי שניידר, זה שקנה את מליבו תמורת מאה אלף דולר, הוא יזם המומחה בהבראת חברות. "לא התפתתי למכור את החברה עד שידעתי שהאדם שייקח אותה יהיה סופר רציני", אומר הראל. 

 משעשע, משום שאנחנו, לצערנו, עוקבים אחרי השוק הזה יותר משבוע, ואם זיכרוננו אינו מטענו הרי את שניידר, המבריא, הסופר רציני - כבר פגשנו בנסיבות דומות. 

 מדובר באיש העסקים שהנפיק את מליבו לבורסה בתחילת שנות ה-90 העליזות, גייס מאות מיליוני שקלים בהנפקות של מניות ואג"ח, הפסיד את כל הכסף בהשקעות ספקולטיוויות, ואז כשהמניות קרסו - הוא ניצל את המצב כדי לקנות אותן בחזרה מהציבור במחיר מגוחך. כנראה שבעולם המונחים של עזרא הראל אחד כמו יוחאי שניידר הוא מבריא חברות. 

 ולכן, מאחר שנדמה לנו שאנחנו קצת מכירים את הצמד הראל-שניידר, יש לנו לסיום טיפ למשקיעים באיגרות החוב ובמניות של רוגוזין: כדאי לעקוב מקרוב אחרי הדרך שבה שניידר יבריא את רוגוזין - כיצד הוא ימכור את הנכסים שלה, באילו מחירים הוא ימכור אותם ולמי הוא ימכור אותם. 

 מאחר שאנחנו משוכנעים ששניידר לא ירצה לחזור על תעלולי מליבו של שנות ה-90, כדאי לוודא שעזרא הראל או מנטה עצמון לא יעמדו בצד הקונים כשרוגוזין תמכור במסגרת "תוכנית ההבראה" את הנכסים הבולטים שלה, כמו השטחים בנמל רושטוק בגרמניה. 

 שהרי שניידר לא ירצה חס וחלילה שעיתונאי חשדן או בעל אג"ח מיואש יעלה בדעתו שמאחורי ה-100 אלף דולר המצחיקים שבהם נמכרה שלשום רוגוזין יש הסכמות נוספות - שלא באו לידי ביטוי בהודעות הלאקוניות לבורסה.