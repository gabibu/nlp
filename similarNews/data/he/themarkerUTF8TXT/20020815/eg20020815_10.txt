הגיע הזמן שנתחיל לשכוח מהצהרות שכבר שבענו מהן, על כך ששוק התקשורת הישראלי הוא שוק מפסיד. ההצהרה המפורסמת מימי 2001 לפיה "סלקום היא חברת התקשורת הישראלית הרווחית היחידה" נעלמת לנוכח תוצאות חברות התקשורת השונות ברבעון השני של השנה, כשאחת אחרי השנייה הן מציגות מעבר לרווח. 

 בזק (  בזק  [10]  : ת"א)  חזרה ברבעון הראשון של השנה ל  רווח נקי  [11]  של 108 מיליון שקל. הרווח התפעולי שלה ירד אומנם בכ-6 מיליון שקל לכ-266 מיליון שקל, אך עם EBITDA של 823 מיליון שקל ברבעון היא יכולה לבצע בשוק ככל העולה על רוחה ולהמשיך להשקיע בחברות הבנות פלאפון ו-YES, המצמצמות את הפסדיהן אך רחוקות עדיין מהרגע בו יירדו מכתפי בזק. 

 בזק בינלאומי, לעומתן, מתגאה בכך שהיא כבר לא נזקקת לקופת המזומנים של החברה האם בזק והיא הציגה ב  רבעון הראשון  [12]  של השנה רווח של 24 מיליון שקל ושיעורי רווח גולמי, רווח תפעולי ו-EBITDA מסך ההכנסות הגבוהים מאלה של מתחרותיה בשוק השיחות הבינלאומיות. 

 ברק  דיווחה היום  [13]  על רווח נקי של 38.7 מיליון שקל, וגם אם חלקו הגדול נובע מרכישה חוזרת של האג"ח שלה, הרי שעדיין המגמה בשוק השיחות הבינלאומיות מראשית 2002 ברורה - גידול ברווחיות. החברות שבות להגדיל את שורת ההכנסות שלהן כתוצאה מסיום עידן תשלומי התמלוגים לבזק שגבו מהחברות למעלה מ-500 מיליון שקל לאורך השנים - כ-40-50 מיליון שקל לרבעון. קווי זהב מציגה רווח מזה מספר רבעונים, ולמעשה כבר ב-2001 רשמה רווח שנתי של כ-16 מיליון שקל. 

 חברות השיחה הבינלאומית צפויות לשפר את תוצאותיהן בעקביות גם הודות לגידול הצפוי בהכנסות משוק האינטרנט המהיר. כמו כן,  ועדת קרול דאגה לעכב את פתיחת שוק השיחות הבינלאומיות לתחרות ובכך איפשרה לחברות ליהנות משנה נוספת ללא דאגה מכניסה של חברות הסלולר לשוק  ועדת קרול דאגה לעכב את פתיחת שוק השיחות הבינלאומיות לתחרות ובכך איפשרה לחברות ליהנות משנה נוספת ללא דאגה מכניסה אפשרית של חברות הסלולר לשוק והעצימה, עקב כך, את כוחן של החברות בשיחות למיזוגן מול חברות תקשורת גדולות מהן. 

 בקרב חברות הסלולר בשוק,  עברה הרבעון פרטנר  [14]  לראשונה לרווח נקי של 25 מיליון שקל והצטרפה בכך לסלקום, שעברה אף היא עברה לרווח בתוך 3 שנים מהיווסדה. 

 הרווח של סלקום  [15]  נאמד היום ביותר מ-150 מיליון שקל לרבעון. סלקום ופרטנר נהנות מרווח תפעולי גבוה של כ-182 ו-138 מיליון שקל ברבעון בהתאמה, אך עם זאת ה-EBITDA של סלקום עדיין מהווה מחצית מזה של בזק. 

 הנתון המעניין ביותר בשוק התקשורת הישראלי של הרבעון השני של השנה הוא ביסוס מעמדן של ספקיות האינטרנט בשוק כחברות רווחיות. ההערכה היתה ששוק ספקיות האינטרנט הוא שוק שלא יחרוג מאיזון במקרה הטוב, אך התוצאות שהציגו הרבעון  נטוויז'ן  [16]  ו  אינטרנט זהב  [17]  מוכיחות שמדובר בשוק שאפשר לאסוף בו כסף לכיסן של החברות ורווחים שנתיים של כ-6 מיליון דולר בשנה. זאת, בזמן שאינטרנט זהב נסחרת בשוק לפי שווי של כ-18.3 מיליון דולר. 

 אפילו בשוק חברות הכבלים השקוע עמוק בקרקעית השוק והחברות רחוקות מלהוציא את ראשן מעל למים, מתב תעבור הרבעון לרווח רגעי,  אפילו בשוק חברות הכבלים השקוע עמוק בקרקעית השוק, מתב תעבור הרבעון לרווח רגעי  הודות לרווחי הון ממכירת מניותיה בפרטנר, אך משמעותי יותר - החברה תקטין מהותית את ההפסד הגולמי שלה וצפויה להציג צמיחה מרשימה ב-EBITDA. 

 ערוצי זהב ובעיקר תבל במצב פיננסי קשה הרבה יותר, אך מיזוג החברות שבדרך יסייע גם להן להתוות את הדרך לחזרה עתידית לרווחיות גולמית ותפעולית. 

 המסקנה ברורה - שוק התקשורת אינו מדמם כבעבר. נכון שקיימת בעיית חובות קשה לחלק מהחברות בשוק שהצליחו לעבור לרווח, אך כבר נראים ניצני התוכניות להקטנתו. 

 המטרה של חברות התקשורת תתמקד מהיום ברווח, וכשזו סומנה - המרחק הופך קצר להעלאות המחירים בשווקים השונים, שאנחנו כבר עדים להן מזה מספר חודשים, ולהתמתנות האגרסיוויות השיווקית בין המתחרות. למה להסתער האחד על השני אם יש בנמצא יותר הכנסות לכולם. 

 מפתיע לא פחות שהחברות מצליחות לשפר את תוצאותיהן הכספיות דווקא על רקע המיתון, האבטלה והמשבר הכלכלי העולמי והמקומי. בפני הממונה על ההגבלים העסקיים, דרור שטרום, מתחילה להתבהר תמונה שונה באשר לשוק התקשורת הישראלי, מצב שלא בהכרח יאפשר לחברות לבקש למזגן עם מתחרותיהן. 


 קישורים נוספים 
 סלקום: ירידה של 92 מ' ש' ברווח התפעולי בתוך שנה לכ-182 מ' ש' ברבעון השני  [18] 

 בזק: שיפור משמעותי בתוצאות החברות הבנות הוביל לרווח נקי של 108 מ' ש'; צניחה בהכנסות מתחת ל-2 מיליארד ש'  [19] 

 אינטרנט זהב: גידול חד ברווח התפעולי ל-7.8 מיליון שקל; מחיקות חד פעמיות במעל ל-6 מיליון שקל בגולד טרייד  [20] 

 לאחר 11 רבעונים - בזק בינלאומי עברה לרווח נקי  [21] 

 דורכת במקום: הכנסות נטוויז'ן ברבעון השני הסתכמו בכ-14.4 מיליון דולר; ממשיכה להרוויח כ-1.4 מיליון דולר ברבעון  [22] 

 ברק עוברת לרווח של 38.7 מיליון שקל ברבעון השני; גידול של 20% ברווח התפעולי ל-37 מיליון שקל  [23] 

 "  ידיעות אחרונות  "  : חברת הכבלים תבל עברה לרווח תפעולי ברבעון השני  [24] 

 פרטנר הרוויחה 25.2 מ' ש' הרבעון; סמנכ  "  ל הכספים: נגדיל הרווח ברבעון ה-3  [25]