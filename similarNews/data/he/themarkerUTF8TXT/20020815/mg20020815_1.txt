במהלך השנתיים האחרונות שומעים מדי פעם על חברות שנחשבו מתות, אך מסתבר שלא כן. הצטרפותן לרשימת הקורבנות של שוק המסחר האלקטרוני נבלמה ברגע האחרון. אין מדובר בוודאות של מאה אחוז, אבל בהתחשב במה שהיו קודם לכן - יש מקום לאופטימיות זהירה. 


 הסיפור של stamps.com 


 באוקטובר 2000 נראה שחברת stamps.com הגיעה לסוף דרכה. בתוך שבוע התפטר מנכ"ל החברה ויותר ממחצית העובדים נשלחו הביתה. ואולם, באופן די מפתיע, החברה נעמדה על רגליה והצליחה להתגבר על המכשולים. היא התמזגה עם Estamp, ולאחרונה זכתה באישור שירותי הדואר של ארה"ב (USPS) למוצר החדש שלה, ששמו NetStamp. 

 החברה משתפת פעולה עם  אי.ביי (  EBAY  [10]  :NASDAQ)  ועם PayPal במטרה להרחיב את היקף פעולותיה. ביולי דיווחה על הפסד של 2 מיליון דולר ברבעון, מספר קטן בהרבה מ-30 מיליון דולר אותם הפסידה ברבעון מקביל שנה קודם לכן. 

 החברה מצהירה על אוברול כללי שעשתה, הן במוצריה והן במבנה הפיננסי שלה. מומחים מביעים ספק ביחס להסתגלות הציבור ל-electronic postage - השירות שמציעה stamps.com, ואולם גם הספקנים מודים כי האישור שקיבלה החברה מה-USPS הוא בהחלט צעד משמעותי קדימה. 


 ההצלחה של autobytel.com 


 כל תחזית שנעשתה לפני 3-4 שנים לגבי מספר המכוניות שיימכרו באמצעות האינטרנט עד 2002 נראית, נכון להיום, מגוחכת. מכוניות נמכרות באינטרנט, אבל במספרים קטנים בהרבה מהתחזיות האופטימיות ההן. מי שכן מצליחה היא חברת autobytel.com. 

 החברה מספקת מידע על שוק המכוניות, ומסייעת למוכרים ולקונים להגיע לעסקה, שנעשית באופן רגיל ולא מקוון. החברה, שזיהתה פוטנציאל עסקי טוב במסירת מידע מקוון על שוק המכוניות המשומשות, הפכה למובילה בתחום. ב-3 הרבעונים האחרונים שלה היא מדווחת על רווחיות. 


 הקאמבאק של Buy.com 


 לסיום, כדאי לשים לב לקאמבק של חברת Buy.com. אם אכן תשרוד החברה, יהיה זה סיפור המהפך של השנה. החברה נחשב כבר סוס מת בעיני רבים, לאחר שחברת האשראי שלה סגרה לה את הברז. מכיוון שהחברה פרטית אין אפשרות לראות את דיווחיה הפיננסיים, וקשה להעריך את מלחמת המחירים שהיא מנהלת מול  אמזון (  AMZN  [11]  :NASDAQ)  , אולם ברור שהיא מפעילה לחץ על החברה המצליחה. 

 ב-Buy.com טוענים כי מאמצי השיווק שלה, הכוללים משלוחים חינם והבטחה למכור במחיר נמוך מזה של אמזון הביאו לעלייה משמעותית הן במכירות והן בתנועה באתר.