המכרז לרכישת הרשת הקמעונית השנייה בגודלה בישראל יוצא לדרכו היום בבוקר. בשעות אלו מוצגים למכירה מסמכי המכרז, אותם מפרסמת האגודה השיתופית הקו אופ, לכל המעוניין. במכרז עומדים למכירה שני נכסים מתוך שלושת הנכסים העיקריים של האגודה: רשת  הרבוע הכחול (  רבועכ  [10]  : ת"א)  ורשת המשביר לצרכן. הנכס השלישי, המניב ביותר מבין נכסי האגודה, רשת הריהוט הסקנדינווית איקאה, עדיין אינו עומד למכירה, אולי בציפייה לזמנים טובים יותר, אך בכל מקרה בציפייה לקבלת אישור הרשת האם, שמכרה לא מכבר את מלוא החזקותיה ברשת הישראלית למשקיע קנדי. 

 עלות טופסי המכרז נעה בין 25 אלף שקל לטופסי המכרז של הרבוע הכחול, למחיר נמוך יותר של 10 אלף שקל לטופסי המכרז של המשביר. ההנחה שיקבל המשקיע שיבחר לקנות את טופסי המשביר לצרכן נעוצה כנראה במצבה הקשה של הרשת הקמעונית למוצרי בית וביגוד, שנמצאת בסכנת סגירה. 

 עד כה סומנו שלוש קבוצות אשר עומדות להגיע בחודש הקרוב למשרדי הקו אופ ולרכוש את טופסי המכרז של הרבוע הכחול. קבוצה ראשונה בראשות צדיק בינו בשיתוף  בנק לאומי (  לאומי  [11]  : ת"א)  ; קבוצה שנייה כוללת את בני גאון, שמרוק,  בנק הפועלים (  פעלים  [12]  : ת"א)  ומשקיע זר עלום שם; וקבוצה שלישית כוללת את קרן הפנסיה מבטחים וחברת ההשקעות גמול, שצירפו אליהן לא מכבר חברה קמעונית אמריקאית. 

 מניית רבוע כחול מתחילת השנה 

 באופן מפתיע, שלוש הקבוצות האמורות צפויות לרכוש את הטפסים של רבוע, אך אינן צפויות לרכוש את טופסי המשביר, ומכאן, על פי חוקי ההיצע והביקוש, הבדלי המחיר בין הטפסים. 25 אלף שקל כנראה אינם מהווים בעיה לגיוס בימים אלו, אך באשר להון העצמי הנדרש לרכישת רשת הרבוע - קשיי הגיוס הם אחרים לגמרי. 

 בהנחה שהרוכש הפוטנציאלי צפוי לקבל מהמערכת הבנקאית מימון של עד 65% מהעסקה (בדומה למימון שקיבלה קבוצת גנדן שבראשות נוחי דנקנר, לרכישת אי.די.בי),  בהנחה שמחיר הרכישה ינוע סביב מחירה של רבוע כחול בבורסה, יידרש הזוכה המאושר במכרז להביא מכיסו/כיסם של אחרים סכום של כ-500 מיליון שקל  ובהנחה שמחיר הרכישה ינוע סביב מחירה של רבוע כחול בבורסה, יידרש הזוכה המאושר במכרז, להביא מכיסו/כיסם של אחרים סכום של כ-500 מיליון שקל. המהדרין סבורים כי במצבם של הבנקים היום, קבוצת המשקיעים לא תוכל לגייס יותר מ-60% בהון זר, ולפיכך תידרש להון עצמי של 570 מיליון שקל. 

 בין שלוש הקבוצות, נראה כי רק לקבוצות מבטחים ובינו יש את המזומנים הדרושים על מנת לעמוד בדרישות ההון העצמי. ואכן, בני גאון, העומד בראש הקבוצה השלישית, עמל קשות בימים האחרונים לגבש סביבו משקיעים נוספים. עד כה הצליח לקבל את הסכמת חברת ההשקעות שמרוק, ידידתו עוד מימי כור, ומשקיע אסטרטגי זר עלום שם. כל אחד מהשלושה יקבל כ-20% מהקבוצה. לעסקה צפוי להיכנס גם בנק הפועלים, אשר יחזיק לא יותר מ-20% נוספים מהקבוצה. לפיכך, כל הנותר לגאון הוא למצוא משקיע נוסף, אשר יסכים להשקיע את 20% הנותרים מההון העצמי הנדרש. משימה לא פשוטה בימים אלו. 

 אין ספק כי משקיע פוטנציאלי ישלם כסף רב לחברת ייעוץ בכירה, שתערוך עבורו דו"ח מפורט שינתח את כדאיות ההשקעה ברבוע. דו"ח כזה עשוי לכלול עשרות עמודים וניתוחים מייגעים, אך שורתו התחתונה לא תהיה רחוקה מהמסקנה אליה מגיע משקיע מנוסה בכמה תרגילים מימוניים פשוטים, שלא יגרעו מארנקו ולו שקל אחד. 

 בשלב הראשון יציב המשקיע במשוואה את עלות ההון העצמי כפי שהוא רואה אותה. לנוכח הריבית האלטרנטיווית הגבוהה בשוק בימים אלו - המגיעה ל-9.3% באג"ח ל-11 שנה הלא צמודה למדד - והסיכון הגלום בהשקעה ברשת קמעונית, צפוי המשקיע לבקש כ-15% בשנה צמוד לאינפלציה על הונו העצמי. 

 בשלב השני יילך המשקיע לבנק ויברר מה הריבית שהוא עשוי לקבל על החוב בגין הרכישה. סביר כי הבנקים יסכימו להעמיד למשקיע הלוואות בהיקף האמור בריבית הגבוהה ב-1.5% מעל הריבית הצמודה על אג"ח ממשלתית, כיאה לפרמיית הסיכון של הרבוע הכחול שמדורגת על ידי מעלות כ-AAA. האג"ח הצמודה ל-20 שנה נושאת ריבית ברוטו של 5.5%, לפיכך מחיר ההון הזר עבור המשקיע יגיע לכ-7%. 

 בשקלול משקל ההון הזר של 65%, מחיר ההון הממוצע (wacc)בהשקעה ברבוע הכחול ינוע סביב רמה של 8.2% (לא צמוד). העומד מאחורי מספר זה הוא הסכום שהמשקיע יידרש לשלם לבנק ולעצמו כדי לקיים השקעה כדאית.  כדי לקיים השקעה כדאית יידרש המשקיע למשוך קרוב ל-10% מהשקעתו הכוללת כל שנה מרבוע כדיווידנד  כדי לעשות זאת יידרש המשקיע למשוך קרוב ל-8.2% מהשקעתו הכוללת כל שנה מרבוע כדיווידנד. 

 בהנחה שמחיר הרכישה יהיה דומה למחיר רבוע כחול היום בבורסה, אשר מסתכם ב-1.83 מיליארד שקל, יידרש המשקיע לגייס בהון זר ובהון עצמי כ-1.4 מיליארד שקל (הרי הוא רוכש רק 78.1% מהרשת), ולמשוך כ-115 מיליון שקל דיווידנד כל שנה. כאן צריך להוסיף הנחה נוספת, שאין לרבוע נכסים עודפים. הנחה זו מאשש האנליסט אורי הרשקוביץ' מלידר, המסקר את רבוע. 

 השלב האחרון במשוואה יהיה להכניס את רווחי רבוע הצפויים בשנים הקרובות. על פי תחזיות האנליסטית אורית פנו מבנק אגוד, רבוע כחול צפויה לדווח על רווח של 134 מיליון שקל בשנת 2002, ולעלות בהדרגה עד לרווח נקי של 172 מיליון שקל בשנת 2008. מאחר שבעל השליטה יחזיק כ-78.1% ממניות הרבוע, יהיה זכאי לשיעור זה מכלל הדיווידנד שיחולק. מכך ניתן להסיק כי המשקיע יידרש למשוך בשנים הראשונות את כל הרווח של רבוע כדיווידנד על מנת לספק את מחיר ההון שלו. 

 משיכת מלוא הרווח מחוץ לחברה ידלדל את הרבוע ממשאבים הדרושים לה על מנת להתמודד בהצלחה בתחרות הקשה מול  שופרסל (  שפרסל  [13]  : ת"א)  ורשתות הדיסקאונט. משיכת מלוא הרווח כדיווידנד לא תאפשר לרבוע להמשיך ולהשקיע בהתרחבות העסקית הנדרשת מהסביבה התחרותית, ולפיכך עשויה להוות משא כבד מדי על הרשת, בעיקר מול שופרסל. אמנם טובת הרשת מעניינת מאוד את המשקיע, אך טובת השקעתו קודמת. לפיכך, יש להניח כי רכישת הרשת ברמת המחיר הנוכחית שלה, עשויה שלא להיטיב לא עם הרשת הקמעונית ולא עם המשקיע. 


 קישורים נוספים 
 בני גאון צירף שותף אסטרטגי זר לקבוצה בראשותו שתתמודד על רכישת קו-אופ הרבוע הכחול  [14] 

 משקיעים ברבוע  [15] 

 תחזיקו אותי  [16] 

 שופרסל נערכת לקראת העברת השליטה הצפויה ברבוע כחול  [17]