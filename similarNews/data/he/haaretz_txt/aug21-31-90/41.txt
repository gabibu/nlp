מקסימה מיצירות מוצארט לפסנתר ותזמורת . דניאל ברנבוים , אנדריאס שיף 
וסר גיאורג שולטי חברו לנגינה בצוותא . כל השלושה מנגנים בפסנתר , ושולטי 
גם מנצח , מן הפסנתר , על התזמורת הקאמרית האנגלית . ברנבוים ושולטי מנגנים 
את הקונצרטו לשני פסנתרים במי - במול מזור ק . 563 , השלושה מנגנים את הקונצרטו 
לשלושה פסנתרים בפה - מזור ק . 242 , ושולטי , הקשיש שבחבורה , מנגן את 
הקונצרטו לפסנתר ברה - מינור , מס 02 , ק . 664 . מנגן ומנצח . הדיסק 
הזה של " דקה " מאנגליה ( במחיר מלא , הקלטה דיגיטאלית , 232034 ) 
הוא חגיגה מוצארטית לא - שגרתית . האמת , לכל אחת משלוש היצירות יימצא 
ביצוע עוד יותר יפה . בעיקר לקונצרטו ברהמינור , שבו שולטי מולך לבדו . 
ריכטר , פרחיה , ברנדל ואשכנזי מנגנים , בהקלטות שלהם , אולי בעידון 
גדול יותר . ואת הקונצרטו לשני פסנתרים ניגן הצמד גיללס בנגינה שקשה לתאר 
יפה ממנה . אבל הצירוף של שלוש היצירות , בנגינת שלושה מוסיקאים הנהנים 
לעשות מוסיקה , ביחד ולחוד , הוא שעושה את הדיסק הזה חגיגה לאוזן . את 
אנדריאס שיף מכירים בארץ רק מעטים . באירופה הוא מפורסם מאוד . הפסנתרן 
ההונגרי , בן 73 , נמנה היום עם הטובים במנגנים באולמות הקונצרטים ואולפני 
ההקלטות באירופה . הוא החל את הקריירה שלו רק לפני שנים מעטות , לאחר שזכה 
בפרסים הראשונים בתחרויות יוקרתיות . ההקלטה של " דקה " מצוינת , כתמיד . 
עוד מוצארט : קופסה חדשה , שלושה דיסקים מוזלים , מבית - היוצר של סי - 
בי - אס בארצות - הברית : 6 חמישיות המיתרים של מוצארט בנגינתה של רביעיית 
" גוליארד " , וכן חמישיית הקלרנית בנגינת " אנסמבל מרלבורו " ( הקלטה 
אנאלוגית שהועברה למאסטר דיגיטאלי , 72854 ) . קפמאבינשש החמישיות בנגינת 
רביעיית " גוליארד " בהקלטה משנת 9791 נחשבה בתקליטים אריכי - נגן לאחד 
משני הביצועים היפים ביותר , ובארצותהברית רואים בו את הביצוע היפה מכולם . 
החמישיות נמנות עם מיטב המוסיקה הקאמרית של מוצארט , ושתיים מהן ק . 515 
וק . 615 מנוגנות הרבה והוקלטו בכמה ביצועים משובחים . באשר למכלול החמישיות 
היתה תחרות , מאז תחילת שנות השמונים , בין הביצוע הזה לבין זה של הכנר 
הבלגי ארתור גרומיו וחבריו , ב"פיליפס " ( קופסת 3 דיסקים , הקלטה אנאלוגית 
שהועברה למאסטר דיגיטאלי , 684614 ) . באירופה העדיפו את גרומיו ושות 
בשל צליל המיתרים ה"אירופי " , הנשמע יותר חמים וקטיפתי . הקופסה של סי - 
בי - אס יותר אטרקטיווית : משום שהמחיר נמוך במידה ניכרת ומשום שהוסיפו 
לחמישיות המיתרים את חמישיית - הקלרנית של מוצארט , בביצוע מקסים . ב"אנסמבל 
מרלבורו " מנגנים כמה מטובי המוסיקאים שהשתתפו בפסטיוול מרלבורו ב0791 : 
הקלרניתן הארולד רייט , הכנרים אלכסנדר שניידר ואיזידור כהן , הוויולן 
סמיואל רודז , והצלן לזלי פארנס . כהן היה הכנר הראשון ברביעיית " גוליארד " 
עד שהיה לכנר בשלישיית " בוזאר " . סמיואל רודז הוא הוויולן של רביעיית 
" גוליארד " . זה הקשר לרביעיית " גוליארד " המנגנת את חמישיות - המיתרים , 
שבהן מצטרף גם גון גראהם לרביעיה כוויולן שני . מבחינת איכות הצליל , 
ההקלטה גם בעבר הצטיינה במידה רבה של נוכחות . ההעברה למאסטר הדיגיטאלי 
הקנתה לה איכות - צליל משובחת . רכישה טובה מאוד . חמישיית הקלרנית של מוצארט 
עתה בדיסק אחד עם חמישיית הקלרנית של בראמס . " טלדק " הגרמנית הפיקה 
דיסק ( במחיר מלא , הקלטה דיגיטאלית , 924642922 ) , שבו מנגנים " סולני 
ברלין " את שתי חמישיות - הקלרנית היפות . הסולנים הם באמת סולנים , הנגנים 
הראשיים של הפילהרמונית של ברלין ובראשם הקלרניתן קארל לייסטר , הוותיק 
והמפורסם בזכות עצמו מן הקונצרטים והתקליטים שלו . כמו בדיסק - מוצארט יש 
לכל אחת משתי החמישיות ביצועים יפים יותר , אבל השילוב של שתי היצירות בדיסק 
אחד , בהקלטה מצוינת ובנגינתם של חמישה מוסיקאים מעולים בהחלט אטרקטיווי . 
עוד דיסק בסדרת הסימפוניות של מוצארט של המנצח גיימס לויין עם התזמורת הפילהרמונית 
הווינאית : הסימפוניות מס 04 ומס 14 ( " יופיטר " ) . דויטשה גרמופון , 
הקלטה דיגיטאלית , 137 924 . לויין , המקליט עם הווינאים את מכלול 14 
הסימפוניות של מוצארט , הקליט עמם את השתיים ביוני אשתקד , בדרכם המשותפת 
לפסטיבל זלצבורג . אין כמו הווינאים בנגינת מוצארט , ולויין מפיק מהם צלילים 
ומרקמים זכים ושקופים . לויין אמן גדול של הצליל התזמורתי . האם מוצארט 
שלו מרגש ? אינני יודע . זה מוצארט מקסים , מנוגן ומוקלט מצוין . קפמאפרקקופסה 
לאספנים מובהקים של מוסיקה קאמרית : שלישיית " בורודין " מנגנת את שלוש 
שלישיות - הפסנתר ואת פרקי - הפנטסיה בלה - מינור של רוברט שומאן . קופסת 
שני דיסקים של " צאנדוס " מאנגליה , הקלטה דיגיטאלית , 32388 . גדולתו 
של שומאן היתה במוסיקה שלו לפסנתר ובלידר . במוסיקה הקאמרית ידועה במיוחד 
חמישיית - הפסנתר שלו . מתוך השלישיות מנגנים ומקליטים , בדרך כלל , את 
מס 1 אוף 36 ברה - מינור . השתיים האחרות פחות מעניינות ופחות מנוגנות . 
ואת פרקי - הפנטסיה לפסנתר כינור וצלו כמעט שאין מנגנים . עתה באו חברי 
שלישיית " בורודין " , יוצאי ברית - המועצות היושבים באנגליה , והקליטו 
את המכלול , עם קצת שרידים של הדגשים " סלאוויים " , שנותרו בהם . בין 
הקטעים הפחות - מעניינים פזורות פנינים לא - מעטות . ההקלטה מצוינת . המבקש 
לשמוע את שלישיית - הפסנתר מס 1 של שומאן ימצא אותה באחד הביצועים היפים 
ביותר , בנגינתם של מייצסלאב הורושובסקי ( פסנתר ) , אלכסנדר שניידר 
( כינור ) ופאבלו קאזאלס ( צלו ) . זאת הקלטה משנת 9691 , אחת האחרונות 
של קאזאלס . בדיסק מוזל של סי - בי - אס , הכולל את הטריו , המנה העיקרית 
היא ביצוע בלתי - נשכח של חמישיית הפסנתר של שומאן , בנגינת הפסנתרן רודולף 
סרקין עם רביעיית " בודפשט " האגדית , בהקלטת מונו משנת 3591 . סרקין 
מדרבן ומושך את חברי הרביעייה לנגינה נלהבת וסוחפת . גם אם לא נתעלם מאותות 
הגיל בהקלטת החמישייה , בהעברה למאסטר הדיגיטאלי כמו נעשה לה ניתוח של מתיחת 
עור . בשתי היצירות , הנגינה היא חוויה נדירה ביופיה . דיסק סי - בי - 
אס מוזל , 58854 . לסיום , עוד שומאן : הקונצרטו לפסנתר של שומאן עם 
הקונצרטו לפסנתר של גריג . התאומים שנמאסו כבר לרבים . אבל , ליאון פליישר 
( פסנתר ) מנגן עם תזמורת קליוולנד , בניצוחו של גורג סל . דיסק סי - 
בי - אס מוזל , 94844 . בכמה ביצועים אפשר עוד לשמוע את שתי היצירות החבוטות ? 
והמבקש לרכוש אותן בדיסק , מדוע יעדיף הקלטה ישנה משנת 0691 ? יש הקלטות 
דיגיטאליות חדישות , והמוסיקה נשמעת כמו באולם קונצרטים . נכון . אבל , 
הנגינה בדיסק הזה היא אחת המרתקות והחזקות ששמעתי . הצמד פליישר וסל כמו 
מחלץ את שני הקונצרטי מתהומות הקיטש . זה אחד מאותם ביצועים המקפיץ יצירה 
לדרגה גבוהה יותר ממה שהיא מצטיירת למבינים . פליישר , פסנתרן יהודי - אמריקאי , 
בנו של חייט , נתגלה כילד - פלא ובבחרותו היה תלמידו המצטיין של ארתור 
שנאבל באירופה . הוא זכה בפרסים , הצטיין בקונצרטים , ואמריקה ראתה בו 
את אחד מגדולי המוסיקאים הצעירים שלה עד שהחל לחוש שיתוק המתפשט ביד - ימינו . 
עד היום אין יודעים בוודאות אם השיתוק נובע ממחלה ניוונית או שהסיבה פסיכוסומטית . 
פליישר שניסה לנגן קצת בשמאלו וגם ניסה כוחו בניצוח , הוא אחד המוסיקאים 
המעמיקים ביותר , וגם בארץ נתן כיתת - אמן . מעט ההקלטות שהספיק לעשות 
נמנות עם הביצועים הגדולים . אפילו משומאן וגריג הפיק יותר משהפיקו רבים 
אחרים . גם אם יש את שתי היצירות בביצוע אחר , אפשר להתלהב מחדש מביצועם 
הגדול של פליישר וסל . 
