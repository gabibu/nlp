מאז כיבוש כוויית והמשבר במפרץ , אנו בסימן פרשנים . אהוד יערי עולה על 
כולם , גם אם יש לו תחרות רצינית בעיתונות הכתובה . הוא דוגמה לפרשן שהטלוויזיה 
אוהבת ומפנקת . יערי מפליא בניסוחים ברורים ומדויקים . הוא יודע להדגיש 
את החשוב ולבנות תמונת - מצב בכמה משפטים . לצדו , מצטיין בדיווח מוואשינגטון 
יאיר שטרן . שטרן עושה מלאכה מקצועית ומיומנת והוא גם חרוץ מאוד . זה נדיר 
בין כתבי הטלוויזיה . כמו אהוד יערי , גם שטרן בוחר מתוך ערימת החומר המצולם 
את התמונות המשמעותיות והחשובות . הקשר עם אמריקה נשמר , לפחות בטלוויזיה . 
פרשן מקטיגוריה שונה הוא יצחק רבין . ב"ערב חדש " הוא מדגיש את מגבלות 
החיזוי של כולם , והוא בכלל זה . לרבין , כשר ביטחון לשעבר , מידע שאין 
לרשותם של האחרים . אבל הוא גם חושב ומנתח את המצב לעצמו ובעצמו . על מוחו 
האנליטי כבר הוטלו קיתונות של לעג , ובכל זאת , הוא מחונן במוח אנליטי , 
ועל - פי רוב הנחותיו והשגותיו חורגות מגבולות המייד . הוא מצליח לצייר 
תמונת - מצב כוללת , שלמה וגם מתקבלת על הדעת . 
