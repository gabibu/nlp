מנכ"ל רשות השידור , אריה מקל , ומנהל הטלוויזיה , יוסף בראל , החליטו 
אתמול להפסיק את שידור התוכנית " סתם בצחוק " . דוברת הרשות מסרה כי רמתה 
של התוכנית לא ענתה על הציפיות . התוכנית בהנחיית גדעון רייכר ובהפקת יצחק 
קול מאולפני ג . ג . , אושרה לשידור לפי ההליך המקובל . צולמו שש תוכניות , 
מהן שודרו עד עתה שתיים בלבד . קול אמר כי עדיין לא קיבל הודעה מן הרשות 
על הורדת התוכנית וכי הוא מסרב להגיב . לדברי מקל , היתה בעיה עם ליווי 
התוכנית מן השלב , שבו הרשות מזמינה את התוכנית מגורם ציבורי ועד להגשתה . 
" אני מרגיש שבעניין זה לא היה הליווי הדרוש וכתוצאה לא התקבל המוצר כפי 
שרצינו . " בעקבות לקח זה ולקחים דומים , נקטתי בצעדים כדי להבטיח שמעכשיו 
יהיה על כל תוכנית פיקוח צמוד של גורם המופקד על אותו התחום " , אמר מקל . 
יצויין כי מי שצריך לפקח על תוכניות כאלה הוא מנהל מחלקת הבידור , אך מאז 
עזיבתו של רפי גינת , טרם אוייש תפקיד זה באמצעות מכרז . 
