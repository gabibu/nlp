מארסיי ( רויטר ) . פרנץ בקנבאואר עשוי להצטרף לאלופת צרפת בכדורגל , 
מארסיי . המאמן שהוביל הקיץ את מערב גרמניה לזכיה בגביע העולם באיטליה , 
עשוי להתמנות סגנו של יו"ר המועדון , איש העסקים ברנארד טאפי . יומון הספורט 
הצרפתי הנפוץ לאקיף ציטט את טאפי , שאמר : " אני רוצה בו כסגני במארסיי . 
זה יהיה פנטאסטי " . התפקיד המיועד לבקנבאואר , שזכה בגביע העולם גם ב - 
4791 כשחקן , הוא להגדיר את המערך הטאקטי הכללי של הקבוצה ולפקח על המאמן 
זראר זילי , שיהיה אחראי על האימונים היומיומיים . בקנבאואר מסר בתגובה 
ללאקיף , כי יגלה את תכניותיו בקרוב . ידיד של בקנבאואר , מערב גרמני 
שביקש שלא להיחשף , אמר : " הוא מנסה למלא תפקיד מסויים במארסיי . אבל 
הוא מציב תנאי : לא לשבת קבע במארסיי " . טאפי מאמין כי השפעתו של בקנבאואר 
ונסיונו העשיר עשויים לסייע למארסיי להיות המועדון הצרפתי הראשון שיזכה בגביע 
אירופה לאלופות . 
