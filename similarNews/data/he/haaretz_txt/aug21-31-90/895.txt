היום מסתיימת המכירה הגדולה של הוצאת זמורה - ביתן , במחסנים הצריכים להתפנות , 
במתחם " עסיס " ברמת גן . המספרים מהממים לא רק בהתחשב בתקופה הקשה העוברת 
על המו"לות . בראשון באוגוסט הוצעו לקהל כ007 אלף עותקים של כ000 , 1 כותרים , 
במחירים המתחילים בשקל בודד , ולא עולים על 51 שקלים לספר . הספרים נערמו 
בערימות שביניהן קשה היה לראות את האנשים . חודש לאחר מכן , מדובר על מכירה 
של כ052 אלף ספרים , ובין משטחי הספרים כבר אפשר לראות את האנשים . זהו 
פדיון של למעלה ממיליון ש"ח . מחזה של כ005 , 1 עד 000 , 2 אנשים ליום , 
מצוידים בעגלות ובסלים , היוצאים מאושרים עם ערימות של ספרים , מרנין 
את הלב ואת הכיס של המו"ל . בימי השיא של הפריחה במו"לות הישראלית היתה זו 
הכתבה ב"יומן השבוע " של הטלוויזיה , על ספרה החדש של הדרה לזר , " נראה 
לאחרונה " , בסדרה " עמודים לספרות עברית " של זמורה - ביתן , שהביאה 
בעקיפין להוראה הגורפת והמוטעית שלא לסקר ספרים חדשים בחדשות , כי אין זה 
אירוע חדשותי , אלא קידום מכירות . עתה , ההמונים שבאו למכירה הגדולה 
ברמת - גן הצדיקו בהחלט כתבה במהדורת חדשות בטלוויזיה , ואחרי הכתבה צריך 
היה להדוף את הסתערות הקונים ולהביא שוטרים שיכוונו את התנועה . פקק בדרך 
לקניית ספרים הוא תופעה מרנינה בכל ימות השנה . התקשורת התלהבה מעם ישראל 
הקונה ספרים , מה גם שזה קרה בימי המתיחות במפרץ הפרסי . ספרה של לזר " נראה 
לאחרונה " , נראה לאחרונה בערימה לא קטנה במחסן הגדול . לפני שמפיקים לקחים 
מן ההצלחה הזאת , צריך להעיר שהיא משקפת גם כישלון . ליתר דיוק הרבה כישלונות . 
העובדה שבמחסני המו"ל הצטברו כחצי מיליון עותקים , שהוא עצמו חושב שהם 
אבן שאין לה הופכין ולכן הוא מוכר אותם בשקלים בודדים , מצביעה על כך שהיו 
כאן הרבה החלטות מו"ליות שגויות , בבחירת הכותרים ובהחלטה על גודל ההדפסות . 
נכון שחלק ניכר מן הכותרים וגם המשמעותיים שבהם , מבחינה תרבותית הם 
מה שזמורה - ביתן רכשה עם הוצאת " דביר " . זאת היתה דרך נפלאה להיפטר מ"כל 
כתבי ברדיצבסקי " , שלא לדבר על " כל כתבי ביאליק " . חלק ניכר מן הכותרים 
היו של הוצאת זמורה - ביתן עצמה . במכירה הכללית הזאת הוצעו ספרים שנמכרו 
בפחות מ05 עותקים לשנה . כל ספר שחלים עליו קריטריונים אלה , ובמחסני ההוצאה 
נמצאים כ000 , 1 עותקים שלו , עשוי להעיד על החלטה שגויה , גם אם המו"ל 
משוכנע שמגיע לספר של אלחו קרפנטייר להימכר . כ000 , 1 עותקים ממנו מניתי 
בערימה , במוצאי שבת שלפני סוף המכירה . כל ספר הוא הימור , ונראה שבזמורה - 
ביתן הימרו יותר מדי במשך השנים . מצד שני , רק כמות כזאת ומיגוון כזה 
של כותרים איפשרו את הצלחת המכירה . לזמורה - ביתן יש רשימה שגם רבע ממנה 
( 000 , 1 ספרים מתוך כ000 , 4 ) יכול לענות על כל טעם . האם ההתנפלות 
על הספרים במכירה הזאת מלמדת שמחירי הספרים בארץ גבוהים מדי ? בהחלט כן . 
אנשים שהיו מהססים לקנות ספר קריאה חדש ב04 ש"ח , יכלו למצוא כאן שפע ספרי 
קריאה חדשים למדי במחיר 8 ש"ח , שלא לדבר על ספרי קלסיקה שעלו שקלים בודדים . 
אבל מחיר הספרים הוא תוצאה של החלטה על גודל ההדפסה הראשונה , האמורה לכסות 
את ההוצאות הישירות , וחישוב הוצאות התקורה . המחיר מביא בחשבון גם את 
פער התיווך של המפיצים והחנויות . במכירה הזאת , פנתה ההוצאה ( ליתר דיוק 
מדובר כאן בכמה הוצאות יחד : זמורה - ביתן , דביר , הדר , מחברות לספרות , 
ארז וביתן ) ישירות אל הציבור וחתכה את פער התיווך . אבל רוב האנשים שבאו 
קנו ספרים בלמעלה מ001 ש"ח , והיו כאלה שקנו בלמעלה מ005 ו000 , 1 ש"ח . 
לאנשים יש כסף לספרים , אבל הם מוציאימאותו כשיש להם תחושה של הזדמנות 
ומציאה . רבים קנו כמה עותקים מאותו ספר , וכך הם מסודרים עם מתנה טובה , 
להזדמנויות שונות , לכמה חודשים טובים . בימים כתיקונם , וגם בימי שבוע 
הספר , מדברים המו"לים בעולם ובארץ ( וביניהם גם אוהד זמורה ואשר ביתן ) 
על הסכנה הנשקפת לענף כולו מהורדת מחירים מסיווית , ועל הצורך שלא לפגוע 
בחנויות ובמפיצים בפנייה הישירה לציבור . המו"לים חוששים שמי שקונה ספר 
קריאה לא משומש ובמצב טוב בזול , לא יקנה בעתיד ספר חדש של סופר ישראלי 
או מתורגם במחיר מלא . הם גם חוששים שהחנויות , שמוכרות את סחורתם כל ימות 
השנה , ייפגעו מהעקיפה ואחר כך ולא ירצו למכור עוד את ספריו של אותו מו"ל . 
שני החששות כנראה אינם מוצדקים . קיימים , ככל הנראה , שני סוגי קהל לספרים . 
הסוג האחד הוא המעגל המצומצם יחסית של קוראים שייקנו את הספר החדש במחיר 
בו הוא יוצא ( גם כאן יש גבול עליון , ומו"לים משתדלים לא לעבור את ה04 
הש"ח , וחלקם משתדלים להיות בסביבות ה03 ולמטה מזה ) . הסוג השני הוא 
מעגל קוני הספרים הגדול , שלא יקנה את הספר אם לא ישקיעו מאמץ ניכר במכירתו 
לו פרסום , הנחות , מציאות . המחסן של זמורה - ביתן הוצע תחילה למוכרי 
הספרים ולמפיצים , והראשון היה סטימצקי . הוא קיבל הצעה לרכוש את כל תכולת 
המחסן , במחיר המתקרב לפידיון שהושג בפועל , וב01 תשלומים . אילו היה 
עושה את העסקה , היתה הכמות האדירה הופכת לכאב הראש שלו . הוא לא היה מסוגל 
למכור את הספרים בהנחות כל כך גדולות , וממילא לא היה משיג את הפידיון שהשיגו 
זמורה - ביתן . הוא החליט שלא לרכוש . למפיצים ולספריות ניתנה זכות קדימה 
לרכוש את הספרים , לפני שנפתח המחסן לציבור , בהנחות גדולות עוד יותר , 
כך שאין להם על מה להתלונן . הצלחת מבצע המכירה הפתיעה את אנשי הוצאת זמורה - 
ביתן , ואפילו את ערן זמורה , שהרעיון למכירה היה שלו . היה להם יותר 
מזל מאשר שכל . גם מקום מוכן ובו ספרים הפרושים בפני הציבור , בלי התערבות 
מוכרים , גם מינימום הוצאות על הארגון , גם אילוץ שהפתיע בהצלחתו . אבל 
הם מנוסים דיים כדי לדעת שמבצע כזה אפשר לעשות רק פעם אחת . והם גם יודעים 
שצריך להיזהר שלא להיתקע עוד פעם עם מחסן ספרים כל כך מלא . אחת הדרכים לכך 
היא למסד את עניין ה"רימיינדר " . בחו"ל מקובל שאחרי תקופה מסוימת מוכר המו"ל 
את הספרים שנתקע אתם , לאנשים שעיסוקם בכך , במחיר מינימום , והם מוכרים 
את הספרים לציבור במחיר מוזל . כך אתה יכול לרכוש אלבום , שנמכר כאשר יצא 
לאור ב02 ליש"ט , ב99 . 5 ליש"ט , בחנויות שנועדו לכך . אם המו"לים הגדולים 
אינם רוצים למכור את הספרים אחרי תקופה מסוימת במחיר מינימום ולתת את הרווח 
למפיץ , שיתאגדו ויחליטו שכעבור שנתיים ממועד ההוצאה לאור , אם הספר אינו 
מוכר יותר מ05 עותקים לשנה , הוא יימכר לציבור במקום מוגדר , בהנחה משמעותית 
מאוד . ( אם כתר , עם עובד , זמורה - ביתן , מסדה , ספריית הפועלים 
והקיבוץ המאוחד יבואו , האחרים יצטרפו אליהם ) . אז לא ייסתמו המחסנים , 
הקוראים יהנו מהנחה ומהיצע מגוון של ספרים , ושוק הספרים החדשים החיוני 
להתפתחות התרבות והמו"לות לא ייהרס בגלל מחסנים סתומים . מה שלא נמכר בתל - 
אביב ואת המחסנים צריך לפנות יוצע למכירה , באותן הנחות , גם בירושלים . 
הקהל מרוצה , בזמורה - ביתן מרוצים , ואפשר לכתוב מאמרים על חוסנו של 
עם ישראל , שלמרות הקשיים אוהב לקנות ספרים . בזול . אבל החגיגה מסתיימת , 
וסנונית המכירות הזאת אינה מבשרת את האביב . לכל היותר , היא מלמדת על 
הקשיים של החורף שעבר . 
