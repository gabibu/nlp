הכוחות האמריקאים והבריטיים בבסיס האווירי הסעודי דאהראן הועמדו אתמול בכוננות , 
מחשש לפיגוע מצד פלשתינאים פרו - עיראקיים כך מסרה אחר חצות סוכנות ידיעות 
בריטית מדאהראן . האזהרה ניתנה כאשר כתבים הגיעו בטיסה לבסיס האווירי , 
במטוס של חיל האוויר הכווייתי . הצוות של המטוס מדגם די - סי - 01 נצטווה 
לדאוג להגנה על המטוס , לאחר שנתקבלה ידיעה מודיעינית בדבר פיגוע אפשרי 
מצד פלשתינאים התומכים בפלישת עיראק לכוויית . המועצה הלאומית העיראקית פירסמה 
אזהרה רשמית לכל הנציגויות הזרות בכוויית לסיים פעילותן ולסגור את הנציגויות 
עד יום ששי הקרוב . ההודעה מציינת , כי מאחר שכוויית היא היום מחוז ממחוזות 
עיראק , אין צורך בפעילות כפולה של נציגויות דיפלומטיות במחוז הכווייתי 
ובבירת הרפובליקה , בגדאד . כל הדיפלומטים והמועסקים בנציגויות הזרות הוזהרו , 
כי אם לא יסגרו את נציגויותיהם , יאבדו את חסינותם הדיפלומטית ביום ששי . 
השלטונות ייאלצו להתייחס אליהם כאל נתינים זרים על כל המשתמע מכך , נאמר 
בהודעה . בעקבות אזהרת עיראק , כי תוסר החסינות הדיפלומטית משגרירויות זרות 
בכוויית שלא ייסגרו עד יום ו , אמר אתמול סגן דובר מחלקת המדינה , ריצרד 
באוצר , כי ארה"ב דוחה את הבסיס לדרישה זו , הנוגדת את החלטות מועצת הביטחון , 
שקבעו כי סיפוח כוויית על - ידי עיראק בטל ומבוטל . בכוויית מואמנים 031 
אמריקאים בעלי חסינות דיפלומטית . באוצר קבע , כי כל ניסיון עיראקי להסיר 
את המעמד הדיפלומטי משגרירות ארה"ב ומשגרירויות זרות אחרות , הוא חסר מעמד 
חוקי . הוא הזכיר לעיראק שהיא אחראית על דיפלומטים ועל התחומים הדיפלומטיים 
בכוויית ובעיראק . " נמשיך ללחוץ לעזיבה בטוחה של כל האמריקאים מכוויית " , 
אמר באוצר . הנשיא בוש התייחס אתמול במטוסו לדרישה זו של עיראק ואמר כי 
הדבר אינו מקובל על ארה"ב . בוש ציין כי יגיב על כך מאוחר יותר . ארה"ב 
מייחסת עתה חשיבות רבה למגעים הדיפלומטיים המתקיימים באמצעות האו"ם , בנוסף 
למגעים שממשיך לקיים הנשיא בוש והממשל . מזכ"ל האו"ם , פרז דה - קוויאר , 
שיגר אתמול משלחת בת שני פקידים בכירים לבגדאד , בהתאם להחלטת מועצת הביטחון , 
כדי לדון בשחרור בני הערובה המערביים . שלטונות הביטחון העיראקיים הזהירו 
אתמול בהודעות חוזרות ברדיו ובטלוויזיה את כל האזרחים העיראקיים ( והכווייתיים ) 
ברחבי עיראק , כי יינקטו נגדם צעדי ענישה חמורים אם יאכסנו או יסייעו לנתינים 
זרים , או יעלימו מידע על אודותם מהשלטונות . המועצה הלאומית העיראקית הודיעה 
אתמול כי הנתינים הזרים , " אורחי העם העיראקי " , כבר הועברו לכל המתקנים 
החיוניים והמטרות הצבאיות . " הועמדו לרשותם שירותים מודרניים וכולם נהנים 
מבריאות טובה " , אמר דובר המועצה . קפידבינשלטונות עיראק העבירו 11 אזרחים 
מערב - גרמניים ליעד בלתי ידוע , הודיע אתמול משרד החוץ בבון . משרד החוץ 
הודיע כי 562 מערב גרמניים עדיין נמצאים בכוויית ו054 בעיראק . משרד החוץ 
האמריקאי הודיע אתמול כי 21 אמריקאים נלקחו על - ידי שלטונות עיראק משלושה 
בתי מלון בכוויית - סיטי למקומות בלתי ידועים . צרפת הודיעה כי 33 צרפתים 
הועברו ליעדים בלתי ידועים . בריטניה מסרה כי 321 מאזרחיה הועברו למקומות 
בלתי ידועים . משרד החוץ הבריטי מסר בתגובה לידיעות על ריכוז האזרחים הבריטים 
על - ידי העיראקים , כי " ממשלת בריטניה תפעיל את כל הלחץ האפשרי על ממשלת 
עיראק כדי שתחזור בה " . ארה"ב יעצה אתמול לאזרחים אמריקאים לצאת מירדן בשל 
המתיחות באזור הודיע דובר שגרירות ארה"ב ברבת עמון . משרד החוץ האמריקאי 
ציין כי אין זו חובה אלא עצה . 000 , 4 האמריקאים בירדן נתבקשו להתקשר לשגרירות 
כדי להירשם ולקבל מידע על המצב . משרד החוץ הסובייטי הודיע כי 661 האזרחים 
הסובייטים האחרונים ששהו בכוויית , ובכללם הדיפלומטים ובני משפחותיהם , 
יפונו היום מהנסיכות . הדובר הוסיף כי סגן ראש ממשלת עיראק , סעדון חמאדה , 
הגיע אתמול למוסקווה ושאלת האזרחים הסובייטים בכוויית תועלה בשיחות עמו . 
קפידבינהחלטת סדאם חוסיין להתיר לחלק מאזרחי פינלנד , שוודיה , שווייץ , 
אוסטריה ופורטוגל לצאת מכוויית ומעיראק גרמה לתגובה מעורבת בסקנדינוויה . 
פינלנד הגיבה בחיוב על החלטת עיראק . שר החוץ הדני , אופה אלמאן - ינסן , 
הזהיר מפני הטאקטיקה של שליט עיראק לתקוע טריז בין מדינות אירופה ולעשות 
סלקציה בין טובים לרעים . עיראק נימקה את החלטתה כמחווה למדינות נייטראליות 
שלא השתתתפו בצעדים עוינים נגדה . שר החוץ הדני אמר כי על מדינות אירופה 
לעמוד מלוכדות , וכי כל ניסיון לפלג ביניהן יעכב פתרון כולל של המשבר וינחיל 
הצלחה פוליטית לסדאם חוסיין . דנמרק מוגדרת על - ידי עיראק מדינה עוינת בשל 
החלטתה להיענות לבקשת מצרים להעמיד ספינות דניות להעברת חיילים מצריים וציוד 
ממצרים לסעודיה . שרי החוץ וההגנה של 21 מדינות השוק יתכנסו היום בפאריס 
כדי לדון בעמדה מאוחדת כלפי עיראק . משקיפים מסרו , כי הכללתה של פורטוגל 
בין המדינות שזכו לחנינה הוא ניסיון גלוי מצד עיראק להכניס טריז בין 21 מדינות 
הקהילייה האירופית ולהוכיח להן כי משתלם שלא להצטרף לארה"ב , בריטניה וצרפת . 
דובר עיראקי רשמי הודיע אתמול כי הפרלמנט העיראקי החליט להתיר גם לאזרחי 
אינדונזיה וארגנטינה לצאת מעיראק . " המועצה הלאומית מברכת על גישתן של 
ארגנטינה , שסירבה לשגר חיילים למפרץ , ושל אינדונזיה , שסירבה לשלוח 
כוחות לסעודיה , והחליטה להתיר את יציאתם של יוצאי מדינות אלה " , נאמר 
בהודעה . אינדונזיה היא המדינה בעלת האוכלוסייה המוסלמית הגדולה בעולם אשר 
הודיעה כי אין בכוונתה להשתתף בכוח הרב - לאומי בסעודיה . קפידבינסוריה הזהירה 
אתמול את עיראק כי תפיסת בני ערובה מערביים מגבירה את סכנת המלחמה במפרץ . 
האזהרה ברדיו דמשק שודרה בשעה שהנשיא חאפז אסד נועד עם שר החוץ הסעודי ועם 
שליחים ערביים אחרים ודן עמם במשבר . סוריה שיגרה כוחות כדי לסייע בהגנה 
על סעודיה , במסגרת כוח ערבי שהקמתו אושרה בועידת פסגה ערבית , לפני עשרה 
ימים בקהיר . שגריר ארה"ב בסוריה , אדוארד גרגיאן , אמר אתמול כי ארה"ב 
וסוריה משתפות פעולה באופן הדוק במשבר . סוכנות הידיעות הפלשתינית במפרץ 
מסרה כי פלשתינים גורשו " ללא שום סיבה " מכמה מדינות במפרץ . במדינות 
השונות במפרץ מתגוררים כמיליון וחצי פלשתינאים , בהם 003 אלף בכוויית . 
בהודעה נאמר כי למרות מאמצי אש"ף להסדיר את המשבר בין כוויית לעיראק באמצעים 
שלווים ובמסגרת ערבית , הופתע הוועד המרכזי של הארגון מהתחלתה של מערכה 
שיטתית של פגיעה בנשיא אש"ף ובהנהגת הארגון ; מערכה זאת התפשטה גם לעבר 
הפלשתינאים במפרץ שחלק ניכר מהם גורש ללא שום סיבה . נשיא מצרים , חוסני 
מובארק , הזהיר אתמול את עיראק מפני המשך ההטרדות שמהן סובלים האזרחים המצריים 
הן בעיראק והן בכוויית . מובארק אמר את דבריו בישיבת ממשלה שלא מן המניין , 
שהוקדשה למשבר במפרץ . בעת הפלישה היו בכוויית כ002 אלף מצרים , ובעיראק 
כמיליון . 
