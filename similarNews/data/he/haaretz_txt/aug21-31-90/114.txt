נוסעי חברת ארקיע שעמדו להמריא לפריס , נאלצו לבלות את ליל שלשום בנמל 
התעופה בן - גוריון , בשל תקלה שהתגלתה במטוס . רק בשעות הבוקר , כאשר 
התברר כי מדובר בתקלה טכנית מורכבת שתיקונה יצריך זמן רב , הועברו הנוסעים 
לבתי מלון בתל - אביב ובירושלים . נוסעים הביעו מורת רוח משעות ההמתנה הארוכות 
בלילה בנתב"ג . בשלב מסויים אף התלהטו הרוחות בקרב הנוסעים מישראל והמשטרה 
נאלצה להתערב , כדי להרגיע את הרוחות . טיסת השכר המקורית מישראל לצרפת 
היתה אמורה להמריא אתמול בשעה 00 . 20 לפנות בוקר . אולם נדחתה מספר פעמים 
עד שנקבעה לשעה 03 . 70 בבוקר . משהתברר , כי גם לשעה יעודה זו לא יהיה 
המטוס מוכן , הוחלט לפזר את הנוסעים בבתי - מלון ולאספם לפנות ערב . משום 
שעברו את תהליך הבדיקה הבטחונית והקליטה נאספו הדרכונים מהנוסעים ובידם נשארו 
רק כרטיסי העלייה למטוס . מזכיר חברת ארקיע , עו"ד דן יערי , אמר בתגובה , 
כי בהתאם לחוות הדעת של הטכנאים שטיפלו בתקלה במטוס , חשבו כי ניתן יהיה 
להתגבר בתוך פרק זמן קצר על התקלה ולהמריא . רק כשנקבעה סופית מהות התקלה 
והתברר , כי תיקונה יארך זמן הוחלט על העברת הנוסעים לבתי המלון . יערי 
הביע את צערו על תלונות הנוסעים ואמר , כי חברת התעופה דאגה לארחם בבתי - 
מלון . לדבריו נגרם לחברה נזק של עשרות אלפי דולר . הוא אמר כי טכנאי התעשייה 
האווירית עבדו ללא לאות על תיקון התקלה , כך שניתן יהיה להוציא אתמול בערב 
את הטיסה . 
