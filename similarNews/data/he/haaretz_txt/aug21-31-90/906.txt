פקידים באוצר מתלוננים כי אזרחים ממורמרים שמצאו את שערי לשכות התעסוקה נעולים 
בפניהם , פנו טלפונית למשרדיהם בתביעה למצוא מקום עבודה . הפונים טענו 
כי הופנו על - ידי עובדי לשכות התעסוקה . באוצר תמהים שהעיצומים נמשכים 
למרות ההחלטה להעביר לעובדי שירות התעסוקה , כספים למימון אבטחה ופתיחת 
הלשכות אחר - הצהריים לזירוז ההליכים . דובר האוצר מסר כי " העברת הכספים 
לא הותנתה בשינויים במבנה שירות התעסוקה , כפי שטענו העובדים " . הוא ציין 
כי השינויים יידונו בכנסת ובממשלה . אפרים ישעיהו יו"ר ועד עובדי שירות התעסוקה 
אמר אתמול כי ביומיים האחרונים 005 איש הושמו לעבודה בעקבות פניות טלפוניות . 
" מי שרוצה לעבוד , אנחנו נעזור לו , מי שרוצה לקבל המחאה ילך במסלול 
אחר . למדנו משהו בעיצומים הללו " . הוא מסר כי העיצומים ייפסקו כנראה תוך 
יום - יומיים , לאחר שמסתמן הסדר עם האוצר . בקשת שירות התעסוקה לצו מניעה 
זמני נגד עיצומי העובדים , נדחתה לפני ימים מספר על - ידי השופט יעקב נויגבורן , 
מבית הדין האזורי בירושלים . אתמול התקיים דיון בתביעה לצו קבוע , אך 
טרם ניתן פסק דין . 
