מלך ולעיר - בירה בתוך תשע שנים בלבד . הרי זה שיא עולמי ביישוב ופיתוח . 
אך דעתנו היתה פנויה גם לזוטות , כגון השוואת מחיר הכרטיס שלנו למחיר ששילמו 
הרוסים חברינו - לשיט : 53 קופקות . מדוע ביקשה קטיה מאתנו שווה - ערך 
של 006 קופקות לפי שער הבנקים , שעל - פיו נהגנו , שהם לפחות 005 , 1 קופקות 
בשוק השחור ? שאלנו אותה והיא לא נבוכה כלל . את הפרש - המחיר הסבירה בכך 
שפטרה אותנו מעמידה בתור . ( ולא היה תור ) . הסבר זה הגביר את חשדנו 
שמא נקבה מחיר מופקע גם לכרטיסים שהזמנו באמצעותה להצגת - הבאלט " אגם הברבורים " . 
להקת - קירוב הנודעת נעדרה מלנינגרד לרגל הופעותיה בארצות - הברית , אבל 
להקה אחרת ששיתפה בשורותיה רקדנים מקירוב העלתה את הבאלט הזה . תחילה 
ביקשה קטיה 52 דולר לכרטיס , אבל בעצמה ירדה לעשרה בלבד . תיירים מישראל 
שפגשנו במלון סיפרו לנו כי קנו כרטיסים להצגה זו באחת הקופות בעיר תמורת 
07 . 3 רובל הכרטיס , כלומר , כ26 סנט . " מה זה " ? שאלנו את קטיה , 
והיא השיבה : " אדרבה , צאו גם אתם וקנו לכם כרטיסים כאלה " . עשינו 
כדבריה וחזינו ב"אגם הברבורים " פחות מבינוני , שהצטיינו בו , לרוע המזל , 
רק המכשף רוטברד וליצן - החצר . התזמורת היתה למטה מכל ביקורת . קטיה לא 
סלחה לנו על עצמאותנו ועל אי - הנעימות שנגרמה לה משביטלה את הזמנת הכרטיסים . 
גם מלים שאמרנו לה שאין עמנו מכונה מיטלטלת להדפסת דולרים לא חיבבו אותנו 
עליה . ואילו אנו , מצדנו , הבנו עתה כיצד חסכה לה עד כדי רכישת מכונית 
ונסיעה צפויה לארצות - הברית . לא התפלאנו איפוא מדוע העדיפה הדרכת תיירים 
על הוראת הכימיה . אבל אל נא יפול לב הקורא : נותרו לה בחברתנו עוד יום - 
יומיים , שבהם היה תלוי גודלו של התשר שהיא ציפתה לו . ואכן , אי - הנעימות 
נשכחה והיחסים הטובים חודשו כבראשונה . עד כדי כך שזכינו לשמוע מפיה את 
סיפור חייה , אהבותיה ותלאותיה . וכאן המקום להשוותה שוב עם המדריכה ממוסקווה , 
גלה . גלה היתה בתו של עורך - דין מכובד , חבר חשוב במפלגה ובשירות המשפטי 
של המדינה . בסוף מסענו במוסקווה כשהתקרבה אלינו במקצת הרהבנו לשאלה שאלה 
יחידה , הנוגעת לתמורה המתחוללת בימים אלה בברית - המועצות : " האם את 
רואה את אביך כאדם נכזב ? " היא השיבה מיד הן חד וחלק . " אבי הוא אדם 
שלבו שבור " , הוסיפה מעצמה . אביה של קטיה שירת בצבא הסדיר , נפצע פעמים 
אחדות במלחמת - העולם השנייה , הצטיין כגיבור ופרש לגמלאות בדרגת קולונל . 
עתה הוא פעיל מאד בהקמת מוזיאון - מלחמה בסמולנסק , שבחזיתה לחם . גם 
לה הצגנו אותה שאלה . אותה תשובה היתה בפיה . על מה נשבר לב האבות , ששניהם 
נולדו אחרי המהפיכה ? התחבטנו בשאלה זו וניסינו להשיב במקומם . לא ייתכן 
שלבם נשבר רק בגלל אידיאלים שלא הוגשמו . גם באמריקה לא התגשם במלואו החלום 
" דרך החיים האמריקאית " הנודעת אך אזרחיה הוותיקים אינם מוכי - אכזבה . 
גם בישראל יש ותיקים נכזבים , השלום עודנו רחוק וישראל טרם הפכה למקלט 
בטוח לכל היהודים . אולם יכולים לומר שלפחות בחלקן הסיבות לכך אינן בשליטתנו . 
אין אלה פני הדברים בברית - המועצות . שום גורם חיצוני לא כפה על אזרחיה 
את המשטר ואת פרי הבאושים שהניב . האכזבה ברוסיה אינה נובעת רק מהתפוררות 
הברית ומתחייתה של הלאומנות , שאנו עדים להן בימים אלה . נדמה לי שלב הוותיקים 
דואב על יותר משבעים שנים של מאמץ , סבל וקורבנות שהוצאו לריק . לתייר 
מן החוץ נראית רוסיה כמדינה שסגרה את אזרחיה בחושך , כתפוחי - אדמה לאיסום . 
ומה הם רואים עתה , משנפתחו דלתות - האסם ? פשיטת - רגל גמורה של המשטר 
ושל חזון האדם החדש שהמשטר התיימר להביא לעולם אדם החי על עמלו , משוחרר , 
מתחשב בזולת ובעל חוש - צדק חברתי מפותח מי שהרוח ולא החומר בראש מעייניו . 
אוי לעיניים הרואות ולאוזניים השומעות את ילדי - המהפיכה היום , שהדולר 
הירוק קורץ להם ולא הכוכב האדום . אם אורחים - לרגע כמונו ראו את המכירה 
הכללית של נכסי - המדינה על - ידי אזרחיה , ודאי שהוותיקים , המכירים אה 
התופעה מבפנים , יודעים שילדיהם הם העושים ברכוש הכלל כבתוך שלהם . לא 
לילד הזה התפללו האבות המייסדים . מדוע דווקא מן הקפיטליזם , שחרת את הרווח 
על דגלו , יצאו הלוחמים לזכויות האזרח וחרויותיו , ואילו הקומוניזם , 
חרף כל סיסמאותיו הנשגבות , הוליד חמדנות וחומרנות שאין להן אח ורע ? גם 
ההרהור על מורשת התרבות יש בו לשבור לב . לנינגרד " העיר החדשה של פטר " 
נפלאה במראותיה ובאוצרותיה . מעטות בעולם הערים שתשווינה לה ביופי והדר . 
ואולם , כל אוצרות - האמנות שבמוזיאונים הממלכתיים הם מימי הצאר ; כמעט 
דבר לא נוסף עליהם בשבעים ומשהו השנים שמאז המהפכה . המשטר הסובייטי מתפאר 
אמנם בהוראתו של לנין מ9191 , להפוך את הארמונות ובתי - המלוכה למוזיאונים 
פתוחים לציבור . אבל גם בזה קדם לו הצאר . כבר ב2581 ציווה ניקולאי הראשון 
לפתוח לציבור את אוצרות האמנות המלכותיים בארמיטאז . ממשלת ברית - המועצות 
טוענת , כי מאז המהפיכה " גדלו אוצרותיו פי - ארבעה " וכי מוצגים בו עתה 
" כ000 , 007 , 2 פריטים " . יאמין לי הקורא , שבכל התוספת הזאת יש אולי 
עניין לחוקר ולסובייטולוג ; אדם מן היישוב ימצא את משוש - נפשו באוספים 
מימי הצאר . גם במוסקווה , היפה כולו ישן , מימי הכנסייה והצאר . אם ניקח 
את הבנייה כקנה מידה , נוכל לומר במפורש שכל הישן יפה וכל המכוער חדש . 
אין זה המקום להעריך בהרחבה את המורשת בתחומי הספרות , המוסיקה והאמנויות , 
אבל דומה שאין עוררין על כך שגם באלה לא ישוו השנים שאחרי המהפכה לשנים 
שקדמו לה . על - פי סולזניצין , סתימת הפיות בימי הצאר לא מנעה התעוררות 
רוחנית ופריחה בכל תחומי התרבות , ואילו סתימת - הפיות בימי סטלין וזדאנוב 
ויורשיהם גרמה כמעט שיממון . מה הותיר המשטר הסובייטי ? בעיקר בנייה מכוערת , 
שהעזובה טבועה בה מיומה הראשון , וחנויות מחניקות שריחן רע ומדפיהן ריקים , 
והמוני אדם רעבים לכל דבר - שטות ומכזב - שווא מן המערב ; על כך יעידו 
גם התורים הארוכים לחטיפי " מקדנולדס " ולגלידה האמריקאית " באסקין רובינס " . 
כלום יכולים הישגי - החלל הסובייטים לכפר או לפצות על כל אלה ? לוא אני 
אביהן של גלה ושל קטיה , גם לבי שלי היה נשבר . 
