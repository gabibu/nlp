אם הטנקים הסובייטיים , שיצאו בסתיו שעבר ממזרח אירופה בנהמת מנועים , 
איימו על קיומה של נאט"ו , הטנקים העיראקיים שנכנסו לפני שבועיים לכוויית 
בנהמת מנועים הקנו זכות קיום חדשה לברית . הסיפוח הברוטלי שסיפח סדאם חוסיין 
מדינה ריבונית ( שמדינות רבות במערב תלויות בה לאספקת הנפט שלהן ) הדגיש 
את האתגר של העידן שלאחר המלחמה הקרה : משברים אזוריים ישפיעו במישרים על 
האינטרסים והביטחון של המערב . המשבר במפרץ מראה גם שהברית המערבית יכולה 
להתאים עצמה לתנאים החדשים באמצעות הרחבת תפקידיה ל"משימות שמחוץ לאזור " , 
כלומר מעבר לגבולות הברית . אך הדבר ידרוש תמיכה רבה יותר של צרפת ויתר 
תיאום בין בעלות הברית . תגובתן הראויה לציון של המדינות חברות נאט"ו לפלישה 
העיראקית הוכיחה תיאום והסכמה יוצאי דופן . נאט"ו היתה הפורום הראשון 
שארצות - הברית ביקשה את תמיכתו בהפעלת האמברגו כנגד עיראק , והיתה הארגון 
הראשון שגינה את הפלישה בפומבי . מיד לאחר הפלישה לכוויית החלו התייעצויות 
במפקדת נאט"ו , ואלה הוליכו לפגישה מיוחדת של המועצה הצפון - אטלנטית , 
הגוף הפוליטי העליון של הברית , שניסח תשובה לתוקפנות העיראקית . כפי 
שיודעים היטב אלה מאתנו שזכו לשרת בנאט"ו , תגובתה של הברית למשבר במפרץ 
הפרסי אכן יוצאת דופן . באורח מסורתי קשה לחברות נאט"ו להגיע להסכמה בעניינים 
ש"מחוץ לאזור " . אין בהסכמי הברית הצפון - אטלנטית כל סעיף העוסק בתפקידיה 
מחוץ לשטחן של החברות בה , ובעלות הברית אינן ששות לשנות מכך , פרט לתרומתן 
למשימות של שליית מוקשים במפרץ הפרסי בימי מלחמת עיראק - איראן . המגבלה 
של " מחוץ לאזור " אירונית היא , משום שזה בדיוק התחום שנאט"ו פגיעה 
בו במיוחד . אכן , משבר במזרח התיכון ובמפרץ הפרסי , שכרוך בסגירת ברזי 
האנרגיה של בעלות הברית , הוא אים חריף ממש כמו התקפה במרכז אירופה . בימים 
שכיהנתי בנאט"ו ניסינו להתגבר על ההתנגדות הזאת לפעול מחוץ לאזור , באמצעות 
החלפת מידע והתייעצויות בענייני ביטחון של מדינות שמחוץ לגבולות נאט"ו , 
במסגרת הפגישות הרגילות של המועצה הצפון - אטלנטית . השגריר הבריטי ואני , 
למשל , דיווחנו לפי תור על התפתחויות בסכסוך עיראק - איראן . אבל הפלישה 
העיראקית היא המקרה הראשון שבו כונסה המועצה במיוחד לדיון במשבר שהתרחש מחוץ 
לאזור המבצעי של נאט"ו . הדבר מוכיח , שהחששות הישנים מפני פעולה משותפת 
מחוץ לגבולות נאט"ו הולכים ונעלמים . בריטניה הגדולה הצטרפה לארצות - הברית 
בכוח רב - לאומי המסייר במפרץ . קנדה , בלגיה , איטליה והולנד הודיעו 
שישתתפו בכוח רב - לאומי . גרמניה , ספרד ואיטליה התירו להשתמש בבסיסי 
נאט"ו שעל אדמתן . גם צרפת שלחה כוח ימי למפרץ , אף שהוא נתון לפיקוד צרפתי 
בלבד . אפילו דנמרק , המייבאת % 45 מן הנפט שלה מעיראק ומכוויית , תמכה 
ללא סייג בנוכחות האמריקאית במפרץ . תפקידה של טורקיה במשבר הזה ראוי לציון 
מיוחד . שותפה זו בנאט"ו , שיש לה גבול משותף עם עיראק , הכריזה שתרשה 
לחיל האוויר של ארצות - הברית להשתמש בבסיס נאט"ו באינצירליק . חשוב מזה , 
היא סגרה את הצינור שבו זורם הנפט העיראקי אל הים התיכון , וכך הידקה 
את העניבה סביב צווארו של סדאם . אף שטורקיה מודעת לדימויה כגשר בין אירופה 
לבין המזרח התיכון , היא ביססה את פעולותיה על המחויבות ההדדית בינה ובין 
בעלות בריתה האירופיות והאמריקאית . 
