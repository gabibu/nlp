חמנסה לרגע להעמיד את עצמך במקום הסנאטור גסי הלמס . תאר לך שכונה מצוחצחת , 
נקייה ומטופחת , כיס של צניעות מהוגנת בלב ארצנו החוטאת . המוסיקה היא 
של ויין ניוטון , התמונות מעשה - ידיו של נורמן רוקוול , ומין נעשה רק 
בין גברים ונשים נשואים , בלילה , במיטה . ואז , יום אחד הולכים ילד 
או ילדה שחונכו בכנסייה למוזיאון ורואים תצלום של רוברט מייפלתורף . או 
הולכים לספרייה ושואלים ספר מאת ריטה מיי בראון ( אף אחד משני מעשים אלה 
לא נעשה מן - הסתם בתום - לב ) . מה קורה אז לדעתו של גסי הלמס ? האם 
התצלום או הספר מקרינים איזה ניחוח - קסם או פעלול שיווקי , מפתים את הילד 
הרציני בעל השאיפות הנאצלות אך העלול למעוד , ומושכים אותו לסמטאות האחוריות 
של הדקדנטיות והחטא ? בסיפור זה , ה"אמן " אינו למעשה יותר מאשר אדם בקרן - 
רחוב הרומז וקורץ לעוברים ושבים ובלבו כוונות זדון , זאב לבוש בחלוק ומכנסי 
ציירים , שועל עם מצלמה או עט . מה שהוא או היא יוצרים במסווה של אמנות 
אינו אלא " קידום " של סטייה מינית , אמצעי ל"גיוס " צעירים . התסריט 
שתיארתי עתה עשוי להישמע פרנואי , אפילו מגוחך , אך הפצתו נעשתה כלי - 
הנשק הראשון במעלה במתקפה המתנהלת עתה בארה"ב על הקרן הלאומית לאמנויות . 
למעשה , מעט מאוד יש בין מתקפה זו לבין האמנות . והרבה מאוד מזה הוא תוצאת 
נחישותו של הימין הקיצוני להטיל אימים על אוכלוסייה אמריקאית אמביוולנטית 
ממילא , על - ידי הפעלת פחדיה המושרשים מפני כל דבר זר , לא - מוכר או 
מיני במפורש . אנשים יכולים להתווכח כאוות נפשם על הגדרותיהן של תועבה ואמנות . 
אך אז הם תועים ללא - תקווה , לכודים במאבק לפתור שאלות שאין עליהם תשובה . 
שאלות אלו מסיחות את דעתם מהמשבר האמיתי בשטח , כמו שאפשר להסיח דעתו של 
מחשב עד אין - קץ כשמבקשים ממנו לנקוב בערכו של פאי . מהצלם רוברט מייפלתורף 
ועד השחקנית הולי יוז , המסר ברור וקולני . אמנים הומוסקסואלים ולסביות 
המטפלים במיניות בכנות , מובדלים מהשאר ואינם מקבלים מענקים שהובטחו להם . 
זה נעשה במסגרת ניסיון מודע לצנזר , להשפיל או להרתיע את כל האמנים שיצירתם 
קוראת תיגר על התפישות הנוקשות של הימין בדבר התנהגות מינית " קורקטית " . 
הקרן ( אן - אי - אי ) היא עוד יעד במאמץ הכולל להטיל חוקים על התנהגות 
מינית . המאבק מכוון גם נגד זכות ההפלה ונגד חוקים המגוננים על הומוסקסואלים 
מפני אלימות ואפליה . הנה לדוגמה נוסח הסעיף המחפיר , שהזוכים השנה במענקי - 
הקרן נאלצו לחתום עליו . על האמן להבטיח שהוא או היא לא ינצלו את כספי המענק 
ליצירות הכוללות " תיאורים של סאדו - מזוכיזם , הומו - אירוטיות , ניצול 
מיני של ילדים , אנשים המקיימים יחסי - מין , תיאורים המשוללים בכללותם 
ערך ספרותי , אמנותי , פוליטי או מדעי רציני " . האם רק משום שאני הומוסקסואל , 
מזדקרת מולי מיד המלה הומו - ארוטיות כאשר אני קורא משפט זה ? ושמא מפני 
שסעיפקפמאליד2זה אינו מזכיר כלל אירוטיות הטרו - סקסואלית ומדבר רק על תיאור 
" אנשים המקיימים יחסי מין " דבר שונה כמובן לגמרי ? " סאדו - מזוכיזם " 
ו"ניצול מיני של ילדים " יכולים כמובן להיות הטרו - סקסואליים והומוסקסואליים 
כאחד , אך הם מייצגים בדיוק אותו עולם - מונחים מעורפל ומעורר פחד שהימין 
סוגד לו . תצלומים נטולי כל מיניות של ילדים עירומים , שצולמו בהסכמת ההורים , 
הוחרמו על ידי האף - בי - אי בתואנה של ניצול ילדים . מי יכול להבטיח שאחד 
הקופידונים של איל ברונזינו שתוארו במאה ה61 כנערים קטנים , שמנמנים וספוגי 
אירוטיות לא היו מוחרמים גם הם ? על - ידי מיקום המלה " אירוטיות הומוסקסואלית " 
ליד טאבו קיצוני על סוג התנהגות מינית שמעטים היו מוכנים לטעון בזכותה , 
מבהירים מחברי הסעיף בלשון בוטה את עמדתם : הם אוסרים רק על תוכן הטרו - 
סקסואלי סלקטיווי או מפורש , אך על כל תוכן הומוסקסואלי . ושוב , הפחד 
מהיטפלות לילדים , התעללות בהם או פיתוים לסגנונות - חיים " סוטים " , 
מנוצל ככלי לכופף את זרועם של אמריקאים כדי שיתנו את הסכמתם למאמצי " הרוב 
המוסרי " לפקח על הביטוי האמנותי . מאחורי שפה זו , עומד הדגש המתמיד 
אם כי אינו נאמר במפורש של הימין הקיצוני , כי הומוסקסואלים ולסביות מנסים 
" לגייס " צעירים להומוסקסואליות , בהפצת אמנות וספרות " המקדמות " 
את סגנון - החיים ההומוסקסואלי . כמובן , בעיני כל הומוסקסואל שחיפש בנעוריו , 
נואש , מפוחד ומבולבל , ספרים , סרטים , או מופעי - טלוויזיה שרק יזכירו 
התנסות הומוסקסואלית , שיהיה אפשר להיאחז בה הרעיון בדבר " גיוס " הומוסקסואלים 
מעורר צחוק . אך הוא גם עלבון עמוק . טנסי ויליאמס , מיכלאנגלו , ו"ה 
אודן , גרטרוד סטיין מיותר לחזור על הרשימה הארוכה והמהוללת של סופרים 
ואמנים הומוסקסואלים משני המינים במשך ההיסטוריה . אם הומוסקסואלים רבים 
חשו במשך השנים דחף ליצור אמנות , הרי זה , ככל הנראה , רק מפני שמעמדנו 
כזרים בחברה הטרו - סקסואלית ברובה , שהתחוור לנו בהקדם , אילץ אותנו להעמיד 
בסימן שאלה את הנחות היסוד בדבר זהות מינית שאחינו ואחיותינו ישרי - הדרך 
ראו כמובנות מאליהם . אישה בעולם של גברים , יהודי בעולם של לא - יהודים , 
שחור בעולם של לבנים בכל המקרים מדובר באותו שוני . בנדיר תמצא אמן שלא 
התנסה בילדותו , בדרך זו אחרת , ביחס שנהגו בו כבן מיעוט כלשהו , ולא 
חש עקב כך את הצורך להעביר את המורכבויות של עולמו או עולמה דרך הפריזמה 
של אותה עצמיות שונה ; ולהציע לאנשים שאינם מוטרדים , פרספקטיווה טורדנית ; 
לגלות את המוזרות של הרגיל ואת הרגיל הטמון במוזרות . ייחודם של אמנים 
הומוסקסואלים הוא שה"שוני " שלהם קיים במישור המיני . הנחות - היסוד שהם 
מעמידים בסימן שאלה הן הנחות - יסוד על מיניות . משום כך , בתרבות רוויה 
שנאה למין ושנאה להומוסקסואלים , נעשית יצירתם חשופה במיוחד להאשמה שהיא 
תועבה או מסוכנת לצעירים . האשמה בדבר הסכנה לצעירים מכאיבה ומצערת . אמנות 
הומו - אירוטית יכולה אולי להקרין עוצמה עזה שדי בה לעורר תחושות הומוסקסואליות 
לא - מודעות ביחידים שתחושות אלו כבר חבויות בהם אך הרמז שהיא עשויה לשטוף 
את מוחם של ישרי - דרך או להשחית נשמות טהורות כרוך באמונות תפלות כמעט מימי - 
הביניים . ההיסטוריה מספקת לנו כמה דוגמאות מפחידות למה שקורה כאשר מנסה 
ממשלה לשלוט על התרבות . למשל , תערוכת " האמנות המנוונת " הנודעת לשמצה , 
שיזם היטלר ב7391 . על קירות מוזיאון מינכן הוצגו בערבובייה יצירותיהם 
של ציירים כמקס בקמן , מארק שאגאל ואנרי מאטיס , עם כיתובים משורבטים בכתב - 
יד שגינו את האמנים והשתמעו מהם קשריהם של אמנים אלה לחברים " בלתי ראויים 
ובלתי מתאימים " בחברה הגרמנית . השתתפתי בשחזורה של אותה תערוכה בברלין , 
בשנה שעברה . בחדר הסמוך שוחזרה " התערוכה הגדולה של אמנות גרמנית " , 
שהציג היטלר כניגוד לתצוגת " האמנות המנוונת " . כאן היה אפשר לראות פסלים 
של גופות אריים ענקיים , המניפים זרועות שריריות השמימה , והתמונות הציגו 
משפחות בלונדיות מאושרות , המבלות בנעימים בחוות חקלאיות . התצלומים מפתיחת 
התערוכה מגלים חיזיון נדיר : היטלר מחייך . כצייר כושל בצבעי מים , ראה 
היטלר אל - נכון את התערוכה כאחד מרגעי - השיא בקריירה שלו : מהו כיבוש 
כוח פוליטי לעומת כיבושה של תרבות ? שלא לדבר על הדרור והפדות לשאיפתו להיות 
צייר , שסיכלוה מורים שאמרו כי אין לו שום כישרון . כיום , כעבור 05 שנה , 
לאחר שההיסטוריה גאלה את יצירת " האמנים המנוונים " , מפחיד לראות כיצד 
שריפים בסינסינטי מחרימים את תצלומי רוברט מייפלתורף ומעמידים אותם למשפט , 
או אוסרים על הצפייה בקלטות וידיאו של אמן - המופעים דייוויד ויזנרוביץ . 
קבוצות לחץ של הימין הקיצוני משתמשות בקלטות אלו כדי להפגין את הדקדנטיות 
והתועבה , בחסות האן - אי - אי . לא נותר אלא לנסות ולתאר את סוג " האמנות " 
שהאן - אי - אי בראשות גסי הלמס היה בוחר להעניק לה את כספו . עם זאת , 
לפי - שעה משבר הקרן הלאומית אינו כרוך בהטלת איסור על אמנות , אלא במניעת 
כסף מאמנים . ומה יהיו התוצאות ? קרוב לוודאי שלפחות בתחילה , הסירוב 
להעניק כסף לאמנים אלה יעורר פרץ פתאומי של התעניינות בעבודתם . באנגליה , 
סעיף 82 הנתעב , המתיר לממשלה לצנזר אמנות " המקדמת " הומוסקסואליות , 
עורר גל גואה של התלהבות לספרות , תיאטרון וסרטים שיצרו הומוסקסואלים . 
הרומן המבריק של אלן הולינגהורסט , " ספריית בריכת השחייה " נעשה רב - 
מכר , כמוהו ככתביהם של סופרים אמריקאים הומוסקסואלים כאדמונד וייט וארמיסטיד 
מופאן . גרסה טלוויזיונית של ארבע שעות , שהפיק הבי - בי - סי מהרומן הלסבי 
של גנט וינטרסון , " תפוזים אינם הפרי היחיד " , נעשתה להיט ממדרגה ראשונה . 
באמריקה תמיד היה האיסור צורה מעוותת של פרסום ( לדוגמה , הנרי מילר ) 
. הרעש וההמולה על תערוכתו של מייפלתורף בסינסינטי משך קהל ענק לתערוכה 
זו . קרן פינלי , אמנית - המיצג , ידועה כיום הרבה יותר מכפי שנודעה לפני 
חודש , אם כי לא בדיוק מהסיבות הרצויות לה . פינלי היתה ההטרו - סכסואלית 
היחידה מבין ארבעת אמני - המיצג , שבוטלו המענקים שהובטחו להם . ואולם , 
התגובה הסנסציונית תהיה מן - הסתם זמנית בלבד . עד מהרה יתחילו להתגלות 
תוצאות - הלוואי המחרידות באמת של השליטה בתרבות . זה עשוי לעודד תנועת 
הגירה המונית של אמנים מאמריקה לאירופה . התמיכה הממלכתית באמנויות חזקה 
בהרבה באירופה , והכלכלה המשגשגת שם מאפשרת לממשלות לקדם בברכה גם אמנים 
וסופרים זרים . בשנה שעברה עשיתי חמישה חודשים בברצלונה כאורח הממשלה הקטלנית . 
בשהותי שם , יכולתי בקושי להדביק את קצב התערוכות ( רבות מהן בחסות ממשלתית ) 
של אמנים וצלמים אמריקאים , מקצתם בהחלט אוונגרדים , שלא לדבר על הפרסום 
היוצא מגדר הרגיל שניתן לתערוכות אלו . גני ליווינגסטון , יוצרת קולנוע , 
קיבלה לפני כמה שנים כספים מהקרן , כדי לעבוד על " פריס בוערת " , סרט 
תיעודי על התרבות ההומוסקסואלית בהארלם . היא השלימה לבסוף את הסרט , לא 
בסיוע אן - אי - אי אלא בעזרת הבי - בי - סי . אם תמשיך אירופה לקלוט נשירה 
זו , יתכן כי המתקפה על אן - אי - אי תדלדל עוד משאב אמריקאי יקר - ערך : 
האמנים שלנו . ואולם ההשפעה ההרסנית ביותר של קרן - אמנויות שבשליטת הלמס 
היא משהו שלא נראה אלא כעבור שנים מספר , כאשר ישכך הרעש בעניין זה . זו 
ההשפעה על הסופר הצעיר , שאינו יכול לעזוב את עבודתו כדי להקדיש שנה להשלמת 
ספרו הראשון , ומשום כך אינו משלים אותו ; או על הצייר הצעיר שאינו יכול 
להרשות לעצמו קניית חומרים , ולכן אינו מצייר ; או על הבימאית הצעירה החוששת 
מההגבלות של אן - אי - אי , המנוהלת על - ידי הסנטור הרפובליקני מצפון קרוליינה , 
ומצנזרת את דחפיה היצירתיים כדי לספק את המוסריות המפוקפקת של ארגון כזה . 
קיבלתי את המענק שלי מהקרן ב5891 , בעידן אחר , לפני התערוכה של מייפלתורף 
בגלריית קורקורן בוואשינגטון , לפני שהתוסף אותו סעיף נדוע לשמצה , לפני 
שהחלו לעכב את המענקים . אותה שנה שלח אלי ידיד גזיר - עיתון מעמוד מאמרי 
המערכת של " יוניון לידר " ממנצסטר שבניו - המפשייר . המאמר תקף בחריפות 
את הקרן והעמיד בסימן - שאלה את זכות הממשל להוציא את כספם של משלמי - המסים 
כדי לתמוך באמנים או סופרים שאותם משלמי - מסים עלולים לראות את יצירותיהם 
כפוגעות או נתעבות . להפתעתי , צוין שמי לדוגמה במאמר זה : האומנם רוצה 
האומה האמריקאית שהדולרים שלה , שהרוויחה בעמל ויזע , יינתנו לסופר המשמיע 
" שירי הלל לאהבה הומוסקסואלית ? " נכתב בעיתון . אני זוכר שצחקתי באי - 
נוחות למקרא משפט זה והתבדחתי , שלכל המרובה , סיפורי הם שיר - מזמור לחסר 
האהבה הומוסקסואלית או הטרו - סכסואלית . בעיני ה"יוניון לידר " כל יצירת 
ספרות בדיונית , שמופיעה בה דמות הומוסקסואלית , היא כנראה " שיר מזמור " . 
כך איפוא פטרתי את מאמר - המערכת כאיוולת של הימין והשלמתי רומן שכיום מן 
הסתם היו מעמידים בספק את מימונו וקרוב מאוד לוודאי שהיו מונעים אותו . בימים 
אלה אני מרבה לחשוב על אותו מאמר - מערכת , ואני מצר על כישלוני אז להבחין 
באותות מבשרי - הרע שהיו בו . אלה מבינינו שהיו תלויים בקרן , דרך קבע 
או לעתים מזומנות , אולי שקענו בנוחות יתרה . אולי נעשינו זחוחי - דעת 
יותר מדי . חסינו בצלו של ממשל שנתן את הכסף ולא שאל אף פעם שאלות . במאמר - 
מערכת מלא תוכחה , בכתב - העת " אאוטוויק " , כתבה הסופרת שרה שולמן , 
כי אותם אמנים מעטים , הומוסקסואלים ולסביות לבנים בני המעמד הבינוני - 
העליון , שהאן - אי - אי נתן להם בעבר את הגושפנקא שלו , הועמדו עתה , 
עקב המשבר , באותו מקום שעומדים בו הרוב המכריע של האמנים שמחמת גזעם או 
מעמדם לא יכלו מלכתחילה ליהנות משיטת התגמולים והפרסים של הקרן . אם יש לקח 
כלשהו בתערוכת האמנות המנוונת " של היטלר , הרי זה שאמנם אפשר להאט אמנות , 
אך אי - אפשר לעוצרה . ואולם ההתקפה על הקרן אינה רק התקפה על אמנות , 
כמו שתערוכת " האמנות המנוונת " לא היתה על אמנות בלבד . מדובר בניסיון 
לחסל , או לפחות לדכא , כל מה שבתרבות האמריקאית קורא תיגר על תפישה פונדמנטליסטית 
נוצריתקפמאליד2 של אושר משפחתי , שתיאוריו דומים עד להפתיע ולהחריד לתמונת 
החיים האריים , הפסטורליים , של אמני היטלר . נהוג שראש מדינה משמיע את 
נאום הפתיחה בכנס האיידס הבין - לאומי השנתי , ואין הבדל באיזו מדינה נועד 
הכנס . החלטתו של גורג בוש שהשנה ישתתף תחת זאת באירוע גיוס - הכספים של 
גסי הלמס אינה יכולה להיחשב למקרית בלבד . הפחד מפני השינוי , הפחד מהשוני , 
הפחד מכרסום תרבותי : כל אותם פחדים של הימין הקיצוני מסווים למעשה פחד 
עמוק יותר , הפחד מהתשוקות המיניות המחתרתיות שמטפח כל אדם בקרבו וההומוסקסואלים 
הוצגו מאז ומתמיד כסמלן , המשמש לכל מטרה ולכל תכלית . לומר שהומוסקסואלים 
ולסביות נמצאים בכל מקום פירושו שהמיניות היא בכל מקום ושאין שום כללים מלבד 
אלה שאנו מטילים . אפילו בבתים שתלויה בהם תמונתו של גסי הלמס מעל לאח , 
יש ילדים שיגדלו להיות הומוסקסואלים ולסביות , וכמה מהם יכולים ליהפך לאמנים 
ולסופרים הגדולים ביותר שלנו . ההשפעות שלכאורה יחלחלו לנוף המשפחה האמריקאית 
הבריאה וישחיתו אותו , הן כבר בעצם חלק לא - נפרד מאותו נוף . נראה שלמען 
האמת , נלחמים מתנגדי הקרן נגד השוני שבתוכם . 
