דו"ח ועדת החקירה לתפקודה ויעילותה של מערכת הבריאות , הוא מסמך ראשון מסוגו 
שמהווה מכלול של המלצות לשינוי ארגוני של מערכת הבריאות על כל גווניה , 
ושינוי דרכי המימון שלה . המלצות הדו"ח , המשוללות כל היבטים פוליטיים , 
מהוות מסמך רב - ערך , המצביע על הכיוון הנכון לפתרון בעיות מערכת הבריאות 
במדינה , שהצורך בהבראתה בולט בימים אלה יותר מבעבר , על רקע היערכות 
המערכת לתקופת חירום . בין ההמלצות העיקריות של הדו"ח , חקיקת חוק ביטוח 
בריאות ממלכתי , שבמסגרתו צפוי ניתוק בין החברות בקופת חולים הכללית ובהסתדרות . 
יש להצטער שהמלצה זו הפכה ביומיים האחרונים נושא מרכזי בוויכוח הציבורי 
על הדו"ח , שעה שנושא זה הוא שולי , לעומת הצורך להבטיח שירותי בריאות 
ברמה ובזמן סביר לאזרחי המדינה . הצורך בחוק ביטוח בריאות ממלכתי הוא כלכלי 
בעיקרו , ונועד ליצור איזון בין רמת ההוצאה לבריאות לבין ההכנסה הנדרשת . 
הפער ההולך וגדל בין התפתחות הרפואה והטכנולוגיות הכרוכות בה , לבין המשאבים 
המוקצים לבריאות , וכן הגידול בצריכה של שירותי רפואה יקרים , הן ביוזמת 
הציבור והן כתוצאה מהתפתחות מקצוע הרפואה , מחייבים בחינה מחודשת של עקרונות 
ביטוח הבריאות . מאז הכנסת הראשונה עוברת כחוט השני הדרישה בקרב נבחרי העם , 
להנהיג חוק ביטוח בריאות ממלכתי , שיבטיח טיפול רפואי שוויוני לכל האזרחים . 
ועדת החקירה הממלכתית היא הוועדה השביעית שהציעה חקיקת חוק . 11 הצעות 
חוק פרטיות ויזומות על ידי שרים הונחו ב04 השנים האחרונות על שולחן הממשלה 
והכנסת , מבלי שהגיעו לכלל דיון . בשנות ה05 וה06 ראו פרנסי הציבור בהנהגת 
ביטוח בריאות ממלכתי את אחד הערכים הנעלים של מדינת רווחה . לאחר עליית 
הליכוד לשלטון ב7791 , הפך נושא החקיקה מכשיר להלאמת קופת - חולים הכללית . 
כיום , מחייבת כאמור המציאות את חקיקת החוק , כדי להבטיח לאזרח המדינה 
את הזכות האלמנטרית לקבל שירותים רפואיים זכות שנפגמה בשנים האחרונות בשל 
תפקודה הלקוי של המערכת הציבורית . אזרח שקונה היום ביטוח בריאות בקופת חולים 
הכללית , חייב לסבסד לא רק מוסדות הסתדרות אחרים , אלא גם שירותים רפואיים 
לחברי מפלגות דתיות וחרדיות , שחברותם בהסתדרות היא מכורח הסכמים ייחודיים 
הכוללים קבלת שירותים במחירי מינימום . תקנוני הקופות האחרות משאירים בידי 
הקופות שיקול דעת רחב , המאפשר להן לדחות כל חבר בלתי רצוי , אם מסיבות 
בריאות ואם מסיבות גיל . ייתכן שהחקיקה המוצעת תעשה עוול לקופות חולים שמנוהלות 
כלכלית , אבל אם בוחנים נקודה זו מבחינה חברתית , יש בכך מגבלות לגבי המבוטחים . 
ולכן , במציאות של היום , הצעת חברי הוועדה להפוך את האזרחים למבוטחי המדינה , 
היא פתרון להבטחת שירותים רפואיים זמינים לאזרח . בניגוד להמלצות והצעות 
חוק קודמות , החוק המוצע אינו כולל המלצה לעגן בחקיקה את שיעור השתתפות 
הממשלה בתקציב הבריאות , דבר ששרי האוצר בהווה ובעבר שללו על הסף . זו 
פעם ראשונה שההצעה מתמקדת בקביעת רמת ביטוח לא מסובסד , הכולל את הוצאת 
הממשלה למימון שירותי הבריאות לציבור . ההצעה להפוך את דמי הבריאות למס , 
ולהעביר את הגבייה למוסד לביטוח לאומי , עשויה לחסוך כ002 מיליון שקלים 
בשנה בהוצאות גבייה סכום שאפשר לנצל לצרכים אחרים במערכת . נכון שבפועל , 
ההצעה מעמיקה את מעורבות הממשלה במשק בציבורי באמצעות השליטה על מקורות 
המימון של המערכת , ויש בכך סתירה למדיניות המוצהרת שמטרתה להשאיר את כוחות 
השוק לפעול על בסיס תחרותי , אולם במצב הקיים , החקיקה בלתי נמנעת . 
הוצאת האחריות למתן שירותים לאזרח ממשרד הבריאות , היא כורח המציאות , 
בשל ניגוד אינטרסים , כפי שהגדיר זאת חבר הוועדה , פרוף מרדכי שני . 
משרד הבריאות לא יכול להמשיך להיות גם נותן שירותים וגם מפקח על מתן כלל 
שירותי הבריאות במדינה . הקמת רשות בריאות מנטרלת את המשרד מפיקוח ישיר , 
ומשאירה אותו כמשרד מתווה מדיניות . ההצעה להפעיל את רשות הבריאות בששה 
איזורים , אינה מלמדת על הכוונה להקים גופים מנהליים נוספים , אלא לשנות 
את אופיין של לשכות הבריאות המחוזיות . בראש הלשכות עומד רופא מחוזי , 
שבתוקף תפקידו כפוף לראשי שירותי בריאות הציבור במשרד . כפיפות זו והתהפוכות 
במערכת שירותי הבריאות , דחקו לקרן זווית את תפקידו של מנהל לשכת הבריאות 
המחוזית . ירידת קרנו של הרופא המחוזי הביאה לכל שאין גורם מתאם ומפקח על 
מערכות הבריאות השונות . בניגוד לחוק ביטוח בריאות , שמשאיר את השליטה 
על המימון בידי הממשלה , הרי בנושא של תפקוד קופות החולים , נעשה כאן צעד 
של ביזור מתן שירותים , והתאמתם לצורכי המבוטחים . בהצעה זו יש כדי לשפר 
במידה ניכרת את השירותים לאזרח , אלא שקופות החולים מפרשות המלצות אלו 
כפירוק הקופות והקמת גולם ממשלתי . לדברי חבר הוועדה , פרוף שמואל פנחס , 
המלצה זו תאפשר לרשות האיזורית למכור בצורה יעילה וטובה יותר את האזרחים 
שהם מבוטחי המדינה לקופות החולים , שיהפכו לספקי שירותים . קופה שתציע 
סל זמין יותר ושירות טוב ורחב יותר בדמי הביטוח , תוכל למשוך אליה יותר 
מבוטחים , ותזכה לנתח תקציבי גדול יותר . בהצעה זו נשמרת התחרות החופשית 
בין הקופות . הצורך בתמריצים כדי למשוך מבוטחים והמעבר החופשי של מבוטח 
מקופה לקופה בפרקי זמן מוגדרים , מהווים תמריצי התייעלות לספקי השירות . 
אין לקבל את המלצות הוועדה כתורה מסיני . טוב עשה שר הבריאות שהחל למנות 
בימים אלו ועדה ציבורית לבחינת ההמלצות ואפשרויות יישומן , כדי להשיג קונסנזוס 
רחב לביצוע רפורמה , כדי לקדם את ביצוע הרפורמה והחקיקה הדרושה לכך בכנסת . 
האופטימיות של שר הבריאות , אהוד אולמרט בהצלחה ליישם רפורמה , מבוססת 
על העובדה כי אם בעבר יכלה ההסתדרות לשלול הצעות רפורמה בשל דעות פוליטיות 
של חבריה , היא אינה יכולה לייחס לוועדה זו שבראשה עמדה שופטת בית המשפט 
העליון , מוטיווציה פוליטית . המלצות הוועדה , שמשחררת את הממשלה מתמיכה 
ישירה במערכות הבריאות , תקשה על ההסתדרות לשנות את מדיניותה , כדי להגדיל 
את השתתפות הממשלה בתקציב הקופה . הקופה הכללית ללא סיוע ממשלתי , לא תוכל 
לעמוד בתשלום חוב של 4 . 1 מליון שקל , דבר שיחייב את ההסתדרות להגיע לפשרות , 
ואולי פעם אחת ולתמיד , לראות לנגד עיניה את טובת המבוטח ולא את טובת הארגון . 
להסתדרות יקשה היום להתנגד לכל ניסיון לשפר את השירות לאזרח , גם בשל העובדה 
כי יש כיום בכנסת בסיס פרלמנטרי רחב לחקיקה שתביא לשינויים במערכת הבריאות . 
הרצון שקופת חולים הכללית תמשיך להיות נכס לאומי בשירותי הרפואה הציבורית 
ונכס אלקטורלי למפלגת העבודה , שנוי היום במחלוקת גם בקרב חברי מפלגה זו . 
