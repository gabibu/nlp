ראש הממשלה , יצחק שמיר , קבע אתמול את הרכב ועדת השרים המצומצמת שתכריע 
בעניין חלוקת מסכות האב"ך לציבור . בראש הוועדה יעמוד ראש הממשלה , וחברים 
גם שר הביטחון משה ארנס , שר החוץ דוד לוי ושר החקלאות , רב - אלוף ( מיל . 
) רפאל איתן , שר הפנים אריה דרעי ושר המשטרה רוני מילוא . דיוניה של 
ועדת השרים , שתתכנס היום לישיבתה הראשונה , יהיו סודיים . יופיעו בפניה 
כל הגורמים הצבאיים והביטחוניים האחראים על חלוקת מסכות האב"ך לציבור . על 
הקמת הוועדה הוחלט בישיבת ועדת השרים לענייני ביטחון בשבוע שעבר . נקבע 
אז שראש הממשלה יכונן ועדת משנה מיוחדת של ועדת השרים לביטחון לטיפול והחלטה 
בנושאים הנחוצים בהקדם האפשרי . באותה ישיבה הביע שר החוץ את תמיכתו בחלוקת 
המסכות בניגוד לעמדת שר הביטחון ומערכת הביטחון . מקורות צבאיים בישראל העריכו 
אתמול , כי למרות החשש בציבור ובהלת הקניות השוררת בימים האחרונים , אין 
מקום לחלק מסיכות . עוד מסרו המקורות , כי יש מסיכות לכל התושבים בכללם 
ערביי ישראל וגם לתיירים . קצין הנדסה ראשי תא"ל ישי דותן אמר בראיון לעיתון 
במחנה , כי קיימת בעיה קשה בחלוקת מסיכות לציבור ; חלוקתן תיתן פתרון להווה , 
אולם מרגע החלוקה יתחיל תהליך בלאי הכרחי של הציוד . האזרחים לא יידעו 
לשמור על הציוד , כפי שהוא מאופסן במחסני צה"ל , וכך לא יהיה פיקוח על 
מידת הבלאי שלו . " המלצתי בשלב זה , להיות מוכנים לחלק את המסיכות במהירות , 
אולם בינתיים לא לחלקם " , הבהיר דותן . באשר ליכולתו של צה"ל להתגונן בפני 
מתקפה כימית , אמר תא"ל דותן : " צה"ל תפס את האיום הניצב בפניו כבר לפני 
שנים . כיום אנו קוטפים את פירות ההשקעה . תהליך התכנון והפיתוח בו נקטנו 
לאורך שנים , הביא לכך שהיום נמצא ברשותינו הציוד המתאים , יש רק להחליט 
מתי לחלקו " . בהתייחסו ללוחמה בתנאי חל"ך ( חומרי לוחמה כימיים ) אמר קצין 
הנדסה ראשי : " משימתו של צה"ל בזמן מתקפה כימית היא לשרוד ולהמשיך ולהילחם , 
בעוד האזרחים צריכים רק לשרוד . הצבא ערוך להרבה יותר מכך , כל בניית 
האמצעים ותורת הלחימה בנושא אב"ך מכוונים להקנות לצה"ל את היכולת להמשיך 
בקרב למרות הנשק הכימי . " המיגון של החייל , כיום מובטח , הבאנו לו את 
האמצעים הטובים ביותר וכל שנותר לחייל הוא לדעת להשתמש בציוד שעומד לרשותו . 
מובן שרמתו של החייל , שנלחם עם מסיכת אב"ך יורדת , אולם , כשמתרגלים 
לעבוד עם המסיכה חלק מהיכולת שאבדה חוזרת " . שר הביטחון משה ארנס , בדעה 
שאין לחלק מסיכות וכמוהו גם קודמו בתפקיד ח"ך יצחק רבין . שר הביטחון משה 
ארנס אמר אתמול , כי " צריך להדגיש כי אין כל סיבה שאנחנו בישראל נהיה 
במתח . " מי שנמצא במתח זה סדאם חוסיין , וראוי שיהיה במתח " . עוד אמר 
כי " ההגנה שלנו זה לא המסיכה אלא כושר ההרתעה הגדול מאוד , שיש למדינת 
ישראל . כושר הרתעה שאנחנו יודעים שסדאם חוסיין מתחשב בו . יכולת העיראקים 
לפגוע בישראל מוגבלת , אפילו מוגבלת מאוד , אבל הדבר שיימנע מהם לעשות 
זאת , זה התגובה הצפויה מצידנו " . קפידבינראש הממשלה אמר אתמול כי לישראל 
אין שום כוונה לתקוף את עיראק והיא איננה מעורבת בסכסוך במפרץ . הוא הביע 
תקווה שנעבור את המשבר בשלום ונוכל להקדיש את עיקר המרץ לקליטת גל העלייה . 
שמיר הוסיף , כי מתקיים קשר מתמיד עם הממשל האמריקאי , לגבי ההתפתחויות 
במפרץ . בהתייחסו לדברי שר החוץ של עיראק שישראל מתכוונת לתקוף את עיראק , 
אמר שמיר " אלה סיפורי דמיון . אין לישראל כל תוכניות של התקפה על שום 
מדינה ערבית . אנו רוצים לחיות בשלום באזור הזה . אם לא יפגעו בנו , לא 
נפגע באף אחד " . 
