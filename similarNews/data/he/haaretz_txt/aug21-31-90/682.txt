בודפשט ( מיוחד ל"הארץ " ) . לאחר הרפובליקות הבלטיות , הפדרציה הרוסית 
ואוקראינה , גם הסובייט העליון של ארמניה הכריז אתמול על עצמאות ואף הרחיב 
אותה בחוקקו את " חוק השבות " . על פי החלטת הפרלמנט , תינתן אזרחות ארמנית 
לא רק לתושבי ארמניה , אלא גם לארמנים החיים ברפובליקות אחרות של בריה"ם 
ולארמנים המתגוררים מחוץ לגבולות ברית המועצות . חוק הארחות הארמני נועד 
בעיקר לתושבי המחוז האוטונומי נאגורנו קאראבאך , המאוכלס ברובו ארמנים , 
אך שטחו מסופח לאזרבייגן . הסובייט העליון הארמני העלה תביעה לסיפוח קאראבך 
לארמניה . בהחלטה נקבע כי ארמניה אמנם תישאר במסגרת בריה"ם , אך החוקים 
הארמניים ייהנו מעדיפות לעומת החוקים הסובייטיים . ארמניה תשנה את שמה ותיקרא 
מעתה " הרפובליקה של ארמניה " ולא " הרפובליקה הסוציאליסטית הסובייטית 
של ארמניה " . בכך היתה ארמניה לרפובליקה הסובייטית ה21 שאישרה הצהרת ריבונות 
כזו . הצהרת העצמאות קובעת גם כי ברפובליקה יונהגו משטר רב - מפלגתי , חופש 
הדיבור העיתונות והמצפון , וכן חלוקה בין הזרוע המחוקקת , המבצעת והשופטת . 
ההצהרה תשמש בסיס לחוקה חדשה ולחוקים חדשים ברפובליקה . ארמניה שומרת לעצמה 
את הזכות לכונן יחסים ישירים עם מדינות אחרות , ולהשתתף בפעילות של ארגונים 
בין - לאומיים . כן קובעת ההחלטה כי יוקם כוח הגנה עצמאי , יפתחו שגרירויות 
ויוחל מטבע נפרד . בעיר ביאלי בור שבפולין התכנס הקונגרס העולמי הראשון של 
האוקראינים , שהשתתפו בו , מלבד נציגי התנועה האוקראינית הלאומית " רוך " 
גם כ041 נציגי הגולים האוקראיניים בעולם שמספרם נאמד על - ידי מקורות אוקראיניים 
ב21 מיליון . הקונגרס הביע תמיכה מלאה בשאיפות העצמאות של אוקראינה . קפידבינמגמת 
התפוררותה ההדרגתית של בריה"ם מצאה ביטוי גם בדבריו של נשיא הפדרציה הרוסית 
בוריס ילצין . ילצין , המבקר עתה באיים הקוריליים הקרובים ליפן , אמר , 
כי הממשלה הרוסית תחרוג מן התחיקה הכל - סובייטית וכבר בחודש הבא תחוקק 
חוק הפרטה שיאפשר לאזרחי רוסיה להחזיק ברכוש פרטי . בעניין האיים הקוריליים 
( שסופחו לבריה"ם מיפן בתום מלחמת העולם השנייה ) לא חרג ילצין ממדיניותו 
של גורבצוב וגם הוא הביע התנגדות להחזרתם ליפן - אם - כי צידד בפירוזם מנשק . 
במרכז מוסקווה הפגינו אתמול מעשני סיגריות שזעמו על המחסור המורגש מזה ימים 
מספר . המפגינים סגרו את אחד הרחובות הראשיים בעיר . נמסר כי גם בכמה ערי 
שדה היו ביטויים למחאה על המחסור בסיגריות . 
