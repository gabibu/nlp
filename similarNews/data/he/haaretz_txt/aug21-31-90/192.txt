מכון התקנים הישראלי שיגר באחרונה מכתב לכל ראשי העיריות והמועצות המקומיות , 
בדבר הבטחת תקינותם של מתקני משחקים לילדים שנמצאים בתחום אחריותם , ואשר 
התגלו בהם ליקויים חמורים . אנשי המכון מתריעים , כי אם לא יינקטו פעולות 
מתאימות להבטחת המתקנים , עלולים לקרות בהם אסונות . סדרת מפרטים בת חמישה 
חלקים , שפירסם המכון לגבי המתקנים כוללת דרישות רבות לגבי התכנון , ההתקנה , 
הבטיחות והתחזוקה שלהם , וכן לגבי מגרשי המשחקים ודרכי הגישה אליהם . המכון 
ממליץ : לבדוק לאלתר את המתקנים הקיימים , בהתאם לדרישות המפרט שמחייבות 
עריכת בדיקות יומיות ותקופתיות . את הבדיקות היומיות , שהן חזותיות בלבד , 
תבצע הרשות המקומית בעצמה ואילו את הבדיקות התקופתיות , המעמיקות יותר , 
יערכו פעם בשנה אנשי מכון התקנים . עוד ממליץ המכון כי בעת פרסומם של המכרזים 
לבניית מתקני משחקים חדשים , יש לכלול כאחד מתנאי המכרז , את התאמת האתר 
לייעודו ואם דרכי הגישה אליו נוחות . כמו כן , יש לדרוש מספקי מתקני המשחקים 
סימן השגחה של מכון התקנים או תעודת בדיקה של המכון , המאשרת את התאמת המתקנים 
והתקנתם לדרישות המפרט . מ"ם דוברת מכון התקנים , חנה ארניה , הוסיפה כי 
עבור ארבעה יצרנים של מתקני משחקים כבר נפתחו הליכים לקבלת סימן השגחה מהמכון , 
ועם סיומם הם יהיו נתונים להשגחה שוטפת . 
