אילו היה מדובר באחד מגופי המודיעין הממלכתיים , היה אהוד קינן מוגדר אחראי 
לאיסוף מידע ממקורות גלויים . ענף המודיעין הזה התפתח בעיקר מאז מלחמת - 
העולם השנייה , שבמהלכה גילו שני הצדדים את היתרונות העשויים לצמוח מקריאה 
בין השיטין של חומר עיתונאי אפילו צונזר בשבע עיניים . מוסדות מודיעין 
שואבים כיום מידע רחב היקף מעיתונים , מרדיו , מטלוויזיה , תוך כדי הצלבתו 
עם מקורות אחרים . אלא שקינן הוא עובד יבם , ותפקידו כפי שהוא מוגדר שם 
הוא מנהל מידע שיווקי . הגדרת הריגול אינה מקובלת עליו , והוא טורח להסביר 
כי מדובר באיסוף מידע בראש ובראשונה ממקורות גלויים , וכי גם המקורות שאינם 
גלויים הם אתיים לחלוטין . המקורות הגלויים שהוא מסתמך עליהם מספקים לקינן 
וליבם כמות גדולה של מידע . במקורות האלה הוא מונה עיתונות , קטלוגים , 
דו"חות של הלשכה לסטטיסטיקה וסקרים קיימים , הנעשים על - ידי גופים שונים , 
שאותם אפשר לקנות בכסף . המקורות הלא - גלויים שלו הם סקרים הנעשים באופן 
פרטי , על - ידי יבם או במימונה . לעתים , הוא אומר , משתלם לוותר על 
הבלעדיות כדי להשיג מידע חיוני . כך , למשל , משתפת כיום יבם פעולה עם 
דיגיטל , , מוטורולה ופרי אינטרנשיונל , במימון סקר שוק שעורך המרכז 
הבין - תחומי לניתוח ולחיזוי טכנולוגי שליד אוניברסיטת תל - אביב . מטרת 
הסקר לקבל תמונה ולהצביע על מגמות בשוק המחשוב בארץ . עם השלמתו יהיה הסקר 
מסמך מקיף ראשון זה זמן רב . מי שמבקש לקבל תמונה כוללת של שוק המחשבים בארץ 
מוצא את עצמו מול אתגר בלתי - אפשרי כמעט . עד 0791 נערך באורח סדיר סקר 
מחשוב על - ידי הלשכה המרכזית לסטטסטיקה . כאשר חדלה הלשכה מפעולתה בתחום 
זה נסגר , למעשה , המקור היחיד למידע רשמי ומקיף על אודות שוק המחשבים . 
קינן אומר כי למדינה חשוב שיהיה לה מידע על הענף , שהוא גם אחד היבואנים 
הגדולים במשק , ובענף המחשבים היו כמה התארגנויות שביקשו למצוא תחליף לסקר 
הלשכה . אולם בפועל ההתארגנויות האלה לא הניבו תוצאות של ממש . הניסיונות 
להשתמש במכס כמקור מידע מתנפצים אל מחסום שיטת ההערכה והסיווג המסובכת הנהוגה 
שם . לפני שנתיים עשה אמנם המכס סיווג מחודש , אך גם כיום אין הוא מפורט 
דיו , וכך למשל נכללות שם קופות רושמות בסיווג של מחשבים . חברות המחשבים 
זקוקות למידע הרחב הזה על מצב השוק כדי לתכנן את מאמצי השיווק והפיתוח שלהן . 
יבם היא אמנם היחידה מבין יבואניות הציוד המקיימת משרה של מנהל מידע שיווקי , 
אולם גם מנהלי שיווק בחברות אחרות מוצאים את עצמם לא פעם מחפשים את המידע 
שבו עוסק קינן . חברת מחשבים רגילה , אומר איש המידע השיווקי של יבם , 
מעוניינת בדרך - כלל בתועלת מיידית ואינה ממהרת להיכנס להשקעות עצמאיות בתחום 
סקרי תשתית . כך נמצא , שחברות המשתפות פעולה במאבק להורדת המיסוי על ציוד 
מחשוב מוכנות לעתים להשקיע מאמץ משותף גם בתחום סקרי השוק . לעתים עשויה 
חברת מחשבים לערוך סקרים פרטיים . אלא שעריכת סקר במדינת ישראל עולה בכסף 
רב ולא תמיד אפשר לקבל תשובה מלאה בסקר שכזה . הממשלה , אומר קינן , 
אינה משתפת פעולה עם חוקרי שוק למיניהם . מערכת הביטחון ומי שמייצרים בשבילה 
אינם ששים לענות לסוקרים . ובלא שני המגזרים האלה קשה לקבל תמונה אמיתית 
של השוק . מול האפשרות לשתף פעולה עם חברות אחרות , בניסיון להוזיל את מחיר 
הסקר , עומד הצורך בסודיות . חברת מחשבים אינה מעוניינת לספק למתחרותיה 
מידע לגבי מגזרי השוק שבהם היא ממקדת את התעניינותה . בכלל , אומר קינן , 
במציאות של השוק הישראלי אפשר לעשות סקרים סטטיסטיים ולקבל תשובות טובות 
לגבי עסקים קטנים . בארגונים הגדולים הסטטיסטיקה חדלה לעבוד . יש מעט עסקים 
גדולים בארץ , ומי שרוצה לעמוד על מצב השוק האמיתי חייב לראיין את כולם . 
אלא שבמציאות הישראלית אין בארגונים הגדולים באמת אדם שהוא כתובת מוסמכת , 
מי שידע לתת תשובה לגבי מגמות המחשוב . העיתונות , המקצועית והכללית , 
חשובה למנתחי השוק בשל הידיעות שהיא מפרסמת על התקנות . קינן אומר כי הוא 
מאמין לעיתון רק אחרי בדיקה . " אתה רואה ידיעה התקין לאחרונה מערכת , 
ואתה שואל עצמך מה זה לאחרונה " . הניסיון מלמד אותו כי לפעמים מדובר בהתקנה 
בת יותר משנה . במקרים אחרים זה יישום נוסף של מחשב קיים . החיים נעשים 
קשים כאשר מדובר בהערכת נתחי שוק של חברות שונות והשוואת מכירות . . מספרים , 
מתברר , הם שאלה של הגדרה . כך , למשל , יש לברר תחילה מה פירוש המונח 
מכירות . האם מדובר בחתימת הסכם , בגבייה בפועל , או בהוצאת חשבונית ? 
ניתוח על - פי השווי בדולרים אינו אמין . הערך לתשלום מכס על ציוד המגיע 
מארה"ב מחושב בדולרים שוטפים , אולם חלק אחר של הציוד היבמי , למשל , 
מגיע מגרמניה ומחושב במארקים . תזוזה לא - גדולה של הדולר , כמו זו העוברת 
עלינו כיום עם המשבר במפרץ הפרסי וכל החישובים מתעוותים . וגם הדרך הפרימיטיווית 
לכאורה של ספירת מכונות אינה עוזרת . מחשב אישי יכול להיספר כמסוף , ומחשב 
בתצורת אשכול ( כמה מחשבים הפועלים בצוותא ) אינו שקול לאותו מחשב העומד 
יחיד . ביבם מעדיפים בדרך - כלל לנתח את גודלן של חברות על - פי מספרי העובדים , 
כפי שהם מפורטים בפרסומים שונים . כאשר מצרפים את הנתונים האלה ולעתים 
אתה מקבל מספרי עובדים שונים בקטלוגים שונים ומצליבים אותם עם נתוני הערך 
המוסף והמחזור המקובל לעובד בתחום , אפשר לקבל תמונה אמינה למדי של המציאות . 
מקום מרכזי בתהליך איסוף המידע שמור לאנשי המכירות . מי שעושים את העבודה 
בשטח אמורים לספק להנהלת החברה את הנתונים האמינים ביותר על השוק . יש ביבם 
מי שמבצעים סקרים עצמאיים בגזרת השוק שלהם . המחלקה של קינן אינה מכסה את 
כל תחומי הפעילות , ובמקרים רבים היא ניזונה ממידע שלא היא יזמה את איסופו . 
עצם קיומה , כצומת וכמאגר , מאפשר למחלקות שונות ליהנות מעבודת איסוף 
שנעשתה לצרכים אחרים . דרישת המידע מאנשי המכירות מוסיפה עומס על סדר - 
יומם , העמוס בלאו הכי בפגישות עם גורמים מחוץ ליבם ובדיווחים למנהליהם . 
למרות זאת , אומר קינן , יש מי שמקפידים ומעבירים דיווחים מסודרים . קינן 
אומר כי אינו מתיימר לעקוב אחרי כל ניצן התפתחות בענף . כאשר הוא מזהה תופעה 
החוזרת על עצמה הוא פותח תיק לנושא . השאלות האופייניות המוצגות לו בחברה 
עשויות להיות אם השוק גדל , ובאילו תחומים הוא גדל . מן התשובות לשאלות 
האלה נגזרות החלטות מרכזיות , שעיקרן באילו פלחי שוק כדאי להשקיע בשיווק . 
היקף הפעילות הכלכלית במשק משפיע על סך כל הפעילות בתחום המחשבים . בירידה 
לרמה הענפית צריך לדעת , כי מן הגידול בפעילות בתחום - משק מסוים ועד לגידול 
של המשווק , הענף ביבם או תחום הציוד המופנה לתחום משק זה , עוד רב המרחק . 
" לפעמים צוברים מתחרים חדשים וחברות שאינן מוכרות לך גודל , בלי שחברות 
אחרות יהיו מודעות בכלל לקיומם . אתה יכול לגלות שאתה לא בשוק , וכדי שלא 
נגלה זאת אנחנו אוספים מידע " . אין ביבם מנגנון ממוסד או שיטת הפצה של דו"חות 
שוק קבועים . לעתים אירועים במשק גוררים הערכת מצב . כך לגבי תאריכי סוף 
שנת כספים במשק או שנת עבודה של יבם , המשמשים הזדמנות להפצת מידע שיווקי . 
כאשר קינן חש שבידיו פריט מידע שיש לו כתובת מוגדרת הוא דוחף אותו . גם 
לקוחותיו , במחלקות השיווק השונות , מזינים אותו בדרישותיהם . ואחרי כל 
המאמץ הזה נותרים סימני - השאלה . מידע שיווקי , כמו מודיעין בכלל , אינו 
מדע מדויק . לעתים , אומר קינן , איני מסוגל אפילו לדעת מה גודל השגיאה . 
