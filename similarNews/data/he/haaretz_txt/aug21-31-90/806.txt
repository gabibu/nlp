ניקיון , אווירה נעימה , אסתטיקה וזבנים מחייכים מקדמים את פני הצרכן הבא 
לקנות מוצרים ברשת המרכולים " בראד אנד סירקוס " שבאזור בוסטון , מסצוסטס , 
בארה"ב . כבר בכניסה ניתן להבחין בדוכן פרחים ענק , מרהיב ביופיו . " זה 
עושה לך מצב רוח טוב לכל היום " , אומר המלווה , מנהל המרכול . על דוכן 
הקופות מכריז שלט גדול : " כאן מחזירים לך את הכסף על כל מוצר שלא נראה 
לך , ובלי שאלות . אם המוצר פגום או מקולקל , תקבל פי שניים מכפי ששילמת " . 
דוכני המוצרים עשויים עץ , מעוצבים בסגנון של מטבח ביתי ויוצרים את התחושה 
שאתם בבית . לכך מוסיפות גם מוסיקת הרקע החרישית ואווירת השקט והרוגע שמסביב . 
מעל כל מוצר , או קבוצת מוצרים , יש שלטים גדולים ובולטים ובהם שם המוצר , 
מחירו , מקורו ומרכיביו התזונתיים . במחלקת הירקות והפירות אפשר לדעת 
באיזו חווה גדל כל אחד מהם . % 03 מהירקות והפירות הם מגידולים אורגניים , 
חלקם מחוות חקלאיות של הרשת עצמה . הירקות והפירות אינם מפוזרים וזרוקים , 
אלא סדורים בצורות נאות : פירמידות סימטריות של כרוב , גזר סדור בצורת 
כוכבים , עגבניות מונחות בשורות ישרות זו על זו , כל קבוצה לפי הגודל והמוצא . 
גלילי השקיות לאריזה מונחים בגובה העיניים , ועל כל שקית מודפס " אנו 
מחזירים כסף ללא שאלות " . הירקות והפירות תמיד טריים , תמיד רעננים . 
אין סחורה פגומה ואין מוכרים סוג ב . שלט מרכזי מכריז : " אנו מוכרים הכל , 
פרט לסיגריות ולמוצרים על טהרת הקמח הלבן . אנו מסלקים מהדוכנים כל מוצר 
שמתגלה בו שמץ סכנה של חומר מזיק לבריאות , או שעבר הקרנה " . צוות הזבנים 
מתודרך לא רק בענייני מכירה ויחס לצרכן , אלא גם בידע על הרכבים תזונתיים 
של מוצרים . כל אחד מהם יודע להסביר ענייני תזונה ובריאות . בפינת הלחם , 
שבה מוצרי מאפה מתוצרת המאפייה של הרשת ושל יצרנים אחרים , יש מגוון רב 
של מוצרים בטעמים שונים וחדשניים : כעכים עם צימוקים , שום , בצל , 
שומשום , וכאלה עם קמח מלא ; חלות , לחם בסגנון כפרי , לחם עם עשבי 
מרפא ( מכיל חיטה מלאה , קמח לבן לא מלוטש , מים , שמן קאנולה , שמרים , 
דבש , עשבים , מלח , גלוטן ) , לחם איטלקי , לחם רב - גרעיני ( כולל 
נבטי חיטה ודגני בוקר ) , 51 סוגים שונים של לחם דל קלוריות ועוד . במחלקה 
זו ובמחלקת הלחם של היצרנים האחרים יש מקום בולט למוצרי המאפה מחיטה מלאה , 
משיבולת שועל , מאורז ומשעורה . במחלקת הלחמניות ( מאפינס ) מצאתי מוצרים 
בטעמים שונים ( אוכמניות , בננה , אגוזים , תירס , צימוקים , שיבולת 
שועל ) . גיוון והסברים מפורטים מאפיינים גם את מחלקת העוגות העשירה . 
במחלקת הגלידות היפה והעשירה שפע גלידות יוגורט , בעשרות טעמים , דלי 
קלוריות וללא שומן . קפה מוכרים כאן בפולים בלבד , בתוך מכלים שקופים , 
שעל כל אחד מהם הסבר על סוג הקפה , מקורו , צורת גידולו , אופן טחינתו 
וסוגי השימוש בו . הצרכן מוציא בעצמו את הכמות הדרושה לו , שוקל על מאזניים 
תלויים וטוחן במטחנות לפי ההוראות המצורפות . על דלתות המקררים של המוצרים 
המוקפאים ניצב שלט : " אנא פתח את הדלת לזמן קצר ככל האפשר . כך תשמור 
על טריות המזון וגם תחסוך באנרגיה " . במרכז המרכול יש מטבח גדול ומצויד 
היטב , וארבע פעמים בשבוע , בשעות אחר הצהריים , נערכות בו הדגמות בישול . 
שפים מטעם המרכול ומטעם היצרנים מציגים ומסבירים לקונים איך להכין מאכלים 
שונים מתוך המוצרים שבחנות . בצד מתקנים לשתיית מיצים , חופשי וללא תשלום . 
במחלקת הבשר הטרי סטייקים , שניצלים , בשר טחון ועוד , כבר חתוכים ומונחים 
על מגשים מוכנים לאריזה . שלטי ההסבר מכילים לא רק פרטים על סוג הבשר , 
מקורו והשימושים שבו , אלא מדגישים גם את אחוז השומן שבכל מוצר . מחלקה 
גדולה של קטניות , דגנים ותבלינים , מציגה שורה של מכלים שקופים והשירות 
בה עצמי . ההסברים מפורטים , ובצד ניצב זבן מוכן לחוש לעזרת המתלבט . 
מחלקה נוספת מוקדשת לאוכל מוכן להגשה , שאפשר לאוכלו במקום או לקחתו הביתה . 
לידו מצויים שלטי הסבר ובהם פרטים על הרכב המזון ואם יש צורך לחממו בבית . 
במקום אחר פינת ישיבה נוחה , שאפשר גם לאכול בה . מספר הקופות הרושמות 
גדול מאוד , למניעת תורים , וליד כל קופה , כמו בכל סופרמרקט אמריקאי , 
אדם האורז את המוצרים בשקיות חומות גדולות , בעוד הקונה משלם . המחירים 
במרכול גבוהים יותר מאשר במקומות אחרים , אבל האיכות , היחס לצרכן , 
האווירה הנוחה כל אלה נותנים לקונה תמורה מלאה לכספו והופכים את הקנייה 
לחוויה . 
