יהיה שווה כנראה למחירו של ליטר בנזין מאוקטן 69 כך מסר אתמול המנכ"ל החדש 
של משרד האנרגיה , אורי וירצבורגר , בשיחה עם מנכ"ל המשרד לאיכות הסביבה , 
ד"ר אורי מרינוב . הבנזין נטול העופרת ישווק בארץ באוקטן 59 . עלות ייצורו 
תהיה יקרה יותר מבנזין 69 , אולם כדי לעודד את השימוש בו מוצע לקבוע לו 
מחיר זהה לאוקטן 69 . ד"ר מרינוב אמר בפגישה כי על פי הניסיון שנצבר במדינות 
מערב אירופה בשיווק בנזין נטול עופרת , רק הורדת המחיר בכמה אגורות מהווה 
תמריץ של ממש . תמריץ זה יכול להביא להקפצת אחוז המשתמשים בדלק נטול עופרת 
מאחוז בודד של נהגים לכ%03 מבעלי הרכב , כמו שקרה במערב אירופה . לכן פועל 
המשרד לאיכות הסביבה מזה חודשים מספר אצל כל הגורמים , לרבות אגף התקציבים 
באוצר ומינהל הכנסות המדינה , כדי לשכנע אותם לקבוע את מחיר הדלק החדש כך 
שיהיה אטרקטיווי . מנכ"ל משרד האנרגיה הביע חשש כי בדלק החדש ישתמשו גם ברכב 
שאינו מותאם לדלק זה . על כך השיב מנכ"ל המשרד לאיכות הסביבה כי משרדו יהיה 
מוכן לתת פרסום שבו יצויינו אותם סוגי רכב שאינם מותאמים לדלק החדש . מנהל 
מינהל הרכב הממשלתי , הרי לנגמן , נענה לפניית משרד איכות הסביבה . הוא 
הורה לכל הנוהגים ברכב ממשלתי להשתמש בדלק נטול עופרת , בשל יתרונותיו הסביבתיים 
הגדולים . 
