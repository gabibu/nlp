להסכם ריבנטרוף - מולוטוב , שאחד מהשלכותיו היה סיפוח הארצות הבלטיות לבריה"ם , 
צוין אתמול בליטא כ"יום אירופה " . במסגרת יום אירופה נפתח הגבול בין ליטא 
ופולין , וכל מי שהציג את תעודת הזהות שלו הורשה לעבור למדינה השנייה . 
סוכנות הידיעות הסובייטית טא"ס דיווחה על הצלחה מועטה של המבצע . לדברי 
טא"ס , ציפתה התנועה הלאומית הליטאית " סאיודיס " לרבבות , אך לגבול 
הגיעו כמה אלפים בלבד . הדבר מוסבר בכך ששלטונות ליטא , ובראשם הנשיא ויטאוסטאס 
לנדסברגיס , אמנם הביעו תמיכה במבצע , אך לא טרחו לפרסם אותו . במעבר 
הגבול הונהגו הקלות מפליגות ולא נמסר על תקלות או על עיכובים כלשהם . סאיודיס 
העמידה במרכז יום אירופה את המעבר החופשי בגבול , כדי לסמל שליטא היא חלק 
בלתי - נפרד מאירופה . המאורעות מלפני 05 שנה משמשים רקע לתסיסה פוליטית 
גם ברומניה . הארגון הלאומני " וטרה רומנאסקה " מתכונן להקהיל המונים 
גדולים , בייחוד בערי טראנסילבניה , לעצרות - מחאה ביום השנה ה - 05 ל"תכתיב 
וינה " , שעל פיו החליטו ראשי גרמניה ואיטליה על סיפוח צפון - טראנסילבניה 
להונגריה . עיתונים הונגריים כבר הזהירו כי בימים הקרובים מוטב להימנע מנסיעות 
לרומניה , ובייחוד לטראנסילבניה , בכלי רכב בעלי לוחיות - זיהוי הונגריות , 
כיוון שבהפגנות ה"וטרה " צפויה השתלהבות הרוחות . 
