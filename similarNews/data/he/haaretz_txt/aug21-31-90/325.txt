" יש להכין בסיס משפטי ומדיני שיבטיח שליטה וניהול ישראלי של מקורות המים 
ביהודה ושומרון בכל מצב מדיני ופוליטי בעתיד " אמר אתמול שר החקלאות רפאל 
איתן . במסיבת עיתונאים בבית סוקולוב בתל אביב הזהיר השר מפני האפשרות שמצוקת 
המים בישראל תחריף , כתוצאה משלוש שנות בצורת . המצוקה תחריף אם " החורף 
המתקרב לא ישפר את מצב המים החמור שאליו נקלענו בשנים האחרונות " . בהתייחסו 
להיבט המדיני של מצוקת המים הזכיר איתן כי % 05 עד % 06 ממי התהום של ישראל 
מקורם במי התהום של הגדה המערבית . כן הזכיר את הצעת הסעודים ב3691 לקדוח 
בעומק , כדי לשלול מישראל את המים הנשאבים בשפלה . לדבריו התוכנית הסעודית 
נקטעה עם מלחמת ששת הימים . שר החקלאות ציטט את פרוף זסלבסקי מהפקולטה להנדסה 
חקלאית בטכניון , שאמר כי המקורות בהר נשלטים בעיקרם על ידי האוכלוסייה 
הערבית , שחיה בחלקה הניכר מעבר לקו הירוק . " המלחמה על המים בעבר עלולה 
להחוויר לעומת המלחמה על המים בעתיד " , אמר . השר גם סיפר כי יעלה לדיון 
בממשלה את סוגיית ההתפלה של מי ים , במסגרת הצעת התקציב למשרד החקלאות 
לשנה הבאה . בכוונתו להציע השקעה של 051 מיליון שקל לחמש שנים ליצירת 03 
מיליון קוב מים לשנה . לדבריו , קליטת העלייה וגידול הצריכה הביתית והתעשייתית 
מחייבים ניצול כל המים השפירים המנוצלים עדיין בחקלאות לגידולים שאפשר להשקות 
במי קולחין ( כגון כותנה ) . " לממשלה אין כסף והיא לא יכולה לפצות את 
החקלאים על אובדן הכנסה בגין קיצוץ מכסות המים " אמר שר החקלאות . " כל 
פרוטה יש להפנות למאמץ הלאומי ליצירת 002 אלף מקומות עבודה לשנה ועל החקלאים 
לעבור לגידולים המצריכים מינימום מים " , אמר . עוד אמר שרק במארס 1991 
יקבל משרדו תמונה מלאה על מצב המשקעים , ורק אז יוכל להחליט על גודל שטחי 
הכותנה בעונה הבאה . נציב המים צמח ישי שסקר את מצב מאגרי מי התהום במישור 
החוף אמר ל"הארץ " כי למרות הפרסומים על הפגיעה החמורה במי התהום לא " פגענו 
בקווים האדומים של שלושת האקוויפרים המרכזיים של ישראל " . 
