בון ( מיוחד ל"הארץ " ) . ממשלתו של הקאנצלר הלמוט קוהל תגיש כנראה בקרוב 
לפרלמנט הצעה לתקציב נוסף בסך של 52 מיליארד מארק למימון האיחוד עם מזרח 
גרמניה . האיחוד הצפוי ב3 באוקטובר ייאלץ את בון לבצע השקעות ענק , שלא 
תוכננו מראש , בחלק המזרחי של הארץ החצויה . לדברי מקורות ממשלתיים בבון 
ימומן התקציב החדש מהלוואות ולא ממסים . למרות הלחץ הצפוי בשוק הכספים , 
אומרים מומחים בבון כי לא תהיה כנראה העלאה משמעותית בשערי הריבית הנקבעים 
על ידי הבונדסבנק . במזרח גרמניה היו אתמול הפגנות ושביתות של איכרים ועובדים 
של השירותים הציבוריים בדרישות להעלאות השכר . האיכרים מוחים בעיקר על שרשתות 
השיווק במזרח גרמניה מעדיפות לרכוש תוצרת מערב גרמנית , ומפסיקות למכור 
בהדרגה תוצרת מקומית . פוליטיקאים מערב גרמנים מרבים להופיע במזרח גרמניה 
לקראת הבחירות ב41 באוקטובר במדינות הפדרליות שיקומו . מזרח ברלין ( ע"ר ) 
. המנהיג הקומוניסטי המודח של מזרח גרמניה , אריק הונקר , יעמוד לדין 
רק לאחר ש"תיעלם " מזרח גרמניה כך הודיע אתמול משרד התביעה . " לא נספיק 
לגמור את הליכי התביעה לפני האיחוד " , אמר דובר התביעה , דיטר פלאט . 
בשל בריאותו הלקויה , לא ברור אם הונקר יועמד בכלל לדין . 
