תייר בן 82 מדרום אפריקה נדקר אתמול שלוש פעמים בשעה 8 בערבבגן הבונים ליד 
חומות העיר העתיקה בירושלים . הוא נפצע באורח קל בידו ובברכו והועבר לביה"ח 
שערי צדק . התייר סיפר לחוקרי המשטרה כי צעיר ערבי תקף אותו בסכין ונמלט . 
המשטרה סבורה כי הדקירה בוצעה על רקע לאומני . בידי החוקרים יש תיאור חלקי 
של החשוד במעשה . לפני שנתיים נדקר למוות בגן הבונים החייל שלומי כהן ועד 
היום לא נתפסו רוצחיו . בכפר זאוויה בשומרון חטפו רעולי פנים את עיזאת אשכיר , 
צעיר בן 81 , שנחשד בשיתוף פעולה והובילו אותו ליעד בלתי ידוע . שלשום 
נתגלתה סמוך לכפר דנאבה ליד טול כרם , גופתו של פייסל לאפי , בן 23 , 
תושב מחנה הפליטים טול כרם , שנלקח מביתו ע"י רעולי פנים . אחרי היעלמו 
הופיעו במחנה כתובות של ארגון " הנמרים השחורים " , שלקחו על עצמם את האחריות 
להריגתו בעוון שיתוף פעולה עם ישראל . בתקריות בין חיילים ותושבים במחנה 
הפליטים טול כרם שלשום בלילה , נפצעו שלושה תושבים . כך מסרו מקורות פלשתינים . 
אחד התושבים , איאד גואר בן 71 , נפגע מקליע חי . הוא ופצוע נוסף , 
נאצר בריה , בן 91 , שנפגע מקליע פלסטיק , אושפזו בבית החולים בטול כרם . 
פצוע נוסף , מחמוד עיסא בן 03 , אושפז בבית החולים אל איתיחאד בשכם . 
מקורות צבאיים מסרו על פצוע נוסף , רעול פנים , שנורה ונפצע בידי חיילים 
בחברון , בעת שיידה אבנים . מקורות פלשתינים מסרו כי בתקרית במרכז שכם , 
שלשום בערב , זרק חייל צה"ל חמישה רימוני גז מדמיע לתוך מסגד אלחנדאלי 
ורימוני גז נוספים לעבר בתים בסביבה וכי כמה דיירים שנפגעו משאיפת הגז , 
נזקקו לעזרה ראשונה . מקורות פלשתינים מסרו גם כי בתאונת דרכים בין שני 
כלי רכב ישראלים , סמוך לכפר עזון שליד שכם , נפצעו שתי נשים ושלושה ילדים 
שישבו במכונית הסובארו הישראלית , שהיתה מעורבת בתאונה . תושבים מן הכפר 
עזון חשו למקום התאונה , הגישו עזרה ראשונה לפצועים הישראלים והישקו אותם 
עד לבוא האמבולנסים , שפינו את הפצועים לבית החולים . 4 מכוניות חונות נזוקו 
כתוצאה מפיצוץ של סלעים באזור התעשייה הר חוצבים בצפון ירושלים . איש לא 
נפגע והמשטרה פתחה בחקירה . שקט יחסי שרר אתמול ברצועת עזה . מקורות פלשתינים 
דיווחו על שביתה כללית שהקיפה את כל התושבים ברצועה . המקורות דיוחו על 
הפגנות שהיו במחנות הפליטים , שם דווח על תושב ערבי אחד פצוע . מקורות צבאיים 
מסרו כי אתמול היה שקט ברצועת עזה . דובר צה"ל דיווח על הפרות סדר מעטות 
ברצועה ומבחינתו לא נרשמו פצועים . 
