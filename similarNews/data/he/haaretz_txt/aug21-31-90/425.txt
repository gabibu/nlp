פאריס ( מיוחד ל"הארץ " ) . בצעד נדיר מסוגו בחיים הציבוריים בצרפת פנה 
אתמול ראש הממשלה , מישל רוקאר לכלי התקשורת ובמיוחד לתקשורת האלקטרונית 
בקריאה " להימנע מלשרת את האינטרסים של התעמולה העיראקית " . רוקאר הביע 
בפנייתו לכלי התקשורת חשש מפני היסחפות אחר מה שכינה " סיקור ראוותני ואמוציונאלי 
יותר מאשר עובדתי " . הוא מתח גם ביקורת על סיקור טלוויזיוני " צמוד מדי 
לרוח המקום " של כתבי רשת הטלוויזיה הצרפתית ( הפרטית ) הראשונה , שהוזמנו 
ע"י הממשל בבגדד לשתי יממות של צילומים ( מוגבלים ) בבירת עיראק . 
