המצב הקדם - מלחמתי במפרץ הפרסי יוצר בעיות קשות לכלכלה העולמית ויש לו השלכה 
ברורה על המתרחש אצלנו . הירידות הנרשמות בבורסות הגדולות בחו"ל גורמות 
למשקיעים רבים לשקול מחדש את צעדיהם , שכן המאפיין הבולט המשפיע על שיקול 
הדעת ודרך קבלת ההחלטות היא חוסר הוודאות . הכספים בעולם המערבי והערבי מחפשים 
אפיק השקעה בטוח ובימים קשים כאלה עולה ומתחזק מעמדו של הזהב מול תנודות 
חריפות במטבעות . ביטוי מוחשי למתרחש היא הבורסה של טוקיו שירדה ביותר מעשרים 
אחוזים וכלל לא ברור היכן תתייצב . הערפל העולמי משתקף היטב גם בבורסה שלנו 
שהגיבה אף היא בירידות שערים חדות . סכום שיא של כ006 מיליון שקל יצא ממערכת 
קרנות הנאמנות ושווי השוק של המניות החופשיות ירד בצורה חדה . הציבור הרחב 
נבהל מההתרחשויות ויצא במהירות משוק המניות שהפך ליותר ויותר מוסדי בעקבות 
הגברת מעורבותן של קופות הגמל ברכישת מניות חופשיות בהיקפים גדולים . הבורסה 
נמצאת על פרשת דרכים . הכוחות המוסדיים הפועלים בה מושפעים בהחלטותיהם 
משיקולים שונים . קרנות הנאמנות נאלצו למכור מניות כאשר הציבור דרש את כספו 
במזומנים , וקופות הגמל תפסו את מקומן בשוק ורכשו מניות . שווי שוק המניות 
החופשיות ירד מרמה של כ02 מיליארד שקל ב1 באוגוסט לרמה של כ51 מיליארד שקל 
היום . התפלגות האחזקה של המניות החופשיות היא כדלקמן : בעלי עניין כ11 
מיליארד שקל , קרנות הנאמנות 8 . 0 מיליארד שקל , קופות הגמל 2 . 1 מיליארד 
שקל והסחורה הצפה כ2 מיליארד שקל . הגידול המשמעותי היה ברכישותיהן של קופות 
הגמל , שהגדילו את אחזקותיהן בשוק מ5 . 0 מיליארד ש"ח לפני המפולת . גידול 
זה בא על חשבון קרנות הנאמנות שחלקן בשוק ירד . ירידות השערים גרמו לדחייה 
או לביטול של תוכניות לגיוס הון על ידי חברות רבות , כאשר ידוע שאחד התפקידים 
המרכזיים של בורסה הוא מתן אפשרות לגיוס הון . חודש אוגוסט ידוע תמיד בבורסה 
כעונת המלפפונים , תקופה בה המסחר מתנהל לאיטו ולא מתקבלות החלטות חשובות , 
לאור הימצאותם של מנהלים ומקבלי החלטות רבים בחופש . אך הפעם המצב בבורסה 
קשה עוד יותר לאור המשבר במפרץ הפרסי . המשקיעים עומדים לפני דילמות קשות , 
מה לעשות עם כספם , ואין כאן הבדל משמעותי בין המשקיע הקטן למשקיע המוסדי 
הגדול . כולם מחכים להתבהרות המצב . 
