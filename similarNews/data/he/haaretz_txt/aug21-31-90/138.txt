מפעל הגומי של קיבוץ רמת הכובש , דורם , השלים לפני חודשים אחדים את פיתוחה 
של ערכת מילוט מעשן ומגזים , המתאימה גם למרכיבי משקפיים ובעלי זקנים . 
מנהל המפעל , אורי כהן , מסר כי אנשיו עמלו במשך שנתיים על פיתוחה של 
הערכה , שמטרתה לספק הגנה מפני שריפות ואירועים כימיים במפעלי תעשייה בעלי 
רמת סיכון גבוהה , או באזורי המגורים הסמוכים להם . לדברי כוהן , עד כה 
התעניינו בערכה גורמים שונים בארץ ומחוצה לה , ובהם חברות שיט , בתי מלון , 
גורדי שחקים ומשווקי ציוד בטיחות . מסכת המילוט מתוצרת דורם קטנה במידותיה , 
משקלה 001 גרם בלבד , והיא ניתנת לקיפול עד לגודל של תחבושת אישית . הערכה 
בנויה מחומרים שעמידים בטמפרטורות גבוהות ובבעירה , והמשקף שלה , המיוצר 
מחומר שקוף , מגן על הראש כולו . עדיין לא ברור אם ערכה זו יכולה להגן 
מפני מתקפת גזים . 
