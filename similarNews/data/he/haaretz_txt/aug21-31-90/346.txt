מפעלים עתירי ידע , תובעים שממשלת ישראל תאמץ בישיבתה היום את התוכנית 
לצמיחת התעשייה ולקליטת העלייה שהציע שר התעשייה והמסחר משה נסים . תוכנית 
זו עשויה , לדבריהם , להביא לידי מהפך בסיכוי צמיחתם של מאות מפעלים חדשים , 
קטנים ובינוניים בקצב מהיר , ולקליטה תעסוקתית של עשרות אלפי עולים . נשיא 
התעשייה המתוחכמת בישראל , משה כהן , אמר לאחר פגישת ראשי התעשייה המתוחכמת 
עם השר נסים , כי בראשונה זה שנים מביא שר תעשייה בישראל תוכנית מציאותית , 
הכוללת חלק ניכר מהצעותיהם - שלהם . " היא מציגה הלכה למעשה פתרונות אמיתיים 
וחדשניים למצוקת מחסור ההון בתעשייה המתוחכמת בתחומים הבאים : סיכון ; 
ערבות מדינה כתחליף לביטחונות הנדרשים מהמפעלים בבנקים , ביחס של שני שקלים 
על כל שקל שיושקע במפעל ; הגדלת השתתפות המדינה במחקר ובפיתוח ; הגדלת 
השתתפות המדינה בתהליך השיווק ב%06 והגדלת המענקים בקרנות השיווק . כהן 
הזהיר , כי כל דחייה נוספת בהחלטת הממשלה היום , והמשך מדיניות בת היענה 
שנקטו כל ממשלות ישראל בעשור האחרון שלא הצליחו לתרגם הלכה למעשה את העוצמה 
הכלכלית טכנולוגית הטמונה בתעשיות ההי טק עלולה לבלום את צמיחתן ולהביא 
להאצת תהליך אובדן היתרון הטכנולוגי בו שרויה ישראל מול מדינות מתקדמות אחרות . 
כמו כן צפוייה סגירתם של עשרות מפעלים עתירי ידע , הסובלים ממצוקת אשראי . 
