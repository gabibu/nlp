היתה הגשמת חלום ישן של לאומנים עיראקיים , שטופח מאז הולדת מדינת - הלאום 
העיראקית עם תום מלחמת העולם הראשונה . בשלהי שנות השלושים , נהג המלך 
עאזי לשדר אל הכווייתים מתחנת השידור הפרטית שבארצו במשך לילות ארוכים , 
כשהוא קורא להם להפיל את משטרו של השיח , שהוגדר כ"עריץ פיאודלי מפגר " , 
ולהצטרף אל עיראק הנאורה והמתקדמת . עם זאת , בשל הנוכחות הצבאית הבריטית 
בעיראק ובכווית , לא עשו המלך וקציני הצבא , שהיו שליטיה האמיתיים של עיראק 
באותן שנים , כל ניסיון לספח את הנסיכות הקטנה שמדרום . הגנראל עבד אל - 
כרים קאסם , שעלה לשלטון במהפכת הקצינים החופשים שהפילה את המונרכיה ב8591 , 
נאלץ גם הוא להכיר בחוסר האונים של עיראק . ב52 ביוני 1691 , בעקבות סיום 
הסכם הפרוטקטורט בין בריטניה וכוויית והכרזת עצמאותה של האחרונה , הצהיר 
קאסם כי כוויית היא " חלק אינטגרלי " של עיראק , ומינה את האמיר שלה בהבל 
פה למושל מטעם בגדאד . כל זאת בטענה ( הנכונה רק בחלקה ) שנשמעה עוד בתקופה 
המלוכנית , כי תחת האימפריה העותומנית נשלטה כוויית מבצרה . קאסם נמנע 
מפלישה צבאית בשל התערבותן המהירה של בריטניה , סעודיה וירדן ( ואח"ך מדינות 
ערביות אחרות ) ששלחו כוחות צבא להציבם בכוויית . הצבת הכוחות הערביים 
וקבלת כוויית לליגה הערבית ביולי אותה שנה , הספיקו כדי לצנן את התלהבותו 
של קאסם . הניסיון הכושל עלה לו באובדן יוקרה מסוכן , שתרם לנפילתו כשנתיים 
מאוחר יותר . ב5 באוקטובר 3691 הכיר משטר הבעת הראשון ( פברואר - נובמבר 
3691 ) בריבונות הכווייתית , בתמורה להלוואה נדיבה , אך הכרה זו התמוססה 
בתקופת השלטון השנייה של מפלגת הבעת ( 8691 ) . שלא כמו המלך עאזי והגנראל 
קאסם , ניסה משטר הבעת פעמיים ב3791 , וב4791 , לבחון את תגובת כוויית 
ובעלות בריתה ע"י תקריות שחולל בגבול . אולם משנתקבל בהתנגדות צבאית כווייתית , 
ומה שחשוב יותר גם באזהרות מצד השאה של איראן , נמנע מהסלמה , ובוודאי 
מפלישה לעומק הנסיכות . העניין העיראקי בכוויית נובע מתערובת של שיקולים 
כלכליים וצבאיים - אסטרטגיים . מאז המחצית השנייה של שנות הארבעים , כוויית 
היא יצרנית נפט חשובה . אך עוד לפני שהתגלה בה נפט , ערב מלחמת העולם השנייה , 
נחשבה כוויית ע"י מדינאים עיראקיים לנכס אסטרטגי מהמעלה הראשונה ; עיראק 
נזקקה מאוד לנמל מים עמוקים שלא יהיה חשוף להתנכלות איראנית ( נמל בצרה 
קשור למפרץ ע"י השט אל - ערב , שמעברו השני משתרעת חוזרתן - ערבסתן האיראנית ) 
. תביעה עיראקית מינימלית יותר שעלתה עוד ב1591 , היתה כי הנסיכות תעביר 
לריבונות עיראקית שני איים אסטרטגיים , החולשים על חור עבדאללה , נתיב 
המים המוליך מהמפרץ אל הנמל העיראקי השני במעלה : אום קצר . תביעה זו נעשתה 
דוחקת ביותר עם סיום מלחמת המפרץ , כאשר השט אל - ערב נותר חסום ועיראק 
נאלצה להסתפק בנמל אום קצר . דאגתה של בגדאד גברה עוד יותר כאשר שבועות 
אחדים לפני הפלישה , החלו יחסי כוויית עם איראן להשתפר . בעת שהותווה הגבול 
בין כוויית , שבחסות בריטניה , לפרובינציה של בצרה תחת השלטון העותומני 
בשנת 3191 , נותרו אזורים אחדים שסימונם לא הושלם . כיוון שאזור המריבה 
מצוי בלב שדה נפט גדול ( הוא גובל בשדה העיראקי של דרום רומיילה ) היתה 
לעיראק סיבה נוספת לשאוף לסיפוחו . קפמאבינעד שעלה חומייני לשלטון באיראן 
בפברואר 4791 , נמנע משטר הבעת מסיפוחה של כוויית מתוך חשש מתגובתו של השאה , 
שנהנה מעדיפות צבאית ברורה , וכן מתוך הערכה שסיפוח כזה יפורש מיד ע"י 
המערב כניסיון סובייטי להשתלט על מקורות הנפט ( באפריל 2791 חתמו בגדאד 
ומוסקווה ברית ידידות ושיתוף פעולה ) . הדבר עלול היה להצית לאלתר עימות 
אמריקאי - סובייטי , וכדי להימנע מכך ניתן היה לצפות כי הפטרון הסובייטי 
יאלץ את עיראק לסגת . לאחר עליית חומייני נזקקה עיראק מאוד לסיוע ( תחילה 
אסטרטגי , ואחרי כן כלכלי ) מצד כלל מדינות המפרץ הערביות , ושוב היתה 
מנועה מתוקפנות צבאית נגד כוויית . תלות זו עוד גברה לאחר שמשטר הבעת הסתער 
על איראן בספטמבר 0891 . יותר מכך : אילו סופח נמל כוויית בעת המלחמה , 
היה הצי האיראני החזק מונע כל שימוש בו , ולא היתה בו כל תועלת לעיראק . 
עם תום המלחמה נוצר מצב חדש . המעצור הרגיונלי בפני שאיפת השתלטות על כוויית 
הוסר עם שקיעתה של איראן ככוח צבאי . המעצור הבין - מעצמתי נראה כאילו הוסר : 
בשל ההפשרה הבין - גושית חש סדאם כי לכוח אזורי יש חופש פעולה רב יותר , 
שכן סיפוח כוויית לא יתפרש בוואשינגטון כחלק ממאבק מזרח - מערב . טעותו 
החמורה היתה בכך שלא הבין כי ההפשרה מגדילה את חופש הפעולה האמריקאי ואת 
הסיכוי לשיתוף פעולה עם בריה"ם נגד מפירי הסטטוס קוו . הוא גם לא העריך 
את המחויבות האמריקאית לסטטוס קוו במפרץ . ובעוד שנראה כי המעצורים הוסרו , 
גברו הפיתויים . מחד גיסא , תלותה של עיראק בסעודיה ובשאר המדינות העשירות 
שלחוף המפרץ , פחתה מאוד אסטרטגית , אך גם כלכלית , למרבה זעמם של העיראקים . 
הסעודים וחבריהם הפסיקו כמעט לחלוטין את הסיוע הכלכלי לעיראק מרגע הפסקת 
האש . מאידך גיסא , גברה מאוד המצוקה הכלכלית בעיראק , ובשל כך הפיתוי 
להשתלט על אוצרות כוויית , ומכוויית להכתיב למדינות המפרץ את מדיניות הנפט 
שלהן , כך שתתאם את האינטרס העיראקי . המצב עוד הוחמר בשל ייצוא נפט ע"י 
כוויית ואיחוד הנסיכויות שעלה הרבה מעבר למכסת אופ"ק . כיוון שעיראק , 
שסבלה עדיין מנזקי המלחמה , לא היתה מסוגלת לייצא אפילו את המכסה שהוקצבה 
לה ע"י אופ"ק , ועל - כן היתה מנועה מתחרות והצפת השוק , היא נותרה מאחור . 
מבחינתה , כל ירידה בדולר של מחיר חבית נפט , פירושה היה הפסד של כמיליארד 
דולר בשנה . האיבה לערבים העשירים והתסכול גאו בבגדאד , ככל שהמצב הכלכלי 
החמיר . יש עדויות רבות בדבר המשבר הכלכלי בעיראק . העיתונות העיראקית הורשתה 
לפרסם חלק מתלונות הציבור , והציבור התלונן ללא חסך : יש מחסור במצרכי 
יסוד רבים , בירקות , בחלקי חילוף למכוניות ובצמיגים . הציבור מצויד 
אמנם בפנקסי תלושים , אך בחנויות הממשלתיות המדפים ריקים , ואילו בשוק 
הפרטי יש מצרכים בשפע , אך במחירים הגבוהים פי חמישה ויותר מן המחיר הרשמי . 
הציבור התלונן על שחיתות זו , וידו של המשטר קצרה מהושיע . האינפלציה 
מצויה אי - שם בין % 52 ל%05 בשנה , אך המשכורות אינן עולות כמעט . למציאות 
זו יש להוסיף את משבר הציפיות : עם תום המלחמה האמינו מרבית התושבים כי 
עד מהרה ישוב השגשוג שמלפני המלחמה , החיילים ישתחררו והשבויים יחזרו לחיק 
משפחותיהם . כל התוחלות הללו נכזבו . לכל אלה יש להוסיף את תחושת העוצמה 
הצבאית האדירה ששררה בעיראק עם תום המלחמה . עיראק סיימה את המלחמה עם צבא 
בן מיליון חיילים , יותר מ000 , 6 טנקים ו006 מטוסי קרב , עם מספר בלתי 
ידוע של טילים לטווחים של 056 ק"ם ופיתוח מואץ של טילים נוספים לטווחים של 
052 ק"ם ו000 , 2 ק"ם ועם נשק כימי מתוחכם . פקידי ממשל עיראקיים , קצינים 
בכירים בדימוס ופובליציסטים , יצקו שמן על מדורת המגלומניה העיראקית כשהציגו 
את עיראק בעיתונות ובתקשורת ככוח צבאי בקנה מידה עולמי ( סדאם עצמו קבע 
שרק לארה"ב ולבריה"ם יש נשק כימי הדומה למה שברשותה על עיראק ) וכמנהיגתה 
הבלתי מעורער של העולם הערבי , ואת סדאם כאביר שהערבים מצפים לו זה מאות 
שנים . בכך יצרו פער עצום בין התדמית העצמית של עוצמה מסחררת לבין היכולת 
לתרגם עוצמה זו למונחים של הישגים טריטוריאליים - אסטרטגיים וכלכליים . 
הדיסוננס הזה בין תדמית להישגים , יצר תסכול עמוק בקרב הציבור העיראקי . 
קפמאבינהסימן הראשון שהעיד כי עיראק משנה כיוון ועוברת משיתוף פעולה עם כוויית 
לעימות אתה , היה ביקורו של ראש ממשלת כוויית בבגדאד בפברואר 9891 : עיראק 
סירבה לחתום עמו הסכם אי - התקפה , כפי שעשתה עם סעודיה , ודרשה שיחות 
ישירות בעניין הגבול . ( כוויית העדיפה תיווך ערבי שיקל מעליה את הלחץ 
העיראקי ) . בפברואר 0991 הסתבר שעיראק עולה על מסלול התנגשות עם המערב . 
בוועידת המועצה לשת"ף ערבי בעמאן , דרש סדאם כי ארה"ב תסיג את אוניותיה 
מהמפרץ . ( ובכך תאפשר לעיראק לתפוש את מקומה הראוי ככוח ההגמוני באזור 
זה ) . במארס נתלה פרזאד באזופט , נציג ה"אובזרוור " , בתואנת ריגול . 
בכך הנחיתה עיראק סטירת לחי מצלצלת לבריטניה ולמערב . באפריל הבטיח סדאם 
לשרוף את " מחצית ישראל " אם זו תתקוף אותו , ולהכות בה בכל כוחו אם זו 
תתקוף מדינה ערבית אחרת . אף שהיה בעיראק חשש אמיתי מפני התקפה ישראלית דוגמת 
הפצצת הכור ב1891 , יכולה היתה להעביר לישראל אזהרה בפרופיל נמוך יותר בצינורות 
דיפלומטיים , ולמעשה אף עשתה זאת . גם ההבטחה להגן על כל ארץ ערבית אינה 
מתיישבת בפשטות עם רפלקס מותנה של התגוננות והרתעה . במבט לאחור , על - 
כן , יש לייחס את האיום של שימוש בנשק הכימי ( וחשיפתו של נשק זה בקול 
תרועה גדולה ) בעיקר לתחום אחר : היזקקותו של הנשיא ליוקרה ציבורית של 
" חרב הערבים " ( כפי שכונה מאז בתקשורת העיראקית ) . בראש וראשונה 
בביתו פנימה ובמיוחד כלפי הצבא . הערצה עממית ערבית של סדאם כמנהיג אנטי - 
ישראלי ואנטי - אמריקאי גאה , יכולה היתה לשרת את אותה המטרה . סדאם חוסיין 
מכיר היטב את העולם הערבי ואת תסכוליו החריפים , ואין ספק שהבין את הפוטנציה 
הגלומה בעימות רטורי חריף עם ישראל . סירובה של עיראק לחתום על הסכם אי 
התקפתה עם כוויית בתום המלחמה , היה רמז ראשון כי יש לעיראק תוכניות לגבי 
שכנתה . ביקורו של שר המדינה וחבר מועצת מפקדת המהפכה , סעדון חמאדי , 
בכוויית , בסעודיה ובאבו דאבי בראשית יולי , עוד מחזק רושם זה . על - 
פי מקור כווייתי דיפלומטי , דרש חמאדי מכוויית , בנוסף להפסקת מכירת היתר 
של נפט , גם מענק בן 01 מיליארד דולר . כוויית הסכימה לצמצם את תפוקת הנפט 
ולהעניק לעיראק חמישית מסכום זה , כסיוע כלכלי , אך חמאדי דחה זאת בשאט 
נפש . החשש הכווייתי היה שהיענות לדרישה תעודד את עיראק לסחיטה אין - סופית . 
ביום המהפיכה , ב71 ביולי , הצהיר סדאם בסגנונו המליצי הרגיל , כי עדיף 
לקצץ ראשים מאשר להרעיב אנשים , ונראה שאז כבר התגבשה ההכרעה לפלוש לכוויית . 
עם כישלון ועידת גדה , שבה דחתה כוויית את מרבית דרישותיה מרחיקות הלכת 
של עיראק , נפתחה הדרך לפלישה . במבט לאחור , אם כן , נראה כאילו תוכננה 
הפלישה מאמצע יולי לפחות ( להכנת הכוחות ותדרוכם בלבד נדרשו כשבועיים ) 
, ואפשר שעוד קודם לכן . קפמאבינאמנם , היו רבים שצפו אפשרות של כיבוש 
אזורי הגבול השנויים במחלוקת ושל שני האיים האסטרטגיים , ורבה ובובאן , 
אך שירותי הביון המערביים , המצריים , הסעודיים , הכווייתיים , וחוקרים 
אקדמיים שעיסוקם עיראק , וכותב שורות אלה ביניהם , לא חזו את כיבוש העיר 
והנמל של כוויית . ההסבר שניתן להציע לכך , מתחלק לשניים . ראשית , נראה 
שחוקרים במערב , ואפילו מנהיגים ערביים שביקרו בבגדאד , לא העריכו נכונה 
את עוצמת משבר הציפיות בעיראק , את עוצמת התסכול הנובעת מהפער בין תחושת 
העוצמה הצבאית והחולשה הפוליטית - כלכלית ואת האיבה כלפי מדינות הנפט ששיגשגו , 
כפי שהציבור בעיראק חונך לראות זאת , על דם עיראקי . שנית , וחשוב הרבה 
יותר : חוקרים במערב ופוליטיקאים ערבים למדו להעריך את הבנתו של משטר הבעת , 
וסדאם בראשו , את אילוצי הזירה הבין - לאומית . בשמונה שנות מלחמה קשות , 
פרט סדאם חוסיין על שתי המעצמות , כמו גם על מדינות מרכזיות אחרות במזרח 
ובמערב , מצרפת עד גרמניה המזרחית , בכשרון של וירטואוז . ובשעה שחומייני 
עשה כל שגיאה אפשרית והפסיד את המלחמה ( או את הניצחון ) בשל כך , פעל 
סדאם מתוך גישה פרגמטית שחייבה ויתורים פוליטיים ואידיאולוגיים מרחיקי לכת , 
כולל ויתורים מהותיים בתחום היחס העקרוני לשיחות שלום עם ישראל . עם תום 
המלחמה המשיכה עיראק כשנה וחצי במדיניות זו , ולמרות מתיחויות מזדמנות עם 
ארה"ב ביססה תשתית יחסים עמה ועם מערב - אירופה , שאיפשרה לה להמשיך במדיניות 
החימוש האמביציוזית שלה , וגם להבטיח לציבור רמת חיים מינימלית ( ארה"ב 
העניקה אשראי בן מיליארד דולר בשנה למוצרי מזון , ואיש לא גווע מרעב בעיראק ) 
. אפילו האיומים הבלתי קונוונציונליים על ישראל לא פגמו בתשתית זו . ממנהיג 
שגילה הבנה כה טובה של מערכת היחסים הבין - לאומיים בעשור האחרון , ניתן 
היה לצפות שיבין כי אין ארה"ב ומערב - אירופה יכולות להשלים עם כיבוש כוויית , 
וכי ברית - המועצות לא תוכל לסייע לו . אילו המתין סדאם ארבע או חמש שנים 
עד שיהיה בידו נשק גרעיני , היה יוצר מצב חדש ושוב לא ניתן היה לבלום את 
התפשטותו במפרץ , ואפשר גם באזורים אחרים של העולם הערבי . תהיה אשר תהיה 
התוצאה הסופית של העימות הנוכחי , צעדיו הנואשים , החל בוויתורים מרחיקי 
הלכת לאיראן ובאיום על חייהם של אלפי בני ערובה , וכלה באיום בשימוש בנשקו 
הכימי גם בתגובה להתקפה קונוונציונלית , בהודעה של עיראק כי איננה לוקחת 
שבויים , דהיינו : בהפרת כל סעיפיה החשובים של אמנת זנווה , מעידים על 
כך שלא צפה את ההתפתחות הנוכחית . שגיאת השיפוט הקולוסלית של סדאם היא לקח 
חשוב לעם העיראקי ולערבים בכלל , אך גם תזכורת למתכנן האסטרטגי הישראלי . 
את תוצאות שגיאת הערכה כזו אצל משטר ערבי , שברשותו לא רק נשק כימי אלא 
גם נשק גרעיני , לא ניתן כלל לשער . מבחינה זו , על אף המתח והדאגה המוצדקים 
השוררים בציבור הישראלי , יש להודות כי למשבר הנוכחי שנגרם בשל אי יכולתו 
של סדאם , נבוכדנצר המודרני בעיני עצמו , למשול ברוחו , יש גם אספקט חיובי . 
מעתה תהיה השגת נשק גרעיני לקשה יותר לכל משטר ערבי , לא רק לעיראק תחת 
שלטון הבעת או תחת משטר חדש . מעתה גם תהיה הבנה בין - לאומית רבה יותר כלפי 
ישראל , אם זו תעשה למנוע את רכישתו של נשק גרעיני בידי מדינה ערבית כלשהי . 
