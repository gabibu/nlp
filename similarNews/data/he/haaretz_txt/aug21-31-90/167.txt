( ע ) . היהלומן עזריאל פרידנברג ( 73 ) מסביון הואשם אתמול בבית המשפט 
המחוזי בתל - אביב בניסיון לרצח ושוד מזוין של היהלומן הבלגי רוגר ואן - 
גוברגן ב41 בפברואר באנטוורפן . לטענת התובעת , עו"ד פנינה גיא , הגיע 
הנאשם למשרדו של ואן - גוברגן , שאותו הכיר על רקע עסקי היהלומים , ובחן 
יהלומים שאותם הציע לו היהלומן הבלגי למכירה . בעוד השניים בוחנים את היהלומים , 
שלף פרידנברג אקדח וירה בראשו של ואן - גוברגן ירייה אחת . הנאשם ניסה , 
לטענת התביעה , לירות ביהלומן הבלגי פעמיים נוספות ממרחק קצר מאוד , תוך 
שהוא מכוון את האקדח לראשו . רק בדרך נס , ובשל תקלה באקדח , נמנעו שתי 
היריות הנוספות . הכדור שירה הנאשם חדר לרקתו הימנית של היהלומן הבלגי . 
במאבק שהתפתח בין השניים ניסה הנאשם לחנוק את הבלגי . לאחר מכן גנב הנאשם 
יהלומים בשווי של כ053 אלף דולר שהיו מונחים על השולחן ונמלט מן המקום . 
בבקשה לעצרו עד לתום ההליכים מציינת התובעת כי לפרידנברג הרשעה קודמת שבגינה 
הוטל עליו מאסר על - תנאי לתקופה של תשעה חודשים . התובעת מדגישה כי נסיבות 
ביצועה של העבירה מוכיחות בעליל שהנאשם מסוכן לציבור , וקיים חשש ממשי להימלטותו 
מאימת הדין במידה וישוחרר ממעצרו . הדיון בבקשה נקבע להיום . פרידנברג , 
דתי ואב לארבעה ילדים , התפרסם לפני כשנה בהציגו את עצמו מעל דפי העיתונות 
כגאון פינאנסי ויועץ מיוחד של נשיאים במדינות אפריקה . 
