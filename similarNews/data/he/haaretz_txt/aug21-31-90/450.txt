ענקי המוסיקה והבמה חברו יחד כדי לציין מלאות שבעים שנה למסורת פסטיבל זלצבורג , 
פרי רוחם של אמן הבמה מקס ריינהרדט והסופר סטיפן צווייג . מותו של הרברט 
פון קראייאן הטביע השנה את חותמו על הפסטיבל , בחופש הפעולה שניתן לכל תחומי 
האמנויות : בימוי , משחק ומוסיקה , חופש שלא היה אפשרי כל עוד ניצח עליו 
באורח דספוטי כמעט העריץ הנערץ . אויבו המושבע , סר גורג שולטי , שקראייאן 
הרחיקו מזלצבורג , נקם את נקמתו המוסיקלית בניצוח גאוני על האופרה שפתחה 
את הפסטיבל : " נשף המסיכות " של ורדי . פלסידו דומינגו גילם את תפקיד 
המלך גוסטב ה3 , וכבש את הקהל בדואט האהבה שלו עם אמליה גוספין ברסטוב . 
עול התפקידים המוטלים עליו ניכר בעייפות קולו בסצינות אחרות , והבריטון 
המופלא לאו נוצי , בתפקיד רנטו , מילא לא פעם את החללים בשירת דומינגו . 
פלורנס קוויאר האגדית הופיעה בתפקיד הדרמטי של אולריקה , מגדת העתידות , 
כשאת אלה ביים גון שלזינגר בתקציב ענק שלא נמסר לפרסום . שלזינגר הצליח 
לבנות במרחב העצום של הבמה באולם האופרה בזלצבורג , ה , שש תפאורות על 
במה מסתובבת , שהמחישו את כושר הדמיון והאמצאה של ורדי ושיכרו את הקהל . 
ניצוחו הקפדני והמדויק של שולטי הפיק מהתזמורת הפילהרמונית של וינה את מירב 
החיות , הגוונים והבגרות של וורדי הבשל . בימוי מופלא , שאינו נופל מאמנותו 
של שלזינגר , הציג מיכאל המפה ב"קוזי פן טוטי " מאת מוצרט . באמצעים מינימליסטיים 
ובבימוי נאיווי כמעט הדגיש המפה את סימטריית הניגודים בין שני זוגות האוהבים . 
המזרח , המושך בזרותו , לבש גוני ארגמן ותרבושים בוהקים בסגנון הטורקים 
שנהדפו משערי וינה , ועושר משחקי העמדת - הפנים , המאפיינים את האופרה 
ושפתה המוסיקלית , התמזגו לאחדות ססגונית ומרהיבה . מרגרט מרשל ואן מורי 
בתפקידי האחיות , ותומס המפסון ודן ון - דר - ולט בתפקידי הקצינים , הפליאו 
לשיר ולשחק ברוב גמישות וחן . כך נשמרה אווירה של אירוניה קלילה והומור 
סרקסטי בכל סצינות ה"אהבה " וה"אכזבה " באופרה , כשאווירת ההיתול מתעצמת 
על - ידי המשרתת דספינה אדלינה סקרבלי שהציגה יכולת משחק ותנועה נדירים , 
ודון אלפונו אלסנדרו קורבלי , בקומתו הזעירה ודמותו הכספיתית . מזגו 
הקליל והנמרץ של המנצח האיטלקי ריקרדו מוטי הלם את ההומור התוסס של מוצרט 
בן ה41 . אך אותה קלילות וחן המאפיינים את מרצו של מוטי , היו בעוכרי הביצוע 
של דון גובאני . כבר בפתיחה טס המנצח בקצב מסחרר , שלא היה לרוח התזמורת 
ושהחמיץ את עומק הניגודים הדרמטי המאפיין את האופרה . במקום עומק דרמטי 
באה כבדות מגושמת וגסה , שאיפיינה אף את התפאורה והבימוי של מיכאל המפה , 
שהיה כה גאוני ב"קוזי פן טוטי " . מלאת חן היתה רק סצינת החיזור של מזטו 
( נאטאל דה קרוליס ) אחר צרלינה ( סוזנה מנצר ) . קפמאבינקודר ומאיים 
היה בימויו של פטר ברנר לפידליו . חומות כבדות , שדומה היה שלעולם לא יפתחו 
את שעריהן , כבלו את האסירים בתחתית בור . העצירים , שפדחתם היתה מגולחת , 
לבשו כותנות של שבויי מחנות ריכוז , ועוררו בתלבושתם ובשירתם האדירה צמרמורת . 
אולי היתה זאת מטרתו של בטהובן , לזעוק באופרה במחאה נגד כל רודנות שהיא . 
אלא שהעימות , בבימוי כה קודר ומאיים , לא היה כלל לרוחו של קהל שמלות 
הטאפט והשיראין . בניגוד לנוהג של הנהלת הפסטיבל לזמן אמנים בעלי מוניטין 
מחו"ל לביצוע האופרה הזו , היו מרבית המשתתפים השנה מאוסטריה ומגרמניה , 
והדבר לא פגם באיכות השירה . אנטי - קליימקס מרענן ומלא הומור היה " קפריציו " 
האופרה על אופרה יצירתו האחרונה של ריכרד שטראוס . פה מיצה הבמאי יוהנס 
שאף עד תום את אפשרויות הבימוי הכמעט בלתי מוגבלות של הבמה בזלצבורג . הקישור 
בין המלה לפרטיטורה ותרגומה לתנועה ותפאורה התבטא בכל תו ותג והיה מושלם . 
ההשתקפויות של העולמות השונים הפנימי והחיצוני , הנפשי והסובב קרמו עור 
בניצול מרבי של שש הבמות שמעל הבמה המרכזית , כשהגיבורים נעים בין בימה 
אחת למשנה , בין עולם הדמיון למציאות . התנודה החופשית בין העולמות נעשתה 
בלא מעט אירוניה ולגלוג עצמי . אף מציאות לא נתפסה כאמת האבסולוטית . כך 
הפך דווקא רב - המשרתים העליז לגיבור הראשי , והוא שכפה על הגיבורה הראשית , 
אנה טומבה - סינטוב , להתנער מהזיותיה ומהטיול בגן החלומות הקסום . הוא 
עשה זאת כשהדליק את נברשות הבדולח הזוהרות באורן הלבן והמסנוור , והזמין 
את גברתו לסעודה בנועלו דלתות שחורות ואטומות לגן החלומות . קפמאבינפסטיבל 
זלצבורג שם דגש על המדיום של האופרה והתיאטרון : מזה שבעים שנה מועלית מדי 
יום ראשון בכיכר - שליד הכנסייה הראשית הצגת מסתורין מימי הביניים , " כלאדם " . 
מחזהו של הקלסיקן האוסטרי גרילפרצר , " היהודיה מטולדו " , הועלה שוב 
בבימוי מופלא שהוא תעתיק כמעט מדויק לבימויו המקורי של מקס ריינהרדט , אך 
בוויתור על כל תפאורה . גיימס לוויין ניצח השנה על הפילהרמונית של וינה בביצוע 
הסימפוניה השנייה של ברהאמס ופולחן האביב של סטרווינסקי . בניצוחו הפכה 
הסימפוניה למלאת תנועה ורטט מגנטי . פגישה מרתקת אחרת היתה עם המנצח גון 
אליוט גרדינר ואנסמבל הבארוק האנגלי , בערב סרנדות מאת מוצרט והיידן . 
באקוסטיקה הייחודית לאולם האבירים , החצוב בסלע ההר של מבצר - המלח ( זלצבורג ) 
, ה , קיבלו הכלים הבארוקיים האותנטיים ממד צליל עשיר ואינטימי . הדיוק 
המופתי והשליטה המרשימה של הנגנים המיומנים היו חוויה חד - פעמית . מרעננת 
היתה תזמורת אירופה הצעירה בניצוחו של טילסון תומס . בצליל חד , דינמיקה 
וקצב " קרביים " באו לידי ביטוי כשרונות צעירים במיטבם . פנינה איכותית 
זוהרת היתה נגינתה של רביעיית קליוולנד , שביצעה רביעיות מאת היידן , 
ברהאמס ושנברג . הרביעייה אינה משתייכת לזן הלהוט להדגיש את הפן הווירטואוזי 
נגינתם היא הרבה מעבר לכך . לשיא של עומק והבעה לירית הגיעו הנגנים ברביעייה 
אוף 15 מס 2 מאת ברהאמס . הזרימה המתמדת של הנגינה מכלי אחד למשנהו והתיאום 
המושלם בין הנגנים העידו על חשיבה מלוכדת , הסגולית לרביעייה זו . מלא טוהר 
היה ביצוע המיסה בדו מינור ( ק . 724 ) מאת מוצרט , בהשתתפות מקהלת האופרה 
של וינה ותזמורת המוצרטאום , בניצוחו של הנס גראף . את השנה הבאה יקדיש 
פסטיבל זלצבורג למלאת 002 שנה למותו של מוצרט . קרל מריה גוליני ינצח על 
הרקוויאם של מוצארט ; סר גורג שולטי יעלה את האופרה " חליל הקסם " ; ריקרדו 
מוטי ינצח שוב על " קוזי פן טוטי " ו"דון גובאני " ; ברנרד הלטיק ינצח 
על " נישואי פיגארו " ; את אידומנאו , מלך כרתים , יעלה שוב המנצח היפני 
המבריק סיגי אוסאווה וברשימה כלולים עוד שמות בעלי מוניטין כסר קולין דייוויס , 
קלאודיו אבאדו , גיימס לוויין , הלמוט רילינג , הפסנתרנים כריסטיאן צימרמן 
ומאוריציו פוליני והזמרים גסי נורמן ופטר שראייר . 
