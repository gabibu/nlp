עקב שיעורי התשואה הגבוהים במלווה קצר מועד ( מק"ם ) ועל רקע השינויים 
הצפויים ברמת האינפלציה ואי הוודאות השוררת במערכת הפיננסית , סבורים בקרנות 
הנאמנות של בנק הפועלים כי קיימת עדיפות ברורה לקרנות המתמחות בהשקעות לטווח 
קצר . לבנק שתי קרנות כאלה חץ והילה . הראשונה מתמחה במק"ם והשנייה משקיעה 
את מרבית נכסיה באג"ח שטווח פדיונן עד 3 שנים . ההשקעה המשולבת בשתי הקרנות , 
סבורים בפק"ן , עונה על הצורך שיש ללקוחות בהשקעה מדדית ושקלית לטווח קצר . 
לקרנות אלה מדיניות השקעה שונה והן פטורות מתשלום עמלה לבנקאי , וכך המחיר 
היסודי שווה למחיר הפדיון . בנוסף לכך רכישת היחידות בהוראות קבע נעשית 
במחיר היסודי ללא שיעור הוספה . סופר " הארץ " מוסיף כי קרנות נאמנות קצרות 
ונזילות קיימות גם ביתר הבנקים ( אופיר , חליפין , מרווח , רימון ועוד ) 
. 
