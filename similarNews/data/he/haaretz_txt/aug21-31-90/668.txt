הרבנים המותקפים במיוחד הם הרב יצחק אירווינג ( איץ ) גרינברג , נשיא 
כלל , הרב אבי וויס והרב נורמן לאם , נשיא ישיבה - יוניברסיטי . הוועדה 
הציגה אולטימטום לחברי העמותה של הרבנים המסורתיים האורתודוכסים , בטענה 
שחברות בעמותה זו אינה עולה בקנה אחד עם חברות בהסתדרות הרבנים . רבנים 
אורתודוכסים צעירים , שטרם זכו למישרות יציבות , מוזהרים שאם הם רוצים 
להתקדם במסלול עבודתם עליהם להמנע מקשרים עם גרינברג ועם העמותה . כך מדווח 
גואיש וויק . המהלכים לגירושו של גרינברג עוכבו בינתיים בלחצם של תורמים 
גדולים ובהתערבותו של אלי ויזל . נורמן לאם , נשיא ישיבה - יוניברסיטי , 
נתון אף הוא לביקורת נוקבת מצד אנגל ורוזנברג שאומנם לא מהווים רוב בהסתדרות 
הרבנים אולם בשל תקיפותם ותוקפנותם הם מצליחים להפחיד את המתונים . האורתודוכסיה 
המודרנית בארה"ב ( הצנטריזם ) נמצאת כעת במצוקה קשה . הרב אירווינג גרינברג 
פירסם לאחרונה מאמר הדן בסוגיה ובו טען שהחלשות האורתודוכסיה המודרנית וסכנת 
היבלעותה על ידי האורתודוכסיה השמרנית תביא לאבדן השפעתה של ההנהגה שתמכה 
בלב ונפש בישראל . אישים כמו הרב נורמן לאם נשיא ישיבה - יוניברסיטי והרב 
עמנואל רקמן , נגיד אוניברסיטת בר - אילן , מותקפים כיום ללא הפסק על ידי 
הימין האורתודוכסי . לאם משוכנע שעל הזרם האורתודוכסי כולו להכיר בעובדה 
שגם רבנים רפורמים הם מנהיגי קהילות יהודיות ומוצדק וראוי להוועד עימם בהתאם 
לצרכים . הנאמנות המוחלטת להלכה אינה צריכה להפריע לקיום מפגשים מסוג זה . 
דעה זו אינה מקובלת , כמובן , על מתנגדיו בימין האורתודוכסי . לחץ הימין 
על הרבנים האורתודוכסים - מודרניים כבר הצליח להרתיע רבים מהם והם מדירים 
רגליהם ממפגשים כאלה . התחזקות הימין הניעה את מוסדות הקהלה , ובמיוחד את 
הפדרציות , לתגובה נרגזת של הפעלת מדיניות עונשין עיוורת . במקום לתקוף 
את האגף הימני של אורתודוכסיה בלבד הם תקפו ללא הבחנה את כלל האורתודוכסים , 
גם את המתונים . 
