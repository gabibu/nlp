( ע ) . בית המשפט המחוזי בתל אביב הורה אתמול לעצור עד תום ההליכים תושב 
בני ברק , המואשם באונס שתי ילדות בנות שבע וחצי בבני - ברק , ובתקיפה 
מינית של ילדה בת שבע . השופט חיים שטיינברג הורה לאסור לפרסום את שמו של 
האנס . במהלך הדיון , חזר בו הנאשם מהודאתו במשטרה , וטען כי הצביע בפני 
חוקריו על המקומות בהם ביצע את מעשיו , כיוון שפעל " כמי שקפאו שד " ומתוך 
פחד מהשוטרים . לבית המשפט הוגשה חוות דעת פסיכאטרית , לפיה הנאשם כשיר 
לעמוד לדין . השופט הדגיש בהחלטתו , כי בביתו של הנאשם נמצאה כיפה סרוגה 
התואמת במדויק לתיאור שמסרו הקטינות : כיפה לבנה סרוגה מעוטרת בפס תכלת . 
מדובר בראיה חיצונית משמעותית המחזקת את גרסת התביעה והמתלוננות , שהנאשם 
גרם להן פגיעה נפשית קשה , מעבר לפגיעה הפיסית . בכתב האישום שהוגש ב9 באוגוסט 
נאמר , כי בצהרי ה09 . 7 . 21 פגש הנאשם בבני - ברק בילדה בת שבע וחצי שחזרה 
מקייטנה לביתה . הוא ביקש ממנה להתלוות אליו למחסן ביתה , בתואנה שיש שם 
צפרדעים . הילדה החלה להימלט מפניו , ואז תפס אותה הנאשם בכוח , גרר אותה 
למחסן ושם אנס אותה . על פי כתב האישום , פגש כעבור עשרה ימים הנאשם בילדה 
בת שבע וחצי בחדר המדרגות של ביתה , בעת שחזרה מקניות במכולת . הוא עלה 
אחרי הילדה בגרם המדרגות , התנפל עליה , תפס אותה בחוזקה , חסם את פיה 
בכף ידו , הורידה בכוח לקומת הקרקע של בית מגוריה , ושם אנס אותה . עוד 
נאמר בכתב האישום , כי ב71 ביולי עקב הנאשם אחר ילדה בת שבע בעת שעלתה במדרגות 
ביתה , תפס אותה בחוזקה , חסם את פיה בכף ידו וניסה לגרור אותה לתוך מקלט 
ביתה . משלא הצליח , בכך , תקף אותה מינית ונמלט . 
