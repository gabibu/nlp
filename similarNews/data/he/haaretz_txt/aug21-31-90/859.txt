" ההסתדרות היא הכוח המרכזי המגן על היסוד הציבורי - שוויוני במערכת הבריאות , 
ופועל להקצאת מימון ציבורי מתאים לכך . היא תמשיך למלא את תפקידה זה על 
ידי אחדות החברות עם קופ"ח ומאבק על תקציב נאות לבריאות הציבורית ולקופ"ח " . 
כך אמר יו"ר המחלקה לביטחון סוציאלי בהסתדרות , דב פלג , בתגובה על הביקורת 
הציבורית שנמתחה על ההסתדרות , בשל התנגדותה להפרדה בין חברות בקופת חולים 
לחברות בהסתדרות . לדברי פלג , כגוף ציבורי מאפשרת ההסתדרות לחבריה לפקח 
באופן ישיר על מנגנון קופ"ח באמצעות " הוועד המפקח " ורואה בכך עדיפות 
על פני פיקוח של מנגנון ממשלתי , כפי שמוצע בדו"ח ועדת נתניהו . פלג אמר , 
כי שירותי בריאות אינם מתאימים לשוק חופשי , מפני שנותן השירות הוא זה 
שקובע את הביקוש . החולה כלל לא יודע כלל מה דרוש לו . הממשלה חייבת להבטיח 
לאזרחיה שירותים חיוניים , והבריאות כלולה בהם . עוד ציין פלג , כי ההסתדרות 
שוללת את ההמלצה להקטין את השתתפות הממשלה במערכת הרפואה הציבורית , ובמקום 
זאת להגדיל את המימון באמצעות גביית תשלומים ושילוב רפואה פרטית במתקנים 
ציבוריים . המלצה זו תהפוך בהקדם את הרפואה הציבורית לרפואה לעניים , בעוד 
בעלי הממון ייהנו מרפואה ברמה גבוה . פלג הוסיף כי ההסתדרות תתמוך בחוק ביטוח 
בריאות ממלכתי , בתנאי שיקדם את הרפואה הציבורית השוויונית . לכן תמכה 
ההסתדרות בהצעת החוק של ח"ך אלמוזלינו , שכללה הבטחה בחוק לסל שירותים 
ברמה גבוהה , במימון מלא של המבוטח , המעסיק והממשלה . 
