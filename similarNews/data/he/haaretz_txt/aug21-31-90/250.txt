בגדה וברצועה מצפים עתה בחשש לתגובה הבלתי נמנעת של ארצות המפרץ על הפגנות 
התמיכה של הפלשתינאים בעיראק . בימים האחרונים הופיעו דיוחים , כי ארצות 
המפרץ שוקלות לגרש את 007 אלף הפלשתינאים העובדים בתחומיהן . סעודיה ומצרים , 
שמנהיגיהן מכונים בימים אלה בשטחים " כלבים " ו"סוכני האימפריאליזם " , 
שוב אינן מתירות לפלשתינאים להיכנס לשטחן . ניסיון העבר מלמד , כי המכות 
הכואבות באמת עדיין לא ניחתו על ראשי הפלשתינאים . בעקבות הסכמי קמף דייויד 
התחוללו בשטחים הפגנות והתקפות חסרות מעצורים נגד מצרים . בתגובה על כך 
סגרו המצרים את משרדי אש"ף בקהיר וגירשו מהמדינה את 000 , 3 הסטודנטים הפלשתינאים . 
לפלשתינאים אינטרסים רבים במצרים . משפחות עשירות רבות בגדה וברצועה , 
ובהן משפחת אל - חטיב , מירושלים , ומשפחת אל - מצרי , משכם , מחזיקות 
בה אדמות ורכוש . אם רק ירצו המצרים להפעיל את החוק הרדום הנוגע לנכסי זרים , 
יוכלו להחרים את הרכוש הזה . וזוהי רק ההתחלה . אש"ף והפלשתינאים ינקו 
את החמצן הדרוש להם ממדינות המפרץ , ובראשן סעודיה וכוויית . בוועידת בגדד 
ב8791 נקבעו הסכומים שעל מדינות הנפט להעביר לפלשתינאים . לאש"ף הוקצב סכום 
שנתי של 082 מיליון דולר , שנתרם בעיקר בידי הסעודים . לשטחים הוקצבו אז 
051 מיליון דולר לשנה . מעבר לסכומים אלה , זרם ממון רב לשטחים בתרומות 
של אישים ומוסדות ושל נסיכי נפט . כריתת בריתות של ערים תאומות היתה אף 
היא אמצעי להזרמת כסף לשטחים . ההזרמה הנדיבה לשטחים איפשרה תנופת פיתוח 
אדירה , בעיקר בגדה . נפתחו אוניברסיטאות ובתי חולים , מערכות תאורה 
הוקמו בערים , הוחל בפרויקטים חקלאיים , נבנו מסגדים חדשים . כוויית 
היתה המממנת העיקרית של המועצה להשכלה גבוהה בשטחים . לפי הערכה , היא 
העבירה לאוניברסיטאות כ81 מיליון דולר בשנה . נסיכים ואנשי עסקים מכוויית 
הקימו פקולטות על חשבונם , כמו המחלקה להנדסה באוניברסיטת ביר זית והמכללה 
למדעים באבו דיס . תרומות רבות הגיעו בזכות קשרים אישיים עם אנשי שררה וממון 
במפרץ . כך , למשל , בית החולים אל - מקאסד , במזרח ירושלים , שמנהלו , 
מוחמד חובייה , הכיר את האמיר סבאח הכווייתי מהימים שלמדו יחד באוניברסיטה 
בקהיר , קיבל תמיכה שנתית נדיבה בסך 51 מיליון דולר , שקשה יהיה למצוא 
לה תחליף . לא תמיד תרמו הכווייתים בשמחה . ב8891 התנהל בפרלמנט הכווייתי 
דיון על גורלם של כספי הסיוע . המיליונים שהוזרמו לשטחים לשחרור האדמות 
לא שיחררו אפילו מילימטר אחד של אדמה , ותאורת הרחובות היקרה שהותקנה בערים 
רק מאירה את הדרך לסיורי צה"ל , אמרו המבקרים . גם השמועות על שחיתות 
בחלוקת הכסף יצרה התנגדות להמשיך ולממן את הפלשתינאים בלי חשבון . גורמים 
פלשתיניים טענו , כי בשלב השני של ההתקוממות פסקה כמעט כליל ההזרמה הממשלתית 
מכוויית , והסיוע הועבר במישרים לארגונים מקומיים , כגון ארגוני צדקה , 
ולארגונים איסלמיים , כמו חמאס והגיהאד האיסלמי . תנועת החמאס התבססה 
בעיקר על תרומות מכוויית ומסעודיה . לרגל חג הרמדאן האחרון שלחה כוויית 
לשטחים 000 , 51 כבשים , שבשרם נאכל במסגדים אחרי תפילות הערב , בחסות 
החמאס . אין פלא , שתנועה זו הזדרזה בתחילה לגנות את הפלישה העיראקית 
לכוויית . השינוי בעמדתה חל רק אחרי שנכנסו הכוחות האמריקאיים ל"אדמת 
הקודש " הסעודית . קפמאבינכספי מדינות הנפט , והכספים שמכניסים לשטחים 
פלשתינאים העובדים שם , הם הענף הכלכלי העיקרי של הגדה והרצועה ואף מקור 
ההכנסה החשוב ביותר של אש"ף : % 5 ממשכורתו של כל עובד פלשתינאי במדינות 
המפרץ מנוכים אוטומטית לטובת אש"ף . אך הפלשתינאים תמיד חשו כי אינם מקבלים 
די . כבר ב5791 התלונן אבו איאד על הקמצנות של מדינות המפרץ , אשר " שוקלות 
ליטר של דם פלשתיני מול ליטר של נפט " . עכשיו טוענים הפלשתינאים , כתירוץ 
על שמחתם לנפילת השייחים העשירים והמפונקים בכוויית , שהכספים שהגיעו לשטחים 
אינם אלא אחוז זעיר מהממון ששלחו מדינות המפרץ לאפגניסטן , למשל , או 
מהמיליארדים שהשקיעו במערב . כלכלת השטחים התבססה עד היום על ייצוא כוח אדם 
לארצות המפרץ . מקור הכנסה עיקרי זה הסתכם בעשרות מיליוני דולר בכל שנה . 
עתה הקרקע רועדת תחת רגליהם של רבבות הפלשתינאים המשולבים במערכות הכלכליות 
של ארצות המפרץ . לפי ההערכה , שוהים בארצות המפרץ כ000 , 057 פלשתינאים . 
הקהילה הגדולה , העשירה והוותיקה ביותר נמצאת בכוויית . מתוך כ003004 
אלף הפלשתינאים בכוויית כ04 אלף הם ראשי משפחות מהגדה והרצועה . בסעודיה 
עובדים , לפי האומדן , קרוב ל000 , 002 פלשתינאים , ובעיראק כ000 , 05 
פלשתינאים . בשנות השפע היו הפלשתינאים מעבירים לבני משפחותיהם בשטחים , 
דרך בנקים ברבת - עמון , סכומים בשיעור כולל של כ031 מיליון דולר בשנה 
יותר מהתקציב השנתי של המינהל האזרחי הישראלי . מאז ראשית שנות ה07 , עקב 
הרמה הגבוהה של מחירי הדלק , נכנסו לשטחים סכומי כסף ללא תקדים , ובמשך 
51 שנה נהנתה הגדה מתנופת פיתוח ובנייה , שפלשתינאים אמרו כי עלתה על 
כל מה שנעשה במאתיים שנה . מכה נוספת ניחתה על הפלשתינאים בעקבות ירידת 
ערכו של הדינר הכווייתי . בשנים שהדינר הירדני היה מטבע חזק , נהגו תושבי 
השטחים לשמור את פיקדונותיהם בבנקים בעמאן . עם ירידת ערך הדינר הירדני 
המירו רבים את פיקדונותיהם במטבעות זרים , בין השאר בדינר הכווייתי החזק , 
והעבירו אותם לבנקים בכוויית סיטי . התמוטטות הדינר הכווייתי עלולה למוטט 
משפחות פלשתינאיות רבות . הבנק היחיד בעמאן הממיר כיום דינרים כווייתים 
קבע ערך של דינר ירדני אחד לכל 01 דינרים של כוויית . לפני הפלישה העיראקית 
היה שוויו של דינר כווייתי כ2 דינרים ירדניים ( כ7 שקלים ) . " ברור שהשינויים 
הצפויים ישפיעו על כל רובדי החברה " , אומר ד"ר מהאדי עבד אלהאדי , חוקר 
פלשתינאי במדעי החברה . " יש פחד מהלא נודע . אין אור בקצה המנהרה . 
אנחנו נעשים היהודים של העולם הערבי . איננו מקובלים בשום ארץ לא במצרים , 
לא בסעודיה , לא במפרץ . בנינו קשרים של שנים במדינות שעוברות עכשיו 
זעזועים מבניים . התקווה האמיתית היחידה היא , שבסופו של דבר ייפתר המשבר 
במפרץ בדרך דיפלומטית , כעניין פנימי בתוך העולם הערבי " . יהיה התסריט 
שיתממש אשר יהיה , התמיכה בעניין הפלשתינאי הוא אינטרס כל - ערבי , טוען 
ד"ר אברהם סלע , מזרחן באוניברסיטה העברית בירושלים , ולמרות הגידופים , 
סביר להניח שהסיוע הערבי לשטחים ולאש"ף יתחדש , בסופו של דבר . גם האינטרס 
המרכזי של מדינות הנפט , שמירה על יציבות האזור , יחייב להמשיך ולשמן 
את הגורמים העלולים לערער יציבות זו , ואש"ף בתוכם . 
