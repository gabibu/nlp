אמסטרדם ( רויטר ) . בובי רובסון , מאמנה החדש של ף . ס . וו . איינדהובן , 
אומר גלויות כי משימתו בעונתו הראשונה בליגה ההולנדית היא להוליך את קבוצתו 
החדשה לאליפות . אנשים רבים מצפים ממנו להשיג זאת . מול איינדהובן תתייצב 
האלופה איאקס אמסטרדם , שבלי ספק תהיה מתחרה קשה לשאיפות של רובסון , מנהלה 
של נבחרת אנגליה במשך שמונה שנים , קודם בואו לאיינדהובן . גם לאיאקס מאמן 
לאומי לשעבר , ליאו ביינהאקר , מאמנה של נבחרת הולנד במונדיאל , אשר בניגוד 
לאנגליה , איכזבה מאוד בהופעותיה בגביע העולם . הולנד נוצחה בשמינית הגמר 
12 בידי האלופה מערב גרמניה , אשר נזקקה לבעיטות 11 כדי להדיח את האנגלים 
בחצי הגמר . בעיטת הפתיחה של הליגה ההולנדית תהיה בסוף השבוע , ונראה כי 
רובסון מחזיק את מרבית הכוכבים . " המטרה העדיפה שלנו היא זכיה בליגה . 
הקבוצה שלי איבדה את האליפות בסיום העונה הקודמת ואנו רוצים לזכות בה חזרה " , 
אמר רובסון . איינדהובן עדיין כואבת את אובדן האליפות בעונה שעברה , שהיתה 
אמורה להיות האליפות החמישית ברציפות שלה . באופן בלתי צפוי החלה איאקס 
במיאוץ לכתר , ובנוסף , החלוץ הבראזילי המצויין רומאריו נפצע במארס , 
כמה מחזורים לפני סיום הליגה . בכך התאפשר לאיאקס לחלוף על פני איינדהובן 
ולזכות באליפות בהפרש של נקודה אחת בלבד . רומאריו המהיר ינסה לשפר את מספר 
השערים מהעונה הקודמת , שבה הבקיע 32 , למרות שהחמיץ את החודשיים האחרונים 
בגלל הפציעה החמורה . לקראת העונה החדשה חיזקה עצמה איינדהובן ברומני הבין - 
לאומי גיגה פופסקו , שיתגבר את ההגנה . הקשר ארווין קומאן והחלוץ גוני 
בוסמאן הובאו ממכלן הבלגית . הדני סורן לארבי עזב , ו - וים קיפט נמכר 
לבורדו הצרפתית . במשחקים הקדם - עונתיים לא נטה רובסון לשנות באופן רדיקאלי 
את משחקה של איינדהובן נותר עם קישור מהיר המשחק על התקפות מתפרצות יותר 
מאשר שילוח כדורים ארוכים . " אני מתכוון להוסיף את הטוב שבאיכות המשחק 
האנגלי . אבל זה לא שונה כאן כל כך מהמועדונים האנגלים " , אמר רובסון . 
המאמן האנגלי מרוצה מההכנות של הקבוצה : " אני מתרשם מאוד מתוכנית האימונים 
השחקנים עובדים קשה מאוד , הם כולם מאוד דייקנים ומקצוענים " . בף . ס . 
וו . מקווים , שנסיונו של רובסון בכדורגל האירופי הוליך את איפסוויץ לזכיה 
בגביע אופ"א יוביל אותם לתהילה בגביע אירופה למחזיקות גביע , שבו לא זכו 
מעולם . רובסון : " אנו מקווים להגיע רחוק ככל שניתן . הקבוצה זכתה לפני 
שנתיים באליפות אירופה , כך שיש לנו אמביציה . קשה לקבוע מטרות ספציפיות . 
נתכונן לכל מטרה לכשתבוא " . איאקס , אשר הושעתה ממשחקי גביע אירופה בגלל 
בעיות עם קהלה בסוף העונה שעברה , לא ביצעה שינויים מיוחדים . אצלה יהיה 
הרבה תלוי בהמשך התקדמותם של כוכביה הצעירים , בהם הבין - לאומים בני ה - 
02 , ריצארד וויטסחה ובריאן רוי . איאקס גם מקווה לכושר מלא של החלוץ השוודי 
סטפאן פטרסון , שהחמיץ את מרבית משחקי העונה שעברה בגלל פציעה , כדי להעניק 
דחיפה למספר השערים . פיינורד באופן מסורתי הקבוצה השלישית באיכותה בהולנד 
חתמה גם היא עם כוכב של נבחרת רומניה במונדיאל , הקשר יון סאבאו , למרות 
שלמועדון חילוקי דיעות עם ההתאחדות הרומנית לגבי דמי העברתו . לפיינורד היתה 
עונה לא טובה והיא סיימה במקום ה - 11 בלבד . סיכוייה לזכות העונה באליפות 
פחותים , למרות שחיזקה עצמה בין היתר בבלם רודה הנק פרייזר . איאקס תחל 
ביום ראשון בהגנה על התואר , בביתה , בהתמודדות עם וילאם . איינדהובן 
תקיים את משחק הבכורה שלה רק באמצע השבוע , אחרי שתתמודד בטורנירים בין - 
לאומיים . 
