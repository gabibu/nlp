משרד הבריאות הורה לכל תושבי רמת - השרון להרתיח את מי השתייה לפני השימוש , 
לאחר שמקור הזיהום , שהתגלה לפני שלושה ימים בצנרת המים של הישוב , טרם 
אותר . קיים חשש כי הזיהום , שהתגלה בארבעה רחובות בצפון - מזרח הישוב , 
התפשט מזרחה . ממצאי הבדיקות של משרד הבריאות בימים האחרונים משתנים . 
בבדיקה לפני שלושה ימים נתגלו בצנרת חיידקי קולי ברמה שמעבר לתקן . עקב 
הממצאים , הורתה המועצה המקומית לתושבי האזור שמצפון לרחוב אזר וממזרח לרחוב 
סוקולוב להרתיח את מי השתייה . יאיר פולקמן , סגן ראש המועצה , אמר כי 
הדבר נעשה מתוך זהירות . לדבריו , מקורות המים של רמת - השרון נקיים מזיהום . 
המועצה מבצעת חיטוי ובודקת אם קיימת דליפה של מי ביוב לתוך מערכת המים . 
