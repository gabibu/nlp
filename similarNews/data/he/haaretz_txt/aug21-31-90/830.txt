שים הפותחות בהליכי גירושין בבית - דין רבני , מוטב שיהיו בטוחות שהן עושות 
את הצעד הנכון . אם יימלכו בדעתן ויבקשו להעביר את הדיון בתביעותיהן לבית - 
משפט מחוזי , הן עלולות לגלות ששביל הבריחה שלהן חסום . התיק שנפתח בערכאה 
הדתית יעמוד להן לרועץ בדרכן החוצה , אל הערכאה האזרחית . כך עולה מפסק - 
דין חדשני שניתן באחרונה בבית - הדין הרבני הגדול בירושלים . הדיינים הרבנים 
יצחק חזן , אברהם שאר ישוב וסעדיה שרעבי , הכריעו בערעורו של בעל על פסק - 
דין של בית - הדין הרבני האזורי בתל - אביב , שבו נקבע כי חוק גירושין שפתחה 
נגדו אישתו סגור . קפמאפרקהבעל טען , באמצעות עו"ד משה הוכמן , כי סגירת 
התיק עלולה להזיק לו , וכי לאחר התדיינות ממושכת של כשמונה שנים בערכאה 
משפטית הוא זכאי לפסק - דין סופי , שבמסגרתו ילובנו האשמותיה של אישתו ותוכח 
חפותו . הבעל ביקש להשלים את הדיון בעניינם או להתנות את סגירת התיק בחזרתה 
של האישה מטענותיה כלפיו , כדי שלא תחזור עליהן בשעת כושר במקום אחר . בא - 
כוח האישה , עו"ד פיני אביב , חשב שהבעל אינו עשוי להינזק מפניית האישה 
לערכאה אחרת , וביקש להשאיר על כנו את פסק - הדין הקודם . הדיינים בדקו 
והעלו שמדובר בזוג המסוכסך שנים רבות , כמעט מתחילת נישואיו . בבית - הדין 
האזורי נפתחו תשעה תיקים , שעסקו בעיקר בתביעת האישה למזונות ולגירושין . 
בשלב מסוים פתח גם הבעל תיק גירושין . נפסקו מזונות לאישה ולשני ילדיהם 
והתיק נשאר פתוח . כעבור זמן נקבע מועד לדיון , אך שני הצדדים נעדרו . 
חלפו כמה שנים והאישה תבעה שוב גירושין . שני בני הזוג האשימו זה את זה 
באלימות ובבעיות בחיי האישות שלהם . בית - הדין ניסה להסדיר הסכם גירושין 
וחלוקת הרכוש המשותף , אך האישה דרשה להגדיל את חלקה . כשנקבע דיון לאחר 
היוועצות מוסכמת של בני הזוג עם הבנים , לא הופיעו הצדדים בית - הדין . 
" במשך כל השנים היו בעיקר תביעות לסירוגין מצד האישה , והיו עליות ומורדות 
בחייהם המשותפים , וככל שנתרבו השנים במשותף לשניהם גדלה המחיצה , ולא 
היתה החלטה מוחלטת לאישה להתגרש . וכל פעם שהיתה בדוחק ובמצוקה פנתה לבית - 
הדין " , קבע חבר הדיינים . לבסוף גמלה בלבה החלטה להתגרש , אך לא נתמלאו 
דרישותיה ברכוש , ואילו הבעל הסכים להתגרש אך לא יזם את המהלך . בית - הדין 
הרבני סגר מיוזמתו את התיק , בחתימת דיין אחד בלבד , ובית - הדין הגדול 
נדרש לשאלה כיצד זה סוגר בית - דין ביוזמתו תיק שמתקיימים בו דיונים ממושכים 
בהאשמות הדדיות חמורות . הוסק , כי התיק לא היה סגור אלא " מוקפא ורדום " , 
כדרך סגירה מנהלית , עד שהצדדים יחליטו סופית בעניינם . כן הודגש , כי 
חתימת דיין אחד לסגור תיק ממילא אינה תקפה מאחר שהחלטה כזו טעונה הכרעה של 
שלושה דיינים . עוד נתגלה , כי האישה פנתה לבית הדין בבקשה לסגור את התיק 
ושבקשתה אמנם נענתה בלי שנתבקשה תגובת הבעל . הדיינים , יצחק חזון וסעדיה 
שרעבי , החליטו לקבל את ערעורו של הבעל , כי " בנדון זה הבעל זכאי הוא 
להוכיח את חפותו כנגד תביעות האישה וכן זכותו להוכיח כי האשמה רובצת על האישה 
כדבריו . . . . " . התיקים של בני הזוג הוחזרו אפוא לדיון מחודש בבית - 
הדין האזורי . קפמאפרקתצוין , אגב , דעת המיעוט של הרב שאר ישוב , שעמד 
על כך שבני הזוג לא התייצבו לדיונים במועדים שנקבעו מראש , ועל כן בית - 
הדין היה צריך לסגור את התיק מתוך התחשבות במתדיינים אחרים הממתינים בתורים 
ארוכים לתורם . " אנשים כאלו מקלקלים את השורה וגורמים לבעיות דין , עקב 
שאין מקום לדיון במשפטים , ולכן יש לנערם מהתור של בית - הדין " , אמר . 
