שר החינוך והתרבות , זבולון המר , אישר שלשום לטלוויזיה הכללית לשדר תוכנית 
בוקר בדמות " בוקר טוב ישראל " . התוכנית תשודר בין השעות 03 : 6 ו8 בבוקר . 
מנכ"ל רשות השידור , אריה מקל , מעריך כי התוכנית תשודר החל ממחצית חודש 
אוקטובר הקרוב . יועץ שר החינוך לתקשורת אמר כי המר הגה את הרעיון עוד בתקופת 
כהונתו הקודמת כשר החינוך . השר הקודם , יצחק נבון , קיים דיונים על העלאת 
מישדר בוקר בטלוויזיה , אך התנה אותו בשיתוף פעולה של הטלוויזיה הכללית 
והלימודית . התוכנית לא יצאה לפועל . בתוכנית יהיו חדשות מישראל ומחו"ל 
וראיונות מן האולפן , עם פינות לבית , משפחה , צרכנות , אמנות וכדומה . 
טרם הוחלט אם יהיו לתוכנית מנחה אחד או שניים . את התוכנית תפיק חטיבת החדשות , 
בראשות אלימלך רם . קפידבינהעלאת התוכנית נתקלת בבעיות שונות , שהעיקרית 
בהן היא חתימת הסכם עבודה למשמרת לילה בין חצות ל9 בבוקר . כיום יש רק הסכמים 
אד - הוק עם הטכנאים והעיתונאים . מכשול אחר הוא ציוד האי - אן - גי , מערכת 
לצילום וידאו אותה מסרבים הטכנאים להפעיל זה שנים בגלל חילוקי דעות כספיים . 
בלי ציוד האי - אן - גי יהיה קשה להפיק תוכנית ברמה סבירה . מהדורת חדשות 
בוקר שתביא מאירועי הלילה דורשת צילום ועריכה מהירים , שאפשר לבצע רק בווידאו . 
הסדר שעות נוספות והפעלת ציוד הווידאו דורשים תוספת תקציב מן האוצר . בעיה 
אחרת שתקשה על העלאת התוכנית החדשה היא מחסור בכוח אדם מקצועי . תוכנית 
כזו דורשת להפעיל מערכת לילה עם שלושה כתבים , עורכים , עורכי חדשות חוץ , 
כותבי טקסטים , צוותות של צלמים ומקליטים בכוננות מחצות עד 9 בבוקר ועוד . 
בתכנון החדש של הטלוויזיה משובצת מהדורת לילה בת חצי שעה ( כפליים מאורכה 
הנוכחי ) ומגזינים שונים , לצד מהדורת " מבט " . בראשית ספטמבר אמורים 
להצטרף לטלוויזיה לתקופת חונכות 11 כתבים חדשים , אולם גם כך יהיה קשה להעלות 
תוכנית חדשות נוספת . המנכ"ל מקל צופה שהעובדים ישתפו פעולה בהעלאת התוכנית . 
" היום הם יודעים שכולנו באותה סירה , שחייבים להתחזק ולהתקדם כדי להתגונן 
מפני גורמי השידור המסחריים " . גם המר רואה בתוכנית כזו צעד של היערכות 
לקראת הבאות , כדי להתמודד עם הערוץ השני והכבלים . 
