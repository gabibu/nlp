מאחורי השומרים החמושים בשער הראשי המפואר של החצר , מאחורי הקפטריה , 
הניצבת במקום נעים , דמוי פארק , ניצב בניין המזוהה כמספר 5 , אבל מדוייק 
יותר יהיה לכנותו בשם שדה הקרב על עתידה של סין . זהו משרד המערכת של יומון 
העם , החשוב מבין 954 , 1 העיתונים היוצאים לאור בסין . באומה שבה מאבקי 
כוח הם בלתי פוסקים , אבל מוסווים , משמש יומון העם לאנשים כאן ובחוץ לארץ 
כחלון מכוסה בשכבה עבה של כפור אל תוך מוחה של ההנהגה הסינית . בזמן התנועה 
לדמוקרטיה , באביב של 9891 , היו קירותיו של בניין מספר 5 מכוסים בכרזות 
שבהן הביעו רבים מ009 , 1 עובדי העיתון את תמיכתם בתנועה ואת בושתם במזון 
הרוחני הקלוקל שאותו חשו שהם מייצרים . עכשיו נראה שהקרב על יומון העם הסתיים 
בתיקו יוצא דופן : השמרנים תפסו את השליטה בעיתון , אבל אנשים רבים שוב 
אינם קוראים אותו . " הוא כל כך משעמם שאני לא מסתכל בו יותר , וכך גם 
חברי " , אמר כלכלן בפקין . " אנחנו מעדיפים לקרוא עיתונים אחרים , שלפחות 
מכילים מעט חדשות על פשיעה וחדשות בענייני חברה " . המו"ל החדש של יומון העם , 
גאו די , אינו מסכים להתראיין . אבל עורכים שדיברו בראיונות שאורגנו באורח 
רשמי , אמרו שהיציבות שבה אל העיתון . " בשנה שעברה היתה לעיתון הכוונה 
לא נכונה " , אמר זאנג יונגוון , עורך בכיר . " אנשים אחדים עשו שגיאות . 
אבל בעזרת לימוד פוליטי מסוים , הם הצליחו לשפר את הבנתם ולהגביר את מודעותם . 
לאחדים היו רעיונות לא מציאותיים . אבל ברגע שהצליחו להגיע להבנה נכונה , 
יכלו לחזור לעבודה כרגיל " . כתבים אחרים של יומון העם שרואיינו באורח פרטי , 
בניגוד לצו האוסר על קיום קשר בלתי מאושר עם כתבים זרים אמרו שמצב הרוח 
בעיתון אפרורי . " מרבית האנשים מדוכדכים למדי " , אמר עיתונאי אחד . 
" ויש רק תקווה מעטה שהתנאים ישתפרו " . אבל העיתונאי הוסיף שהלימודים הפוליטיים 
והחקירות מסתיימים והחיים חוזרים לשגרה , ושהתברר שהעורך הראשי החדש , 
שאו הואז , שהגיע מן הצבא , הוא אדם הגיוני יותר מכפי שציפו כמה אנשים . 
בעמוד ראשון טיפוסי מופיעות רשימות על פעילויותיהם של המנהיגים הבכירים , 
קריאה לאחדות , כמה ידיעות על ביצועים כלכליים משופרים ואולי גם תיאור 
של עובד לדוגמה , שנועד להעניק השראה . אם דכדוך ותסכול הם הרגשות העיקריים 
בימים אלה בחצר של יומון העם , אין זאת הפעם הראשונה . " יש רק דבר אחד 
מדויק ביומון העם מדי יום התאריך " , אמר פעם עורך ראשי לשעבר של העיתון 
לקבוצה של ידידים , לדברי סיני שהיה שם . במשאל שנערך ב8891 בין 008 , 
1 עיתונאים סינים , התברר שרק % 1 . 1 מהם חשבו שהעם מאמין לעיתונות . מדי 
יום ביומו מקבל העיתון כאלף מכתבים . " המכתבים שאותם אנחנו מדפיסים הם 
אלה המשקפים את הדברים שאנשים רוצים ביותר לקרוא " , אמר לי יוצון , סגן 
מנהל ראשון של מחלקת המכתבים ביומון העם . אחדים מן המכתבים שמודפסים מביעים 
ביקורת על פקקי תנועה , זיהום , פקידים גסי רוח ובעיות אחרות מסוג זה . 
אבל התקפות על מדיניות הממשלה אסורות . " ביקורת היא היבט של תפקידנו " , 
אמר ואנג יונגן , סגן מנהל אחר של מחלקת המכתבים . " אבל היא רק חלק 
ממנו . תפקידנו העיקרי נותר עדיין לספק תעמולה חיובית " . משום שאת יומון 
העם מוציא לאור הוועד המרכזי של המפלגה , יש לעורך ולמו"ל שלו כמו לכאלף 
בעלי משרות אחרים בסין דרגות של שרים . עם תפוצה של 5 . 3 מיליון עותקים , 
המבוססת ברובה על חתימות של משרדים ולא על קניות של בודדים , קרוב לוודאי 
שיומון העם הוא העיתון בעל התפוצה הגדולה ביותר במדינה . התעמולה נעה בזיגזגים 
יחד עם מדיניותה של סין , ובכל פנייה חדשה נוטים עורכיו של העיתון להסתבך 
בצרות . לדברי ספר על יומון העם , שיצא לאור בשנה שעברה , הזהיר מאו בשנת 
7591 את העורך הראשי שעם התפקיד עליו לקבל עליו גם את הסיכונים של פיטורים , 
סילוק מן המפלגה , גירושים , מאסר ואפילו הוצאה להורג . עד היום לא הוצא 
איש להורג , אבל גאו הוא המו"ל הרביעי בשבע השנים האחרונות . 
