עיראק הציעה לארה"ב לפתוח במשא - ומתן ליישוב הסכסוך במפרץ הפרסי . הנשיא 
סדאם חוסיין קרא אתמול לגורג בוש לחתור לפתרון בדרכי שלום , במטרה למנוע 
אסון עולמי . ארה"ב הודיעה כי תהיה מוכנה לשאת - ולתת עם עיראק רק לאחר 
שזו תיסוג מכוויית . במכתב גלוי לבוש , שהוקרא בטלוויזיה העיראקית , טען 
סדאם חוסיין כי נשיא ארה"ב התעלם מיוזמות ומהצעות לפתרונות , שהציעה ממשלת 
בגדאד . לדעתו , גילה הבית הלבן חוסר תבונה בדחותו את היוזמות האלה כלאחר - 
יד , מבלי לבקש אפילו נוסח רשמי של ההצעות . הנשיא העיראקי הזהיר : " אם 
יתקוף בוש , יתרחש אסון חמור לא רק לגבי האזור , אלא לגבי העולם כולו " . 
הוא דחה את דברי בוש משלשום , שבהם השווה אותו נשיא ארה"ב להיטלר . " דווקא 
בוש הוא האיש , שפעל בצורה דומה להיטלר , כששלח את צבאו לכבוש את האדמות 
הקדושות בכעבה ובקבר הנביא מוחמד . היענות ליוזמותיה של עיראק היא הדרך 
היחידה , שבה יוכל להימנע מלהידמות להיטלר " . סדאם חוסיין שב והצדיק את 
החלטתה של עיראק להחזיק ב31 אלף אזרחים מערביים בעיראק ובכוויית . " אין 
זו דרך של נקמה , אלא דרך למנוע מן הנשיא בוש לנקוט פעולה נגד העם העיראקי " . 
סדאם חוסיין טען עוד כי להחזקת האזרחים הזרים יש תקדים אמריקאי , משום 
שארה"ב סגרה במלחמת העולם השנייה אלפי אמריקאים ממוצא יפני במחנות הסגר . 
שר החוץ של עיראק , טארק עזיז , אמר אתמול במסיבת עיתונאים ברבת - עמון 
כי עיראק מציעה לארה"ב לפתוח במשא - ומתן על המשבר במפרץ . " אם הם מוכנים 
לשוחח , גם אנו מוכנים לשוחח " , אמר עזיז . לדבריו , הודיעה ממשלת עיראק 
על כך למיופה הכוח האמריקאי בבגדאד . הוא לא אמר אם הגיבה ארה"ב על הצעה 
זו . עזיז הדגיש , כי אין צורך בשיגור הכוחות האמריקאיים לערב - הסעודית , 
מכיוון שאין בדעתה של בגדאד לתקוף את הממלכה . " אנו מוכנים לתת לכך ערבויות 
על בסיס דו - צדדי , או בחסות הליגה הערבית . קפידבינהתפרסות הכוחות האמריקאיים 
נועדה לצאת למלחמה תוקפנית נגד עיראק , וצעד כזה ייבלם על ידי התקפת - נגד 
עיראקית אמיצה . העם העיראקי לא ייכנע ללחץ האמריקאי . אנו נילחם , והמלחמה 
תהיה עקובה מדם לנו ולהם . אם תבצע ארה"ב פשע זה , יהא זה הפשע החמור 
ביותר בהיסטוריה " . לדבריו , נוקטת מועצת הביטחון של האו"ם עמדה חד - צדדית , 
בעקבות הלחצים והאיומים האמריקאיים נגד עיראק . עזיז דרש , שמועצת הביטחון 
תעניק ערובות לשלום . " ההחלטה בדבר מתן ערובות כאלה היא חובה בסיסית של 
מועצת הביטחון , על - פי מגילת האו"ם " . שר החוץ העיראקי אמר את הדברים 
בביקור פתע בירדן . הוא נועד עם המלך חוסיין ועם שר החוץ הירדני , מרואן 
אל - קאסם . הממשל האמריקאי התייחס אתמול בביטול להצעתו של סדאם חוסיין . 
דובר הבית הלבן , מרלין פיצווטר , אמר : " זו אותה רטוריקה , שאנו 
שומעים כמו נוסח של תפילה יומית מעיראק . העולם מאוחד בדרישתו שעיראק תיסוג 
מכוויית , שלא השתנתה כהוא זה בעקבות ההודעה האחרונה " . עם זאת , רמז פיצווטר 
בפעם הראשונה על נכונות כלשהי למגעים עם עיראק . " כל המדינות המעורבות 
בכוח הרב - לאומי ובברית המדינית רוצות אני בטוח בכך לדבר עם עיראק . 
אך זאת , רק בהקשר של היענותה להחלטות מועצת הביטחון " . לאחר - מכן הבהיר 
פיצווטר , כי ארה"ב תהיה נכונה לשאת - ולתת עם עיראק , " אך לפני - כן 
עליה לסגת מכוויית לאלתר , לחלוטין וללא - תנאי " . הממונה על שגרירות ארה"ב 
בעיראק תבע שלשום לראות את האזרחים האמריקאיים , הנמצאים בידי שלטונות עיראק , 
אך לא נענה . דובר הבית הלבן אמר , כי 81 אמריקאים יצאו אתמול את עיראק 
והגיעו לירדן , " ועל כך אנו אסירי תודה " . 
