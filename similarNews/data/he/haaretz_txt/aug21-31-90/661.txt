יוהנסבורג , 32 ( ע"ר ) . שוטרים לבנים דרום - אפריקנים חמושים התייצבו 
אתמול בעיר השחורים קאסיגו בין סיעות השחורים הלוחמות ביניהן , ומנעו ככל 
הנראה את המשך הקרבות בין השחורים . קבוצה של כ04 שוטרים חמושים ברובי צייד 
ורימונים שנעזרו במשוריינים , הצליחה למנוע משלושת אלפים שחורים זועמים 
להרוס מלון של אנשי הזולו . ההמון תיכנן לעשות שפטים ביושבי המלון , אולם 
נסוג לאחור כשהבחין בשורת השוטרים הממתינה לו . כמה מאות אנשים ניסו לאחר 
מכן להסתער על המלון בדרכים עוקפות , אולם נתקלו בשוטרים ונאלצו לבסוף להתפזר . 
בחלקים אחרים של העיר השתוללו קבוצות נערים ברחובות , תוך שהם מציתים בתים 
השייכים לאנשי הזולו או לחברי האינקאטה . לעת עתה נראה שהתערבות המשטרה מצליחה 
למנוע את המשך המהומות בערי השחורים בדרום - אפריקה . 
