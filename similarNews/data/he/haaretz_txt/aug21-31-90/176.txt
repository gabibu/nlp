( ע ) . תנועת כך הגישה אתמול עתירה לבג"ץ בבקשה להוציא צו על תנאי נגד 
מפקד המחוז הדרומי של המשטרה ניצב רחמים קומפורט , שיבוא וינמק מדוע אינו 
מאשר לה לקיים תהלוכה ביום ב הקרוב מרחבת המשביר בירושלים לגן הוורדים וכן 
אסיפת מחאה מול משרד ראש הממשלה . בנימוקי העתירה טוענת כך , באמצעות עו"ד 
דוד חיימוביץ , כי לאחר שוועדת הבחירות המרכזית לכנסת ה21 פסלה אותה מלהשתתף 
בבחירות , לא נותר לה אלא לנהל אסיפות ותהלוכות לצורך הסברת עמדתה . " אין 
שום רצון , כוונה או צפייה לליבוי יצרים . מדובר בהסברה טהורה באופן חוקי 
ודמוקרטי , שהמשטרה מנסה למנוע מאתנו " , נאמר בעתירה . המשטרה מוכנה לאשר 
תהלוכה ואסיפה אחת בלבד , נאמר בעתירה , אולם רק בתנאים שהיא תקבע ואשר 
לטענת העותרים אינם הגיוניים ואין אפשרות לבצעם . יצויין , כי תנועת כך 
הגישה עתירה דומה לפני כשבועיים , שנידחתה על ידי בג"ץ , בנימוק שהעתירה 
צריכה להיות מוגשת סמוך למועד המתוכנן של האסיפות . אתמול הוגשה עתירה מעודכנת 
לעיונה של שופטת בית המשפט העליון שושנה נתניהו , שהחליטה לזמן את בא כוח 
המשטרה להשיב לעתירה , בדיון שיתקיים ביום א הקרוב בהרכב של שלושה שופטים . 
