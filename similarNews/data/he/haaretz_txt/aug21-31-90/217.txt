רשת הטלוויזיה הבריטית " סקאיי " דיווחה אתמול , כי עיראק העבירה 008 
טילי סקאד לכוויית והם מצויים בטווח פגיעה בכוחות המערביים בסעודיה . לידיעה 
לא נמצא אישור משום מקור אחר . בשידורי הטלוויזיה של הבי - בי - סי נמסר , 
כי לא ידוע בדיוק כמה טילי סקאד נמצאים בעיראק . ואולם נמסר כי לעיראק 
יש יותר מ063 טילי מדגם סקאד - בי , בעלי טווח של 082 ק"ם בעלי ראשי נפץ 
של כ000 , 1 ק"ג . כמו כן עומד לרשותה של עיראק גם מספר בלתי ידוע של טילי 
אל - חוסיין , שהם דגם משופר של סקאד - בי , המסוגל להגיע לטווח של 006 
ק"ם ולשאת מטען של 091 ק"ג . עיראק ירתה בעבר טילים מסוג זה לעבר טהראן . 
עיראק גם מפתחת עיראק טיל נוסף , אל - עבאס , המגיע לטווח של 009 ק"ם . 
הבי - בי - סי ציטט מקורות מודיעינים שמסרו כי טילים הועברו גם למערב עיראק , 
משם יוכלו להגיע לגבול ישראל . הידיעה מצטטת ספקולציה כי עקב בידודה הגובר 
של עיראק , היא עלולה לנסות ולגרות התקפת מנע של ישראל , או לתקוף את ישראל . 
בריה"ם חוששת מאפשרות כזאת , ועל פי דיווחים בלתי מאושרים היא העבירה לארה"ב 
מידע שיכול לשבש את הטילים . מומחה בריטי לענייני ביטחון , פול ביבר , 
אמר אתמול כי עיראק מעבירה טילי סקאד לכוויית וכי כבר הוצבו 01 משגרים . 
לדבריו , אישרו מקורות ביון את המידע ואמרו כי בקרוב יוצבו עוד 62 משגרים 
מסוג זה . לדבריהם אלו כל המשגרים הניידים המצויים ברשות עיראק . ביבר , 
שהוא המו"ל של העיתון " גיינס דיפנס ויקלי " , הנחשב למהימן בכל הקשור 
לענייני צבא וביטחון , אומר כי עיראק עדיין לא השלימה את העברת הטילים עצמם 
לנסיכות . הגרסה הבסיסית של טיל הסקאד יכולה לשאת ראשי חץ גרעיניים , כימיים 
או רגילים . הטיל אינו ידוע בזכות דיוקו אולם השפעתו על מטרות גדולות הרסנית . 
" הוואשינגטון פוסט " דיווח אתמול כי עיראק פרסה מחדש את כוחותיה בכוויית , 
למערך הגנתי בצורת קשת סביב כוויית סיטיהעיתון הוסיף כי הצבא האמריקאי יודע 
על קיומם של לפחות ארבעה גדודי טילים עיראקים , שכל אחד מהם מצוייד ב51 
טילים . העיתון המצרי " אל - ואפד " מסר אתמול , כי הממשלה הצבאית של 
סודאן הסכימה להעמיד לרשות עיראק אחדים מבסיסיה הצבאיים . העיתון המזוהה 
עם האופוזיציה הליברלית , מסר בהסתמך על " מקורות סודאניים יודעי דבר " 
כי טייסת של מטוסי קרב עיראקיים כבר נמצאת בבסיס ואדי סיידנה , כ02 ק"ם 
מצפון לחארטום . הוא לא מסר מתי הגיעו מטוסים אלה לסודאן . עוד מסר העתון 
כי סודאן קיבלה מאז נובמבר אשתקד כמויות גדולות של נשק , ביניהם כלי נשק 
מסויימים האסורים על פי אמנות בינלאומיות , ושבהן היא משתמשת בדרום סודאן 
נגד הכוחות המורדים של צבא השיחרור העממי הסודאני . סודאן היא אחת המדינות 
הערביות שלא הוקיעו את הפלישה העיראקית לכוויית . 
