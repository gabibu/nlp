ואשינגטון ( מיוחד ל"הארץ " ) . ארה"ב החליטה לנקוט שורת אמצעים דיפלומטיים 
נגד עיראק . שגריר עיראק בארה"ב , מוחמד אל - משאט , נקרא אתמול לממלא - 
מקום מזכיר המדינה , לורנס איגלברגר , שמסר לו על החלטת ארה"ב לגרש שני - 
שלישים של הסגל הדיפלומטי בשגרירות עיראק בוואשינגטון . מבין 55 אנשי סגל 
השגרירות העיראקית החליטה ארה"ב לגרש 63 . בין המגורשים שבעה דיפלומטים 
מואמנים , בהם דיפלומטים מסחריים , ו92 אנשי סגל לא - דיפלומטי . ואשינגטון 
החליטה להשאיר בתחומה 91 דיפלומטים עיראקים כמספר הדיפלומטים האמריקאים 
המואמנים בבגדאד ובכוויית . עוד החליטה ארה"ב להגביל את חופש התנועה של אנשי 
הסגל הדיפלומטי , שהורשו להישאר בארה"ב , לרדיוס של 04 קילומטרים מתחומי 
השגרירות . כל האשרות הדיפלומטיות של נציגי עיראק יוגבלו לכניסה אחת לארה"ב , 
כך שדיפלומט עיראקי שייצא את תחומי ארה"ב לא יוכל לשוב אליה . ארה"ב החליטה 
עוד להנהיג נוהלים חדשים במתן אשרות - כניסה לא - רשמיות לתחומה לעיראקים 
מעל גיל 61 , ולהטיל פיקוח חמור על השימוש שעושה שגרירות עיראק בכספיה לתמיכה 
בסטודנטים ולצרכים הומניטריים . איגלברגר הסביר לשגריר אל - משאט כי ארה"ב 
החליטה לנקוט צעדים אלה בתגובה על כל מעשיה של עיראק מאז פלשה לכוויית , 
ובמיוחד בעקבות הוראתה הבלתי - חוקית של בגדאד לסגור את שגרירות ארה"ב בכוויית . 
דוברת מחלקת המדינה , מרגרט טאטוויילר , אמרה אתמול כי הוחלט לנקוט את 
הצעדים , התואמים את החוק הבין - לאומי , " בתגובה על הפלישה האכזרית 
של עיראק לכוויית וכל מעשיה מאז , שבהם הוכיחה חוסר - התחשבות גס בחוק הבין - 
לאומי ובנורמות של חברה תרבותית " . קפידבינטאטוויילר אמרה עוד כי הוחלט לנקוט 
אמצעים אלה בשל הפרות חוזרות ונשנות של ההתחייבות העיראקית לאפשר מעבר בטוח 
לאזרחי ארה"ב , כולל דיפלומטים . היא הוסיפה כי ההגבלות , שהוטלו על שגרירות 
עיראק בוואשינגטון , לא יחולו על משלחת עיראק באו"ם , בשל התחייבויות ארה"ב 
לארגון הבין - לאומי , שאותו היא מארחת . לדבריה , מעבדת עתה מחלקת המדינה 
הוראות מפורטות , שיימסרו לשגרירות עיראק , ובהן לוח זמנים לביצוע מהיר 
של ההחלטות החדשות . היא אמרה עוד כי ל63 המגורשים יתלוו בני משפחותיהם . 
פקיד בכיר בממשל אמר כי על המגורשים יהיה לעזוב את ארה"ב תוך 27 שעות . 
ערב ההודעה הרשמית לעיראק פנתה ארה"ב ל43 ממשלות , המוסיפות להחזיק את שגרירויותיהן 
בכוויית פתוחות , והציעה להן לשקול צעדים דיפלומטיים דומים נגד עיראק . 
סגן עוזר מזכיר המדינה , דייוויד מאק , זימן לשם כך שלשום בלילה נציגים 
מ43 שגרירויות זרות בוואשינגטון , ובהן נציגי החברות הקבועות במועצת הביטחון , 
מצרים ומדינות המפרץ . אחדות מן הממשלות כבר הודיעו לארה"ב , כי בכוונתן 
לנקוט צעדים דיפלומטיים נגד עיראק . בידי ואשינגטון מידע , כי 52 שגרירויות 
זרות בכוויית מוסיפות להיות פתוחות ומאוישות . תשע שגרירויות אחרות נשארו 
פתוחות , אך הסגל הדיפלומטי פונה מהן . אתמול אמרה טאטוויילר כי מספר האמריקאים , 
המוחזקים בידי שלטונות עיראק ואין מידע על גורלם , גדל והגיע ל36 . קפידבינהיום 
אמורים להגיע לארה"ב בני משפחותיהם של אנשי הסגל הדיפלומטי בשגרירות ארה"ב 
בכוויית , שהורשו לעזוב את עיראק דרך טורקיה . דוברת מחלקת המדינה הביעה 
אתמול שאט - נפש מהחלטת שלטונות עיראק , שלא לאפשר את יציאתם של שלושה בני - 
משפחה בגיל בי"ס תיכון . השלושה הוחזרו לבגדאד ושוהים בשגרירות ארה"ב בה . 
בשיחה עם השגריר העיראקי מחה איגלברגר באזניו על ההחלטה להחזירם לבירת עיראק . 
ארה"ב קידמה אתמול בברכה את החלטת מזכיר האו"ם , חאווייר פרז דה - קואיאר , 
לצאת לשליחות תיווך למען השגת פתרון בדרכי שלום של המשבר במפרץ הפרסי . 
עם זאת , הבהיר הבית הלבן כי הוא מצפה שמזכיר האו"ם יפעל בראש וראשונה 
למען נסיגת הצבא העיראקי מכוויית . הנשיא בוש אמר אתמול כי אינו תולה תקוות 
רבות בפתרון דיפלומטי של המשבר במפרץ , למרות מאמציו של מזכיר האו"ם . 
" ארה"ב תתנגד לכל פשרה בעניין נסיגת עיראק מכוויית " , הדגיש נשיא ארה"ב , 
ואמר כי לדעתו אין מזכיר האו"ם מוסמך לדון בעניינים נוספים להחלטת מועצת 
הביטחון להטיל אמברגו על עיראק . . מזכיר האו"ם אמור להיפגש ביום חמישי 
עם שר החוץ העיראקי , טארק עזיז , ברבת - עמון . לדבריו , אין הוא שוקל 
לפי שעה ביקור בבגדאד . אמש נועד דה - קואיאר עם נציגי 51 המדינות , החברות 
במועצת הביטחון , ושוחח עמם על יוזמתו . " המשבר הגיע למידת מתיחות כזו , 
שיוזמתי האישית הפכה להיות חיונית " , אמר . עיראק פנתה אתמול לממשלת יוגוסלוויה , 
המכהנת כנשיאת ארגון המדינות הבלתי - מזדהות , וביקשה ממנה לנקוט צעדים 
במטרה למנוע את החרפת המשבר . הבקשה הועברה בידי שר התכנון העיראקי , שנועד 
באחרונה עם שר החוץ היוגוסלווי , בודימיר לונקאר . 
