בעלי מבשלת שיכר גדולה ביפן הסכימו אתמול לעצב מחדש מסעדה שבבעלות החברה 
ושנטען נגדה כי היא מחקה ארכיטקטורה נאצית . הם גם הסכימו להביע את צערם 
על כך שפגעו ברגשותיהם של אחרים . סונטורי בע"ם נתנה הצהרתה זו ארבעה ימים 
לאחר שקיבלה עצומה שעליה חתומים 06 איש ואשה , המוחים על מה שהם מתארים 
כמוטיב הפשיסטי של " איצטדיון מאלט " , מסעדה שהלכה ושיגשגה בשלושת החודשים 
האחרונים ברובע אימה האלגנטי בטוקיו . " איצטדיון מאלט " מעוצב על פי הדגם 
של איצטדיון ברלין , שאירח את האולימפיאדה ב6391 . ארבעה עמודים אימתניים 
ניצבים בחזית המסעדה . בשני צדי הכניסה מוצבים שני פסלים בסגנון קלאסי , 
ועל הגג ציור של כרכרה רתומה לסוס . פסלים קטנים יותר של אתלטים משתלשלים 
מהתקרה אל פנים האולם , אך צלבי קרס אין בו . גרלדין הרקורט מתרגמת מניו - 
זילנד והכתבת אמריקאית לזה לוויץ יזמו את העצומה , שזכתה לתמיכה של אזרחי 
חוץ , השוהים ביפן ושל אזרחים יפנים . העצומה דורשת לסלק מיד את " הדקורציה 
המסמלת את העידן הנאצי , שגרם למותם של מיליוני בני אדם " . " סונטורי גילתה 
אי - רגישות רבה לשימוש בדימויי האולימפיאדה של ברלין , שהיתה חלון הראווה 
של היטלר " , אומרת הרקורט , " החברה היתה יכולה למצוא ולהעתיק סגנונות 
אחרים " . לפני זמן מה התלוננה הרקורט שהמסעדה מקרינה סרט תיעודי על אולימפיאדת 
6391 , ובו צילומים של היטלר . בעקבות תלונתה הפסיקה החברה להקרין את הסרט . 
אין ספק , הביקורת על המסעדה , שעניינה בשבועות האחרונים את התקשורת המקומית , 
הבהילה את סונטורי . " מעולם לא חשבנו על הקשר שבין אולימפיאדת ברלין 
והנאצים " , אמר דובר החברה מאסאשיד קנזאקי . הירוקו אוצימי , אשת יחסי 
הציבור של החברה המייצגת את המסעדה , הסבירה שהכוונה היתה לעצב את פנים 
המסעדה בדימויים גבריים , ולהדגישם באמצעות ביטויי תוקפנות מסוימת שקיימים 
בספורט . " הנושא של המסעדה השנויה במחלוקת הוא ספורט . לקוחותינו מעולם 
לא התלוננו " , אמרה . מנהלי סונטורי נפגשו עם שתי יוזמות העצומה והסכימו 
להסיר את התפאורה הפוגעת , אמר הדובר קנזאקי . עוד אמר שהחברה תודה בפומבי 
שהיא לא היתה מודעת לנושאים היסטוריים אלה ולפגיעה ברגשות , אך לא פירט 
באיזו צורה ייעשה הדבר . הרקורט הביעה את שביעות רצונה מתשובתה של החברה . 
טאקשאי סאיטו , מרצה ליחסים בין - לאומיים באוניברסיטת גקושוין בטוקיו , 
אומר שהיפנים אכן רגישים פחות מהאירופים למוראות הנאציזם . " בייחוד הצעירים 
נוטים לשכוח את הדבר " , אמר . יפן אינה המדינה היחידה באסיה שהשימוש המסחרי 
בדימויים נאציים עורר בה ויכוח ציבורי . במאי 8891 נפתח בבנגקוק , תאילנד , 
" באר נאצי " שהציג קריקטורות על היטלר וצילומים של פלוגות הסער שלו . 
המלצרים ענדו תגי צלב הקרס על זרועם . בעל המקום הסביר שהוא בחר את המוטיב 
הנאצי בגלל כוח המשיכה החזק והמפתה שלו , אך תלונות ומחאות חייבו אותו לשנות 
את שם המקום כחודש ימים לאחר שנפתח . 
