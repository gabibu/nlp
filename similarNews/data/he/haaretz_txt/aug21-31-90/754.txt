רבאט ( ע"ר וע"ץ ) . שליטי לוב וצאד עזבו את מרוקו ביום ששי , לאחר שלושה 
ימי שיחות על הסכסוכים הטריטוריאליים בין שתי המדינות במדבר הסהרה . ככל 
הנראה נכשלו שיחות אלה לחלוטין . עם זאת , נראה כי קדאפי ונשיא צאד חיסיין 
האברה , שקיימו את הדיונים ביחד עם מלך מרוקו חסן , ששימש כמתווך , ייפגשו 
שוב . קדאפי , שטס לאלגיר , אמר כי השיחות היו פוריות והראו כי יש להמשיך 
במגעים . בהודעתו תיאר את השיחות האלה כפגישה מוקדמת לבחינת הבעיה , שטרם 
נפתרה . האברה חזר לבירת צאד , אנגמנה . 
