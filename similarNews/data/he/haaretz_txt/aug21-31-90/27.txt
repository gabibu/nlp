וש אביגל ובנה , עידן , מתחבקים ומנהלים ביניהם שיחת - חולין . משפטים 
קצרים ופשוטים . המבט בעיניו מנסה לרצות , למצוא חן . הוא לבוש כמו כל 
נער בן גילו במכנסיים קצרים , בחולצת טי לבנה ובנעלי ספורט . הוא מסודר 
ונקי , כמו כל החניכים במעון למפגרים לבצלר בהרצליה . יש שם ילדים בגיל 
הגן , ויש בני 05 . בדרך כלל , מי שהצליח להתקבל למעון לבצלר , השייך 
למשרד הרווחה ונחשב לאחד ממעונות המפגרים הטובים בארץ , מבלה שם את כל חייו . 
אך לא פשוט , כלל ועיקר , להתקבל למוסד למפגרים , ובמיוחד למעון לבצלר . 
זה שנים רבות מוקפאים התקציבים במשרד הרווחה ומוסדות חדשים לא קמים . 
לפי נתוני המשרד , נמצאים היום כ009 ילדים מפגרים בהמתנה לסידור . עבור 
שוש אביגל , החלק הזה של ההתמודדות מציאת מוסד מתאים כבר הרחק מאחוריה . 
אבל ההתמודדות נמשכת . היא , כגרושה , מתמודדת עם הבעיה לבדה . אבל 
לדבריה , היא לא המקרה האופייני לסיפור ההתמודדות של משפחה עם בעיה של ילד 
מפגר , מאחר שעידן הוא בנה היחיד . בראיון עמה לפני ארבע שנים , כאשר 
מונתה לתפקיד מנהלת התיאטרון לילדים ולנוער , חשפה את הפרק הזה בסיפורה 
האישי . עבורה , כעיתונאית וכמבקרת תיאטרון , ובעבר גם מגישה של תוכנית 
טלוויזיה , אולי היתה החשיפה קשה עוד יותר . שנים רבות , סיפרה , נמנעה 
מלדבר על עידן . היום היא כבר אחרי השלב הזה , ומצטערת שלא עברה אותו מוקדם 
יותר . עידן כבר בן 71 , אך נראה בן 21 או 31 . הפיגור שלו התגלה בהיותו 
בן שנה . רק בהיותו בן 11 , סיפרה אביגל באותו ראיון , החלה לחוות עמו 
את חוויית האמהות , כי עד אז היה מנותק מן הסביבה . במשך שנים היתה מבקרת 
אצלו בקביעות מבלי לזכות לכל התייחסות או תגובה . את המלה " אמא " זכתה 
לשמוע ממנו בראשונה כשהיה בן תשע . אט אט נוצר קשר רגשי , ובמקביל , 
ב"פריחה מאוחרת " , כפי שכינתה זאת , הוא החל לקרוא , לשחק ולהיות עצמאי . 
למעון לבצלר הגיע עידן לפני שש שנים , ממוסד אחר , שרמתו לא היתה מספקת . 
המעון הוא ביתו וכך הוא רואה אותו , מספרת אביגל . את הקידום בהתפתחותו 
בשנים האחרונות היא זוקפת לזכות המעון . כאן מטפחים את העצמאות של החוסים 
וגם את הקשר עם ההורים . ההנהלה מעודדת את ההורים לבקר אצל ילדיהם בכל עת 
שירצו . במעונות אחרים מגבילים את הביקורים ליום ולשעה מוגדרים . אני מתלווה 
ל"ביקור הורים " זה בהזמנתה של אביגל , שהיא עכשיו יושבת ראש עמותת ידידי 
מעון לבצלר , שבדומה לכל המעונות למפגרים של משרד העבודה והרווחה , סובל 
מתקציב מוגבל . הרחבתו ושיפור התנאים בו אינם כלולים בתקציב , ומה שנעשה 
ועוד ייעשה בתחום זה במעון , הוא פרי יוזמת העמותה בשיתוף עם ההנהלה . יש 
בין החוסים פערים גדולים , גם במראה וגם ברמת הפיגור . אך אם מתעלמים מן 
המראה החיצוני החריג שלהם , נראה המעון עצמו רגיל לגמרי , מה גם שהוא ממוקם 
בתוך הקהילה , בין בתי - מגורים . על ספסלים בגינה יושבים מבוגרים וילדים 
ומשוחחים . יש יחסי ידידות , יש מריבות ויש אהבות . במגורים יש גם חדרים 
לזוגות שמבקשים לגור יחד . ויש גם " אימוצים " מבוגרים שרוחשים חיבה 
לילד מסוים ופורשים עליו את חסותם . החניכים עוסקים באחזקת המקום ניקיון , 
מכבסה , מטבח , פינת חי וגם בעבודות , כאריגת שטיחים , ייצור מטליות 
רצפה , עבודות גימור עבור מפעלי תעשייה ועבודות - יד שנמכרות בבזארים שונים 
ומממנות את דמי - הכיס שלהם . חניכים אחדים עובדים בחוץ , בבתי - מלאכה 
שונים . בשעה שהמבוגרים עובדים , לומדים הילדים בבית - הספר שבמקום . במשרדו 
של המנהל , מוטי ארבל , יושבת אם לבן מפגר בן שש , שמחפשת לו מוסד מתאים . 
דרך התלאות שלפניה עדיין ארוכה . ללבצלר מקבלים רק עם הפניה מן השירות 
למפגר במשרד הרווחה , אך מוכנים לשוחח עם כל הורה ולתת סעד מוראלי ועצה . 
מיכל ( שם בדוי ) האם מגוללת בעיניים אדומות מבכי את תלאותיה . במשפחה 
עוד בן ובת בריאים . הצעיר , מיכאל ( שם בדוי ) , נולד עם נזק מוחי . 
הוא מתקשה בהליכה , אינו מדבר ומשמיע קולות בלבד . הוא זקוק להפגנות חיבה , 
קשור בעיקר לאמו , ויש להשגיח עליו 42 שעות ביממה . וכמו במקרים דומים 
רבים , עיקר העול נופל על האם . גם כשהמשפחה יוצאת , היא מעדיפה להישאר 
עם מיכאל בבית . השהייה אתו בחוץ גורמת קשיים שונים , כולל אי הנעימות 
מתשומת הלב שמיכאל מושך אליו . בשנתיים האחרונות מיכל מרגישה , כי המשפחה 
נהרסת וכי גם היא כבר לא עומדת בנטל . היא ביקרה במוסדות שונים למפגרים 
ופנתה לכל הרשויות המתאימות , אך תמיד נענתה כי אין מקום . במוסדות הבודדים 
שנמצא בהם מקום , נרתעה מחזותם המוזנחת ומציודם הדל . בדרך כלל , היא 
מספרת , כל מקום שמתפנה נתפס מיד על - ידי " מקרים דחופים וקשים " יותר , 
כמו משפחה שבה האם חולת - רוח והאב מסומם . " כמה שנים צריך להמתין במדינה 
מסודרת לסידור ילד שנזקק לכך , במוסד מתאים ? " היא שואלת . " האם זה 
יקרה לאחר שגם אני אאבד כבר את שפיות דעתי ובעלי יעזוב את הבית ? " . מעון 
לבצלר הוא אחד המטופחים והמבוקשים בין המעונות למפגרים בארץ . פרט להנהלה 
ולצוות המסורים , המשקיעים , כפי שמעידים ההורים , בחניכים ובמקום זמן 
ויחס אישי , הרבה מעבר למחויבותם המקצועית . כאמור , פועל ליד המעון 
גם " חוג ידידי מעון לבצלר " , עמותה שהוקמה עוד ב1891 על - ידי קבוצת הורים , 
בראשותו של יצחק שמר , אב לבן 04 החוסה במעון . העמותה הוקמה לצורך הקמת 
הבניין המרכזי של המעון , שכולו ביתנים - ביתנים כטלאים שנוספו במשך השנים . 
בקומה הראשונה של הבניין החדש שוכנים משרדי ההנהלה והמרפאה , ובקומה השנייה 
נמצאים המגורים . לאחר שהוקם הבניין , מספרת אביגל , חל קיפאון בפעילות 
העמותה . ההתארגנות המחודשת , כחוג ידידים הכולל גם חברים שאינם הורים , 
נועדה לתת דחיפה לפעילויות התנדבות וליצירת התייחסות ציבורית מתאימה לנושא . 
הקו המנחה את העמותה הוא לא לנתק את הנושא הכאוב מהאלמנט החברתי , אלא 
לקשר ביניהם ככל האפשר , כאשר המגמה היא להראות שהמפגר אינו מצורע אלא חלק 
מהקהילה . היוזמה הזאת קיבלה תנופה כתוצאה מפגישה של אביגל עם הלן בראון , 
רעיית שגריר ארצות - הברית בישראל , שפעילה בתחום זה . אביגל הזמינה , 
ובראון ביקרה במעון בהרצליה , התרשמה והציעה את ביתה לקיום אירוע לגיוס 
מתנדבים נוספים לחוג הידידים . הלן בראון היתה ליושבת - ראש כבוד של העמותה , 
ונולד הרעיון לקיים אירועים , שיקשרו בין תיאטרון לבין אנשים הנכונים 
לתרום . במציאות של אינפלציה בעמותות מסוג זה , אין הדבר פשוט , ועל כן 
חיפשו דרך לתת לפעילויות אופי שונה מעט מן המקובל בתחום גיוס התרומות . 
ההחלטה היתה לארגן אירועים צנועים ולהזמין את המשתתפים והפעילים למעון , 
לשם היכרות מקרוב . יש הנענים להזמנה , ובעקבות הביקור הופכים לפעילים 
נלהבים , ויש המתקשים לבוא , אך מרימים תרומה . הצגות התיאטרון , שהן 
החלק העיקרי באירועים אלה , נבחרות במרחק זמן מן הבכורה ומן הביקורות . 
גם כדי לתת את הטוב ביותר , על - מנת שהמוזמנים יהיו מעוניינים להגיע , 
וגם בגלל קשריה של שוש אביגל , כמבקרת תיאטרון , עם הנושא . הצגות בכורה 
וגאלות , היא מבטיחה , לא יהיו . האירוע הראשון , הצגת " המלט " בבימויה 
של רינה ירושלמי , התקיים באולם החזרות של " הקאמרי " , בלי הפאר המאפיין 
אירועים דומים . אורחי הכבוד היו מוטי ארבל וברכה אברהמי , שסיפרו על המעון 
ובעיותיו ועל התוכניות . האירוע השני , שהתקיים לפני חודש , היה " מר 
מאני " , הצגת יחיד של דורון תבורי , בהתנדבות , בתיאטרון נווה - צדק . 
לאחר ההצגה התקיימה קבלת - פנים ברחבת האולם , תרומתו של יורם ירקוני , 
המפיק אירועים בקיבוץ געש . אחריה נערך דיון על ההצגה , בהנחיית שוש אביגל 
ובהשתתפות מחבר הספר , א"ב יהושע , והפרופסורים מנחם פרי ודן מירון . 
אירוע תרבותי ארוך ולא קל , שרבים השתתפו בו בגלל העניין והמטרה . הפעם 
יעדה של העמותה הוא גיוס כספים לבניית קומה שנייה לבניין נוסף . בקומה זו 
מתכננת העמותה להקים מרכז תעסוקה שיקומית . את העלות , כחצי מיליון דולר , 
היא מקווה לגייס מתרומות . עלות הקומה הראשונה , שתכיל חדר - אוכל , 
מטבח , מכבסה ומחסנים , תמומן על - ידי משרד הרווחה . היום מפוזרים חדרי - 
המלאכה בין הביתנים הקטנים . ריכוזם ייעל את העבודה עם החניכים , שהיא 
אחד הגורמים החשובים בהעסקתם ובשיקומם . שטחים שיתפנו ישמשו למטרות אחרות , 
בין השאר למגורי קשישים . כבר היום יש במעון חוסים שעברו את גיל ה05 . 
מוטי ארבל , חולם גם על בניית הוסטל לחוסים המסוגלים לקיים אורח - חיים 
עצמאי , פחות או יותר . אלה יוכלו להתגורר בהוסטל ולקבל את שירותי המעון , 
עד שיגיעו לגיל זקנה . אז יחזרו למעון ויפנו את מקומם בהוסטל לדור הבא . 
