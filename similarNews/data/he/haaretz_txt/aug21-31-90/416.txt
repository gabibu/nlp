פרטוריה ( ע"ר וע"ץ ) . נשיא דרום אפריקה , פרדריק דה - קלרק , הודיע 
אתמול כי משלחות רמות - דרג של הקונגרס הלאומי האפריקאי ושל מפלגת " אינקאתה " 
של שבט הזולו ייפגשו בקרוב , בניסיון לשים קץ לקרבות בין תומכי שני הארגונים , 
שגרמו ל175 הרוגים תוך 01 ימים באזור יוהאנסבורג . דה - קלארק , נפגש בשבוע 
שעבר עם נלסון מנדלה , ושלשום עם מנהיג אינקאתה , הציף גאטשה בותלזי . 
הוא אמר , כי הפעיל לחץ על שני המנהיגים להתגבר על המכשולים בדרך לדו - 
שיח בין שתי התנועות . הארכיבישוף דזמונד טוטו , חתן פרס נובל לשלום , 
קרא להצבת כוח שלום בינלאומי , כדי לשים קץ למלחמה בין הפלגים השחורים בדרום 
אפריקה . 831 איש נהרגו ביום רביעי בעיר השחורים ווסלורוס , מזרחית ליוהאנסבורג , 
בתקריות אלימות בין תומכי הקונגרס הלאומי האפריקאי ואנשי שבט הזולו . המשטרה 
מצאה במקום 93 גופות אחרי קרבות שהתנהלו לפנות בוקר בין פועלים נוודים הנאמנים 
למפלגת אינקאתה , לבין תושבים התומכים במנדלה . אתמול אפשר היה עוד לראות 
את גופות הקורבנות כשהן מונחות על המדרכות מול מטה תנועת הזולו במקום . 
חלק מהגוויות נשאו סימנים ברורים של שריפה . במהלך הקרבות השליכו המוני שחורים 
פצצות תבערה ולבנים על שוטרים , בטענה כי המשטרה מסייעת רק לאנשי הזולו . 
תומכי הקונגרס בווסלורוס זעמו על דיווח לפיו עתיד מאנדלה לפגוש את מנהיג 
תנועת האינקטה , הציף בותלזי , יריבו העיקרי על השליטה ב82 מיליון השחורים 
בדרום - אפריקה . התושבים טענו כי אסור לקיים את השיחות הללו . בסווטו נרשם 
שקט מתוח החל מיום שני . רק תקרית אחת נרשמה במהלך הלילה שבין שלישי לרביעי : 
רימון הושלך לעבר סיור משטרתי , וכתוצאה מההתפוצצות נהרג אדם אחד ושניים 
נפצעו , כולם שחורים . למרות העובדה שב8 באוגוסט נחתם הסכם שביתת נשק בין 
ראשי שני הארגונים במקום , הרי שהמשך האלימות אינו מתיר תקוות רבות לסיכוי 
להפסקת האש . 
