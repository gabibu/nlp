מוסקווה ( ע"ר וע"ץ ) . אולג קאלוגין , גנרל לשעבר של שירות הביטחונהסובייטי 
( ק - ג - ב ) ניצח בסיבוב הראשון של הבחירות לפרלמנט הסובייטי . קאלוגין 
התפרסם כשהאשים גוף זה בנקיטת שיטות סטאליניסטיות למרות הרפורמות של מדיניות 
הפרסטרויקה . הבחירות נערכו בקראסנודאר , מרכז חקלאי , כדי למלא את מושבו 
של איוואן פולוזקוב , שהתפטר , לאחר שנבחר ביוני כיו"ר המפלגה הקומוניסטית 
של רוסיה . קאלוגין , בן 55 , שירת משך 23 שנה בשירות הביטחון , אך דרגתו 
והמדאליות שלו נשללו ממנו , לאחר שטען כי הק - ג - ב עדיין משמש מכשיר בידי 
המפלגה הקומוניסטית ולא חלו בו שינויים בימי גורבאצוב . האשמותיו בדבר " תכסיסים 
מלוכלכים " שבהם נוקט הק - ג - ב בבריה"ם , הפכו אותו לגיבור בעיני הרפורמיסטים . 
הוא זכה ב%39 . 44 מהקולות בעיר קראסנודאר שבדרום רוסיה . בסיבוב השני של 
הבחירות שיתקיים ב2 בספטמבר , יתמודד קאלוגין מול ניקולאי גורובוי , כיום 
סגן ראשון של יו"ר הוועדה החקלאית - התעשייתית האזורית , שזכה ב%66 . 01 
מהקולות . 
