האתר הארצי היחיד לסילוק פסולת רעילה , הפועל מזה שנים ברמת חובב , עלול 
להפסיק את פעילותו , משום שהאוצר לא חידש את הסכם הביטוח שלו . בתזכיר ששיגר 
יו"ר מועצת המנהלים של החברה לאיכות הסביבה , הפועלת במסגרת המשרד לאיכות 
הסביבה ) , מיכאל רצון , אל החשב הכללי באוצר , דוד בועז , נאמר כי 
" ב09 . 8 . 31 קיבלה החברה לאיכות הסביבה הודעה מחברת הביטוח ענבל , שביטוח 
צד ג של אתר ברמת חובב מבוטל החל מה 09 . 8 . 1 , משום שלא אושר התקציב 
עבורו . עוד כותב רצון כי ביטוח צד ג הינו , בין היתר , ביטוח אקולוגי 
למקרה של תקלה הנובעת מטיפול בחומרים המסוכנים המגיעים לאתר , או מאלה המאוכסנים 
בו מאז 4891 . רצון מסביר כי עם הקמת החברה לאיכות הסביבה היא קיבלה חזקה 
על האתר , ואז כבר היו מאוכסנות בו כמויות גדולות של פסולת אורגנית מסוכנת 
שלא טופלה . עם זאת , לדבריו , עדיין לא נחתם הסכם העברת הנכסים בין המדינה 
לחברה , והאתר ומתקניו הם עדיין בבעלות ובאחריות המדינה . " מיותר לציין 
כי חברי מועצת המנהלים של החברה , הנושאים באחריות הכבדה על האתר , לא 
יוכלו לאשר את הפעלתו ללא ביטוח צד ג . אם לא יאושר ביטוח צד ג עד ה13 באוגוסט 
ייסגרו שערי האתר המרכזי והיחיד לטיפול בפסולת רעילה בארץ , ותופסק כל פעולת 
המתקנים שבו " , התריע רצון . העתקים מהמכתב נשלחו גם לראש הממשלה , יצחק 
שמיר , לשר האוצר , יצחק מודעי ולשר הממונה על המשרד לאיכות הסביבה , 
רוני מילוא . 
