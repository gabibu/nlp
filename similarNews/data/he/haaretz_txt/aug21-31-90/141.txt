מוסקווה ( ע"ץ ) שר החוץ הסובייטי , אדוארד שוורדנאדזה אמר אתמול , כי 
יש " אלמנטים הראויים לעיון " בהצעות האחרונות שהעלה נשיא עיראק , סדאם 
חוסיין , ליישוב המשבר במפרץ . שר החוץ אמר את הדברים לסוכנות הידיעות 
טא"ס , בתום שלוש שעות של שיחות עם סגן ראש ממשלת עיראק , סעדון חמאדי , 
שהגיע אתמול למוסקווה . השיחות התקיימו ביוזמת בגדאד . בתום השיחות על 
המצב במפרץ אמר שוורדנאדזה , כי אין מדובר במ"ם בין שתי המדינות אלא בשיחות . 
הוא ציין , כי מוסקווה מעיינת עתה בפרוטרוט בהצעות העיראקיות , ותגיב 
עליהן במועד מאוחר יותר . שוורדנאדזה אמר כי ניהל שיחות אינטנסיוויות עם 
הנציג העיראקי על גורלם של האזרחים הזרים בעיראק ובכוויית . הוא ציין , 
כי בריה"ם החלה לפנות מעיראק את הנשים והילדים הסובייטים , אולם " מומחים " 
העובדים במדינה זו נשארים בה " לפי שעה " , וגורלם תלוי בהתפתחות המצב . 
בעת הפלישה לכוויית היו כ0008 סובייטים בעיראק . שני הצדדים הסכימו להמשיך 
בהתייעצויותיהם . 
