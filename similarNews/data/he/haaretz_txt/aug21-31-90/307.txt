שני מחבלים נהרגו שלשום לפנות בוקר , בהיתקלות עם כוח צה"ל , כשלושה ק"ם 
מערבית לכפר א - טייבה , בגזרה המרכזית של רצועת הביטחון בדרום לבנון . 
כוח צה"ל , שהיה בפעילות יזומה באזור זה , הבחין בכמה דמויות נעות במהירות 
רבה דרומה . החיילים ירו לעברם , ובסריקות עם אור ראשון , נתגלו גופות 
המחבלים , ולידם נשק מסוג קלצניקוב , טיל לאו , רימונים , אפודי קרב 
וציוד לחימה נוסף . גורמים בפיקוד צפון סבורים שהשניים שהם בני 52 לערך ניסו 
לבצע פיגוע בחיילי צה"ל באזור הביטחון . אלוף פיקוד צפון יוסי פלד שהגיע 
למקום התקרית שיבח את אנשי הכוח לאחר התחקיר , וציין כי הם פעלו בזריזות 
רבה . מאז חודש ינואר השנה נהרגו 73 מחבלים באזור הביטחון . ההיתקלות האחרונה 
עם כוח צה"ל היתה לפני שלושה חודשים ובה נהרגו שני מחבלים . גורמים צבאיים 
ציינו כי בתקופה האחרונה היה שקט יחסי באיזור הבטחון עקב הקרבות בין אנשי 
חיזבאללה לארגוני אמל ופת"ח . גורמים צבאיים ציינו כי למרות המתיחות במפרץ 
הפרסי לא פסקו ארגוני המחבלים בלבנון לנסות לחדור לישראל כדי לבצע פיגועים . 
