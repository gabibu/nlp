באולם המכון הארכיאולוגי של האוניברסיטה העברית בירושלים מוצגת תערוכת עיר 
דוד , שבה מצויים השרידים החשובים ביותר שנמצאו בחפירות שנוהלו בידי פרוף 
יגאל שילה ז"ל , בשנים 87915891 . אלה הם כלים וכתובות , בולות ומטבעות , 
תכשיטים , צלמיות , מקטרים ועוד . התצוגה מאפשרת לקבל מושג על העושר 
התרבותי של תושבי ירושלים בימי בית ראשון ושני . היא מציגה יותר מכפי שהוצג 
עד כה במוזיאון ישראל , ובכלל זה גם שחזורים של בתים על כליהם . התערוכה 
גם מלמדת כמה שכבות גילו חופרי עיר דוד . הדבר היחיד הפוגם בתצוגה המיוחדת 
הזאת הוא שאין היא מוצגת במוזיאון ידוע ומוכר , אלא באולם התצוגות של המכון 
הארכיאולוגי . מי שלא מתמצא במבוך מבני האוניברסיטה , מתקשה להגיע אליה . 
עתה הוציא המכון הארכיאולוגי את הכרך ה03 של " קדם " , וזהו הכרך השני המוקדש 
לחפירות עיר דוד . הספר מביא ומנתח את הממצא של קרוב ל005 חותמות שעל - 
גבי ידיות כדי - יבוא שנמצאו באתר , מטבעות , כלי שן וקישוטי שן וממצאי 
הזכוכית . למתעניינים בפרטים מדויקים של תצוגת עיר דוד והיודעים אנגלית 
יסייע כרך זה . בספר לא מופיע אף דף פותח בעברית . הכרך הקודם באותו נושא , 
שכתב פרוף שילה , הופיע בעברית ובאנגלית . החוקר המנוח הבטיח בזמנו שכל 
ספרי מחקר עיר דוד שייצאו בירושלים יופיעו גם בעברית , אולם ככל הנראה , 
התעלמה מכך המערכת . תערוכת עיר דוד תישאר על כנה עד לתחילת שנת 1991 , 
ואחרי כן תנדוד למוזיאון בכמן בפנסילווניה , לאוניברסיטת דיוק ולמוזיאון 
רויאל אין טריו שבטורונטו . לדברי אוצרת התצוגה , גילה הורביץ , גם ספרד 
מעוניינת להציג את ממצאי עיר דוד וכמוה עוד כמה ארצות באירופה . קפמאפרקמעשה 
גדול עשו משרד החינוך והתרבות ואלי שילר מהוצאת " אריאל " , כשחיברו והוציאו 
לאור מדריך שלם לכל המוזיאונים בישראל . אדם מן השורה לא יעלה על דעתו שבארצנו 
הקטנה מצויים 081 מוזיאונים ועוד כ04 מוזיאונים קטנים וחדרי - אוספים , 
המצויים בעיקר בקיבוצים ובמושבים . ועדיין ממשיכים במקומות שונים לתכנן 
ולהקים מוזיאונים נוספים , על פי רוב תצוגות מקומיות ואיזוריות , כעזר 
להכרת הסביבה וכתוספת היסטורית למטיילים . ספר זה , המתאר בקצרה את כל 
התצוגות , בדפוס בהיר ובלוויית תצלומים רבים , הוא מדריך לא רק למטייל , 
אלא גם לכל הנהלת בית - ספר ומוסד חינוכי , שיוכלו למצוא בו את התצוגות 
הדרושות להם . קפמאפרקפרוף משה כוכבי חפר במשך 41 עונות ארוכות בתל - אפק 
שליד פתח - תקווה . לפני חמש שנים סיים את החפירה בשטח . מדי פעם , הופיעה 
חוברת על גילויי אפק . באוניברסיטת תל - אביב הוצגו מקצת הממצאים החשובים . 
עתה , עם פתיחת התצוגה החדשה של ממצאי אפק המעניינים ביותר במוזיאון ישראל , 
יצא גם הספר " אפק בכנען בית המושל המצרי וצפונותיו " . המבנה הוא מהתקופה 
הכנענית המאוחרת . כאן היה מרכז שלטון ומנהל . בין הגילויים , תעודות 
רבות בכתב , ובהן קטעי מילון שומרי - אכדי - כנעני , עדות לרב - לשוניות 
בכנען באותה התקופה . החשובה בתעודות היא מכתב שנשלח מנציג אוגרית ( בצפון 
סוריה של היום ) . המכתב הוא התעודה הכתובה השלמה שנמצאה בבית המושל . 
הוא כתוב בכתב יתדות בשפה האכדית , שצורתו וסגנונו הם על פי מיטב מסורת 
הסופרים של המזרח הקדמון . המכתב הכלול במלואו בספר עם יתר קטעי הכתב 
דן בעסקת חליפין של חיטה בין אוגרית ובית המושל . התעודות היו שמורות בבית 
המושל . אך כשנהרסו קירותיו בחורבן ובשריפה , התפזרו והתגלו בידי החופרים , 
הודות לסינון האדמה החפורה באתר . בין יתר המוצגים : טביעה של חותם מלכותי 
חתי , כלי חרס רבים , צלמיות - נשים , כלי נשק , קשקשי - שריון וכן תכשיטים . 
פרוף כוכבי מגיש בחוברת סיפור היסטורי - ארכיאולוגי מענין מאוד . צילומי 
הצבע המעולים מדגישים עוד יותר את חשיבות הממצאים . קפמאפרקבגין התצוגה המיוחדת 
והמאלפת במוזיאון ישראל על כלי איפור , בשמים ותמרוקים בכל הזמנים , מגילויים 
בחפירות ומהכתוב בתעודות ובתנ"ך , רשמה תרצה יובל רשימה ארוכה מלווה באיורים 
ברבעון " ארץ " ( גליון 31 ) . אכן ממשיך הרבעון בדרכו ומוסר מדי פעם 
על תצוגה או תערוכה מיוחדת , רשימות שהן למעשה הדרכה למבקר בתצוגה . 
