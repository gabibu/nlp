בית המשפט הגבוה לצדק הוציא אתמול צווים , המקפיאים למעשה את המשך הטיפול 
בהליכי אישור הפרויקט השנוי במחלוקת להקמתה של תחנת " קול אמריקה " בערבה . 
בכך נענה בג"ץ לעתירתן של החברה להגנת הטבע והמועצה האזורית ערבה תיכונה . 
העתירה נדונה בפני הרכב של שלושה שופטים : שלמה לוין , אליעזר גולדברג 
ויעקב מלץ . בדיון הודיעה נציגת פרקליטות המדינה , כי עד להחלטת בג"ץ לא 
יבוצעו בשטח עבודות הקשורות ב"קול אמריקה " . בצו ביניים שהוציאו השופטים 
נאסר על המועצה הארצית לתכנון ולבנייה להגיש לאישור הממשלה את תוכניות " קול 
אמריקה " . כמו כן הוציא בג"ץ צו על תנאי המורה לממשלה , למועצה הארצית 
לתכנון ולבנייה , ולמינהלת תומר הממונה על פרויקט " קול אמריקה " , להשיב 
תוך 54 ימים מדוע לא תימנע המועצה הארצית מלהגיש לממשלה את תוכנית המתאר 
להקמת " קול אמריקה " ; מדוע לא יקבע בית המשפט כי תוכנית " קול אמריקה " 
בטלה ומבוטלת ומדוע לא תימנע הממשלה מלאשר את התוכנית . בעתירה , שהוגשה 
ב8 . 8 טוענים החברה להגנת הטבע ותושבי הערבה , כי החלטת המועצה הארצית 
לאשר את תוכניות ההקמה התקבלה בהליך פסול ובלתי חוקי . לטענתם , לא נערכו 
תסקירים בנושאי השפעה על הסביבה הנדרשים לפי חוקי התיכנון והבנייה . עוד 
נטען בעתירה כי ההחלטה במועצה הארצית לאשר את הפרויקט נתקבלה תוך הפעלת לחצים 
כבדים ופסולים על חברי המועצה , שגרמו להם להצביע שלא לפי שיקול דעתם התכנוני 
והענייני . 
