חברי הכנסת דדי צוקר וחגי מירום יגישו כנראה הבוקר עתירה לבג"ץ נגד שר החינוך , 
זבולון המר , וראש עירית הרצליה , אלי לנדאו , בגין אי כיבוד פסק בג"ץ 
קודם . פסק הבג"ץ הקודם קבע כי בשנת תשנ"א ילמדו ילדי הרצליה פיתוח וילדי 
נוף - ים בחטיבות הביניים במזרח העיר , שבהן לומדים גם ילדי השכונות החלשות . 
אל עתירתם של הח"כים יצטרפו כנראה אחדים מנציגי ועד ההורים העירוני בהרצליה , 
שסירבו לחתום אתמול על מסמך פשרה שהוציאו בפגישה המר ולנדאו בשיתוף עם חלק 
מנציגי ועד ההורים . מסמך הפשרה מציע כי מעבר ילדי הרצליה פיתוח ונוף - ים 
ללימוד במזרח העיר יידחה לתשנ"ב . במסמך נאמר , כי החתומים עליו משאירים 
לשיקול דעתו של השר את ההחלטה אם לבצע שינויים בחטיבות הביניים במזרח העיר 
כבר בשנת הלימודים הקרובה . כיום , אי שילובם של ילדי הרצליה פיתוח ונוף - 
ים בחטיבות בעיר , גורמת להטלת עומס האינטגרציה בעיקר על תלמידי בית ספר 
יוחנני . מסיימי כיתות ו של בית ספר יוחנני , המתגוררים בשכונת קוטגים 
הסמוכה לשכונה החלשה ביותר בהרצליה , שביב , ילמדו עבר בשנה הקרובה בחטיבת 
הביניים של שכונת שביב , יד - התשעה . קפידבינצוקר ומרום טוענים כי " לנדאו 
צפצף על כולם " , כאשר הודיע כי לא יפעל לפי פסק בג"ץ הקודם . אתמול שלחו 
השניים מברק להמר , ובו הם מציינים כי הוא נותן יד לביזוי החלטת בית המשפט 
העליון , ומתעלם גם מהמלצותיהם הדומות של ועדת החינוך , של הכנסת ושל שלוש 
ועדות פנימיות שהוקמו במשרד החינוך . לפני שהחליט הח"כים להגיש עתירה , 
התחייב אתמול המר בפני ועד ההורים העירוני בהרצליה כי הוא יממן עבודות בנייה 
בחטיבת יד - התשעה שבשכונת שביב , וכי יוסיף משאבים לקידום הלימודים בה . 
מימון דומה הובטח גם לבית הספר היסודי הרצל שבאותה שכונה , אשר תלמידיו 
נשלחים לחטיבת הביניים יד - התשעה . החלטתו של המר לדחות את החלוקה לחטיבות 
הביניים בהרצליה לתשנ"ב מסתמכת על מסמך של חלק מחברי הוועד העירוני בהרצליה , 
שבו הם מביעים את נכונותם לדחיית התוכנית עד שיווצרו תנאים נוחים ליישומה . 
המר טען כי 61 מבין 32 חברי הוועד העירוני " הסכימו ברצון " להצעתו , 
אך הנציגים שסרבו לחתום על המסמך , אמרו על ששה מבין הנציגים שחתמו עליו 
הופעלו לחצים פוליטיים . לטענתם , הצליח סגן ראש עירית הרצליה , שהוא 
איש המפד"ל , לשכנע את ההורים לחתום על המסמך , בעזרת אחד מנציגי ועד ההורים , 
שגם הוא איש המפד"ל . הם הוסיפו כי המר לא הקשיב רק ללנדאו , אלא גם לסגנו , 
ולכן נטה לפשרה . המקורבים לפרשה אומרים כי דחיית התוכנית בשנה תעלה את 
הסיכוי כי משרד החינוך ייעתר לדרישתם של לנדאו נשל ההורים מהרצליה פיתוח 
ומנוף ים , להקים חטיבת ביניים בהרצליה פיתוח . לטענתם , " אם תוקם חטיבה 
זו , ישארו תלמידי השכונות המבוססות בחממה שלהם ויברחו מאינטגרציה , ומהצורך 
בהסעות , שהן כורח המציאות אצל שאר תלמידי חטיבות הביניים בעיר " . 
