פאריס ( מיוחד ל"הארץ " ) . על רקע " הקשחת " המדיניות הצרפתית בעימות 
עם עיראק ותגבור המערך הצבאי בגזרת המפרץ , ניסתה אמש צמרת הממשל בפאריס 
לטשטש ויכוח פנימי בממשלה ושמועות בדבר התפטרות או פיטורים אפשריים של שר 
ההגנה זאן - פייר שוונמאן . השר שוונמאן , הגורס מאז פרוץ המשבר , כי אסור 
לצרפת להיסחף אחר " להט הקרב האמריקאי - בריטי " ולקומם אל כלל העולם הערבי , 
הכחיש אמש כי בכוונתו להתפטר . שוונמאן הביע " הזדהות מוחלטת " עם המדיניות 
המוצהרת של צרפת , כפי שניסח שלשום בתקיפות מחודשת הנשיא מיטראן . שוונמאן , 
שרק לפני חודשים אחדים שיבח בפומבי את סדאם חוסיין והגדירו כ"איש חזון של 
שלום , קידמה ופיתוח " , מוצג כראש " הקבוצה הפרו - ערבית " בהנהגת מפלגת 
השלטון הסוציאליסטית . השבועון " לה קאנאר אנשיינה " גילה אתמול כי מזה 
חמש שנים נמנה השר על אגודת הידידות עיראק - צרפת , שהוא עצמו היה ממייסדיה 
בשנת 5891 . שוונמאן לא מצא לנכון להתפטר מחברותו באגודה עם מינויו לשר 
ההגנה ולא התפטר ממנה גם כאשר שוגרו ספינות מלחמה צרפתיות למפרץ . הוויכוח 
הפנימי בצמרת הממשל בין המצדדים בהזדהות חד - משמעית עם המדיניות האמריקאית - 
בריטית לבין המצדדים ב"מדיניות של ניואנסים " שתשמור על הגשרים עם העולם 
הערבי , גרמה לטלטלה במדיניות הצרפתית , ועוררה ביקורת בוואשינגטון ובלונדון . 
הצהרותיו של הנשיא מיטראן שלשום התפרשו כהכרעה בזכות ההיצמדות ל"הזדהות 
המערבית " . 
