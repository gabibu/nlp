תוניס ( ע"ץ ) . חוסיין מלך ירדן הגיע אתמול לתוניס , תחנתו השניה במאמציו 
הדיפלומטיים להביא להסדר במפרץ . קודם לכן ביקר בטריפולי . מקור בר - סמכא 
ברבת - עמון אמר כי המלך חוסיין " מחפש נוסחה ערבית ובין - לאומית " להסדר 
הסכסוך במפרץ . השלב הראשון צריך להיות הפסקת ההסלמה והפסקת המתח כדי לאפשר 
מו"ם . בשלב השני אמור להתפתח דו - שיח על בסיס נכונותה של עיראק להגיע 
להסדרים עם כוויית , תמורת נסיגת הכוחות הזרים מהמפרץ . תוניס מגנה את הפלישה 
העיראקית לכוויית , בצד גינוי מעורבות הכוחות הזרים במפרץ . היא גם שמה 
דגש על הצורך לפתור את הסכסוך במסגרת ערבית . 
