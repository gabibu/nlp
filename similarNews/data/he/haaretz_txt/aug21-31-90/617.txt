במחצית הראשונה של השנה נרשמה בישראל ירידה ניכרת בלכידת עברייני סמים לעומת 
התקופה המקבילה אשתקד . בדרגים הבכירים במשטרה נערכו באחרונה דיונים שבהם 
הועלתה הבעיה , ומפקדי יחידות ברחבי הארץ התבקשו להגביר את פעילות יחידותיהם . 
ככל הידוע , נרשמה מאז תחילת השנה ירידה גם בכמויות הסמים שנתפסו . המשטרה , 
לעומת זאת , טוענת שנרשמה עלייה בכמות ההרואין שנתפסה . הירידה בחשיפת 
עברייני הסמים מדאיגה מאוד את ראשי המשטרה לנוכח העובדה שבשנים האחרונות 
נרשמה מידי שנה עלייה קבועה במספר התיקים שנפתחו . על - פי נתונים שנאספו 
במטה הארצי , נפתחו בששת החודשים הראשונים של השנה כ002 , 2 תיקים נגד משתמשים 
בסמים לעומת 083 , 2 בתקופה המקבילה אשתקד ( ירידה של % 8 ) . נגד חשודים 
בסחר סמים נפתחו במחצית הראשונה של השנה כ003 , 1 תיקים לעומת כ0051 בתקופה 
המקבילה אשתקד ( ירידה של % 31 ) . תפיסת עברייני סמים היא פועל יוצא של 
עבודות חשיפה ומודיעין של המשטרה . הירידה בלכידת עבריינים יכולה להתפרש 
כביטוי לתפקוד לא יעיל ולא מספיק של המשטרה . זאת לנוכח העובדה , שגם במשטרה 
אין שוללים אותה , שמדי שנה מתרחב מעגל המשתמשים בסמים ועולה מספר העוסקים 
ביבוא ובסחר סמים . גורמים בכירים במשטרה מנסים להסביר את הירידה באחוז ההצלחה 
בכך שמדובר בנתונים חצי שנתיים בלבד ומציינים כי כדאי להמתין עד לסיכום הנתונים 
השנתי . לדברי הגורמים האלה , הירידה יכולה להיות גם פועל יוצא של ריתוק 
כוחות המשטרה , ובהן גם אנשי היחידות העוסקות במלחמה בסמים , למשימות שמירה 
על הסדר הציבורי וטיפול באינתיפאדה , בעיקר בירושלים ובסביבתה . עוד מסבירים , 
כי לכידת חלק מכמויות הסמים וסוחרי הסמים הגדולים נעשו השנה בחול בלבנון 
ובאירופה . הלכידות בחו"ל , שנעשו על - ידי משטרות זרות על - פי מידע שהגיע 
ממשטרת ישראל , אינן נרשמות בנתונים הסטטיסטיים של המשטרה . הגורמים מציינים 
כי באחרונה הגבירה המשטרה את פעילותה בדרום לבנון בשיתוף כוחות השיטור המקומיים . 
מנגד , טוענים גורמים במערך השטח המשטרתי , כי הירידה בלכידת עברייני סמים 
נובעת ממחסור בכוח אדם ואמצעים מתוחכמים . לדברי הגורמים , המשטרה מתקשה 
לפעול בגלל מחסור בציוד יקר וחדיש ומשום שמרבית שיטות הפעולה של המשטרה 
בכלל זה האזנות סתר , מעקבים , השתלת סוכנים סמויים וכדומה נחשפו על - 
ידי העבריינים . לטענתם , בעוד שהעבריינים משכללים את דרכי פעולתם , משתמשים 
באמצעי קשר חדישים שקשה לעקוב אחריהם , המשטרה דורכת במקום . 
