פעילותם הבין לאומית של כמה איגודים ענפיים , המסונפים להתאחדות לספורט , 
תופסק לאחר שחרגו באופן משמעותי מתקציביהם , וזאת , כשנותרו ארבעה חודשים 
לסיום הפעילות השנתית . את ההחלטה על כך קיבלה אתמול נשיאות ההתאחדות לספורט , 
שדנה בנקיטת צעדי חירום לאיזון תקציבה עד סוף השנה . הגרעון של ההתאחדות 
הוא כמיליון שקל . בדיקה שתיעשה , תקבע אילו מענפי הספורט תופסק פעילותם 
הבין לאומית . נראה שתופסק הפעילות של אלה שחרגו מהתקציב ם - 51 עד 02 אחוז . 
האיגודים שפעילותם הבין לאומית תופסק , יורשו לקיים פעילות מקומית בלבד 
ותיאסר נסיעת ספורטאים מטעמם לחו"ל . גם לא יאופשר להם לארח נבחרות וספורטאים 
מחו"ל . ועדת הכספים של ההתאחדות לספורט תדון במציאת מקורות למימון פעילותם 
המקומית של אותם ענפים . ההחלטה על השעיית הפעילות הבין לאומית , היא חלק 
משורה של החלטות שנתקבלו אתמול בנשיאות . בין היתר הוטל וטו על החתמת מאמנים 
זרים . אולם אלה שכבר פעילים כעת באיגודים שונים שחייה , התעמלות וטניס 
שולחן ימשיכו בהדרכת הנבחרות הלאומיות . ענף הכדורעף יצא נפגע מההחלטה מאחר 
שחוזהו של המאמן מריו טרייביץ לא יחודש . הנשיאות החליטה עוד , כי כל הנסיעות 
לחו"ל של הענפים השונים יזדקקו לאישורה . במקביל נקראו כל האיגודים לצמצם 
בהוצאות . נמסר , כי בכדוריד ובכדורעף הופסקה פעילות הנבחרות הלאומיות . 
איגוד הגודו החליט לקצץ בשכר המאמנים המדריכים את הנבחרות הלאומיות השונות . 
מלבד נקיטת צעדים פנימיים בנסיון להתגבר על הגרעון הכספי , פועלת ההתאחדות 
בקרב רשות הספורט במטרה שזו תגדיל את התקציב הממשלתי ובמקביל להקטין את העלויות 
הגבוהות בשימוש במתקנים של מכון וינגייט . ההתאחדות תפעל בקרב הסוכנות היהודית 
ומשרד הקליטה , כדי שאלה יעבירו תקציבים הולמים לקליטת ספורטאים עולים . 
דרישה שעלתה בעבר נשמעה גם אתמול בישיבת הנשיאות בפי נציגים שונים להפסיק 
לאלתר את ההכנות האולימפיות , אם לא יינתנו תקציבים מיוחדים לפעילות האולימפית . 
