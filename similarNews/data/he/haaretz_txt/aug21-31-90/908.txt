פעילים של קבוצות שמאל בירושלים , ביניהן שלום עכשיו , די לכיבוש , רשת 
הנשים לשלום , יש גבול ורבנים שומרי משפט הקימו התארגנות ראשונה מסוגה 
לפעילות משותפת במהלך התפרעויות של הימין בירושלים . היוזמה להתארגנות באה 
מצד שלום עכשיו , ובמסגרתה התקיימו כבר שתי פגישות היערכות . ההתארגנות 
באה על רקע האירועים בבירה בשבועות האחרונים , בהם נהרג עובר אורח ערבי , 
והותקפו אחרים , בלא התערבות ממשית של המשטרה . כוונת ההתארגנות היא להפגין 
נוכחות במקום ההתפרעות , על מנת לדרבן את המשטרה לנקוט יד תקיפה נגד הפורעים . 
כמו כן , יתעדו פעילי השמאל את האירועים , ויגישו , במקרה הצורך , תלונות 
נגד פורעים ושוטרים . התיעוד במקום , נועד להחליף את ההסתמכות על הדיווח 
בתקשורת , בעקבותיו הם מתקשים להגיש תלונות מבוססות . כוונת נציגי השמאל 
היא בעיקר להפגין נוכחות פסיווית , אך המארגנים ציינו עם זאת , שלא יעמדו 
מנגד אם יתלהטו הרוחות . צוות מצומצם המורכב מנציגים של גופי השמאל ירכז 
את הפעילות , ויעדכן , בין השאר , רשת קשר שתהיה מוכנה להפעלה במקרה הצורך . 
