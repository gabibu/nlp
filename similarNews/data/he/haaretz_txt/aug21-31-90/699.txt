הרמטכ"ל , רב אלוף דן שומרון , מעריך כי אם יתפתח עימות צבאי במפרץ לא 
תהיה ישראל מעורבת בו . שומרון אמר את הדברים בראיון לטלוויזיה הישראלית . 
הוא הוסיף כי " עיראק נמצאת היום מול הקואליציה הבין - לאומית החזקה ביותר 
זה שנים רבות , שכוללת במרכזה את המעצמה העולמית החזקה ביותר , ארה"ב , 
ואין כל מעצמה אחרת שתתמוך בה . " עיראק נמצאת במצב קשה מאוד וישראל לא 
נמצאת במצב חירום . אמנם , בניסיונותיו לפרוץ את המצור מאיים סדאם חוסיין 
על ישראל , באמרו כי היא אויב משותף למדינות ערב כולן ובהפיצו שקרים על 
כך שהחדרנו כביכול טייסים מוסווים לכוחות האמריקאיים , אך צריך לזכור כי 
עיראק היא שנמצאת בסכנה " , אמר שומרון . בתשובה לשאלה האם בגלל מצוקתו של 
סדאם חוסיין הוא עלול לממש את האופציה הכימית , אמר הרמטכ"ל כי " יש היגיון 
בעירוב ישראל , כדי לשמוט את הלגיטימציה של הברית הבין - לאומית נגד עיראק , 
אך יש להבין כי יכולת טכנית עדיין איננה מחייבת שימוש בנשק לא קונוונציונאלי . 
אנו נלחמנו נגד שתי מדינות ערביות במלחמת יום כיפור ולשתיהן היה נשק כימי , 
אך אף אחת מהן לא העזה להשתמש בו . במלחמה היו מצבים קשים מאוד , אך גם 
אז לא חולקו מסכות אב"ך " . קפידבינבהתייחסו להחלטה שלא לחלק מסכות גז לתושבי 
ישראל אמר הרמטכ"ל , כי " ההסתברות שסדאם חוסיין יעז להפעיל נשק כימי נמוכה . 
הוא יודע שמדינת ישראל היא המדינה החזקה ביותר במזרח התיכון , ובמצב בו 
הוא נלחם מול קואליציה בין - לאומית , לא סביר כי יפתח בחזית נוספת מול 
ישראל . אולם אנו לוקחים ברצינות כל אפשרות , גם אם ההסתברות נמוכה " , 
אמר שומרון . הרמטכ"ל הוסיף כי הוא " שמח שעיראק הסתבכה במהלך , שאולי 
היו לו הצלחות טאקטיות מידיות , אולם הוא התברר כטעות אסטרטגית גדולה . 
אנו נמצאים כבר שנים בטווח טילי מדינות ערב , אך איננו במצב חירום , כיוון 
שההסתברות להפעלתם היא נמוכה . יש לנו יכולת הרתעה טובה מול עיראק וערכות 
ההגנה האישיות מוכנות במחסנים . " לציבור יש שכל ישר והוא מבין שלהחלטה 
על חלוקת ערכות אב"ך יש השלכות כלפי פנים וכלפי חוץ . אני מבקש מהציבור 
הישראלי להשאיר את האחריות לנושא לדרג המחליט " , אמר הרמטכ"ל . הוא הוסיף , 
כי גם אם תקבל ישראל החלטה על חלוקת מסכות לאוכלוסייה , אין זה אומר כי 
היא נמצאת במצב חירום . 
