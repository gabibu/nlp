( ע ) . " אין זה מוצדק לחלק כבר עתה ערכות - מגן נגד התקפה כימית . 
הציוד מפוזר במאות נקודות חלוקה ברחבי הארץ , ויש תוכניות מפורטות לפעולה 
בעת הצורך " כך נאמר בתצהיר תשובת פרקליטות המדינה , שהוגש אתמול לבית 
המשפט העליון , לקראת הדיון בבג"ץ בעתירתו של עורך הדין דני ארנסט נגד שר 
הביטחון , משה ארנס . בעתירתו מבקש עו"ד ארנסט לחלק לאלתר ציוד מגן נגד 
לוחמה כימית לאוכלוסיה , או לחליפין , לקיים הדרכה בנושא . בתצהיר התשובה 
כותבת הפרקליטות , כי על - פי הערכת הדרג המדיני וגורמי המודיעין , אין 
לספק את הציוד לאוכלוסיה , משום שצה שומר היטב על תקינות המסיכות , וכן 
יש יתרונות רבים בחלוקתם המרוכזת . בנוגע לבקשת העותר להתיר ייבוא מסכות 
גז מחו"ל , השיבה הפרקליטות כי אין מגבלה חוקית לכך , אולם גורמי הביטחון 
אינם ממליצים לרכוש מסיכות גז באופן פרטי , משום שלא ברור אם יענו על הדרישות 
ואמצעי הבטיחות המתאימים . הפרקליטות טוענת עוד , כי אין להוציא מכלל אפשרות 
שחלוקת ערכות המגן תגרום להסלמה במצב ולפירוש מוטעה . לטענתה , מדובר בנושא 
ביטחוני ממדרגה ראשונה , ועו"ד ארסט הגיש עתירה לבג"ץ , בלי שטרח לפנות 
קודם לכן לשר הבטחון , כנדרש בחוק . העתירה תידון בבג"ץ מחר בפני הרכב של 
שלושה שופטים . 
