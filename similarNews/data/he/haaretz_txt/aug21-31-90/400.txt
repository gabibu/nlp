( ע"ץ וע"ר ) . בריה"ם ניהלה אתמול מגעים דיפלומטיים רבים עם נציגים של 
מדינות ערביות ושל ארה"ב , כדי לנסות למצוא " פתרון באמצעות משא ומתן למשבר 
במפרץ הפרסי , וקראה להימנע מכל " שימוש חפוז בכוח , העלול להוביל לקטסטרופה 
צבאית " . דובר משרד החוץ הסובייטי , יורי גרמיצקיך , אמר במסיבת עיתונאים , 
כי מוסקווה סבורה שעדיין לא מוצו כל האפשרויות הדיפלומטיות , כדי לשים 
קץ למשבר . למרות הביקורת שמתח הדובר על ה"חיפזון " בנקיטת פעולות מסויימות 
של פיקוח ימי באזור המפרץ , הוא נמנע מלבקר את ארה"ב , בציינו כי האחריות 
רובצת בעיקר על עיראק . " אין אנו אומרים אם ארה"ב צדקה או לא צדקה " , 
הכריז . הוא הוסיף כי בריה"ם אינה מתכוונת לנתק את כל קשריה עם עיראק , 
מאחר שאי - אפשר לנתק קשרים אלה במלואם . זמן קצר לפני מסיבת העיתונאים 
נועד סגן שר החוץ הסובייטי , אלכסנדר בלונוגוב , עם שגריר ארה"ב , כדי 
להעביר לו מסר חדש מאת שר החוץ שווארדנאדזה עבור מזכיר המדינה האמריקאי , 
גיימס בייקר . חוסיין מלך ירדן נועד אתמול ברבת עמון עם שליח סובייטי , 
השגריר הנודד , מיכאיל סיטנקו . בשיחתם סקרו השניים את ההתפתחויות באזור 
המפרץ . סיטנקו כבר ביקר במצרים , ועומד לבקר גם בתימן ובעיראק . 
