שר הביטחון , משה ארנס , אמר כי למיטב ידיעתו והבנתו אין לעיראק יכולת 
להרכיב פצצות גרעיניות תוך שבועות ספורים , כפי שפורסם ביום ששי בעיתון 
" דיילי מייל " . הערכה דומה מסרו גם מקורות צבאיים בכירים . לדעתם הידיעה 
ספקולטיווית וחסרת בסיס עובדתי מוצק . יועץ ראש הממשלה לתקשורת , אבי פזנר , 
אמר כי הידיעה " תמוהה " . ה"דיילי מייל " הסתמך על מומחי גרעין אמריקאים . 
אחד מהם , מייקל אייזנשטאט ממכון מחקר לענייני המזרח התיכון , אמר כי 
עיראק זקוקה לשבועיים לייצור שתי פצצות גרעיניות פשוטות מ5 . 21 ק"ג אורניום 
מועשר , אותם הצילה מהריסות הכור הגרעיני שנחרב בהפצצה ב1891 . פצצות אלה 
יהיו בעלות עוצמה נמוכה , אך יוכלו לגרום זיהום רדיואקטיווי . גורמי צבא 
בכירים בישראל אמרו כי ידוע זה מכבר על הימצאות האורניום המועשר בידי העיראקים , 
אך קשייהם בייצור הפצצה אינם בתחום זה דווקא . קפידבינישראל עוקבת בערנות 
רבה אחר ניסיונותיו של סדאם חוסיין לייצר פצצה גרעינית . לפי ההערכות המקובלות 
על גורמים מוסמכים , תגיע עיראק לכושר גרעיני תוך חמש עד עשר שנים . בתוכנית 
הגרעין העיראקית מעורבים מדענים ממדינות המערב . חלקם פועל בהסכמה בשתיקה 
מצד ממשלותיהם . מעריכים כי אם תפרוץ מלחמה במפרץ יהיו מתקני הגרעין של עיראק 
במיקום גבוה ברשימת יעדי התקיפה של ארה"ב . מומחים בישראל אומרים כי תהיה 
זו הזדמנות בלתי - חוזרת לעכב , ואולי אף להפסיק , את פרויקט הגרעין העיראקי . 
מבחינת ישראל , יהיה יתרון גדול אם האמריקאים יעשו את המלאכה . אם לא יושמדו 
מתקני הגרעין בעיראק , אמרו המומחים הישראלים , לא ניתן יהיה עוד ככל הנראה 
לעצור את התוכנית ותוך שנים מספר יהיה המזרח התיכון לאזור גרעיני . על רקע 
התנהגותו ופעולותיו של סדאם חוסיין , עלול כוח גרעיני בשליטתו להיות גורם 
סחיטה ראשון במעלה , שיביא לשינוי מוחלט בכללי המשחק בין ישראל לעולם הערבי 
ובתוך העולם הערבי עצמו . 
