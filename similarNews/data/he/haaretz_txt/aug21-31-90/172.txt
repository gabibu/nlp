" לונדון ( עסט"א ) . משטרת לונדון רבתי הביעה דאגה מהעלייה התלולה שחלה 
באחרונה בתקריות אנטישמיות בעיר ומסביב לה . אחת התקריות החמורות ביותר היתה 
חילול בית העלמין של וילסדן , שם צויירו צלבי קרס שחורים על 52 מצבות ומצבות 
אחרות הופלו . ימים ספורים לאחר מכן צוירו צלבי קרס על בית הכנסת הסמוך בדוליס 
היל ועל לוח זיכרון לשואה . בראשית החודש היתה תקרית דומה בבית העלמין בלאקלי 
במנצסטר . פקד ריצרד מונק מסר במסיבת עיתונאים כי הוא מודאג במיוחד מן הפגיעות 
באתרים יהודיים , משום שבחודשים האחרונים עלה מספרן ל72 . 
