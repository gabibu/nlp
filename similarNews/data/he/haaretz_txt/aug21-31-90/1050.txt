שר הביטחון משה ארנס ביקר אתמול בבסיס חיל האוויר במרכז הארץ . לאחר שקיבל 
סקירות אמר ארנס : " אני מצטער שאזרחי ישראל לא יכולים לראות את העוצמה 
הגדולה אשר עומדת על הגנת המדינה . אני מקווה שלא יהיה צורך , אבל ודאי 
שאנחנו יכולים לקלוט עוד מערכות ועוד נשק " . לגבי הצורך ברכישת מערכות מסויימות 
כגון טילי הפטריוט , אמר השר : " הצגנו בפני האמריקאים , לפני למעלה 
מחודש , רשימה של דברים החשובים לנו ודחופים עבורנו . אני חושב שהדחיפות 
הזאת היום יותר ברורה בוואשינגטון מאשר היתה לפני למעלה מחודש " . בהתייחסו 
למשבר במפרץ הפרסי אמר ארנס : " אני מציע שלא להתמקד בנושא הזה של מסיכות 
אב"ך . מי שצריך לחשוש , מי שנמצא בצרה ומי שנמצא במתח הוא סדאם חוסיין 
ועיראק " . שר הביטחון מקווה כי המצור הגדול שהוטל על עיראק , והעובדה שכל 
העולם יצא נגד סדאם חוסיין יביאו לכך שהוא ייכנע ולאחר כניעתו יוסר האיום 
העיראקי . ארנס אמר עוד כי האיומים האחרונים צריכים לעורר את המודעות האמריקאית 
לצרכיה הצבאיים של ישראל , ו"אני מקווה שהם ייענו בחיוב לכמה בקשות שהצגנו 
להם " . בהתייחסו למשמעות של הרחקת הכוחות העיראקיים מהגבול הסעודי , אמר 
השר : " אני לא הייתי רוצה לנחש , אבל אני חושב שברור לכל אחד שסדאם חוסיין 
בצרה . יכול להיות שהוא מתחיל להבין מה גדולה הצרה שבה הוא נמצא " . 
