בתוך פחות משבוע מאז פורסם , ירד דו"ח נתניהו מסדר היום של הדיון הציבורי , 
והחשש הוא כי הדבר מסמל את גורלו בעתיד . אמנם הימים אינם כתיקונם , ודאגות 
קשות ומיידיות מעיקות על הציבור , אך מערכת הבריאות החולה מיררה את חייו 
במשך קרוב לעשור שנים , אולי יותר מכל נושא אחר , ואם לא תחול בה תמורה 
יסודית , תוסיף לעשות כן גם בשנות ה0002 . דו"ח ועדת נתניהו ראוי לדיון 
מעמיק ואחרי כן לביצוע . אולם הדו"ח עלול להצטרף לשורה של דו"חות חשובים 
אחרים , המעלים במידה זו או אחרת אבק על המדף שיוחד להם . שוכנים שם אחר 
כבוד דו"ח בייסקי על מערכת הבנקאות , דו"ח ששינסקי בענייני מס הכנסה , 
דו"ח קוברסקי על המבנה והתפקוד של המינהל הציבורי ודו"ח זוסמן לבחינת מערכת 
השכר הציבורי . פה - ושם היה ביצוע חלקי של אחת ההמלצות או יותר ( מצבו 
של דו"ח בייסקי שפר יחסית ) , ופעם בפעם ניגש מישהו מלא כוונות טובות למדף , 
ניער את האבק מאחד הדו"חות , אבל התוצאות זעומות . באופן כללי אפשר לומר 
שהדוחו"ת הללו , ברובם , מקוטלגים במדור הדו " חות הגנוזים , וכי זה יהיה 
גם גורלו של דו"ח נתניהו . העובדה שדו"חות שהוכנו בידי ועדות מומחים אובייקטיוויות , 
והעוסקים בעניינים ציבוריים חיוניים , נגנזים לכל צורך מעשי צריכה לעורר 
דאגה עמוקה . המחדל מזיק לא רק כשלעצמו . משמעותו היא שמערכות חיוניות 
מוסיפות לתפקד באופן לקוי . הוא מסמל גם את אובדן כושר השליטה של הממשל : 
ישראל מוכיחה שהיא מדינה החסרה יכולת לחולל רפורמות חיוניות בהיקף גדול . 
ראוי לשים לב לחלקם של ההסתדרות והאיגודים המקצועיים בבלימת תהליכי רפורמה . 
המכשול העיקרי בביצוע שלושה מהדו"חות נעוץ בהתנגדותם החריפה של גורמים אלה : 
דו"ח ששינסקי , שאחדות מהמלצותיו ולא הכואבות ביותר בוצעו באחרונה במסגרת 
המיני - רפורמה , לאחר שרוככו ונמהלו בשל התנגדות זו ; דו"ח זוסמן , שההסתדרות 
אמנם תומכת בו במלים , אך בו בזמן נותנת יד לאיגודים המקצועיים המבקשים 
לעכב , אם לא למנוע כליל , את ביצועו ; ובאחרונה דו"ח נתניהו . להסתדרות 
יכולת ניכרת לבלום או לפחות לשבש את ביצוע דו"ח נתניהו . גם אם לא תצליח 
לארגן רוב חוסם להעברת החקיקה הדרושה בכנסת , תוכל להציב נגדו למעלה מ02 
אלף עובדי קופת החולים שלה . בשעת הצורך , ביכולתה גם להשבית את שירותי 
הקופה לציבור . אין דבר פשוט מזה : כל מה שדרוש הוא להימנע מתשלום משכורות 
בתחילת החודש בנימוק הבדוק " הממשלה לא העבירה תקציבים " . הוועדה שמונתה 
לייעץ לשר הבריאות בעניין יישום הדו"ח , בראשות יורם ארידור , תזהה בקרוב 
את הקשיים . אם ייעשה , על אף הכל , ניסיון לבצע את ההמלצות , צפויה 
לתומכי הרפורמה מלחמת התשה ממושכת עם ההסתדרות וקופת חולים , שאת תוצאותיה 
קשה לחזות . נראה שרק לאחר שקופת חולים תגיע למצבו של קונצרן כור , אפשר 
יהיה להבטיח את ביצוען של הרפורמות הדרושות . 
