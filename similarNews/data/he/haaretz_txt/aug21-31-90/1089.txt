קופות הגמל בודקות לאחרונה את האפשרות להכנס להשקעה בדירות להשכרה למגורים . 
בעבר הלא רחוק בדקו הקופות את האפשרות להכנס להשקעה בתחום הנדל"ן המסחרי , 
אולם לאחר בדיקה ויתרו על הרעיון . יו"ר דירקטוריון " גמולות " המנהלת 
את קופות הגמל של בנק הפועלים , יהודה דרורי , אומר שעל - מנת שרעיונות 
אלה יצאו אל הפועל דרושים שני תנאים מוקדמים . הראשון פתרון בעיית המיסוי 
על שכר הדירה , שכן קופות הגמל רואות בדירות להשכרה השקעה ולא עיסוק , 
ולכן אין טעם במיסויהתנאי השני הוא מנגנון להקטנת הסיכונים למשקיע , על - 
ידי מעורבות מסויימת של הממשלה ושל הבנקים בשוק . הבנקים המסחריים ימשיכו 
לממן את הבנייה , שכן להם מומחיות בתחום זה , ובגמר הבנייה תעבור הבעלות 
לידי קופות הגמל הבנקאיות , שישכירו את הדירות למגורים . בנוסף לכך , אומר 
דרורי , דרושה חברת אחזקה ושירותים לבניינים , על - מנת שיהיה ניתן למכור 
את הדירות לאחר תקופה מסויימת במצב טוב . דרורי מציע שיתוף פעולה בין קופות 
הגמל לבין חברות הבנייה הקבלניות . לפי אחת ההצעות ישתתפו הקבלנים בפרויקטים 
על - ידי השארת הרווח הקבלני בפרויקט . ההצעות אינן מגובשות עדין ונערכים 
מגעים עם משרד האוצר , על - מנת לבחון אותן . בכך תסלל דרך לבנייה להשכרה 
למגורים ללא מעורבות ממשלתית משמעותית ויימצא אפיק נוסף להשקעה של קופות 
הגמל , כנהוג בארצות רבות בעולם . 
