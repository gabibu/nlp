טורקי , שבמסגרתו השלימה ספינת המחקר " שקמונה " של החברה לחקר ימים ואגמים 
את ההפלגה הארוכה והאינטנסיבית ביותר שנערכה אי - פעם על - ידי ספינת - מחקר 
ישראלית בים התיכון , הגיע לסיומו בשבוע שעבר . במשך 22 ימי הפלגה ערך צוות 
של פיסיקאים , כימאים וביולוגים ימיים מדידות של תכונות מי הים ב901 תחנות 
דיגום , שכיסו את כל החלק הדרומי של האגם הלבנטיני בים התיכון , עד לאזור 
כרתים . המדידות התבצעו מפני הים ועד לקרקעיתו , בעומקים של עד שלושה ק"ם . 
כמו כן התבצעו ב"שקמונה " ניסיונות ביולוגיים שנועדו להעריך את פוריות 
הים . בו - זמנית , ובתיאום עם " שקמונה " , ערכה ספינת המחקר הטורקית 
" בילים " הפלגה דומה בחלק הצפוני של האגם הלבנטיני . ההפלגה המתואמת של 
שתי הספינות היתה השנייה המתבצעת במסגרת הסכם לשיתוף - פעולה למחקר מזרח 
הים התיכון שנחתם אשתקד בין החברה לחקר ימים ואגמים לבין המכון למחקר ימי 
של אוניברסיטת המזרח התיכון בטורקיה ואוניברסיטת הארווארד בארה"ב . הפלגה 
נוספת מתוכננת בחורף . הנתונים משלוש ההפלגות יאפשרו לראשונה לערוך אטלס 
אוקיאנוגראפי מפורט של תכונות המים ושל זרמי הים במזרח הים התיכון ויסייעו 
להבנת התהליכים הביולוגיים הפועלים בו . למחקרים המבוססים על נתוני ההפלגות 
יש חשיבות רבה לצורך תכנון שימושים שונים בים , דוגמת דיג וסילוק פסולת . 
בנוסף , הנתונים הרב - שנתיים של הים התיכון מהווים בסיס מידע חיוני למעקב 
אחר שינויים סביבתיים אפשריים הנובעים מהתערבות האדם בטבע , כגון שינויים 
העלולים להיגרם מאפקט החממה . 
