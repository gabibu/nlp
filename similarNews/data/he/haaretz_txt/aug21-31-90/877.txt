רבת - עמון ( ע"ם ) . מנכ"ל רשות הנמלים הירדני , המהנדס עאוד אל - תל , 
אמר ל"סאות א - שעב " , כי התנועה בנמל עקבה מתנהלת באופן רגיל . האניות 
הבאות והיוצאות פורקות את מטען הסחורות שלהן כרגיל ובמועדים הקבועים . אל - 
תל הוסיף ואמר כי בנמל נמצאות 8 אניות מנתינויות שונות הפורקות את מטען הסחורות 
שלהן לשוק הירדני . במהלך הימים הבאים מצפים להגעתן של 11 אניות לנמל . 
בתשובה לשאלה בנושא הטרדות של היוצאים המצריים אמר אל - תל , כי נמל עקבה 
מגיש את כל השירותים וההקלות ההכרחיים לאלה העוזבים אל מדינתם בדרך עקבה - 
נואיבה או עקבה - סואץ . בהגשת מנת המזון , המים והטיפול הרפואי לאחים 
הערבים . הוקמו 3 מרכזים לטיפול רפואי בעיר עקבה לבדה , והם מגישים את 
שירותיהם 42 שעות ביממה . לא אירע מקרה של מוות , היו מקרי מחלה קלים מאוד 
והם טופלו מייד , לדבריו . קהיר ( מיוחד ל"הארץ " ) . נוסעים שהגיעו אתמול 
מירדן , מסרו על צעדי ביטחון מוגברים שננקטו ברבת - עמון ובערים ראשיות 
אחרות , במקביל לצאתו של המלך חוסיין לביקורים במדינות המאגרב . לדבריהם , 
גברו עתה החששות מזעזועים פנימיים בירדן בשל הפיחות ההולך וגובר באפשרויות 
מציאת פתרון מדיני מהיר למשבר במפרץ . חששות אלה באים לביטוי בגל הגואה של 
משיכות כספים ופקדונות מצד הירדנים . חוגים פיננסיים בלונדון דיווחו אתמול 
על מחסור במטבעות חוץ בבנקים הירדניים , לא רק כתוצאה מהמשיכות אלא גם בשל 
היעדר העברות כספיות מסעודיה ומדינות המפרץ לרבות מצד העובדים הירדניים שם . 
הבנק המרכזי הירדני פנה אתמול לבנקים באירופה בעניין זה . 
