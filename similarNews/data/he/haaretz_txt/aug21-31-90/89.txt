לוס אנגלס ( מיוחד ל"הארץ " ) . שתי תפניות בסיסיות , שהתחוללו במהלך 
84 השעות האחרונות , מקרבות את ממשל בוש , בין מרצון ובין מאונס , לעבר 
פעולה צבאית נגד משטרו של סדאם חוסיין כך העריכה אתמול כתבת בכירה של ה"לוס 
אנגלס טיימס " , רובין רייט , המסתמכת על דעות בחוגי הממשל האמריקאי . " בממשל 
ובקרבתו מהמרים על מלחמה " , כתבה רייט . לדעתה , מעצבי המדיניות האמריקאית 
הבינו , כי " נגזר עליהם לא רק להגן על סעודיה ולהביא לנסיגה עיראקית מכוויית , 
אלא גם להתמודד עם מצוקתם של אלפי אמריקאים וזרים אחרים , הלכודים בשתי 
המדינות " . לדבריה , לא יוכל ממשל בוש לטפל זמן ממושך במשבר חדש של בני 
ערובה . עוד כתבה רייט , כי כמה מהערכותיו המקוריות של הממשל על תוצאות 
פריסת הכוחות התבררו כמוטעות : האהדה הפוליטית כלפי סדאם חוסיין ברוב מדינות 
העולם הערבי גברה ולא פחתה , מחירי הנפט עלו ולא התייצבו , שערי המניות 
בשוק האמריקאי נפלו , וגברה ההכרה כי תוצאות החרם הכלכלי על עיראק יבואו 
לידי ביטוי בעוד כמה חודשים , ולא בעוד כמה שבועות . כתוצאה מטעויות אלה 
יתקשה בוש לבצע את האסטרטגיה המקורית שלו , שעיקרה בלימה צבאית וחרם כלכלי . 
בכתבה מוצטטת מומחית למזרח התיכון במכון ברוקינגס , גודית קיפר , הטוענת 
כי " ברור לגמרי שהממשל מתכונן למלחמה . " אינני חושבת שבוש רוצה את זה , 
אבל הממשל מבין שאינו יכול להמתין עתה ללחץ כלכלי על עיראק . אנו נוקטים 
עתה במדיניות תקיפה , שכן למרבה הצער האופציה הצבאית היא האופציה היחידה 
שנותרה לנו " . לדעת המומחים המצוטטים בכתבה , יחל העימות הגלוי בפרובוקציה 
אמריקאית שתצדיק פעולה צבאית מתוכננת מראש . אחד המומחים אמר כי " את מקום 
הביטחון בניצחונה של ארה"ב בעימות ממושך , תפסה ההרגשה שהזמן פועל לטובת 
סדאם " . רייט מעריכה כי " בעת שהכוחות האמריקאים יסיימו את פריסתם בעוד 
01 ימים , יגדל מספר התקריות שיאיצו את פריצת הקרבות . " למרות שזה מאד 
לא רצוי נראה שהמלחמה בלתי נמנעת " , קונן אחד המומחים . 
