( ע ) . ואלרי בורקיש , בן 22 , עולה מרוסיה , הואשם אתמול בבית המשפט 
המחוזי בתל - אביב , בדקירת חמותו בבטנה , על רקע של סכסוכים , אשר נבעו 
מרצונו לחזור לבריה"ם . בכתב האישום נטען , כי לפני כמה חודשים הגיעו הנאשם , 
אשתו וחמותו לארץ מבריה"ם . סמוך למועד בואם , החלו מעשי אלימות ואיומים 
מצד הנאשם על חמותו ואשתו . הוא ביקש לחזור לבריה"ם בשל קשיי קליטה בארץ . 
בביתם ברמת גן , איים ואלרי בורקיש כמה פעמים , כי ירצח את חמותו בסכין . 
באחת ההזדמנויות נמלטו חמותו ואשתו מן הבית למשך כמה ימים , בגלל פחדם 
מן הנאשם ומאיומיו . בצהרי ה09 . 8 . 9 התנפל הנאשם על חמותו ודקר אותה בבטנה 
בסכין מטבח . הוא גרם לה חתך עמוק בבטן ופגיעה קשה באברים הפנימיים . האשה 
אושפזה בבית החולים במצב קריטי ועברה ניתוח . היא עדיין מאושפזת במצב קשה 
בבית החולים . לכתב האישום צירפה התביעה בקשה לעצור את הנאשם עד תום ההליכים . 
בבקשה נטען , כי מדובר באדם מסוכן , וקיים חשש רב , כי אם ישוחרר ינסה 
לפגוע בבני משפחתו . בית המשפט דחה את הדיון בבקשה , עד למינוי סניגור לנאשם . 
השופט המליץ למנות סניגור דובר רוסית . 
