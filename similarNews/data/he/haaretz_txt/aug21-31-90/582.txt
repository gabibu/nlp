( ע ) . פרקליטות מחוז ירושלים הגישה אתמול לבית המשפט המחוזי כתב אישום 
נגד רחל כחלון על חלקה ביידוי האבנים שגרמו למותו של עזאת חלחלה מסילואן 
בהתפרעויות בדרך חברון ביום הלוויתם של הנערים רונן קרמני וליאור טובול . 
כתב האישום מייחס לכחלון שלושה אישומים על זריקת אבנים . באישום הראשון 
טוען עורך דין ערן שנדר , סגן בכיר לפרקליט מחוז ירושלים , כי בשישי באוגוסט 
זרקה כחלון אבנים על מכוניות שנסעו בדרך חברון מתוך כוונה לפגוע במכוניות 
ובנוסעיהן הערבים . באישום השני מיוחסת לה עבירה דומה שבוצעה למחרת , בעת 
הלוויתם של שני הנערים . באישום השלישי נאמר כי באותו ביום בשעה 03 : 51 
קראה כחלון לחבורת נערים שהיו באזור להגיע לדרך חברון באזור צומת פיל בוקס 
על מנת להפגין . הנאשמת ושאר המתקהלים זרקו אבנים על מכוניות ערביות . 
אחת האבנים פגעה במכונית פולקסווגן דבל קבינה שהיתה נהוגה בידי עזאת חלחלה 
שנסע ברכב יחד עם אשתו וילדיו הקטנים . האבן ניפצה את שמשתו הקידמית של 
הרכב ופגעה בראשו של חלחלה . כתוצאה מפגיעת האבן בראשו , נאמר בכתב האישום , 
נגרמה למנוח פגיעה מוחית קשה שגרמה למותו . באותו ארוע נפצעה גם אשתו של 
חלחלה שישבה לצידו . בכל שלושת האישומים מואשמת כחלון בסיכון חיי אדם במזיד 
בנתיב תחבורה . בבקשת המעצר הראשונה שהוגשה לפני כשבוע לבית משפט השלום 
הוחשדה כחלון בהריגה , סעיף חמור הרבה יותר . הפרקליטות נסוגה מהכוונה 
להאשים את כחלון בהריגה בשל החשש שלא ניתן יהיה להוכיח שהיא זו שהשליכה את 
האבן שהביאה בסופו של דבר למותו של חלחלה . יחד עם כתב האישום הגישה הפרקליטות 
בקשה למעצר עד תום ההליכים . בבקשה נטען כי לפרקליטות ראיות מוצקות להוכחת 
העבירות המיוחסות לכחלון . כמו כן נאמר בבקשה כי לכחלון הרשעות קודמות , 
על עבירות רכוש ואלימות ויש גם חשש שאם תשוחרר היא תשפיע על עדים . הדיון 
בבקשה יתקיים היום . 
