מבקרי קולנוע אמריקאים טענו כי שתי דמויות בסרטו החדש של ספייק לי " ם בטר 
בלוז " תוארו " בסגנון הישן והמסוכן של סטריאוטיף אנטישמי " וכי הן " קריקטורות 
לא פחות מנוולות משיילוק " . מבקר הקולנוע של הניו - יורק טיימס שאל , " מה 
חלף במוחו של לי בעת שהמציא את בעלי המועדון היהודים ? מטח הביקורת המהיר 
הזה לא בילבל את לי . הוא איפשר לו להתמקם פעם נוספת במרכזה של סופת יחסי 
ציבור . באמצע השבוע שעבר , הסביר לי למבקריו , מעל עמוד המאמרים של הניו - 
יורק טיימס , מה חולף במוחו כעת . " בגלל מו וגוש פלאטבוש " , התלונן 
לי , " שזמן המסך שלהם הוא פחות מ01 דקות , האשימו אותי כמה מבקרים באנטישמיות 
( . . . ) זה פשוט לא נכון . אני לא גזען . אני לא אנטישמי ( . 
. . ) זהו מוסר כפול . אני רוצה שמישהו יסביר לי למה אסור לי לתאר שני 
בעלי מועדון , שהם במקרה יהודים , המנצלים את נגני הגז השחורים העובדים 
עבורם . נכון , לא כל בעלי המועדונים היהודים הם כאלה , אבל השניים האלה 
כן " . מכאן יצא ספייק לי למתקפה . הוא האשים את הוליווד בגילויי גזענות . 
הוא קרא להשוות את 01 דקות המסך של מו וגוש פלאטבוש ל001 שנות הקולנוע הגזעני 
בהוליווד . כיצד זה , תבע לי , לא כתבו מבקריו על הנושא הזה ? מדוע לא 
כתבו על סרטו ה"קלאסי " של דייוויד גריפית , לידתה של אומה " , ששילהב 
גזענים לבנים לעשות לינץ בשחורים ? מה בדבר כל השחורים משרכי הרגליים שאיכלסו 
את סרטיו של דיסני ? אף מלה . אף ציוץ . לי האשים גם את מבקרי הקולנוע 
הלבנים כי ניבאו מהומות בהקרנת סרט אחר שלו , " עשה את הדבר הנכון " , 
ושיכנעו מיליוני צופים לבנים להדיר את רגליהם מבתי הקולנוע . " כעת , 
כשקולנוענים שחורים צעירים מתחילים להתקדם בתעשיית הקולנוע " , כתב לי , 
" עושים פתאום עניין מסטריאוטיפים . ממתי הנושא כל כך חשוב ? ברגע ששחורים 
מתחילים להשתמש במעט הכוח , בהשפעה המועטת ובחשיפה המוגבלת שבידיהם , זה 
הופך לבעיה . אין אפילו קולנוען אחד באמריקה שסרטיו עוברים בחינה יותר מדוקדקת 
מאלה שלי . מבקרי סרטים , עיתונאים , מדעני חברה ופוליטיקאים , שוקלים 
כל מלה , כל דימוי , כל צילום בסרטי , במיקרוסקופים רבי עוצמה " . את מצבו 
העדין סיכם לי כך : " אם המבקרים אומרים לי ( . . . ) שכל היהודים 
שאני כותב עליהם חייבים להיות אזרחים למופת ואף אחד מהם אינו יכול להיות 
נבל , רמאי , או נוכל , וששום יהודי לא ניצל מעודו את האמנים השחורים 
בכל תולדות תעשיית הבידור , זה לא מציאותי ולא הוגן " . הסופר והתסריטאי 
היהודי סטיב שאגן הגיב על אותה רשימה בראיון טלפוני : " ספייק לי תמיד 
דואג לעורר סביבו מחלוקת . הוא גאון ביחסי ציבור . זוכרים אותו בגלל המחלוקות , 
לא בגלל הסרטים הבינוניים שהוא מביים . הוא הפחיד את המבקרים הלבנים . 
הם חוששים שאם לא יגידו שהוא מבריק , יאשימו אותם בגילויי גזענות . הוא 
לא מבריק . הוא מגוחך . כשרון בינוני הפך פתאום לכוכב . הוא טוען שהוליווד 
מלאה סטריאוטיפים . ומה בדבר כל הסרטים שהופקו על גזענות בדרום אפריקה ? 
או על גזענות בדרום ארה"ב ? או על גזענות בניו - יורק ? הופיעו בהם דמויות 
שחורות גאות מאוד . ומה בדבר כל הסרטים השחורים המתייחסים לכל אישה לבנה 
כאילו היא זונה , ודואגים לפוצץ בגסות את כל הגברים הלבנים ? מוסר כפול ? 
סוכן העיתונות שלו בטח יעץ לו להשתמש במונח הטעון הזה . ספייק לי הוא איש 
עסקים פיקח . כשאתה תוקף את היהודים אתה מחוסן . היהודים מתעצבנים ומגיבים 
ומעניקים לך חשיפה רבה . איך תוכל להשיג חשיפת שיא כזאת בכלי התקשורת בלי 
זה ? תאלץ לביים סרט טוב " . 
