מה הצטבר כאן בשרשרת המסובכת של תגובות הנפש הישראלית על המצב . חשוב לעשות 
את זה , הדבר מומלץ בעיקר לפוליטיקאים , כי קורים אצלנו בימים אלה דברים 
עמוקים , מעין ריאקציה רבת - עוצמה בכימיה שבין הישראלים לסביבתם . היא 
עשויה להביא לפיצוץ מהסוג שהיה בארץ רק שלוש פעמים , לפי הספירה שלי . שלוש 
פעמים מאז קום המדינה נקלענו למצב דומה של חרדה ולהרכב התחושות שנובע ממנה . 
התהליך נמצא עדיין בעיצומו . עוד אפשר אולי לעשות משהו . כאשר תופנם התחושה 
לגמרי ותתקבע , יגדל השד שמתרוצץ עכשיו בתודעה הלאומית . אי אפשר להרוג 
אותו , אך מוטב לטפל בו כשהוא קטן ; אחר כך יהיה מאוחר מדי . כל התפניות 
החשובות מאז קום המדינה היו תוצאה ממצב דומה של חרדה חזקה מפני השמדה , 
או אסון גדול . בששת הימים , 22 שנה בלבד אחרי סוף מלחמת העולם , ו81 
אחרי מלחמת השחרור , נוצר בראשונה איום אמיתי עליה . הניצחון העמיק את 
שליטתה של תנועת העבודה , אך לא פחות מזה הוא חולל כאן תמורה באורח החיים 
ובמנטליות , מעין התפרקות נהנתנית של פחד החידלון . השאננות הבוטחת של 
העשור הבא היתה מהדחפורים שכרו את קברו של המשטר . האיש שאותו הזעיקו למשרד 
הביטחון " נשות וינדזור העליזות " , על גלי חרדה גועשים של 76 , בא במרוצה 
ימים אחדים אחרי פרוץ מלחמת יום כיפור לבשר את סכנת " חורבן הבית השלישי " . 
האמירה הזאת של דיין נותרה בעיני כאחד הסמלים המרכזיים של אותו אי - שקט 
נורא שאינו מרפה מהישראלים אף פעם , גם בתקופות של רגיעה כביכול . כי מעל 
העליות והמורדות של הפחד הזה מרחפת תמיד הרוח הרעה של השואה . לא רק אצל 
ניצוליה , גם בקרב מי שהזיכרון ההוא לא נגע בהם ישירות . זאת התחושה החזקה 
ביותר : של אמהות ואבות ושל צעירים שחושבים על עתידם ושל ילדים שקולטים 
את החרדה עם מזון - התינוקות ועם נענועי עגלות - הטיול הנדחפות בידי יידישע 
מאמעס חדשות . תוצאות המלחמה מבחינה פוליטית היו מושהות אך נחרצות . יחד 
עם סיבות אחרות , הן גרמו לא רק מהפך היסטורי , אלא גם שינוי חדש בתודעה . 
איום ההשמדה שהוסר במאמץ עליון ובקורבנות רבים חיזק את הקול הישראלי הפנימי . 
הוא מדבר מאז בצליל מוגבר של כוח , של אי - אמון בכל העולם , של איבה 
לערבים . האינתיפאדה לא נכללת במניין התמורות הזה . היא לא עטתה אף פעם 
בעינינו את גלימת החורבן . יש בה איום מוגבל , בר - שליטה , שלא זיעזע 
אותנו למרות טרדותיו המציקות . אבל עכשיו התקבצו שוב הסמלים החמורים ביותר . 
עניין הגז הוא , כמובן , מהבולטים שבהם . עמוק כטראומה קשה בילדות , 
הוא מתייחס היום לחרדות הישראליות בערך כמו האזהרה ההיסטרית של דיין בשעתה . 
כמו הגמגום ההרסני של אשכול , שהתפוגג באבק הניצחון . גמגום הוא הדלק המלבה 
גם היום את בעירת החרדה והספק . אילו יצחק שמיר היה מלעלע את דבריו , זה 
היה סופו . אילו משה ארנס היה מבלבל את המוח על סכנות העורף כמו דוד לוי , 
הרחוב היה שומר את הדבר עמוק בלבו . הם לא היו כאלה . הם עוברים יפה את 
המבחן הזה . אבל גם ההיסוס הפוליטי דן את בעליו לעלייה אל המוקד . לליכוד 
קל עכשיו לשתוק . סגנונו הקבוע תפור לפי מידותיו של המשבר . מאורעות חמורים 
מדברים במקומו . דובריו נבונים בשתיקתם ( ראש הממשלה הורה להם לסכור את 
פיותיהם ) . הקושי להתמודד בפני הציבור עם חרדותיו הוא של האופוזיציה לממשל . 
בראיון היום במוסף " הארץ " גוזר על עצמו יוסי שריד , למשל , מנהג שאיננו 
קל בשבילו בדרך כלל : " אני תמיד נגד סטטוס קוו ונגד לא לעשות " , הוא 
אומר לגדעון לוי . " ועכשיו פשוט אין מה לעשות . לשבת בשקט , הכי בשקט , 
ולא לעשות כלום " . כרבים אחרים , הוא " מבועת מדאגה " בגלל סכנת המלחמה 
במפרץ . אבל הוא טועה . לא בדאגתו אלא בגזירת השתיקה , ממש כמו באמירת 
" שיחפשו אותי " כלפי המנהיגים הפלשתינאים . דמיה לא תועיל כאן . החרדה 
טיבה לבעבע בתוך שתיקות , בוודאי נוכח בעתה בצמרת הפוליטית . יש דברים 
רבים , נכוחים ואמיצים , שאפשר וגם צריך לומר עכשיו על עתידנו כאן , למרות 
סדאם ובעיצומה של החרדה העמוקה . ה"שקט , יורים " הזה משתרר באחת התקופות 
הרגישות בתולדותינו . הוא עוד יהדהד כרעם כאשר האלטרנטיווה לשלטון תחליט 
יום אחד שהגיע הזמן לפצות שוב את פיה ( אגב , המוצא הישר מתבקש להודיע 
בתחנת המשטרה הקרובה על מקום הימצאה של מפלגת העבודה ) . 
