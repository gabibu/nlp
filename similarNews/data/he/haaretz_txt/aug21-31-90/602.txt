היועץ המשפטי לממשלה , יוסף חריש , ממליץ על העמדתו לדין של חבר הכנסת 
מוחמד מיעארי מהתנועה המתקדמת , באשמת הזדהות עם ארגון טרור , ועל פי החוק 
למניעת הטרור . חריש פנה ליו"ר הכנסת דב שילנסקי בבקשה להתחיל בתהליך להסרת 
החסינות הפרלמנטרית של מיעארי ושילנסקי פנה לח"ך חיים קורפו , יו"ר ועדת 
הכנסת , לקיים בהקדם ישיבה לדיון בבקשת היועץ המשפטי לממשלה . ח"ך מיערי 
קיבל אמש הזמנה מח"ך קורפו , לישיבה שבה תידון בקשת היועץ המשפטי לממשלה 
להסיר את חסינותו . " אל - ווטן " שבועון " המתקדמת " טוען הבוקר כי 
בקשת היועץ המשפטי מתבססת על השתתפות מיעארי , לפני שלוש שנים , במסע הפרסום 
לספינת " השיבה " של אש"ף , שעמדה להפליג מאתונה לחיפה ועל סיפונה קבוצה 
של מגורשים פלשתינים . השבועון טוען כי החלטת היועץ המשפטי לממשלה נועדה 
להשתיק את " המתקדמת " במסגרת מאמצים ממשלתיים נרחבים שכללו גם החרמת מסמכי 
ועידת " המתקדמת " השלישית , לפני חודש בעכו , וחקירת מספר גדול של אנשי 
ציבור ערביים . סופר " הארץ " מציין כי שר הפנים הרב אריה דרעי הוציא שני 
צווים , על פי תקנות ההגנה לשעת חירום 8491 , לפיהם נאסר על רגא אגבאריה 
מאום אל פחם , עוואד עבד אל פתאח מנצרת , לצאת את גבולות המדינה למשך חצי 
שנה , לאחר שהשר שוכנע כי יציאתם לחו"ל מסכנת את ביטחון המדינה . שני מקבלי 
הצווים הם מזכ"ל תנועת " אבנא אל בלד " וסגנו . כמו כן עצר בית המשפט שלושה 
צעירים מכפר כנא ומשהד , בחשד כי שרפו דגלים של ארה"ב ומצרים בהפגנת תמיכה 
בסדאם חוסין . בשבוע הבא יצאו את הארץ לשוויץ עשרות פעילים פוליטיים ערביים 
לכנס של הארגונים הלא - ממשלתיים למען זכויות העם הפלשתינאי . הכנס נערך 
בהשתתפות נציגי אש"ף ובחסות האו"ם בשוויץ . 
