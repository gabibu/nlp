קופנהאגן ( מיוחד ל"הארץ " ) . קונגרס רפואי בין - לאומי בתחום אי - תפקוד 
מערכת העצבים הגורם לשיתוק גוף האדם , ייפתח בעיר הדנית אהרוס . מערכת העצבים 
של האדם אינה מסוגלת להתחדש במקרה של בעיה כלשהי שגרמה לניתוק בין המוח , 
המפעיל את מערכת העצבים לבין חלק כלשהו בגוף האדם . המקרה הטיפוסי ביותר : 
פגיעה בעמוד השדרה , המוליך את מערכת העצבים המרכזית , גורמת לשיתוק בגפיים . 
העצב , בניגוד לעצם או רקמה אחרת , אינו מסוגל להתחדש וליצור קשר חדש בנקודה 
בה נפגעה המערכת . בקונגרס שיתקיים בדנמרק יושמעו הרצאות בנושא המרכזי של 
הקונגרס : הסיכויים להשתלת עצבים בנקודת ה"שבר " שגרמה לשיתוק גוף האדם . 
ניסויים שנערכו בשנים אחרונות בבעלי חיים פתחו תקווה לפריצת דרך לריפויים 
שלחולים חשוכי מרפא . עצבי עוברים התגלו כבעלי תכונה שאינו מצויה בגופו שלאדם 
לאחר לידתו הסגולה להתחדש ולאחד שני עצבים שחל ביניהם קרע בשל תאונה כלשהי . 
הצלחת הניסויים בבעלי חיים מעניקה תקווה לבני אדם שלקו בשיתוק חלקי לאחר 
תאונה . מוכרים מקרים אין - ספור של אנשים , שלקו בשיתוק פלג גופם התחתון 
בשל " שבר " במערכת העצבים של חוט השדרה . כל הניסויים בהשתלת עצבים שנלקחו 
מגופם של עוברים בוצעו עד כה רק בבעלי חיים . בשל מספרם הרב של עוברי הפלה 
קיים כיום מאגר בלתי - מוגבל כמעט של אברי עוברים ומדע הרפואה חותר לניצול 
עוברי אנוש לטיפול בבעיות שלא ניתן היה עד כה למצוא להם פתרון . 
