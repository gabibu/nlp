מנכ"ל משרד הכלכלה , יחזקאל הרמלך , המכהן כיו"ר הוועדה הבין - משרדית 
להקמת שדה תעופה חדש באילת , אמור להתחיל להיפגש היום עם היזמים המגלים 
עניין בפרויקט , לאחר שהוועדה שבראשה עמד נאלצה לבטל את המכרז שפורסם להקמת 
השדה החדש . חברי הוועדה לא קיבלו את ההחלטה על דחיית המכרז בלב קל . ההחלטה 
התקבלה פה אחד , כולל ראש עיריית אילת , רפי הוכמן , שהינו מטבע הדברים 
האינטרסנט המרכזי בהקמתו של השדה החדש . בשדה יועסקו אלפי עובדים , והקמת 
פרויקטימבהיקף הנאמד בכ003 מיליון דולר עשויה לתת תנופה בלתי רגילה לעיר 
הדרומית . אך למרות העניין הרב של כל הגורמים בהקמת השדה החדש , הגיעו כל 
חברי הוועדה למסקנה כי אין מנוס מביטול המכרז . שני הגורמים שהגישו את הצעותיהם 
להקמת השדה התנו זאת בשורה של דרישות , שחרגו באופן מהותי מכללי המכרז ומכללי 
התחרות ההוגנים . הדרישה של אחת הקבוצות , נמרודי ואבן זיו , לקבל היתר 
להפעלת קזינו , כפי שפורסם אתמול ב"הארץ " , היא אולי הפיקנטית ביותר . 
אם היתה מתקבלת , היתה מכניסה לקופתם של המציעים סכומים אדירים . דרישות 
חריגות נוספות היו לקבל אחוזי בנייה גבוהים ממה שנקבע בתוכניות בניין ערים , 
לעקוף את התנאי הבסיסי של המכרז בעזרת קבלת שטחים עוד לפני שמקימים את השדה 
החדש , לבנות את בית הנתיבות , ועוד דרישות שהיה בהן כדי להגדיל את האטרקטיוויות 
של הפרויקט למי שיזכה במכרז . אם הוועדה היתה נענית להצעות , הרי שהיתה 
סכנה כי כל מי שלא השתתף במכרז יוכל לתבוע את המדינה בטענה שלא היתה לו הזדמנות 
שווה להתמודד על קבלת הפרויקט . חברי הוועדה , הלהוטים לבנות את השדה החדש , 
מבקשים להגיע להכרעה בתוך זמן לא רב חודש חודשיים לכל היותר . בפניהם 
עומדות שלוש אלטרנטיבות : לפרסם מכרז חדש שיכלול תנאים חדשים בהתבסס על 
ההצעות שהוגשו , להפריד בין מכירת השטח של השדה הקיים לבין הקמתו של השדה 
החדש ולבקש הצעות עבור כל אחד משני הפרויקטים , והאלטרנטיווה השלישית להגיע 
להחלטה על בסיס מו"ם , ולא על בסיס מכרז . לכך בעצם שואפים המשתתפים במכרז , 
וזו גם האלטרנטיווה המסוכנת מכולן . הניסיון מלמד שלהצעה הטובה ביותר ניתן 
להגיע על בסיס של מכרז פתוח . כבר עתה אין הוועדה במצב נוח , שכן רק שתי 
קבוצות השתתפו במכרז המורכב . העובדה שרק שני גורמים ביקשו להשתתף במכרז 
בעל היקף כספי כה נרחב , מעוררת סימני שאלה . עדיף , לכן , שהוועדה תנסה 
לפרסם מכרז חדש , או תפצל את המכרזים בין הקמת השדה החדש לבין מכירת הקרקע 
של השדה הקיים . 
