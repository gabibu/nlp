קבלני השרון מתכננים להקים חברה כלכלית במטרה להרחיב את פעילותם . " באזור 
השרון יש כיום קרקעות רבות , העומדות בפני הפשרה ושינוי יעוד , כתחילת 
תהליך לבניית אלפי יחידות דיור באזור " , אומר אילן אלטר , יו"ר ארגון קבלני 
השרון . לדבריו , התהליך לא יתרחש אם קבלני השרון לא ילוו אותו באופן צמוד 
וקפדני . בשבוע הבא יתקיים הכנס של 005 קבלני השרון , הרשומים במשרד הבינוי 
והשיכון , שבו תוצג תוכנית להקמת חברה כלכלית . חברה זו תעסוק ברכישת שטחים 
ובחלוקתם בין חברי הארגון המקומי . החברה תפעל לארגון רכישות מרוכזות של 
חומרי גלם ופעילויות נוספות , אשר יאפשרו לקבלני השרון לפעול בביטחון ובלא 
זעזועים בתקופה זו . לדברי אלטר , לחברות הבנייה בשרון יכולת ביצוע גדולה 
שהמשק זקוק לה בימים אלו . רק אם יפעלו בצורה יעילה ומאורגנת , יוכלו להגיע 
למיצוי יכולתם בתחום הבנייה . חלקן של הקרקעות שעליהן אפשר לבנות בשרון 
בבעלות פרטית , וחלקן קרקעות - מינהל בבעלות ישירה או מוחכרות לגורמי משנה , 
כמו התעשייה האווירית , המחזיקה שטח גדול ברמת השרון . על קרקע אחרת מצוי 
בית הספר החקלאי הכפר הירוק . " הדעת אינה סובלת " , אומר אלטר , " כי 
בעת מצוקת דיור כמו זו שבה אנו חיים בימים אלה לא תהיה פעילות מאסיווית לפינוי 
שטחים הראויים לבנייה " . 
