חמהתמיכה שהביעו פלשתינאים רבים בישראל ובשטחים בסדאם חוסיין הכתה בתדהמה 
את השמאל הישראלי . עיתונאים ופוליטיקאים המזוהים עם " המחנה השפוי " 
יצאו בהתקפה על אש"ף ועל הפלשתינאים בישראל ובשטחים . ח"ך יוסי שריד , 
ירון לונדון ואחרים היו תמימי - דעים שהפלשתינאים עברו את הקו האדום וזה 
מחייב הערכה מחודשת של המצב . המסר שהעבירו היה זה : השמאל טעה בציפיותיו 
ובהערכותיו , עליו לחשב מחדש את דרכו . הקונסנסוס הפלשתיני הרחב סביב מהלכיו 
של סדאם חוסיין התפרש עד מהרה בחוגי השמאל כוויתור על האופציה המדינית והימור 
על הצד העיראקי לפתרון הסכסוך הישראלי - הפלשתיני . עקב כך , גבר הקיטוב 
בעמדותיהם של שני המחנות . כל צד מאשים את רעהו בצביעות . ואולם הנתק המאיים 
על שיתוף הפעולה וההידברות בין מחנה - השלום היהודי לבין הפלשתינאים ניזון 
מן הייאוש והתסכול בשני הצדדים . הקהילה הפלשתינית עייפה , מותשת ומאוכזבת , 
והשמאל הישראלי עסוק בשיקום עצמו . שני המחנות הגיעו למיצוי בשל המבוי 
הסתום שנקלע אליו תהליך השלום . שני הצדדים מאסו בשגרת המפגשים וההצהרות 
ומאסו בסטטוס - קוו שאיבדו כל תקווה לשנותו . שלוש שנים של פעילות בתחום 
זה לא הועילו מאומה . אך נראה שהשמאל " המופתע והמאוכזב " הקדים מדי להספיד 
את הפלשתינאים . השינוי בעמדת אש"ף בנוגע לסכסוך במפרץ יהיה מכה קשה לשמאל 
הישראלי . פלשתינאים רבים יאמצו את העמדה הניטרלית החדשה בסכסוך בין עיראק 
וכוויית . מעתה , עבד אל - והאב דראושה ופייסל חוסייני לא יחפשו את שריד . 
שריד יצטרך לחפש את עצמו . הנזק הפוליטי והפסיכולוגי שגרמו עיתונאים ופוליטיקאים 
מן השמאל למחנה - השלום אין לו תקנה , לפחות בטווח הקצר . הימין הישראלי 
דחה את החגיגה שלו עד לסיום המשבר במפרץ . שריד ועמיתיו נתנו הכשר לממשלה 
הנוכחית , הטוענת שאין בן - שיח אמיתי להידברות . היינו מטופשים במשך 32 
שנים טענו אותם עיתונאים ופוליטיקאים מאוכזבים מן השמאל . העיתונאי וחבר - 
הכנסת לשעבר , מוחמד ותד , עורכו של השבועון העצמאי " כל אל - ערב " 
היוצא לאור בנצרת , טוען שבניגוד לשמאל הישראלי , הפלשתינאים לא התגלו 
לעצמם כמטופשים , אף - על - פי שהעילית הצבאית שלחמה בפלשתינאים והפציצה 
את מחנותיהם בלבנון באה ברובה מחוגי השמאל הישראלי , ואנשיה ממשיכים בפעולותיהם 
גם נגד האוכלוסייה האזרחית בשטחים הכבושים . למרות כל זאת , לא הפנו הפלשתינאים 
עורף לעמיתיהם הישראלים . לדעת ותד , המחנה השפוי בישראל לא עמד במבחן 
המציאות . טעותו של השמאל הישראלי היתה שרצה להכתיב לפלשתינאים התנהגות על - 
פי נטיות לבו ועל - פי טעמו , בלי להשאיר לו מידה של חופש - פעולה . ואילו 
הפלשתינאים לא חייבו את השמאל לנקוט עמדה כלשהי בניגוד לרצונו . למרות הוויתורים 
הנרחבים שעשו הפלשתינאים , החל בהכרה בזכות קיומה של מדינת ישראל וכלה בהכרזה 
על זניחת המאבק המזוין נגדה השמאל הישראלי לא עשה ויתורים כלשהם . ואף - 
על - פי כן , התנגדותו של השמאל הישראלי לסרבנות לשרת בשטחים , לא הביאה 
הקצנה בעמדה הפלשתינית . הפלשתינאים נשארו דבקים בעקרון ההידברות . כשהתחוללו 
האירועים במפרץ , היו שני הצדדים עייפים . הבעות התמיכה בסדאם חוסיין חוללו 
משבר אמון בין השמאל הישראלי והפלשתינאים . השמאל " הנבגד והנעלב " החל 
להטיל ספק בכנות כוונותיהם של הפלשתינאים ביחס לפתרון המדיני של הסכסוך . 
זה גרם רתיעה מחידוש הדו - שיח בין שני המחנות . התוצאה הבלתי - נמנעת 
תהיה הקצנה בעמדותיהם של שני הצדדים , בכל הקשור לפתרון הסכסוך . משימתו 
של מחנה השלום הישראלי תהיה קשה מאוד , נוכח הסחף ימינה בדעת הקהל הישראלית . 
מבחינתו עשה יוסי שריד את מלאכתו כראוי : הוא הכשיר את הקרקע לשובו למפלגת 
העבודה . חידוש הדו - שיח עם הפלשתינאים הוא צורך פונקציונלי לשמאל הישראלי 
ולפלשתינאים . השמאל הישראלי בחר לפתור את בעיותיו " בסיטואציה של בריחה " . 
אנשיו טמנו את ראשיהם בחול והשליכו את זעמם על הפלשתינאים . קריסת מנגנון 
ההגנה של השמאל הישראלי לא באה עקב רדיקליזציה בעמדת הפלשתינאים ; העמדה 
הפלשתינית המזדהה עם סדאם חוסיין היתה הקש ששבר את גב הגמל . עמדתם של ערביי 
ישראל כלפי הסכסוך במפרץ אינה אחידה . ועדת המעקב , הגוף העליון במגזר 
הערבי , לא נקטה עמדה אחידה בעניין . בעוד רק"ח והתנועה האיסלמית מתנגדות 
בתוקף לכיבוש כוויית בידי העיראקים , מביעים דראושה ומוחמד מיעארי הבנה 
לצד העיראקי . הפלשתינאים בכל תפוצותיהם לא תמכו בסדאם חוסיין בשל איומיו 
כי ימיט אסון על ישראל . הפלשתינאים רגישים יותר מאחרים לכניסת כוחות זרים , 
ובמיוחד אמריקאים , לאזורנו . וכן , יש לפלשתינאים חשבון עם כוויית ונסיכויות 
המפרץ , שלא תרמו די כסף לאינתיפאדה ועל יחסן לפלשתינאים , הנחשבים לנתינים 
זרים בארצותיהם . מחנה השלום הישראלי הנחשב בעיני רבים כמייצג את " מערכת 
הערכים הדמוקרטיים והמרכזיים " בחברה , חייב להתעורר מתרדמתו . כך סבורים 
יהודים וערבים המודים כי הנתק גורם נזק רב לשני הצדדים . שרה אוסצקי , 
מהמכון ללימודים ערביים בגבעת חביבה ובעלת קשרים עם אישי ציבור בגליל ובמשולש , 
טוענת כי " מה שקרה היה מכה קשה ליהודים ולערבים . אף צד לא ירשה לעצמו 
קרע מוחלט . ישנה אי - הבנה אך שני הצדדים צריכים לבלוע את הצפרדע , להוריד 
פרופיל , ולחדש את הדיאלוג " . 
