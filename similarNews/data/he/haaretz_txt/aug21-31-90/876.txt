" המטרה שלנו היא להחזיר השנה את הפועל חיפה לליגה הלאומית בכדורגל ולשם 
כך חיזקנו את הקבוצה בכמה שחקנים יוסי קרמר ממכבי חיפה , אישאם זועבי מדליית 
אל - כרמל וחיים גבאי מהפועל קרית חיים , וכן החזרנו את אלי בן - אמו ואת 
רוני מלכה " , אמר אמש הבוס של הפועל חיפה , יצחק אנגלנדר , במסיבת עיתונאים . 
אנגלנדר , כדורגלן העבר של הקבוצה , אמר כי תקציב הקבוצה יהיה 008 אלף 
שקל והמימון יבוא מהטוטו , ממרכז הפועל , מעיריית חיפה , מגביע הטוטו , 
מהשאלת שחקנים לקבוצות אחרות וכמובן ממכירת מנויים וכרטיסים , בנוסף למאמץ 
אלי אהרון , בעל חברת מנורה לרמזורים , שנרתם לעזור לקבוצה . במסיבת העיתונאים 
הוצג גם המאמן , רחמים סלע , שהיה כדורגלן הקבוצה . השבת יהיו שני משחקים 
באיצטדיון העירוני בקרית אליעזר במסגרת גביע הטוטו , לאחר שהפועל חיפה העתיק 
את משחקו מאיצטדיון קרית חיים , שעדיין לא הוכשר למשחקים . 
