מההיערכות החדשה של הכוחות העיראקיים בכוויית ומן ההוראות לאניותיהם שבים 
ניתן להסיק כי סדאם חוסיין מבקש למנוע הידרדרות צבאית , ולהימנע מהתגרות 
כלשהי שתספק לאמריקאים עילה להנחית עליו מהלומה צבאית . במקביל להיערכות 
החדשה תגברו העיראקים את כוחותיהם בכוויית בעוד כמה דיוויזיות , ובכך הם 
מאותתים כי יגיבו בתקיפת - נגד יבשתית במקרה והאמריקאים יפתחו במתקפה . בשלב 
הראשון אחרי הכיבוש נערך הצבא העיראקי בכוויית על קו המגע , בצמוד מאוד 
לגבול הסעודי . נראה שהמטכ"ל העיראקי החליט לאחרונה כי זוהי קרבה מוגזמת , 
וכי עלולות להתפתח תקריות בלתי - צפויות , שיובילו להידרדרות . בימים האחרונים 
ניתנה הוראה לכוחות לסגת לאחור , למרחק של ך - 0151 קילומטר מהגבול . בד - 
בבד ניתנה הוראה לאניות העיראקיות בלב ים שלא להתנגד בכוח לחיפושים מצד הציים 
המטילים מצור על עיראק . יחידות משמר הרפובליקה , הנחשבות לכוח עלית של 
הצבא העיראקי , הוסגו גם הן לאחור , אך לא הוצאו מכוויית . את מקומן תפסו 
כוחות אחרים יחידות חי"ר ודיוויזיות ממוכנות וגם שריון . זוהי למעשה היערכות 
נכונה , לפי הספר , כאשר כוחות חי"ר נמצאים מלפנים . הכוחות שבקו הראשון , 
הנמצאים כאמור במרחק של ך - 0151 ק"ם מהגבול , מתחפרים ופורשים שדות - 
מוקשים רבים . כוחות משמר הרפובליקה נערכים בקו השני , ונחשבים כעתודה 
אסטרטגית . ממאמצי העיראקים להימנע מהתנגשות צבאית אין להסיק שבכוונתם לסגת 
מכוויית . במקביל לריכוז הכוחות האמריקאיים בסעודיה ובמפרץ הגבירו גם העיראקים 
את כוחותיהם בכוויית . ההערכה היא כי בכוויית ובסמוך לגבולותיה מחזיקים 
כיום העיראקים צבא בן 21 דיוויזיות . לא ברור אם חלק מהכוחות הללו הועברו 
מהגבול עם איראן . לדיוויזיות אלה יש כ005 , 1 טנקים ועצמת אש ארטילרית 
מרשימה , למעלה מ001 , 1 קנים ארטילריים מסוגים שונים . מריכוז כוחות זה 
ומדברי העיראקים מסתמן איתות שאין בכוונתם לגרום להתנגשות , אך אם יותקפו 
ינצלו את עדיפותם בכוחות היבשה ויגיבו בהתקפת - נגד שתחדור אולי לתוך סעודיה . 
משום כך טעות להגדיר את ההיערכות הצבאית החדשה של העיראקים בכוויית כהגנתית 
טהורה . הכוחות הניידים הנמצאים בקרבה רבה מאחור יכולים לעבור דרך הקווים 
הראשונים שבהם מתחפרים כוחות החי"ר , ולשעוט משם קדימה להתקפת - נגד . 
