קיימת נטייה טבעית לראות בכל משבר בין - לאומי , כשמתבוננים בו בשעה הוא 
מתחולל , נקודת מפנה היסטורית שאחריה לא ייראה העולם כפי שהוא נראה עד כה . 
נטייה זו התעוררה גם , כצפוי , עם תחילת המשבר הנוכחי במפרץ הפרסי . 
ייתכן שמבחינות רבות יהיה המשבר הזה לאו דווקא תפנית היסטורית , אלא רק 
אזעקה בעתה באוזני מי שחשב לתומו , במיוחד במהלך שנת 9891 , שמגיע תור 
השלום הנצחי , עם סיומה של המלחמה הקרה וקריסת האימפריה הסובייטית . אך 
טבעם של בני אדם אינו משתנה בתוך שנה . העולם הערבי הוא עדיין " האיש החולה 
של העולם " , ומיני סדאם חוסיין צפויים בו גם בעתיד , לאחר נפילתו של סדאם 
עצמו , ממש כפי שמיני סאדם חוסיינים שולטים בעיראק לפחות מאז שנת 8591 , 
השנה שבה רצח עבדול קארים קאסם את המלך העירקאי פייסל ( ואת רוב בני משפחתו , 
למותר לציין ) כדי להיות הוא עצמו , שנה אחת לאחר מכן , מטרה להתנקשות 
כושלת בחייו . בהתנקשות הזו כבר השתתף גיבורנו דהיום , סדאם חוסיין , 
שנפצע במהלכה ברגלו . הסיפור המזרחי הידוע , הקבוע . ואם בכל זאת יש הצדקה 
לתחושה של ראשוניות היסטורית ביחס למשבר במפרץ , היא נובעת מסיבה גלובלית 
באמת : הרי זה המשבר הראשון שבו ברית - המועצות ויתרה כמעט בגלוי , על 
מקומה כמעצמה . ההצטרפות של ממשל גורבצוב למאמץ המערבי כנגד עיראק , הצטרפות 
שכונתה ב"פראוודה " כ"הצטרפות אל הציוויליזציה " ( לא פחות מכך ! ) , 
הרי ההודאה המשמעותית הגלויה הראשונה של בריה"ם בהסתלקותה כגורם בין - לאומי 
עליון , בכישלונה כמדינה פטרונית שבני - בריתה יכולים לסמוך על סיועה , 
או לפחות לבטוח באי - הצטרפותה לאויביה . בשנת 0891 יכול היה סדאם חוסיין 
לסמוך על כך שבריה"ם לא תגנה אותו כאשר יצא למלחמו נגד איראן , והיא אמנם 
לא גינתה אותו . אמנם נכון שגם אז , חמש שנים לפני גורבצוב , היא הצטרפה 
בכך למערב , שסדאם נראה לו באותה עת כמי שעושה מלאכתם של צדיקים , שהרי 
נלחם כנגד חומייני , אבל לא נפסקו קשרי - הידידות המסורתיים של הסובייטים 
עם סדאם , ואף משלוחי הנשק הוסיפו להגיע לעיראק מן הגוש המזרחי . כדי להבין 
את גודל השוני ביחסה של בריה"ם אל עיראק במשבר הנוכחי יש לזכור את טיב קשריה 
הממושכים של המעצמה לשעבר עם המשטרים " המהפכניים " של עיראק . כבר עבדול 
קאסם , מחסל המלוכה , עבר למעשה למחנה הסובייטי , הכריז על עצמו כעל " סוציאליסט " , 
מה שלא מנע ממנו לרדוף את הקומוניסטים העיראקיים , בדומה לעבדול נאצר . 
מוסקווה לא תמיד שבעה נחת מקאסם , ועוד פחות מכך מן העמדה האנטי - קומוניסטית 
של אנשי הבעת העיראקיים , אך גלובלית היתה עיראק לבטח לבת - חסותה של בריה"ם , 
מה שאושר בחוזה ידידות בשנת 2791 , שעמו החלה הספקת נשק קבועה לבגדאד . 
סדאם חוסיין , אף שגם הוא איש בעת , וממילא רודף מסורתי של הקומוניסטים 
המתחרים , ירש את הידידות הסובייטית הזאת וזכה להרבה נשיקות על לחייו מפיו 
נוטף המליצות של ברזנייב שפנה אליו דרך קבע בלשון " חבר " , כאילו היה סדאם 
חוסיין חבר הפוליטביורו ! כל זה נגמר עתה . ומידת ההפתעה שפקדה את החבר 
סדאם חוסיין מוכחת מן היציאה החפוזה של סגנו , חמאדי , למוסקווה , לשם 
בדיקה במו - עיניו כביכול , אם נכון מה שסופר לו שהידיד הוותיק פנה לו עורף , 
בגד עם האויב המשותף מתמול שלשום , השטן האמריקאי הגדול . והנה סעדון 
חמאדי לא זכה אפילו להתקבל לשיחה אצל גורבצוב , העסוק מעל לראש בבעיות שנראות 
לו חשובות אפילו מן המשבר הכווייתי . הסגן נאלץ להסתפק בשיחה עם שר החוץ 
שווארנדזה ובמלות עידוד סתמיות לתוכניתו של סדאם לסיים את הסכסוך בדרכי שלום . 
חמאדי יכול היה להביא לסדאם את הבשורה המרה , הסופית ; האח הגדול כבר 
איננו גדול , והוא נטש את אחיו הקטנים לפיקוחו של האויב המשותף מאתמול . 
הרומן נגמר , כמעט עם מותו של המאהב הרוסי . ייתכן שזה לא שובר את לבו 
את סדאם חוסיין , ייתכן שלא זה מה שמרתיע אותו מן המראה המגלומנית שלו . 
אבל תוך כדי הנפתולים האחרונים של האהבה המזרחית הפרועה הזאת , התברר בעליל 
מה שהיה ידוע כבר זמן בתיאוריה : ברית - המועצות לא משחקת יותר בזירה המעצמתית . 
