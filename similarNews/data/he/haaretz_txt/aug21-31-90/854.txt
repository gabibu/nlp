החל מספטמבר , ישולם לחייל משוחרר העובד בעבודה מועדפת מענק , רק אם התחיל 
לעבוד בעבודה המועדפת לפני ה13 באוגוסט 09 . כך מסר אתמול מנכ"ל המוסד לביטוח 
לאומי מרדכי ציפורי . ציפורי הסביר כי אם החייל המשוחרר יתחיל לעבוד אחרי 
תאריך זה , יהיה זכאי למענק , רק אם פנה לענף הבנייה . עד כה ניתן מענק 
כזה לחיילים משוחררים שעבדו בבניין , בתעשייה , בחקלאות , בבתי - אריזה 
ומלאכה , ובמקרים מיוחדים גם בבתי - מלון ובתחנות דלק . השינוי במתן המענקים 
לחיילים משוחררים נעשה בהוראת משרד האוצר , ובניגוד לעמדת משרד העבודה והרווחה 
והביטוח הלאומי . החיסכון שיושג בעקבות אי - הארכת תוקף התקנות בדבר מענק 
לחייל המשוחרר יסתכם ב31 מיליון ש"ח לשנה במחירי 0998 . ציפורי מסר כי ראש 
הממשלה יצחק שמיר חתם על התקציב המוסד אולם שר האוצר יצחק מודעי מתנגד לחתום 
עליו , מכיוון שהמוסד לביטוח לאומי רוצה להעביר כספים שבהם יש עודפים גדולים 
לענפים גרעוניים . להעברות אלה , טוען ציפורי , אין כל משמעות תקציבית 
ואין בהם הגדלת סך ההוצאה . ציפורי גם מחה על שעיצומי עובדי שירות התעסוקה 
גורמים עוגמת נפש לעשרות אלפי מובטלים שאינם יכולים לקבל את דמי האבטלה . 
לדברי ציפורי , ויכוח על תנאי שכר ועבודה לא יכול להיעשות על גבם של עשרות 
אלפים שנשארים בלא פת - לחם . הוא הסביר שהמוסד לביטוח לאומי מנוע על - 
פי חוק מלשלם למובטלים את דמי האבטלה . 
