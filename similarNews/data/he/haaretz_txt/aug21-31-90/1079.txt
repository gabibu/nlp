קאטו הזקן " , " הארץ " , 9 . 51 ) . מסקנתו העיקרית של הכותב בנושא הכאוב 
של תאונות הדרכים היא , שהנהג אינו אשם בהן ועד שלא תתוקן מערכת הכבישים 
נסבול מתאונות . האומנם ? ביומן גל"ץ רואיין נהג צעיר שנתפס נוהג ללא רשיון 
וביטוח . לשאלת השוטר " כיצד יצאת מהבית כשאין בידך מסמכים " , השיב הצעיר : 
" מה רצית , שאשאר בבית ? " תשובה אופיינית זו אין בינה ובין תיקון 
מערכת הכבישים ולא כלום . אך יש בה דוגמה מייצגת לזלזול ולחוסר האחריות 
שמפגינים נהגים בכביש . מתוך 058 המלים שכתב ב . מיכאל בעניין תאונות הדרכים , 
אף לא אחת תתרום להקטנת הקטל בכבישים . ההיפך הוא הנכון . הכותב קורא 
דרור לכל העבריינים בכבישים לנהוג כאוות נפשם . אף שאיש מכל המעורבים בתאונות , 
כדברי הכותב , לא יוצא מביתו בבוקר ובלבו החלטה נחושה לגרום לתאונה , 
כל אחד מאתנו יוצא מביתו במטרה להגיע . וכדי להגיע בזמן , אנחנו " מייצרים " 
עבירות תנועה . נגד תופעה זו יש להציב את האכיפה , הענישה והמשטרה , גם 
אם בעיני הכותב אלה דברים בטלים . נהגים שהחוק השיג אותם והענישם מתנהגים 
אחרת . מי שיש להם באמתחתם נקודות חובה נוסעים בזהירות לא רק בכביש משובש , 
אלא גם בכביש המהיר המשוכלל ביותר . מי שקיבלו הודעה מהמשטרה כשנתפסו 
עוברים ברמזור אדום , נזהרים גם באור הירוק . אין מקום בעולם שקיימים בו 
רוויה ואיזון בין נפח תנועה לבין קילומטר כבישים . ולעולם לא ידביקו הרשויות 
בסלילת כבישים את קצב רכישת המכוניות . נכון שחייבים להמשיך ולהשקיע 
בהרחבת הכבישים ושיפורם . אך מה הקשר בין שתיית מים מזוהמים ודיזנטריה לבין 
השתוללות של נהגים בכבישים ? זאת ועוד , כדי לשחרר את הנהג מאחריות ועונש , 
הביא ב . מיכאל כדוגמה את השודד והרוצח היוצאים לבצע את הפשע בהכרה מלאה , 
כנגד הנהג הגורם תאונה בהיסח הדעת . האם לא חשב הכותב , שאלמלא הפחד מפני 
החוק והעונש היתה הארץ מלאה שודדים חומסים וגנבים ? המלחמה בתאונות היא 
שילוב של טיפול בתשתית , הסברה , חינוך , אכיפה של החוק וענישת העבריינים . 
אין דרך אחרת . כל ניסיון לשחרר את הגורם האנושי מאחריות לתאונות אינו 
אלא עידוד לקטל נוסף . 
