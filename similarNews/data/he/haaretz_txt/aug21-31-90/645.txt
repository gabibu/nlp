תביעה משפטית חדשה הוגשה אתמול נגד ששת עורכי הדין המנהלים מטעם בית המשפט 
את " הגוש הגדול " בצפון תל אביב . התובע הוא המשפטן ד"ר מיכאל שפטלר , 
הבעלים של קרקע על יותר מדונם בגוש הגדול ( 6986 חלקה 1 ) . התביעה תידון 
בבית משפט השלום בתל אביב ביום ראשון בפני השופטת ד"ר דרורה פלפל . ד"ר שפטלר 
תובע בבית המשפט כי יינתנו הוראות למנהלי הגוש הגדול לשנות את תנאי הזכאות 
להשתתף בהגרלה ולמתן ארכה להתאגד . המנהלים פרסמו ב8 באוגוסט השנה הודעה 
לבעלי הזכויות לפיה יכולים בעלי זכויות ב01 דונם לפחות , להתאגד תוך 03 
יומלצורך הגרלה שתקבע את הזכאות לבניית 993 יחידות דיור ממזרח לרחוב אשכול 
בהמשך ל"שיכון למד " בתל אביב . בעבר ביקשו המנהלים לקחת לעצמם את רובה 
של קרקע זו , אך עקב פנייה קודמת לבית המשפט נדחתה בקשתם . בבקשתו טוען 
ד"ר שפטלר כי הקריטריונים שגיבשו המנהלים מנוגדים לא רק לעקרון שוויון ההזדמנויות 
אלא גם לעקרונות התחרות ההוגנת ומניעת עושק מיעוט בעלי הקרקעות . לדעתו 
הסדרי הקצאת הקרקעות שנעשו על ידי המנהלים והסדרי ההגרלה הינם בלתי סבירים 
לחלוטין . הוא דורש שגם בעלי ארבעה דונם ומעלה יורשו להתאגד לצורך השתתפות 
בהגרלה , ולא רק בעלי 01 דונם . לדבריו , הדרישה לתשלום ישיר למנהלים של 
13 אלף דולר עבור כל דונם , מייד לאחר ההגרלה , מיועדת להרתיע את רוב הבעלים 
מהשתתפות בהגרלה . אם יש צורך בכלל בתשלום , הוא צריך להיעשות , לדבריו , 
ישירות לעיריית תל אביב ולא למנהלים . גם הדרישה לערבות בנקאית אחידה של 
13 אלף דולר לדונם , לבטחת תחילת בנייה תוך שישה חודשים מאישור הבנייה , 
היא בלתי סבירה ובלתי צודקת , נאמר בתביעה , ומיועדת למנוע השתתפות בהגרלה . 
