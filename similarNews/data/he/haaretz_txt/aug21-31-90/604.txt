מנהריה , העצור בבית המעצר קישון באשמת אחזקת סם מסוכן , פנה אתמול לבית 
משפט המחוזי בחיפה , באמצעות סניגורו עו"ד אבי סגל , בדרישה להורות על 
שחרורו ממעצר בצו בית המשפט עד תום ההליכים נגדו . לטענתו , המשטרה השהתה 
כחודש ימים החלטה של בית - משפט השלום להעבירו לטיפול רפואי בבית החולים 
בכלא רמלה למרות שחלה התדרדרות במצב בריאותו . נגד ברנס , תלוי ועומד עונש 
של שנתיים מאסר על - תנאי . סניגורו טען בפני השופט כי במקרה זה שמה המשטרה 
עצמה מעל בית המשפט . " אנשי החוק חייבים לציית לחוק , ואין לעבור בשתיקה , 
ולו כאקט חינוכי , על השהיית העברתו של העציר לבית החולים בכלא רמלה " , 
אמר . בא כוח המשטרה דחה את הטענות ואמר , כי בית משפט השלום המליץ לאשפז 
את העותר בבית חולים בכלא רמלה , אך לא ציווה לעשות כן . הוא הוסיף כי 
העציר קיבל את הטיפול הרפואי הנדרש במרפאת בית המעצר המחוזי קישון , ובסיוע 
בית החולים רמב"ם , וכי המשטרה מילאה אחר הוראת בית משפט השלום . השופט , 
מיכה לינדנשטראוס , דחה את הבקשה ופסק , כי יש חשש שהעותר מבקש להעניש 
את המשטרה ובאמצעותה את הציבור כולו על מחדל שצריך עדיין להתברר אם היה או 
לא . הוא החליט להעביר את תוכן החלטתו למפקד המחוז הצפוני של המשטרה לטיפולו 
כפי שימצא לנכון בפרשה זו . 
