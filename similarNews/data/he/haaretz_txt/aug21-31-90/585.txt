מארסי ( ע"ר וע"ץ ) . דליקות שפרצו בצרפת לאורך חוף הים התיכון השמידו 
אזורים מיוערים כך מסר אתמול ראש האגף להגנה על היערות , סיריל ואן אסנטר . 
האש התפשטה לעבר פרברי מארסיי , אך מאות כבאים , שהוזעקו מכל רחבי המדינה , 
הצליחו לכבותה . לדברי ואן אסנטר , השנה הושמדו בדליקות 33 אלף הקטארים 
של יערות וחורש בדרום - מזרח צרפת . יותר ממחצית מכמות זו נשרפה בשלושת 
הימים האחרונים . הוא ציין כי אזורים נרחבים , שעלו באש , היו אתרי תיירות 
חשובים . מצב חירום הוכרז אתמול באזור אתוס שבצפון יוון , לאחר שכבאים לא 
הצליחו להשתלט על דליקות יער , הנמשכות כבר עשרה ימים בקרבת מינזרים יוונים - 
אורתודוכסיים . השלטונות סבורים כי הדליקות פרצו כתוצאה מהצתה זדונית . 
עד כה כילו הדליקות 000 , 01 הקטארים של יערות באזור הררי נידח . ארבעה 
מטוסים ומאות כבאים , בסיוע של יחידות צבא , נאבקים בלהבות . 
