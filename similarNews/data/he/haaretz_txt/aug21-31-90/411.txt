בחירות כלל - גרמניות ב2 בדצמבר . בכך הוסר המכשול האחרון בפני קיום הבחירות 
האלה , שיביאו לכינון פרלמנט גרמני אחד , שמקום מושבו יהיה ברלין או בון . 
בישיבה קודמת , לפני כשבועיים , לא היה רוב מספיק לאשרור ההסכם , מפני 
שצירים סוציאל - דמוקרטים רבים עזבו את האולם לפני ההצבעה . ואולם אתמול 
הם הצביעו בעד ההסכם , כדי שלא יואשמו אחר - כך בהכשלת הבחירות . לעומת 
זאת , עדיין לא בא לידי פתרון תאריך איחוד הגרמניות . המפלגה הסוציאל - 
דמוקרטית של מזרח - גרמניה נאחזת בדרישתה שהאיחוד יבוצע עד ה51 בספטמבר , 
ומסרבת לקבל הצעות פשרה שהוגשו לה . היא מקבלת תמיכה גם מצירים סוציאל - 
דמוקרטים ממערב - גרמניה . הסירוב הזה מאיים לעכב את כל האיחוד , מכיוון 
שלקואליציה במזרח - גרמניה אין את הרוב הדרוש ( שני שלישים ) כדי לאשר 
אותו . אם לא תושג פשרה , יידחה האיחוד עד לבחירות הכלל - גרמניות . 
דובר ממשלת מערב - גרמניה אמר אתמול כי ממשלתו רוצה להקדים את האיחוד לתחילת 
אוקטובר , ולהביא בכך לפשרה . " הממשלה מאמינה שכל תאריך החל מה2 באוקטובר 
יכול לבוא בחשבון " , אמר . הוא הבהיר כי בכל מקרה לא יהיה איחוד עד שההסכם 
על מעמדה של גרמניה מאוחדת יוגש ב1 באוקטובר לשרי החוץ של 53 המדינות החברות 
בוועדה לביטחון ושיתוף פעולה באירופה , שתתכנס בניו - יורק . אתמול אייש 
ראש ממשלת מזרח - גרמניה , לותר דה - מאזייר , את התיקים שהתפנו בממשלתו 
לאחר שהסוציאל - דמוקרטים עזבו את הקואליציה . מומחים כלכליים בשתי הגרמניות 
חזרו והסבירו אמש , כי ללא איחוד מהיר צפוייה התמוטטות של הכלכלה במזרח - 
גרמניה , השרויה במשבר שבועות אחדים . כוחות בריה"ם במדינה החלו אתמול 
בפינוי כוחותיהם מהבסיס הגדול נירופין . חיילים סובייטים העמיסו טנקים וציוד 
כבד אחר על רכבות , שיצאו לכיוון מזרח , לבריה"ם . כל הדיוויזיה , הכוללת 
כ005 טנקים , אמורה לעזוב את מזרח - גרמניה עד סוף השנה . נראה כי מחסור 
ברכבות ובקרונות מטען יגרום לעיכובים רבים בתהליך פינוי הכוחות . יחידות 
חיל האוויר החונות באותו בסיס אמורות לפנות אותו באביב 1991 . מיכאיל גורבצוב 
והקנצלר קוהל הסכימו לפני חודש שמוסקווה תוכל להחזיק יחידות מצבאה במזרח - 
גרמניה עד 4991 . 
