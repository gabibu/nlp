בישראל אסור להשמיע את וגנר באולמות הקונצרטים , אך ברדיו משדרים זה זמן 
רב קטעים מיצירותיו . בישראל אסור להעלות את האופרות של וגנר על הבימה , 
אך עתה אפשר לצפות בארבע מהן , באחת ההפקות המעניינות ביותר שהועלו בביירית , 
במלאות מאה שנה לחנוכת מרכז הפסטיבלים הווגנרי בבוואריה . עתה מוצעת למכירה 
בארץ תיבה ובה שבע קלטות וידאו המכילות את ארבע אופרות ה"רינג " ( " טבעת 
הניבלונגים " ) : " זהב הריין " , " הוולקירות " , " זיגפריד " ו"דמדומי 
האלים " . אלפי ישראלים , שעד כה הכירו את המוסיקה באמצעות תקליטים ודיסקים , 
יוכלו מעתה גם לצפות באופרות . התיבה נמכרת במחיר בינוני ( השונה מחנות 
לחנות ) , ואינה יקרה מתיבת ה"רינג " בדיסקים בביצועים של שולטי או קאראיאן . 
רביעיית האופרות הגדולה אוצרת בתוכה כמעט - אנציקלופדיה של מוטיווים מוסיקליים 
המזהים לא רק את הנפשות - הפועלות , אלא גם אידיאות וחפצים שונים . מומחים 
לווגנר מונים כ09 מוטיווים כאלה . ה"רינג " היא היצירה המוסיקלית - הדרמטית 
השאפתנית והמסובכת ביותר בקורות התרבות האירופית . רבים רואים בה אליגוריה 
סוציו - פוליטית חריפה . ההפקה שהונצחה בווידאו הוצגה בביירוית בראשונה ב6791 , 
וכעבור ארבע שנים הציגו אותה אל מול המצלמות של הטלוויזיה הבווארית וחברת 
הווידאו " אוניטל " . האנגלי בריין לרג , גדול המומחים בהעברת אופרות מן 
הבימה לווידאו , הגיע עם צוותו , ולאחר הכנות קפדניות צולמו ארבע האופרות 
ושודרו ברשתות הטלוויזיה של אירופה ואמריקה . מבקרים כתבו שלרג הוא שותף 
שווה - זכויות לאחראים להפקה המקורית : המנצח פייר בולז , הבימאי הצרפתי 
פטריס שר ומעצב התפאורה ריצרד פדרצי . שרו היה רק בן 13 כשהוזמן לביים את 
הרינג " בביירוית . הוא לא הכיר את המוסיקה של וגנר , מעולם לא ראה אופרה 
שלו , ונחשב אז האנפן - טריבל של התיאטרון הצרפתי : במאי חדשני שעורר עניין 
רב , ומחלוקות על חידושיו . לפני שהוזמן לביירוית ביים בפאריס רק שתי אופרות : 
את " סיפורי הופמן " של אופנבך ואופרה קטנה של רוסיני . פייר בולז המליץ 
לוולפגנג וגנר להזמין את שרו לביים את ה"רינג " , כדי לציין מאה שנה ליצירה 
בהצגה עכשווית , משוחררת מכבלי העבר . וולפגנג וגנר יצא לפאריס , ראה 
הצגות של שרו בתיאטרון והזמינו לביירוית , לעונה החגיגית - במיוחד , והציע 
לו שעד אז יצפה בכמה אופרות של וגנר . גם הזמנתו של בולז , החדשן לנצח , 
טמנה בחובה הימור . בארבעה חודשי עבודה וחזרות מרוכזים העלו בולז ושרו את 
ארבע האופרות הגדולות והארוכות על הבימה , וסייע להם גפרי טייט , שהכין 
את הזמרים , ובאחרונה קנה לו שם כמנצח בזכות עצמו . ההפקה חוללה סערה . 
הקהל עמד על רגליו והריע כל ערב שעה ארוכה . שמרנים זעקו " בוז ! " 
הביקורת נחלקה לשני מחנות , אבל היתה הסכמה כללית שה"רינג " של שרו מעניין 
ומרתק . התנועה של הזמרים והמקהלה על הבימה לא פסקה לרגע . היו מבקרים 
שקבעו כי זאת ההפקה התיאטרלית ביותר של ה"רינג " שהועלתה בביירוית מאז ומעולם . 
התגובות הביאו לכך שהאופרות הוצגו שוב כעבור ארבע שנים וההפקה צולמה , 
במבצע קשה ללא תקדים , לווידאו ולטלוויזיה . מערכות שלמות צולמו בבת אחת , 
ומזוויות שמהן נראית התמונה כמו לצופה באולם . מבקרים בבריטניה קבעו שבטלוויזיה 
ההצגות נראו יפות יותר מן ההצגות בביירוית . לאחר ש"פיליפס " הציעה את הקלטת 
המוסיקה בתקליטים , צפה העולם ( להוציא את ישראל ) בהקרנות הווידאו ברשתות 
הטלוויזיה . בבריטניה שידר הבי - בי - סי את ארבע האופרות בלוויית כתוביות 
באנגלית בגוף התמונה . הגיע לידי עותק מן השידורים , והכתוביות סייעו 
במידה רבה בהבנת המדובר והמזומר . בקלטות המסחריות שהפיקה " פיליפס " 
עכשיו אין כתוביות כאלה . כפיצוי - מה , מצורף לכל קלטת סיפור - העלילה 
של כל מערכה באנגלית . מבחינה מוסיקלית הפחית בולז את הפומפוזיות , ולשמרנים 
אולי תישמע המוסיקה קצת רזה מן הרגיל . בולז מנצח בקצבים מהירים , ולאחר 
שצימצם את ממדי התזמורת נשמעת עתה המוסיקה יותר שקופה ואנושית . לרשותם של 
בולז ושרו עמד בהפקה הזאת צוות זמרים שרמתו גבוהה מן הממוצע , עם כמה נקודות 
תורפה . בין הזמרים : דונלד מקינטייר , פיטר הופמן , גווינת גונס , 
האנה שווארץ , זיגפריד ירוזלם , היינץ צדניק , זנין אלטמאייר , מטי סלמינן , 
אוטרון וונקל , הרמן בכט , מנפרד יונג ורבים אחרים . קלטות הווידאו משובחות 
ואיכות התמונה מעולה . הצליל דיגיטלי בשלוש האופרות הראשונות ואנלוגי ( 
משובח ) ברביעית . בבית , כמו בבית האופרה , מוטב לשריין ערב לכל אופרה . 
קפמאפרקאי - אם - איי ( אנגל ) בארצות - הברית הפיקה דיסק ושמו " האופרה 
הולכת לגיהינום " ( 285367 ) ובו קטעים מהרקוויאם של ורדי ומאופרות שעניינן 
הגיהינום , השטן ואימת יום - הדין . החל ב"אורפיאו ואורידיקה " של גלוק , 
דרך " אורפיאוס בשאול " של אופנבך , " פאוסט " של גונו , " טנהויזר " 
של וגנר , " מפיסטופלא " של בויטו ו"דון גובני " של מוצרט . הקטעים 
לקוחים מהקלטות משובחות , גם חדישות מאוד ( כגון " אורפיאוס ואורידיקה " , 
בניצוחו של גארדינר ) . שעה - ורבע של זמרת אופרה יפה . התזמורת הפילהרמונית 
הישראלית העלתה בעונה החולפת , בביצוע קונצרטנטי , את האופרה של מנואל 
דה פאיה , " החיים הקצרים " ( ) , בניצוחו של המנצח הספרדי רפאל פריבק 
דה בורחוס . עתה הגיעה הקלטת האופרה בדיסק יחיד , בניצוחו של בורחוס . 
זו ההקלטה משנת 6691 , שנחשבה ליפה ביותר , עם ויקטוריה דא לוס אנחלס , 
בימיה הטובים ביותר . בורחוס מנצח על התזמורת הלאומית של ספרד . המבקש 
להיזכר במה ששמע בהיכל התרבות לא יראה , כמובן , את רקדנית הפלמנקו בשמלתה 
האדומה , מתפקעת ממשמניה . דיסק אי - אם - איי , במחיר מוזל , הקלטה 
אנלוגית שהועברה למסטר דיגיטלי , 095967 . כ47 דקות . במשלוח דיסקים 
של " סופרפון " , חברת ההקלטות הצכית , הגיע מפראג דיסק המבחר מתוך " הכלה 
המכורה " של סמטנה , שהאופרה הישראלית מתעתדת להציג בעונה הקרובה . קופסת 
דיסקים של האופרה בשלמותה תגיע לארץ באחד המשלוחים הקרובים . זה הביצוע 
היפה ביותר של האופרה הקלילה בהקלטה דיגיטלית משובחת . הצכים גייסו להפקה 
את מיטב כוחותיהם , ובראשם הזמרים גבריאלה בנצוקבה ( סופרן ) , פטר דבורסקי 
( טנור ) וריצרד נובק ( בס ) . זדנק קושלר מנצח על המקהלה הפילהרמונית 
והתזמורת הפילהרמונית הצכית . שעה של מיטב הקטעים , עם הפתיחה הפופולרית . 
הקלטה משובחת הלקוחה מהקלטה לווידאו . קלטת הווידאו שיובאה מגרמניה נמכרה 
בארץ לפני כשנתיים . את הפתיחה ניגנה התזמורת כרקע לתצלומים שובי - עין 
של פראג היפה . הדיסק של " סופרפון " מוזל , ההקלטה דיגיטלית , ומספרו 
146011 . יבוא : אן - אם - סי , חולון . 
