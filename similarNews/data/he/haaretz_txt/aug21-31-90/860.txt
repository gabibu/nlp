עקב המפלס הנמוך של מי הכינרת , מסתמנת עלייה קלה במליחות מימיה , הן בשכבה 
העליונה והן בשכבה התחתונה . ההערכה היא שהעלייה במליחות נובעת מהצטמצמות 
הנפח הכללי של המים בכינרת , ולא מזרימה מוגברת יותר במעיינות המלוחים שבקרקעית 
האגם . כתוצאה מהמפלס הנמוך נוצרו בעיות נוספות הקשורות לאיכות המים בכינרת : 
חלה עלייה קלה בכמות החומר המרחף במי הכינרת , ובכמות הסולפיד ( שהינן 
מדד לסביבה מחוסרת חמצן ) בשכבת המים התחתונה . אך בעיות אלה אינן חמורות , 
וניתן לפתור אותן בתנאים הקיימים . מנהל מעבדת הכינרת של החברה לחקר ימים 
ואגמים , פרוף טומי ברמן , אמר כי הבדיקות מראות שלא חלה הרעה מהותית באיכות 
המים . " נתונים אלה היו צפויים , בשל הצטמצמות מי הכינרת . יש לנו אמבטיה 
עם פחות מים , אך אנו לא מרגישים כי חל תהליך חריג עקב ירידת המפלס . עם 
זאת , יש לזכור כי אנו מדברים על הטווח הקצר , ואילו מערכות אקולוגיות 
מסובכות , דוגמת הכינרת , מגיבות גם בטווח הארוך . לפיכך אנו מקפידים 
לקיים מעקב צמוד אחר השינויים , ולו גם הקלים ביותר , המסתמנים באיכות 
מי הכינרת " , אמר פרוף ברמן . מפלס הכינרת יורד בימים האחרונים בקצב של 
ס"ם אחד , ואף מעט יותר , כל יום . אתמול הגיע המפלס לגובה של 43 . 212 
מטר מתחת לפני הים , וההערכה היא שעוד לפני החגים ירדו מי הכינרת מתחת למפלס 
הנמוך ביותר , שנרשם בה אי פעם 84 . 212 מטר מתחת לפני הים . מפלס זה 
נמדד בכינרת ב98 . 11 . 01 . בינתיים , הוגבלה שאיבת המים מהכינרת למוביל 
הארצי , ומאז חודש מאי שאבה חברת מקורות קצת יותר מ001 מיליון מ"ק מים , 
לעומת 551 מיליון ם מים בתקופה המקבילה אשתקד . עדיין לא ברור אם שאיבת 
המים מהכינרת למוביל , אכן תיפסק בסוף אוגוסט , כפי שתוכנן בתחילה , וייתכן 
כי היא תימשך עד אמצע ספטמבר . 
