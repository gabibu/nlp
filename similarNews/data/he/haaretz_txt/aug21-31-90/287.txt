בנק הפועלים מקים בימים אלה חברה - בת חדשה בשליטתו בשם " אגם " , שתעסוק 
בניהול תיקים והשקעות במט"ח , תוך שימוש בנכסים ובמכשירים פיננסיים מתוחכמים . 
את החברה ינהל אביגדור שטיינברג , לשעבר איש בנק ישראל ונציג ישראל בקרן 
המטבע הבין - לאומית . באחרונה עסק בפיתוח פעילות המט"ח בבנק הפועלים . 
יו"ר מועצת המנהלים הוא איתן ברגלס , ובראש חדר הלקוחות יעמוד יעקב הרפז , 
שבשנים האחרונות עסק בניהול מסחר במט"ח בבנק אמריקאי בניו - יורק . החברה - 
בת הוקמה במטרה לשרת את לקוחות הבנק בארץ ובחול , המבקשים לגוון את השקעותיהם 
הפיננסיות ברמות סיכון שונות לפי טעמם . החברה תעסוק גם במתן ייעוץ ללקוחות 
בתחום חשיפות מטבע וריבית , תחום המהווה מרכיב חשוב בניהול נכסים והתחייבויות 
של חברות בארץ ובחו"ל . 
