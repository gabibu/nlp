המרכז הרפואי רמב"ם בחיפה חתם לאחרונה על מספר הסכמים עם גורמים פרטיים להרחבת 
שירותים שאינם כלולים בסל הביטוח הבסיסי , במטרה לשפר את השירות לאוכלוסיית 
העיר , ובמקביל להגדיל את הכנסות בית החולים . לדברי מנהל בית החולים , 
ד"ר משה רווח , אין הכרח , בגלל עלות ההון , שבית - חולים ישקיע ויפעיל 
בעצמו שירותים שאינם בסיסיים הקשורים במערכת האשפוז , ועדיף , מבחינה ניהולית , 
שבית החולים לא יתמקד במערכת שיווק . הסכם שנחתם עם חברת " שח"ל שירות 
לחולי לב " מאפשר להפעיל את השירות למנויי החברה בחיפה מתוך בית החולים , 
בחסות השירותים והרופאים הקרדיולוגים של בית החולים . ניידת של שח"ל היוצאת 
לבדוק חולה בביתו מאוישת ברופאים מומחים של בית החולים . לדברי ד"ר רווח , 
גם הציבור וגם בית החולים יוצאים נשכרים מהתקשרות זו . ההכנסות ממכירת 
המוניטין של בית החולים בנושא זה מאפשרות להשקיע ברכישת ציוד ובפיתוח המכון 
הקרדיולוגי . בשיתוף עם מכון ם . א . ר לאבחון הוחל להפעיל בתוך בית החולים 
מעבדת דופלר לאבחון מצבם של כלי - דם היקפיים , דבר שנעשה בדרך - כלל לפני 
ניתוח . בקרוב יפעיל יזם פרטי במסגרת בית החולים מכשיר ליתוטריפטר לריסוק 
אבני כליות . מכירת הטיפול נעשית על - ידי היזם . בקרוב ייחתם גם הסכם 
עם בית החולים " אלישע " , לאספקת שירותים מקצועיים באמצעות רופאי רמב"ם , 
דבר שיאפשר להם להגדיל את הכנסתם . 
