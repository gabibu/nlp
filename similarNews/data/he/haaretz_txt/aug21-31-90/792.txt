סעיף 612 לפקודת מס הכנסה מטיל אחריות שילוחית בפלילים על מעביד . הסעיף 
קובע שאם לא נרשם תקבול על - ידי עובד של הנישום , ייאשם בעבירה לא רק העובד 
אלא גם הנישום , אלא אם הוכיח " שהעבירה נעברה ללא ידיעתו , ושהוא נקט 
בכל האמצעים הסבירים להבטחת מניעת העבירה " . במקרה הנדון ביקרו מפקחי מס 
הכנסה במפעל לאספקת ארוחות , בעת שהבעלים , שמעון סלמה , שהה בחוץ לארץ . 
הקופה הרושמת וניהול העסק הופקדו בידי עובדת , שעד זמן קצר לפני האירוע 
היתה מלצרית ועובדת ניקיון . העובדת לא רשמה את התשלום ששילמו מפקחי המס 
לארוחתם , והמעביד הורשע ונידון למאסר על תנאי וקנס . עירעורו לבית המשפט 
העליון נדחה פה אחד , ונפסק : מעביד אינו יוצא ידי חובתו בנקיטת אמצעים 
סבירים להבטחת מניעת אי - רישום תקבול , בכך שהוא מדריך את העובד כיצד מבחינה 
טכנית יש להפעיל קופה רושמת ולרשום תקבולים , וכיצד יש לנהוג אם יגיע שיק 
של לקוח . כדי להבטיח את מניעת העבירה חייבים להדריך העובד , הדרך היטב , 
שהרישום צריך להיעשות בעת קבלת התקבול ושאין להשהות רישום זה . בנסיבות 
המקרה אין בחומר הראיות כדי להצביע שהדרכה כזו ניתנה לעובדת . לא התביעה 
ולא ההגנה טרחו להביאה , ולכן קבע בית המשפט העליון כי הרשעת המעביד בדין 
יסודה . ( ע . ף . 9853 ) . 
