שר הביטחון , משה ארנס , עדיין לא קיבל החלטה על עתיד פרויקט הצוללות של 
חיל הים והחליט לא לסכם בהנחלטה מחייבת את הדיון שהתקיים אתמול בלשכתו . 
השר ימשיך בימים הקרובים בבירורים ובבדיקות נוספות של הנתונים הקשורים לפרויקט , 
בעיקר בכל הקשור באפשרויות המימון . רק לאחר מכן יקבל ארנס את החלטתו . 
בדיון אתמול שנמשך יותר משעה השתתפו מפקד חיל הים , אלוף מיכה רם וקצינים 
בכירים של החיל . מנגד השתתפו קצינים בכירים של אגף התכנון בצה"ל , הרמטכ"ל 
דן שומרון סגנו וגורמים נוספים . בדיון הוצגו עמדות הצדדים . מפקד חיל 
הים , הבהיר שוב כי " ללא הצוללות עלול החיל להפוך למשמר חופים . בלי הצוללות 
עלול , לדברי אלוף רם , לחשוף את חוף הים של ישראל לתקיפות מן הים של ציי 
ארצות ערב , שיהיו מצויידים בכלים ימיים מעולים , שלחיל לא תמיד תהיה תשובה 
מבצעית נאותה לבלימתם . את עמדת המטה הכללי הציג הרמטכ"ל , רב אלוף דן שומרון . 
שומרון הבהיר כי לדעתו הצוללות הן פרויקט רב חשיבות עבור חיל הים וצה"ל 
כולו , אך בהיעדר משאבים מספיקים לממן את הפרויקטים החיוניים האחרים , 
הכוללים כלי נשק התקפיים , לא יהיה מנוס מלהעמיד את הצוללות במקום נמוך 
יחסית בסדרי העדיפויות של צה"ל . אם לא יקבל שר הביטחון החלטה עד סוף חודש 
אוגוסט , יועבר למספנה הגרמנית עמה נחתם החוזה על ייצור הצוללות , סכום 
נוסף של 02 מיליון דולר . לפיכך , אם ההחלטה תידחה לחודש הבא והיא תהיה 
שלילית , יירד לטימיון סכום ניכר זה . יש לציין כי במסגרת החוזה שנחתם עם 
המספנה יועברו לישראל עבודות בסכום כולל של יותר מ003 מיליון דולר . יש לציין , 
כי עיקר העבודות בישראל יתבצעו במספנות ישראל . הממשל האמריקאי הסכים גם 
שישראל תעשה בגרמניה שימוש ב081 מיליון דולר מכספי הסיוע הצבאי האמריקאי . 
עלותו הכוללת של פרוייקט הצוללות מתקרבת ל006 מיליון דולר . שר הביטחון 
רואה בצוללות אמצעי לחימה רב חשיבות שאין להחליט על ביטולו בלא בדיקה רצינית . 
עם זאת , ברשימת סדרי העדיפויות של השר ארנס מצויות הצוללות במקום נמוך 
יותר מזה של מערכות להגנה מפני טילים . לפיכך נראה כי במקביל להחלטה שיקבל 
שר הביטחון על עתיד הצוללות יחליט גם אם להיענות לדרישה המבצעית של חיל האוויר 
להצטייד בטילי פטריוט . מפקד חיל הים אמר אתמול כי אם יחליט השר לבטל את 
הפרויקט הוא ידרוש שהעניין יוכרע בקבינט . 
