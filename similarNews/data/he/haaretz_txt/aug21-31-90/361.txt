חבר מליאת רשות השידור וראש מחלקת ההסברה בהסתדרות , מני וייצמן , מבקש 
לכנס בדחיפות את מליאת רשות השידור , כדי לדון בתוכנית הטלוויזיה על דו"ח 
ועדת נתניהו , בהנחייתו של יורם רונן , שהיתה לטענתו תוכנית חד - צדדית . 
לבקשתו של וייצמן הצטרפו חברי מליאה מכל גוני הקשת הפוליטית , בהם המשנה 
ליו"ר , שלמה קור ( ליכוד ) , הרב שמחה מירון ( ש"ס ) , אורי פלח 
( מפד"ל ) ורפי אלול ( מערך ) . בפנייתו אל יו"ר רשות השידור , אהרון 
הראל ואל מנכ"ל הרשות , אריה מקל , כותב וייצמן כי " לא יעלה על הדעת 
שבנושא עקרוני כל כך ובעל חשיבות רבה עתיד הבריאות הציבורית לא ינהגו עורכי 
המשדר באיזון המתבקש לא רק מכללי האתיקה העיתונאית , אלא גם מחוק רשות השידור " . 
לטענתו , יחסי הכוחות בתוכנית בין שני הצדדים המתעמתים לא היו הוגנים . 
נציג ההסתדרות , המתנגד לדו"ח , נאלץ להתמודד לבדו נגד שלושה אנשים המצדדים 
בו . לדבריו , הוזמנו לשידור שני חברי ועדה , שהם מנהלי בתי חולים ובעלי 
עניין בדו"ח , ולא זומן מנהל בית חולים של קופת חולים . כמו כן , שר הבריאות 
ניצל את המשדר , כדי לתקוף את ההסתדרות בנושאים שאין להם קשר עם נושא המשדר . 
המנחה לא עצר אותו , ולנציג ההסתדרות לא ניתנה האפשרות להגיב . 
