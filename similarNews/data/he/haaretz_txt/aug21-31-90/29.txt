היא תערוכה נאה לפי כל קנה - מידה מוצגים יפים , חלל תצוגה קטן ולא צפוף , 
אין טקסט מתיש על הקירות וגם אין כל צורך להתעמק יתר על המידה במה שרואים . 
בקיצור , בילוי קיצי חביב במוזיאון ישראל . סוטסאס , יליד 7191 , הוא 
מהמעצבים הבולטים של איטליה מאז שנות החמישים . אולם פרסומו הבין - לאומי 
הגדול החל בשנות השמונים , לאחר שייסד ב1891 , עם מעצבים ואדריכלים צעירים , 
את קבוצת " ממפיס " . בתוך זמן קצר נהפכה " ממפיס " לסגנון , לתופעה , 
למושג - מפתח בעיצוב הפוסט - מודרני . תקשורת המגאזינים הזריזה הביאה את 
בשורת הקווים המפותלים , הצבעים המתוקים , המרקמים , הדגמים והצורות השבורות 
בעיצוב רהיטים אל שולחנו של כל מעצב בעולם . גם בארץ היה אפשר לראות עד 
לפני זמן קצר עיצוב בנוסח " ממפיס " בתערוכות הגמר של הסטודנטים לעיצוב . 
( בתערוכת הגמר של העיצוב הקראמי ב"בצלאל " השנה עוד נראו שרידים ברורים 
של השפעות ) . בתוך פחות מעשר שנים נהפכה " ממפיס " להיסטוריה , ולמען 
האמת , הרהיטים ( אם כך אפשר לקרוא להם ) שעיצב סוטסאס נראים כאילו מקומם 
הטבעי הוא במוזיאון , ולא בחדר המגורים או במשרד . התערוכה , שאין לה 
יומרה גדולה מעבר להצגת חפצים מאוסף המוזיאון , עשויה לשמש גם אות אזהרה 
למי שעוסק במקצוע : הצלחה עולמית ועמדת השפעה הם אמנם הישגים מכובדים , 
אבל אופנה טבעה להתיישן . ואמנם חלק מן המוצגים בתערוכה נראים מיושנים , 
אף כי נוצרו רק לפני שנים ספורות . הם כה מפורסמים מן הספרים והקטלוגים 
ומחיקוייהם הרבים , עד כי אין כמעט כל עניין בהתבוננות במקור . אך יותר 
מכך , עיצוב שעניינו העיקרי הוא בחדשנות הקפריזית , עלול לעייף לאחר שחולפת 
השפעת ההפתעה הראשונית . וזו עוד סיבה שמקומם של רוב המוצגים הוא במוזיאון , 
במקום שבו רואים אותם מדי פעם אך לא צריך לחיות אתם . מבין הרהיטים המוצגים 
בתערוכה עדיפים בעיני דווקא אלה בעלי הקו ה"קלאסי " יותר , כגון שולחן - 
מדף בשם " מונטנגרו " ( 6891 ) , העשוי רגלי שיש לבן בעלות קו גלי בצדן 
החיצוני וביניהן לוח שיש צבעוני , פשוט בצורתו . בתערוכה מוצגת גם סדרת 
כלי זכוכית מצועצעים במידה כמעט בלתי - נסבלת ולצדם מתייחדים בפשטותם ( 
היחסית ) כלים מזכוכית מנופחת ( 7791 ) . בקבוצת כלי קרמיקה " זיכרונות 
מהודו " ( 2791 ) שאחדים מהם משעשעים , ניכרת השפעה ארכיטקטונית ( 
סוטסאס הוא גם אדריכל , וכמה פרויקטים שלו מוצגים בתרשימים ובשקופיות ) 
. אולם בממדיהם ובצבעוניותם ניכר שבכלים אלה העדיפות היא לקנקן ולא למה 
שיש בו . כל יעודם הוא להיות מה שהם יפים , יוצאי - דופן ומעניקי הילה 
של " בעל טעם טוב " למי שיש לו בבית " סוטסאס " או שם מפורסם אחר . תערוכת 
יצירותיו של אטורה סוטסאס , כאמור תערוכה מוזיאונית נאה , מסכמת את אחד 
ההיבטים החשובים בעיצוב שנות השמונים . הלקח האמיתי שלה נמצא מחוץ לכותלי 
המוזיאון : בנוסטלגיה , המסתמנת באחרונה , למוצרי שנות החמישים , ולמעשה 
לקווים הפשוטים והתמימים של העיצוב המודרני בטרם פרץ הגל הפוסט - מודרני . 
געגועים אלה , יותר משהם מעידים על הערכה מחודשת לעבר הם מעידים על עייפות 
מהירה מן החדש שהתיישן . מגמת " עיצוב לשם עיצוב " שאיפיינה את שנות השמונים , 
ושתערוכה זו מייצגת אותה להפליא , עשויה אולי להשתנות בקרוב , לעיצוב 
מפוכח יותר , ראוותני פחות ובעל תוחלת חיים ארוכה יותר . 
