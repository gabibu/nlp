אבו - קסאח , אויבי הפלשתיני נשמע מאוד פגוע בטלפון . חשבתי כי נפגע כי 
חיפש אותי שלוש פעמים בטלפון ולא מצא , אך הסיבה היתה אחרת . " נורא מצטער " , 
אמר לי בקול נעלב , " אני לא מוכן יותר להידבר אתך או עם כל ישראלי אחר . 
אתם לא פרטנר בשבילי יותר " . " למה ? " שאלתי מודאג . " כי יש גבול 
לדברים שאני מוכן לבלוע , אפילו מאויבים . אתם פשוט לא מספיק מוסריים בשבילי " , 
הוא אמר . " על מה אתה מדבר ? " הקשיתי . " אני אגיד לך על מה אני מדבר . 
איך אני יכול לראות בכם בני - שיח להסדר , או אפילו סתם לשיחות , אם אתם 
תומכים ברודנות מנוולת ? " אנחנו ? " הקשיתי בתימהון אמיתי , " המנהיג 
שלך מתחבק עם סדאם חוסיין , ואנחנו לא מספיק מוסריים ? " " אתה לא רק 
לא - מוסרי " , אמר אבו - קסאח וקולו ממש זועם , " אלא גם חצוף ! איך 
אתה בכלל מעז להטיף לי מוסר על ההנהגה שלי ? אני במקומך הייתי שותק כמו 
קבר ולא נוגע בכלל בנושא הזה של תמיכה ברודנות עקובה מדם " . כאן התחלתי להבין 
על מה הוא מדבר , והתחלתי להשמיע קולות טרטור מוזרים כדי שאבו - קסאח יחשוב 
שקו - הטלפון דפוק ויירד מן השיחה לפני שהיא תהפוך מביכה מדי . אך אבו - 
קסאח הכיר את הטריק והמשיך : " מאיפה אתה רוצה שנתחיל ? מאידי אמין ? 
איש - מופת שקיבל מכם צבא וכנפי - צניחה , ואחר - כך אכל את ממשלתו והאכיל 
את תניניו בבני - עמו . ולאן נעבור מאידי אמין ? אולי אל השאח ריזה פאחלאווי . 
שליט נאור ומתוק , שקיבל מישראל רק טיף - טיפה סיוע בהקמת ה"סאוואק " 
ההומני שלו וגם קצת הרבה סיוע צבאי , וידידות , ועסקים , והבנה , וחיבוקים . 
אבל זה לא היה עניין אישי . כי לאחר שהוא עף , עברתם בירושה אל הרודן 
שהחליף אותו . גם לחומייני מכרתם נשק . " אני לא כל - כך שומע אותך , 
צעקתי , " וגם ממתינה לי שיחה בקו השני . אתה יכול להתקשר פעם אחרת ? 
אבו - קסאח אפילו לא שמע אותי . " אולי נעבור יבשת ? מה דעתך על דרום - 
אמריקה ? השם וידלה אומר לך משהו ? תבדוק אצלכם בספרים . הוא מופיע שם 
לא - מעט . דיקטטור פסיכופט ש"העלים " עשרות אלפי אנשים , ופה - ושם גם 
השליך אותם ממטוסים אל הים . אתה אולי זוכר מי צייד לו את הצבא , את חיל - 
האוויר , את משטרת הביטחון ? ובוא נעבור לצילה . פינושה . לקוח נהדר , 
לא - כן ? אגב דרום - אמריקה ; שמעתם משהו מהאדון נורייגה ? הלא הייתם 
בקשרים לגמרי לא רעים . נו , טוב , הוא לא רצח ורדה סתם . רק כאשר העניין 
היה חשוב לצרכי סחר - הסמים שלו . פשוט איש - עסקים . וסומוזה ? דמוקרט 
ידוע . " ועכשיו בוא נקפוץ לאירופה . אני לא מתכוון לעניינים עתיקים כמו 
אנגולה והתמיכה שלכם במשטר רודני ופאשיסטי בפורטוגל . אני חושב על דברים 
הרבה יותר עדכניים . השם צאושסקו אומר לך משהו ? יש איזה מנהיג ישראלי 
שלא התחבק אתו ? אגב , גם בעניין של טורקיה והארמנים אני לא בטוח שלא התחבקתם 
עם האנשים הלא - נכונים , אבל זה באמת כסף קטן . " ובוא נחזור לרגע לאפריקה . 
סמואל דו . אתם עדיין מיודדים ? ונרד קצת דרומה , אל ידידתכם הוותיקה 
דרום - אפריקה . אתה אולי זוכר מי שמר על ידידות עמוקה עם המשטר המנוול 
ביותר עלי - אדמות , גם כאשר העולם כולו הקיא ממנו ? " ולקינוח , נגיע 
גם למזרח התיכון . האחים גומאייל וסמיר געגע ואלי חבייקה . אנשים חביבים 
שתחביבם הצנוע הוא רצח משפחות לאחר אונס הנשים לעיני הילדים . כמה ויסקי 
לגמתם אתם על מרפסות גוניה וביירות , תוך פטפוט ידידותי ? וזו רק רשימה 
חלקית . עכשיו תגיד לי , אויבי המוסרי והטהור , האם יש רודן מנוול אחד 
בשלושים השנה האחרונות שלא תמכתם בו ? שלא מכרתם לו נשק ? שלא סייעתם לו 
בעצות טובות ובהדרכה ? אבו - קסאח השתתק סוף - סוף ורק נשימותיו הנרגשות 
נשמעו . ואז הוסיף בקול מהורהר : " אתה בטוח שאתם לא תומכים בסדאם ? לא 
עניתי לו . מה יש לי לדבר עם מתייפייף - נפש זך ותם שכזה , החושב שפוליטיקה 
היא עניין מוסרי . אין טעם אפילו לנסות ולהסביר לו שתמיד - תמיד היו לנו 
סיבות טובות להתעסק עם כל האנשים האלה . אבל מעולם , מעולם , לא התנשקנו 
אתם מול מצלמות הטלוויזיה . ובזה כוחנו . 
