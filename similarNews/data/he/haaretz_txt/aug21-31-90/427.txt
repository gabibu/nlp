עבדלקאדר , בן 22 מטייבה , הואשמו אתמול בבית המשפט המחוזי בתל - אביב 
בשוד מזויין של בעל חנות תכשיטים . בכתב האישום נטען כי השניים גנבו ב02 
ביולי מכונית פולקסווגן טרנספורטר , מחוף זבולון בהרצליה . הם הסירו את 
לוחיות הזיהוי המקוריות והרכיבו במקומן לוחיות מזויפות . כמו כן הדביקו 
וילונות בד על חלונות הרכב , ופירקו את המושבים האחוריים . ב22 ביולי , 
סמוך לשעה שבע בערב , עקפו הנאשמים את רכבו של זאהר עדנאן , בעל חנות 
תכשיטים בטייבה , וחסמו את דרכו . השניים ירדו מן הרכב רעולי - פנים , 
כשאקדחים שלופים בידיהם , וצעקו לסוחר התכשיטים בערבית לעצור . הסוחר שילב 
את מכוניתו להילוך אחורי והחל להימלט . השודדים ירו לעברו מספר יריות . 
כתוצאה מהירי נופצה השמשה הקדמית , כדור אחד פגע בחזהו של הסוחר וכדור 
נוסף פגע בידו של נוסע אחר , עלי עזאם גאבר , שישב במושב האחורי . המכונית 
עצרה , ואסד מסרווה חטף מתוכה שקית ניילון שהכילה תכשיטים וזהב בשווי 04 
אלף דולר . שני השודדים נמלטו מהמקום תוך כדי ירי באוויר . בקשה לעצור את 
שני הנאשמים עד לתום ההליכים , תידון היום . 
