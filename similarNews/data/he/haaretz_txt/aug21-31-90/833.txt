זהב . גביע קריסטל מעוצב יפה על רגל גבוהה עולה 4 דולר בלבד . אבל האיכות 
של תעשיות אחרות שבהן הצטיינה צכוסלובקיה , כגון טקסטיל ומכונות ירדה מאוד , 
מעידים מי שהכירו את התוצרת של פעם . מוצרי האלקטרוניקה והחשמל הביתיים 
הם ייצור מזרח - אירופי , כמו גם המכוניות " לאדה " הרוסית ו"שקודה " 
הצכית , וצריך , כפי שסיפרו לנו , להמתין 41 שנים בתור כדי לקבל מודל 
חדש במחיר 000 , 08 קרונות . משכורת חודשית סבירה מגיעה ל000 , 4 קרונות , 
זבנית למשל משתכרת רק 004 , 1 קרונות , ורבים נאלצים לחפש עבודה נוספת . 
סוללות הטייף שלי , ששבקו חיים בטרם עת , הריצו אותי לחנויות בפראג ובליברץ , 
אך בכל מקום התשובה של הזבנים היתה אחת : אזל . מי שהתגורר בצכוסלובקיה 
לפני המבול , עלול עכשיו שלא להתמצא מיד עם שובו . שמות רחובות שונו כמה 
פעמים . רחוב הרכבת , לדוגמה , הפך לרחוב אחד במאי או לרחוב גוטוואלד , 
ובימים אלה שוב משנים את השמות . הקושי להתמצא נובע גם מהבנייה המאסיבית 
של שיכונים עממיים , לעתים על מקומם של בתים ישנים . השיכונים מכוערים , 
והתופעה צורמת במיוחד בגלל הניגוד הנוצר בינם לבין הבניינים העתיקים היפהפיים 
הרבים הפזורים בכל עיר קטנה כגדולה . עם זאת , רואים גם ניסיונות מעניינים 
של שילוב ארכיטקטורה מודרנית עם בתים בסגנון עתיק . ניסיון מוצלח כזה אפשר 
לראות בתיאטרון הלאומי בפראג . ואם תיאטרון , קשה לתייר להשיג כרטיסים 
למופעים שלא דרך השוק שחור . וכאן הרגע להזהיר את התייר הישראלי מהמוני 
החלפנים , המזהים תיירים מרחוק ופונים אליהם בהצעות מפתות , ולא תייר 
אחד נפל בפח . גם הכייסות הפכה למכת מדינה . קפמאפרקעד המהפך היו הכל מועסקים 
על ידי המדינה . לא כולם עבדו ממש , מדגישה יאנה , אך כולם קיבלו משכורת . 
עתה חוששים מאבטלה . על קירות מפעלים רבים עדיין מתנוססות סיסמות קומוניסטיות , 
כגון : " הכל בשם האדם , הכל למען רווחת העם " , אבל גם אז הרווחה לא 
הגיעה אל כל הנשים והקשישים . יש אמהות רבות ללא נישואין , מספרת אווה , 
מדריכת תיירים מברטיסלווה , המתגוררת בפראג , ואם כי זכויותיהן שוות לאמהות 
אחרות , ואפילו יש להן זכות קדימה בקבלת הילד למעון יום , מצבן הכלכלי 
קשה משום שמשכורת אחת אינה מספיקה , ורק במקרים מסוימים יכולה אישה כזאת 
לקבל מענק מהמועצה המקומית . כיום מקובל להקים משפחה בגיל צעיר יחסית : 
נשים בגיל 0242 וגברים בגיל 3262 , אולם לדברי אווה , הסטטיסטיקה בפראג 
מדברת על % 06 גירושין בתוך שלוש השנים הראשונות לנישואין . הפלות ניתנות 
כיום ביתר קלות מאשר בתקופת המשטר הקודם . אז נדרש אישור של ועדה , כיום 
די באישור של רופא . בעבר קיבלו גלולות נגד היריון בתשלום סמלי של קרונה 
למנה חודשית , ועתה משלמים מחיר מלא . כל הנשים היו חייבות במשטר הקודם 
לצאת לעבודה , למעט יולדות או חולות , אבל לא היה שוויון בין גבר לאישה , 
הלכה למעשה , ולא שכר שווה בעד עבודה שווה . לא כל מי שלמד מקצוע מכובד 
יכול היה לעבוד במקצועו , בגלל העדר משרות פנויות . קשישים נאלצים משום 
כך לפרוש מוקדם גברים בגיל 06 , נשים בהתאם למספר הילדים . חסרות ילדים 
פורשות בגיל 75 . אך הגמלה אינה מספיקה . הלימודים הם כמובן חינם , גם 
באוניברסיטה , אבל לא כל אחד יכול ללמוד לפי רצונו . יאנה למדה רוקחות 
משום שלא התקבלה ללימודי שפות בפקולטה לפילוסופיה , וזאת משום שהוריה לא 
היו חברי המפלגה , וסבה אף נאסר על סירובו למסור את אדמותיו לשלטונות . 
בחופשות היא למדה הדרכת תיירים ועסקה בכך . חצי שנה חיכתה למשרת רוקחת , 
וכשקיבלה לבסוף עבודה , נוכחה שהמשכורת אינה מספיקה וגם אין לה עניין במקצוע , 
והיא שבה להדרכת תיירים . המשכורת שלה 007 , 2 קרונות , ובנוסף לכך היא 
נהנית מתשרים , " אבל הגינס שאני לובשת עולים 000 , 1 קרונות " , היא מספרת , 
ומלתחתה רחוקה מלהיות עדכנית . " מי שמשתכר 000 , 2 קרונות , משלם 004 
קרונות מסים לחודש " . בין הראשונים שימצאו עצמם מובטלים , מציינת יאנה , 
יהיו המורים הרבים לרוסית שהיתה מקצוע חובה בבתי - הספר . עכשיו , משתינתן 
לתלמידים בחירה חופשית , יעדיפו רבים ללמוד אנגלית או גרמנית . מי שאינם 
צריכים כנראה לחשוש הם הכפריים , שמצבם היה טוב יחסית גם במשטר הקודם , 
שהתיר להם למכור בדוכנים את תוצרת משקי העזר שלהם . הם גם בונים במו ידיהם 
את בתיהם , בעוד שבעיר דירה היא בעיה של ממש . קפמאפרקמה שלא ישתנה ככל 
הנראה הוא החובה לשאת תעודת זהות , ואין מדובר בתעודה רגילה . בצכוסלובקיה 
זהו ספרון קטן בן 13 דפים , המכיל את כל המידע המתייחס לנושאו . חובה 
לשאת תעודה זו מגיל 51 , לעדכן שינויים בסטטוס , ואחת לחמש שנים לחדש . 
זהו אמצעי נוח למשטרה הפושטת על מקומות ציבוריים לתפוס פושעים , מדגישה 
יאנה , אבל מסתבר שהוא גם מאפשר לנערות הרוצות בכך לתהות על קנקנו של הבחור 
שהן יוצאות עמו ולוודא בין השאר שהוא רווק . והבנות אכן מנצלות זאת , היא 
מדגישה . לרוב , רק צעירות מתלבשות בלבוש מודרני יחסית : גרביים שחורים 
ומיני גינסים , ומעטות אף מעזות לצאת בשורטס . באזורי הבילויים הנוער נראה 
כמעט מערבי . אבל נשים מבוגרות רבות לובשות בגדים שאבד עליהם כלח . הן 
אינן מקפידות על איפור ועל תסרוקת . גם לא על גזרתן , . יש תנועה לשחרור 
האישה , מספרת אווה , אפילו אצל הקומוניסטים . אבל גם שם הנשים מתייחסות 
לשוויון כאל אוטופיה . אבל הצכיות הן עירניות , ובכל מקום רואים נשים קוראות 
עיתונים וממלאות את חנויות הספרים . אף כי חנויות אלו , כאמור , מרבות 
כיום להציע ספרים שהיו אסורים או ספרות מן המערב , לא ניתן עדיין למצוא 
מדריך תיירים חדיש , אפילו לא של פראג הבירה . המדריכים הזמינים הם כולם 
מן התקופה הקומוניסטית וכתובים בהתאם . ככלל , אין המדינה ערוכה לקלוט את 
הזרם הגואה של תיירים גרמנים , אמריקאים ואנגלים . וגם הישראלים מגיעים . 
בשל המחסור בבתי מלון , מוסרים ישראלים מפה לאוזן כתובות של דירות , סידור 
נוח למי שרוצה לשהות במקום זמן ממושך , אך לא לתייר העובר ממקום למקום . 
אתרים היסטוריים רבים ובניינים מעניינים נמצאים עתה בתהליך שיפוצים , שבהם 
התחיל המשטר הקודם , והשלטון החדש ממשיך במרץ . 
