הדברים שאמר ביום חמישי בערב ראש הממשלה , יצחק שמיר , על האפשרות ל"מלחמת 
מנע ישראלית נגד עיראק " , עוררו תגובות רבות בעולם . לשכת ראש הממשלה נאלצה 
להסביר לאמצעי התקשורת בעולם , כי אין לישראל כל כוונה לתקוף את עיראק , 
אם זו לא תפעיל נגדה כוח צבאי . יועץ ראש הממשלה לתקשורת , אבי פזנר , 
הסביר כי בדברו על " מלחמת מנע " התכוון שמיר לומר , שישראל מבקשת למנוע 
עימות צבאי עם עיראק . גורמים מדיניים בירושלים אמרו : " הביטוי חסר הזהירות 
של שמיר פגע במאמציה של ישראל להקשות על נשיא עיראק , סדאם חוסיין , למצוא 
עילות שיקלו עליו להפוך את המשבר במפרץ הפרסי לעימות ערבי - ישראלי " . על - 
פי ההערכות , הרוחות בירושלים ובמערב , עלול סדאם חוסיין לתקוף את ישראל 
אם ייקלע למצב נואש וזאת בתקווה למשוך לצדו את מדינות ערב , שהתייצבו לצד 
ארה"ב . חברי קונגרס אמריקאים , שביקרו בשבוע שעבר בקהיר , דיווחו כי ממשלת 
מצרים חולקת מחמאות לישראל , המצטיירת כגורם אחראי , שאינו מנצל את המשבר 
לצרכיו ושומר על " פרופיל נמוך " . 
