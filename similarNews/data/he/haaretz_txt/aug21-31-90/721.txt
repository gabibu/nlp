חסרי דיור ממאהלים ברחבי הארץ הפגינו שלשום מול משרד הביטחון בקריה , בקריאה 
לחלק להם מסכות אב"ך . ארנס , אתם מוגנים ואנחנו מופקרים " , נכתב על שלט 
שנשאו המפגינים בידיהם . נציגי המפגינים ביקשו מן השר לצאת אל המפגינים 
אך הוא סירב . ניסן זכריה , מנהיג חסרי הדיור בשכונת גסי כהן בחולון , 
אמר כי מי שנמצא באוהלים חשוף יותר לסכנה של התקפה כימית . " האנשים במאהלים 
מופקרים בשטח , ושר הביטחון לא אמר אף מלה לגביהם . אתם חייבים לחלק לנו 
מסכות עכשיו , אם יש אמת בפאניקה שהכנסתם לציבור . לא נזוז מהאוהלים גם 
אם יזרקו עלינו גז חרדל " . איציק סלע , מנהיג המאהל בשכונת ביצרון בתל - 
אביב , איים : " לא נלך למילואים , לא נצא למלחמה , לא נגן על המולדת 
אם לא יגנו על ילדינו " . ההפגנה התקיימה ללא רשיון , אולם אנשי המשטרה שהיו 
במקום אפשרו לחסרי הדיור להפגין . המפגינים הגיעו בחמישה אוטובוסים מאורגנים 
מירושלים , אשדוד , חולון , פתח - תקוה ותל - אביב . לפני ההפגנה בקריה 
הם הגיעו אל מאהל חסרי הדיור בפרדס - כץ , על מנת להביע הזדהות עם מאבקם , 
לאחר שהמאהל נהרס בידי המשטרה ביום שני . הם נשאו שלטים בהם נאמר : " כולנו 
פרדס כץ " , " תינוק תינוק צינוק " . קפידבינימין סוויסה , מנהיג מעברת 
ירושלים , אמר כי כל יושבי האוהלים מזדהים עם המאבק של פרדס - כץ , ומגנים 
את ההתעללות והאגרסיוויות של המשטרה כלפי זוגות צעירים חסרי ישע וחסרי קורת 
גג . " לא נתפנה מהאוהלים . נביא צריפים , נביא קרוואנים " , אמר סוויסה . 
בזמן ההפגנה היו בשטח המאהל רק מעטים מחסרי הדיור מפרדס - כץ . מאז הרס 
המאהל נקטו חסרי הדיור במקום פעולות מחאה רבות : בליל רביעי התבצרו כ04 
חסרי דיור במועדון ההסתדרות השכונתי הסמוך למאהל . למחרת בצהרים , משנוכחו 
כי איש לא מתעניין בהם , פתחו בשביתת רעב . בשעות אחר הצהרים והערב סערו 
הרוחות במועדון והמתבצרים השליכו ארבעה רימוני עשן ושני בקבוקי תבערה . 
הדברים הגיעו לשיאם כאשר אחד המתבצרים , נרקומאן , איבד את עשתונותיו והחל 
להשתולל ולנתץ מנורות ודברי זכוכית במועדון . עקב כך עזבו חלק מהמשפחות 
את המקום עם ילדיהן . כל אותה עת ערכה המשטרה סיורים במקום , אך לא התקרבה 
אל המתבצרים . בליל חמישי בשעה מאוחרת הגיע למועדון מזכיר מועצת הפועלים 
בבני - ברק , דוד זכות , אשר הגיש תלונה נגד הפולשים . הוא שכנע את חסרי 
הדיור להתפנות מרצונם והבטיח להם , לטענתם , כי יבטל את התלונה . עקב 
כך פינו חסרי הדיור את המועדון . קפידבינההפגנה אורגנה בידי המטה הארצי לתיאום 
המאבק של חסרי הדיור , הגוף שיזם גם את ההפגנה בכיכר מלכי - ישראל בשבת 
שעברה . מטה התיאום מקבל סיוע ממערכת עיתון השכונות " הפטיש " . מיכה לנקרי , 
מנציגי המטה , הסביר כי הוצאות שני האירועים מומנו על - ידי תורמים פרטיים 
ועל - ידי מועצות פועלים . למטה התיאום חובות של 52 אלף שקלים על העצרת 
בכיכר מלכי - ישראל , ועתה מנסים לגייס תרומות נוספות למימון . מטה התיאום 
קיבל בימים האחרונים החלטה שלא לשלוח את ילדי המאהלים לבתי הספר ולגנים באחד 
בספטמבר . " זה חלק מן המחאה " , אמר לנקרי . " ילד שאין לו קורת גג 
ומקום להכין שיעורים לא יכול ללמוד . כל עוד לא תיפתר הבעיה לא ילכו הילדים 
שלנו ללמוד " . 
