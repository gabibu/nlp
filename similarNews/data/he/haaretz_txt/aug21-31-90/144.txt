שר האנרגיה יובל נאמן אמר כי בידי ישראל מלאי נפט גולמי מספיק לשעת חירום . 
בהופיעו בוועדת הכלכלה אמר אתמול השר כי היה מצפה שיהיה איזון בין הרכישות 
החוזיות - אסטרטגיות של הנפט לרכישות בשוק החופשי . מנכ"ל בתי הזיקוק , 
משה בר - אילן , אמר לוועדה כי בשנתיים האחרונות הצליחה ישראל לטפח קשרים 
ומקורות מגוונים שלא אכזבו . " אנו יכולים לרכוש דלק ולהובילו במחירי השוק , 
ללא מגבלה ופרט לעליית המחיר של יחידת דלק לא השתנה דבר " , אמר . מנכ"ל 
" פז " , אריה לוי , אמר כי לחברות הדלק התרשמות שונה . לדבריו , העולם 
הגדול מצמצם את המסחר בשוק המזדמן וכיום מתרחשת % 08 מהפעילות בשוק החוזי . 
לוי בירך על חיזוק הקשר עם מקסיקו . הוא המליץ לרכוש דלק גם במחירים הנוכחיים 
ולהגדיל את המלאי . ראש מינהל הדלק שמעון גלבוע מסר כי לדעתו יש לקבוע מחירים 
ראליים יותר לדלק . לדבריו , ביום 09 . 7 . 61 לדוגמא , הגיע מחיר הבנזין 
הממוצע באירופה ל19 סנט בעוד שבישראל עמד על 06 סנט בלבד . לשאלת יו"ר הועדה , 
ח"ך שושנה ארבלי אלמוזלינו ( מערך ) אם לישראל יש כוונה לפתח מקורות אנרגיה 
נוספים , השיב נאמן כי לאחרונה הוגברו המאמצים לחיפוש נפט בשיתוף חברה בין - 
לאומית שבבעלות המיליונר ארמנד האמר . כמו כן , על - מנת להשתחרר מהתלות 
בדלק בכמעט מחצית מתחנות הכוח , עברו לשימוש בפחם . לדברי נאמן , היה זה 
משגה פטלי לסגור את תוכנית תעלת הימים ובכוונתו להתחיל בביצוע מיידי של השלב 
הראשון במפעל . זאת , במימון קבוצה קנדית שהודיעה שהיא מוכנה להקים את 
כל פרויקט תעלת הימים , ולדבריו יבדוק " שידוך עם חברת החשמל " . 
