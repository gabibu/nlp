שר התחבורה , משה קצב , דן עם ראש הממשלה , יצחק שמיר , ועם שר האוצר 
יצחק מודעי בדרכים מעשיות להחזיר השתתפות של הממשלה בהוצאות הביטחון של חברת 
אל - על . בתגובה ל"הארץ " אמר שר התחבורה , כי לא היה רוצה שחברת אל - 
על תקבע את סטנדרט הביטחון והיה מעדיף שהנושא יישאר בתחום אחריותה של הממשלה . 
לדברי קצב הטלת הוצאות הביטחון על חברת התעופה , יפגעו בריווחיות שלה . 
קצב אמר כי הבהיר לשר האוצר , שהוא מוכן שחברת אל - על תישא בחלק מכיסוי 
הוצאות האבטחה , אולם בהתאם להוצאות ביטחון של חברות תעופה אחרות בסדר גודל 
כזה . את ההוצאות הנוספות , הכרוכות באמצעי אבטחה קפדניים יותר שנדרשים , 
אין הצדקה שחברת התעופה תצטרך לספוג . לדברי קצב , כיוון שהממשלה שולטת 
בחברת התעופה הנושא צריך להיות בתחום פעילותה . ראש הממשלה הבטיח להתערב 
בנושא , כדי שתשונה החלטת הממשלה שהטילה את הוצאות הביטחון על אל - על . 
שר האוצר הבטיח אף הוא , לבדוק מחדש את הנושא בצורה חיובית . 
