יוסי גינוסר , שהיה מנכ"ל מכון הייצוא ולשעבר מבכירי השב"ך , התמנה לתפקיד 
המנהל בפועל של מפעל הטקסטיל רם - טוב בקריית שמונה . גינוסר משמש עדיין 
גם כראש צוות הקמה ומנהל הקרן לעידוד עסקים קטנים ובינוניים מיסודו של צרלס 
ברונפמן . הקרן פועלת בשלב זה באופן ניסיוני , והוקצב לה סכום ראשוני של 
5 מיליון דולר . מפעל רם - טוב מצוי בבעלות איש העסקים הסיני , גון וו מהונג - 
קונג , השותף בחברות טקסטיל נוספות לייצור ושיווק מוצרי טקסטיל מהונג - 
קונג . גון וו מבקר בימים אלה בארץ לצורך ארגון מחדש של החברה , ומינויו 
של גינוסר לתפקיד המנהל נעשה לאחר שינוי במבנה הבעלות של החברה ופרישת השותף 
הזר הנוסף בה שהיה איש עסקים מלבנון . מפעל רם - טוב הוקם ב88 מתוך כוונה 
לנצל את הסכמי הסחר שנחתמו בין ישראל לארצות - הברית , ולעקוף את ההגבלות 
שהטילו האמריקאים על יבוא טקסטיל ממדינות המזרח הרחוק . המפעל , שמספק ערך 
נוסף לתוצרת מהמזרח הרחוק , זכה עם הקמתו להטבות ממשלתיות שונות וזאת בזכות 
מיקומו באזור פיתוח א , ולאור העובדה שכל תוצרתו מיועדת לייצוא . על לקוחותיו 
נמנות רשתות שיווק אמריקאיות , כששיווק התוצרת והשגת ההזמנות נעשה באמצעות 
חברות האם במזרח הרחוק . 
