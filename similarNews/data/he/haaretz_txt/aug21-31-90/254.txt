את באי קריית שמונה בראש השנה תקדם כתובת ענק שתוצב על צלע ההר מעל בירת 
הצפון : ( ב - אחת בלבד , שלא כמו במקור ) . הכתובת הזו היא פסל סביבתי 
של הפסל ההולנדי גון קורמלינג , שלאחר סיורים שערך במקום בעת ביקורו הראשון 
בישראל , החליט שהגליל הוא " עץ קדוש " , ולפיכך הפסל שיקים מסמל , לדעתו , 
את חזון אחרית הימים של קריית שמונה . האותיות ייבנו מדיקט עבה בגובה חמישה 
מטר וייצבעו בוורוד או בלבן . אירועי הפיסול בטבע , שייתקיימו זו הפעם הרביעית , 
חוזרים ומעלים את השאלה לגבי אופן הטיפול בפסלים שנשארים עם תום האירוע , 
כולל " הוליווד " העתידי . האירועים שכבר התקיימו הותירו במקום כ05 פסלים , 
של דורצין , שמי ואחרים , שעשב צימח סביבם ועליהם , ושאיתני הטבע נתנו 
בהם אותות וסימנים . יש הרואים בזאת הזנחה מצד מארגני האירוע , שמתמקדים 
בהכנות אך לא דואגים לשימור הפסלים בשאר ימי השנה . " יש אמנים שמעדיפים 
שפסליהם לא יטופלו , אלא יהיו נתונים לתהליך ההתכלות הפוקד כל גוף בטבע " , 
אומר אריה שגיא , מנהל המכון לאמנויות בתל חי . גם אוצר האירוע , הבלגי 
פלורן בקס , שהיה האוצר באירועי תל חי 78 , מדגיש כי אמנות סביבתית אינה 
אמנות נצחית , וזהו אחד מייחודיה . לדבריו , השינויים שמתרחשים בפסלים 
הם סיבה נוספת לשוב ולבקר בתל חי , בנוסף לצפייה בפסלים החדשים שמוקמים 
במקום בכל אירוע . ובכל זאת ישנם פסלים הדורשים טיפול . " מכיוון שהאתר 
עדיין לא זכה להכרה של מוזיאון סביבתי , אין לנו כוח אדם שממונה על שימור 
המקום . לפיכך , חשוב לנו מאוד שרשות המוזיאונים במשרד החינוך תכיר בנו 
כמוזיאון של אמנות סביבתית , ונוכל להקים צוות שיעסוק רק בזה " , אומר שגיא . 
בינתיים נשלמות ההכנות של עשרת האמנים המשתתפים השנה באירוע . בקס מדגיש 
כי קשיים תקציביים הגבילו את מספר האמנים שיכולים להשתתף . לא נבחר נושא 
אחיד מתוך כוונה לאפשר לאמן מרחב דמיון רחב ככל האפשר . בקס מחלק את האמנים 
המשתתפים לשלוש גישות שונות : אמנים שמציגים חפצים יום - יומיים בדרך שונה 
ומקורית : לוק דלב הבלגי , שפסלו מבוסס על אנטנות סולריות , וגיליאם בל 
הבלגי ויונתן שילוני , המציגים בטבע אובייקטים עירוניים , כמו רמזורים 
ופנסים . בקבוצה השנייה אמנים בעלי תפיסה ארכיטקטונית : דני קרוון , שיציג 
בית ובתוכו עץ זית , אוסוולדו רומברג , שבונה תעתיק של בית בבלי שנמצא 
בחפירות ארכיאולוגיות , וישראל מושנזון , שבונה בונקר . לקבוצה השלישית 
גישה סימבולית : אולי מהולנד יעמיד ששה תרנים , בני אפרת משתמש בתותח ומכונית 
מרצדס , מיכאל גרוס , וקורמלינג עם " הוליווד " שלו . להקמת הפסלים נלווים 
אירועים נוספים : במקום תוצג תערוכת מחווה לאברהם מלניקוב , יוצר " האריה 
השואג " , משנת 4391 . מלניקוב חלם על הקמת בי"ס לאמניות בגליל , ומכון 
תל חי מארגן את התערוכה כחוב של כבוד כלפיו . היצירות נאספו מאוספים ותצוגות 
שונות בארץ , ולתערוכה יתלווה הקטלוג שיצא בזמנו לרגל התערוכה שאורגנה לו 
באוניבסיטת חיפה . כמו כן תפתח במקום תערוכת תדמית של 05 מפעלי תעשייה בגליל 
העוסקים בייצוא . היוזמה לתערוכה היא של סטף ורטהיימר , שמתכנן להקים בתל 
חי גן תעשייה בנוסח תפן , ובו יודגש הקשר בין אמנות לתעשייה . במקום יתקיימו 
גם מיצגים והתרחשויות בתחומי אמנות שונים : חמישיית כלי נשיפה מגרמניה , 
סדנת המחול של תל חי , חבורת הזמר של הגליל העליון , עדינה בר און ותזמורת 
חצור הגלילית . לקהל שיגיע תתאפשר השתתפות פעילה בסדנאות אמנות שיקיימו 
מורי מכון תל חי . למודי ניסיון מהאירועים הקודמים , שיפרו השנה המארגנים 
את אמצעי התחבורה והגישה לפסלים . הוספו מקומות ישיבה ונקודות תצפית רבות 
לכל פסל , כדי שלא יחזור המצב שבו רק השורה הראשונה זוכה לצפות בו . כמו 
כן הורחבו אפשרויות החניה , נוספו מדריכים ויחולק דף מידע לבאים . מחיר 
כרטיסי הכניסה 701 ש"ח . 
