מציג את תמונת המצב באשר למתרחש במימי מאגר המים העילי הגדול והמרכזי בישראל . 
הכינרת , מאגר המים העיליים הגדול בישראל , ושני המאגרים התת - קרקעיים 
הראשיים ( אקוויפר החוף ואקוויפר ההר ) , מהווים את שלושת מקורות המים 
הראשיים של ישראל . מעבר לכך , מכתיבה הכינרת כבר שנים את מצב הרוח הלאומי 
בנושא המים . אנו נתונים בעיצומו של משבר המים הקשה ביותר מאז קום המדינה . 
מטבע הדברים , נשואות עיני הציבור , כמו גם עיני האחראים על משק המים , 
אל הכינרת . את המידע על המתרחש אנו שואבים מהדו"ח של מעבדת הכינרת , 
הפועלת במסגרת החברה לחקר ימים ואגמים . קריאה ראשונה במבוא לדו"ח מציגה 
תמונה מרגיעה . " ממצאי שנת 9809 לא מצביעים על שינויים בולטים באיכות 
מי הכינרת , להוציא את הירידה המתמשכת בכמות הזואופלנקטון ( בעלי החיים 
המיקרוסקופיים המרחפים במים ואוכלים את האצות הקטנות א . א . ) . ממצאים 
אלה הם בהתאם לדו"ח השנתי הקודם , 8898 , שגם בו צוין שלא אובחנו סימנים 
להרעת האיכות הכללית של מי האגם בשנים האחרונות . השינויים בזואופלנקטון , 
וכמו כן שינויים ברמות הזרחן , מהווים מוקדי מחקר מרכזיים במעבדה לשנים 
0929 " . נקודת אור בולטת נוספת בתמצית ממצאי מעבדת הכינרת היא כי כמויות 
החיידקים ממקור צואתי , המהווים מדד לנוכחות חיידקים גורמי מחלות במי הכינרת , 
ירדו בשנה המדווחת לעומת השנה הקודמת . ממצא זה מאשר שוב את ההערכה כי 
מקורו של רוב הזיהום הזה הוא בשיטפונות , המגיעים דרך ערוצי הירדן ונחלים 
אחרים אל הכינרת . בשנה החולפת , שהיתה שחונה , לא היו כמעט זרימות שיטפוניות 
בערוצים , ולכן הגיעו לכינרת פחות חיידקים דרך הנחלים המזינים אותה . עד 
כאן מתוך " תמצית עיקרי התוצאות " , שאם לשפוט לפיה , הרי שלכינרת כוח 
עמידה גבוה מאוד . כל זאת , בשנה שבה ירד מפלס הכינרת לנקודה הנמוכה ביותר 
הידועה לכל אורך ההיסטוריה של האגם : כאשר בסתיו של 9891 נרשם בכינרת מפלס 
של 84 . 212 מטר מתחת לפני הים . בהתחשב במפלס הנמוך , התוצאות , המציגות 
בדו"ח גם רמות מליחות נמוכות מאוד , הן אופטימיות . אולם , כזכור , נאמר 
גם כי " השינויים ברמות הזרחן מהווים מוקדי מחקר מרכזיים במעבדה ל0929 " . 
בעמודים 73 ו85 מתברר , כי בנוסף לבעיות הזואופלנקטון שעליהן מתריע המבוא 
לדו"ח , קיימת גם בעיה נוספת , שאותה מנסה הדו"ח להצניע . בפרק שכותרתו 
" ניטור של פרמטרים כימיים " , שמציג הד"ר עמי נשרי , נאמר : " ריכוזי 
זרחן כללי בשכבות המים התחתונות גבוהים בשנת 9891 מהממוצע הרב שנתי " . לעומתם , 
" ריכוזי החנקן האורגני במי האגם נמוכים יותר בשנה המדווחת מאשר הממוצע 
הרב שנתי " . כבר בשנים עברו הצביעו חוקרים במעבדת הכינרת על מגמות שליליות 
אלה , המתפתחות במי הכינרת . שליליות , כיוון שירידת החנקן ועליית הזרחן 
עלולים לגרום לשינויים באיכות מי הכינרת , קרי לירידה בכמויות האצות הגדולות 
במי הכינרת ( פרידיניום ) ולעלייה בכמויות האצות הקטנות , שאינן פרידיניום 
( ננופלנקטון ) . מערך הטיפול , שאותו הקימה חברת מקורות כדי לטפל במי 
המוביל הארצי , מתבסס על מתקנים ושיטות לסילוקן של אצות גדולות מהמים , 
על ידי כלורינציה קלה ושיקוע . סידורים ושיטות אלה אינם יעילים בסילוק 
האצות הקטנות מהמים . השינויים בכמויות חומרי הדשן וביחס ביניהם , כפי שעולים 
מהנתונים בדו"ח על אודות ריכוזי הזרחן והחנקן , עלולים לעודד מגמה שלילית 
זו של התרבות האצות הקטנות על חשבון האצות הגדולות . פירוש הדבר , הרעה 
באיכות מי הכינרת . ואכן , בעמוד 85 של הדו"ח מוצגות שתי טבלאות על הרכב 
האצות במי הכינרת בשנה המדווחת , וכן בממוצעים רב שנתיים , המתייחסים לעשרים 
השנים האחרונות . מעיון בטבלאות אלה מתברר כי בחלק ניכר של השנה , אכן 
עלה חלקן היחסי של האצות הקטנות ( שאינן פרידיניום ) בהשואה לאצות הגדולות 
( פרידיניום ) . המדובר בעיקר על חודשי הקיץ והסתיו . הירידה בזואופלנקטון , 
שעליה מדווח הדו"ח מבלי להצניע עובדה זו , מחזקת את המגמה השלילית שתוארה 
כאן . זאת , מכיוון שהזואופלנקטון אוכל בעיקר אצות קטנות , וכאשר יש פחות 
זואופלנקטון , טבעי הוא שיהיו יותר אצות קטנות . אלה נתונים מדאיגים ביותר 
בהתחשב במפלס הכינרת בימים אלה , שכן למפלסים נמוכים ניכרת השפעה מאיצה 
על מגמות שליליות אלה . כבר ברור שהצהרתו של נציב המים , צמח ישי , ל"הארץ " 
בפברואר השנה כי המדיניות שתינקט תדאג לכך שמפלס הכינרת לא יירד השנה אל 
מתחת ל05 . 212 לא תעמוד במבחן המציאות . עד לראשית חודש ספטמבר , יירד 
מפלס הכינרת לרמה של סנטימטרים בודדים בלבד מעל למפלס , שאותו לא אמור היה 
לעבור השנה , על - פי ההצהרה . התקנה קובעת כי אסור לתת למי הכינרת לרדת 
אל מתחת ל00 . 312 מטר מתחת לפני הים . במהלך החודשים ספטמבר - אוקטובר 
( ויש לקוות כי הגשמים יקדימו לרדת השנה , ויגיעו בסוף אוקטובר ) , בשל 
ההתאדות הטבעית , יירד מפלס הכינרת בעוד כמה עשרות סנטימטרים . קשה להבין 
כיצד במציאות כזאת , כשאין כל ערובה שלא ניקלע בעתיד לבעיות חמורות עוד 
יותר , ממשיכים לחשוב ברצינות בנציבות המים על ביצוע התוכנית של " עוקף 
כינרת " , שעיקרה הטיית מי נחל הדן ישירות למוביל הארצי , מבלי שיעברו דרך 
הכינרת . 
