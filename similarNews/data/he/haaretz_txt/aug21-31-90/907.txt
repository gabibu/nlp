אם דייק עוזי בנזימן במדורו " שבוע " ( " הארץ " , 8 . 01 ) , צופה 
השר מודעי לבואם של מיליון עולים מבריה"ם , הכלכלן פרוף ברקאי מדבר על שני 
מיליוני עולים , ואילו המיישב פרוף וייץ חוזה עלייה של חמישה מיליון . 
כעבור פחות משבוע , עיתונאי " הארץ " כבר סברו שיגיעו מדוע לא שבעה 
מיליון . בכל " תחזיות " אלה שכחו החוזים לשאול את עצמם , מנין יקחו 
את כל המיליונים האלה . אולי דעתו של דמוגרף תוכל להועיל כאן . נכון הוא 
שהגירה היא סוגיה קשה לחיזוי , וגם תחזיות של דמוגרפים אינן נקיות מהטעיות 
( למשל , תחזיות על התפתחות אוכלוסיית העולם משנות ה03 וה05 מטעם האו"ם ) 
. מכל מקום , לדמוגרף מידע טוב יותר על מצבי האוכלוסיות היום , ובכלל 
זה על המלאי הקיים בבריה"ם כפוטנציאל לעלייה . עם זאת , הנתונים המובאים 
להלן אינם בגדר סוד והם ידועים היטב בקהילת העוסקים במחקרים על קליטת עלייה . 
ארבעת המפקדים שנערכו בבריה"ם מאז 9591 מורים , לדעת דמוגרפים יודעי דבר , 
על קונסיסטנטיות רבה במספר היהודים שם . בניתוח שנעשה אחרי המפקד האחרון , 
באפריל 9891 , נאמדת האוכלוסיה היהודית בבריה"ם בכ5 . 1 מיליון נפש : 
מאותו הזמן יצאו משם כ000 , 002 יהודים , ואם כך נותרו שם כיום כ52 . 1 
מיליון בלבד , אם מביאים בחשבון מאזן ריבוי טבעי ( לידות - פטירות ) 
שלילי , הניכר זה עשרות שנים . בתוספת בני משפחה לא - יהודים ויהודים - 
למחצה , ניתן להגיע , בגדול , ללא יותר מ2 מיליון נפש של אוכלוסיה יהודית 
" מורחבת " . לא כולם יהגרו , אלא אם כן יגורשו . סביר להניח , שיימשכו 
התנאים הנוכחיים של יציאה מרצון , אף שזאת אולי מוכתבת מחשש למעשי אנטישמיות 
ובעיקר מרצון המהגרים להיטיב את מצבם הכלכלי וליהנות מההזדמנויות שמציעה 
החברה המערבית . דמוגרפים מעריכים , על פי הנתונים שבידם , שכמחצית מיהדות 
בריה"ם עברה את גיל 05 . הגירה אחרי גיל זה פחותה תמיד , ולא רק בין יהודי 
בריה " ם . אנשים בגיל זה כבר רכשו להם , אחרי עשרות שנות עבודה , זכויות 
סוציאליות ( פנסיה , בריאות ועוד ) , שלא כדאי ולא קל לוותר עליהן . 
גם ההרגלים הקבועים וקשיי ההתאקלמות הצפויים בארץ חדשה עשויים להרתיע רבים 
מבני גילים אלה ( וגם צעירים מהם ) מלצאת אל הבלתי - נודע . ועוד אמת 
פשוטה : מי שיוצאים היום מבריה"ם , מן הסתם לא יהיו בין היוצאים בשנים 
הבאות . אם היום יוצאות לישראל משפחות צעירות רבות יחסית , הרי עצם יציאתן 
" מזקין " את האוכלוסייה שנשארת במקום , וגם מקטין אותה ומפחית מפוטנציאל 
העולים היחסי . לכן יש להיזהר מלהשליך על השנים הבאות ללא גבול את תנופת 
העלייה של 0991 . אלא אם כן השר , הכלכלן , המיישב והעיתונאי סבורים , 
שעמי בריה"ם עומדים לעבור גיור המוני : רק כך יוכל פוטנציאל העלייה משם 
להגיע ל092 מיליון כגודלה של אוכלוסיית בריה"ם . מוטב שהתכנון הקשה לקליטת 
העלייה הבאה עלינו לטובה , יתבסס על הערכות מציאותיות , פן ייגררו המתכננים 
לתסמונת סיזיפוס לשווא . אכן , עולים רבים עשוים להגיע לארץ בשנים הקרובות 
ממש , אבל מספרם ניתן להערכות של מזער - מרב . מתן מקום למספרים בני שש 
ספרות אינו משרת אלא את מי שכבר מחפשים תירוצים לכישלון . 
