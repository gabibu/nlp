פעם היינו יוצאים מסרט ורוכשים תקליט כדי להיזכר מה שרו שבעת הגמדים בדרכם 
מן המכרות ומה בפי דורותי היוצאת לפגוש את הקוסם . היום , כשברנשטיין נזכר 
שלושים שנה אחרי הבכורה להקליט את " סיפור הפרוורים " עם זמרי האופרה קירי 
טה קאנאווה וחוזה קאררס , הובאו המצלמות . בסרט על הקלטת " דרום פסיפיק " 
אין ברנשטיין , כי המחזמר נכתב בידי רוגרס והמרשטיין , אך קירי טה קאנאווה 
וחוזה קאררס מזמרים גם הפעם . רוגרס והמרשטיין הם סיפור ההצלחה הגדול ביותר 
בתולדות המחזמר האמריקאי . את " המלך ואני " שמענו בעברית והסרט " צלילי 
המוסיקה " סגר גם אצלנו קופות . " אוקלהומה " , " קרוסל " ו"דרום פסיפיק " 
לא הוצגו אצלנו . סרט הטלוויזיה שיוקרן הלילה מתרכז במוסיקה של רוגרס ומתעלם 
מסיפור העלילה . משום כך מתבקשות כמה מלים על תרומתו של אוסקר המרשטיין 
השני . קפמאפרקאוסקר המרשטיין הראשון , סבו של מחבר התמלילים , היה מיליונר 
עם זיקה לאופרה . הוא ייסד לא פחות מעשרה בתי אופרה , ואת החשוב בהם הקים 
במנהטן . התחרות הרגיזה את מטרופוליטן - אופרה עד כדי כך שהנהלתה הוסיפה 
מיליון למיליונים של המרשטיין , בתנאי שיסגור את מנהטן - אופרה שיסד ויתחייב 
שלא לפתוח בית אופרה אחר בניו יורק במשך עשר שנים . נכדו , אוסקר המרשטיין 
השני , עשה קריירה בברודוויי . הוא כתב את " ספינת השעשועים " עם גרום 
קרן ( גם ההקלטה המחודשת של מחזמר זה , עם זמרות אופרה , צולמה והסרט 
הוקרן ב"נוקטורנו " ) , והציע לו את " אוקלהומה " . כשקרן דחה את ההצעה 
הסתגר המרשטיין בביתו עם אלבום תקליטים ושיתף פעולה עם ביזה המת ב"כרמן גונס " . 
את " אוקלהומה " כתב עם ריצרד רוגרס , שגם הוא הסתכסך אז עם שותפו , 
לורנס הארט המבריק והשתיין . ב"דרום פסיפיק " הסתמך המרשטיין על שניים 
מסיפורי הים הדרומי של גיימס מיצנר . מיצנר לחם עם מקארתור ביפאנים וסיפוריו 
הם ססגוניים ולעתים אכזריים . המרשטיין בחר דווקא בשני סיפורים פרובוקטיוויים , 
המטפלים בבעיית האהבה הבין - גזעית . בסיפור אחד מתאהבת האחות נלי פורבש , 
המשרתת בחיל הרפואה , בבעל אחוזה צרפתי , אמיל דה - בק , אך בורחת מביתו 
כשנודע לה שדה - בק מגדל שני בני תערובת קטנים שילדה לו רעייתו המנוחה , 
שהיתה ילידה . בסיפור השני מתאהב הקצין הצעיר קייבל בטוקינזית המתוקה ליאט , 
מבלה אתה כמה לילות קסומים באי באליהיי , אך בורח על נפשו כשאמה , בלאדי 
מרי , לוחצת עליו לשאתה . הביקורת בארה"ב גמרה את ההלל על " דרום פסיפיק " 
והמחזמר הוצג בני יורק יותר מחמש שנים . הביקורת באנגליה קטלה אותו , 
ובלונדון הוא הוצג לא יותר משנתיים וחצי . הסיבה לקטילה מובנת . אדוני 
האימפריה האנגלית המתפוררת הכירו את האהבה הבין - גזעית מסיפורי סומרסט מוהם , 
אך נדהמו להיתקל בבעיה המרגיזה במחזמר , מה גם שקייבל הצעיר מתאר את צמיחת 
השנאה הגזעית בפזמון ענוג ומסמר - שיער : " למד להישמר מיצורים שעיניהם 
מלוכסנות וצבע עורם שונה משלך " . בתפקיד קייבל גונב מנדי פטינקין את ההקלטה 
מכוכבי האופרה , אבל סרט הטלוויזיה מתעלם מבעיות האהבה הבין - גזעית ומתרכז 
במה שאינו שנוי במחלוקת : כוח ההמצאה הפנומנלי של ריצרד רוגרס . שרה ווהן , 
זמרת הגז הוותיקה , שרה את תפקיד אמה של ליאט , מרי " אשת הדמים " , 
שהיא רוכלת זקנה המאוהבת במלה " בלאדי " . ווהן מקסימה בשיר על באליהיי , 
אי החלומות , דווקא משום שאיננה ממלאת את האולם בקולה , כמנהגה , כי 
אם מסתפקת בלחישה צרודה לתוך המיקרופון . לא כן חוזה קאררס . את " דרום 
פסיפיק " הקליט לפני שחלה וקולו עומד לו כפי שלא עמד לו בהופעתו המשותפת 
עם פאווארוטי ודומינגו , אך התפקיד אינו תפור למידותיו . רוגרס הועיד את 
אמיל דה - בק לאציו פינצה , זמר הבס המהולל , שפרש ב8491 ממטרופוליטן . 
פרטנר זה הפחיד את מרי מרטין עד כדי כך , שהודיעה לרוגרס שלא תשיר דואט 
עם פינצה . רוגרס נבהל ולא כתב דואט לנאהבים . בדומה לפינצה , גם קאררס 
שר במבטא , אך מבטאו כה מוזר , שלפעמים לא ברור באיזו שפה הוא מזמר . 
כשהקליט את טוני ב"סיפור הפרוורים " ברנשטיין שפך עליו קיתונות של גידופים , 
אבל ההתפרצות נמחקה מן הסרט , וחבל . חבל שסי - בי - אס לא מסרה את התפקיד 
לסמואל רמיי , שהוא זמר בס כמו פינצה , אך דובר אנגלית , בניגוד לקאררס . 
מרי מרטין , שהיתה נלי פורבש המקורית , התקלחה על הבמה שמונה פעמים בשבוע 
תוך כדי השמעת הפזמון " אחפוף את הברנש הזה ( דה - בק ) משערי " , וזה 
היה רגע בלתי - נשכח . טה קאנאווה איננה שחקנית כמו מרטין , אבל היא חמודה 
כמוה וקולה גדול מזה של מרטין . בדומה לווהן ובניגוד לקאררס , היא שולטת 
בטכניקה ומלטפת את המיקרופון בקולה . הזמן עושה את שלו . זקנה קפצה על תמלילו 
" הנועז " של המרשטיין . אך רוגרס היה מיליונר מוסיקלי , כמו אופנבך 
ושטראוס לפניו . מאז למדנו להסתפק במחזמר המנפנף במנגינה שאולה אחת , כמו 
" אויטה " . רוגרס הוציא עשרות להיטים מן השרוול וליחם לא נס עד היום . 
מי ישרוק את קטס " או את " מיס סייגון " ב0302 ? 
