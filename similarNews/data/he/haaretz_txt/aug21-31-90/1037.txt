נביל שעת , יועץ בכיר של ערפאת אמר אתמול כי הביקורת בישראל על עמדת אש"ף 
במשבר במפרץ הפרסי אינה מוצדקת . הוא טען כי " זהו פרדוקס שיש מי שרואים 
איום במאמצי אש"ף למנוע מלחמה נוראה , בה עלול להיעשות שימוש בנשק כימי 
וגרעיני ובה אנו , הפלשתינאים נסבול בדיוק כמו הישראלים " . שעת אמר דברים 
אלה בפגישה שקיים עם ח"ך תמר גוזנסקי ( חד"ש ) ופעילת השמאל ד"ר רוחמה 
מרטון , בדיונים שמקיימים בזנווה הארגונים הלא - ממשלתיים בנושא הפלשתיני . 
הוועידה מתקיימת בחסות האו " ם . עוד אמר שעת , כי קרא את מאמרו של ח"ך 
יוסי שריד שפורסם ב"הארץ " תחת הכותרת " שיחפשו אותי " . להערכתו , נכתבו 
דבריו של שריד מתוך כעס . עוד אמר כי שריד שלל במאמר עמדות פלשתיניות שמקורן 
בייאוש , ואינן העמדות הרשמיות של אש"ף . " אני משוכנע שכאשר יושג פיוס 
אמיתי בין ישראל לפלשתינאים לא יהיה מקום לפחד של שריד או של האחרים " , 
אמר . לדברי שעת , אש"ף לא שינה כלל את מחויבותו לשלום על בסיס החלטות האו"ם 
242 ו833 ואת רצונו במימוש עקרון שתי המדינות . לטענתו , כל המאמצים של 
אש"ף בנושא המפרץ הפרסי מיועדים להוציא את הפתיל מהפצצה ולמנוע מלחמה " . 
לדבריו , אש"ף אינו תומך בכיבוש כוויית , וברצונו להשיג נסיגה של עיראק 
במו"ם . " היה קל יותר לאש"ף להצטרף לסוריה וסעודיה נגד עיראק , או להצטרף 
לעיראק , אבל הארגון בחר בדרך שלישית בניסיון ללחוץ להשיג הסדר , בלי 
לוותר על המחוייבות לעצמאות כוויית . " אש"ף מתנגד לנוכחות כוח אמריקאי 
באזור אך תומך בנוכחות כוח בין - ערבי וכוח או"ם שיידאג ליישום כל החלטות 
מועצת הביטחון בעניין המשבר " , אמר שעת . 
