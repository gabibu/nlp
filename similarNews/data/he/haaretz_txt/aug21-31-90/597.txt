רוכב אופנוע שדד אתמול באיומי אקדח את סניף בנק הפועלים בכפר שמריהו . מעשה 
שוד זה התבצע לאחר שהמשטרה עצרה בימים האחרונים אדם החשוד , לטענתה , ב61 
מעשי שוד שהתבצעו באמצעות אופנוע בחודשים האחרונים . אתמול , סמוך לשעה 
11 בבוקר , נכנס לסניף הבנק אלמוני חבוש קסדה , דרש מקהל הלקוחות שמנה 
בערך כ02 איש להשתטח על הרצפה , וירה ירייה אחת באוויר . לאחר מכן שדד 
כ72 אלף ש"ח מן הקופאית , ונמלט מן המקום מיד , על גבי אופנוע סוזוקי אדום - 
לבן . השודד רכב לכיוון מלון אכדיה , כשהוא חוצה את צומת כפר שמריהו במהירות 
רבה , כפי שהעידו עדי ראייה . השוד זהה ברוב הפרטים למקרי השוד הקודמים 
בבנקים באזור השרון ובאזור גוש דן בחודשים הקודמים . מדובר באדם הרוכב בדרך 
כלל על אופנוע או אופנועי סוזוקי , בצבעי אדום - שחור או אדום - לבן . 
השוד מבוצע בשעות הבוקר , ללא סיוע לשודד , היורה באקדח יריית - אזהרה 
באוויר . בכל המקרים הסתיים השוד ללא נפגעים . במשטרה מעריכים כי השודד 
האופנוען , שהצליח להערים על השוטרים ב61 מקרים קודמים , והכסף המזומן 
שצבר ממעשי השוד כבר מגיע ל004 אלף ש"ח , הוא הרפתקן הנהנה מביצוע השוד . 
בינתיים שוחרר אתמול בבית - משפט השלום בתל - אביב , בערבות של 51 אלף 
ש"ח , החשוד בביצוע מעשי השוד הקודמים , סרן ( מיל . ) בחיל האוויר 
מגבעתיים . ביום ראשון הוארך מעצר החשוד , בן 53 , בתשעה ימים . פרקליטו 
עו"ד דרור מקרין טען בערר שהגיש לבית המשפט המחוזי , כי אם החשוד אמנם נראה 
באחרונה ליד סניפי בנקים , הרי זה משום שמשך כספים בכספומט , ובעת שנעצר 
בסמוך לסניף " המזרחי " ברחוב אבן - גבירול בתל - אביב , היה זה לאחר 
ששילם את ביטוח החובה של האופנוע שבבעלותו . " טענת המשטרה , לפיה אדם 
אחד שדד 2 סניפי בנק שונים במרווח של 02 דקות , הינה מוזרה , מאחר שכל 
מי שביצע מעשה שוד אחד ימהר להתרחק ממקום האירוע ביודעו שהמשטרה הוזמנה , 
ולא יגש לבצע שוד נוסף " , טען עו"ד מקרין . דקות ספורות בטרם הוחל בשמיעת 
הערר בפני שופט המחוזי , אדמונד לוי , נתקבלה הודעה כי החשוד שוחרר בפקודת 
בית משפט השלום . זאת , לאחר שבדיקה במחלקת זיהוי פלילי העלתה כי טביעות 
אצבעותיו אינן דומות לטביעות שנלקחו באחד מסניפי הבנקים שנשדדו באחרונה . 
לפיכך שוחרר החשוד בערבות , והערר בוטל . 
