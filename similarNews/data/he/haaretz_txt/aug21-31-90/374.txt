( ע ) . יו"ר סיעת הליכוד בכנסת , ח"ך שרה דורון , אמרה כי יש להוציא 
את שאלת חלוקת מסכות האב"ך מכל נגיעה פוליטית בין מפלגתית ופנים מפלגתית . 
לדבריה , הדרג הביטחוני הבכיר הוא זה שצריך לקבל את ההחלטה בנדון , תוך 
שמיעת כל ההנמקות בעד ונגד . " אני לא מתלהבת מהקמת ועדות לשם טיפול בבעיות 
הדורשות החלטות מהירות . זוהי צורה מאד מקובלת אצלנו לפתרון בעיות , אך 
במקרה זה הפתרון צריך להיות מהיר וחד - משמעי , תוך הסבר מדוע הוחלט כך , 
ולא אחרת . כמובן שבמקרה זה , כל החלטה ניתנת לשינוי תוך כמה שעות " , 
אמרה דורון . סגן יו"ר הכנסת , ח"ך שבח וייס ( מערך ) הביע שביעות רצון 
מהחלטת הממשלה . וייס טוען כי ההחלטה בדבר הקמת ועדה מצומצמת ורבת סמכויות 
לטיפול בנושא , היא החלטה נכונה משום שקצב האירועים מהיר מאד , וייתכן 
שההכרעה בשאלת חלוקת המסכות תצטרך להתקבל תוך רבע שעה . לגבי הפולמוס הציבורי 
שהתנהל בנושא , אמר וייס כי רק היסטוריון יוכל לשפוט מי צדק : המבקשים 
לשמור על פרופיל נמוך , תוך דריכות עליונה וחכמה , או אלה שהזעיקו את דעת 
הקהל . 
