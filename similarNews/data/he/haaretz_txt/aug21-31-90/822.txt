אחרי שני עשורים של צמיחה מהירה , סובלות תוכנית סיוע לעובדים , שעזרו 
למיליוני עובדים שסבלו מלחצים של מקום העבודה וממצבי רוח קודרים , ממשבר 
זהות משל עצמן . בתנאים הטובים ביותר הציעו התוכניות מצב של חוסר אפשרות 
להפסיד . העובד קיבל עזרה מקצועית מיועצים במקום העבודה או באמצעות הפנייה 
לתוכניות תרפיה חיצוניות , וחזר לעבודה כחלק משוחזר של הצוות היוצר . החברה 
קצרה את הפירות של היעדרות מוקטנת מן העבודה ונחסך ממנה העימות שנדרש מטיפול 
ישיר בעובדים בעייתיים או בנציגי הוועד שלהם . מצב חביב זה הזין את צמיחתה 
של תעשייה קטנה המספקת כיום סיוע לעובדים ביותר מ000 , 21 חברות . קשה להשיג 
מספרים אמינים , אבל אנשים בשטח זה מעריכים שיש כ000 , 01 עד 000 , 21 יועצים 
ועובדים אחרים המספקים שירותים לעובדים . אפילו כאשר עובדים מופנים לקבלת 
טיפול חיצוני , מסוגלות תוכניות הסיוע לעובדים לסייע להם לצמצם את הוצאותיהם , 
טוענים חסידי השיטה . " נציג של תוכנית סיוע לעובד מודע למחירי הטיפול 
הגבוהים ולא ישלח עובד לשירות שאין הוא מסוגל לעמוד במחירו או שאינו מכוסה 
לחלוטין בתוכנית הביטוח הרפואי שלו " , אומר טום דילייני , מנהל כללי של 
ארגון לסיוע לעובדים המונה 003 , 6 חברים . לטענת הארגון , העלות של תוכנית 
סיוע מגיעה לכדולר וחצי לחודש לכל עובד בחברה , אף שרק חמישה עד עשרה אחוזים 
מן העובדים עשויים לנצל את השירות במרוצת שנה אחת . החברות המעסיקות את 
העובדים יכולות לצפות לשיעור תשואה על ההשקעה של חמישה לאחד , באמצעות חיסכון 
המתאפשר כאשר העובד מגיב לייעוץ וביצועיו בעבודה משתפרים . יש אנשים הפעילים 
בשטח זה שטוענים שהצמיחה המהירה של תוכניות אלה יצרה בעיות פוטנציאליות . 
הם מתאוננים שהמדינות אינן דורשות מיועצים תיעוד מתאים . יש יועצים שיש 
להם הכשרה בעבודה סוציאלית , בייעוץ , בפסיכולוגיה , או שיש להם כישורים 
מינהליים , אבל שום תוכנית לימודים ברורה לסוג זה של התמחות אינה קיימת 
באוניברסיטאות . " אלה העוסקים בסיוע לעובדים רואים שלא בצדק צמיחה מהירה 
וקבלה במקום העבודה סימנים של מקצועיות , אבל לאמיתו של דבר הם יזמים , 
ביורוקרטים ויועצים " , אומר ד"ר פול רומן מן המכון למחקר התנהגותי של האוניברסיטה 
של גורגיה , מומחה בנושא התוכניות . הוא מפקפק במיוחד בתוכניות שמבוצעות 
בשביל חברות על ידי קבלנים מבחוץ . " מסירת עבודה לקבלנים אטרקטיווית ביותר 
בתקופה של הקפאת שכירת עובדים , אבל כאשר הם ממוקמים לא במקום העבודה והסגל 
שלהם עשוי לא לדעת הרבה על תוכניות סיוע לעובדים , איך יכול מנהל משאבי 
אנוש של חברה להיות בטוח שהשירותים שמקבלים עובדיו עונים על הדרישות ? תוכניות 
סיוע לעובדים התפתחו ממאמצים במגזרים הציבורי והפרטי לטפל בבעיות תעסוקתיות 
ובהיעדרות מן העבודה בגלל אלכוהול . אחרי המהפכה החברתית של שנות ה06 וה07 
ראו מנהלי חברות את הצד ההומני ואת הצד המעשי בהצעת תוכניות לגמילה מסמים 
וייעוץ לעובדים בעלי הפרעות רגשיות . עם עלייתם החדה של מחירי הביטוח הרפואי 
בעשור האחרון , מצאו המעסיקים תמריץ גדול עוד יותר לנסות ולהנמיך את ההוצאות 
באמצעות ייעוץ לא יקר יחסית . אנשים בתעשייה רואים בבירור שעלולים לצוץ ניגודי 
אינטרסים כאשר יועצים הבקיאים בסודותיו של העובד מקבלים את שכרם מן המעביד . 
" ברור שיש מצבים כאשר היועץ מגלה שלקוחו מהווה איום מיידי לעצמו או לאחרים , 
שבהם יש להודיע לצד שלישי " , אומר דן סמית , מנהל תוכניות סיוע לעובדים 
בחברת מקדונל דגלס . חברת המטוסים מפטרת השנה 000 , 41000 , 71 עובדים , 
והדבר הביא לעלייה גדולה בפעילות בתוכנית הסיוע . טבעי הדבר שעובדים תוהים 
האם הבעיות שהם חושפים בפני יועצי החברה מודלפות לבוסים שלהם ומשמשות כנגדם . 
מומחים אומרים שככל שהחברות נענות ללחץ של הממשל הפדרלי ליצור מקומות עבודה 
חופשיים מסמים , הולכים חשדות אלה ומעמיקים . ד"ר ויליאם וייצל , פסיכיאטר 
באוניברסיטה של קנטאקי , שחקר את התוכניות בשביל התאחדות הפסיכיאטרים האמריקאים , 
אומר שמקרים של הפרת הסודיות נדירים ביותר וברובם הם תוצאה של חוסר מקצועיות 
יותר מאשר של רוע לב . איגוד הזכויות האזרחיות האמריקאי והתאחדות הפסיכולוגים 
האמריקאים מסכימים עם השקפה זו . יועצים אחדים חוששים שעצמאותם תעמוד בפני 
איום כאשר עליית מחירי שירותי הבריאות תפתה חברות להפחית את מספר העובדים 
שיופנו לתוכניות חוץ יקרות המתמחות במחלות נפש או בהתמכרות לסמים . כדי 
לשלוט טוב יותר בתוכניות הסיוע שלהן הביאו כמה חברות יועצים שיקחו על עצמם 
את הפניות העובדים ויצמצמו את האופציות של טיפול בבתי חולים . " בין אם 
בכוונה ובין אם לאו , יועצים של תוכנית הסיוע לעובדים מפנים חולים למתקנים 
היקרים יותר שבהם הוצאות האכסון והמזון של החולה עולים יותר מן הטיפול עצמו " , 
אומר לורנס היקס , נשיא חברת ייעוץ בגלנוויו אילינוי שעוזרת לחברות להקטין 
את הוצאות הטיפול הרפואי . " יש מחקרים שמראים שתוכניות טיפול במרפאות 
חוץ עשויות להגיע לתוצאות טובות יותר " . אבל חסידי תוכניות הסיוע אומרים 
שיש לזקוף לזכותם של היועצים את העובדה שהם מגלים לפעמים שטיפול בבעיה מצריך 
מומחיות גדולה מכפי שקיימת בין כותלי מקום העבודה . " תוכניות הסיוע הטובות 
הן הדבר הטוב ביותר שקרה לחברות של אמריקה ולאנשים שעובדים אצלן " , אומר 
ד"ר גרי ונדנבוס , פסיכותרפיסט ויועץ מוואשינגטון שעזר לחברות להקים תוכניות 
סיוע . " התוכניות הגרועות אינן אלא בזבוז משווע של כספים " . 
