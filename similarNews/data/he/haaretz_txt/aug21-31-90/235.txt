מרבית החיילים הצעירים הם עדיין רווקים , לכן השהות הממושכת הרחק מהבית , 
יותר קלה עבורם , משום שאין להם אשה וילדים המחכים להם בבית . בעלי הדרגות 
הגבוהות יותר ובעיקר הקצינים הוותיקים , הם בעלי משפחות , אבל חלקם התרגלו 
לשהות ממושכת מחוץ לבית , לצרכי אימונים ותמרונים צבאיים . תנאי החיים שלנו 
היו מצוינים . גרנו בתוך מחנה אמריקאי , בו תנאי המגורים היו דומים לתנאים 
הקיימים במחנות צבאיים בארה"ב . בזמן שהותי בטורקיה באמצע שנות ה06 , היה 
יחס חיובי מאד מצד האוכלוסיה הטורקית כלפינו . היו לי אפילו חברים מוסלמים 
מטורקיה שנהגתי לצאת ולטייל אתם . אבל לא כל החיילים בחיל הים נהגו כמוני . 
רבים התקשו להתרגל לאורח החיים והתרבות הטורקית והעדיפו להישאר גם בשעות 
הפנאי ובימי החופשה בתוך המחנה הצבאי . לחיל האויר ולחיל הים מקבלים בדרך 
כלל רק בוגרי תיכון , לכן הרמה האנושית של המתנדבים היא גבוהה יותר . לעומת 
זאת לחילות היבשה מתנדבים הרבה מאד שחורים , בעיקר מאזור הדרום . עבורם 
השירות בצבא מהווה הזדמנות לשיפור רמת ההשכלה ולרכישת מקצוע . למיטב ידיעתי 
רק מעטים מתנדבים לשרת בצבא . בתקופה בה אני שירתתי בחיל הים , היו מתוך 
כ000 , 4 חיילים ששירתו ביחידה , רק עוד יהודי אחד מלבדי . היהודים אינם 
רוצים לשרת בצבא ואלה שמשרתים , ממלאים תפקידי פיקוד כקצינים , משום שהם 
עפ"י רוב בוגרי אוניברסיטאות . גם אני הגעתי לשירות בחיל הים מלימודי באוניברסיטה 
ועם תום השירות חזרתי ללימודים . בזמני התופעה של שימוש בסמים בקרב החיילים 
היתה מצומצמת ביותר . אבל לפני שעליתי ארצה ב5891 , שמעתי מצעירים ששירתו 
בצבא , שהתופעה הזו החמירה מאד וישנם חיילים רבים המשתמשים בסמים קשים . 
הקצינים ביחידות השונות ניסו להילחם בתופעה הזו , שהיא חלק מהתרבות האמריקאית 
המסתננת גם לשורות הצבא . אם יחליטו לגייס אנשי מילואים , זו תהיה החלטה 
מאד משמעותית מבחינה פסיכולוגית . כי מאז מלחמת וייטנאם לא גייסו אנשי מילואים 
לשירות פעיל בצבא . אני מעריך שיגייסו רק בעלי מקצועות ספציפיים , שבהם 
קיים מחסור בצבא הסדיר . 
