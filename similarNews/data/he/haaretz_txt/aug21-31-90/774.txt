הנשק החדיש שקנתה כוויית בעשרות מיליארדי דולרים , וכלל טילים , טנקים , 
ארטילריה , ארטילריה לטווח רחוק , מכ"מים , מטוסים ותחמושת , הועבר 
כבר לעיראק ולכל האזורים הצפויים להתקפה . כך מסר העיתון הירדני " צאות 
אל שעב " . העיתון פרסם סיפורים של ירדנים שהגיעו בימים האחרונים מהעיר כוויית , 
על חיי היום - יום שם . מזון : הצבא העיראקי , שהטיל פיקוח על המאפיות , 
מחלק גם בשר בממוצע שני קילוגרם בשר לחודש לאיש , וכן לחם , אורז וירקות . 
החלוקה נעשית בחינם בכיכרות העיר , לתורים ארוכים של אזרחים . כסף : הבעיה 
הדוחקת יותר בעיר כוויית היתה הצורך בכסף נזיל עקב סגירת הבנקים , שכן היה 
נהוג למשוך מהבנקים סכומים קטנים באמצעות הכספומטים . בתחילת השבוע נפתחו 
הבנקים והחלו לשלם לכל בעל חשבון 03 דינאר לשבוע בממוצע . החנויות הונחו 
לקבל דינאר כווייתי ועיראקי באותו ערך , ומי שלא יעשה כן תיסגר חנותו . 
כספות הבנקים המכילות תכשיטים ומסמכים לא נפגעו , כיוון שהבנקים נפתחו רק 
בתחילת השבוע , תחת במשמעת צבאית מלאה . שירותים : במשרדים האחראים למים , 
חשמל , תקשורת ורפואה נעשית העבודה תחת משמעת צבאית . בשאר המשרדים ממתינים 
העובדים לראות אם יקבלו את שכרם בסוף החודש , והעבודה אינה מחייבת . " הכווייתים 
מהססים לצאת מאזורי מגוריהם , שהם בדרך כלל שכונות שלמות בהן גרים רק כווייתים . 
כשהם רוצים לצאת מהשכונות הללו , הם מחליפים את הגלביות במכנסיים , בגלל 
פחדים שאירועי היום - יום הוכיחו שאין להם צידוק . בשבועיים שעברו העבירו 
כולם בכוויית את רוב שעות היום בים " כותב " צאות אל - שעב " . 
