כאשר תתחיל האש במפרץ , תתחולל בוודאי מהומה אדירה גם סביבנו . כמה זמן 
יימשך המשבר ימים ? חודשים ? ומה יקרה בירדן , בסוריה , אצלנו בשטחים ? 
בין הישראלים המוטרדים מכך יש לא מעט פוליטיקאים מהמרכז ימינה , וגם 
קצינים ופקידים בכירים , שבימים אלה מן הסתם מתלחשים ביניהם בתקווה : 
אולי מהומת העולם סביב תיצור שעת רצון היסטורית , ובהזדמנות זו אפשר יהיה 
לגרש קצת או הרבה ערבים , לבצע משהו ממדיניות הטרנספר , שכה מרבים לדבר 
בה ולא עושים כלום . רמז לכך מצאתי , למשל , בדברים שאמר אחד ממקורבי 
ראש הממשלה ( לפי רשימתו של עוזי בנזימן , " הארץ " , 8 . 71 ) : אחד 
האנשים הסובבים אותו אמר השבוע " , כך נכתב שם , " שאם תיגרר ישראל למלחמה 
כתוצאה מהמצב , ואם במהלכה יעזו הפלשתינאים שבשטחים להכביד עלינו , ימצאו 
את עצמם מעבר לגבול " . חלקים רחבים בדעת הקהל בישראל הוכשרו לרעיונות של 
גירוש ערבים זה זמן רב . לא רק אספסוף תומכי כהנא , אלא גם מצביעי תנועות 
פוליטיות לגיטימיות שקמו בעשור האחרון . תחיה , צומת , מולדת כמובן , 
כמה מהמפלגות הדתיות ואפילו קבוצות בליכוד אצל כל אלה אפשר למצוא דרגות 
שונות של תמיכה בגירוש בשעת צורך . אווירה ישראלית זו מוכרת . אין היא 
רק פרי של שנות טרור ארוכות , אלא אף תוצאה של מדיניות ביטחונית רבת שנים , 
שבה מוחזקים הערבים בשטחים במעמד אזרחי - משפטי נחות , במטרה להגביל ככל 
האפשר את מספרם בגלל " הסכנה הדמוגרפית " . עכשיו נוסף למצדדי ( ומתכנני ? 
) הטרנספרים למיניהם חיזוק בלתי צפוי . המשא ומתן החלקי לשלום בינינו 
ובין הפלשתינאים נסוג בן - לילה עשרים שנה אחור . במלים אחרות , הוא נעלם . 
ארצות - הברית שוב לא תרצה לשמוע על אש"ף והפלשתינאים , הנותנים ידם לגרוע 
שבאויבים . במדינות אירופה לא יאהבו עוד את ערפאת ואנשיו , התומכים בפשעי 
מלחמה של שליט עיראק , המפזר אזרחים מן המערב במתקנים חיוניים של ארצו 
ומאיים להרעיב את ילדיהם . אל אלה מצטרף השמאל הישראלי , גורם ראשון במעלה 
בניסיונות לקדם את המו"ם עם הפלשתינאים , שנדהם , ובצדק , מגילויי האהדה 
הרבים לסדאם חוסיין ברחוב הפלשתינאי ובקרב ההנהגה שלו . קפמאבינגילויי 
אמת אלה אינם מצטמצמים רק לציבור הערבי שאצלנו , אלא הם מתרחשים גם במדינות 
סביב . בירדן ובחלקים מלבנון היו הפגנות למען עיראק . בסוריה , מכיוון 
שהמשטר הרודני מונע כל ביטוי של אופוזיציה בה , יצאו הדרוזים של רמת הגולן 
להפגין אהדה לעיראק . כאשר אין עוד שום סיכוי למו"ם מדיני , כאשר האווירה 
מלחמתית , חסרות רק התפוצצויות של פגזים , שעשויות להתקרב מירדן אלינו , 
כדי שחסידי הטרנספר יראו בכך שעת כושר . המשתעשעים ברעיון , שדיברו כל 
השנים בגעגועים על מלחמת השחרור , ובתחושת החמצה על מלחמת ששת הימים , 
עסקו בנושא בימי מלחמת לבנון , ועכשיו הם דנים בו שוב . לפי תפיסתם , 
אם תאחז אש באזור , מי ישים לב שישראל מגרשת מתחומיה כמה מאוהדיו המושבעים 
של העריץ העיראקי . ואם גם ישימו לב , ייתכן שיגלו הבנה . אחרי ככלות 
הכל , מדוע תסתכן ישראל בהחזקת ציבור כה גדול של תומכי הרשע המסוכן ביותר 
של ימינו . יש , כמובן , ישראלים רבים הרואים ברעיונות אלה אסון נורא , 
ועליהם יהיה לעוצרם . 
