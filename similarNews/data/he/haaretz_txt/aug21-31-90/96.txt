( ע ) . בית המשפט המחוזי בתל אביב דחה בקשה למחוק עתירה לאיסור מכירתן 
של פוליסות ביטוח בבתי הדואר . לשכת סוכני הביטוח מבקשת מבית המשפט להצהיר 
כי הצגת פוליסות ביטוח ומכירתן בבתי הדואר היא עיסוק בתיווך בין מבטח למבוטח 
שלא על ידי סוכן ביטוח , דבר המהווה הפרה של חוק הפיקוח על עסקי ביטוח . 
ואילו לטענת איחוד סוכנויות הביטוח מתן ההצהרה המבוקשת מהווה הצהרה אזרחית 
על ביצוע עבירה פלילית , והיא בבחינת " הרשעה אזרחית " . השופט אורי גורן 
ציין כי כאשר מדובר בגוף ממלכתי אפשר להסתפק בסעד הצהרתי בלבד , כי חזקה 
על רשות הדואר שתקבל כל הצהרה שביהמ"ש יצהיר ללא הזדקקות להליכים כפייתיים . 
