ישראל היא מדינה מוזרה : יש להקים ועדת חקירה משפטית , בראשות שופטת בית 
המשפט העליון שושנה נתניהו , כדי להמליץ על רפורמה נדרשת וחיונית במערכת 
הבריאות . הסיבה האמיתית לצעד זה היא מצוקה פוליטית . שר הבריאות הקודם 
יעקב צור , איש מפלגת העבודה , נזקק למכשיר מיוחד זה כדי לקבל מידע חיצוני 
בניסיונו לרכך במקצת את התנגדותן של קופת חולים הכללית ושל ההסתדרות לכל 
שינוי מהותי במצב הקיים והבלתי נסבל . יוקרת הוועדה המשפטית ויוקרת חבריה 
אמורות להגן על המערכת הפוליטית מפני עקשותה של קופת חולים , עקשות הגדלה 
ביחס ישיר לגידול חובה של הקופה לממשלה . בעבר כבר תמכו מומחים , חברי כנסת 
ועיתונאים שהתמחו בסוגיה ברוב רובן של הרפורמות שהציע הרוב בוועדה . אמנם 
אין חובה לקדש כל מלה בדו"ח המפורט והיסודי , אך הרעיונות הכלליים הם כה 
חיוביים , כה ברורים מאליהם , עד שקשה להבין את פסילתם מראש . אין מדובר 
בדו"ח המבקש לבטל את הרפואה הציבורית , שקשה לחלוק על חשיבותה וחיוניותה . 
ההיפך הוא הנכון : הדו"ח מבקש להציל את הקופה משקיעה ומהתמוטטות . אך 
יש מוזרות נוספת בפרשה זו : אפשר להבין , אם כי לא להצדיק , את התנגדותן 
של הנהלת קופת חולים ושל צמרת ההסתדרות לעמדת ועדת נתניהו . במציאות הישראלית , 
התגובה האינסטינקטיווית של כל גוף היא להתנגד לכל פגיעה בסמכותו ולכל גורם 
המתחרה בו . הפגיעה מכונה לפיכך " קיצוץ כנפיים " והתחרות היא תמיד " פרועה " . 
אפשר גם להבין את מזכ"ל ההסתדרות החושש כי הפרדת החברות בקופת חולים מהחברות 
בהסתדרות תפגע בכוחה המספרי . הניסיון ההיסטורי מוכיח אמנם כי בסופו של דבר 
אין טעם בהתנגדויות מסוג זה : אי אפשר לכפות חברות מכוח הסדר מלאכותי ואת 
חולייה של קופת החולים אי אפשר לרפא בדרך של התעלמות מגירעונה העצום ומבעיותיה 
הפנימיות הקשות . אך מי חושב בטווחי זמן ארוכים ? הכלל הוא " אל תגע בי " , 
ומכיוון שוועדת נתניהו מבקשת לגעת בנושא המשפיע על כוחה של ההסתדרות , 
התגובה מובנת . המסתורין הוא אחר : איזה אינטרס יש למפלגת העבודה להרכיב 
על גבה החלוש גבנון נגוע חולי זה , ששמו חברות כפויה בקופת חולים ובהסתדרות ? 
מה מניע אנשים , המעוניינים בקולות הבוחרים ובשלטון במדינה , להזדהות 
עם עניין שכל כוחו עומד בסימן של שלילה ושל נטל אלקטורלי ? לוי אשכול האמין 
בשעתו כי אילו ללייבור הבריטי היתה קופת חולים , הוא לא היה מאבד את השלטון . 
המהפך של 7791 וכל מה שקרה מאז הוכיחו את אפסותה של הנחה זו . לא רק שקופת 
חולים , כמו גם משק העובדים , לא עזרו לעבודה להישאר בשלטון , אלא שהם 
במובהק פועלים נגדה ביום בחירה . כל סכסוך בקופת חולים או ב"כור " או בכל 
שלוחה של חברת העובדים נתפש כסכסוך עם מפלגת העבודה . כל מי שרוטן , כל 
מי שממתין בתור לניתוח , כל מי שמשלם מתחת לשולחן ברפואה השחורה , כל מי 
שמקבל את תלוש המשכורת , רואה את יריביו בשולטים בקופת חולים . הליכוד 
הצליח לשמור על דימויו כאנטי - ממסד בזכות שליטתה של העבודה בממסד ההסתדרותי . 
איני מאמין ששליטה זו מושכת ולו קול אחד מול כל מאה קולות שהיא דוחה . אנשי 
קופת חולים טוענים כי הם נושאים בנטל כבד שהמדינה מטילה עליהם . אכן , 
למוסד זה יש זכויות רבות והוא הביא רפואה ומזור למקומות רחוקים ולשכבות נזקקות 
וחלשות . אך אם המדינה אינה רוצה בכך , למה להמשיך בנטל ? ואם הנהלת קופת 
חולים רוצה בכך , מדוע חייבת סיעת העבודה בכנסת לתמוך בעושר זה השמור לרעה 
לבעליו ? התשובה היא פשוטה ועצובה . חלק ניכר מחברי הכנסת של מפלגת העבודה 
אכן מבינים את העניין , ובשיחות פרטיות הם נאנחים וגונחים בשל נטל מכביד 
זה . אך המציאות הפוליטית הפנים - מפלגתית שונה לחלוטין . רוב רובם של 
אלה המצביעים למפלגת העבודה אנשי המעמד הבינוני , המקצועות החופשיים והאינטלגנציה 
אינם מיוצגים במרכז המפלגה הבוחר את חברי הכנסת . לעומת זאת , גדול שם 
מאוד כוחם של נציגי ההסתדרות . מי שרוצה להיבחר לכנסת אינו יכול להסתכן 
בעמדה שהיא פופולרית בציבור אך מסוכנת במרכז . זהו סיפור עצוב שכן מפלגת 
העבודה היא עדיין הכוח הנושא את מסר השלום והפשרה מסר שנזדקק לו גם כאשר 
יחלפו סערת סדאם חוסיין ובעיות המפרץ . אך היא העמיסה על עצמה כמה וכמה 
גבנונים , שדבר אין להם עם תועלת הציבור ועם תועלתה שלה . 
