אל - על הזהירה את סוכני הנסיעות והתיירות בארץ כי הם ייאלצו לשלם קנס , 
במקרים שבהם תנבע תקלה במערכת ההזמנות הממוחשבת של אל - על משימוש בתוכנות 
לא מקוריות ומווירוסים שחדרו לתוכנת מערכת " כרמל " . באחרונה גילתה אל - 
על שסוכני נסיעות ותיירות , הממוכנים במחשבים אישיים , משתמשים בתוכנות 
שאין להן קשר עם תוכנות כרמל , כגון משחקי מחשב ומעבד תמלילים מועתק . " שימוש 
בתוכנות אלו גורם להאטה בפעילות הפי - סי עד לשיתוקו המוחלט . אי - לכך 
אנו חוזרים ומדגישים , כי אין להשתמש בתוכנות אלה " , נאמר באזהרת אל - 
על . הננו להודיעכם , כי נאלץ לגבות דמי טיפול , במקרים בהם יימצא שהתקלה 
נובעת משימוש בתוכנות לא מקוריות " . 
