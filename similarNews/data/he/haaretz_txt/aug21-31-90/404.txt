יחידה מובחרת של צה"ל , וכוחות של שירות הביטחון הכללי , לכדו אתמול במבצע 
מיוחד את גמאל עבדייה , צעיר ערבי תושב גבל מוכבר , אשר ברח לפני שבועיים 
מבית המעצר בירושלים . עבדייה נלכד בתוך מבנה נטוש באזור בית - לחם , הוא 
לא היה חמוש בנשק , ולא ניסה להתנגד לכוחות צה"ל . עבדייה נעצר ב72 ביולי 
בחשד שניסה לחטוף את ניר שניר וליאת וולפרט , אשר אותם אסף במכוניתו כטרמפיסטים , 
בדרכם לקיבוץ רמת רחל שבדרום ירושלים . עבדייה לא נענה לבקשת השניים לעצור 
בכניסה לקיבוץ , והמשיך לנסוע לכיוון הכפר צור בחר . השניים הצליחו לקפוץ 
מהמכונית , והגיעו לקיבוץ . על - פי התאור שמסרו השניים נעצר עבדייה כעבור 
יום , ולאחר כמה ימי חקירה הוא הודה באשמתו ושיחזר את המעשה . כתב אישום 
הוגש נגדו לבית המשפט המחוזי , ומעצרו הוארך עד תום ההליכים . ב9 באוגוסט , 
בשעות הצהריים , הוציא אחד משוטרי בית המעצר את עבדייה מתאו , ושלח אותו 
לעבודות ניקיון באגף הנמצא בבנייה . עבדייה הוכנס לחדר חיצוני , שבחלונו 
הוכן פתח למזגן , וכשנשאר בחדר לבד הוא השתחל דרך הפתח ונמלט . צוות חקירה 
ארצי , בראשות ראש אגף המבצעים , ניצב אסף חפץ עסק במשך שבועיים בחיפושים 
אחר עבדייה . אתמול סמוך לשעה 03 . 51 בצהריים קיבלו החוקרים מידע מודיעיני 
חד - משמעי כי עבדייה מסתתר בחצר בית בבית - לחם . יחידה מובחרת של צה"ל 
הקיפה את האזור . החיילים פרצו פנימה , ועצרו את עבדייה המופתע , שלא 
ניסה להתנגד . הוא לבש בגדים שונים , מאלו שנמלט בהם , נעל נעלי התעמלות 
חדשות וברשותו נמצאו דינרים . משטרת ירושליים בודקת אם היתה לו כוונה להימלט 
בזהות מזוייפת לירדן . במשטרה משוכנעים כי הוא קיבל סיוע בעת שהיה מחוץ 
לכתלי בית המעצר . בחקירתו הראשונית , סיפר עבדייה כי לאחר שיצא מבית המעצר 
הוא ירד לרחוב שבטי ישראל , ורץ עד לכיכר צה"ל . משם הוא נסע במונית עד 
לצומת גילה , ואז המשיך בדרכו לבית - לחם הסמוכה . ביום בריחתו , הוא 
היה אמור לעבור מבית המעצר לרשות שירות בתי הסוהר , ולכן היה בידו כסף כדי 
לשלם לנהג המונית . במשך שבועיים שהה עבדייה באזור בית - לחם , ובלילות 
הסתתר במקומות שונים . נודע כי בימים הראשונים לאחר בריחתו הוא האזין לשידורי 
הרדיו , כדי ללמוד על החיפושים אחריו . מפקד משטרת ירושלים , תנ"ץ אריה 
ביבי , אמר כי למשטרה הגיעו כמה פעמים ידיעות על מקום הימצאו של עבדייה , 
אך רק אתמול התברר בוודאות , שאכן בו מדובר . הוא הוסיף כי לאחר חקירתו , 
יועבר עבדייה כמתוכנן לשירות בתי הסוהר , ובשלב זה הוא ייכלא בחדר מבודד . 
