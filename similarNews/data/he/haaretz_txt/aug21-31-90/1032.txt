כמה עולים מבריה"ם מתגוררים בגנים ציבוריים משום שלא נמצאה להם קורת גג 
כך דיווח אתמול ראש המחלקה לעלייה ולקליטה בסוכנות , אורי גורדון , במכתבים 
ששיגר אל יו"ר ועדת השרים לקליטת עלייה , אריאל שרון , ואל שר הקליטה , 
הרב יצחק פרץ . גורדון תובע משר השיכון והבינוי לפעול בדחיפות למציאת פתרונות 
דיור לעולים אלה , שמשרד הקליטה היפנה אותם למסלול של קליטה ישירה . לדבריו , 
מדובר בדרך כלל בעולים קשישים עצמאים , או עצמאים גבוליים , ובעולים הסובלים 
מחולי . גורדון אמר כי משרד הקליטה קיבל על עצמו להפעיל שני בתי מלון למקרים 
מיוחדים כאלה , אולם בינתיים לא נעשה דבר בנידון . אחת מהעולות חסרות הדיור 
היא קרנט רוזליה , בת ה66 , שעלתה ארצה לפני כחודש , והופנתה לבית מלון 
בתל - אביב . לאחר מכן היא עברה להתגורר אצל קרוביה בפתח - תקוה , אולם 
בשל מצב בריאותה , היא אושפזה בבית חולים , והתברר כי לקתה במחלת הסרטן . 
לפני כשבועיים היא נותחה , ושוחררה מבית החולים עם המלצה לבית הבראה ולהמשך 
טיפול כימותרפי . היא הופנתה לבית ההבראה " שלווה " , אולם שם סירבו לקבלה 
משום שדרשה לאפשר לה לבצע בדיקות מדי יום . מאחר שקרוביה אינם מוכנים עוד 
לשכנה אצלם , היא נותרה עתה ללא קורת גג . גורדון מבקש מהשר שרון להקצות 
מיד דירות ציבוריות לעולים בודדים , שהופנו לקליטה ישירה , ואשר אינם מסוגלים 
לשכור דירות בכוחות עצמם . לחילופין , הוא מציע שמשרד הקליטה ישכן עולים 
אלה בבתי מלון . 
