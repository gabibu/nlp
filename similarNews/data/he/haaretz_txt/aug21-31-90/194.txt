טריפולי ( ע"ר ) . שליט לוב , מועמר קדאפי , גינה את עיראק על הצבת 
האזרחים הזרים באתרים אסטרטגיים . " אני מתנגד עקרונית לשימוש באזרחים 
ובפועלים כבני - ערובה " , אמר שלשום במסיבת עיתונאים בטריפולי . קדאפי מתח 
ביקורת על החלטתה של ערב - הסעודית לאפשר לכוחות צבא אמריקאיים לנחות בתחומה . 
לדבריו , החלטה זו היא הפרה של אמנת הליגה הערבית . קדאפי אמר עוד , כי 
ארה"ב ראויה לגינוי לא פחות מעיראק בשל התערבותה הצבאית במפרץ הפרסי וההסגר 
הימי שהטילה על עיראק . " הפתרון טמון בנסיגת הכוחות האמריקאיים ובהחלפתם 
בכוחות ערביים . פתרון זה הוצע בוועידת הפסגה בקהיר בידי נשיא מצרים , 
חוסני מובארק , אך מדינות המפרץ דחו אותו " . קדאפי איים , כי לוב תפרוש 
מהאו"ם " אם לא יהיה מסוגל לשמור על השלום , ויאפשר לארה"ב לפעול בשמו " . 
