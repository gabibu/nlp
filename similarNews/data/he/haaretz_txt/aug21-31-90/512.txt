אחת ההפתעות הגדולות ביותר שזימנה הפוליטיקה האמריקאית לגורג בוש במהלך משבר 
המפרץ הפרסי , באה מצד גסי גקסון . המטיף השחור משיקגו , שנעשה בשנים 
האחרונות הדובר הבולט ביותר של השמאל האמריקאי , הכריז ב3 באוגוסט , יומיים 
לאחר כיבוש כוויית , כי " מעשה הפרובוקציה הקיצוני " של סדאם חוסיין מחייב 
תגובה צבאית , " אם באופן חד - צדדי , ואם באופן רב - צדדי " . לנוכח ההמחאה 
הריקה הזו מצד פוליטיקאי , אשר הטיף במשך שנים נגד מעורבות צבאית מעבר לים , 
והתנגד לפלישות לגרנאדה ולפנמה , היה אפשר להניח , שהנשיא בוש עומד על 
יסודות מוצקים של קונסנסוס לאומי . אם נסיך הכתר של השמאל האמריקאי אומר 
" כן " , הרי מובן מאליו שהימין יעבור לדום מתוח . ההערכה הזו אינה משתנה 
באופן דרמטי שבועיים לאחר מכן . סקרי דעת קהל הראו השבוע , כי בוש נהנה 
מתמיכתם של שני שלישים , אולי אפילו שלושה רבעים , של האמריקאים . שיעורי 
התמיכה עולים מיום ליום . אבל כנגד ההפתעה הנעימה של גקסון , לא התמלאו 
הציפיות לדום מתוח בימין . אדרבה , קולות הביקורת הנוקבים ביותר כלפי בוש 
באו דווקא מן הצד השמרני . הערה סמנטית מבארת אחת : אמריקאים משתמשים קפמאליד2במושג 
" שמרני " פחות או יותר באופן שישראלים משתמשים ב"ימני " . בזרגון האמריקאי 
מיוחדת ל"ליברלי " המשמעות של " שמאלי " . האיפיונים האלה התפתחו מלכתחילה 
בוויכוחים על ענייני כלכלה וחברה בשנות ה03 . בין שתי מלחמות העולם ניכרו 
השמרנים דווקא בחוסר נציות צבאית , והליברלים של פרנקלין רוזוולט הם שמשכו 
לעבר התערבות באירופה . עד ימי מלחמת וייטנאם שררה פחות או יותר הסכמה בין 
רוב השמרנים לרוב הליברלים על הצורך בקיום מחויבות צבאית ניכרת מעבר לים . 
הליברלים בממשל הנשיא הארי טרומן הפעילו את " דוקטרינת הבלימה " בדרום 
מזרח אירופה , ויצאו למלחמת קוריאה . השמרנים בממשל דוואייט אייזנהאור 
ניסו להקיף את כדור הארץ בחגורת בריתות , וחיזקו את נאט"ו . הליברלים של 
גון קנדי התחילו את המעורבות בווייטנאם , ועמדו בהתרסה מול האיומים הסובייטיים 
בברלין . הליברלים של לינדון גונסון הפכו את המעורבות בווייטנאם למלחמה 
של ממש . וייטנאם שמה קץ להרמוניה הלבבית . המפלגה הדמוקרטית יצאה מידי 
אלה המכונים " ליברלים של ימי המלחמה הקרה " , וגלשה ב2791 לידי רדיקלים 
פציפיסטיים ( גורג מקגאוורן ) . התרחקות הדמוקרטים ממוסכמות המלחמה הקרה 
חוללה נגדם התקוממות אלקטורלית , וגם מרד פנימי . בנסיבות ההן נולדה הפילוסופיה 
הניאו - קונסרווטיווית , שאימצה למעשה את סדר היום החברתי , הפוליטי והכלכלי 
של השמרנים והוסיפה עליו להט משיחי שדבק בה בימי הליברליזם . ליברלים של 
המלחמה הקרה עזבו בהדרגה את הדמוקרטים , ורבים מהם מילאו בבוא היום תפקידים 
בולטים בממשל רייגן . גין קרקפטריק , השגרירה לשעבר באו"ם , היא אולי 
הדוגמה הידועה ביותר , אבל בשום פנים לא היחידה . המפלגה הרפובליקאית , 
מחוזקת על - ידי מאוכזבי הדמוקרטים , פיתחה זיהוי כמעט מונופוליסטי עם 
תפיסות של ביטחון לאומי , כוח צבאי ועמידה איתנה מול מגמות סובייטיות . 
היא גם היתה פטורה , במידה רבה , מתסביך וייטנאם של הדמוקרטים . רונלד 
רייגן שלח נחתים לביירות , בסתיו 2891 ; ושיחרר את האי הזערורי גרנאדה , 
בסתיו 3891 . גורג בוש שלח צבא לפנמה ב9891 , להפיל את ממשלתה . הרפובליקאים 
נעשו איפוא מפלגת האחריות הלאומית ותקציבי הביטחון המופלגים . הם התחילו 
לפתח את הנשק האנטי - באליסטי בנוסח " מלחמת הכוכבים " . הם פיתחו את מפציצי 
ה"סטלת " ( ) , הרואים ואינם נראים , בהוצאה של 07 מיליון דולר ליחידה . 
השמרנים לחצו למען סף - התערבות בניקרגואה במרוצת שנות ה08 . אחד מאלופי 
הפולמיקה השמרנית בארה"ב , פטריק ביוקאנאן , כתב בשביל הנשיא רייגן את 
הנאום המפורסם שבו הושוו ה"קונטראס " עם " האבות המייסדים " של ארה"ב 
ועם " הגברים והנשים האמיצים של הרזיסטאנס הצרפתי " . השמרנים ציפו , שארה"ב 
תרמוס את נורייגה , והריעו כאשר הובל האיש אל תא כלא במיאמי . מה קרה איפוא 
לשמרנים בדרך למפרץ הפרסי ? השבוע כתב פטריק ביוקאנאן , בטור המתפרסם בעת 
ובעונה אחת בעשרות עיתונים בארה"ב , כי שיגור הכוחות למדבריות ערב עשוי 
להיות " הצווחה האחרונה של הנשר ( האמריקאי ) " . ציר קונגרס רפובליקאי 
אולטרה - שמרן , רוברט דרנאן מקליפורניה , הכריז בשבוע שעבר : " עניין 
של זמן בלבד הוא לפני שרפובליקאים ישאלו את עצמם מדוע לוחמים נערים אמריקאיים 
להגנת מלוכה אחת , או להחזרתה של אחרת " . הוא אמנם פירסם ביום ג השבוע 
מכתב זועף בעיתון השמרני " ואשינגטון טיימס " , והבטיח , בגוף שלישי , 
כי " בוב דורנאן יהיה נאמן למפקד העליון " אבל לא הכחיש את עצם ההכרזה 
שיוחסה לו . פרשן שמרני צעיר ומבריק בוואשינגטון , טוני סנו ( ) , העורך 
את עמוד מאמרי המערכת של " ואשינגטון טיימס " , אמר לי השבוע : " אינני 
מאמין , כיקפמאליד2גורג בוש מבין לאשורו מדוע שלח כוח כזה למפרץ הפרסי . 
. . הוא לא היה צרציליאני במיוחד באופן שבו הציג את העניין לפני העם האמריקאי . 
שתיים מארבע הסיבות שמנה ( בנאום הטלוויזיה שלו , ב8 באוגוסט ) באמת 
אינן מלהיבות איש . הוא דיבר על הצורך להחזיר את האמיר לכוויית , ולהגן 
על משפחת המלוכה הסעודית " . לפי סנו , " הנוסחה של הנשיא עוררה את הרושם , 
שאנחנו עושים טובה אישית למשפחות המלוכה " . אפילו לגין קרקפטריק , אשר 
עזבה את המפלגה הדמוקרטית בדיוק בגלל עמידתה על מדיניות חוץ כוחנית , יוחסה 
השבוע הדעה שהיקף המעורבות האמריקאית במפרץ הפרסי חורג הרבה מעבר לאינטרסים 
של ארה"ב . ד"ר קרקפטריק לא נענתה לבקשה להתראיין . אחד מעוזריה לשעבר באו"ם , 
קנת איידלמן , חולק עליה . " כמה שמרנים אינם להוטים לשיעור כזה של מעורבות " , 
הוא אמר השבוע בראיון ממשרדו בוואשינגטון . " אני אינני אחד מהם , אני 
חושב את מהלכי בוש לנבונים . אבל תמיד היתה בין שמרנים הנטייה להתבדל " . 
ובזה בעצם העניין . מן התנועה השמרנית בארה"ב נושבת עכשיו רוח חדשה , שעל 
מהירותה ועוצמתה אפשר להתווכח , אבל כיוונה ומקורותיה אינם מוטלים בספק . 
הכיוון , במלה אחת , הוא " הביתה " . " יאנקים לכו הביתה " אינה רק 
סיסמה של אנטי - אמריקאים בעולם השלישי , אלא היא מבוקשם ההיסטורי של בדלנים , 
מימין ומשמאל . המקורות הם שנות ה02 וה03 , אם כי שמרנים יגידו שהם שואבים 
את השראתם מגורג ואשינגטון בכבודו ובעצמו . הנשיא הראשון של ארה"ב הזהיר 
בנאום הפרידה שלו , ב7971 , את בני ארצו מ"לטפח איבה כלפי ארצות מסוימות , 
או ידידת כלפי אחרות . ארץ המתרגלת לרחוש שנאה או חיבה לארץ אחרת היא 
במידה מסוימת שפחה . היא שפחה לעוינותה ולאהדתה , ודי בכל אחת מן השתיים 
להוריד אותה מדרך הישר של חובתה , של אינטרסיה " . המלים האלה הדהדו באוזני 
אמריקה מאה שנה . 52 שנה אחרי שהושמעו , טבעה ארה"ב את דוקטרינת מונרו , 
שקבעה את גבול תחום האינטרסים שלה באוקיינוס האטלנטי . מה שמעבר לו היינו , 
אירופה לא עניין אותה . מאה שנה אחרי ואשינגטון נעשתה ארה"ב מעצמה עולמית . 
היא יצאה למלחמה נגד מדינה אירופית , ספרד ; כבשה מידיה מושבות מן הים 
הקאריבי עד מרכז האוקיינוס השקט , וסללה את הדרך למעורבותה בשתי מלחמות 
עולם . אחרי מלחמת העולם הראשונה ניסו הבדלנים להחזיר את אמריקה הביתה , 
וכמעט הצליחו . על רובם הגדול אי אפשר לפקוד עוון של תמיכה בהיטלר . הם 
פשוט לא ראו בהיטלר סכנה גדולה לאינטרסים אמריקאיים , ולא ראו באויביו שותפים 
טבעיים בקואליציה דמוקרטית . כך מסכם את טיעון היסוד שלהם גרום הימלסטיין , 
אשר פירסם לאחרונה ספר על " הטרנספורמציה של השמרנות האמריקאית " : " אין 
סיבה מוסרית מכרעת לאמריקה לצאת למלחמה נגד גרמניה הנאצית , ארץ שאינה גרועה 
יותר מבריטניה או מצרפת . יציאה למלחמה נגד גרמניה תוליך באופן לא - נמנע 
לתמיכה אמריקאית באימפריאליזם הבריטי והצרפתי , ואולי בסופו של דבר לצמיחת 
קיסרות אמריקאית . סכסוכים אירופיים , ואולי מלחמות באופן כללי , אינם 
קרבות אידיאולוגיים או מוסריים , שבהם צד אחד טוב הרבה יותר מן הצד השני . 
הם מאבקים כלכליים וטריטוריאליים בין מדינות בעלות אינטרסים עצמיים " . מלחמת 
העולם השנייה הרסה את בסיס התמיכה העממי של הבדלנות . הרבה מן הבדלנים לשעבר 
נעשו בעקבותיה חסידים מובהקים של התערבות מעבר לים , בייחוד כדי לבלום את 
האיום הסובייטי . אבל אפילו אז לא נעלמה הבדלנות . אחד הדוברים האנטי - 
קומוניסטיים הגדולים ביותר של זמנו היה הנשיא לשעבר , אדגר הובר . הוא 
תקף את הדמוקרטים על שנים של " הסכמה ופייסנות " כלפי בריה"ם , אולם תקף 
את תוכניות ההתעצמות הצבאית של ממשל טרומן כאסון לכלכלת ארה"ב . הובר הטעים , 
כי במקום להעמיס על שכמה את מלוא המטלה של הגנת העולם מפני הקומוניזם , 
צריכה ארה"ב לעשות אחת משתיים : לשכנע את בעלות בריתה להתחלק בנטל ; או , 
אם יסרבו , היא צריכה להתחפר בעמדות הגנה , ולפתח כוח אווירי וימי גדול 
ממדים , כדי להגן על " גיברלטר של הציוויליזציה המערבית " . הבדלן הגדול 
האחרון בימין האמריקאי היה הסנאטור רוברט טאפט , שהובס על - ידי אייזנהאור 
בבחירות המוקדמות לנשיאות של המפלגה הרפובליקאית , ב2591 . הוא התנגד להצטרפות 
ארה"ב לאו"ם ולברית נאט"ו . טאפט , בן לאחת המשפחות הפוליטיות הידועות 
ביותר בארה"ב , בא ממדינת אוהיו , במערב התיכון האמריקאי . ביטויים של 
בדלנות כזאת או אחרת לא חדלו לבוא מן המערב התיכון גם לאחר תבוסת טאפט והתמוטטות 
האסכולה שלו . במערב התיכון , אולי יותר מכל מקום אחר בארה"ב , שוררת 
התנגדות נחרצת לסיוע חוץ . לחקלאי המערב התיכון היה קשה להסביר , ב0891 , 
מדוע הטיל הנשיא קרטר אמברגו דגנים על בריה"ם . הם לא התעניינו בפרטי הפלישה 
לאפגניסטן , הם רצו למכור את סחורתם . צירוף המלים " בדלנים בנוסח טאפט " 
נעשה מאז גידוף ידוע בעגה הפוליטית האמריקאית . בדלנות , במידה שפירושה 
התנגדות להפעלת כוח צבאי מעבר לים , לא היתה מוגבלת לשמרנים . כפי שהוזכר 
למעלה , החל מסוף שנות ה06 התרכזו רוב המתנגדים למעורבות כזאת במפלגה הדמוקרטית . 
אבל " בדלנות " אינה רק תופעה פוליטית . היא בראש וראשונה תופעה תרבותית . 
רוברט טאקר ודייוויד הנדריקסון כותבים בספר חדש ומעורר מחלוקת על הנשיא תומס 
גפרסון ( , בהוצאת ) , כי גפרסון שיקף בתחילת המאה ה91 את האמביוולנטיות , 
שעמדה לדבוק בארה"ב ביחסיה עם העולם החיצון . " השאיפה לשנות את העולם 
עמדה במלחמה עם השאיפה שלא להיות מושחתים על - ידי העולם . . . עצם השאיפה 
לשנות את העולם נושאת בחובה את הסיכון של הזדהמות על ידיו " . בעוד שהחשש 
מפני עולם מזוהם מוסיף להתפעם בשמרנים עד עצם היום הזה , הליברלים לא היו 
שותפים לו . בדלנותם היתה יותר התנגדות לפעולות " שיטור " חד - צדדיות 
של ארה"ב , שכרוכים בהן תכתיבים לארצות אחרות איך לנהל את חייהן . הניאו - 
קונסרווטיווים הביאו אתם נדוניה ליברלית אחת עיקרית למחנה הימין : השאיפה 
לשנות את העולם . כל זמן שהעולם עמד בסימן מאבק של שיטה קפיטליסטית נגד 
אידיאולוגיה קומוניסטית , לא היה קשה להם להסכים עם הניאו - קונסרווטיווים : 
ודאי , עולם שבו מתפשטת והולכת סכנה של קולקטיוויזם , המנוגד לאינדיווידואליזם 
המקודש שלהם , הוא עולם הצריך שינוי , באשר במצבו הנוכחי חזקה עליו שהוא 
יזהם את אמריקה . בשנה שעברה התחיל הרבעון הוואשינגטוני השמרני , " נשיונל 
אינטרסט " , סדרה על " מטרת אמריקה " . " מאז שנות ה04 " , כתבו עורכי 
הרבעון , " המטרה העיקרית של מדיניות החוץ האמריקאית היתה בלימה גלובאלית 
של הקומוניזם . אם מסתיימת עכשיו המלחמה הקרה , אוקפמאליד2אפילו משנה את 
אופיה באופן רדיקלי , עולה השאלה מה צריכה להיות מטרת אמריקה בתנאים העומדים 
לשרור בשארית המאה ? ראשון המשיבים על השאלה היה בעל טור חריף , צרלס קרותהאמר , 
המזוהה עם הניאו - קונסרווטיווים . הוא הציע שאמריקה תשאף לכונן קונפדרציה 
מערבית טרנס - אטלנטית וטרנס - פאציפית , שתכרוך את אירופה , את ארה"ב 
ואת יפאן . " זה יחייב צמצום מודע לא רק של ריבונות אמריקאית , אלא של 
רעיון הריבונות בכלל " , כתב קרותהאמר . דרך הקונפדרציה המערבית תחתור ארה"ב 
להגמוניה תרבותית ופוליטית בכל חלקי העולם . שלושה חודשים אחרי כן השיב לקרותהאמר 
בעל הטור של הימין הישן , פטריק ביוקאנאן . " כיצד שולטים אנשים אחרים 
בעצמם , זה עסקם הפרטי " , כתב ביוקאנאן . " לקרוא לזה אינטרס חיוני של 
ארה"ב , פירושו לסתור את ההיסטוריה ואת השכל הישר . ההצעה שהרפובליקה שלנו 
תשאף להכתיב ל061 מדינות איזה משטר יהיה לכל אחת מהן , היא נוסחה לבחישה 
בלתי פוסקת ולסכסוכים אין סופיים ; זו דוגמה קלאסית לפטפוטים משיחיים " . 
הנוסחה של ביוקאנאן כללה בעיקרה את החזרת כל הכוחות האמריקאיים הביתה , 
פירוק רוב כוחות היבשה , וביסוס עוצמתה האסטרטגית של ארה"ב על צי המלחמה 
שלה . דוקטרינת מונרו צריכה לחזור ולהיות התפיסה המדריכה במדיניות החוץ . 
ביוקאנאן קרא " להתחיל ולפרק את המערכת העולמית של חוטי - המלכודת ( ) 
, אשר נמתחו על אדמות זרים , כדי להפיל את ארה"ב ברשת של מלחמות לא - 
לה " . מעניין ש"חוט מלכודת " היה התיאור הראשון , אשר נתן ממשל בוש לפני 
עשרה ימים להיערכות הצבאית האמריקאית במפרץ הפרסי . החוט הזה נמתח לאורך 
גבול ערב הסעודית עם כוויית , כדי להבטיח שעיראק לא תוכל לנוע דרומה . 
החוט הזה מתקרב עכשיו להפיל את ארה"ב ברשת של " מלחמה על אדמת זרים " , 
מן הסוג שפאט ביוקאנאן חושב למיותר . את טורו שהופיע ב"ואשינגטון טיימס " 
ביום ב השבוע הקדיש ביוקאנאן להפרכה שיטתית של האנלוגיה בין סדאם חוסיין 
ובין היטלר . איך יכול סדאם להיות היטלר , כתב ביוקאנאן ברצינות גמורה , 
בשעה שהיטלר בלע את כל אירופה , וסדאם בלע רק " מלוכה ערבית קטנה וחסרת 
מגן , שאינה גדולה מחצי דנמרק " . אצל ביוקאנאן נעשה היטלר עניין כמותי . 
אגב , הראשון בארה"ב שהשווה את סדאם עם היטלר , ימים אחדים לפני הפלישה 
לכוויית , היה בן הפלוגתא הימני של ביוקאנאן , צרלס קרותהאמר . " בהשוואה 
עם היטלר " , מתלונן ביוקאנאן , " הוציא למעשה מר בוש מכלל אפשרות כל הסדר 
באמצעות משא - ומתן , באשר בעיני אדם מודרני , היטלר הוא השטן בהתגלמותו " . 
מותר לחשוד בביוקאנאן , שלא הדיוק ההיסטורי מעניין אותו . הוא לא התעניין 
בדיוק הזה , כאשר כינה את מורדי ניקרגואה מסובסדי הסי - איי - אי " שווי 
ערך מוסריים " של אבות העצמאות האמריקאית . מה שמעניין את ביוקאנאן יותר 
הוא הצורך למנוע " פטפוטים משיחיים " , לקרוע לגזרים את " חוטי המלכודת " , 
ולהשיב על כנה את דוקטרינת מונרו . הצלחה של פעולה צבאית במפרץ תבטיח שהיאנקים 
לא יחזרו הביתה , ואמריקה לא תחזור ותרחיק את עצמה מן הזוהמה שמעבר לים . 
אי אפשר להגיד , שהתנגדות ביוקאנאן למהלכי ארה"ב במפרץ הפרסי פתחה סכר גדול 
של בדלנות . טוני סנו מ"ואשינגטון טיימס " , שעיתונו הוא אכסניה מרכזית 
לביוקאנאן , אומר על האיש : " יש לו השפעה על אלה המסכימים אתו מלכתחילה . 
הוא מליץ יושר רב כוח , אבל אין הוא מנסה לשכנע . הוא איש המסוגל לזהות 
יריב , ולרדוף אותו אבל לא הרבה יותר מזה " . תולדות ביוקאנאן מאשרות את 
ההערכה הזו של כוחו . הוא למשל אויב מר של ישראל , ומשתמש כלפיה בנימוקים 
ארסיים , לעתים קרובות על גבול האנטישמיות . אבל כל ארסיותו לא גרמה לישראלים 
וליהודים אלא תחושה של אי - נוחות . קשה לדבר על נזק ממשי . אף על פי כן 
ביוקאנאן הוא מן העיתונאים גבוהי הפרופיל ביותר בוואשינגטון . מדי ערב הוא 
מנחה משותף של דיון פוליטי פופולרי ברשת הטלוויזיה בכבלים . מדי שבוע הוא 
משתתף באחת מתוכניות האקטואליה הנצפות ביותר בטלוויזיה הלא - כבלית . הוא 
מרואיין מבוקש ומרצה נדרש , ומדי פעם משתעשעים השמרנים הישנים של המפלגה 
הרפובליקאית ברעיון להריץ אותו כמועמד לנשיאות . אבל בלי קשר לביוקאנאן , 
אפשר לשמוע הסכמה משמרנים , שמאורעות המפרץ הפרסי ישפיעו על הוויכוח בין 
בדלנים למתערבים ( " אינטרוונציוניסטיים " ) . " אנחנו רואים כאן התחלה 
של התחדשות האסכולה הבדלנית " , אמר השבוע בראיון קנת איידלמן , שהיה פקיד 
בכיר במערך הביטחון הלאומי של ממשל רייגן . " אינני חושב שזו בעיה איומה , 
אבל יישמעו תלונות על היקף מעורבותנו . זה לא ישבש את מדיניות ארה"ב במפרץ , 
אבל זה מבשר את התפצלות התנועה השמרנית . הכול יכלו להסכים בקלות , שיש 
לעזור למוגאהדין באפגניסטן . קשה יותר להסביר מה לנו ולאמיר של כוויית " . 
טוני סנו מסכים , כי " יש פילוג בתנועה השמרנית " , אם כי הוא חושב ש"הדיבורים 
על בדלנות בנוסח טאפט הם קצת מופרזים . יש שמרנים התומכים בתוקף במאמצינו 
במפרץ הפרסי . אחרים , ואני בכללם , זהירים הרבה יותר " . ד"ר קים הולמס , 
מנהל לימודי החוץ וההגנה של קרנקפמאליד2 " הריטייג " , מרכז מחקר שמרני 
חשוב בוואשינגטון , הסביר השבוע בראיון את הסתייגות השמרנים : " שמרנים 
אינם רוצים להיקלע לתרחיש של עימות מוגבל בנוסח וייטנאם , כאשר היעדים מעורפלים , 
וכתוצאה מזה אין אנחנו יכולים להשיג ניצחון . השימוש שלנו בכוח צבאי בעשר 
השנים האחרונות היה מוגבל , מהיר ומוצלח בגרנאדה , בפנמה , ואפילו נגד 
הקולונל קדאפי . . . לליברלים , הסיוט של וייטנאם אומר לא לשגר כוחות 
אל מעבר לים . לנו הוא אומר , שאם אנחנו משגרים , אנחנו צריכים גם לרצות 
לנצח . שמרנים מרגישים , כי אילו היה לנו יעד צבאי ברור בווייטנאם , היינו 
מנצחים " . ד"ר הולמס מתאר כ"קריקטורה גסה " את ההנחה המסורתית , שהשמרנים 
להוטים " לשגר כוחות לכל מקום , כדי להיות שוטרי העולם " . למעשה הם האמינו 
תמיד , כי כוחות צריכים לצאת , " רק כאשר האינטרסים שלנו מונחים על כפות 
המאזניים . לא כל משבר בעולם מחייב פעולה צבאית , רק כדי להראות שאנחנו 
מעצמה גדולה " . השמרנים , שבשמם מדבר הולמס , " רוצים להעמיד כל דבר במבחן 
הלאקמוס של האינטרס האמריקאי " , ולא להיכנע לשיקולים אידיאליסטיים או רגשניים . 
הם מחייבים פעולה במפרץ הפרסי , ובלבד שיתמלאו שלושה תנאים עיקריים : 
הסכמה בין - לאומית רחבה , נכונות להעמיד אמצעים מספיקים לניצחון צבאי ואינטרס 
אמריקאי עליון . הולמס חולק שבחים לגורג בוש , באשר הוא הצליח למלא את 
כל התנאים . הסתייגויותיו של הולמס מפעולה צבאית בתנאים מסוימים טבועות בחותם 
של פרגמטיות ושל ניהול תקין . אבל אין הן משיבות על השאלה , מדוע בשבועיים 
האחרונים לא נשמעה התנגדות ממשית מצד ליברלים להסלמה הצבאית במפרץ , והביקורת 
היחידה אפילו נניח שהיא פרגמטית לחלוטין , ונקיה מאידיאולוגיה באה מצד 
שמרנים . " כן " , אומר טוני סנו , " זה חילוף מקומות מעניין מאוד . 
שמרנים הם היונים , והליברלים הם הנצים . אינני בטוח שיש לי הסבר משכנע . 
מבחינה פנימית , אולי הליברלים מנסים לחזור ולזכות באמינות בענייני ביטחון 
לאומי , אחרי שנתנו את ידם לקיצוץ תקציב הביטחון " . הוא צוחק , ומוסיף : 
" אני עצמי אינני משתכנע במיוחד מן הטיעון הזה " . כל הדיון הזה אולי ייבחן 
בסופו של דבר כאנקדוטה , אם תעלה יפה המלחמה במפרץ הפרסי , שמספר גדל של 
משקיפים בוואשינגטון משוכנעים כי אין מנוס ממנה . אבל אם לא תעלה יפה , 
אפשר שבמפרץ הפרסי תחזור ותיוולד הבדלנות האבודה של רוברט טאפט . טוני בלאנקלי , 
עוזר בכיר של ציר הקונגרס השמרני ניוט גינגריץ , סגן מנהיג הסיעה הרפובליקאית 
בבית הנבחרים , אומר : " אם יהיה לנו ניצחון מכריע , אולי זה יהיה תקדים 
חיובי מבחינת דעת הקהל , אשר תראה כי נועד לנו תפקיד בולט בקיום הסדר הבין - 
לאומי . אם זה יהפוך לפייאסקו , אני בטוח כי יהיו רגשות חזקים מאוד בעד 
הסתלקות . אנשים יגידו , הבה נניח לעולם להתבשל במיץ של עצמו . הכול תלוי 
בשאלה אם נילחם היטב . אני מניח שבוש ופאוול ( גנרל קולין פאוול , יו"ר 
המטות המשולבים של צבאות ארה"ב ) יוסיפו להזרים כוחות , עד אשר ינצחו במלחמה " . 
