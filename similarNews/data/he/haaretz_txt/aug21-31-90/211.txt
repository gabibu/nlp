נשיאת הפיליפינים קוראזון אקינו , ציינה אמש כי ארבע השנים בהן עמדה בראש 
הממשל בארצה היו קשות , אבל בניגוד לכל הסיכויים , היא הצליחה לשרוד . 
אקינו קבעה כי " אויבי הדמוקרטיה " תכננו להפיל אותה , אך אימון הציבור 
בשלטונה הכשיל את מזימתם . היא אמרה דברים אלה בטקס זיכרון לרצח בעלה , 
בנינו אקינו , לפני שבע שנים . אקינו ציינה כי " אלה היו ארבע שנים קשות 
לשלטון שלנו בהן כמעט מדי חודש ניבאו לנו בעיקר אמצעי התקשורת הזרים כי השלטון 
הדמוקרטי בארצנו עומד ליפול . והנה הממשלה עדיין כאן , והחוקה באה לידי 
ביטוי הרבה יותר מאי פעם . העם הפילפיני שרד " . דובר מטעם איגוד הקצינים 
הצעירים הפורשים דרש אתמול מאקינו להתפטר , וקרא לעריכת בחירות חדשות . 
" קורי חייבת להתפטר " אמר קפטיין רובן סאנגאלאנג בראיון . " נתנו לה 
די זמן לשלוט . אין אפילו אדם אחד ברחוב שיכול לומר שמצבו הוטב . אנשים 
חייבים לבחור במועמד חדש . אנחנו חייבים ללכת לבחירות " . חיילים שערקו הם 
האחראים להפגזות שהיו בשבועות האחרונים סביב הבירה . המורדים עשו ששה ניסיונות 
הפיכה עד כה והבטיחו לנסות שוב . הצבא הפיליפיני נמצא בכוננות מאז יום ששי 
לאחר שנפוצו שמועות על עוד ניסיון הפיכה . 
