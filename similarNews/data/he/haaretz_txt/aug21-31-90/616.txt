בון ( ע"ר ) . שר האוצר המערב גרמני , תיאו וייגר , טס אמש לברית - המועצות 
כדי לדון בחבילת סיוע בשווי מיליארדי מארקים . באופן רשמי , נועד הסיוע 
למימון נסיגת הכוחות הסובייטים ממזרח גרמניה . מוסקווה הגישה בקשה לסיוע 
בסך 5 . 2 מיליארד מארקים במהלך פגישה שנערכה עם שר החוץ הגרמני בשבוע שעבר . 
ברית - המועצות רוצה שמערב גרמניה תסייע לה גם בבניית דירות ומציאת תעסוקה 
לחיילים שיחזרו הביתה , ושתממן תוכניות להסבה מקצועית לחיילים חסרי תעסוקה . 
שמועה הרווחת בבון , אומרת שברית - המועצות התנתה את הצלחת השיחות על איחוד 
גרמניה , שיתקיימו במוסקווה ב21 בספטמבר , בסיכום חיובי מבחינתה על חבילת 
סיוע ממערב גרמניה . ביום שבת עתיד להגיע למוסקווה גם שר הכלכלה המערב גרמני , 
הלמוט האוזמן , שאמור לדון בגורל החוזים שנחתמו בין ברית - המועצות למזרח 
גרמניה , ששווים מגיע לחמישה מיליארד מארק . 
