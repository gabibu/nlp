לונדון ( ע"ם ) . איראן הודיעה שהיא הכוח היחיד שהעולם יכול להסתמך עליו 
כדי לשמור על הביטחון והשלום במפרץ . נשיא איראן , האשימי רפסנגאני , 
שאמר את הדברים , גינה את הפלישה העיראקית לכוויית , בפגישה עם האחראים 
על ההכוונה הפוליטית והאידאולוגית בצבא . לדברי העיתון " אל - חיאת " הדגיש 
רפסנגאני , כי ההתפתחויות האחרונות במפרץ מראות שאיראן " היא המדינה היחידה 
שיכולה לשמור על הביטחון באזור " . הוא הדגיש , כי איראן היא הגורם היחיד 
שיכול להשאיר את המפרץ פתוח בפני יצוא נפט . רפסנגאני אמר , כי עיראק חזרה 
על שגיאתה כשהתקיפה את איראן לפני עשר שנים כשחשבה שאיראן תהיה מטרה קלה , 
בגלל המהפכה שהתחוללה בה אז . " אני סבור כי עיראק היום רואה בכוויית 
מדינה קטנה , שאין לה יכולת להגן על עצמה ולכן היא הופכת למטרה קלה . עיראק 
אינה מבינה שהעולם אינו יכול לקבל תוקפנות גזלנית כזו " , אמר . לדעת המשקיפים 
הפעילות הדיפלומטית של איראן , ודבריו של רפסנגאני כי " על כוחותינו המזוינים 
להיות מוכנים למלא את חובותיהם בעתיד " , משקפים את רצונה של טהראן לשוב 
למלא תפקיד של שוטר באזור , בתנאי שתצליח להשיג נשק וציוד הדרוש למלא תפקיד 
זה . 
