הוועדה המקצועית המנחה את שיקום פארק הכרמל , החליטה לא מכבר כי יש להמנע 
מהקמת גן - חיות שיכיל תצוגת חיות מהחי - בר , בשטח שמורת הטבע . רשות 
שמורות הטבע מתנגדת להמלצות הוועדה , ופועלת להביא לכך שהחי - בר יישאר 
במקומו , ויפותח כאתר המיועד לקליטת קהל רב . הוועדה המנחה הסכימה שהחלק 
המיועד להיות גרעין רבייה לאיקלום מיני חיות , יוחזק בתוך השמורה , אולם 
גיבשה עמדה מפורשת שאת כל החלק התצוגתי של גן החיות יש למקם מחוץ לשמורה . 
לדברי אחד מחברי הוועדה , פרוף יורם יום - טוב מאון ת"א , מיועדת שמורת - 
טבע , מעצם הגדרתה , לשמור על ערכי הטבע המצויים בשטחיה . הקמת והרחבת 
תצוגת החיות של החי - בר היוותה , לדעתו , כל השנים , הכנסת גורם זר לשטחי 
השמורה . התוכנית להרחבת גן החיות תפגע , לדעתו , בשמורת הטבע הקיימת . 
יום - טוב אמר כי הוועדה הציעה לרשות שמורות הטבע שתי חלופות עיקריות לגן 
החיות : למקמו בשטח מחצבת נשר הנטושה בחרייבה , כדי ליצור עוגן ראשון בתהליך 
המיועד לשקם את הפצע המכוער שהותירה אחריה המחצבה , או למקם את התצוגה בסמוך 
לכביש , בשטח שרשות הגנים הלאומיים מוכנה להעמיד לרשות רשות שמורות הטבע . 
הוא טען כי הרשות מתנגדת לכך , ופועלת ליצירת עובדות בשטח בניגוד לדעת 
הוועדה . בין השאר , פנתה הרשות לוועדה המחוזית לתיכנון ובנייה לקבל היתר 
להרחבת הדרך ויצירת מגרשי חנייה בתוך השמורה , בניגוד לעמדת הוועדה . הפרוף 
יום - טוב הוסיף כי לדעת הוועדה , אין מקום לשחרר בשמורה חיות - בר שמעולם 
לא היו בארץ או שנכחדו ממנה לפני מאות שנים , כמו כבשי - בר ועיזי - בר 
שהרשות מחזיקה בשמורה . לעומת זאת , ניתן להכניס , לאחר מחקר מתאים , 
מינים שנכחדו במהלך המאה הנוכחית , כמו אייל הכרמל ואולי גם היחמור , 
כדי שיפתחו את החורש ויעצבו את צורתו , במטרה להקטין את סכנות השריפות . 
מנכ"ל רשות שמורות הטבע , אורי ביידץ , אמר בתגובה : " לא ידוע לי שהוועדה 
המקצועית קיבלה החלטות הנוגדות את עמדת הרשות בקשר לחי - בר . על סמך לקחי 
השריפה האחרונה , הוחלט לשפר ולזפת את הדרך הקיימת לחי - בר ברוחב של 4 
ם כדרך שירות בלבד . איננו משנים את מיקום המכלאות מעבר למה שהיה לפני השריפה . 
ממשק השמורה והטיפול בחי - בר , הוא עניין בלעדי של הרשות , הפועלת לפי 
תכנית שהכין המדען הראשי , פרוף אוריאל ספריאל . בשנים האחרונות גבר זרם 
המבקרים בחי - בר והרשות שוקדת להסדיר דרך גישה רגלית למקום " . 
