ועדת מומחים בראשותו של ד"ר משה רווח , מנהל המרכז הרפואי רמב"ם בחיפה , 
החלה לגבש המלצות להגדרת תפקידו של מגן - דוד אדום , שישמשו בסיס למקבלי 
החלטות לתקצוב מסודר של הארגון . מד"א נקלע לקשיים כספיים , ואין באפשרותו 
לתפקד ללא סיוע ממשלתי בשנתיים האחרונות . הדבר מתבטא , מדי חודש , באיום 
העובדים להשבתה בגלל אי - קבלת משכורת ואיום הספקים להפסקת שירות בשל אי - 
קבלת תשלום . קפידבינד"ר רווח אמר ל"הארץ " כי אין חילוקי דעות שתפקידו 
של מד"א הוא בתחום בנק הדם ושירות הצלה בדרכים . הוועדה , שבה חברים גם 
כמה חברי מועצת הארגון , אמורה לקבוע מהן המשימות שעל שר הבריאות להטיל 
על מד"א , כשירות ממלכתי . עם הטלת המטלות תידרש הממשלה גם להבטיח מקורות 
מימון , כמו השתתפות שלה , הקמת אגודות ידידים , הגרלות או השתתפות הציבור . 
הוועדה אמורה להגיש את המלצותיה בתחילת חודש ספטמבר . ד"ר רווח הטעים כי 
הדו"ח שהגיש לפני כשנתיים , לפיו יש לסגור 41 מוקדים ו6 תחנות כחלק מתוכנית 
ההתייעלות של מד"א , היה דו"ח ביניים בלבד , שנתן מבט צר על פעולות של 
התאגיד . 
