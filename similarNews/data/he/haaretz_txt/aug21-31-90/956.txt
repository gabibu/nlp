המשטרה הצבאית סיימה לחקור את פרשת שחרור חיילי המילואים מחיל התותחנים והעבירה 
את חומר החקירה לפרקליטות הצבאית . המשטרה הצבאית ממליצה להעמיד לדין חיילים 
וקצינים חלקם קצינים בכירים , שיועמדו ככל הנראה לדין משמעתי . קצין בכיר 
בצה"ל אמר אתמול : " מה שנעשה בחיל התותחנים הוא חמור , אך ביחידות רבות 
בצה"ל משתחררים אנשי - עסקים משירות מילואים תמורת טובות הנאה או תרומות 
לעמותות של אותן יחידות " . בעקבות חשיפת הפרשה הוחלט בצה"ל לבדוק מחדש את 
כל הנורמות , הקשורות בתרומות לעמותות של יחידות הצבא . חקירת הפרשה נפתחה 
בעקבות תלונות של חיילים בשירות סדיר מחיל התותחנים , שקבלו על שנשלחו לשרת 
ברצועת עזה במקום חיילי מילואים , שעשו את שירות המילואים שלהם במפקדת קצין 
תותחנים ראשי . על - פי החשד , תרמו אנשי המילואים בהם בעלי אולמי שמחות 
ומסעדות ואנשי - עסקים לעמותת חיל התותחנים , ובעקבות זאת לא נקראו להשלים 
את מכסת ימי המילואים שלהם או ששירתו במילואים בתנאים מועדפים . במקרים 
אחדים הועלה החשד כי בתמורה לטובות הנאה , שנתנו חיילי המילואים , נרשם 
להם שירות מילואים בפועל . היחידה המרכזית של המשטרה הצבאית חקרה במשך חודשים 
עשרות חיילי מילואים , ביניהם אנשי - עסקים , עיתונאים ואישי ציבור , 
המשרתים בחיל התותחנים במילואים . כמו - כן , תושאלו קצין תותחנים ראשי , 
תת - אלוף דורון קדמיאל , וקודמו בתפקיד , תת - אלוף ( מיל ) שמואל 
רשף , ונחקרו קצינים בכירים בחיל . מן החקירה עולה כי אנשי מילואים חשודים 
בהשתמטות משירות מילואים , במתן טובות הנאה תמורת שחרור מן השירות ובמתן 
שוחד , ואילו קצינים בחיל התותחנים חשודים בחריגה מסמכות . 
