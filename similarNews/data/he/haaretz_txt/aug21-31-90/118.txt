מאז תחילת השנה ניכרת התעוררות וגידול בפעילות חברות הליסינג . הסיבות העיקריות 
לכך הן תקנות מיסוי חדשות המעניקות עדיפות לליסינג על - פני הלוואות אחרות , 
ותקנות חדשות של משרד התחבורה בנושא הרכבים המסחריים שהתירו לחברות שאינן 
חברות להשכרה לעסוק בתחום השכרת רכב . פעילות של חברות הליסינג נערכת בתקופה 
האחרונה גם בענף הבנייה ובתעשיות נלוות לענף זה . כך למשל , חלה עלייה 
בהשקעות בציוד כבד , במשאיות , בציוד לעבודות עפר ובציוד אחר לבנייה . 
מנכ"ל חברת ח . ל . שירותי מימון , ( מקבוצת החברה לישראל ) , ראובן 
אבלגון , אמר כי החברה נערכת לקראת שנת 2991 מתוך ציפייה כי איחוד אירופה 
ופתיחת השווקים במזרח אירופה יתנו לחברות הליסינג אפשרות למכור ציוד משומש 
לאחר תום התקופה של " החכרה תפעולית " , דבר שקשה לממשו בארץ . החברה יוצרת 
קשרים עם חברות ליסינג בחו"ל וכך נוצרים יחסי גומלין המקילים על חדירה עתידית , 
בעיקר למזרח אירופה . עוד מסר אבלגון , כי הפעילות בתחום הרכבים המסחריים 
גוברת לקראת בואם של המודלים החדשים משנת 1991 . בתחום חברות הליסינג פועלות 
בעיקר חמש חברות . 
