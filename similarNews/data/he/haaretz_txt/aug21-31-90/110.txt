חברת התעופה הלאומית של יפאן גאל , מחקה ממערכת המחשב של ציבור סוכני הנסיעות 
והתיירות בארצה , את כל המידע השלילי שהגיע אליה משגרירות יפאן בישראל . 
לאחר מאמצי שכנוע רבים של משרד החוץ ומשרד התיירות של ישראל , החליטה חברת 
המחשב " אקסאס " המספקת שירותים לחברת התעופה , שלא להפיץ יותר מידע על 
טרור , ידויי אבנים וסכנות אחרות כגון גניבת מכוניות בישראל . משרדי החוץ 
והתיירות מחו בפני שלטונות יפאן על הפצת מידע זה וטענו , כי יש בו מידה 
רבה של עיוות והגזמה , המפלים לרעה את מדינת ישראל . בימים אלה הועבר למחשב 
חברת התעופה הלאומית של יפאן , מידע חדש ועדכני על פסטיבלים , כינוסים , 
מוזיאונים , מזון מיוחד , ואתרי בילוי ונופש . קפידבינבתוך כך , התראיין 
נשיא התאחדות סוכני הנסיעות והתיירות של בריטניה , גון דנקומב , ברשת הטלוויזיה 
בי . בי . סי 2 , בסוף השבוע על המשבר במפרץ הפרסי ומנה דווקא את אילת , 
כאחד מאתרי התיירות במזרח התיכון , בהם כדאי לנפוש היום . גם נשיא לשכת 
מארגני תיירות יוצאת של בריטניה , גון בווייל , אמר בראיון רדיו בסוף השבוע , 
כי למרות המשבר העירקי , עדיין נימנת ישראל על המדינות הבודדות במזרח התיכון , 
בהם ניתן לבקר באופן בטוח . 
