קהיר ( ע"ר ) . יפן התחייבה אתמול להגיש למצרים סיוע כלכלי , לאחר שהנשיא 
מובארק טען שארצו עלולה להפסיד שני מיליארד דולר בשנה בגלל המשבר במפרץ . 
מובארק אמר , כי ההפסד יבוא בעיקר מקיצוץ בהעברת כספי המצרים העובדים במפרץ , 
ירידה בהכנסות מתעלת סואץ ומירידה בתיירות . הוא אמר דברים אלה במהלך פגישה 
עם שר החוץ היפני , טארו נקאיאמה , שנערכה באלכסנדריה . במהלך הפגישה הבטיח 
נקאיאמה כי יפן תנסה לפצות את מצרים על ההפסד , אולם פרטי הסיוע ידונו במהלך 
פגישות שיקיים עם עמיתו המצרי , עיסמת עבדל מגיד . דובר יפני אמר כי טוקיו 
בוחנת כיצד היא יכולה לסייע למדינות שנפגעו מהפלישה של עיראק לכוויית . 
כמו - כן היא בוחנת סיוע כספי לכוח הרב - לאומי במפרץ . 
