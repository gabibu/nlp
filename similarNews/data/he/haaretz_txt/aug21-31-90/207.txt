קהיר ( ע"ץ וע"ר ) . מקור מוסמך בקהיר מסר אתמול כי דיוויזיה משורינת 
מצרית מועברת עתה לסעודיה , בעקבות החלטה שקיבלו שלטונות מצרים . הוא הוסיף 
כי מצרים מעבירה לסעודיה גם מערכות הגנה נגד מטוסים . למחרת הפיסגה הערבית 
שנערכה ב01 באוגוסט בקהיר , שיגרה מצריים כוחות מוטסים , וימים ספורים 
לאחר מכן יחידה מוטסת נוספת , בסך הכל 000 , 3 חיילים . עם שיגורה של הדיוויזייה 
המשוריינת עשוי מספר הכוחות המצריים בסעודיה להגיע ל000 , 51 חיילים . 
מומחה מערבי אמר כי יש סיכוי גבוה שהעיראקים יתקפו בתחילה את העמדות המצריות , 
מכיוון שהן היו חסרות עד כה סיוע אש רציני . דמשק ( ע"ר וע"ץ ) . מקור 
סורי רשמי הודיע אמש כי סוריה התחילה בשיגור משלוח ראשון של חיילים שישתתפו 
יחד עם הכוחות הערביים האחרים בהגנה על סעודיה , במקרה של התקפה מבחוץ . 
סוכנות הידיעות הסורית הוסיפה מפי המקור כי צעד זה תואם את ההחלטה שנתקבלה 
בוועידת הפיסגה הערבית בקהיר . הפקיד גם ציין כי סוריה גורסת שאין להשאיר 
את זירת המפרץ הערבי לכוחות זרים בלבד , ושכוחות ערביים יוכלו להחליף אותם 
בהדרגה . שר החוץ הסעודי , הנסיך סעוד אל - פייסל שוחח שלשום בדמשק עם הנשיא 
חאפז אסד על המשבר במפרץ , והעביר לו מסר מהמלך פהד . תוניס ( ע"ץ ) . 
מקורות דיפלומטיים ערביים בתוניס מסרו אתמול כי סוריה ביקשה אתמול לדחות 
ל03 באוגוסט את כינוסה המיוחד של מועצת שרי הליגה הערבית , שהיה אמור להיערך 
ב62 באוגוסט . בקשה דומה בדבר דחיית הכינוס הוגשה באותו יום גם ע"י מצרים . 
קהיר מנמקת את בקשתה בכך שיש לאפשר למזכ"ל הליגה להמשיך במגעיו ולנסח את 
הדו"ח שלו . מזכ"ל הליגה שאדלי קליבי , נתבקש ב01 באוגוסט ע"י ועידת הפיסגה 
הערבית בקהיר , לעקוב אחרי ביצוע החלטות הפיסגה בעניין הסכסוך העיראקי - 
כווייתי , ולהגיש תוך שבועיים דו"ח למושב המיוחד של מועצת שרי הליגה . הפיסגה 
הערבית החליטה , כזכור , לשגר כוחות ערביים לסעודיה ולמדינות אחרות באזור 
המפרץ הפרסי , והביעה את תמיכתה בצעדים שננקטו ע"י נסיכויות המפרץ להגנתן . 
הפיסגה גם הכריזה על מחוייבותה להחלטות מועצת הביטחון של האו"ם , שתבעו 
את פינוי הכוחות העיראקיים מכוויית . קפידבינשר ההגנה האמריקאי ריצרד צייני 
סיים אמש בקהיר את שיחותיו עם עמיתו המצרי , גנראל יוסף סברי אבו טאלב , 
ועזב את מצרים . לפני צאתו אמר לכתבים כי ארה"ב ומצרים נוהגות להחליף דעות 
באשר לאירועים במפרץ . הוא ציין כי חלק מהצלחת המאמצים הבין - לאומיים להתיצב 
נגד התוקפנות העיראקית יש לזקוף לזכות ההנהגה האמיצה של הנשיא חוסני מובארק , 
וצעדי הליגה הערבית . בתשובה לשאלה לגבי החובות המצריים לארה"ב , אמר 
כי לארה"ב ומצרים אינטרסים חיוניים משותפים , וכי הוא בטוח כי ימצא פיתרון 
לכל הבעיות . הוא הביע גם את ביטחונו כי הסנקציות הכלכליות ופריסת הכוחות 
הבין - ערביים והבין - לאומיים יאלצו בסופו של דבר את הנשיא סדאם חוסיין 
לחזור בו מתוקפנותו . בתשובה לשאלה אחרת אמר כי ארה"ב מודעת לחשיבותה האסטראטגית 
של מצרים ולצורך בחיזוק כוחו של הצבא המצרי . קודם לכן אמר שר ההגנה המצרי 
כי מצרים עדיין מקווה כי ניתן להגיע לפיתרון המשבר במפרץ בדרכי שלום . קפידבינפאריס 
( ע"ר וע"ץ ) . ספרד הודיעה אתמול לבעלות בריתה באירופה , כי היא משגרת 
אוניות מלחמה למפרץ . דובר של משרד החוץ הספרדי אמר כי מדריד משגרת למפרץ 
פריגטה , שתי קורבטות ואוניית - עזר . ההחלטה פורסמה במהלך מושב חירום של 
האיחוד המערב - אירופי בן 9 המדינות , שנערך בפאריס . שלוש מדינות מערב - 
אירופיות צרפת , בריטניה והולנד כבר שיגרו אוניות למפרץ . שר - ההגנה 
ההולנדי , רלוס טר בק צידד אתמול בשיגור כוח של האו"ם למפרץ , ובהיעדר 
כוח כזה , קרא לשיתוף פעולה ולתיאום הדוקים בין המדינות החברות באיחוד המערב - 
אירופי . 
