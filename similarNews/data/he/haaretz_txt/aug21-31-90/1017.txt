בשום פנים ואופן לא . המעצמות הגדולות הן הראשונות , המודעות לכך שנשק 
גרעיני הוא בעל אופי מיוחד במינו שאיננו נכנס כלל לקטגוריות של נשק אחר , 
לרבות נשק לא קונוונציונאלי אחר . כלומר , שימוש בנשק גרעיני יהווה קפיצת 
מדרגה שונה לחלוטין , גם בהשוואה לסוגי נשק לא קונוונציונאליים אחרים . 
לכן המלצות מסוג זו של האלוף בן - גל למעצמות הגדולות , הן קצת מוזרות 
בלשון המעטה . במשך השנים נוצר , בעיקר בהקשר של היחסים הבין - מעצמתיים , 
" טאבו גרעיני " , כלומר אין נזקקים למעשה לשימוש בנשק גרעיני , אלא הוא 
נתפס כהרתעתי בלבד . עובדה שלא נעשה בו שימוש מזה 54 שנה , מאז ההפצצה 
על הירושימה . ארה"ב היתה מעורבת בשתי מלחמות קשות מאד , בקוריאה ובוויטנאם , 
וספגה בהן מפלות קשות מאד , ולמרות שהיו בארה"ב קולות שקראו לה אז להשתמש 
בנשק גרעיני , היא מעולם לא התפתתה לכך . גם הנשק הגרעיני הטקטי , הוא 
נשק גרעיני הנכלל באותה קטגוריה ולכן חלים עליו אותם כללים שהזכרתי . הוא 
מיועד לשימוש בשדה הקרב או לפגיעה במטרות נקודה . ההבדל בינו לבין נשק גרעיני 
אסטרטגי , הוא בהיקף עוצמת ההשמדה . נשק גרעיני אסטרטגי נועד להרוס ערים 
ולפגוע בתשתיות בפריסה מאד רחבה ואילו הנשק הגרעיני הטקטי , הוא בעל רמת 
השמדה הרבה יותר מצומצמת . תהיה זו קלות דעת מרחיקת לכת להתייחס לנשק גרעיני 
כאל נשק שאפשר לעשות בו שימוש בצורה יותר קלה וכמין קטגוריה אחרת של נשק 
קונוונציונאלי . יש להיזהר מכך זהירות עצומה ומוטב שלא ייווצרו תקדימים 
של שימוש בנשק גרעיני . עליו להמשיך ולהוות מכשיר הרתעה אפקטיווי , אבל 
עצם השימוש בו , מוטב שימוקד רק למקרים מאד מאד קיצוניים . ממשלת ישראל 
נזהרה תמיד ובחוכמה רבה , מלטעון שיש ברשותה נשק גרעיני . זו מדיניות שיש 
להמשיך בה . מקורות זרים מציינים שנוצר מאזן הרתעה הדדי בין הנשק הכימי 
העיראקי , במידה ויופעל על ראשי חץ של טילים , לבין נשק גרעיני ישראלי . 
כאן אנו עוסקים בתחום ההרתעה ולא בתחום השימוש . האפשרות שבאמת יהיה נשק 
גרעיני לעיראק ולמדינות ערביות אחרות , יהווה איום עצום על ישראל ועל המזה"ת 
כולו . לכן , אני מאד מקווה שלאחר שהמשבר במפרץ ייפתר , ייעשה מאמץ בין - 
לאומי נרחב למניעת תפוצתו של נשק גרעיני באזור . באופן רשמי יש רק חמש מדינות 
שבידיהן נשק גרעיני : ארה"ב , בריה"ם , סין , צרפת ובריטניה . הודו 
עשתה ניסוי גרעיני , אך ממשיכה להכחיש שברשותה נשק גרעיני . מקורות זרים 
מרבים לטעון שלישראל יש נשק גרעיני . יש הטוענים שגם להודו ופקיסטאן ואולי 
גם לדרום אפריקה יש יכולת גרעינית זו או אחרת . בשנתיים האחרונות היו דיווחים 
על כך שעיראק עשתה מאמצים לבנות לעצמה תשתית טכנולוגית - גרעינית בכוון של 
העשרת אורניום . 
