שר התחבורה , משה קצב , יקיים בתחילת השבוע דיון על העלאת מחירי הטיסה 
באל - על , עקב התייקרות הדלק והביטוח האווירי בשל המשבר במפרץ הפרסי . 
בתשובה ל"הארץ " אמר שר התחבורה כי המדובר במצב מתמשך יתר - על - המידה 
של מגמות התייקרות במרכיבי תעופה שונים , וכי נוצר נטל כבד על חברת אל - 
על . חברת התעופה מגבשת תוכנית לתוספת תשלום זמנית על מחירי כרטיסי הטיסה , 
כדי לכסות את ההוצאות עקב העלאות המחירים . המדובר בתוספת בשיעור ממוצע 
של % 01 , אך טרם נקבע סופית שיעור ההתייקרות בכל אחד מהקווים . קפידבינחברת 
הביטוח לוידס העלתה בשבוע האחרון פי 21 את שיעור הפרמיה השבועית של מטוסי 
חברת אל - על , המסתכמת ב06 אלף דולר לשבוע . זו אומנם העלאה חד - פעמית , 
אך אם יילך המצב במפרץ ויחריף , אפשר שתעריפי הביטוח יתייקרו עוד יותר 
ושחברת הביטוח אף תסרב לבטח מטוסים המגיעים לאזור . נציג אל - על בפרנקפורט 
אמר בסוף השבוע בתקשורת כי חברת התעופה תספוג את העלאות המחירים בקו לגרמניה 
המערבית , כדי למנוע פגיעה בתנועת התיירות ארצה . מפרק החברה , עו"ד עמרם 
בלום , אמר אמש בתגובה כי לא ידוע לו על כוונה כזו , וכי אין הוא בטוח 
שהנציג הוסמך להתבטא בנושא זה . לדברי המפרק , ללא שום קשר להתבטאויותיו 
של נציג החברה בפרנקפורט , תבדוק החברה את הנושא . השבוע יתכנסו נציגי חברות 
התעופה המובילות כדי להחליט על העלאת מחירי כרטיסי הטיסה עקב המשבר במפרץ . 
