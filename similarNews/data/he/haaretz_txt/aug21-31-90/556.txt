ניו יורק ( רויטר ואי - פי ) . עמוס מנסדורף זכה כאן להגרלה נוחה בסיבוב 
הראשון באליפות הפתוחה של ארה"ב , שתחל ביום שני . הוא יתמודד עם יריב 
שיעלה מהמוקדמות . גלעד בלום ישחק עם האמריקאי ברד פירס . לשלושה ישראלים 
בועז מרנשטיין , מיכאל דניאל ושחר פרקיס תקוות להתברג לסיבוב הראשון , 
אחרי שניצחו אור לאתמול בסיבוב הראשון של המוקדמות . מרנשטיין ניצח את 
אוטיס סמית מארה"ב 46 , 75 , 76 ; דניאל גבר על מיייקל בריגס מארה"ב 64 , 
64 ; פרקיס הדיח את הבריטי סטפאן בוטפילד 61 , 62 . רביב ויידנפלד נוצח 
בידי ר הנריקסון משוודיה 36 , 75 , 26 . בסיבוב השני של המוקדמות ישחק 
מרנשטיין עם גונסון מארה"ב , פרקיס ישחק עם הקנדי פרדום ודניאל עם נייפילד 
מארה"ב . בטורניר בשקנטדי , ניו יורק , ניצח מנסדורף בסיבוב הראשון את 
האוסטרלי מרק וודפורד 76 , 63 . לעומתו , נוצח גלעד בידי ההולנדי פטר 
הארהויס 26 , 16 , בסיבוב הראשון בטורניר בקומאק . בטורניר בקומאק , עלה 
לרבע הגמר השוודי סטפאן אדברג , מדורג מספר 1 בעולם , אחרי ניצחון 36 , 
61 , 62 על דייויד וויטיון מארהב . המדורג שני בטורניר , אנדרס גומז 
מאקוואדור עלה גם הוא לרבע הגמר אחרי ניצחון 63 , 61 על המערב גרמני אריק 
ילן . גוראן איוואניסביץ ( 5 , יוגוסלוויה ) ניצח בקלות את גיאנלוקה 
פוצי האיטלקי 63 , 61 . בטורניר פורסט הילס , ניו יורק , ניצח המדורג 
ראשון , איוואן לנדל , את האוסטרלי פאט קאש 64 , 61 בתוך 67 דקות . אמיליו 
סאנצס ( 2 , ספרד ) אנדרס יאריד ( שוודיה ) 64 , 36 , 63 . האחיות 
מאלייווה מבולגריה , ניצחו במאהווה , ניו יורק . קטרינה , המדורגת רביעית 
בטורניר , ניצחה את ניקול פורביס מאוסטרליה 36 , 60 , 62 . מנואלה , 
כיום אזרחית שוייץ , ניצחה את נאטלי טאוזייה מצרפת 64 , 61 . 
