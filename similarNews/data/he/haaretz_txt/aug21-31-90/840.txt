ואשינגטון ( מיוחד ל"הארץ " ) . מועצת הביטחון קיבלה אתמול לפנות בוקר 
החלטה , המאפשרת לכוחות הבין - לאומיים במפרץ הפרסי " לנקוט אמצעים מתאימים " 
כדי לאכוף את האמברגו המסחרי על עיראק . המלים " להשתמש בכוח " הופיעו 
בטיוטות של הצעת ההחלטה , אך הוצאו ממנה כדי לאפשר לבריה"ם לתמוך בה , 
לאחר שהנציג הסובייטי טען כי יש לעשות רק " שימוש מזערי בכוח " . עם זאת , 
רואים בוואשינגטון בהחלטה הישג , והיתר לאכוף את האמברגו בכל אמצעי שיידרש 
גם אם יהיה זה שימוש בכוח . ההחלטה התקבלה בתמיכת 31 מבין 51 חברות מועצת 
הביטחון . קובה ותימן נמנעו . ההחלטה קוראת למדינות , שריכזו כוחות ימיים 
באזור , " להפעיל אמצעים מתאימים במקרים המיוחדים , שבהם יש צורך , בהתאם 
לסמכות מועצת הביטחון , לעצור ספינות בדרכן לעיראק וממנה , כדי לבדוק ולאשר 
את המטענים ואת היעד , שאליו הם נשלחים " . " המטרה היא " , נאמר בהחלטה , 
" להבטיח מימוש קפדני ביותר של ההחלטות הנוגעות לספנות באזור המפרץ הפרסי , 
כפי שנאמר בהחלטת מועצת - הביטחון על הסנקציות משישה באוגוסט " . ההחלטה 
קוראת למדינות , החברות באו"ם , לשתף פעולה במטרה להבטיח אכיפה קפדנית 
ומוחלטת של האמברגו על עיראק , בד - בבד עם שימוש מרבי באמצעים פוליטיים 
ודיפלומטיים . ההחלטה אינה מחייבת פיקוח ישיר של האו"ם על פעילות צבאית לאכיפת 
האמברגו , כפי שדרשו בתחילה ברית - המועצות , סין ומרבית החברות בגוש הבלתי - 
מזדהות במועצת הביטחון . קפידבינההחלטה התקבלה לאחר שבוע של מגעים דיפלומטיים 
מרתוניים בין נציגי חמש החברות הקבועות במועצת הביטחון ארה"ב , בריה"ם , 
סין , בריטניה וצרפת ולילה ארוך של מאמצי שכנוע , שנועדו להשיג את תמיכת 
המדינות הבלתי - מזדהות בהחלטה . במרכז האו"ם רואים בהחלטה הישג למאמציו 
של שגריר ארה"ב , תומס פיקרינג . לפני קבלת ההחלטה דיווחו נציגי ארה"ב ובריטניה 
לוועדת הסנקציות של מועצת הביטחון על ניסיונות עיראק לעקוף את האמברגו המסחרי , 
שהוטל עליה לאחר הפלישה לכוויית . היתה זו הפעם השלישית בתולדות מועצת הביטחון , 
שבה הוחלט על שימוש בכוח לצורך אכיפת החלטות האו"ם . הפעמיים הקודמות , 
שבהן אישרה המועצה שימוש בכוח , היו בשנות ה05 , כשהתקבלה החלטה להדוף 
בכוח פלישה של צפון - תימן הקומוניסטית לדרום - תימן , וב5691 , כשהמיעוט 
הלבן ברודזיה ניסה להקים ממשלה עצמאית ולהתנתק מבריטניה . קפידבינהבית הלבן 
הגיב על ההחלטה בשביעות רצון . בהודעת הבית הלבן נאמר : " הצבעת מועצת 
הביטחון מדגישה ביתר - שאת את דאגת הקהילייה הבין - לאומית מהתוקפנות הגסה 
של עיראק נגד כוויית , והיא סימן למחויבות העולם לפעול ביעילות להשגת הנסיגה 
המיידית וללא תנאי של עיראק מכוויית " . ביום שישי הציב נשיא ברית - המועצות , 
מיכאיל גורבצוב , אולטימטום בן 09 דקות לסדאם חוסיין , שעל - פיו אם לא 
תיסוג עיראק מכוויית ולא תשחרר את בני הערובה הזרים , תתמוך בריה"ם בהחלטת 
מועצת הביטחון . לאחר פקיעת מועד האולטימטום השיב נשיא עיראק לגורבצוב , 
כי היה מעוניין שמוסקווה תדחה קבלת החלטה כלשהי בעניין העיצומים נגד עיראק 
בימים מספר . הבית הלבן בירך על צעדו של גורבצוב , והגדיר אותה כ"התפתחות 
חשובה מאוד " . קפידבינעיראק דחתה את החלטת מועצת הביטחון של האו"ם . " החלטה 
זו , בדומה להחלטות אחרות שקיבלה באחרונה מועצת הביטחון , היא החלטה אמריקאית 
מובהקת " , אמר שר החוץ העיראקי , טארק עזיז . " ההחלטה לא הפתיעה אותנו , 
בהתחשב במאמצים הקדחתניים שעושה הממשל האמריקאי להפוך את מועצת הביטחון 
למכשיר של מדיניות החוץ התוקפנית והבלתי - צודקת שלו . עיראק דוחה החלטה 
פסולה זו , וגם האומות הערביות והמשטרים הערביים הלאומיים דוחים אותה " . 
שגריר עיראק באו"ם , עבד אל - אמיר אל - ענברי , אמר כי ההחלטה באה לאפשר 
" תוקפנות צבאית גדולה מצד כוחות ארה"ב , המתרכזים עתה בשדות הנפט של ערב - 
הסעודית " . שליט לוב , מועמר קדאפי , הביע בשבת את אכזבתו מהחלטת מועצת 
הביטחון . במברק למזכ"ל האו"ם , חאווייר פרז דה - קוואיאר , כתב קדאפי : 
" החלטה זו אינה עולה בקנה אחד עם רוח מגילת האו"ם . זוהי החלטה מוטעית , 
שהתקבלה בלחץ אמריקאי " . 
