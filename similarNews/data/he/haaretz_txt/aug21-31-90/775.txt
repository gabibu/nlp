( ע"ר ) . סינגפור הטילה החל משלשום חרם על כל הסחר עם עיראק וכוויית 
ואסרה על כל האניות המניפות דגל עיראקי להיכנס לנמלה . בהודעת דובר משרד 
החוץ נאמר כי נאסר על כל הבנקים והמוסדות הפינאנסיים בסינגפור להעביר כספים 
ונכסים פינאנסיים אחרים , ממשלתיים ופרטיים , של כוויית ושל עיראק , ללא 
אישור מוקדם של הבנק המרכזי הסינגפורי . בהודעה נאמר כי תינתן אפשרות לביצוע 
עסקות של אנשים המחזיקים באורח חוקי בנכסים כווייתיים , במידה ואלה יעמדו 
בתנאים מסוימים . משרד ההשקעות הכווייתי , זרוע ההשקעות של ממשלת כוויית 
שהודחה , מחזיק בבעלותו חברות ונכסים בסינגפור ובמלזיה השכנה , בשווי שנאמד 
ב655 מיליון דולר . בהודעה נאמר כי החרם תואם את הסנקציות שהטיל האו"ם על 
עיראק בגלל הפלישה לכוויית . 
