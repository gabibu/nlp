הטלויזיה בכבלים תעביר בשבת בשידור ישיר את מישחק הליגה האנגלית בין האלופה 
ליוורפול לסגניתה אסטון וילה במסגרת המחזור השני . במסיבת עיתונאים שהיתה 
אתמול בבית סוקולוב נמסר , כי זהו שידור ניסיוני ראשון בסידרת שידורים ישירים 
מהליגות באירופה . השידור בשבת יחל בשעה 00 . 61 . אהוד מירון , מנכ"ל 
חברת איי . סי . פי . המפיקה את התוכניות עבור הכבלים , אמר כי החברה רכשה 
את הזכויות הבלעדיות לשידורים מהליגות האנגלית , האיטלקית , ההולנדית והארגנטינית . 
עם זאת הדגיש מירון , כי בדרך הכלל יהיו השידורים הישירים בימי א במגמה 
לא לפגוע במספר הצופים המבקרים במשחקי הכדורגל בישראל . במסגרת השידורים 
מהליגה האנגלית ישודר הערב בכבלים מגאזין ממישחקי המחזור הראשון . המישחק 
המרכזי יהיה בין טוטנהאם למנצסטר סיטי . 
