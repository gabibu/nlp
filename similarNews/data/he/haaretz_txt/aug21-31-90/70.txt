חברת הסרטים של יורם גלובוס " גלובל " דחתה צילומם של ארבעה סרטים , אותם 
היתה אמורה לצלם בארץ , לאחר שהבנקים בארה"ב , אשר עימם קשורה החברה , 
החליטו לא להעמיד כספים לרשות ההפקה , עד שיובהר המצב באזור . לדברי יצחק 
קול , מנכ"ל חברת ג"ג , הנותנת את שירותי ההפקה בארץ ונמצאת בבעלות יורם 
גלובוס , מבקשים הבנקים להבטיח שהצילומים אכן יגיעו לסיומם , דבר שאיש 
אינו יכול להבטיח כרגע . קול הוסיף גם , כי אי הבהירות קיימת גם אצל השחקנים 
והבמאים העוקבים אחר המצב בארץ . ארבעת הסרטים הם : " משפט מוות " , " נינגה " , 
" 21 האיומים " ו"כנפיים " . לסרט נוסף , " אירן " ( סדרה לטלוויזיה 
האמריקאית ) אמורה ג"ג לתת רק שירותי הפקה , אך המפיקים האמריקאים כבר 
מחפשים אתרי צילום חלופיים ביוון . 
