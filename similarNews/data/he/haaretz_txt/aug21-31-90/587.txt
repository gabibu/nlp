ניקוסיה ( ע"ר ) . קרע חמור צפוי בארגון מייצאות הנפט אופ"ק , על רקע 
העלייה התלולה במחירי הנפט ויוזמתן של ונצואלה וסעודיה להגדלת מכסות התפוקה . 
נשיא הארגון , צאדק בוסנה מאלגיריה , זימן את נציגי 31 המדינות החברות 
בו להתייעצויות בווינה ביום ראשון הקרוב . סעודיה וונצואלה , שקראו לכינוס 
דחוף של הארגון , קיוו להשיג הסכמה להגדלת מכסות ייצוא הנפט . הן מבקשות 
למלא את המחסור של 4 מיליון חביות נפט ביום בשוקי העולם , שנוצר בגלל כיבוש 
כוויית והעיצומים נגד עיראק . הסיכויים להשיג הסכמה על הגדלת תפוקת הנפט 
נראים קלושים , בגלל חילוקי הדעות בין חברות אופ"ק . נשיא אופ"ק אמר כי 
אין רוב בעד הגדלת התפוקה . ונצואלה וסעודיה הודיעו כי הן מבקשות לפעול בתיאום 
עם אופ"ק , אך אם לא תושג הסכמה יגדילו את התפוקה לבדן . בעמדת סעודיה וונצואלה 
עשויות לתמוך גם האמירויות , קטאר , אקוואדור והממשלה הגולה של כוויית , 
אך רוב החברות מתנגדות לה . 
