" אין לנו ברירה . לפי החוק נהיה חייבים לצאת את ישראל ברגע שיפוג תוקפן 
של האשרות שניתנו לנו על ידי המינהל הצבאי , כבר בשבוע הבא . אנחנו רוצים 
לראות את יקירנו בכוויית , אנחנו לא יכולים לעזוב אותם ללא פיסת מידע על 
מצבם . אינשללה שלא יקרה לנו ולהם משהו , חוץ מזה רצונו של אלהים ייעשה , 
גם אם נשאר פה וגם אם ניסע לכוויית . אם תפרוץ מלחמה , גם למי שחי פה 
לא יהיה קל " . דברים אלו נאמרו בראיון המתפרסם הבוקר בעיתון " כלבו " בחיפה . 
הם נאמרו ע"י בני משפחה פלשתינית המתגוררת בכוויית מאז 8491 , המתכוננים 
לחזור לשם . אם המשפחה , בת 56 ובני המשפחה , חוששים לחשוף פרטים על עצמם , 
מחשש השלטונות . הם נתקעו בזמן כיבוש כוויית בידי עיראק בביקור אצל קרוביהם 
בחיפה . עתה הם שוהים כבר חודש בישראל , ובמהלכו פנו למינהל הצבאי בבקשה 
שיתיר להם להאריך את שהותם בארץ בשבוע , כדי שיוכלו לעקוב אחר המצב בארצם . 
מאז כיבוש כוויית הם מנותקים מכל קשר עם קרוביהם וחוששים לחייהם . ימים 
ספורים לפני הפלישה עזבו אחדים מבני המשפחה את כוויית , ויצאו לטייל בעקבה 
שבירדן , ומאז נותק הקשר גם עימם . לבני המשפחה לא ידוע אם שבו לכוויית , 
או נתקעו בסעודיה , או בירדן . נסיונות ליצור קשר טלפוני עם בני המשפחה 
נכשלו , כיוון שעיראק נתקה את הקשר הטלפוני שלה עם העולם , כולל העולם 
הערבי . פניות של בני המשפחה לצלב האדום , נענו בשלילה , מאחר שהעיראקים 
הטילו הגבלות על צוותי הארגון ההומניטרי , ואינם מאפשרים להם להוציא מידע 
אל מחוץ לכווית . " נצטרך לעבור את כל הבדיקות הביטחוניות בצד הישראלי " , 
מסבירה האם את הסיבה לחשש למסור שמות ופרטים על בני המשפחה " . עצם העובדה 
שאנו נוסעים לכווית , תהווה עבורנו בעיה במעבר הגבול . אחר כך נצטרך לעבור 
גם את התישאולים והבדיקות של הירדנים , והם אף פעם לא התייחסו לפלשתינים 
בצורה יפה . המעבר לכוויית יהיה כרוך בהרבה טרטורים גם מצד הירדנים , וגם 
מצד הסעודים . בנוסף על כוון נסיעתנו , העובדה שאנו פלשתינים , ועמדתו 
של אש"ף בסכסוך גם הם יקשו עלינו " . " אם בני משפחת המלוכה ישובו לשלוט 
בכוויית אחרי מלחמה בין עירק לארצות הברית , המצב של הפלשתינים שם יורע 
בהרבה , לכן חשוב לנו מאד לחזור לכוויית , להוציא משם את בני משפחתנו ולראות 
מה יקרה לאחר העימות הנוכחי . מה שחשוב עבור הפלשתינאים הוא לא העימות בין 
ארה"ב לעיראק , אלא מה שיקרה לאחריו . בכל מקרה הפגיעה בהכנסות הפלשתינים 
בכוויית גדולה , ויהיה קשה למצוא מקורות תעסוקה חלופיים לאלפי הפלשתינים 
החיים היום בכוויית " , אומרים בני המשפחה . 
