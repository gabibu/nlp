בית הדין הגבוה לצדק נענה אתמול לעתירתן של החברות " טבע " ו"ש . ריזל " , 
וחייב את משרד הבריאות לנמק בתוך 09 יום מדוע לא הסכים לכלול את התרופה 
" לובליף " להפחתת רמות כולסטרול בדם , בקור"ת רשימת התרופות המאושרות 
על - ידי המשרד לטיפול במערכת האשפוז . התרופה מיוצרת ומשווקת על - ידי 
שתי החברות בהסכם ידע עם החברה האמריקאית " מרק שרף את דוהם " , שפיתחה 
את התכשיר . בעתירה נטען כי ה"לובליף " הוכרה בעולם , על - ידי אנשי מקצוע , 
כתרופה ראשונה במעלה בחשיבותה . רשות המזון והתרופות בארצות הברית העניקה 
לתכשיר מעמד מיוחד המוענק לתכשירים חדשים בעלי פוטנציאל טיפולי יוצא דופן . 
התכשיר הוגש לרישום בארצות - הברית בנובמבר 6891 ואושר לשימוש באוגוסט 7891 . 
על - פי נתוני היצרן האמריקאי , טופלו עד כה בתרופה בשוק האמריקאי 2 . 1 
מיליון חולים , ונצבר ניסיון כולל של למעלה מ043 מיליון ימי טיפול . עד 
כה נרשמה התרופה והותרה לשימוש ב93 מדינות ברחבי העולם , בהן : קנדה , 
ברית - המועצות , גרמניה , דנמרק , נורווגיה , פינלנד , פורטוגל ואוסטריה . 
עוד נאמר בעתירה כי משרד הבריאות אישר את התרופה לשימוש בחודש יוני 8891 , 
והיא נכללת כיום בפנקס התכשירים הרפואיים . בסמוך לרישום התרופה , פנו 
מספר מומחים בטיפול בעודף כולסטרול למשרד הבריאות וביקשו לכלול את התכשיר 
בקור"ת . ביוני 9891 הודיע מנהל אגף הרוקחות במשרד כי הנושא נדון בוועדת 
קור"ת , נמצא בלתי חיוני למערכת האשפוז והועבר לדיון בוועדת קור"ת לתכשירים 
אמבולטוריים . העותרים ציינו כי החליטו לפנות לבג"ץ מאחר שלא ברור בסיסה 
החוקי של ועדה זו . העותרים אמרו כי יש חשיבות לכלול את התרופה בקור"ת , 
משום שהיא תאפשר לרופאי בתי החולים לרשום אותה במסגרת אשפוזים וכטיפול המשך . 
בשלב זה משווקת התרופה על - פי מרשם רופא רק בבתי מרקחת פרטיים . 
