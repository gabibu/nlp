בבנו ובכליאת אשתו . בכתב האישום , שהוגש ביום ששי לבית משפט המחוזי בחיפה , 
נטען כי מאז עלייתו של הנאשם לישראל , נהג להתעלל בבנו הקטן . האב היה 
מאלץ את הבן לשבת על כיסא ללא תזוזה , הניח גפרורים אנכית מתחת לעקבי רגלו 
וכל אימת שאחד הגפרורים נפל היה נוהג להכות אותו . כן אילץ את בנו לעמוד 
במשך שעות בפינת החדר , היכה אותו ללא סיבה , הטיח ראשו בקיר והצליף בו 
בחגורה . התביעה טוענת כי ההתעללות הגיעה לשיאה במחצית חודש יוני , כשהילד 
נזקק לטיפול רפואי כתוצאה ממעשי ההתעללות , ואושפז במשך שלושה ימים במרכז 
הרפואי רמב"ם , כשהוא חבול בכל חלקי גופו . האיש מואשם גם כי נהג להכות 
את אשתו , ופעם אחת כלא אותה עם הבן בביתם . האשה נחלצה מן הבית , לאחר 
שהשליכה פתק קריאה לעזרה מבעד לחלון החדר בו היתה כלואה . שכן שמצא את הפתק 
סייע בחילוצה . הדיון בבקשת התביעה להאריך את מעצרו של הנאשם נדחה לשבוע 
הבא . בית המשפט המליץ למנות לו סניגור דובר רוסית . 
