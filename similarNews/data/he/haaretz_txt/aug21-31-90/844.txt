יצחק שמיר ראש הממשלה הופיע ביום חמישי בכנסת בפני פעילי המגבית היהודית . 
היתה זאת הופעתו הראשונה בשפה האנגלית מאז החל המשבר במפרץ הפרסי , ולכן 
התעניינו באירוע בעיקר נציגי העיתונות הזרה . היועץ לענייני תפוצות של 
שמיר , כתב את הנאום בן שני עמודים לפי הנחיות ראש הממשלה , ועברו עליו 
בתשומת לב גם היועצים הקפדנים , והפיסקה שהעסיקה במיוחד את העיתונאים הזרים 
היתה זאת שבה מנה שמיר שלוש אופציות לתגובה מצד ישראל : " אם ישראל לא 
תצליח חלילה למנוע מלחמה עם עיראק , או ליזום פעולה מקדימה , ולא תהיה 
לה ברירה אחרת עליה לנצח באופן מהיר והחלטי " . הביטוי שמשך את תשומת הלב 
העיקרית היה " פעולה מקדימה " . בימים אלה , כשכל מלה נמדדת ברמת רגישות 
מרבית , הבינו הכתבים , ובצדק , שבמלה שמיר מתכוון למכה מקדימה ( " בשימוש 
במלה הזאת היתה אי הערכה מספקת של רגישויות " , אומר אחד הממונים על ההסברה ) 
. הכתבים כבר ניסחו בראשם את הכותרת המרעישה שיעבירו למערכות . כשראה יועץ 
ראש הממשלה לתקשורת , את מלמולי ההתרגשות בקרב הכתבים הזרים , ואת ההסתבכות 
הצפויה בעקבות ההתעכבות על המלה הזאת דווקא , ניסה להבהיר ששמיר התכוון 
לחזק את המלה " למנוע " במלה נוספת כדי להדגישה , ולא התכוון למכה מקדימה . 
למלה שני פירושים , אמר פזנר : להקדים ולמנוע , וכאן זה היה במובן של 
למנוע . הכתבים ( ביניהם של אן - בי - סי , ויס אוף אמריקה ואי - פי ) 
לא הסתפקו בהבהרה של פזנר וביקשו לשמוע הסבר נוסף מפי ראש הממשלה . פזנר 
הביא את שמיר אליהם כדי שיענה על שאלותיהם . " יצאתי משם בהרגשה טובה , 
שהצלחתי להרוג את זה על המקום " , אמר פזנר ל"הארץ " . זמן קצר לאחר שהגיע 
לביתו , בסביבות השעה תשע בערב , קיבל שיחת טלפון מעיתונאי אמריקאי . 
קראתי עכשיו בסוכנויות ידיעה , אמר העיתונאי , ששמיר מזהיר את עיראק מפני 
מכה מקדימה . רק בפיסקה השלישית הוכנסה ההבהרה של ראש הממשלה . פזנר התקשר 
למשרד אי - פי וביקש לתקן את הידיעה . ראש הממשלה , אמר להם פזנר , הרי 
הבהיר בו - במקום שהתכוון למניעה . באי - פי ניסחו ידיעה חדשה . כששמעתי 
מאוחר יותר את הדיווח בבי - בי - סי , יכולתי להירגע , כי זאת התחנה שמקשיבים 
לה במזרח התיכון " , הוסיף פזנר . מילון ובסטר מציין שהמלה לקוחה מדיני קניין 
והכוונה לקבלת זכות קדימה . הפועל מאופיין על ידי נטילת יוזמה , מסביר 
המילון , וכדוגמה מביא את הצירוף עם המלה התקפה . בשום מקרה אין המלה 
מתפרשת המלה ככוונת מניעה . שגריר לשעבר במשרד החוץ מסביר שהמלה הזאת במיוחד 
בהקשר הישראלי ובהקשר למצב מלחמה נאמרת כשרוצים להזהיר ממכת מנע . לא פלא 
שפזנר ניסה לרכך . זלמן שובל , השגריר המיועד בוואשינגטון , התראיין בשבוע 
שעבר ב"ערב חדש " על המשבר במפרץ הפרסי לקראת כניסתו לתפקיד . שובל קיבל 
אמנם את אישור הממשלה למינויו , אך עדיין לא קיבל את מה שקרוי בשפה הדיפלומטית 
" הסכמה " של המדינה המארחת . בשירות החוץ מקובל , שכל עוד אין הסכמה 
של המדינה המארחת אין השגריר המיועד מופיע בציבור כנושא התפקיד , ואף 
אין מזכירים את שמו . ישנן מדינות שמקפידות על כך , ויש שמקפידות על 
כך פחות , כמו ישראל . שובל כבר התראיין לפני שבועיים לגלי צה"ל , מיד 
עם קבלת המינוי . גם שגרירנו המיועד בקהיר , לא קיבל עדיין את הסכמת המדינה 
המארחת , ולמרות זאת התראיין לפני שבוע באמצעי התקשורת . דובר משרד החוץ 
אמר ל"הארץ " , ששובל עדיין חבר כנסת ולכן אינו זקוק לאישורו כדי להתראיין . 
דובק קיבל אישור . שובל ייצא לוואשינגון אחרי החגים . לפני כן יעבור תקופת 
חפיפה בארץ עם השגריר היוצא , שיחזור לישראל באמצע ספטמבר . אין זה מקובל 
ששני שגרירים שוהים בעת אחת במדינת השירות . עד שיגיע שובל , ימלא את מקומו 
בארצות - הברית הצירארד חוזר לארץ בלא שהובטח לו " תפקיד הולם " ( , 
השגריר בצרפת , הוא היחיד במשרד החוץ שחזרתו מותנית במציאת תפקיד הולם ) 
. " לפחות הושגה הבנה שהוא חוזר , וגם זה משהו " , אומר בכיר במשרד החוץ . 
ארד בדק בשנה האחרונה אפשרויות תעסוקה . בין אלה ששוחח עמם היה ח"ך כששחל 
היה עדיין שר , הוא הציע לארד להיות מנכ"ל משרד האנרגיה במקום . עכשיו , 
כשכבר אינו שר , הציע שחל לארד ( עו"ד במקצועו ) שיחזור למקצוע וייקלט 
בשוק הפרטי . " בגיל 35 לא מתחילים להופיע בבתי משפט " , אומר שחל , " אבל 
עורך דין יכול להביא אתו קשרים . " לא מדובר שיעבוד אצלנו " ( במשרד עורכי 
הדין צדוק שטריקס ) , הזדרז שחל והוסיף בזהירות . 
