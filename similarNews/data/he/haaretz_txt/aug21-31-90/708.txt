סרטים מרחבי העולם יוקרנו בפסטיבל הסרטים הבין - לאומי הששי בחיפה . הפסטיבל 
יתקיים בחול המועד סוכות , בתאריכים 601 באוקטובר , בתקציב של מיליון ש"ח , 
במימון עיריית חיפה , משרדי התיירות , החינוך , החוץ , והתעשייה ומסחר . 
מנהלת הפסטיבל היא מנהלת הסינמטק החיפאי פנינה בלייר , והמפיק הוא מנהל 
בית אבא חושי , עמוס פוגל . בין חברי ההנהלה הציבורית של הפסטיבל פרוף 
דוד ברזילי , רופא בבית החולים רמב"ם , יוסי אורן , מנהל המכון הישראלי 
לקולנוע , ועודד קוטלר , מנכ"ל תיאטרון חיפה . הסרטים יוקרנו בארבעה אולמות 
על הכרמל : באודיטוריום , בסינמטק , בקולנוע אורלי ובקולנוע מוריה . התוכנית 
האמנותית תכלול הקרנות של יצירות חדשות של במאי קולנוע ידועים , סרטים חדשים 
שהוצגו בפסטיבלים לקולנוע , ובכורות לסרטים ישראליים מהשנה האחרונה . כמו - 
כן , תתקיים תחרות וידאו קליפים , לסרט הטוב ביותר ולשחקנים הטובים ביותר 
בשנת הקולנוע האחרונה יוענק פרס תא המבקרים . מחיר כרטיס יהיה 21 ש"ח , 
ומחיר מנוי לחמישה סרטים 84 ש"ח . בקרוב יופצו חבילות כרטיסים מוזלות בקופות 
ובסינמטקים ברחבי הארץ . עשרה ימים לפני תחילת הפסטיבל תיפתח קופת כרטיסים 
ממוחשבת שתמיר את תלושי המנויים לכרטיסים . 
