חילוקי דעות קשים נתגלעו בין משרד האוצר למשרד התעשייה והמסחר על רקע הצעותיו 
של השר נסים לממשלה להעניק ערבויות מדינה למפעלים , להפחית את השתתפות המעבידים 
בדמי הביטוח הלאומי ב%2 , ולבטל את מס המעסיקים בשיעור של % 4 . בימים האחרונים 
לא התנהלו כל מגעים בין שני המשרדים , בניסיון להגיע לפשרה . הבוקר אמורה 
הממשלה להמשיך בדיון בתוכנית נסים . גורמים בכירים במשרד האוצר מתחו ביקורת 
חריפה על הצעותיו של נסים . לדעתם , אין לתת ערבות מדינה להלוואות לצורך 
הרחבת מפעלים קיימים והקמת חדשים , בלי לכלול את הבנקים בערבות כזו . באוצר 
אומרים כי לא ייתכן לתת ערבות מדינה למפעל , בלא שתיבדק יכולתו להחזיר את 
ההלוואות . " נסים עצמו התנגד למתן ערבויות מדינה כשכיהן כשר האוצר " , 
אמרו הפקידים הבכירים . באוצר טוענים כי ההצעה להפחית את השתתפות המעבידים 
בדמי הביטוח הלאומי תעלה לקופת המדינה כ008 מיליון שקל , ואילו עלות ההצעה 
לבטל את מס המעסיקים תסתכם בכ062 מיליון . לדעת האוצר , לא יביאו הצעות 
אלו ליצירת מקומות עבודה חדשים , ועדיף להשקיע את הכספים בעבודות תשתית 
ותקשורת , שיגדילו את מעגל התעסוקה . " החלטות בעניין ביטול מס המעסיקים 
והפחתת עלות העבודה צריכות להתקבל במסגרת תוכנית כלכלית כוללת , ולא למקוטעין " . 
שר התעשייה והמסחר , משה נסים , יתבע היום מהממשלה לאשר את כל תוכניתו 
כמקשה אחת . מנכ"ל משרד התעשייה , צבי קורן , אמר אתמול כי מתן ערבות 
מדינה למפעל מאושר ללא בדיקה תחסל את הביורוקרטיה , המרתיעה כיום את היזמים 
המשקיעים בישראל . קורן אמר כי חובת היזם לממן שליש מגובה ההשקעה היא הוכחה 
מספקת לכך , שהשיקולים העסקיים עומדים בראש מעייניו , וכי על המדינה להצטרף 
לסיכון , שהיזם נוטל . לדבריו , ערבות זו מעוגנת בחוק לעידוד השקעות הון , 
ואינה מיועדת להשקעות מסוג אחר . תוכנית נסים מציעה כי ההשקעה המינימלית , 
שתידרש מהיזמים , תהיה בגובה של 005 אלף שקלים . לגבי השקעות , שאינן 
קשורות בחוק לעידוד השקעות הון , מציעה תוכנית המשרד להקים קרן משותפת לממשלה 
ולבנקים . הבנקים יהיו כלי הבדיקה לטיב ההשקעה ולגובה רמת הסיכון , שתקח 
הממשלה על עצמה . נשיא לשכת ארגוני העצמאים , אלדד בוקשפן , פנה לשר האוצר , 
יצחק מודעי , בבקשה שיתמוך בביטול מס המעסיקים . על - פי נתוני ארגוני 
העצמאים , עשוי ביטול מס המעסיקים להביא לקליטתם של לפחות עשרת אלפים מובטלים 
ועולים , ולהגדיל את התוצר הלאומי ב%1 . לפיכך , צפויה הכנסה נוספת של 
053 מיליון שקל מתשלום מסים . 
