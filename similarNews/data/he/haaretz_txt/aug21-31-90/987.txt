מוסקווה ( ע"ר ) . אלפי אנשים הריעו , כאשר פסל ענק של מייסד המדינה 
הסובייטית , ולאדימיר לנין , נותץ אתמול בטביליסי , בירת גרוזיה כך 
מסרה סוכנות הידיעות המקומית , איווריה . מועצת העיר טביליסי הורתה לסלק 
את הפסל משום שהוא ניזוק באופן קשה בשבועות האחרונים . בשבת לאחר הפגנה 
אנטי - קומוניסטית לכלכו מפגינים את הפסל בצבע , והדליקו מדורות מסביב לבסיסו . 
בנוסף ניזוק הפסל מפצצה קטנה . לעיניהם של 03 אלף צופים נלהבים עמלו מהנדסים 
במשך כל הלילה כדי להרוס את הפסל , אך מכשירי הריתוך ומקדחי האוויר לא 
הצליחו לחדור דרך שכבת הארד העבה שלו . בסופו של דבר קשרו המהנדסים חבלים 
מסביב לפסל , שהתנשא לגובה של 02 מטר , ושתי משאיות כבדות הפילו אותו ארצה . 
כאשר נותצה האנדרטה , הושמע לאות שמחה ההמנון הגרוזיני ברמקולים שהקימו 
לאומנים בכיכר לנין שבמרכז העיר . אלפי אנשים הסתערו על הפסל עם פטישים 
ואיזמלים , וחצבו לעצמם מזכרות . המהנדסים תיכננו למעשה דרך מכובדת יותר 
לסילוקו של פסל המנהיג הבולשוויקי , שהורה לצבא האדום לפני 07 שנה להשתלט 
על גרוזיה . על - פי תוכניתם המקורית , אמור היה עגורן להרים את הפסל , 
כדי להעבירו למקום מבטחים . בשלוש הרפובליקות הבאלטיות ובאוקראינה כבר סולקו 
אנדרטאות רבות של לנין מכיכרות מרכזיות . 
