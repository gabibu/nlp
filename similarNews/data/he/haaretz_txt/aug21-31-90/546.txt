אם המשבר לא ייגמר מהר , אמצעי - התקשורת בצרה : עוד מעט לא יישארו להם 
אלופי - משנה , תת - אלופים ואלופים בדימוס לראיין אותם על המצב . איני 
יודע מאיפה מגרדים אותם , אבל כל רבע שעה אני שומע שם חדש של קצין - לשעבר 
היודע בדיוק מה הולך לקרות . תודות לבקיאותם כי רבה , התמונה בהירה לחלוטין : 
אנו יודעים שהמלחמה בלתי נמנעת , שמלחמה לא תהיה , שהאמריקאים ישברו לסדאם 
את העצמות , שהאמריקאים ינחלו כישלון חרוץ , שסדאם יחזיק מעמד חצי - שנה 
לפחות , שסדאם יחזיק מעמד רק שבועיים , שהכל ייגמר בהסדר פשרה , שהסדר 
פשרה לא בא בחשבון . שטילים עלולים להגיע לישראל , שטילים לא יכולים להגיע . 
שישראל לא מעורבת , שישראל כן מעורבת , שישראל כן נכס , שישראל לא נכס . 
שאסור לרדת למקלט , שחובה לרדת למקלט , שמסיכת גז כן עוזרת , לא עוזרת . 
בסוף השבוע פירסמה חברה מסחרית מודעה בזו הלשון : " מסיכת גז פנורמית " 
ב992 ש"ח . אם לא תציל אותנו המסיכה מגז , לפחות לא נחמיץ את הנוף . והסודה 
טובה נגד גז , הסודה לא מועילה לגז , אך פוגעת בגבריות . ייזהר נא המאצו 
הישראלי יש בתוכנו לא מעטים המתחילים להרגיש היום את השפעת הסודה ששמו להם 
בתה במלחמת השחרור ! מגיע לו כדור בראש לסדאם שנפל עלינו באוגוסט בחודש 
שדעתנו משובשת גם בלעדיו . קפמאפרקירון לונדון מאוכזב מהפלשתינאים וביקש 
ממנהיגיהם שלא יפנו אליו יותר כי עשו ממנו טיפש . גם יוסי שריד אותו הדבר . 
" תחפשו אותי " , הכניס להם . מה תאמרו לזה ? קטסטרופה שכזאת עוד לא 
נחתה על העם הפלשתיני : איך הם יעשו שלום אתנו בלי ירון לונדון ויוסי שריד ? 
ההגינות היתה מחייבת שהשניים יזהירום מראש . אילו ידעו שירון לונדון יפרוש , 
היו מסתפקים מן - הסתם רק באהבת ההומניסט הנודע אסד וברצח ילדים יהודים 
שזה בסדר כנראה לטעמם של אניני - הרוח . ודאי שלא היו מעזים לתמוך בסדאם ! 
אני למשל לא הייתי יכול לכתוב מאמר כמו שכתב לונדון . מפני שאני מלכתחילה 
לא סומך על הפלשתינאים , ממילא לא הייתי מגיע לחבר פואמה על אהבה נכזבת . 
בכל התקופות הם רצו להטביענו בים . ואם אחרי 04 שנה התחילו לגלות סימנים 
של נכונות להידבר , זה מפני שהתחילו לקלוט שאין סיכוי לחיסולנו הפיסי . 
אך רק הופיע סדאם ובפיו הבטחה לחסל חצי מדינת ישראל , ותקוותם ניעורה מחדש . 
כשהאמריקאים יגמרו עם סדאם , שוב ירצו להידבר . אך איזו טרגדיה ! איך 
נידבר בלי ירון לונדון ויוסי שריד ? קפמאפרקלפלשתינאים יש כישרון מיוחד 
לדפוק את עצמם . לא אשוב ואמנה את כל שגיאותיהם מאז 74 ועד הצטרפות ערפאת 
לסדאם בדיוק כשאש"ף והעניין הפלשתיני זכו לאהדת אמריקה והעולם כולו . הרי 
העיקרון של אי - קבילות תפיסתם של שטחים בכוח הוא הלב של החלטות או"ם שהפלשתינאים 
כה דבקים בהן . אז אם בליעתה של כוויית לארוחת - בוקר היא בסדר , למה לא 
בסדר שמדינה לוקחת ומחזיקה שטחים מתוך הגנה עצמית ? אומרים שסדאם מזכיר 
להם את נאצר . מה להם הגעגועים האלה ? נאצר הביא על עמו רק מלחמות , דיקטטורה , 
רעב ואסונות . ומשטר הדיכוי הגדול מכולם היה ברצועת עזה . נכון שבשנאת 
ישראל , סדאם ונאצר דומים . אולי בסתר - לבם לא יבכו מרה אם סדאם יעשה 
לנו התקפת גזים קטנה . אך לייחל לכך וגם לרטון על שישראל לא הכינה להם מסיכות 
גז , זה נראה לי קצת חוצפה . קפמאפרקרק מונה לשר חוץ , לקה דוד לוי בלבו 
והחמיץ את כל ה"פוצקלנה " של כניסתו למשרד . אחר - כך קרו לו רק דברים 
מרגיזים . עוד הוא מחכה להזמנה מוואשינגטון , נסע לשם דווקא ארנס וגנב 
את ההצגה באזהרותיו על כוונות המלחמה של עיראק . זה כה הרגיז את לוי שבשובו 
הצהיר פעמיים : " אל יהלך עלינו אימים " . רק שיחק לוי את המיושב וסדאם 
נכנס לכוויית . בייקר ביטל לו את ההזמנה לוואשינגטון . וארנס רואיין שלוש 
פעמים ביום . לוי הוזכר רק בהקשר למחדל במשרד השיכון ובקשר לשתי פשלות שלו 
בדיפלומטיה ( גילוי בקשת המצרים וגילוי המסר הסודי של חוסיין ) . לוי 
המבין בענייני צבא כפי שהוא מבין בענייני חוץ , החליט להתבלט בענייני מסיכות 
הגז . כשכולם בטורים גבוהים , הוא משחק את המתון . כשכולם מאופקים , 
הוא משחק את המיליטריסט . האמת היא שלוי פשוט שוב נשאר מחוץ למעגל ההחלטות 
החשובות . צדקו אלה שאמרו שלא חשוב אם אתה יודע אנגלית , חשוב אם שמיר 
מחזיק ממך . קפמאפרקהיו שהתבדחו כי במקום שמיר צריך היה להופיע ב"מוקד " 
קריין שיביא את דברו . לפי אופנת הקריין הדנדי מבגדד . חשבו על חיים יבין , 
אך אין לו שפם . חשבו על גינת , אך הוא בחוץ . חשבו על רפיק חלבי שיש 
לו אמנם שפם אך אין לו חליפה כחולה . תספורת כמו זו של דוד לוי יכלה להועיל , 
אך רוב הקריינים נוטים להקריח . בסוף הוחלט שרק שמיר יודע לקריין את שמיר . 
בתקופה שישראל נזהרת לא לומר כלום , אין קריין טוב ממנו לומר זאת . בעצם 
זה די טוב שהממשלה שומרת על מרחק מהאירועים במפרץ . בתקווה שזו רק העמדת 
פנים . כי יש לנו עניין אולי יותר מאשר לארה"ב , בוודאי יותר מאשר למדינות 
אירופה שחימשו את עיראק וסייעו לה להגיע לתשתית גרעינית וביולוגית לרצות 
שהתשתית האדירה הזאת תושמד עד אפר . לא שאינני סומך על אמריקה , אך הייתי 
סומך שהמלאכה תיעשה אילו בבית הלבן היתה יושבת מרגרט תאצר . קפמאפרקיש " עולם 
חדש " , מה ? יש " סדרי עדיפויות אחרים " , מה ? זהו " עולם של הסרת 
חומות , עולם של הסדרים והידברות , פירוק נשק ועולם בלי מלחמות " , מה ? 
מלים שמבקשות להיבלע , מה , שמעון פרס ? 
