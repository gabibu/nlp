הנהלת בית הגפן קיבלה פניות רבות לחידוש המפגשים בין תלמידים יהודים וערבים 
בחיפה ובאזור הצפון . 83 בתי ספר ( יסודיים , חטיבות ביניים ותיכוניים ) 
אישרו עד כה כי ישתלבו בתוכנית השנתית של מפגשים אלה . מנהל התוכניות של 
בית הגפן , האני אלפאר , אמר כי גם השנה יושם במפגשים דגש על הזהות המשותפת 
הישראלית - יהודית - ערבית , ועל דעות קדומות . לדבריו , בית הגפן מחנך 
לתרבות ויכוח , שתתמודד עם חילוקי הדעות בין יהודים וערבים ועם הסכסוך 
הפוליטי המתמשך . הנהלת בית הגפן מתלבטת בבעיית חוסר היכולת להענות לפניות 
בתי ספר רבים מחוץ לחיפה , כיוון שרוב המימון לקיום מפגשים אלה מגיע מעיריית 
חיפה . היחידה לדמוקרטיה במשרד החינוך והתרבות מקציבה לנושא סכום של 04 
אלף שקלים לשנה , סכום שאינו יכול לכסות גם את עלות המפגשים מחוץ לחיפה . 
" עם זאת בית הגפן יעמוד לרשות כל בתי הספר בארץ , יתן להם מידע , וייעץ 
להם כיצד לקיים את המפגשים " , אמר אלפאר . בימים אלה עומד להיפתח המרכז 
הראשון למידע והדרכה בנושא הסכסוך היהודי - ערבי , שעלותו 511 אלף שקלים , 
ואשר עיריית חיפה תממנו . במרכז יהיו חומר כתוב : חוברות וספרים , ועזרים 
אור - קוליים : סרטים וקלטות וידאו . המרכז יעמוד לרשות מחנכים יהודים 
וערבים , וישמש את מארגני המפגשים . 
