רומא ( ע"ץ ) . לדעת פרוף רוברט גאלו מארצות הברית יחלפו עוד עשר שנים , 
עד שיוכלו אנשי המדע לפתח נסיוב יעיל נגד מחלת האיידס . גאלו , הנמנה עם 
בכירי המומחים למחלה אמר אתמול את הדברים במסגרת כינוס מדעי בנושא המתקיים 
באיטליה . לדעת פרוף גאלו חשוב במיוחד למצוא נסיוב לחיסונם של בני אדם בריאים , 
ורק אחר מכן לפתח שיטת ריפוי יעילה לאיידס . " עלינו לנטרל את הנגיף , 
לפני שהזיהום יתפתח " , הדגיש המדען , בהוסיפו כי ללא ספק תהיה זו משימה 
קשה . 
