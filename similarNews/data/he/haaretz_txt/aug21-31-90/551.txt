אי - דיוקים סטטיסטיים , שיש בהם כדי להטעות , השתרבבו לרשימתו של אריה 
כספי , " אמריקה שלנו " ( " הארץ " 8 . 71 ) . " כבר שנים אחדות 
מפגרת ארה"ב אחרי יפאן וחלק ממדינות מערב - אירופה בתפוקה הלאומית לנפש . 
היא עדיין מובילה בתפוקה לעובד " , כך אריה כספי . במונחים של דולרים שוטפים 
הנתונים לתנודות שערי החליפין , אכן פיגרה ארה"ב , ב8891 , אחרי שווייץ , 
יפאן , גרמניה וצרפת לא רק בתוצר לנפש , אלא גם בתוצר למועסק . ברם , 
למטרות השוואה בין - לאומית , משמעותית יותר השוואת התוצר לנפש ולמועסק 
במונחים של כוח קנייה , כאשר במדידתו של זה מובאים בחשבון ההבדלים בסל הצריכה 
במשקים השונים ובמחיריהם של המוצרים והשירותים המרכיבים סל זה . ואכן במונחים 
של כוח קנייה , עדיין ניצבת ארה"ב במקום הראשון בין המדינות התעשייתיות 
הן בתוצר לנפש והן בתוצר למועסק ( ראה : " פריון העבודה והייצור בפרספקטיווה 
בין - לאומית " , מנובמבר 9891 של מכון לפריון העבודה והייצור ) . " חלק 
התוצר המושקע במחקר ופיתוח אינו משתנה ( בארה"ב ) כבר שנים : כ%7 . 1 
מהתוצר . יפאן וגרמניה משקיעות קרוב ל%3 " , ממשיך אריה כספי . הנתון לגבי 
ארה"ב אינו מדויק . לפי הפרסום הנ"ל של המכון לפריון עבודה , המסתמך על 
נתונים של ארגונים בין - לאומיים ידועים , לא היתה ההוצאה הלאומית למחקר 
ופיתוח בארה"ב , כאחוז מן התוצר , שונה בשנים האחרונות מזו של יפאן או 
של גרמניה . בשלושתן גם יחד נעה ההוצאה בין % 7 . 2 ל%9 . 2 . " ארה"ב " , 
מוסיף אריה כספי , " היא המדינה עם דרגת אי - השוויון הגבוהה ביותר בכל 
מדינות המערב " , האומנם ? אמת , לפי נתוני הבנק העולמי , שעליהם מסתמך 
המחבר , קיבלו בארה"ב שני העשירונים התחתונים יחד , ב0891 , % 3 . 5 בלבד 
מסך הכנסותיהם של משקי הבית . אבל אחוז זה לא היה שונה , לפי אותו מקור , 
מזה שנרשם ( שנה אחד בלבד לאחר מכן ) בניו - זילנד , קנדה ודנמרק . יתרה 
על כן , ככל שייראה הדבר תמוה , ושוב , לפי אותו מקור ובשנים הנדונות , 
חלקו של העשירון העליון בארה"ב בסך ההכנסות הנ"ל ( % 3 . 32 ) היה נמוך 
מזה שנרשם בניו - זילנד ( % 7 . 82 ) ושוודיה ( % 1 . 82 ) , דומה לזה 
של קנדה ( % 8 . 32 ) , ולא עולה משמעותית על זה שנרשם בישראל ( % 6 . 
22 ) , או יפאן ( % 4 . 22 ) . ירושלימבתגובה לכתבתה של רונית צח ( " הארץ " 
8 . 61 ) המביאה חוויות מפסטיבל תיאטרוני הבובות הבין - לאומי שהתקיים בירושלים , 
הרי החוויה שעברנו אני וילדי בפסטיבל היתה מאכזבת ואף מרגיזה . הסיבה לכך 
אינה רמתן של ההצגות , שהיתה טובה , אלא הארגון הלקוי שמנע את האפשרות 
ליהנות מהן . רכשנו כרטיסים לשלוש הצגות , שמהן שתיים התקיימו בתיאטרון 
החאן ובימק"א . למרות שאלה אולמות תיאטרון לכל דבר , הכרטיסים לא היו מסומנים . 
כתוצאה מכך , חזרה התופעה של הצטופפות הורים ופעוטות ליד דלת הכניסה , 
חצי שעה לפני מועד ההצגה , כדי לתפוס מקום טוב בשורות הראשונות . מי שלא 
הקדים לבוא נאלץ לשבת עם ילדים קטנים במקום מרוחק , או בצד . זאת , משום 
שבאולמות לא נעשה כל סידור לשמור לקטנים מספר שורות ראשונות , ללא מבוגרים 
מסתירים . האולם בימק"א מחוסר שיפוע מינימלי וההצגה מתרחשת ברובה סמוך מאוד 
לרצפת הבמה , כך שרוב הילדים עמדו כל הזמן ובכל זאת לא הצליחו לראות . 
זה , והעדר מוחלט של מיזוג אוויר , גרמו לכך ששורות שלמות עזבו את האולם 
באמצע ( 02 ש"ח כרטיס ) . במופע " פולצינלה " שהתקיים באוהל ב"גן הפעמון " , 
התמלאו הספסלים מן השורה הראשונה במבוגרים " גוליברים " שמאחוריהם ילדים 
קטנים שקופצים ומותחים צווארם כדי למצוא נקודת הצצה . שום הסבר לא ניתן בפתיחה 
על תוכן ההצגה , למרות שיש בה טקסט איטלקי שוטף לכל אורכה . שוב , לא 
התאפשר לנו ליהנות ממש מאמנותו המיוחדת של הבובנאי הבין - לאומי , סלווטורה 
גאטן . אין זה מספיק להזמין הצגות טובות . יש לרכוש מיומנות שתאפשר לקהל 
הצופים במיוחד כשמדובר בילדים ליהנות מן המופעים ולחוות חוויה אמיתית , 
ולא , כפי שקרה לנו , לצאת בתחושה שכספנו וציפיותינו בוזבזו לשווא . תל - 
אביבלבני אדם מימין ומשמאל יש בעיה עם המציאות , שלרוב איננה יפה . לעתים 
מכחישים אותה , לעתים מדחיקים אותה , או מתעלמים ממנה . הימין בוחר לו 
כמציאות הרצויה את המיתוסים של העבר וכאשר אלה מתנגשים עם ההווה , התגובה 
היא אלימה . השמאל נאחז בהזיות עתידיות - מוסריות וכאשר אלה לא מסתדרות עם 
מציאות ההווה , השמאל נתקף חולשת - דעת . שיעור במציאות : המציאות אינה 
זקוקה לאישור או לציונים , היא פשוט קיימת . ההכרה בזכויות הפלשתינאים להגדרה 
עצמית , אינה נובעת אלא מסיבה אחת ויחידה : ישראל זקוקה לפשרה כי היא אינה 
יכולה לחיות על מלחמות לנצח . הקטגוריות המוסריות אינן רלוונטיות . ההיסטוריה 
אינה עוסקת במוסר , אלא במאבקי כוח . שקלול הכוחות הפועלים בעולם , במזרח 
התיכון , בישראל ובשטחים , מוביל למסקנה שללא פשרה לא נוכל להתקיים . 
לכן אנו זקוקים להכרה בזכותם של הפלשתינאים , וזקוקים להסדר . הפלשתינאים 
אינם זקוקים לחיבת השמאל , ואנו איננו זקוקים לקטגוריות מורליות . מה שנחוץ 
הוא דבר אחר לגמרי : לפלשתינאים נחוץ שכל להבין שמפלצת כסדאם חוסיין לא 
תצילם , ולנו נחוץ שכל להבין שעם שכן מיואש ומתוסכל לא יהיו לנו חיים . 
תל - אביבדן מיכאלי , במכתבו ( " הארץ " , 8 . 12 ) מצטער על החוק החדש , 
שלפיו מי שמשרת בשירות המדינה אינו יכול להיות חבר מרכז מפלגה ולבחור את 
ראשיה . מסקנתו היא שבמרכזי המפלגות יישבו מעתה רק עסקנים מקצועיים ופקידי 
הסתדרות אפורים . זה אולי רע , אבל זהו הרע במיעוטו . המצב עד כה הוא שאנו 
נתונים לשליטתה של קליקה פוליטית מקצועית , שאנשיה בוחרים וממנים זה את 
זה , מעניקים זה לזה משכורות עתק והטבות מפליגות , מפצים זה את זה כיד 
המלך כשהם נאלצים לוותר על כיסא כלשהו . כך נוצרות תופעות של תנאי פרישה 
מדהימים למנהלים שכשלו ומינויים פוליטיים מגוחכים לתפקידים הרמים ביותר . 
כל זה אינו מאפיין דווקא מפלגה מסוימת , אלא הוא תוצאה ישירה של השיטה 
הפוליטית שדן מיכאלי שואף לשמר , שמשמעותה : חוסר חשש מפני תגובת הציבור . 
עסקני המפלגות , השואפים להיבחר , יודעים כי מרגע היבחרם הם מסודרים לכל 
החיים , ללא קשר למידת הצלחתם או כישלונם בעתיד . אין פלא איפוא שהם מוכנים 
להבטיח לחברי המרכז משרות שמנות אם יבחרו בהם , וחברי המרכז , המצפים לתגמול , 
אכן בוחרים בהם . כך אנו זוכים לחדלי אישים המאיישים הן את התפקידים הפוליטיים 
והן את המשרות הציבוריות . האם זה עדיף על " פקידים אפורים " במרכזי המפלגות ? 
