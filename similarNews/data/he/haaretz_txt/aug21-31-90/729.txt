כמה טילי קטיושה , שהיו מכוונים לעבר אזור הביטחון בדרום לבנון , נתגלו 
אתמול בבוקר במהלך סריקות של חיילי צד"ל . הדבר אירע לאחר שטילי קטיושה 
ופצצות אר - פי - גי נורו לעבר סיור צד"ל באזור הכפר ברעשית , בקצה הגזרה 
המערבית של אזור הביטחון . איש לא נפגע , וחיילי הדרום השיבו אש לעבר מקורות 
הירי . לדברי מפקדים בצד"ל הונחו טילי הקטיושה סמוך לעמדות של חיילי או"ם , 
השוהים באזור . המפקדים טענו כי החיילים לא מנעו מהמחבלים את הנחת הטילים . 
