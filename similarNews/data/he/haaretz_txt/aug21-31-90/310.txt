( ע ) . שר הביטחון , משה ארנס , מעריך כי ארה"ב לא תתקוף את עיראק 
לפני שתמצה את מהלכי המצור והעיצומים הכלכליים . " כולנו מקווים שתימנע 
לחימה ושפיכות דמים " , אמר השר . " המשבר לא ייושב בזכות רצון טוב של סדאם 
חוסיין , אלא בזכות הלחץ של פריסת הכוחות האמריקאים והאחרים באזור והמצור 
הכלכלי " , אמר ארנס . " אני מניח שנשיא ארה"ב לא יסתפק בפחות מהתביעות 
שהוא תובע מהעיראקים , ובצדק " . השר אמר כי הממשל האמריקאי לא הביע תרעומת 
על אי - השתתפותה של ישראל בפריסת הכוחות נגד עיראק . " בגלל סיבות מובנות 
הם לא ביקשו מאתנו להשתתף בפריסה , וטענת העיראקים כי אנו משתתפים בה היא 
שקר " . שר הביטחון גם העריך כי ארה"ב לא תבקש מישראל להשתתף במצור על נמל 
עקבה הירדני . " נושאות מטוסים וספינות אמריקאיות ואחרות רבות פרוסות בשטח , 
ואין הם זקוקים לחיל הים הישראלי " . ארנס סירב להתייחס להצעת שר השיכון , 
אריאל שרון , להתקפה אמריקאית מיידית על עיראק . " כשר ביטחון של ישראל , 
אין זה נכון מצידי להמליץ המלצות טאקטיות לנשיא גורג בוש דרך כלי התקשורת " , 
אמר . על ההחלטה שלא לחלק מסיכות אב"ך אמר ארנס כי היא מבטאת את ההערכה 
שרמת המוכנות בישראל מספיקה נוכח הסכנה הקיימת , ובעת הצורך יהיה אפשר לחלק 
את המסכות תוך זמן קצר . ארנס , שהיה בעבר השר לענייני ערבים , מתח ביקורת 
קשה על התושבים הערבים בישראל ובשטחים על תמיכתם בסדאם חוסיין . " קשה 
להבין איך בן תרבות יכול לתמוך ברודן כזה . קשה להבין איך ערבים שחיים איתנו 
ושותפים לערכים דומים תומכים בסדאם חוסיין . זה מאד מאכזב " . שר הביטחון 
התראיין לתוכנית " במצב הנוכחי " בגלי צה"ל . 
