( ע ) . המשטרה תתחיל לאכוף מחר את החוק האוסר על צעירים לנהוג בשעות 
הלילה המאוחרות . מחר ייכנס לתוקפו תיקון לחוק פקודת התעבורה מספר 32 על - 
פיו לא יורשו נהגים אשר טרם מלאו להם 81 שנה לנהוג בשעות הקטנות של הלילה 
מ1 אחר חצות ועד 5 לפנות בוקר . נהגים צעירים אשר יעברו על החוק וייתפשו 
ע"י המשטרה , יובאו לשיפוט מהיר . במשטרה פועלים להביא לכך שעבירה על הגבלה 
זו תיכלל בסל העבירות המאפשרות ביצוע פסילה מנהלתית לאלתר ע"י קצין משטרה . 
תיקון נוסף לפקודת התעבורה , שייכנס מחר לתוקפו , קובע כי רשיונות הנהיגה 
לנהגים חדשים יינתנו על - תנאי לשנתיים , ולא לשנה אחת כפי שהיה עד כה . 
נהג חדש , אשר יעבור עבירות תנועה חמורות במשך שנתיים , יצטרך לעבור שוב 
בחינות רישוי . הגבלה נוספת , הנובעת מכוח התיקון בחוק , מחייבת כל נהג 
חדש להצמיד למכוניתו לוחית " נהג חדש " מחזירה אור בתחתית השימשה האחורית 
או בצידה . ראש מחלקת התנועה במשטרה הורה לשוטרי התנועה לבצע את אכיפת החוק 
בקפדנות וללא פשרות . 
