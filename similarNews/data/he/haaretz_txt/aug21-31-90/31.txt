בבירת ירדן יצאה הקריאה : סדאם רוצה אותך רוצה את כולכם , עד האחרון שבכם . 
מתחת לקלסתרו של נשיא עיראק הניבט מדיוקן על הקיר הוסיף ואל חייאט את שמו 
לרשימה ארוכה של ירדנים שהתנדבו להילחם לצד עיראק . " אני רוצה להרוג אמריקאים 
ויהודים " , אמר הילד הצנום הנאה שכתב את שמו בכתב - יד מהוסס . ליד " שנת 
הלידה " כתב 3891 . בעצם , אמר בגאווה , " אני כבר כמעט בן שבע וחצי " . 
שלוש אחיותיו , בגילים תשע עד 41 , כבר נרשמו . בעוד כוחות אמריקאיים 
גויסו לערב הסעודית , נערך גיוס מסוג שונה מאוד בירדן . תחת דגלה של קבוצה 
ושמה " החזית העממית לתמיכה בעיראק " הצטרפו ירדנים בהמוניהם כדי להילחם 
בחפירות המדבר . רוב המתנדבים היו גברים צעירים בעלי הכשרה צבאית , אך 
בין המצטרפים בשבוע שעבר היו בדווי זקן , בעל חנות ושתי אחיות בגיל העשרה 
מרובע עשיר ברבת - עמון . " היום אנחנו הולכות לקניות " , אמרה ראביה סדיק 
בת ה71 , ותיק של בית אופנה ידוע תלוי על כתפה , " מחר אנחנו הולכים למלחמה " . 
מארגני החזית אמרו בשבוע שעבר ש08 אלף כבר הצטרפו , מספר השווה למספר חיילי 
הקבע של צבא ירדן . אמנם אף אחד מהמגויסים עדיין לא נסע לעיראק , אך הלהט 
הזה עלול לבשר צרות לארצות - הברית ולישראל , גם אם לא יהיו חילופי יריות 
במפרץ הפרסי . בטופס ההרשמה , ליד הסעיף " הערות נוספות " , כתב מוחמד 
אסד את המלה " שהיד " , קדוש . רבים אחרים נהגו כמוהו , לרבות כמה שאמרו 
שהם לוחמים פלשתינאים שהתאמנו בלבנון . " אני רוצה משימת התאבדות " , אמר 
אסד , מכונאי ואב לשניים , עיניו בוערות . כאשר נשאל אם הוא פוחד מכוחות 
ארצות - הברית אמר : " לאל יש יותר פצצות מאשר לאמריקה " . אדם אחר צעק : 
" כולנו ראינו את הסרטים על וייטנאם . האמריקאים האלה לא יכולים לעמוד 
בחום " . רבים מהמתנדבים שוהים במרכזי הגיוס , בציפייה לחלוקת פקודות ומדים . 
אדם אחד קצר רוח נסע לגבול עיראק לילה אחד בשבוע שעבר , הוחזר משם ונסע 
למרכז רבת - עמון , בוכה וצועק : " אני רוצה ללכת עכשיו ! אני רוצה למות 
היום ! " פייסל איברהים מופיע למשמרת ההמתנה שלו במרכז הגיוס לבוש מדי 
קרב , כתובת קעקע חדשה על זרועו " אללה ופלשתין " , וכובע בוקרים ענק 
מטקסס על ראשו . " אני רוצה להיות גבוה כמו מיסטר רייגן שלכם " , אומר 
איברהים , מובטל בן 52 . " אני רוצה לעמוד זקוף בשביל סדאם " . המתנדבים 
הם העדות הקיצונית ביותר לאנטי - אמריקאיות העזה בירדן . במדינה שבה משגשגים 
הבייסבול , ארגון הצופים בנוסח האמריקאי והפיצות , מפגינים שורפים את דגלי 
ארצות - הברית ובעלי חנויות מסרבים לשרת אמריקאים ומגדפים את גורג בוש . 
" מעולם לא ראיתי להט קיבוצי כזה בירדן " , אמר סרי נאסיר , סוציולוג 
באוניברסיטת ירדן . הוא סבור שרוח ההתנדבות נובעת מ"תחושה שבטית " של קרבה 
למדינה שכנה הנתונה במצור , מלווה במרירות כלפי ישראל . כעת , שארצות - 
הברית נכנסה למערכה , הוא אומר , " כל המרירות שנותרה כלפי אמריקה עולה 
על פני השטח " . רבים ממנהיגי החזית העממית אינם בעלי ניסיון קרבי , וכמוהם 
גם המגויסים החדשים . מוחמד סמייך הוא עורך - דין פלילי ושופט לשעבר , 
ששיערו האפור משוח בבריליאנטין ושפמו גזוז בקפידה . הוא המיר את גלימת השופט 
השחורה שלו במדי קרב עם כותפות , המדים הלא - רשמיים של הצבא העממי . " אני 
עורך - דין , לא חייל " , אומר סמייך בן ה75 . " אבל חשוב שהחיילים יראו 
אותי לבוש כך " . הוא נעצר כדי לברך את אחד המגויסים החדשים , בעל חנות 
לאבזרי בית , כרסתן , לבוש חליפה כחולה ועונב עניבה אדומה . " ביזבזתי 
את חיי במכירת מסמרים וידיות - דלתות " , אמר הסוחר . " עכשיו יש לי סיכוי 
להילחם " . מייסדו של הצבא לפחות התנסה בקרבות . מוחמד רשדן הוא חבר " החזית 
העממית לשחרור פלשתין " , והוא אומר שהשתתף בפעולות קומנדו , כמו גם בלחימה 
לצד העיראקים נגד איראן במסגרת חטיבה ירדנית מתנדבת . כאשר נשאל מה תחום 
התמחותו , אמר רשדן , עורך - דין לשעבר , בחיוך " צלף " . הוא אומר 
שצבא המתנדבים קיבל הבטחות לכסף ולמזון וכי הוא מוכן להיכנס לפעולה ברגע 
שהעיראקים והירדנים יסכימו . " נילחם בכל גבול " , אמר , לוגם קפה טורקי 
וכותש בידו מחרוזת אלמוגים . " המפרץ , פלשתין , לבנון זה אותו מאבק " . 
ממשלת ירדן נוהגת לפי שעה בצבא העממי ביחס של התעלמות אוהדת . יש מומחים 
הסבורים כי פקידים מקבלים בברכה את הצבא כשסתום להקלת הלחץ , שלולא כן היה 
מכוון נגד המשטר . אבל נאסיר סבור שהרוחות כה משולהבות , עד כי " אם יתחילו 
לירות במפרץ כל האזור עלול להתפוצץ והאל יודע לאן זה יוביל " . בעוד ירדנים 
מצטיירים כתומכיו הקולניים ביותר של סדאם , התקיימו הפגנות גם בגדה המערבית , 
באלגיריה , בתוניסיה ובתימן , שבה השליכו מפגינים נזעמים נעליים ישנות 
על בית שגרירות ארצות - הברית . העיראקים , מצדם , לא ביקשו תגבורת ורשדן 
אינו מצפה לפנייה כזאת עד שהמערך הצבאי העיראקי כולו יהיה במקומו . קצין 
לשעבר בלגיון הערבי , בן 57 , ניסה להתנדב בשגרירות עיראק ברבת - עמון 
ופניו הושבו ריקם . קפמאבינאולם בגדד אינה מזדרזת לצנן את להט המלחמה . 
מעל דלפק האשרות של השגרירות מתנוססת כרזה המראה דגל אמריקאי עם מגן דויד 
עליו , הממטיר פצצות . ואת חזית השגרירות בונים כעת מחדש כעותק נוצץ של 
שער אישתר הבבלי , תזכורת לכך כי סדאם חוסיין רואה עצמו כיורשו של נבוכדנאצר 
שהגלה היהודים לנהרות בבל . מאות ערבים המבקרים ברבת - עמון חתמו גם הם על 
הצטרפות לצבא העממי , כמו גם 000 , 51 נשים וילדים , על - פי האומדן . 
הילד ואל הגיע שלוב ידיים עם אביו , מורה שהתנדב גם הוא . את הלילה הקודם 
הקדישו השניים למשימה שהטיל בית - הספר : מפת תבליט עשויה קרטון וספוג צבעוני 
המראה את ירדן וישראל כמדינה אחת פלשתין . כאשר נשאל מה יכול ילדו לתרום 
למלחמה אמר מוחמד חייאט : " אולי הוא יכול להביא מים " . לחאסיבה חמדן יש 
שאיפות אחרות לשני בניה בני החמש והשבע . " כולנו נהרוג אמריקאים " , אמרה , 
בעוד בעלה החתים את המשפחה כולה . בנם בן השבע , בחולצת טי , לא הגיב , 
ואילו אחיו הצעיר נימנם מכורבל על חז של חמדן . כאשר נשאלה אם הם מבינים 
מה קורה השיבה חמדן : " לא חשוב שיבינו , אני אומר להם מה לעשות " . היא 
גם אינה פוחדת מהכוחות האמריקאיים . " האמריקאים אוכלים כל - כך הרבה 
מזון - גאנק עד שהם עשויים ממתקים " , אמרה . " הם יימסו במדבר לפני שנגיע 
לשם " . בניגוד לאיראן ולפונדמנטליסטים איסלמים בלבנון ובמצרים , שרבים מהם 
רואים את עצמם כנתונים במלחמת חורמה בכל דבר מערבי , ירדנים מכוונים את 
זעמם רק נגד ארצות - הברית ( בגלל תמיכתה ללא סייג בישראל ) ובמידה פחותה 
נגד בריטניה ( בגלל שלטונה הקולוניאלי בעבר ) . מבקר המטייל בשוק של רבת - 
עמון והמכריז על עצמו כעל אמריקאי מגלה שכמה דלתות חסומות בפניו , בעוד 
בעלי חנויות מכריזים : " אמריקה היא כבר לא ידידה " או " תאמר לגורג 
בוש ללכת להזדיין " . אותו מבקר , אם יציג את עצמו כאוסטרלי או כקנדי , 
לא ייתקל בעוינות . אולם בעוד שבמרכזי הגיוס יכולה האווירה להזכיר את בגדד , 
בתמונות המראות את סדאם חוסיין בכל הדרו ופארו במדי קרב , בחליפה תפורה 
היטב , וככל שהדבר ייראה מוזר , לבוש גלימה בדווית , מבשל מזון על פתילייה 
ברחובות רבת - עמון ובחנויותיה אין עדיין דיוקנאותשל סדאם , אף כי תמונותיו 
של המלך חוסיין נמצאות בכל מקום . " אני חושב שהסיבה היא שהמלך חוסיין 
נאה יותר מסדאם " , משער מחמוד , מוכר שעונים . מצרי אחר שנמלט באחרונה 
מעיראק סיפק לאוסף השעונים של מחמוד שלושה שעונים שעליהם מוטבעת דמות דיוקנו 
של סדאם חוסיין . עד כה לא נמצאו קונים . אך הוא חוזה שבעתיד צפויה תנועת 
מוכרים ערה . " כאשר המטורף העיראקי ישתלט כאן " , הוא אומר בקול שקט , 
" תראה את פניו בכל מקום " . 
