ריאד ( ע"ם ) . שגריר כוויית בעומאן , עבד אלואהד אלעדסאני , אמר בראיון 
לעיתון " א - שרק אלאוסט " כי ההתנגדות הכווייתית נגד הפלישה מתגברת בכל 
יום , ומשתתפים בה פלשתינים רבים השוהים בכוויית . לדברי השגריר , כמה 
קבוצות הצליחו להתרכז ולהתבצר באזורים מספר ויש אף כאלו הם יוצאים לפעולות 
נגד הדיכוי והעושק העיראקיים . השגריר הכווייתי העריך , כי ההתנגדות תהפוך 
עם הימים למלחמה עממית לטיהור כוויית וחזרתה למה שהיתה לפני ה2 באוגוסט . 
הוא הוסיף , כי המשטר העיראקי לא יצליח להחזיק מעמד מול המצור הכלכלי , 
המוטל עליו כעת ע"י כל מדינות העולם . דבר שלא היה לו אח ורע בעבר . " משטר 
אשר מרכז את כוחותיו בכל החזיתות , לא יוכל להמשיך בכך זמן רב . הוא יתמוטט 
כתוצאה מהלחץ הפנימי על העם העיראקי , אשר לא התאושש עדיין ממלחמת שמונה 
השנים והוא עומד פתאום על סיפה של מלחמה חדשה , היכולה להיות קשה יותר מהמלחמה 
הקודמת " , אמר . השגריר הביע צער על כך שכמה מדינות עומדות לצד התוקפנות . 
" משבר כוויית חשף הרבה אמיתות נסתרות . בשעה שמדינות ערב מתחרות ביניהן 
כיצד לסייע לכוויית ולתמוך בעמה וממשלתה , מדינות אחרות מתעללות בכווייתים . 
זוהי טרגדיה אמיתית בשורה הערבית , שבעבר חשנו בליכודה , ועמידתה כשורה 
אחת נוכח אוייבי האומה הערבית " . השגריר גילה כי השלטונות העיראקיים ניסו 
להכריח כמה צעירים כווייתיים לעבוד ברדיו ובטלויזיה בכוויית , תחת לחץ ועינויים , 
אולם הם סירבו למרות כל מה שעבר עליהם . העיראקים נאלצו להביא צעירים עיראקיים , 
אותם פיתו להופיע על מרקע הטלויזיה , אמר השגריר . לדבריו , " בימים 
הקרובים יתגלו סיפורי גבורה גדולה שעדיין לא יצאו מחוץ לגבולות כוויית , 
על צעירים , נשים וילדים המתנגדים לכיבוש . הסיפורים יתפרסמו לאחר שייושב 
משבר המולדת " . קפידבינהוויישה ( ע"ר ) . שלטונות עיראק הוציאו להורג 
02 איש בעוון ביזה בכוויית , ותלו את גוויותיהם ברחובות . כך מסר אתמול 
עד ראייה . " ראיתי 9 גוויות תלויות בכוויית סיטי , ואני יודע על עוד 
שישה שניתלו באחמדי ו5 בזאחרה " , אמר סוכן נסיעות ירדני שהגיע אתמול לירדן . 
הסוכן סיפר כי הטלויזיה של כוויית הראתה בשבוע שעבר שתי קבוצות של חמישה 
אנשים , עם ערימות של שעונים , תכשיטי זהב , מזומנים וחפצי ערך אחרים 
אותם שדדו . " יותר מאוחר שמענו שכולם הוצאו להורג " , אמר הירדני . " קודם 
לכן נמסר כי סגן אלוף עיראקי הוצא להורג בעוון ביזה " . לדברי הירדני , ניתנו 
לחיילים העיראקים בכוויית הוראות מפורשות וקפדניות להתנהג יפה לאזרחים ולכבד 
את הרכוש הפרטי . השלטונות העיראקיים החלו לחלק לאזרחים כמויות קטנות של 
בשר , אורז , סוכר , חלב ואבטיחים . הירדני סיפר על מקרה בו התלוננה אשה 
כווייתית על חייל עיראקי ששדד את תכשיטיה . האשה דיווחה על המקרה למפקדה 
הראשית , החייל האשם נמצא והובא למפקדה , הוא הודה וגילה היכן החביא את 
התכשיטים . לאחר מכן שלף קצין עיראקי את אקדחו , וירה במקום בחייל למול 
עיניה של האשה הכווייתית , ולמרות תחינותיה . עוד סיפר האיש כי שמע שחייל 
עיראקי שאנס דיילת של בריטיש איירווייס בתחילת הפלישה , הוצא אף הוא להורג . 
על פי הסיפור ששמע , נקשר החייל והוכה במשך שש שעות בידי חיילים עיראקים 
אחרים . לאחר מכן הוא נעלם , וחיילים עיראקים אמרו כי הוצא להורג . 
