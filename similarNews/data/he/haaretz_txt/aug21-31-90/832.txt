לתלמידים יפאנים תוצאות המבחנים הגבוהות ביותר במקצועות המתמטיקה והמדעים . 
יותר מ%09 מהם מסיימים תיכון . אנאלפבתיות כמעט שאינה קיימת ביפאן . מרבית 
האמריקאים מייחסים את ההצלחה הזאת למערכת קשוחה , המצעידה את הילדים מן 
העריסה אל האוניברסיטה . למעשה השנים הראשונות של בית הספר היפאני רחוקות 
מלהיות טירונות ; האווירה חמה ומעודדת . מגן חובה ועד לכיתה ג המטרה אינה 
רק לימודית אלא גם חברתית : מלמדים ילדים להיות חלק מקבוצה כדי שיוכלו להיות 
אזרחים טובים כמו גם תלמידים טובים . " להסתדר טוב עם אחרים אינו רק אמצעי 
להשגת המטרה של שמירה על השקט בכיתה , אלא משהו שהוא מטרה רבת ערך כשלעצמו " , 
אומרת החוקרת האמריקאית מרי וייט , מחברת הספר " אתגר החינוך היפאני " . 
לקחים בחיים ועבודה בצוותא נובעים באורח טבעי מהתרבות היפאנית . החל מגן 
החובה לומדים הילדים לעבוד בצוותות , כשתלמידים מוכשרים יותר עוזרים לעתים 
קרובות לתלמידים חלשים יותר . לכל הילדים נאמר שיוכלו להצליח אם לא יוותרו 
ויעבדו קשה . מצפים שמורים יפאנים יהיו סבלנים ביותר כלפי ילדים קטנים . 
הם עוברים על השיעורים צעד אחר צעד וחוזרים על ההוראות ככל שצריך . " המפתח 
אינו לנזוף בילדים על טעויות קטנות " , אומר יוקיו אואדה , מנהל בית הספר 
היסודי מיטה בטוקיו . לדבריו , המורים מתרכזים בהשמעת דברי שבח ועידוד 
לתלמידיהם הצעירים . ומשום כך הכיתות רגועות ועליזות . הלימודים הרשמיים 
אינם מוזנחים בכיתות הנמוכות . שר החינוך קובע סטנדרטים של תוכנית לימודים 
ומטרות בכל שנת לימודים . למשל , תלמידי כיתה ג אמורים להיות מסוגלים בסוף 
השנה לכתוב ולקרוא 805 אותיות ( מתוך כ000 , 2 הנחשבות חיוניות לידיעת קרוא 
וכתוב בסיסית ) . למורים יש זמן למשחק ולשיעורים : ילדים יפאנים הולכים 
לבית הספר 042 יום בשנה , בהשוואה ל081 יום בארצות הברית . באחרונה הביע 
שר החינוך את דאגתו ממקרים של התעללות והתנהגות רעה בין ילדים . לדברי כמה 
יפאנים זוהי התוצאה להדגשת יתר של ערכים מתמטיים . לכן , עוד שלוש שנים 
לא ילמדו תלמידי כיתות א וב מקצועות במדעי החברה ומדעים מדויקים . במקום 
זאת הם יבלו זמן רב יותר בלימוד כיצד להיות אזרחים טובים . 
