תביעתו של שר החוץ דוד לוי , לחלק לאלתר מסיכות נגד התקפות גזים לאוכלוסיה 
האזרחית , חושפת מחלוקת בממשלה בנושא רגיש זה . קודם לכן תבע שר אחר כי 
במקרה והמסיכות יחולקו אין להפיצן בין ערבים תושבי השטחים בגלל תמיכתם בסדאם 
חוסיין . שר הביטחון משה ארנס , בהמלצת המטה הכללי , אומר כי אין לחלק 
מסיכות לאזרחים בשלב זה , וכי לא ידוע על מידע חדש המחייב שינוי ההחלטה . 
סיבות שונות עומדות מאחורי ההחלטה שלא לחלק בשלב זה . בין השאר : ההערכה 
כי לעיראקים אין ראשים כימיים לטיליהם . גם האמריקאים סבורים כך , אך אפשרי 
גם ששירותי המודיעין טועים בעניין זה , כשם שטעו בפרטים אחרים בפרשת הפלישה 
העיראקית לכוויית . לחיל האוויר העיראקי פצצות גז אותן ניתן להטיל ממטוסים . 
בהקשר לכך נאמר כי קיימת סבירות נמוכה למעשה חמור כל כך מצד עיראק , וסדאם 
חוסיין יודע כי תגובתה של ישראל עלולה להיות קשה ביותר . הועלו טיעונים 
נוספים נגד חלוקה כמו : הדבר עלול לגרום לבהלה מיותרת בציבור , ולאשר כביכול 
לעיראקים כי ישראל עומדת להשתתף בהתקפה עליה . מומחים בתחומים שונים מחוץ 
למערכת חלוקים בדעותיהם בדבר הצורך בחלוקת המסיכות עכשיו . התומכים בחלוקה 
אומרים , בין השאר , כי אם יידעו העיראקים שישראל מוכנה גם מבחינה הגנתית 
יוסיף הדבר לכושר ההרתעה שלה . רבים מהמתנגדים מסכימים כי יש הרבה מה לעשות 
להכנת העורף גם בלא לחלק המסיכות , אך הדברים אינם נעשים . החוק הישראלי 
( חוק ההתגוננות האזרחית , תשי"א - 1591 ) קובע כי כל תושב יהיה זכאי 
לקבל ללא תשלום מסיכה להגנה מפני גזים וציוד מתאים אחר . מכוח החוק הזה 
גבו באמצעות הביטוח הלאומי היטל מיוחד מכל הכנסה במשך שנים עד שהדבר בוטל 
ב7891 . בהנחיות שניתנו בשעתו למערכת הביטחון נקבע כי במושג " כל תושב " 
נכללים בני המיעוטים וכן תושבי רמת הגולן , תיירים , עובדי שגרירויות וכן 
תושבים ארעיים . מאחר שחוק זה אינו חל על השטחים אין חובה לכאורה על ישראל 
לחלק מסכות גז לתושבי השטחים . לעומת זאת , ברור כי החוק הבין - לאומי 
מחייב את ישראל בחלוקת מסיכות וציוד מתאים נגד גזים גם לפלשתינאים תושבי 
השטחים . חוות דעת משפטית זו נקבעה הן על ידי משרד היועץ המשפטי למערכת 
הביטחון והן על ידי ראש הענף הבין - לאומי אצל הפרקליט הצבאי הראשי . על 
פי חוות דעת זו , אחראית ישראל לחייהם ולשלומם של התושבים בהם היא שולטת , 
ומשום כך חובה עליה לספק להם אמצעי הגנה מתאימים . אך בעוד שבחוק הישראלי 
נקבע כי המסיכות יחולקו חינם , היא רשאית לגבות תשלום אם תחליט לחלק מסיכות 
גם לתושבי השטחים . בבדיקה שנערכה לפני מספר חדשים נקבע כי ייצור מסכות 
גז בשביל תושבי השטחים יעלה למעלה מ041 מיליון שקל . אנשי ביטחון קבעו כי 
קיימת בעייה נוספת והיא האפשרות כי תושבי השטחים יחבשו מסיכות נגד הגז המדמיע 
בו משתמש צה"ל בפיזור הפגנות . אם לא תחול החרפה בסכסוך המפרץ נראה כי מערכת 
הביטחון תתמיד בעמדתה הנוכחית , אך לא מן הנמנע גם כי יוחלט על הרחבת הניסויים 
ועל חלוקה סלקטיווית באזורים המועדים יותר לפגיעה . 
