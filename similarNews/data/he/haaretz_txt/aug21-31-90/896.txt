בבית סוהר במוסקווה , כפי שטענה עד לאחרונה . כך נאמר אתמול משמה של קבוצת 
מומחים הבודקת את מקרה ואלנברג . השלטונות הסובייטיים גם הסכימו לפתוח את 
הארכיונים ואת כל התיקים שברשותם כדי לחשוף את האמת על היעלמותו של הדיפלומט 
השוודי . " הם בודקים עכשיו את האפשרות שהוא לא מת בתאריך שבריה"ם טענה " 
אמר אירווין קוטלר , פרוף קנדי העומד בראש המשלחת . היום יש לנו פריצה 
חדשה . במשך 04 שנה לא היתה בריה"ם מעורבת בחקירת המקרה . לבסוף , הם 
הסכימו לפתוח אותו מחדש , והסכימו לבדוק את התיקים שברשותם " אמר קוטלר 
במסיבת עיתונאים . ואלנברג היה דיפלומט שוודי שהציל יהודים רבים בבודפשט 
בתקופת מלחמת העולם השנייה . הוא נראה באחרונה ב71 בינואר 5491 , בעת שיצא 
להיפגש עם מפקד הכוחות הסובייטים שהשתלטו על בודפשט . בריה"ם טענה עד לאחרונה , 
כי הוא מת מהתקף לב בבית הסוהר של לוביאנקה ב71 ביולי 7491 . אולם שוודיה 
מעולם לא קיבלה גרסה זו . דיווחים עקשניים שהגיעו מבריה"ם טענו , כי ואלנברג 
נראה במחנות עבודה סובייטיים שנים רבות לאחר מותו המשוער . בריה"ם הסכימה 
כעת לפתוח בפני החוקרים גם את תיקי הק . ג . ב . ולאפשר להם לבקר במחנות 
העבודה מהם נשמעו דיווחים שואלנברג עדיין בחיים . 
