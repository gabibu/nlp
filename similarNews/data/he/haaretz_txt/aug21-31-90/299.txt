ניו - דלהי ( אי - פי ) . הודו הציבה כוחות במצב הכן בגבולה הצפון - מערבי 
עם פקיסטאן , לאחר שהגיעו ידיעות על התנגשויות עם כוחות פקיסטאניים באזור 
נידח בטריטוריה של קשמיר . סוכנות ידיעות הודית תיארה את ההתנגשויות כ"תקרית 
גבול גדולה " , וציינה , על - סמך דיווחים שלא אושרו רשמית , כי לפחות 
עשרה חיילים פקיסטאנים נהרגו וחמישה נפצעו . דובר של ממשלת הודו הודיע כי 
עתה בודקים מה בדיוק אירע , ואם אכן היו נפגעים . על - פי הדיווחים , אירעו 
ההתנגשויות באזור קופווארה של הגבול השנוי במחלוקת , כ001 ק"ם צפונית - 
מזרחית לסרינאגאר , בירתה של קשמיר ההודית . קודם לכן נמסר כי כוחות של 
פקיסטאן תקפו באש ארטילריה כבדה ובפגזי - תבערה עמדות הודיות בגבול קשמיר . 
הדובר ההודי ציין כי שימוש בכלי - נשק כבדים בגבול המריבה הוא בבחינת חידוש . 
ואולם דובר של משרד ההגנה הפקיסטאני באיסלאמבאד , שסירב להזדהות , הכחיש 
את דבר התקיפה הזאת מכל וכל . לפני שבוע האשימה פקיסטאן את הודו בשימוש בארטילריה 
כבדה ובנשק אנטי - טנקי בניסיון לכבוש מוצב - גבול בקשמיר הפקיסטאנית . 
הודו מצדה הכחישה זאת . הודו ופקיסטאן לחמו שלוש מלחמות ביניהן מאז שזכו 
לעצמאות מבריטניה , ב7491 . שתיים מהמלחמות היו בעטיה של שאלת קשמיר , 
ששתי המדינות טוענות לריבונות עליה . הגבול הנוכחי הוא קו הפסקת - אש שנקבע 
ב2791 , בין גאם - קשמיר שבשליטה הודית ( המדינה היחידה בהודו שלה רוב 
מוסלמי ) לבין אזאד - קשמיר ( קשמיר החופשית ) שבשליטה פקיסטאנית . קפידבינאות 
נוסף להסלמה האחרונה בין שתי המדינות ניתן שלשום בקריאתו של ראש ממשלת קשמיר 
החופשית לכל הגברים שבשטח שליטתו להתגייס לאימונים צבאיים לפי צו . " הודו 
מבקשת לתקוף . . . האחריות לעמה של קשמיר כולה רובצת על כתפי " , הכריז 
ראש הממשלה , מומטאז ראתר , בפני 000 , 3 תומכים מריעים במוזאפארבאד , 
בירתה של קשמיר החופשית . " מהיום ואילך " , הוסיף , " משימתי תהיה 
לשחרר את קשמיר " . עוזר בכיר של ראתור אמר כי באימונים הצבאיים יטלו חלק 
גם מוסלמים מיליטאנטים המלבים את יצר הפרישה מהודו ואת המהומות בגאמו - קשמיר . 
הדובר הטעים כי ראתור לא ביקש את אישורה של ממשלת איסלאמבאד להחלת אימוני 
החובה על נתיניו . קשמיר החופשית היא אוטונומית באופן יחסי , ואולם הממשלה 
הפדראלית בפקיסטאן אמונה עליה בכל הנוגע להגנה , דיפלומטיה וכספים . מומחים 
סבורים שתוכניתו של ראתור להטיל אימונים צבאיים על כל הגברים שבשליטתו עלולה 
להוביל לעימות עם הממשלה הימנית החדשה בפקיסטאן , שהחליפה את ממשלתה של 
בנאזיר בוטו המודחת . הודו האשימה את פקיסטאן באספקת נשק ואימונים ללוחמים 
מוסלמים בגאמו - קשמיר . פקיסטאן , שהיא מדינה מוסלמית , הכחישה את ההאשמה , 
אך הודיעה שהיא תומכת בזכותם של תושבי קשמיר להגדרה עצמית . 
