תחילת הסרט בשחור לבן ; חוף ים קסום במדינת מיין , צריף פשוט על צוק , 
ושלוש נערות בשמלות ארוכות , לבנות , יורדות במרוצה לחוף לצפות בלוויתנים 
העולים מן המצולות מדי שנה בחודש אוגוסט . אט אט הופכת התמונה לצבעונית , 
ועתה שתיים מתוך שלוש הבנות , אחיות , הן אלמנות קשישות , שעדיין מאכלסות 
מדי קיץ את ביתן הפשוט , ששום תמורה לא חלה בו , אך אולי תחול . שרה , 
המבוגרת בין השתיים , פעילה , נמרצת , תאבת חיים , וליבי עיוורת קנטרנית , 
הממררת את חיי אחותה , המסרקת בשקדנות ובאהבה את שיערה הלבן הארוך . טישה , 
האישה השלישית , שכנתן וחברתן , מבקרת מדי פעם ומביאה עמה פטל שקטפה בדרך . 
וישנו גם קשיש , אציל רוסי לשעבר , שאיבד את מולדתו יחד עם הצאר האחרון , 
אך שמר על נימוסים ואצילות אירופיים . מעט מאוד קורה בצריף באותם יומיים . 
הנכס האמיתי והמכאיב של קשישים הוא הזיכרון . " תמונות דוהות , אך הזיכרונות 
חיים לעולם " , אומרת אחת האחיות , וליבי הקנטרנית והמרירה נדבקת ברגע האחרון 
באופטימיזם של אחותה המבוגרת ממנה , ועל כן אולי בכל זאת תתקין חלון חדש 
וגדול בצריף , שממנו ניתן יהיה להשקיף אל הים , ושוב לצפות בלוייתנים שבעת 
האחרונה נעלמו , " אולי בגלל הצוללות הגרמניות , שאי אז בימי המלחמה הופיעו 
בחופיה של אמריקה " , וכאשר הידידה טישה מגיעה אל הבית בלוויית סוכן לנכסי 
דלא ניידי , מבקשת אותו שרה בתקיפות לצאת מן הבית שאיננו עומד למכירה . 
שרה היא ליליאן גיש , שבגיל קרוב ל09 , עדיין ניצבת לפני המצלמה , פניה 
היפות מפיקות חוכמה ומסירות למקצוע שבו החלה בגיל 6 . שעה שצפיתי בה נזכרתי 
במשפט יפה ומרגש מאת הפילוסוף הצרפתי רולאן בארת , " אלה העיניים שראו 
את גריפית , שברבים מסרטיו שיחקה החל מ2191 , אלה העיניים שהיו עדות להולדתו 
של מדיום מרתק שפופולרי ממנו אין " ( בארת התכוון לצילום שבו נראה גרום , 
אחיו של נפוליאון ) . גיש המופלאה היא אגדה חיה , לצדה מככבים בט דייוויס , 
הצעירה מגיש בשתים - עשרה שנים , אן סותרן , שחקנית ותיקה שנעלמה מבדי 
הקולנוע , ווינסנט פרייס , בעל הקול העמוק והרך , שהרבה לשחק בסרטי אימים . 
זהו סרטו האמריקאי הראשון של לינדזי אנדרסון הבריטי , שהתפרסם תחילה כדוקומנטריסט 
מעולה , ולאחר מכן ביים את " מחירו של גבר " , " והיה אם " ו"בר - מזל " . 
הבימוי של " לוויתני אוגוסט " ( 7891 ) הוא צנוע , בעל פשטות מדומה . 
לאנדרסון עין בוחנת , והוא מצלם פנים באותה רגישות שבה הוא מצלם את הרוח 
המפיחה חיים בים המלחך את חופי מיין בתנועה נצחית , ואת הווילונות הנעים 
בקלילות . הסרט שלא זכה להפצה רגילה , עוסק בעולמם של קשישים , נושא קשה 
ולא פופולרי , אך זהו סרט אופטימי המחייב את החיים ועל כן מומלץ בחום . 
