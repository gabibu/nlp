עדה בן - נחום מונתה אתמול לתפקיד המנהלת האמנותית של תיאטרון " הבימה " 
במקומו של עומרי ניצן . בן - נחום משמשת כמנהלת אמנותית של תיאטרון בית - 
לסין . היא אמורה להיכנס לתפקיד באופן מלא ב1 בנובמבר , לאחר תקופת חפיפה 
עם ניצן , שמונה לפני כחודש למנהל אמנותי של פסטיבל ישראל . המינוי הוא 
לתקופה של שנתיים עם אופציה להערכה בשנה נוספת . פרטי העסקתה של בן - נחום 
יעובדו בימים הקרובים . בהודעה של מועצת הנאמנות נאמר כי לצדה של בן - נחום 
ימשיך הבמאי חנן שניר לשמש בתפקיד במאי - הבית , ובקרוב ימונו חברים נוספים 
לצוות ההנהלה האמנותית של התיאטרון . בהודעת מועצת הנאמנות נאמר גם כי הבחירה 
היתה קשה כיוון שכל המועמדים שהופיעו לפני הוועדה היו בעלי כישורים מרשימים 
ורבי ניסיון . הדיון במינוי המנהל האמנותי החדש נמשך אתמול במועצת הנאמנות 
קרוב לשעתיים . ההחלטה לגבי המינוי התקבלה בוועדה ובמועצת הנאמנות פה אחד . 
מועצת הנאמנות הביעה תודה והערכה למנהל האמנותי הפורש , עומרי ניצן . מנכ"ל 
" הבימה " שמואל עומר , איחל הצלחה לבן - נחום ולתיאטרון בעקבות המינוי . 
עדה בן - נחום תרגמה ועיבדה מחזות רבים לבמה העברית בשלושים השנים האחרונות . 
כמו כן כתבה ועיבדה תסריטים רבים לרדיו ולטלוויזיה . היתה חברה בפלמ"ח 
והיתה בין חברי הצוות של התוכנית " שלושה בסירה אחת " . היא שימשה בעבר 
חברה בהנהלה הציבורית ויועצת לענייני רפרטואר בשנים הראשונות לקיומו של תיאטרון 
באר - שבע . בין השנים 77919791 שימשה כמנהלת אמנותית של התיאטרון לילדים 
ולנוער . ב1891 מונתה למנהלת תיאטרון החאן . מאז אוגוסט 78 היא משמשת כמנהלת 
אמנותית של תיאטרון בית - לסין . המנהל האמנותי של " הבימה " עומרי ניצן , 
הודיע בפברואר כי אינו מתכוון להמשיך בתפקידו עם סיום חוזהו באוגוסט 1991 . 
ועדה מטעם מועצת הנאמנות של " הבימה " ( בהרכב יו"ר הנאמנות צבי צור , 
יו"ר ההנהלה שר - שלום שירן , יוסף גבע , גבריאל צפרוני , אברהם אגמון 
ובן - ציון תומר והמנכ"ל שמואל עומר ) פגשה ביום חמישי שעבר ארבעה מועמדים 
לתפקיד המנהל האמנותי : מנהלת תיאטרון באר - שבע ציפי פינס , מנהל בית 
הספר למשחק בית צבי גרי בילו , השחקן ישראל בידרמן ועדה בן - נחום . קודם 
לכן נפגשה הוועדה עם הבמאי האנגלי מייקל אלפרדס . אתמול התקיימה ישיבה נוספת 
של הוועדה , ולאחריה כונסה מועצת הנאמנות אשר החליטה על מינויה של בן - 
נחום . 
