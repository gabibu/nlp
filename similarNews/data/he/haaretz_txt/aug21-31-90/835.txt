ם זוללים גלידה בכל פה בקיץ הזה . בכל פינת רחוב מצוי קיוסק זעיר ועליו 
שלט עם המלה ( גלידה בצכית ) . הגלידה טעימה , ובמונחים שלנו היא כמעט 
חינם , קרונה אחת , כ8 אגורות בשביל התייר הישראלי , המחליף את המטבע 
הזר שברשותו לפי שער תיירים . במלון ובמסעדות מרבים להגיש קצפת , מיני בשרים 
וגבינה צהובה . אבל אורז הוא נדיר ופאסטה לא זכינו לראות בכלל . בליברץ 
( לשעבר רייכנברג , בחבל הסודטים לפני מלחמת העולם השנייה ) , ראיתי 
שני תורים מוזרים : התור האחד של עקרות בית בחנות ירקות , שמכרה מוצר אחד 
בלבד : כרובית . התור האחר היה של גברים צעירים , שציפו בשעות הבוקר לפתיחת 
חנות לאבזרי רכב . בתחילת השנה היו תורים גם לפני חנויות הספרים . יאנה , 
סלובקית בת 72 , מדריכת תיירים , מספרת שיום אחד ראתה תור לפני חנות , 
וכהרגלה נעמדה אף היא בלי לדעת מה מוכרים . כשהגיע תורה , נשאלה : כמה ? 
היא השיבה : אחד , ואז קיבלה ספר אחד . התברר שמדובר בספרים של סופרים 
צכיים נודעים , שהיו אסורים בקריאה בכל שנות השלטון הקומוניסטי . גם עתה , 
יותר מחצי שנה לאחר המהפך , עדיין על יאנה למלא חורים בהשכלתה . שמות 
המוכרים לנו מלפני השלטון הקומוניסטי , לא הגיעו לאוזניה מעולם . כאשר 
הדריכה ערב המהפיכה קבוצת תיירים מישראל , שמעה לראשונה פרטים על תומס מסריק 
ועל גורלו של יאן מסריק , הבן , והופתעה מן העובדה , שבישראל יש קיבוץ 
וכיכר על שמו של נשיאה לשעבר של ארצה . על סופר כמו מילן קונדרה , למשל , 
לא שמעה עד לא מכבר . אכן , הביקוש לספרות זו גדול עתה , כמו גם וכן 
לכל אותם סרטים רבים שלא הותר להקרינם כל השנים ( ראה מילוש פורמן ) ולתערוכות 
של אמנים שהיו אסורים . שעות רבות של שידורים מוקדשות לסרטי תעודה אותנטיים 
על משפטי הראווה הנודעים של שנות ה05 , ולרהביליטציה של אלה שנידונו אז 
למוות ועתה קוראים רחובות על שמם . בפינת כיכר וצלאב המפורסמת , ממוקמת 
מסעדת " אוטומט קורונה " לשירות עצמי , מוסד שהיה קיים כבר בשנות השלושים . 
כיום זה מקום רחב ידיים , מחולק לדוכנים לפי נושאים , לאכילה בישיבה או 
בעמידה , כמובן עם דוכן בירה ונקניקיות . המחירים הם עממיים , ובימי ראשון 
קשה להשיג מקום . המסעדות מלאות בדרך כלל , גם המסעדה היהודית הכשרה היחידה 
בפראג . הכל נראה זול להפליא במושגים שלנו , אבל האיכות מזכירה את שנות 
הצנע בראשית המדינה . חלון הראווה של " פריאור " , רשת בתי הכל - בו הגדולה 
במדינה , מעין המשביר - לצרכן שלנו , נראה סביר , אבל עם הכניסה לחנות 
פג כוח המשיכה לגמרי . אין עיצוב פנים , המבחר דל , גימור המוצרים מחוספס , 
האריגים גסים , ואופנה הס מלהזכיר . רק ענף אחד בחנויות מושך את העין : 
זכוכית , קריסטל וחרסינה , מוצרים שבהם הצטיינה מדינה זו מאז ומתמיד . 
ליד העיירה לידיצה , בדרך לטרזין , אפשר לראות תערוכה של כל כלי הזכוכית 
של מפעל " מוזר " המפורסם , שיש לו חנויות בערים הגדולות . 
