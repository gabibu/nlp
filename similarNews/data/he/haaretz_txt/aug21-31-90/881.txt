לא רק סדאם חוסיין דומה במידה רבה להיטלר , גם תגובתן של ארה"ב ושל יתר 
ארצות המערב עד לכיבוש כוויית היתה דומה לתגובתן אז . בזמן המלחמה נגד איראן , 
שעלתה בכמיליון הרוגים לשני הצדדים , הם עזרו לעיראק התוקפנית ומנעו נשק 
הגנה מאיראן . ללא עזרתן היתה איראן מנצחת , או ששני הצדדים היו שוחקים 
זה את כוחו של זה . על רקע זה יש לגנות את ארה"ב , שהעמידה למשפט את האחראים 
למכירת נשק אמריקאי לאיראן וגם התערבה בגסות נגד אספקת נשק ישראלי לארץ זו . 
ארצות ערב העשירות שעזרו לסדאם חוסיין קיבלו כעת את גמולן . כוויית , 
שמימנה את מלחמתו נגד איראן , נכבשה וגם סעודיה ונסיכויות הנפט נתונות 
תחת איום הכיבוש . ארה"ב , שהתערבה אז בניגוד לעקרונותיה המוצהרים לטובת 
התוקפן העיראקי , עלולה לשלם עתה על טעותה . סדאם חוסיין , שהודות לאמריקאים 
הצליח לשרוד , מכריח עתה את ארה"ב לשלוח נגדו את כוחותיה , והכל בגלל 
מנהיגיה , שלא ידעו לשמור על איזון הכוחות באזורנו . ישראל אינה צריכה להוציא 
את הערמונים מהאש עבור זרים טועים ומטעים . עלינו להניח לאמריקאים ולבעלי 
בריתם הגדולים לפגוע ברודן העיראקי באמצעות החרם , ואולי גם על - ידי הפצצת 
צבאו , משקו ותעשיית הנשק שלו , אך חלילה לנו מלשלוח חיילים למפרץ . 
לעומת זאת עלינו לדאוג שלא יישלח צבא עיראקי מערבה למדבר הסורי . כל יחידת 
צבא עיראקית שתיכנס לתחום ירדן היא איום ישיר , ובמקרה זה יהיה עלינו לתפוס 
את שטח ירדן ולהעמיד כוחות בלימה בגבול ירדן - עיראק . התייצבותם של ערביי 
ארץ - ישראל וירדן לצד סדאם חוסיין היתה הפתעה רק עבור התמימים . היה צריך 
להיות ברור , שאוהדי אש"ף והחמאס יתמכו בכל גיבור ערבי המכה במערב ומאיים 
על ישראל . אבל יש גם ברכה בהתייצבות הערבים משתי גדות הירדן לצד שליט עיראק : 
לעיראק שטחי אדמה פוריים ונרחבים וכמויות מים אדירות משני נהרותיה הגדולים 
ומיובלי החידקל . הארץ הזו פירנסה בימי קדם פי 23 יותר תושבים מאשר היום . 
מה טבעי יותר מליישב את הפליטים הערבים מארץ - ישראל ואת כל אוהדי עיראק 
משני עברי הירדן בארץ עשירה זו ? גם לעיראק , שבה כ31 מיליון ערבים בלבד , 
יש אינטרס להגדיל את אוכלוסייתה הערבית . כך ייוושעו הן עיראק והן מדינת 
ישראל בטווח הרחוק . אך עם זאת ישראל צריכה לקחת בחשבון גם אפשרות של תרגיל 
הטעיה כלל - ערבי . סמיכות הפלישה העיראקית לכוויית לפסגה הערבית האחרונה 
אומרת דרשני . ייתכן שבדיונים חשאיים ביניהם הגיעו שליטי ערב למסקנה שהעלייה 
הגדול מבריה"ם וממקומות אחרים עלולה לחזק את ישראל , ולכן יש לנסות ולהשמידה 
בהקדם . אולי עיראק רק מביימת את כיבוש כוויית , וכך מאפשרת לסוריה ולמצרים 
לגייס כוחות ולשלוח יחידות צבא לסעודיה כחזית נוספת נגד ישראל , בטענה שכוחות 
אלה באים להגן על סעודיה ועל הנסיכויות . גם את הסכסוך הסורי - עיראקי אפשר 
להפסיק בין - רגע , למען מטרה משותפת ראשונה במעלה כמו חיסול מדינת ישראל . 
חיפהקפמאביגיוסי שריד מסיים את רשימתו " שיחפשו אותי " ( " הארץ " , 
8 . 71 ) , במלים : " עד להודעה חדשה הם יכולים לחפש אותי " ( הכוונה 
היא , למי שאינו זוכר , לפלשתינאים ) . משהו בהזמנה הזו מזכיר את דבריו 
של משה דיין , כי הוא מחכה לטלפון מחוסיין מלך ירדן . אמנם שריד אינו דומה 
בהשקפותיו לדיין , אך יש לא מעט מגלומניה בדבריו , גם מפני שלדיין היו 
כוח ומעמד גדולים יותר הן בעיני הערבים והן בעיני העולם . הבעיה העיקרית 
של שריד היא הנרקיסיזם והפינוק . רבים סבורים ששריד חכם ויש לו יכולת לראות 
את הנולד , וכדוגמה מביאים את התנגדותו לפלישה ללבנון . אולי הוא רואה 
את הנולד , אך השתתפות בלידה היא כבר סיפור אחר . לידה כואבת , ונראה 
כי לשריד יש סף כאב נמוך . שריד אמנם ספג מכה , אך היא בטלה בששים לעומת 
המכה הניצחת שנתן הוא לפלשתינאים . " לכן , כאשר הסיסמאות האלו יוצאות 
מפיהם של מנהיגים פלשתינאים מקומיים , יש מקום לתהות עד כמה אכן הפנימו 
את הערכים הדמוקרטיים של ישראל והטמיעו אותם בתוכם " , כתב . באמת מפתיעים 
הפלשתינאים כיצד לא הצליחו להפנים את ערכי הדמוקרטיה הישראלית בזמן שהם 
עצמם היו המושא הישיר של ערכים אלה ? איש לא פגע בזכויותיהם , איש לא הרס 
את בתיהם , החוק מעולם לא נהג בהם איפה ואיפה והם מעולם לא גורשו . אכן , 
הפלשתינאים הגיבו בטיפשות והם עושים זאת לעתים קרובות . הם הגיבו כפי 
שהגיבו , למרות שממשלת ישראל הוכיחה להם שוב ושוב שהם זכאים למדינה משלהם 
ולמרות ששמיר לא היה מוכן להקפיא את תהליך השלום . והנה , אנשים כה מלאי 
הבטחות ואופטימיות נוהגים פתאום בטיפשות וברוע לב שכזה . שריד ממליץ להתחיל 
לקחת את שמיר ברצינות . בסדר , נתחיל , הוא באמת יציב לאורך כל הדרך . 
אצלו הכל צפוי . את שריד , לעומת זה , כבר קשה לקחת ברצינות . תל - אביבקפמאביגשר 
החקלאות , רפאל איתן , מחטיא את משימותיו במערכה המאסיווית שהוא מנהל 
על מי האקוויפר ירקון - תנינים , שמקורם ביהודה ושומרון . במעשה זה הוא 
מכניס לראשיהם של התושבים הפלשתינאים את הרעיון הלא מציאותי כי הם יכולים 
לעקל לעצמם את המים האלה דבר שאינו סביר הן מבחינה פיסית והן מבחינה חוקית . 
יהיה עתידם המדיני של תושבי השטחים אשר יהיה , חוק המים הבין - לאומי לא 
יכיר בזכותם על המים האלה , משום שהוא מקנה עדיפות לשימושים היסטוריים וקיימים 
על פני שימושים עתידיים . לאור זאת , המים האלה שייכים לישראל ( החל משנות 
החמישים ) . שר החקלאות צריך גם להסתכל על הבעיה באופן כולל יותר ולשאול 
את עצמו איך תיפתר בעיית המים של תושבי יהודה ושומרון במסגרת הסדר מדיני 
אזורי . ישראל לא תוכל לומר להם במסגרת הסדר כזה כי בעיות מים שלהם מעניינות 
אותנו כשלג דאשתקד . לו היה מתעניין בהסדר הזה ובמרכיבי המים שלו , היה 
מקום להזכיר לשר החקלאות כי התוכנית המקורית לניצול מי הירמוך כללה שלוחה 
של תעלת העור הירדנית אל הגדה המערבית , וכי יש מקום להחיות את התוכנית 
ולומר לפלשתינאים : " אל תתעניינו במי אקוויפר ירקון - תנינים , שהם 
שלנו , ושימו לב למי הירמוך , שחלקם שלכם " . בהקשר זה יש מקום לשאול מדוע 
רק המים שמקורם בשטחים מטרידים את איתן וזכו למודעות ענק בעיתונות , ואילו 
המים המגיעים מעבר לגבולות הקבע של המדינה לא זכו לכך ? הכוונה למי החצבאני 
והעיון הבאים מלבנון , ולמי הירמוך הבאים מירדן . הסיבה לכך היא , כנראה , 
שהמים האלה מזכירים כי אין צורך להיות הבעלים של טריטוריה זרה כדי שמים 
יגיעו ממנה באמינות . זוהי עובדה שהוכחה בכל העולם ואפילו בעיראק ביחס 
למי הפרת והחידקל שמקורם בטורקיה . שר החקלאות אולי אינו מעוניין שיבלבלו 
אותו בעובדה זאת . 
