סמלים ואותות ייחודיים שענדו לעצמן בעת האחרונה יחידות שונות בוטלו על ידי 
המפכ"ל יעקב טרנר , לאחר שהוברר כי בשנים האחרונות החלו גם יחידות משטרה 
קטנות , ובכלל זה תחנות משטרה בערים קטנות , להתהדר בסמלים שנענדו על המדים 
המשטרתים ללא אישור ובניגוד לפקודות הקבע של המשטרה . התופעה התרחבה בשנה 
האחרונה ובדיון שנערך לפני כמה שבועות במטה הארצי הוחלט , כי כל הסמלים 
והאותות הלא - תקניים יבוטלו לאלתר ולא תאושר ענידתם . במקביל הוקמה " ועדת 
סמלים ודגלים " , מעתה רשאית רק ועדה זאת לאשר ליחידות משטרה לתכנן לעצמן 
סמלים ואותות . אלה מוצגים בפניה והיא קובעת אם הם מתאימים לתקן ולנהלים . 
המגמה שהתגבשה היא להגביל את מספר הסמלים הייחודיים במשטרה , בין השאר כדי 
לשמור על הצביון המגובש והאחיד של המשטרה על כל יחידותיה . בבדיקה פנימית 
שנערכה באחרונה במשטרה התברר כי כיום , מלבד הסמלים והאותות המוענקים ברשות 
ובסמכות המטה הארצי יש עשרות סמלים ודגלים נוספים שהכינו לעצמן יחידות משטרה . 
מפקדי היחידות השונות יזמו את הכנת הסמלים היחודיים כדי להגביר את הגיבוש 
וגאוות היחידה . הסמלים הלא - תיקניים גרמו לאי - אחידות ובלבול . ביחידות 
משטרתיות אחדות היה האות מעוצב בצורת כנפיים עם תוספות שונות . כך למשל 
ביקשו באחרונה לענוד סמלים יחודיים יחידות של משמר החופים , יחידות ההתערבות 
המיוחדות לשמירה על הסדר הציבורי ( שבכל אחת מהן רק כמה עשרות שוטרים ) 
יחידות קשר ותנועה . שוטרים וקצינים ביחידות אחדות שהוחלט לבטל את הסמלים 
הייחודים הביעו התמרמרות על החלטת פיקוד המשטרה בטענה , כי הדבר פוגע במוראל 
ובגאוות היחידה שלהם . לטענתם הסמל המיוחד הוא פיצוי מזערי לעבודה הקשה והמסוכנת , 
לעתים , שהם עושים . 
