גם אם בעבר היו אלה העבדים הרעבים של ה"גולגים " שהפיקו את היהלומים , 
הזהב ומתכות אחרות שמכרה בריה"ם בחו"ל , היבואנים במערב היו בטוחים בדבר 
אחד : איש מהצד הסובייטי לא יערער על חוקיות העסקות . הגלסנוסט והפרסטרויקה 
הכניסו גורם של אי - ודאות גם לנושא זה . גורבצוב הבטיח שחוזה הפדרציה החדשה 
של בריה"ם יעניק לרפובליקות זכויות על אוצרות הטבע שבלב אדמתן . כמה רפובליקות 
לא המתינו עד שגורבצוב יממש את הבטחתו , אלא נקטו חקיקה עצמאית . כל עוד 
המדובר היה בליטא או באוזבקיסטן , מעטים בעולם המערבי התייחסו לעניין ברצינות . 
אך ביוני האחרון הכריזה הפדרציה הרוסית הגדולה והעשירה ברפובליקות בריה"ם 
על ריבונותה . לפני כשבועיים הודיעה נשיאות הפרלמנט הרוסי כי " כל עסקות 
ייצוא יהלומים , זהב , פלטינה , אבני חן , נפט , גז , פחם , מתכות , 
פרוות , עצים , גרעינים וחומרים אסטרטגיים אחרים , ייחשבו כחוקיות רק 
נעשו במשותף ע"י בריה"ם והרפובליקה הרוסית " . בחודש שעבר חתמה בריה"ם על 
חוזה עם חברת בת של קונצרן דה - בירס הדרום אפריקאי , המחייב אותה למכור 
לה יהלומים בסך 5 מיליארד דולר ( רובם מסיביר שפדרציה הרוסית ) ולהעניק 
לה את זכויות השיווק בעולם של היהלומים הרוסיים . הידיעות על כך דירבנו 
את הפוליטיקאים של הרפובליקה הרוסית להסתייג רשמית מעסקות מסוג זה . אם כי 
מומחים בשוקי חומרי הגלם בלונדון טוענים שההכרזות בפרלמנט הרוסי לא מתייחסות 
לעסקות שנחתמו בעבר , מדווחים העיתונים על סימני עצבנות ניכרת בקרב הסוחרים . 
אין ביטחון באיזה מוצר יממשו הרוסים , ואחריהם רפובליקות אחרות , את טענותיהם 
לריבונות על אוצרות הטבע , ואם יכבדו את ההסכמים בעתיד . הספקות כשלעצמם 
הופכות בכך לנשק בידי הלאומנים במאבקם נגד שליטת מוסקווה על הרפובליקות , 
ומוסיפות כאב ראש חדש לגורבצוב . 
