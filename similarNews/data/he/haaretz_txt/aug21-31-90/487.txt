אני נגד . ההצעה להעמיד ערבות מדינה למשקיעים נוגדת את מדיניות ההפרטה 
שהממשלה מחוייבת לה בשנים האחרונות . אני גם סבור שאחת הסיבות העיקריות 
שהביאו את מדינות דרום אמריקה למשבר החובות העצום לו נקלעו , היו הערבויות 
הנדיבות שסופקו על ידי הממשלות למשקיעים . נוצר גודש של השקעות במפעלים 
שלא היו בהכרח רווחיים ולאחר שאלה לא הצליחו לעמוד בתחייבויתיהם נותרו הממשלות 
עם החובות . אצלנו אפילו לא העמידו סייגים לערבויות שהמדינה תעמיד לטובת 
המשקיעים והיא עלולה לחלק ערבויות ללא בדיקה בכל תחום שהוא במשק . מדובר 
בהשקעות בהגדרתן הרחבה ולא רק בציוד ובמבנים אלה גם בהוצאות פיתוח , ניהול 
ושכר עבודה . מדובר גם בסכנה של חידוש האינפלציהולמשבר חובות חדש מהסוג 
של כור גם במגזרים אחרים במשק . קפתמונה1 , 21פהן עלולות להשפיע לרעה על 
החוב הפנימי אך גם על החוב החיצוני . מדיניות שתאפשר השקעות סרק תביא להגדלת 
הביקוש במשק ולהזרמה של השקעות מחו"ל . ערבויות מדינה מהוות למעשה תקציב 
ב וכיום קשה להעריך כמה ממנו יתממש . גידול בתקציב הממשלה יגדיל גם את החוב 
הפנימי ומכאן גם נובעת הסכנה לחידוש הלחצים האינפלציוניים . אני נגד תופעת 
הערבויות וככל שהתחולה שלה רחבה יותר הסכנה גדולה יותר ולכן מבחינה זו אני 
לא מצטער שערבויות המדינה לא חלות גם על סקטור המסחרי . מצד שני אני רואה 
יתרון במתן ערבויות מדינה בתחומי המחקר והפיתוח , חינוך גבוה ובתחומים מאוד 
ספציפיים שבהם יש מקום גם להשתתפות ממשלתית בסיכונים . להערכתי היא תביא 
להשקעות סרק ולהרחבת הגרעון ולא תשמש כפתרון אפשרי לבעיית התעסוקה במשק . 
הערך המוסף של חלק ניכר מההשקעות הללו עלול להיות נמוך מאוד וגם אם חלק מהם 
יבטיחו תעסוקה בטווח הקצר לא מדובר בפתרון של ממש , שכן כאשר יגיע תור ההפסדים 
יגיע גם שלב הפיטורים . 
