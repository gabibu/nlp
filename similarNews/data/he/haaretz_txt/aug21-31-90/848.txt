אחדים מיצרני מזון הגדולים ביראל מתארגנים בימים אלה לספק מזון לכוחות הצבא 
האמריקאיים במפרץ הפרסי . בימים האחרונים חתמו היצרנים הישראליים על עסקאות 
עם מתווכים וחברות מקומיות , המתמחים באספקת מזון ומוצרים אחרים לצבאות , 
כלי - שיט וחנויות פטורות ממכס . מוצרים אלו אינם נושאים את שם היצרן וארץ 
המוצא דבר המאפשר את הכנסתם למדינות , המחרימות את תוצרת ישראל , דוגמת 
ערב - הסעודית ומדינות המפרץ . מדובר בעסקאות גדולות לאספקת מוצרי מזון בסיסיים 
כקרקרים , ממרחים , מרקים ושימורים . מנהל אחד ממפעלי המזון הגדולים בישראל 
דחה אתמול את האפשרות , שארה"ב תסתכן בהכנסת מוצרי מזון ישראליים לערב - 
הסעודית . " קל לה יותר להטיס מוצרי מזון מאפריקה וממקומות רחוקים יותר , 
כדי לא להסתבך עם הסעודים " . מפעלי מזון לא - מעטים בישראל מספקים זה שנים 
ארוכות תוצרת מזון ללקוחות במדינות ערב . בלטה ביניהם חברת " עלית " , 
שסיפקה במשך שנים מוצרים ללבנון . גם חברת " אגרקסקו " סיפקה תוצרת חקלאית 
טרייה בדרכים עקיפות למדינות ערב . חלק ניכר מתוצרת זו מוצא את דרכו למדינות 
ערב באמצעות חברות תיווך בקפריסין . 
