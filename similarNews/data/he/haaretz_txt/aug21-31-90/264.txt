במילנו , בירת האופנה האיטלקית , הקו השולט הקיץ הוא חצאיות קצרות , אריגים 
שקופים והתנגשות תרבויות בלשון נקייה . מיקלה קורטי יצא למחות על הקמת 
יחידות דיור לערבים ולאפריקאים במילנו . נוטפים זיעה , מתחת לפסל של ליאונרדו 
דה וינצי , נופפו הוא וחבריו בשלטים , שבהם נכתב " מילנו הופכת לברונקס 
של איטליה ! " ו"קסבה ? לא , תודה רבה ! " כאשר הלכה ההפגנה ותפחה , 
אסף רוכל סנגלי בשם נגור את תיקי היד שלו , זיופים של לואי ויטון , ומיהר 
לעזוב . " אני עושה בסך הכל מה שהאיטלקים עשו באמריקה לפני 001 שנים " , 
אמר המהגר בן ה72 . " מנסה להתפרנס " . ברחבי מערב אירופה , הודפות החברות , 
ששיגרו בזמנו את מה שראו כערב - רב שלהן לעבר השני של האוקיינוס האטלנטי , 
את התשושים והעניים הבאים מחופיו העמוסים של העולם השלישי . אמנם , הביקוש 
לעבודת מהגרים זולה הרקיע שחקים , שכן הכלכלות האירופיות משגשגות ושיעורי 
הילודה יורדים ( שיעור הילודה באיטליה הוא כעת הנמוך בעולם ) . אך החיכוכים , 
בין עניי העולם השלישי הזורמים לאירופה לבין התושבים המקומיים , מתרבים , 
ואפשר שייתרבו עוד אם תבליט נשורת המשבר במפרץ נימות אנטי - ערביות . עוד 
הרבה לפני הפלישה העיראקית לכוויית , הלך והתכער לבקרים קלסתרה של הגזענות 
באירופה . בחודש מארס השתוללו איטלקים עוטי מסיכות ברחובות פירנצה , היכו 
צפון - אפריקאים באלות ודקרו אותם ; באפריל , ביום הולדתו של היטלר , 
תקפו ניאו - נאצים בברלין פועלים אפריקאים והתנגשו עם כנופיות רחוב טורקיות ; 
תוך שבוע אחד בחודש מאי , השליכו צעירים שוודים פצצות תבערה במרכזי פליטים 
שמונה פעמים , ו21 מהגרים נזקקו לאישפוז ; ביוני , הואשמו שוטרים ספרדים 
מצוידים באלות בהכאת 01 אפריקאים אשר לנו בכיכר המרכזית של מדריד . " ההגירה 
היא הבעיה הגדולה ביותר העומדת בפני הקהילייה האירופית " , אומר רמי לב , 
צרפתי חוקר מדעי המדינה . מוסיף מאסימו ליבי - בצי , דמוגרף איטלקי : 
" כאן אין מדובר בדבר - מה כמו מכוניות יפאניות , עליו אפשר להשתלט באמצעות 
מכסה שנתית . אם לא יימצא המאזן הנכון , עלול המצב להתפוצץ " . בערים מסוימות 
כבר התפוצץ המצב . במזרח ברלין קמה קבוצה חדשה , בשם " אלטרנטיווה לאומית " . 
הייקו באומרט וחבריו , צעירים מגולחי ראש , נעולים מגפים שחורים ממוסמרים , 
מבוצרים בעליית גג . על זרועו של הייקו מקועקעים צלבי קרס ודמויות אנשי 
אס - אס . בראש ובראשונה מתנגדת " האלטרנטיווה הלאומית " להימצאותם של 
09 אלף מהגרים במזרח גרמניה . רובם הובאו ככוח עבודה ממדינות אחרות בגוש 
המזרחי וייטנאם , קובה , מוזמביק ואנגולה . חברי קבוצתו של הייקו מפטרלים 
ברחובות כשאלות בייסבול מוסתרות בין קפלי בגדיהם דמויי - המדים . לעוברים 
ולשבים הם מחלקים עלונים על " הווירוסים הזרים בעירנו " . כאשר נשאל אם 
הם מעוררים את הדי הרייך השלישי במתכוון , משך הייקו באומרט בכתפיו : " זוהי 
דמגוגיה להתעלם מהישגי הנאצים " . כמה מעסיקים ממהרים לפטר זרים , אף שרפורמות 
השוק החופשי מצמצמות את כוח העבודה . יש פועלים שאינם מחכים עד שיגיעו הודעות 
הפיטורים . " אני לא רוצה לחזורהביתה , אבל אני גם לא רוצה למות " , אומר 
פועל בית חרושת בן 03 , פונג טיאן . ביוני ראה טיאן כיצד דקרו ורצחו מגולחי 
ראש את אחד מידידיו , בכיכר המרכזית של מזרח ברלין . בגרמניה המערבית חיים 
000 , 782 פועלים זרים . החוק הגרמני מקשה על פועלים זרים לקבל אזרחות , 
ומהגרים רבים חוששים שעם המשבר הכלכלי הראשון , יהיו מיותרים בעיני הסביבה . 
" מדוע יקבל מישהו לעבודה טורקי , כאשר הוא יכול לקבל מזרח גרמני בעל 
כישורים , תמורת אותו מחיר ? " שואל מחמט קבוק , שהיגר מאנטוליה למערב 
ברלין לפני 02 שנה . לקבוק יש חנות קבב בקרויצברג , מובלעת טורקית המשיקה 
לחומה . קבוק פתח את חנותו עוד בשנות ה - 02 לחייו וכיום , בגיל 13 , 
הוא מרוויח סכום המקביל ל005 , 2 דולר לחודש , פי ארבעה ממה שיכול היה להרוויח 
בטורקיה . ליד חנותו חונה מכונית מרצדס חדשה . " אמי אמרה לי שנאכל שלוש 
או ארבע ביצים ליום בברלין ונצפה בטלוויזיה " , זוכר קבוק . " היא צדקה " . 
אבל בחודשים האחרונים נתקל לעתים קרובות בדברי עלבון וגידוף של לקוחות גרמנים , 
ואף התכתש איתם בתוך חנותו . הוא החליט לקחת את אשתו ואת שני ילדיו , ילידי 
ברלין , חזרה לטורקיה , אך הוא חושש מקשיי ההסתגלות לאחר שנים כה רבות 
בחו"ל . " אנחנו זרים בשתי המדינות " , אמר . ניכור וחששות בקרב הטורקים 
הזינו את עלייתן של קבוצות רחוב טורקיות . מגולחי ראש של הימין הקיצוני 
הם יעד תקיפה מועדף . " אם איזה נאצים יתקרבו לכאן עכשיו " , אמר חבר כנופיה 
בשם עלי והעביר אצבע על צווארו , " נראה להם קצת צדק איסלמי " . גם בצרפת 
חיה קהילייה זרה גדולה , החשה כעת כאילו הוטל עליה מצור . מהגרים , רובם 
צפון אפריקאים , הם כ%8 מתוך 55 מיליון תושבי צרפת . בצרפת גם קם הארגון 
הגזעני נגד הגירה החזק ביותר באירופה , " החזית הלאומית " של זאן - מרי 
לה פן . החזית הלאומית , שתוארה כקבוצה גזענית בשוליים לפני שנים ספורות 
בלבד , זכתה במושבים בפרלמנט האירופי ובבחירות מקומיות שונות . היא קיבלה 
למעלה משליש הקולות ברבעי הפועלים של מרסיי . בסיסמה " הבה נקים את צרפת 
לצרפתים " , מקיימים העובדים הסוציאליים של החזית " בית פתוח " מדי שבוע , 
ומסייעים לתושבים במגעיהם עם הרשויות . " אף אחד אחר לא רוצה לעזור לי " , 
אומרת לסיל שמפוסן , מובטלת בת 06 . " נולדתי כאן , חייתי כאן כל החיים 
ואין לי זכות לשום דבר . אבל הערבים מקבלים הכל . זה פשוט לא צודק " . יוסף 
מנדני חי גם הוא במרסיי כל חייו , ומרגיש שגם לו אין בדיוק זכויות . הוא 
בן 22 , בן למהגרים אלזיראים , ומתגורר בדירה קטנה , עם שבעה אחים ואחיות , 
בפרויקט דיור הגובל במגרש גרוטאות . מנדני גילה שאזרחותו הצרפתית אינה 
מגינה עליו מגזענות . הוא סולק מחטיבת הביניים כאשר פקידים הגבילו את מכסת 
התלמידים המהגרים . להלכה , בצרפת , כמו בגרמניה , הופסק זרם המהגרים 
הזרים , אך למעשה קהיליות המהגרים מוסיפות לגדול , בשל לידות וחוקים המתירים 
איחוד משפחות . מתנגדי ההגירה חוששים שפתיחת גבולותיה הפנימיים של אירופה 
ב2991 תביא גל חדש של ערבים ואפריקאים , ואיטליה תשמש שער ראשי . באיטליה 
חיים כעת כמיליון מהגרים ואלפים נוספים מגיעים מדי שבוע , לעיתים קרובות 
באורח בלתי חוקי . במטבחה החם של מסעדה במילנו שופך הטבח ספגטי לסיר מים 
רותחים . הטבח הוא מהנדס חקלאי ממצרים . זה גם מקצועו של שוטף הכלים לידו . 
" צעירים איטלקים מעדיפים לגנוב מאשר לעבוד במטבח " , אומר בעל המסעדה , 
אנדריאה פרארי - נאסי . אולם פרארי - ניסי טוען שהבדלים לשוניים ותרבותיים 
למשל , מוסלמים מעדיפים שלא לטפל בבשר חזיר מקשים עליו להכשיר ערבים לעבודה . 
כאשר התכונן להקים מסעדה חדשה ביקש איפוא במודעות טבח , מלצר ושוטף כלים 
איטלקיים . רק פנייה אחת הגיעה אליו במשך חודשיים . " לכל בעל מסעדה שאני 
מכיר יש אותה בעיה " , אמר . בגנואה נוחתים מדי שבוע מאות מהגרים חדשים . 
לפני שנתיים חיו בה 0005 זרים . כעת חיים בה 000 , 07 . הביורוקרטיה 
המסורבלת של איטליה לא עומדת בנטל . שוטרים מכים באלות מהגרים חסרי מנוחה , 
העומדים בתור מהבוקר השכם , כדי לקבל אישורי עבודה . רוברטו פורמיגוני , 
סגן נשיא הפרלמנט האירופי , אומר : " קיימת מסורת ארוכה באיטליה של התייחסות 
חשדנית לכל מי שבא מחוץ לכפר שלך " . בפירנצה הוכו קשות כמה מהגרים באביב . 
חודש לאחר מכן , בעקבות תקיפת ילדה בידי מהגר מתוניסיה , יצאו תושבים 
להשתוללות בת יומיים כ"מעשה תגמול " . הם השליכו בקבוקים על אפריקאים ושיסו 
בהם כלבי שמירה . ממשלת איטליה מנסה להלך על חבל דק בין זעם לא ממוקד מבית 
והצורך בשמירה על יחסים טובים עם שכנותיה בים התיכון . חוקים חדשים הציעו 
חנינה למהגרים שכבר הגיעו למדינה , אך הקשיחו את ההגבלות על מהגרים חדשים 
והטילו קנסות כבדים על מעסיקים המקבלים לעבודה מהגרים בלתי חוקיים . בעקבות 
לחץ הקהילייה האירופית , ספרד כבר הקשיחה את תנאי הכניסה למרוקאים ולדרום 
אמריקאים . לדעת הדמוגרף ליבי - באצי המגמה להגבלת ההגירה היא קצרת ראי . 
בעוד אוכלוסיית אירופה מזדקנת אין ספק שהצורך בכוח עבודה יגדל וחסימת הגירה 
עלולה גם לפגוע במדינות כמצרים ומרוקו הנשענות במידה רבה על משלוחי הכסף 
של אזרחיהן העובדים במדינות זרות . בתחנת הרכבת התחתית לורטו נפגשים מהגרים 
מסנגל ומחליפים מידע . אחד מהם , יוסופה לוקאלה , נמצא כבר שנתיים באיטליה 
ועוסק ברוכלות . עכשיו , חסר עבודה ומוטרד לנוכח הגזענות הגואה , הוא 
שוקל חזרה לסנגל אך לא לאורך ימים . " אני זקוק לאיטליה ואיטליה זקוקה 
לאנשים כמונו " , אמר וקיפל את עיתונו . " אנחנו נחזור " . 
