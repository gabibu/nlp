פאריס ( ע"ר ) . אזרח צרפתי , המוחזק בעיראק הורשה להתקשר אתמול לאשתו , 
ואמר לה כי הוא מועבר לעיר הנמל בצרה , וכי הוא חושש שלא יזכה שוב לראותה . 
האשה , אלזה קנטון , שסיפרה על כך לרשת הרדיו הצרפתית " פראנס אינפו " 
אמרה כי בעלה קיבל כנראה רשות להתקשר אליה , כדי להפעיל עליה ועל משפחות 
יתר הזרים המוחזקים בעיראק , לחץ פסיכולוגי . הרדיו מסר כי קריאת הטלפון 
היא סימן לכך שעיראק מתכוונת להעביר בני ערובה צרפתים נוספים לעמדות אסטרטגיות , 
כהגנה מפני התקפה אפשרית . קנטון אמרה כי בעלה לא היה חלק מהקבוצה של 72 
הצרפתים , ששלטונות עיראק העבירו ליעדים לא ידועים . 
