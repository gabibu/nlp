" נוסעת בעקבות האהבה " , מופע חדש של ורדינה כהן , יוצא לדרך . במופע 
היא מבצעת שירים מתוך אלבום הבכורה שלה , שיצא לפני שנתיים ושנשא את שם 
המופע , ומתוך " דרך עצמי " , אלבומה השני שייצא לשוק בשבועות הקרובים . 
כהן בת ה92 גדלה " מגיל אפס " , כדבריה , על מוסיקה . כילדה נלוותה להוריה 
שלמה ( " סולימאן הגדול " ) ושרה כהן - מוכתרי , זמרי הקומזיצים של שנות 
ה05 וה06 להופעותיהם ברחבי הארץ . בתפקיד להקת הליווי של ההורים שימשו 
אחיה הבכירים : פיני , חופני ויזהר שזכו בילדותם , כמו גם ורדינה , להשכלה 
מוסיקלית רחבה . אל השירות הצבאי היא הגיעה בעידן רפאל איתן , כשהרכבי הבידור 
של צה"ל גובשו בכל פעם מחדש למטרות מופעים ספציפיים . כהן השתתפה בשלושה 
מופעים והספיקה לשתף פעולה עם דן תורן , תמנה בראוור , הראלה בר ואחרים , 
אך כדבריה , הנתק בין הבידור של צה"ל לתקשורת באותה תקופה גרם לה להיות 
אנונימית לגמרי בחיים האזרחיים . כישלון בכמה אודישנים , חברות התקליטים 
שהיו אז בשפל והמשבר שבו היה שרוי אז אחיה יזהר , לאחר זכייתו בתחרות האירוויזיון , 
לא הניאו את כהן משאיפתה לחדור לשוק הבידור המקומי . " תראה , כל חיי 
גדלתי על מהות ועל שאיפה אחת ויחידה ושום משוכה לא יכולה היתה לעמוד בדרכי . 
לכל היותר למדתי להפיק לקחים לעתיד " . כהן החלה ללמוד במדרשה למוסיקה של 
אוניברסיטת תל - אביב ובמקביל החלה לצבור ניסיון בימתי , בדרך הקשה והלא 
נוצצת כזמרת ליווי במופעים של ירדנה ארזי , בכמה תפקידים קטנים בהצגות ובסרט 
ובמופע משירי ארץ ישראל . במועדון ביפו פגשה בדני רובס שכתב והפיק לה את 
אלבום הבכורה , שהופק במימון עצמי לאחר דחיות מכל חברות התקליטים . מכירות 
האלבום היו דלות אך הוא זכה להשמעה לא רעה ברדיו וסייע לחדירת שמה של כהן 
לתודעת הקהל . תפקיד במחזמר " סלאח שבאתי " ( העובדת הסוציאלית בת שבע 
הופשטטר ) העניק לה מרחב נשימה כלכלי , שאיפשר לה לפתוח בעבודה על האלבום 
הנוכחי . גם הפעם חברות התקליטים לא נאותו לשתף פעולה , ויוצרים בולטים 
ברוק הישראלי , שמהם ביקשה לחנים לאלבום , סירבו באדיבות . את 11 השירים 
שנבחרו לבסוף הלחינו כהן עצמה , יורם צדוק , נעמי שמר , יהודה אלבוים 
ונתן כהן , שגם הפיק מוסיקלית . רוק רך , עם נטיות לרוקנרול קופצני , 
להיטי וקליט בכמה מהקטעים , מאפיינים את האלבום . הוויתור על נגינת אולפן 
חיה לטובת סמפלרים נעשה מטעמי חיסכון . הטקסטים ( יהונתן גפן , יונה וולך , 
לאה גולדברג ועוד ) מתארים ברובם בפרוטרוט הוויה של בדידות וכמיהה עצומה 
לקשר . " הסטטוס שלי כרווקה מפגיש אותי עם חוויות מהסוג הזה , והתחושות 
האלו תופסת חלק מרכזי מחיי " . היא אינה מקבלת את הטענה שלפיה עיבודים ברוח 
אקוסטית יותר היו מעבים את תחושת האינטימיות החיונית לאופי הטקסטים , כמו 
גם את הטענה שההפקה המוסיקלית והלחנים הקלילים יוצרים אנומליה מסוימת על 
רקע רצינות הטקסטים : " דרמטיות לא בהכרח מוציאה את האמת בצורה האותנטית 
והנכונה ביותר , היכולת לומר דברים כואבים שלא דרך זעקה אקספרסיווית נראית 
לי בוגרת , כנה וטובה לא פחות " , היא אומרת . המופע החדש מתוכנן לאולמות 
קטנים בנוסח צוותא2 , כי קשר בלתי אמצעי עם קהל הוא הדבר החשוב לה ביותר . 
ילווה אותה בקלידים רמי הראל , את דברי הקישור כתב יהונתן גפן ועל הבימוי 
אחראי מתי סרי . 
