החברה למשק וכלכלה תפנה לרשויות המקומיות לברר מי מהן מעוניינת להציב קרוואנים 
בתחומה . על ראשי הרשויות יהיה להשיב תוך ימים מספר , ולא יאבדו את האפשרות 
להציב קרוואנים . כך סוכם אתמול בפגישת שר הבינוי והשיכון אריאל שרון עם 
יו"ר החברה למשק וכלכלה של המרכז לשלטון מקומי , צבי צילקר , והמנכ"ל קלמן 
דינס . דינס מסר , כי עד כה הושלם איתור מקומות ל074 קרוואנים שיוצבו בבת - 
ים , הוד השרון , יהוד , פתח - תקוה ותל - מונד . בפגישה סוכם כי הקרוואנים 
יושכרו לזכאי משרדי השיכון , לחסרי דיור , ולעולים במחיר כלכלי שיקבעו 
אנשי משרד השיכון . שרון הדגיש כי בכוונתו לדאוג לכך שהאתרים שבהם יוצבו 
הקרוואנים יהיו מסודרים ויתוחזקו באופן שוטף , וכך תישמר בהם איכות חיים 
סבירה . לפי החלטת שרון ולאחר פניות ראשי הרשויות המקומיות , הוקצבו עד 
000 , 2 קרוואנים להצבה בתחומי המגזר העירוני . כדי לבצע פרויקט זה לפני 
החורף , סיכמו משרד הבינוי והשיכון והחברה למשק וכלכלה , כי החברה תנהל 
את הפרויקט במרוכז , תאתר ותתכנן את האתרים בשיתוף עם הרשויות המקומיות 
ותפקח על הצבת הקרוואנים . במשרד השיכון הדגישו אתמול כי הגורמים שינהלו 
את המבנים ישכירו אותם לזכאים ויתחזקו אותם יהיו חברות ציבוריות כמו עמיגור 
ועמידר . נשקלת גם אפשרות לשלב בנושא גומים פרטיים שינהלו ויתחזקו את הקרוואנים 
על בסיס מסחרי . הזכאות לדיור הזמני תיקבע בוועדות האיכלוס המקומיות והמחוזיות . 
הרשויות המקומיות יהיו רשאיות לשלב באתר שיוקם בתחומיהן פתרונות דיור יוצאי 
דופן לעולים החדשים ולמקרים מיוחדים וקשים , בהסכמת ועדת האיכלוס . 
