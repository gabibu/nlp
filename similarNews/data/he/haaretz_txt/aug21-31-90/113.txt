קבוצת הביטוח ההסתדרותית הסנה החליטה לא למכור את חברת הביטוח בידרמן , 
אם יתברר כי העסקה למכירת החברה לקבוצה בראשותו של איש הביטוח האמריקאי אלברט 
( אל ) גייקובס לא תצא אל הפועל . ההחלטה קיבלה את גיבוי מועצת המנהלים 
של החברה . בשיחה עם " הארץ " אמר מילר , כי הנהלת הסנה לא נטתה מלכתחילה 
למכור את בידרמן , ורצתה להפעילה כחברה שתחדור לתחומי פעילות מיוחדים . 
ההחלטה למוכרה התקבלה בעקבות דיונים למכירתה של החברה לביטוח משנה לגייקובס . 
הסנה השתמשה בבידרמן כנדוניה למכירת החברה לביטוח משנה . כעת , אומר מילר , 
כאשר מתברר כי גייקובס מבקש לקנות את החברה לביטוח משנה בלא קשר לבידרמן , 
החליטה הסנה לא למכור את חברת בידרמן . משמעות ההחלטה היא שיהיה צורך בהגדלת 
ההון של החברה , הסובלת מגירעון בהון . בענף הביטוח מעריכים , כי בדרך 
זו מבקשת הסנה לבחון אם קבוצת בידרמן , לה % 94 ממניות חברת בידרמן , תשתתף 
בהגדלת ההון . אם קבוצה זו לא תחליט על כך , משמעות הדבר שחלקם ידולל על 
פי היקף הון שיוזרם לחברה . מילר אומר , כי עד עתה לא קיבלה חברתו שום הצעה 
לרכישת בידרמן . 
