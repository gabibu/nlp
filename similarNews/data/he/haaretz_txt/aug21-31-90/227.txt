ברוב אזורי פרו שרר חושך בליל שני , לאחר שמורדים מהשמאל פוצצו לפחות שלושה 
מגדלי חשמל , כדי לציין את תחילתה של השביתה בת היממה . נהגי אוטובוסים 
רבים נשארו אתמול בבתיהם וחנויות רבות ובתי חרושת היו סגורים במשך יום השביתה . 
השביתה נועדה למחות על תוכנית הצנע החמורה שעליה הכריזה ממשלתה החדשה של 
פרו . לפיצוץ אחראים מורדי השביל הזוהר , והם החשיכו את רובה של הבירה 
לימה ואת רוב החוף הדרומי של המדינה . אתמול היה עדיין החשמל מנותק בחלקים 
רבים של הבירה . מיד לאחר ההאפלה פוצצו המורדים שתי מכוניות תופת אמרה 
המשטרה . מכונית אחת התפוצצה ליד בית ספר צבאי בשכונת עוני בלימה . המכונית 
השנייה פוצצה ליד משרדיה של חברת מכרות ממשלתית בקאלאו , עיר נמל . שניים 
מהאיגודים המקצועיים החזקים ביותר בפרו קראו לשביתה , במחאה על אמצעי הצנע 
החריפים שעליהם הכריז הנשיא אלברטו פוזימורי לפני שבועיים . האיגודים הם 
הקונפדרציה הכללית של הפועלים הפרואנים , שמנהיגיה הם קומוניסטים , והקונפדרציה 
של הפועלים הפרואנים , הנשלטת בידי המפלגה השמאלית אפריסטה של הנשיא לשעבר , 
אלן גרסיה . הקונפדרציה הכללית טוענת שלה מיליון חברים , והאיגוד השני 
טוען לחברות של חצי מיליון . אך מומחים ליחסי עבודה אומרים שהחברות באיגודים 
בפרו לא עולה על חצי מיליון . גורמים פוליטיים אמרו שלשום שהם אינם מצפים 
להיענות רחבה לקריאה לשבות . לדבריהם רוב העובדים חוששים יותר לאבד את שכרם . 
חברות אוטובוסים פרטיות הכריזו שהם יפעלו כרגיל , כדי לאפשר לעובדים להגיע 
למקום עבודתם . קפידבינאך הרחובות בשכונות העניות יותר של לימה ופרבריה 
היו אתמול ריקים מאדם . תחבורה ציבורית היתה סדירה יותר במרכז העיר ובשכונות 
העשירות , ששם חזקה יותר נוכחות המשטרה . מנהיגי האיגודים לא ידעו להגיד 
כמה פועלים נענו לקריאה לשבות . לדברי מנהיגי הכורים שבתו מעבודה % 08 מקרב 
000 , 07 הכורים שבמדינה . אנשי השביל הזוהר הכריזו במקביל על שביתה מזוינת , 
ואיימו לנקוט אלימות נגד כל מי שישבור את השביתה . קבוצת מורדים קטנה יותר , 
הטופאק אמארו הפרו - קובנית , הצטרפה לקריאה . שני האיגודים הגדולים קוראים 
להגדיל את שכר המינימום החודשי . בשבת שעברה העלה שר העבודה , קרלוס טורס , 
את שכר המינימום משווה ערך של 22 דולר ל05 דולר . האיגודים דורשים ששכר 
המינימום יהיה 021 מיליון אינטיס , שהם 004 דולר . שני האיגודים , שתמכו 
בבחירות ב01 ביוני בפוזימורי , יוצאים כעת נגד תוכניתו הכלכלית . כשנבחר 
הבטיח פוזימורי שלא ינקוט שום צעדי הלם כדי להבריא את כלכלת המדינה . צעדי 
הצנע , שעליהם הוכרז ב8 באוגוסט , העלו את מחיר הדלק פי שלושים , ויותר 
משילשו את מחיר מוצרי המזון , התרופות ושאר מצרכי יסוד . מצב חירום הוכרז 
ב6 באוגוסט באחת עשרה ערים מרכזיות , ובהן הבירה , כדי למנוע אי שקט חברתי . 
הצו אסר על כל צורה של הפגנה ציבורית ומסמיך את הצבא לשמור על ביטחון הציבור . 
במסיבת עיתונאים ביום שני הצהיר שר הכלכלה , חואן הורטאדו , שהממשלה לא 
תיסוג מתוכניתה להשתלט על ההיפר - אינפלציה במדינה ולשפר את כוח הקנייה שלה . 
רשויות הצבא קראו לאזרחים לשמור על השקט כדי למנוע התערבות צבאית ביום השביתה . 
מנשר של הצבא הזהיר את מארגני השביתה שהם ייחשבו אחראים להשלכותיה של התערבות 
צבאית . 
