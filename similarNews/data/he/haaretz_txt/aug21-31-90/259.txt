אין חולקים בעם ישראל כי פלישתו של סדאם חוסיין לכוויית ו"איחודה " החד - 
צדדי עם עיראק נוגדים את המוסכמות הבין - לאומית שמנסה העולם לבסס באחרונה 
מחדש . על כן , עמדתו של אש"ף ושל רובו של העם הפלשתינאי נדחית על - ידינו 
והיא אף מביאה נזק ממשי לעניין הפלשתיני . אך מכאן עד למאמרו חסר המעצורים 
של יוסי שריד ( " שיחפשו אותי " , " הארץ " 8 . 71 ) רב המרחק . עובדתית , 
עמדתם של הפלשתינאים , על אף היותה מוטעית , אינה כה חד - צדדית כפי ששריד 
מציג אותה . יש בה הסתייגות גם מההתערבות האמריקאית וגם מן הסיפוח החד - 
צדדי של כוויית ( ראה שיחתו של תום שגב עם פייסל אל - חוסייני באותו גיליון 
עצמו של " הארץ " ) . שריד גם משכיח את הצעת הפשרה שהובאה בוועידת הפסגה 
של מנהיגי מדינות ערב בקהיר על - ידי ערפאת , שבה הוצע משאל - עם בכוויית 
על עתידה ( הצעה העשויה עוד להיות מובאת בחשבון בשלב מאוחר יותר , כחלק 
מעסקת נסיגה עיראקית ) . אין זו הפעם הראשונה שאש"ף טועה , מבחינתו הוא , 
בעמדה שהוא נוקט ; כך קרה לו גם בקשר להסכמי קמף דייוויד . אך בלי להצדיק 
את עמדתו יש להבין את האילוצים הפועלים עליו : ייאוש מכוחם הדל של כוחות 
השלום בישראל ומהאוריינטציה האמריקאית שנקט בשנתיים האחרונות . לא זו בלבד 
שארה"ב לא היתה מוכנה להפעיל את השפעתה ואת כוחה על ממשלת ישראל , אלא היא 
אף הפסיקה את הדו - שיח המצומצם שניהלה עם אש"ף . כך מצטט דני רובינשטיין 
באותו גיליון של " הארץ " דוברים פלשתינאים : " . . . כל שינוי הוא 
לטובה , שכן הסטטוס - קוו משפיל ומאוס " . כך נאלצים הן ערפאת והן ח"ך דראושה 
להתחשב בתומכיהם - בכוח ( ב"קונסטיטואנצי " שלהם ) , כפי שנאלץ לעשות 
גם ח"ך שריד , הן בפרשת הסרבנות לשרת בשטחים והן במאמרו הנוכחי . החשוב 
בכל הפרשה הנוכחית הוא , שבראשונה נוצר שיתוף פעולה בין - לאומי אמריקאי - 
סובייטי - אירופי העשוי להיות מופעל גם ביחס לסכסוכים אזוריים נוספים , 
כגון אפגניסטן , קמבודיה והסכסוך הישראלי - הפלשתיני . אם כך יקרה , לא 
יעזור דבר וחבר - הכנסת שריד יצטרך להמשיך לשתף פעולה עם אש"ף ועם שאר הכוחות 
הפלשתיניים , אם ירצה ואם ימאן . חבל רק שבהיסחפו אחר כשרונותיו הפולמוסיים 
הוא שוכח את התוכן ואת הטון , והוא מזיק לעניין השלום שאותו הוא אמור לשרת . 
ירושלימקפמאביגבחודשים מאז הוקמה הממשלה נראה כי נופצו מרבית המיתוסים שרווחו 
בפוליטיקה הישראלית . בליכוד נפוצו החישוקאים לכל עבר , לאחר חלוקת השלל 
של משרות בכירות ושררה . דוד לוי חוזר אל עמדותיו המתונות שמכבר , לנוכח 
תפקידו המחייב גמישות ורצונו העז לא להיכשל בו , אריאל שרון השתקע בעשייה 
ואין לו עוד פנאי לשטויות , ואילו מודעי שב למעמדו הקודם שיבה מתוקה , 
לנוכח כישלונו של פרס . במערך התנפץ הבלוף של שלום בית , אידיליה מזויפת 
ותרבות פוליטית , שהועמדו לעומת ההתרחשויות בתוך הליכוד . לפתע פרס ורבין 
מתקוטטים , ובצד השני מפיקים את תשדירי מערכת הבחירות הבאה . בכל העולם 
המערבי ובמזרח אירופה התפכחו מאידיאלים מיושנים ומתחזקת שם הנטייה לגישה 
פרגמטית , כתחליף ל"שמאל " ו"ימין " מסורתיים . גם אצלנו נהוגה למעשה 
שיטה דו - מפלגתית ( הדתיים נוטים להצטרף למרבה במחיר ) , ושתי המפלגות 
הגדולות שואבות את מירב כוחן מהזרם המרכזי , המתון והמפוכח . זה ההסבר 
לעובדה שליכוד ומערך ישבו יחד באותה ממשלה כשש שנים , והיו ממשיכים לשבת 
עוד שש , אילולא תאוות השלטון הלא - מרוסנת של פרס . חולונקפמאביגחריגה 
מהיקף הקטל הרגיל בדרכים גררה באחרונה גל של תגובות , הצעות וזעם . בדיון 
על מניעת תאונות דרכים יש להבדיל בין גורם התאונה לחומרת התאונה . לעתים 
מזומנות הגורם האנושי עושה טעות ממין כזה , שאילו היתה במקום ההתרחשות 
גדר - הפרדה היה נגרם נזק לכנף המכונית בלבד . בהעדר תשתית סבירה נגרמת 
תאונה קטלנית . אין כמו תשתית ראויה מחסום בפני עלייה במספר תאונות הדרכים . 
הדבר הוכח במחקרים לרוב . יש להתייחס לגורם האנושי כגורם קבוע ולתשתית כגורם 
משתנה , ולא כפי שנהוג במקומותינו באופן ההפוך . ברמת הצפיפות של כלי 
רכב בכבישי הארץ הרעועים טעות קטנה של נהג גוררת תוצאה חמורה . עד מתי יטיפו 
הגורמים האינטרסנטיים לשיפור רמת הנהיגה במקום לשיפור התשתית ? לרמת הנהיגה 
מדדים מעורפלים וזולים , ולתשתית מדדים אוביקטיוויים ויקרים . אולי זו 
הסיבה מדוע גם הרשות השופטת , גם הרשות המבצעת וגם הרשות המחוקקת משתפות 
פעולה בהפיכת היוצרות הזאת . הצעת החוק שבאה להבטיח משאבים לשיפור התשתית 
אינה עוברת , העונשים מצד בתי - המשפט חמורים למדי ואינם מועילים במניעת 
התאונות , על משרד התחבורה אין מה לדבר כלל . ומה הפתרונות הזולים המוצעים 
כתחליף לתשתית ? משטרת תנועה , תוספת שופטי תעבורה , הגבלת שעות הנהיגה 
לנהגים צעירים ; נשמע מוכר וצפוי , אך מחייב גם תוספת בארונות קבורה . 
רמת גנקפמאביגעל ארה"ב להעביר לממשלת מצרים , ללא דיחוי , סכומי כסף לשם 
סיוע לפליטים המצרים הזורמים אליה מעיראק ומכוויית ולמשפחות המצריות שקרוביהן 
עדיין שוהים בעיראק ובכוויית ואינם יכולים , עקב המצב , להעביר כספים למצרים . 
בד בבד , על ארה"ב לדאוג שתמיכה הומניטרית זו תמומן בידי הקהילה הבין - 
לאומית , באמצעות האו"ם . ירושלימקפמאביגב"הארץ " מ8 . 01 התפרסמה ידיעה 
שהשתמע ממנה כאילו רעייתו של מר שמואל עמיאל , יועץ שר התקשורת , נסעה 
לצרפת במימון משרד התקשורת . להד"ם . גב עמיאל נסעה לצרפת על חשבונה , 
במסגרת חופשה פרטית . 
