פרשת תשלום הקנס של החלוץ רוני רוזנטל המשחק בליוורפול , הגיעה אתמול לסיומה . 
להתאחדות הגיעה המחאה בשיעור הקנס שנשלחה בידי אביו של רוני . ההתאחדות 
שיגרה מברק להתאחדות האנגלית המבשר כי הפרשה מחוסלת . רוזנטל נקנס בסכום 
של 51 אלף שקל בידי בית הדין המשמעתי של ההתאחדות לכדורגל , יחד עם שלום 
תקוה ואלי אוחנה , בעקבות סירובם להופיע למשחק הרעים נגד נבחרת ברית המועצות 
ב - 61 במאי . אחד הסעיפים בעונש היה קנס לכל אחד מהשלושה בסך 51 אלף שקל . 
ביום ב השבוע העלה גזבר ההתאחדות שלמה סופר את הנושא בישיבת המזכירות ושאל 
מדוע ההתאחדות אינה פועלת לתשלום הקנס . המזכירות החליטה לתת לרוזנטל ארכה 
של שבוע ולאחר מכן אם לא ישלם , לדרוש לאסור את הופעתו בליוורפול . שלשום 
אף נשלח מברק להתאחדות האנגלית שהבהיר את דרישת ההתאחדות . שלום תקוה שילם 
את הקנס כבר שלשום . 
