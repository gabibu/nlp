" לוס - אנגלס ( מיוחד ל"הארץ " ) . אם תיפול החלטה להפעיל כוח צבאי במפרץ 
הפרסי יתבעו גורמים בפנטגון לבצע מתקפה כוללת , בה ישולבו הפצצות אוויר 
מאסיוויות , הפגזות מהים ותקיפת קרקע דיווח שלשום " לוס - אנגלס טיימס " , 
המצטט פקידים רשמיים . לדברי העיתון , מצדדים ראשי המטות המשולבים בפעולה 
צבאית כוללת , בו - זמנית וקטלנית , שתמחוץ את צבא עיראק . " איננו מעוניינים 
בהסלמה הדרגתית " , אמר ראש מטה חיל האוויר , גנראל מייקל דאגן , " אנו 
ננסה להביא להכרעה " . העיתון מציין , כי דבריו התקיפים של דאגן מצטיירים 
כחלק ממאמץ אמריקאי להבהיר לעיראק שכל פעולה צבאית נגד ארה"ב תהיה מעשה התאבדות . 
לדברי העיתון , ניכרת מגמה להכין את דעת הקהל מבית ומחוץ לאפשרות של מלחמה , 
שבה יפלו חללים גם בקרב החיילים וגם מקרב בני הערובה . בראיון ל"טיימס " 
אמר דאגן , כי כוח המשימה האמריקאי " ערוך למתקפה משולבת " . פקיד ממשל 
הודה באוזני העיתון , כי ההצהרות הצבאיות התקיפות בארה"ב הן חלק מניסיון 
מכוון לשגר מסר לעיראק . לדברי " טיימס " מעדיפה גם ההנהגה האזרחית בארה"ב 
מהלומה מאסיווית על פני הסלמה הדרגתית . אחד ממתכנני המדיניות הבכירים במשרד 
ההגנה , פול וולפוביץ , אמר כי לדעתו " העם האמריקאי לא יתמוך במלחמה 
הדרגתית . אם עלינו לצאת למלחמה , נילחם בכל האמצעים שבידינו " . הגנראל 
דאגן אמר , כי ארה"ב תבקש להלום " בכמה ממדים במקביל " ולפגוע ב"מרכז 
הכובד של היריב " . הצי האמריקאי במזרח התיכון כולל כיום 07 אוניות , כולל 
שלוש נושאות מטוסים , שעליהן 072 מטוסי קרב . לחיל האוויר יש באזור 052 
מטוסי - קרב ומפציצים . 
