( ע ) . מסיבת סיום עבודתם של המתנדבים במושב שדה ניצן שבנגב , הסתיימה 
במעצרם של שלושה תיירים צעירים מאנגליה , החשודים כי שתו לשכרה והבעירו 
רכוש של המושב . המתנדבים , גרמי גולד , בן 91 , גיימס טריאסי , בן 22 , 
ומתיו פרסונס , בן 91 , היו אמורים לעזוב אתמול את המושב . בעיצומה של 
מסיבת הפרידה , התלוננה רכזת המתנדבים של המושב , ברברה פראנק , כי השלושה 
השתכרו במסיבה משתיית וודקה , ולאחר מכן הבעירו מדורה ברחבת מועדון המתנדבים , 
והשליכו לאש את מקלט הטלוויזיה של המועדון , 21 כסאות , ארבעה מזרונים 
וספה . נציג המשטרה אמר בבית המשפט כי לשלושה מיוחסים מעשי בריונות חמורים 
וכן גרימת נזק לרכוש . כמו כן הוא טען כי אחד החשודים שוהה בישראל שלא כחוק , 
כבר יותר מחודשיים וחצי . החשודים הציגו גרסה אחידה : הם אינם זוכרים כמעט 
מה התרחש באותו ערב משום שהיו שיכורים . כמו כן הם טענו כי כבר שילמו למושב 
עבור הנזקים שגרמו . השופט יצחק זלצמן הורה לעצור את השלושה ל3 ימים . 
