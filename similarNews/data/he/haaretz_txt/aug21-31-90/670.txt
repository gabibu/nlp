הנשיא מובארק הורה אתמול להפעיל גשר אווירי בין ירדן למצרים . מטוסי חיל 
האוויר המצרי גויסו למבצע החזרת אלפי המצרים התקועים בירדן . לדברי שר התחבורה 
המצרי סלימאן מתואלי , אפשר יהיה להעביר את אלפי המצרים בירדן , תוך ארבעה 
ימים בדרך האוויר , מעקבה ומנקודת הגבול אל - רווישד ובדרך הים לנואיבה . 
מהיום יוקמו מחנות אוהלים במרכז איסוף המצרים בירדן . שלטונות מצרים מחישים 
למקומות הריכוז של המצרים בירדן , אוהלים ומצרכי מזון . שגרירות מצרים 
בבגדד גילתה אתמול כי השלטונות העיראקיים מונעים מהמצרים היוצאים את עיראק 
לירדן , להוציא חפצים אישיים ומצרכי מזון , בטענה כי מצרכים אלה מיועדים 
למאמץ ההגנתי העיראקי . 
