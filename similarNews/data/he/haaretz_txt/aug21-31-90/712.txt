הנבחרת האולימפית של ישראל תסיים השבוע את הפגרה ותחדש את פעילותה . היא 
תתכנס מחרתיים , יום ג , למחנה אימונים סגור במכון וינגייט שיימשך עד יום 
ה . הנבחרת מתכוננת למבחן הראשון שלה בעונה זו , משחק חוץ עם הנבחרת האולימפית 
של פולין שיהיה ב - 4 בספטמבר . המאמנים הלאומים , יצחק שניאור ויעקב גרונדמן , 
יאמנו גם את הנבחרת האולימפית . גרונדמן אמר אמש כי מחנה האימון יכלול 
משחק מבחן ביום ד מול הפועל פתח תקוה מצמרת הליגה הלאומית . למחנה האימון 
זומנו כל שחקני הסגל הקודם 82 בסך הכל . לפולין יסעו 61 או 71 שחקנים . 
המשלחת הישראלית תצא לפולין ביום א הבא ותשוב לישראל למחרת המשחק . " המטרה 
העיקרית במחנה האימון היא לבחון את השחקנים על כר הדשא " , אמר גרונדמן . 
ישראל שובצה בבית אירופי בטורניר הקדם אולימפי , יחד עם שוודיה , יוון 
וקפריסין . ישראל חייבת לסיים ראשונה כדי להמשיך לשלב הבא . אם תצליח , 
תתמודד עם נציגת אוקיאניה על זכות ההשתתפות באולימפיאדת ברצלונה 29 . 
