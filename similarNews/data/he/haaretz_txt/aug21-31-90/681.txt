הירידה אתמול בשיעור של % 8 . 5 היא הרביעית בגודלה אי פעם ונקודת השפל מאז 
תחילת השנה . הקונים המוסדיים לא מוכנים לרכוש סחורה , וישנן הערכות כי 
עקב חולשת הין לא תהיה ברירה אלא להעלות את שערי הריבית ביפאן . ככל שהציפיות 
לעלייה בריבית גוברות , כך גדל הלחץ על הבנק המרכזי להעלות אותה . אינדיקציה 
טובה לכך היא עליית התשואות באיגרות החוב היפאניות . יפאן תלוייה בייבוא 
נפט שמחירו מאמיר . ככל שמחיר הנפט עולה , העודף המסחרי ביפאן קטן . היפאנים 
מוכרים איגרות - חוב דולריות ארוכות טווח , וחלק מכספים אלה חוזר לשוק ההון 
היפאני . הכספים המשתחררים מן הבורסות ברחבי העולם מחפשים אפיקי השקעה חלופיים . 
רוכשים כמה מטבעות הנחשבים חזקים , כמו הפרנק השווייצרי והדולר הקנדי . 
חלק מן המשקיעים קונים זהב , שמחירו עלה בחודש האחרון ב%02 . גם הלירה 
שטרלינג נהנית מחוזק רב , שכן בריטניה היא יצואנית נפט , וככל שמחירו עולה 
כך יגדלו הרווחים והמטבע יתחזק . הבורסות יפלו , מחיר הנפט יעלה , צפויה 
אינפלציה עולמית ומיתון . אך צריך לזכור שכל זאת יימנע אם יימצא הסדר דיפלומטי 
או שהאמריקאים ינחיתו מכה אחת וישביתו את העיראקים . אז צפויות ירידה במחיר 
הנפט ועליות שערים בבורסות בעולם . יש קשר בכמה מישורים . עלייה בשיעורי 
האינפלציה תביא לעלייה בשיעורי הריבית שעלולה לגרום להאטה כלכלית . אז צפויה 
פגיעה בחברות המייצאות לחו"ל ובכוח הקנייה של הצרכנים לסחורה מיובאת . פן 
אחר הוא החברות הישראליות הנסחרות בוול - סטריט , שבהן נרשמות ירידות שערים 
חדות . אין לשכוח שישראל היא יבואנית נפט ולעליית מחיר הנפט ישנן השלכות 
אינפלציוניות . אפשר לשכוח ממדדים נמוכים בטווח הקרוב . 
