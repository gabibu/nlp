( ע ) . " ישראל צריכה להתנגד לאספקת נשק חדיש לסעודיה , כולל מטוסי 
יירוט אפ51 ומטוסי תקיפה אפ81 " , אמר ביום ששי מי שהיה סגן מפקד חיל האוויר , 
תא"ל ( מיל ) גיורא פורמן . פורמן אמר כי יש להתנגד לאספקת הנשק לסעודיה , 
לא בגלל האיום המידי והחשש משימוש בו כנגד ישראל , אלא מתוך מחשבה לעתיד , 
האומרת כי אפשר שלאחר סיום המשבר הנוכחי במפרץ ייווצר סדר כוחות חדש . 
" יש הסתברות שהסכסוך ישקע אחרי איזשהו הסדר בין האמריקאים והעיראקים , 
וכעבור מספר חודשים ירדן תהיה שדה המערכה , שיתחלק בין עיראק וישראל ואולי 
גם סוריה " , אמר פורמן . " ואז הסעודים יכולים לשחק משחק אחר לגמרי , 
שהרי הם נתנו במהלך המלחמה נגד איראן 82 מיליארד דולר לשנה לעיראקים , 
לקניית נשק בבריה"ם " . פורמן ציין כי לסעודים בסיס אווירי בטאבוק , דרומה 
מאילת . מטוסים מהסוגים שהם מבקשים לרכוש מארה"ב ממריאים משדה זה ויכולים 
לכסות את כל שטח ישראל , אך לדבריו , לא זו הסכנה . כרגע אין סכנה שישראל 
תהיה מעורבת בסכסוך , מעריך פורמן , שכן השליט העיראקי הראה עד כה שהוא 
רציונאלי ולא יפתח חזית נוספת עם ישראל . פורמן דיבר בראיון לקול ישראל . 
