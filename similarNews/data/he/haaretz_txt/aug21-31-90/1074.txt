ההסתדרות קראה לכל העובדים המינהליים והטכניים במערכת החינוך לעבוד חמישה 
ימים בשבוע בשנת הלימודים הקרובה , והזהירה את הרשויות המקומיות ואת משרד 
החינוך מפני הפרת ההסכם שנחתם במאי השנה . בחוזר מיוחד , שהופץ אתמול על - 
ידי הסתדרות הפקידים , נקראו חטיבת עובדי הרשויות המקומיות , העובדים והמעסיקים 
לכבד את הסכם המעבר לשבוע עבודה מקוצר במערכת החינוך . הקריאה מכוונת למזכירות 
בתי ספר , שרתים , עוזרות לגננות , עובדי ניקיון , ספרנים ולבורנטים . 
הסתדרות הפקידים הדגישה אתמול , כי כל ניסיון חד - צדדי להמשיך ולהעסיק 
את העובדים ששה ימים בשבוע , תוך התעלמות מההסכם , ייחשב הפרת הסכם . 
היא הדגישה , כי חמור שבעתיים המצב בו ההפרה נעשית על - ידי הרשויות המקומיות 
ומרכז השלטון המקומי , החתומים על ההסכם . ועדי העובדים ומועצות הפועלים 
נדרשו בחוזר לוודא כי ההסכם לא יופר בכל דרך . על - פי ההסכם , שעות העבודה 
של יום שישי יתחלקו שווה בשווה על פני חמשת ימי העבודה . 
