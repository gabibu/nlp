( ע ) . שר הפנים אריה דרעי הוציא אתמול בערב צו עיכוב יציאה מהארץ נגד 
פייסל חוסייני , עטא חאליל מוחמד קימרי וזוהירה כמאל ממזרח - ירושלים . 
הצו הוצא בתוקף סמכותו , לפי תקנה 6 לתקנות שעת חירום . השר ראה צורך בהוצאה 
מיידית של הצו , לאחר ששוכנע שקיים חשש רציני , כי יציאתם לחו"ל של השלושה 
עלולה לפגוע בביטחון המדינה . זאת , לפי המידע שהוצג בפניו , לפיו הם 
עתידים להיפגש עם גורמים עוינים לישראל . יציאתו של פייסל חוסייני עוכבה 
לחודשיים . עטא חאליל מוחמד קימרי הוא פעיל בחזית העממית ונדון בשנות ה - 
07 למאסר עולם , אך שוחרר בעסקת גיבריל . גם לאחר שחרורו המשיך בפעילותו 
בארגון . הצו נגדו הוא לשישה חודשים . זוהירה כמאל נמנית על הדרג הבכיר 
של החזית הדמוקרטית . הצו נגדה הוא לחודשיים . 
