מושתל הלב , מנחם אנקב , מת בסוף השבוע מזיהום קשה והובא למנוחות בעירו 
רעננה . אנקב , בן 24 , עבר השתלה לפני חודשיים והוא מושתל הלב השלישי 
שנפטר בחודשים האחרונים . הוא עבר השתלה בבית החולים הדסה עין - כרם בירושלים , 
נותח ב - 12 ליוני , ולאחר ההשתלה התאושש במהירות רבה , הרגיש מצויין 
וחזר לתפקוד מלא תוך פרק זמן קצר ביותר . דוברת בית - חולים הדסה , רות 
מקל מסרה , כי אנקב הגיע בסוף השבוע במצב של זיהום קשה שלא טופל . כל הבדיקות 
שבוצעו לא הראו כי הלב שהושתל נדחה אלא שסיבת המוות היא זיהום קשה שהתפתח 
במהירות ולא טופל מלכתחילה . לדברי הדוברת , אנקב הגיע לבית החולים כאשר 
היה במצב של הלם . הוא הוכנס ליחידה לטיפול נמרץ ובשבת לפנות בוקר נפטר . 
אנקב היה עובד דפוס . הותיר אשה וארבעה ילדים . 
