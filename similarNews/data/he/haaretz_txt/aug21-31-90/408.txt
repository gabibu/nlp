גורמים משטרתיים וביטחוניים חוששים שגורמים פליליים ואחרים עלולים לנסות 
לפרוץ למחסני חירום במטרה לגנוב ערכות מיגון ומסכות - גז , ואולי אף למכרם 
בשוק השחור במחירים מופקעים . היחידות הצבאיות העוסקות בנושא , בעיקר הג"א , 
ויחידות המשטרה ברחבי הארץ , התבקשו בימים האחרונים לגלות ערנות ולפקוח 
עין על המחסנים שבהם מאוחסנות ערכות המיגון . מדובר במאות מחסנים ברחבי הארץ , 
חלקם נמצאים בבסיסים צבאיים או בקרבתם וחלקם במתקנים אזרחיים בתחומי היישובים 
והערים . המטה הארצי הנחה את יחידות המשטרה להיות מוכנים בכל עת לסייע ליחידות 
הצבא במקרה של תקריות והפרות - סדר , אם יהיו , בכל הקשור לנושא חלוקתן 
של ערכות המיגון לתושבים . יחידות הסיור ותחנות המשטרה קיבלו הוראה לתת 
עדיפות ראשונה לטיפול מידי בכל פנייה מצד הצבא או כל גורם אחר העוסק בתחום 
ההגנה האזרחית בשעת חירום . במשטרה נדלקה נורה אדומה בכל הקשור לאבטחת המחסנים 
ובהם ציוד ההגנה לשעת חירום , לנוכח מקרה של פריצה למחסן חירום כזה ביישוב 
בדרום הארץ , אור ליום שלישי . אלמונים גנבו ציוד מן המחסן , שבו אוחסנו 
ערכות נגד נשק אב"ך האמורות להיות מחולקות לתושבי היישוב בעת הצורך . גורם 
משטרתי אמר אתמול כי " לא ידוע על כך שנגנבו בפריצה מסכות - גז וערכות מיגון , 
ולא ברור מה היתה מטרת הפורצים " . במשטרה מכחישים קיומה של היערכות מיוחדת 
לשמירה על מחסני החירום , ואומרים כי ההנחיה לסייע לצה"ל בנושא הזה ניתנה 
עוד לפני שנודע על הפריצה למחסן בדרום הארץ . עקרונית , הטעימו במשטרה , 
נושא אבטחת המחסנים האמורים הוא באחריותו הבלבדית של הצבא . 
