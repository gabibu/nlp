רבת עמון ( ע"ר ) . נציגי הפרלמנטים של ירדן ואלגיריה גינו אתמול את ההתערבות 
הצבאית המערבית במפרץ הפרסי וכינוה " השפלה חסרת תקדים " של העולם הערבי . 
" כל התקפה על עיראק תיחשב התקפה על האומה האיסלמית והערבית " , נאמר בגילוי 
דעת משותף אשר פורסם ברבת עמון בתום שיחות בין צירי הפרלמנט הירדני ומשלחת 
של חברי הפרלמנט האלגירי . שני הצדדים מצהירים על תמיכתם המלאה בעיראק . 
הם קוראים למדינות ערביות ואיסלמיות לתמוך בעיראק , לעמוד לצידה , ולהפעיל 
את כל משאביהם כדי " למנוע את גוויעת העם העיראקי ברעב " , נאמר בגילוי 
הדעת אשר ירדני . צירי שני הפרלמנטים גרסו בהודעתם " פתרון של בעיית המפרץ 
על ידי הערבים בכוחות עצמם " . בואם של כוחות אמריקאיים וכוחות זרים אחרים 
לסעודיה , הוגדר כ"התערבות בלתי חוקית , וכמהלומה כבדה לאומה הערבית " . 
שני הצדדים מגנים את הכיבוש הזה ודוחים אותו . הם קוראים ל"נסיגה מיידית 
של כל הכוחות האמריקאיים והאימפריליסטיים הזרים מן השטחים הערביים הכבושים " , 
נאמר בגילוי הדעת . קיצוניים מוסלמיים בירדן , באלזיריה , בתימן ולבנון 
קראו לאחרונה למלחמת קודש , כדי להדוף את הכוחות המערביים מסעודיה . 
