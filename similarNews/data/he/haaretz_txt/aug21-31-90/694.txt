היום אמורה הממשלה להמשיך את הדיון בהצעת משרד האוצר להקפיא קבלת עובדים 
חדשים לשירות המדינה . בהצעה שולב תיקון , על - פיו תחול ההקפאה רק על 
משרד ממשלתי שמספר העובדים בו הגיע ל%79 ומעלה משיא כוח האדם הקבוע לו בחוק 
התקציב . נציב שירות המדינה , מאיר גבאי , הסביר אמש כי הוחלט על הוספת 
סעיף זה להצעה המקורית , כדי למנוע מצב שבו משרדי ממשלה שמספר עובדיהם נמוך 
מ%79 משיא מצבת כוח האדם , לא יוכלו לקבל עובדים חדשים במקום אלה שיפרשו . 
על - פי ההצעה שהוגשה לממשלה לא יתקבלו עובדים חדשים למשרדי הממשלה עד ה13 
במארס 29 . את המשרות המתפנות במשרדים ימלאו עובדים רק מתוך השירות , בהתאם 
להוראות התקש"יר . ההחלטה לא תחול על עובדים שמונו או אושרו בידי הממשלה 
כמו מנכ"לים וכן אחיות ושוטרים . הממשלה גם אמורה להסמיך את שר האוצר 
למנות ועדת חריגים שתאפשר לקלוט עובדים חדשים בהיתר מיוחד . ההצעה חלה גם 
על תאגידים כמו רשות השידור , רשות הנמלים והרכבות , רשות הדואר , רשות 
שדות התעופה וכו . 
