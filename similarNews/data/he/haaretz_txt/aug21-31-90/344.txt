ח"ך שמעון שטרית מסר אתמול כי בנק ישראל נותן יד להשתקת פרשת החוזים האישיים 
בבל"ל . שטרית אמר זאת על רקע הידיעה כי המפקח על הבנקים אינו רואה כל סיבה 
להתערב בפעילות דירקטוריון בל"ל בנושא החוזים האישיים . שטרית הוסיף כי מפליא 
שבנק ישראל ממהר לגונן על פעולות בנק לאומי , וכי עמדת בנק ישראל מוכיחה 
כי במקום להיות נציג הציבור כלפי הבנקים הוא רואה עצמו כסנגור ואפוטרופוס 
של הבנקים , ובכך הוא מגלה תפיסה מוטעית של תפקידו . שטרית מציין כי בדו"ח 
האחרון של מבקרת המדינה הוטחה ביקורת לעבר בנק ישראל על כך שהוא סומך את 
ידיו על הבנקים בלי ביקורת פעילה עליהם . שטרית הודיע כי יגיב בצורה מפורטת 
כשיקבל לידיו את תגובת בנק ישראל . 
