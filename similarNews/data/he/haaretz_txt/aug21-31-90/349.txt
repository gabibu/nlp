" הממונה על מחקר ועל מטבע חוץ בבנק ישראל , מרדכי פרנקל , מזהיר כי שיעורי 
האינפלציה וגובה הריבית במשק עלולים לעלות בתלילות , אם לא יונהגו אמות - 
מידה נמוכות יותר בקליטת העלייה . " אי אפשר לקחת סטנדרטים שאומצו לקליטת 
04 אלף עולים לשנה , ולהכפיל אותם לשם קליטת 002 אלף עולים " , אמר פרנקל . 
לדבריו , בעוד כשנתיים יתבטאו עודפי הביקוש האדירים , שייווצרו בגלל ההשקעה 
בבנייה למגורים וביצירת מקומות עבודה לעולים , גם בלחצים כבדים על מאזן 
התשלומים , כיוון שיכולת המימון מוגבלת , ואין מנוס מהגדלת עודף היבוא . 
ההשפעה על מאזן התשלומים לא תהיה מיידית , לדברי פרנקל , משום שעדיין קיימת 
אפשרות להרחיב את ניצולת ההון הקיים במשק , ומצב יתרות מטבע החוץ עדיין 
טוב . לדברי פרנקל , הירידה באמות - המידה לקליטת העולים צריכה להתבטא בעיקר 
בפתרונות דיור זולים יותר . " לא כל משפחה צריכה לגור בדירה בת 09 מ"ר " , 
אמר . פרנקל הדגיש שעל העולים להוריד את ציפיותיהם לתעסוקה , ולהיות מוכנים 
לעבוד במקצועות אחרים , לפחות לתקופת ביניים . הוא אמר שענף הבנייה , 
שבו צפויה התרחבות ניכרת בשנתיים הקרובות , יוכל לקלוט עולים רבים . " מה 
שדרוש היום " , אמר פרנקל , " זו תוכנית כוללת שתיתן תשובה לבעיית מימון 
עודפי הביקוש האדירים שיוצר גל העלייה " . 
