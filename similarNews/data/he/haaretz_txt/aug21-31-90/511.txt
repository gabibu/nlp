חמעיינתי באחרונה בתוכניות להקמתן של שלוש הספריות הגדולות בעולם " ספריות 
העתיד " ואף ביקרתי באתרי - הבנייה של שתיים מהן : הספרייה הבריטית במשכנה 
החדש , שחלקו הראשון עומד להיפתח בשנת 3991 , וספריית צרפת ( ביבליותק 
דה פרנס ) האדירה , האמורה לקום באזור טולביאק בפאריס ( הרובע ה31 ) 
ולהיפתח במלואה בשנת 5991 . בטולביאק אין רואים לפי - שעה אלא את השטח המוקצה 
לארבעת בנייני הספרייה : את התוכניות עצמן , הארכיטקטוניות והספרניות , 
אפשר לבחון בתערוכה מיוחדת בתוך מרכז - פומפידו , שגם בו ספרייה גדולה 
וחדשנית מן הסוג המוגדר כ"ספריית העתיד " . מבחינות מסוימות מעניינת יותר 
משתי התוכניות המערביות האדירות הללו , ההולכות ולובשות צורה , התוכנית 
להקמתה של " ביבליותקה אלכסנדרינה " , הספרייה האלכסנדרונית החדשה , באתר 
הקרוב למשכנה של הספרייה האלכסנדרונית הקדומה , זה בית - השימור המרכזי 
של תרבות העולם העתיק , שהמערב חייב לו את רוב המורשת הקלאסית היוונית שבידיו . 
כידוע , חרבה הספרייה האלכסנדרונית עם הכיבוש המוסלמי בשנת 046 לספירה . 
מסורת ידועה קושרת את השמדת האוספים בספרייה האלכסנדרונית עם טענת הכובש , 
הכליף עומר , שהספרים ראויים לשריפה אם הם סותרים את הקוראן , ואם אינם 
סותרים אותו , הרי די לנו בו . על מסורת זו חלק אדוארד גיבון כשהדגיש , 
בפרק נ"א של " שקיעתה ונפילתה של האימפריה הרומית " , את הפורענות שהביאו 
דווקא הנוצרים על הספרייה , במאה הרביעית לספירה . אלא שהיתה לגיבון סיבה 
להדגיש זאת ועל כך למדתי בין שאר הדברים מתוך הספר המקסים של האיטלקי לוצאנו 
קאנפורה , " סיפורה האמיתי של הספרייה האלכסנדרונית " , ( שקראתי בתרגום 
צרפתי , משנת 8891 ) . הוא שעורר ביתר שאת את דמיוני למחשבות על הספרייה 
האלכסנדרונית החדשה , כשהזכיר פרטים נעלמים או מדהימים מתולדותיה של הספרייה 
הקדומה , הנודעת לתהילה . לא ביקרתי באלכסנדריה ואני תמיה כיצד מתקדמת התוכנית 
רבת - הדמיון , מאז נורתה אבן - הפינה ביוני 8891 , על - ידי הנשיא מובארק , 
בנוכחות יו"ר אונסק"ו , שהוא מבין יוזמי התוכנית הגדולה . אם הספרייה 
האלכסנדרונית העתידית היא המעוררת את דמיוני ביותר מבין שלוש התוכניות הגדולות , 
הרי זה במידה רבה בזכות ספרו של קאנפורה , על למדנותו העליזה ( עליזה 
מדי , יאמרו המחמירים ) . אכן , איך אמרה שולמית הראבן ( כפי שציטט 
באוזני פעם דוד ויינפלד ) : " מה טוב יותר מגן - עדן ? ספר על גן - עדן " . 
ומה טוב יותר מן הספרייה האלכסנדרונית ? ספר על הספרייה האלכסנדרונית . 
למען השלמות ההיסטוריוגרפית , יש להוסיף ולומר כי זמן לא רב לפני נפילתה 
של ממשלת פפנדריאו ביוון , יזמה שרת - התרבות התוססת שלו , מלינה מרקורי , 
את אחת היוזמות האופייניות לפטריוטיזם ההלני שלה , הנבער - מדעת : היא 
החליטה לייסד את הספרייה היוונית הגדולה באתונה דווקא , ולא להניח לאלכסנדריה 
שבמצרים לגזול את תהילת העולם הקלאסי מידי יוון . לא ידוע לי מה עלה בגורל 
התוכנית או בגורלה של הגב מרקורי לאחר נפילתה של ממשלת פפנדריאו . התוכנית 
להעביר את הספרייה הבריטית למשכן חדש , מיוחד לה , ממקומה הנוכחי בבניין 
המוזיאון הבריטי , הועלתה לפני כעשרים שנה וכמעט מתחילתה עלתה על כל השרטונים 
האפשריים . עשר שנים ויותר נמשכו הפולמוסים המובנים לנוכח גודל המשימה : 
העתקת הספרייה על כ21 מיליוני הספרים שלה אל מקום אחר , שיהיה בו גם מקום 
לספרים חדשים , בעוד ריבוי הפרסומים מחייב להוסיף יותר מ51 קילומטרים של 
מדפים חדשים מדי שנה . לבסוף נקבע מקומה החדש , לא - רחוק מן המוזיאון 
הבריטי : השטח שליד תחנת הרכבת סנט פאנקראס , ברחוב יוסטון . שם החל הארכיטקט 
וילסון להקים את מערכת המבנים הענקית שלו . הבניין הראשון , שיאכסן את הספרייה 
למדעי הרוח , אמור להיפתח בעוד שנתיים . הבנייה המתארכת , העיכובים הכספיים 
והארגוניים , נתמשכו בד בבד עם התארגנותם של מלומדים רבים , בראשותו של 
ההיסטוריון יו תומס , נגד נטישת האולם העגול ( " האולם היפה ביותר באירופה " , 
טען תומס ) של הספרייה הבריטית . גם על תוכנית המבנה של וילסון המודרניסט 
נשפכו קיתונות של ביקורת . הידועה שבהן מפי הנסיך צארלס , שכינה את המבנה 
הראשון " אקדמיה לשוטרי - חרש " ( בלי שביקר באתר עצמו , לטענת וילסון 
הנעלב ) . הביקור במבנה הגמור - כמעט דווקא מפתיע לטובה , ביחוד כאשר מצפים 
לאכזבה . ברור שחסרים כאן ההילה והיושן המרשים של האולם העגול . וכמובן , 
גם החזות הניאוקלאסית המתאימה כל - כך של המוזיאון עצמו . אך לעומת זאת , 
טוענת חוברת התעמולה כי בעוד ההמתנה לספר מוזמן בספרייה הנוכחית עשויה להימשך 
עד 42 שעות ( מניסיוני , הספר גם עלול שלא להגיע כלל ) , הרי הקטלג החדיש 
בספרייה החדשה יאפשר קבלת ספר תוך שעה ! העיתונות טוענת שעם העברת כל אוצרות 
הספרייה למשכן החדש , בשנת 5991 , יהיו המבנה עם מרתפיו הענקיים , מלאים . 
וכך לא תתמלא משימתה העיקרית של הספרייה . גם מדברים על ניפוי לפני ההעברה : 
מאחר שהספרייה הבריטית מקבלת כל דבר - דפוס היוצא לאור בממלכה המאוחדת , 
יש במרתפי המוזיאון הבריטי גם מדור גדול של צעצועים שהובאו לשם מפני שמצורפים 
להם כיתובים בגוף הצעצוע . יתכן שיהיה צורך להיפטר מהם , ומזרויות שונות 
אחרות , כדי לחסוך במקום . קשורה לזה התוכנית להוציא הנחיות חדשות על הגדרת 
המושג " חומר מודפס " . הספרייה העתידית לא תוכל להיות ספרייה מושלמת , 
זה כבר ברור לאנגלים . גם לצרפתים ברור הדבר . " ספריית צרפת " שלהם 
מלווה בסערות ציבוריות לא - פוסקות מרגע שהוחל בהקמתה . לפי התוכניות המוצגות 
בתערוכה ב"מרכז פופידו " , אלה יהיו ארבעה מגדלי - זכוכית אדירים ומפוארים . 
לדברי המבקרים , זו אחת מאותן תוכניות ארכיטקטוניות שהגה פרנסואה מיטראן , 
לעשותן גלעד למלכותו . לאחר שהעמיק נשיא צרפת בחקר מלחמת - המעמדות , 
הגיע כנראה למסקנה הנושנה , שכל שליט גדול זכור אך ורק בזכות גודל הבניניים 
ש"הקים " , כלומר , הוקמו בימיו . אף שהספרייה האלכסנדרונית החרבה אינה 
תומכת לגמרי סברה כזאת ( אלא אם כן ייאמר שזכרה משמר את זכרו של תלמי טוטר , 
מייסדה , יותר משאר מפעלותיו ) . בתחילה היה לצרפתים רעיון מבריק : להשאיר 
בספרייה הלאומית שברחוב רישליה את הספרים שמלפני שנת 5491 , בהם אוסף כתבי - 
היד מימי - הביניים , שהוא אולי העשיר בעולם ; ובספריית העתיד לשכן רק 
את הספרים משנת 5491 ואילך , בכלל זה חמישים השנים הבאות . אך הצרפתים , 
בראשותו של מנהל הספרייה רב - היוקרה , ההיסטוריון עמנואל לה - רואה לדורי , 
החליטו לבסוף להעביר את אוצר הספרייה כולו ( כ21 מיליון ספר , בערך כמספרם 
בספרייה הבריטית ) אל המשכן בטולביאק . המבקרים טוענים , שוב , שכאשר 
תיפתח הספריה המיטראנית הגדולה לפי התוכנית בשנת 5991 ( מיטראן ממהר מאוד , 
מסיבות מובנות ) היא תהיה מלאה וגדושה , ושוב לא יהיה בה למלא את הצורך 
היסודי שלמענו הוקמה . כל אלה שמתחו ביקורת על הספרייה הבריטית החדשה ועל 
ה"ביבליותק דה פראנס " ציינו את העובדה שספריות - העתיד הללו נעשות בתבנית 
שאבד עליה הכלח , שאינה מתחשבת במהפיכת המידע המודרנית , הגוזרת למעשה 
סוף כזה או אחר על הדפוס ועל הספר בצורתו המסורתית . יתכן שזו ביקורת מפליגה : 
סופו של הספר עדיין לא נראה בעין , למרות איומי האפוקליפסה שנביאים כה 
רבים נושאים זה כמה עשורים . ועם זאת , ברור שתוכניותיהן של שתי הספריות 
המערביות הגדולות הללו הולכות עדיין בעקבות תפישת הידע הכולל , האנציקלופדי , 
שירשנו מן הרנסאנס ומן הקדמוניות , וכן ( ליתר - דיוק ) מן ההלניזם האלכסנדרוני . 
תפישה זו מבטיחה אפשרות של " חינוך כולל " ( אן - קיקולאיס - פאידאיה " , 
חינוך מעגלי ) לפחות בכוח , אם כי מזמן לא בפועל . במובן זה , מקשר 
החוט את שתי הספריות עם הספרייה האלכסנדרונית , שנוסדה במאה השלישית לפני 
הספירה , בעיר שהיתה לסמל של מפגש התרבויות הגדולות של העולם הקדום , המפגש 
בין היוונת והמזרח , העברי ואפילו ההודי . התעודה המספרת אולי יותר מכל 
תעודה אחרת על תוכנה ותולדותיה של הספרייה האלכסנדרונית הריהי " איגרת אריסטיאס " 
המוכרת כה יפה למי שעוסק בהיסטוריה יהודית , בזכות הסיפור על תרגום המקרא 
ליוונית ( תרגום השבעים ) הכלול בה . אכן , אלכסנדריה ראויה להיות המקום 
הנצחי של מפגש התרבויות הזה , אף שאומרים כי היום היא רחוקה מאוד מן הקוסמופוליטיות 
שמייחסת לה המסורת ההלניסטית , ואפילו המודרנית נוסח קאוואפיס . מה ייכלל 
בספרייה האלכסנדרונית החדשה ? מובטח האוסף הים - תיכוני הכולל ביותר ואולי 
משם נוכל סוף - סוף לדעת מהי אותה ים - תיכוניות , אותה תרבות ים - תיכונית 
כוללת - מעגלית שאנו מחפשים כל - כך בארץ ומייחלים לעשותה לתרבותנו - זהותנו . 
לבסוף כדאי אולי להוסיף ( על - פי גיליון כתב - העת הצרפתי לספרנות , " פרפאס " , 
המוקדש לספרייה האלכסנדרונית החדשה , מס 21 משנת 9891 ) כי לתוכנית הקמתה 
של הספרייה העתידית הגדולה באלכסנדריה קדמה תוכנית להקים את הספרייה המזרחית - 
המערבית הכוללת בטהרן ! יזם אותה השאח הפרסי וכבר נשלחו שליחים לפאריס 
לתכנן , יחד עם ארכיטקטים וספרנים צרפתים , את מבנה הענק המגלומני בבירה 
האיראנית . עד שבא האיש והקוראן בידו לא , לא הכליף עומר אלא האיאטוללה 
חומייני ואמר שאין צורך בספרים הרבים , שהרי ישנו הספר האחד וכל יתר הספרים 
אינם אלא פסוקי השטן . קונסטנטינוס קוואפיס אולי היה נהנה הנאה העגמומית 
מן החזרה הנצחית הזאת בהיסטוריה המזרחית - המערבית , ומקדיש שיר - ברכה 
אירוני לחנוכת הספרייה האלכסנדרונית החדשה ההולכת וקמה בעירו הנצחית . 
