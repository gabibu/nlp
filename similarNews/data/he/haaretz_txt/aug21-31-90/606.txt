משרד האוצר מאיים להסיר את הצעתו להמיר את הפטור ממס לעולים מארצות המצוקה 
במענק של חמשת אלפים שקל , אם לא תתקבל ההצעה על - ידי ועדת הכספים . עמדה 
זו השמיע אתמול הממונה על הכנסות המדינה באוצר , יורם גבאי , בדיון שקיימה 
ועדת הכספים בנושא . יו"ר הוועדה , ח"ך אברהם שוחט ( מערך ) , החליט 
לדחות את ההצבעה לראשית ספטמבר . הוא הסביר את צעדו בכך שלא גיבש עדיין 
עמדה סופית וכי הוא מעוניין לגבש פשרה בין הצדדים . שוחט מבקש לקיים בשבוע 
הבא פגישה בעניין זה בין מנכ"ל האוצר , יעקב ליפשיץ , ומנכ"ל התאחדות התעשיינים , 
יורם בליזובסקי . בפני הוועדה הופיעו אתמול מטעם האוצר : סגן השר יוסף 
עזרן , יורם גבאי , ומנהל המכס מרדכי ברקת . מטעם התעשיינים וההסתדרות 
הופיעו : יורם בליזובסקי וגדעון בן - ישראל ראש מטה " כחול לבן " . כמו 
כן , דיברו בישיבה נציגים של ארגוני עולים . גבאי אמר כי המגמה העיקרית 
של המרת הפטורים במענק , היא הגדלת הרווחה של העולה ואפשרויות הבחירה שלו , 
ומניעת הפיתוי למסחר בזכויות . לדבריו , הקושי הגדול בהצעת התאחדות התעשיינים , 
לפיה ייקבעו החזרי - מס לרוכשים מוצרים מיצור מקומי , הוא שיימשכו חסרונות 
המצב הנוכחי . סגן השר עזרן , אמר כי הצעת האוצר תמנע מהעולה את הבירוקרטיה 
של הרשויות , ויהיה לו חופש בחירה לרכוש כל מוצר כראות עיניו . ברקת הביע 
התנגדות למתן פטורים ממס למוצרים . בליזובסקי , בן - ישראל ונציגי התעשיינים 
טענו כי הצעת האוצר תפגע בתעשייה המקומית , דווקא בשעה שיש ליצור מקומות 
תעסוקה חדשים במשק . התעשיינים הציעו להעניק פטור ממס לעולים לרכישת 4 מוצרים : 
טלוויזיה , מקרר , תנור - בישול ומכונת כביסה , בנוסף למענק של 000 , 
3 שקל לכל משפחת עולים . משרד האוצר התנגד להצעה . ח"ך דן תיכון ( ליכוד ) 
אמר כי האוצר הציע תוכנית מהפכנית , אך חבל שהיא לא הוצעה לפני 51 שנים . 
התוכנית היא הגיונית ויש להעניק לעולה להחליט כיצד יוציא את כספו . לדבריו , 
שיטת הפטורים ממס יוצרת מסחר בזכויות ומכתיבה לעולה לרכוש מוצרים יקרים . 
