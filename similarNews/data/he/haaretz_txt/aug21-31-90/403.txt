אלפים ליוו אתמול למנוחות את סלימאן שקור , בכפר סכנין שבגליל . שקור בן 
14 , מנהל המשרד לשירותי תרגום " אל - מסדר " במזרח ירושלים , מת ביום 
שני השבוע בלונדון אחרי מחלה קצרה . בטקס הלוויה השתתפו אישים מהשטחים , 
ביניהם : רדואן אבו עיאש , פייסל אל חוסייני , חברי הכנסת מוחמד מיעארי 
ועבד אל - והאב דרוושה , ד"ר אחמד טיבי , אישי ציבור מהגליל וגם מכרים 
ישראלים , ביניהם אורי אבנרי והטייס לשעבר אהרון אחיעז , שאותו הציל עימאד 
שקור אחיו של המנוח , המכהן כיועצו של ערפאת לענייני ישראל בעת שמטוסו 
הופל מעל שמי לבנון ב2891 . אחיעז הכיר את משפחת שקור החיה בארץ , לאחר 
שחרורו מהשבי , ויחסי ידידות חמים במיוחד התפתחו בינו לבין סלימאן . עימאד 
ביקש להיכנס לישראל באישור מיוחד ל42 שעות , כדי להשתתף בלווית אחיו , 
אך בקשתו נדחתה . בטקס ההשכבה שהתקיים אתמול בכנסייה בכפר סכנין , הוקראה 
איגרת אישית לזכרו של שקור מאת יאסר ערפאת . לפני מותו הורה סלימאן שקור 
לאשתו סיהאם , להמשיך לנהל במקומו את משרד התרגומים , העוסק בעיקר בתרגומים 
לערבית מהעיתונים היוצאים בישראל . 
