רבת עמון ( ע"ם ) . פארוק קדומי , מראשי אש"ף , האשים מספר כלי תקשורת 
בעיוות עמדת אש"ף במשבר המפרץ . הוא תקף במיוחד את העיתונות המצרית המפרסמת 
לדבריו כתבות מורעלות . באשר למצב הפלשתינים במדינות המפרץ והניסיונות של 
מספר עיתונים לעוות את העמדה הפלשתינית , אמר קדומי : " אין זה סוד , 
כי ישנן כמה בעיות שנופחו באמצעות ההתקפות המכוונות של העיתונות המצרית 
ושל הכתבות המורעלות . כתבות אלו איבדו את האופי הלאומי שלהן והן החלו לתקוף 
את אש"ף ללא סיבה , כאילו שאש"ף הוא זה שיוצר את המשברים . כדאי להם שיבדקו 
את ההסטוריה ויבינו שהעם הפלשתיני נלחם למען הבעיה הלאומית , ואילולא המאבק 
הזה היה אש"ף כולו כפוף היום לתכתיבים זרים " . קדומי אמר בראיון ל"סאות א - 
שעב " , כי אש"ף ותימן פתחו ביוזמה שמטרתה להגיע לפתרון של שלום למשבר , 
תוך טיפול בבעיות הקיימות מהיסוד . היוזמה הזו מתבססת על יוזמת סדאם חוסיין , 
דהיינו , נסיגה בו זמנית מכל המקומות : נסיגה ישראלית מהאדמות הערביות 
והפלשתיניות , נסיגה של סוריה מלבנון ונסיגה של עיראק מכוויית , כשאת מקומם 
ימלאו כוחות האו"ם . כמו כן מדברת היוזמה על נסיגת הכוחות הזרים מהמפרץ , 
כשבמקומם יבואו כוחות בין - לאומיים תחת דגל האו"ם . בנוסף יוקפאו מיד 
החלטות החרם נגד עיראק והן ייושמו כנגד כל צד שלא יסכים לפיתרון . בתשובה 
לגבי הצהרותיהם של מספר בכירים פלשתינאים בנוגע לעמדת אש"ף במשבר המפרץ 
הצהרות הסותרות את עמדת אש"ף הרשמית , אמר קדומי כי עמדת אש"ף ברורה והיא 
שיש לטפל במשבר במסגרת ערבית ולדחות באופן מוחלט התערבות זרה . קפידבין " כל 
ההצהרות הפלשתיניות מדברות על הצורך בפתרון ערבי של המשבר , אולם במספר 
עיתונים התפרסמו דברים המנסים לעוות את ההצהרות הללו . פלשתין הסתייגה מגינוי 
מאחר והדבר יביא להתערבות זרה בענייני הפנים של האומה הערבית ויחבל במאמצים 
הערביים הנמשכים למצוא פתרון למשבר במסגרת הערבית " . קדומי הוסיף כי העמדה 
הפלשתינית דוגלת בסולידריות בין - ערבית באמצעות הליגה הערבית . " אנו הפלשתינים 
כבר עמדנו בפני בעיות רבות , ואני שר החוץ של מדינת פלשתין מביע את מורת 
רוחי לגבי דרך ההתנהגות של הערבים בבעיות אלו . זוהי הפעם הראשונה , למרבה 
הצער , שאנו נאלצים להגיע להצבעה כאילו שחלק מעוניין בפירוד . אנו הרי 
התעקשנו שהליגה הערבית תפתור את המשבר הזה ללא התערבות זרה " . באשר לעמדתן 
של חלק ממדינות המפרץ בנוגע לכך שערפאת נחשב לאישיות בלתי רצויה בהן , אמר 
קדומי : " קיים משבר שהצית את רגשותיהם של רבים ובכלל זה של אחראים ערבים , 
ומאחר ואנו מבינים את הנסיבות , אנו מוצאים צורך לשלוט בהתנהגותנו , ולמנוע 
סיבוכים נוספים . אנו מאמינים בצדקת דרכנו בהגנה על האומה הערבית ועל בעייתה 
הקדושה , וזה הדבר המגן עלינו ומתווה את מדיניותנו . אי אפשר להגיד על 
מדיניות זו שהיא בעד דבר זה או אחר מאחר והיא מטפלת בבעיות ובמשברים הערביים " . 
על הפגישה שקיים עם השגריר הצרפתי ברבת עמון , אמר קדומי כי אש"ף קשור בקשרי 
ידידות עם צרפת , אשר הדגישה כי היא מתנגדת לשימוש בכוח ומשאירה את הטיפול 
בבעייה לאו"ם . 
