קוט דאזור את שמו . ענפי הדקלים נישאים על רקע שמי התכלת , הים שקט כמו 
מראה ושמשיות כחולות ולבנות מעטרות את החוף . המלון , עם צריחיו הקטנטנים 
והמרפסות , הבנויות מעשה תחרה , אפוף באווירת הריוויירה בסגנון הישן , 
ששלטה בכיפה מאז " ימי הזוהר " ועד " האנשים היפים " , לפני שחולצות 
טריקו ותיירים השתלטו על הסגנון בחוף . האופנה העילית כיום שואפת לשוב אל 
אותו זוהר של גראנד הוטל , כשבגדי הים בסגנון אסתר ויליאמס , כובעי קש 
רחבים ופיזמות פלאצו היו להיטים . סגנון העילית לשנות התשעים הוא בגד הים 
השלם . עשרים שנה לאחר שדרום - צרפת כולה הלכה בלא חלק עליון , חשופות 
החזה מתמעטות והולכות , וכמוהן הביקיני . האופנה התרחקה מרחק כה רב מטוויגי 
ומשריפת חזיות , עד כי החזייה , שזכתה בעבר לקיתונות של בוז , תפורה כיום 
בבגדי הים , וחגורות בטן מותאמות למכנסונים בסגנון שנות הארבעים . לבני 
נשים אף משמשים כקישוט מלמלה עליון או תחתון לחולצה או לסוודר פשוט . בחוף 
ועל קו המים מתמקדים בחזה מעוגל , ומקצה החוף ועד קצהו הכל עשוי סטרץ . 
שמלות המיני ההדוקות עם מחשופים מחודדים הן הלהיט החם . כל גוף שהוא צעיר 
דיו , לובש מכנסי לייקרה , מכנסיים צמודים , חזייה או בגד גוף . כל אלה 
מוסיפים לזוהר של שנות התשעים , שסמלו גוף בריא ואתלטי , ולא מרבץ בטלה 
על החול . האבזר העיקרי של העונה הוא נוצץ ממש : תיק זהב מרופד , שקונים 
במידות גדולות במיוחד לים , או ארנק שרשרת זעיר בערב . הבהלה לזהב בריוויירה 
כוללת סנדלים מרצועות עור , נעלי ריקוד ארוגות ותכשיטים ברבריים . אבזרים 
חיוניים נוספים ענקים כבדים , צמידים דמויי אזיקים , עגילים תלויים ומשקפי 
שמש של המעצבים הגדולים , בעיקר בסגנון גקי קנדי משנות הששים . אפשר לפגוש 
בסגנונות רבים על החוף , כאשר ה"קרואזט " בקאן ו"לה פרומנאד דז אנגלה " 
בניס חוגגים עם מראה המלחים הרענן . הזקט הלבן , העשוי פשתן או פיקה , 
הוא הפריט העיקרי יחד עם השיזוף העמוק לבוש חובה בקרב ציבור נופשי הריוויירה . 
המהמרים בקזינו החדש על גג מלון קארלטון , או הסועדים במסעדה מתחתיו , 
שומרים על רמת חייטות גבוהה ומתלבשים לארוחת ערב כמו למסיבת קוקטייל בפאריס . 
בסאן טרופז האווירה נינוחה יותר . אתר הנופש נשאר מקום אופנתי מרכזי , 
שבו מתערבים בגדי סטרץ עם בגדים אתניים , פסים עם הדפס מהפרובינציה , ובו 
חיה וקיימת רוחה של בריזיט בארדו בחזיות משובצות בשחור ולבן ובמכנסונים . 
הדפסים , במיוחד של פרחים , נלבשים מעל בגדי סטרץ . בגדי הגוף , או 
הצירוף של בגד עליון ומכנסיים צמודים בהדפס פרחים , הם שילוב קייצי של סקס 
ויופי שתמצא במצעד היפהפיות בחזית הסנקייה או לעת ערב במועדונים . על החוף , 
קהל הצעירים מתלבש יותר מאשר מתפשט ; לאחר שנים של מכנסוני ספורט וחולצות 
טי רפויות יש כאן אווירה ברורה של נשיות . בגדי הים עטורים גדילים וקישוטים , 
ולמרות שאפשר עדיין לפגוש בסארונגים רבים , הרי שבגד המשחק , אוברול 
קצר , חוזר לאופנה . זהב מתכתי הוא להיט גם בבגדי הים . כמה דברים אינם 
משתנים בסאן טרופז : הכוכב המבוקש ביותר הוא , כמו תמיד , זמר הרוק הצרפתי 
גוני האלידיי . יש מי שדוהרת עתה יחד אתו לאורך החוף על ה"הארלי דווידסון " 
שלו . זוהי אדליין בלונדיו ( בת 91 , צעירה ממנו ב82 שנים ) , שהפכה 
לפני חודש לאישתו השלישית , בקרינולינה נוסח סקארלט אוהארה שעוצבה בידי 
נינה ריצי . לשאר ההמון השרוע ליד הבריכה במלון ביבלוס , או על חוף הים , 
יש האבזר החדש של שנות התשעים : טלפון נייד . גברים צעירים לובשים מכנסי 
ברמודה צמודים עשויים לייקרה , והאחרים מכנסי ברמודה רחבים עשויים כותנה . 
הפיתוי של האופנה בדרום - צרפת הוא שהבגדים מושכים , אולם אינם סקסיים מדי . 
שתי הכיפות שעל גגו של מלון קארלטון עוצבו כנראה על פי שדיה הנאים של לה 
בל אוטרו , יצאנית מפורסמת מתחילת המאה . עם פיתוי סירוני שכזה על החוף , 
אין זה פלא שלקוט דאזור יש קסם חושני משלו . 
