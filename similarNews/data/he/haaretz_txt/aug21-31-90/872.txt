ספליט ( מיוחד ל"ספורט הארץ " ) . " הרגע המיוחל הגיע . . . אנו עורכים 
את האליפות בעיר בת אלפיים שנה . . . מי יתן ותישאר ספליט בזכרון כולנו . 
. . עד כלות ימי אזכור ימים גדולים אלה " ציטוט כמה ממילותיו הנרגשות 
של נשיא הוועדה המארגנת הקרואטית . זה לצד זה נישאו אתמול דגל יוגוסלוויה , 
הכחול והאדום עם הכוכב האדום על רקע לבן , ודגל קרואטיה , אשר עם המהפכה 
השקטה ונפילת השלטון הקומוניסטי ברפובליקה נגרע ממנו הכוכב השנוא והוחלף 
בריבוע בן 52 משבצות לבנות - אדומות . את ההימנון היוגוסלווי הלאומי קידמו 
מחיאות כפיים קלושות ; את הקרואטי התלהבות כמעט היסטרית . את הנשיא הקרואטי 
הבלתי קומוניסטי הראשון מאז מלחמת העולם , ד"ר פראניו טודמאן , כיבד הקהל 
בקבלת פנים נסערת ובאהבה חונקת כמותה לא ראיתי מעולם . מאלבניה , פותחת 
מיצעד המשלחות , דרך אירלנד ואיטליה , המתנו בקוצר רוח למשלחתנו הקטנה . 
פועה נייגר , שתיכנס מחר ב - 53 . 81 למעגל התחרויות ב - 004 משוכות ( 
לא הערב , כפי שנכתב אתמול בטעות ) צעדה ליד איתי מרגלית התמיר ולצד צמד 
ה"דדיקים " : דוד אייגר , מנהל המשלחת ודוד קושניר , המאמן . לפניהם נשא 
רוגל נחום את הדגל . ב - 3891 צעדתי בראש משלחת ישראלית בגודל זהה באליפות 
העולם הראשונה בהלסינקי . עתה , חשתי היטב את עומק ההתרגשות . האם האווירה 
הנרגשת תכריע , חלילה , את הריכוז ותביא לפיק ברכיים , או , כפי שכולנו 
מקווים , תרומם את אתלטינו לגבהים חדשים ? שלוש מדליות הזהב ביום הפתיחה 
התחלקו , כצפוי , לזוכים אותם הזכיר טור זה אתמול כמועמדים לניצחון . 
דראמה זוטא : שיאן הכידון לא מכבר , הצכי זלזני , לא הגיע אף ל - 87 מטר 
ונשר מן הגמר . השיאן הנוכחי , הבריטי סטיב באקלי הטיל , פעם אחת , ל - 
42 . 28 מטרים ופנה לדרכו . היום , בגמר , יבוא בביטחון , על אף השיא 
האיסלנדי המצויין של ויליאלמסון ( 84 . 58 מטר ) . היום גם יוכתרו האירופי 
המהיר ביותר ב - 001 מטר ( היפתיע הצרפתי מורינייר את בן ארצו סנגומא ואת 
האלוף הבריטי כריסטי ? ) והאירופית המהירה ( קרוב לוודאי , קתרין קראבה ) 
. פיקנטריה לסיום : סלווטורה אנטיבו , המנצח המרשים בעשרת אלפים מטרים , 
היה שלישי באליפות הקודמת , ב - 6891 . סטפאנו מיי , האלוף דאז , היה 
השלישי אמש . אתמול התחלפו , איפוא , שני האיטלקים במקומותיהם . 
