עשרות צרים ממדינות אירופה , אמריקה ואוסטרליה , הגיעו בימים האחרונים 
ארצה כדי ליטול חלק בסקר העופות הנודדים , המתבצע על ידי המרכז לדורסים 
של החברה להגנת הטבע בשיתוף חיל האוויר . אליהם צפויים להצטרף במהלך החודש 
הקרוב צפרים ממזרח אירופה . לבד מיעדיו המדעיים , מיועד הסקר לספק דיווחים 
בזמן אמת על להקות הדורסים החולפות בשמי הארץ , כדי לצמצם ככל הניתן את 
הסיכונים למטוסי חיל האוויר . במסגרת הסקר נפרסת בימים אלה רשת של עשרות 
צפרים מתנדבים מהארץ ומהעולם , האמורים לאייש 72 תחנות תצפית , מחיפה במערב 
ועד קיבוץ מעוז חיים בעמק בית שאן במזרח . אתמול נמסר כי להקות ראשונות המונות 
אלפי חסידות , נצפו בימים האחרונים בעמק בית שאן , עם תחילת עונת נדידת 
הסתיו של הציפורים בדרכן מאזורי הקינון שלהן במזרח אירופה ומערב אסיה אל 
אזורי שהיית החורף שלהן ביבשת אפריקה . הלהקות תשהינה בארץ למנוחה והחלפת 
כוח למשך ימים אחדים . בימים הקרובים צפויות להגיע ארצה להקות גדולות של 
איות צרעים שתמנינה מאות אלפי פרטים . תחנת התצפית המרכזית של הסקר , ממוקמת 
השנה בצמוד לבניין מד"א בעפולה ומופעלת בשיתוף עם העירייה . התחנה תהיה 
פתוחה החל מסוף השבוע ועד ל02 באוקטובר כל יום החל מ00 : 80 בבוקר ועד 00 : 
61 אחה"ץ . היא תאוייש על ידי צפרים מקצועיים שייתנו הסברים לקהל המבקרים . 
באולם סמוך תוצג תערוכה של צילומים ייחודיים של העופות הנודדים וכן יוקרנו 
סרטי וידאו על הנדידה . למבקשים לצפות בלהקות מומלץ להגיע עד השעה 00 : 
11 בבוקר . 
