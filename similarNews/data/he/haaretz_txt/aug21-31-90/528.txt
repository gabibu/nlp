הקול שהוקלט במזכירה האוטומטית בביתי השבוע נשמע שבור . המטלפן היה יועצו 
הוותיק של יאסר ערפאת לענייני ישראל : " מדבר עימאד שקור מחו"ל . אני 
מאוד - מאוד מצטער להודיע לך שידידך , סלימאן , אחי , מת הלילה בלונדון . 
. . בן 14 היה סלימאן ביום מותו . לפני חודש וחצי התברר לו כי לקה במחלה 
ממארת . המחלה פשתה בגופו במהירות . אחיו , עימאד , הבהילו מיד ללונדון , 
לטיפולים . לפני נסיעתו התקשר סלימאן שקור אל כמה ידידים ישראלים , להיפרד . 
מצלם " הארץ " ביקש להכין לו 05 העתקים מתמונתו שצולמה לצורך כתבה שפורסמה 
עליו בעיתון . היה חשוב לשקור להשאיר מזכרת לידידיו . ההיכרות בינינו היתה 
על רקע מקצועי . סלימאן שקור ביקש לייסד בארץ ירחון בעברית , שישקף את 
דעתם של תושבי השטחים . " מקור ראשון " חשב לקרוא לו . " הישראלים לא 
מודעים להתפתחות הגדולה שחלה במחשבה הפלשתינית מאז מלחמת לבנון ופרוץ ההתקוממות . 
הם לא מקבלים את מלוא האינפורמציה על הלכי הרוח בקרב הפלשתינאים " , טען . 
הוא האמין בכוחה של התקשורת לנפץ אמונות קדומות ופחדים . " התקשורת , 
וביתר דיוק : אי - התקשורת , בין יהודים וערבים אחראית לא במעט שלא נמצא 
עד כה פתרון לבעיות האזור " , אמר סלימאן שקור ספק בתמימות , ספק בריאליזם 
שהושפע משינוי המגמות הפוליטיות בקרב הפלשתינאים . באפריל 88 הזמין שקור 
משאל דעת - קהל במכון פור"י , לבדוק את מידת העניין שהיהודים בישראל עשוים 
למצוא בירחון פלשתיני בעברית . התוצאות עודדוהו : % 8 . 62 השיבו " כן " 
מוחלט ו%5 . 31 אמרו " אולי , תלוי " . אבל הממונה על המחוז במשרד הפנים 
אמר לשקור " לא " . הממונה ובעל הסמכות למתן רישוי לעיתונים נימק את סירובו 
מכוח סעיף בתקנה מנדטורית נושנה לפקודת העיתונות , שהתבססה על הרשעת שקור 
בדין לפני 02 שנה , על שלא דיווח לשלטונות הביטחון כי אחיו , נימר , עזב 
את הארץ והצטרף לאש"ף . במאמציו להעביר את רוע הגזירה , פנה שקור למשרד 
עורכי - הדין ם . זליגמן מתל - אביב , שבתקופת המנדט עסק בהגנה על עצורי 
המחתרות היהודיות . עורכי - הדין טענו כי על העבירה חלה התיישנות כבר ב2791 . 
אבל לשקור שני אחים פעילים באש"ף זה לא סייע לו כנראה . עד סמוך למותו , 
רקם שקור תוכניות לפרסם את כתב - העת . בכלל זה , שקל לעתור לבג"ץ נגד 
המדינה . בינתיים , פתח משרד לתרגומי עיתונות . המשרד נחל הצלחה רבה בתקופת 
האינתיפאדה , עקב ההתעניינות המוגברת בעולם הערבי למה שנכתב בישראל . בין 
המנויים על שירותי התרגום היומיים של שקור , היו העיתונים " אל חיאת " 
ו"אל קודס " היוצאים לאור בלונדון , " אל ראי אל עאם " הכווייתי , " אל 
מצוואר " המצרי וגם השגרירות המצרית בתל - אביב ומוסדות בחו"ל . בעזרת 
תרגומיו של שקור , התמצאו קוראים בארצות המפרץ במאבקי פרס ורבין במפלגת 
העבודה , בסכסוכים בין המחנות בליכוד ובנעשה בתוך המפלגות הדתיות בישראל . 
שנה לפני מותו , ביקש שקור שאנסה להסדיר לו פגישה עם אנשי ליכוד . אז כבר 
היה ברור שהדרך לשינוי בדעת - הקהל הישראלית עוברת בימין . בפגישה עם אחד 
מצעירי הליכוד , בביתי , התגלתה ביניהם תמימות - דעים מפתיעה בכמה עניינים 
חשובים . שקור רצה שהמפגשים יימשכו והציע כי נצא לבלות קצת יחד בעיר . חוג 
המכרים התרבותי של סלימאן היה ישראלי . הוא למד באוניברסיטה העברית , היטיב 
להתבטא בעברית , הכיר את הפזמונאות הישראלית ואת הנשים הישראליות . הוא 
גר עד השנה האחרונה לחייו בגבעה הצרפתית בירושלים , בין יהודים , וילדיו 
דיברו עברית בשכונה , אנגלית בבית - הספר וערבית בבית . עדינותו וקסמו 
כבשו לבותיהן של נשים ישראליות . " היה בו שילוב של איש העולם הגדול עם 
שורשיות מזרחית " , סיפרה אחת מהן . שקור רצה לעסוק באמנות , אחרי שיבוא 
פתרון לסכסוך הישראלי - הערבי , סיפרה הידידה . באוניברסיטה העברית שמע 
שיעורים בתולדות האמנות . הוא תיעב אלימות ודמגוגיה . כשהראיתי לו פעם תמונות 
ממצעד של רעולי - פנים באחד מכפרי הגדה , העווה את פניו . הוא לא אהב את 
האלימות ששידרו הצעירים הרעולים בעלי הגרזינים . בתחילת האינתיפאדה כתב 
שיר בעקבות תמונה של תינוקת פלשתינית שעינה נעקרה מפגיעת כדור גומי . את 
תמונת התינוקת שפוכת - העין תלה במשרדו . לידה הדביק תמונה אחרת , שפורסמה 
באחד העיתונים ונראה בה ילד ערבי כבן שש , שנעצר באחת ההפגנות . הילד נראה 
יושב בתוך גיף צבאי , עיניו קשורות בפלנלית . החייל היושב לידו מביט לעבר 
הילד במין רוך , כמעט בחיוך . " זו תמונה אנושית חזקה " , אמר שקור . 
" אפילו כשאבא שלי מת לא בכיתי כמו אז , כשראיתי את התמונה הזאת " . שקור 
התקומם על ההשוואה שעושים הפלשתינים בין מעשי הנאצים בשואה למעשי הישראלים 
בשטחים . " אתם נוהגים לפעמים כמנוולים , אבל את הזוועות שעשו לכם הנאצים 
אסור להשוות לשום דבר " , אמר . בשיחות שהיו בינינו , הודה כי זרעי השינוי 
בתפישתו הפוליטית נזרעו בימי מלחמת לבנון . " פעם חיפשתי צדק " , אמר . 
" היום אני מחפש הסדר . הצדק הוא כבר לא המטרה בעיני . המטרה היא האדם . 
אם הצדק משרת את האדם , צריך להילחם למענו , אבל אם כדי להשיג צדק צריך 
לוותר על חיי אדם , יש לוותר על הצדק " . ככל ערבי ישראלי , נתקל באי - 
צדק לעתים קרובות . פעם ביקש להירשם כחבר במועדון בריאות של מלון ירושלמי 
ידוע , ונדחה בשל אותו נימוק ביטחוני , שנקשר למעצרו מלפני 02 שנה . זה 
קומם אותו ולבסוף הגיע אל בית - המשפט . סלימאן שקור נולד למשפחה נוצרית 
אמידה בכפר סכנין שבגליל התחתון . בו ובשלושת אחיו , נימר , עימאד וגובראן , 
תססה איזו מורת - רוח . עימאד , שלמד באוניברסיטה העברית עד 76 , עזב 
את ראשון את הארץ , לפני 32 שנים , הצטרף לאש"ף ועלה בדרגי הארגון . לעתים 
קרובות נראית דמותו המשופמת , הנמוכה , של עימאד לצד ערפאת במסעותיו בתבל . 
בשל היכרותו עם ישראלים ושליטתו בעברית , ניהל עימאד את רוב המפגשים של 
אנשי אש"ף עם משלחות של אנשי שמאל ישראלים . בתמונות מאותם מפגשים ראשונים , 
אפשר לראותו בחברתם של אריה ( " לובה " ) אליאב , יהושפט הרכבי , מרדכי 
( " מורלה " ) בר - און , יאיר צבן , אורה נמיר ועוד . בין האחים עימאד 
וסלימאן היתה קרבת - לבבות מיוחדת והם הרבו להיפגש בחו"ל . עימאד שקור בילה 
את ימי המלחמה בלבנון , צמוד ליאסר ערפאת . בעת הקרבות , הופל בשמי לבנון 
מטוסו של טייס - קרב ישראלי , סרן אהרן אחיעז . עימאד הצילו מזעמם של התושבים 
שניסו לעשות בו שפטים . בין השובה הפלשתיני והשבוי הישראלי התפתחו בעיצומה 
של המלחמה יחסי ידידות חמים . יחסים אלה נמשכו אחרי שחרורו של אחיעז , 
על - ידי בני משפחת שקור , ובמיוחד סלימאן . סלימאן סיפר כי אחיעז השבוי 
התרשם מנדיבות האויב שהוא נשלח להפציצו בעיצומה של המלחמה . עימאד אף כתב 
אז מכתב בעברית אל אשתו של אחיעז והציע לה לבוא ולבקר את בעלה בביירות הנצורה . 
אבל צה"ל יעץ לה שלא להסתכן , מפני שאינו יכול להבטיח לה הגנה . ביום שחרורו 
מהשבי , נפרד אחיעז משקור כידיד ותיק . ביום שני השבוע , כשצילצל עימאד 
לבית אחיעז , לבשר לו על מות אחיו חשב הטייס - לשעבר כי ידידו מתקשר אליו 
לברכו במלאות שבע שנים לשחרורו מהשבי . זה חל באותו יום בדיוק יום מותו 
של סלימאן . " אני מרגיש ממש כמו בסרט טורקי " , אמר לי אחר - כך לי עימאד 
בטלפון , " כאילו כל הכוחות חברו יחד שדווקא ביום זה אחי ימות " . בהזדמנות 
זו , ביקש להשתדל בשבילו כי תאושר לו כניסה חד - פעמית לארץ שעזב לפני 32 
שנים . " רק לקבור את אחי " , ביקש . הבקשה התגלגלה יומיים במסדרונות השלטון 
ונדחתה , כצפוי . אחרי ככלות הכל , עימאד שקור הוא אויב . אילו אושרה 
בקשתו , היתה מחווה אנושית זו עומדת בסתירה לאווירת הימים האלה , כשהטירוף 
המזרח תיכוני צובר שיאים חדשים . ידידי סלימאן שקור נקבר ביום רביעי השבוע 
בכפר סכנין , ביתו . 
