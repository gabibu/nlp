ביירות ( ע"ר ) . בקרבות בין כוחות אמל לחיזבאללה בשכונות הדרומיות של 
ביירות , נהרגו אתמול 01 בני אדם , בהם שני ילדים . מאוחר יותר התערבו 
חיילים סורים והפסיקו את הלחימה בין הסיעות השיעיות היריבות . הקרבות פרצו 
שעה קלה לאחר עלות השחר , והתרכזו בשכונות גוביירי , שייה , ביר חסן ובורג 
אל בראגנה . שני הצדדים האשימו אחד את השני בהתלקחות הלחימה . קולות נפץ 
וירי מרגמות נשמעו בביירות , ועשן היתמר מעל השכונות המאכלסות אלפי שיעים . 
האזרחים מיהרו לתפוס מחסה , שעה ששיירות של לוחמים מצוידים בתחמושת רבה , 
התבצרו על גגות הבתים ובסמטאות הצרות . עשרות מכוניות נהרסו , וחנויות 
ובתים ניזוקו . החיילים הסורים הורו ללוחמים לנצור את נשקם ולסגת מהרחובות . 
הם גם הקימו נקודות ביקורת וערכו חיפושים אחר כלי נשק . לאחר הפסקת האש , 
נערכו מגעים בדרג גבוה בין נציגים של אמל והחיזבאללה לפקידי ביון סורים . 
