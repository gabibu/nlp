רק טבעי , שהדיווחים על פלישת עיראק לכוויית והיערכות הכוחות שבאה אחריה 
במפרץ הפרסי , ישרו אווירה של מתיחות בארץ . הדיווחים מבליטים את האפשרות 
שיתרחשו בקרוב מעשי איבה בקנה מידה גדול , וההסתברות שישראל תהיה מעורבת 
בהם בעל - כורחה אינה מבוטלת . זו גם הפעם הראשונה שאזרחי המדינה עומדים 
מול אפשרות , קטנה ככל שתהיה , של חשיפה לנשק לא קונוונציונלי . על רקע 
זה ובהתחשב בכל הנסיבות , הציבור הישראלי הראה בדרך כלל התנהגות שקולה ומיושבת . 
החיים נמשכו כתקנם : הפעילות הכלכלית התנהלה כסדרה , חופשות לא בוטלו , 
" צעדים " שנקט צה"ל , לפי הודעות רשמיות , " כדי לקדם כל אפשרות " , 
לא הורגשו . זרים שקראו ושמעו על המשבר בכלי התקשורת הבין - לאומיים בוודאי 
הופתעו , בבואם ארצה , מהאווירה הרגועה ומהעדר כל סימני בהלה . מי שהצליחו 
בכל זאת לעורר בשבוע שעבר סימנים כאלה היו דווקא גורמים רשמיים . פתח במצווה 
מיותרת זו שר החוץ , דוד לוי , שמצא לנכון לבשר לציבור כי דרש לחלק מיד 
מסכות גז . המשיך באותו קו , בלא ספק מתוך כוונה טובה בלבד ועל דעתו של 
דובר צה"ל , אלוף - משנה דב פלד , ראש ענף מיגון בהג"א , שקרא לציבור 
בשני כלי תקשורת פופולריים להיערך לשעת חירום על ידי הצטיידות במזון ובחומרי 
מיגון . התוצאה : בתוך שעות מאז הושמע הראיון הראשון , הוצפו חנויות רבות 
ברחבי הארץ בקונים מבוהלים . הקצין לא חרג בדבריו מן הנאמר בתדריך הרשמי 
לשעת חירום , המתפרסם , למשל , ב"דפי זהב " ( עם ם - מ"ג במהדורת ת"א 
והמרכז 0991 ) . נאמר שם : " מרבית האמצעים שיש להכינם לקראת שעת חירום 
יכולים לסייע במצבים שאתה יכול להיקלע אליהם גם בימי רגיעה " . זו סיבה מספקת 
לעיין בדברים ולנהוג על פיהם בכל ימות השנה . אך פירוט ההנחיות הללו בידי 
קצין במדים , מענף האחראי לנושא , בתקופה שבין בין רגיעה לחירום אפשרי , 
יחולל באופן כמעט בלתי - נמנע בהלה . לא דרושה הבנה מיוחדת בפסיכולוגיה 
של המונים כדי לדעת , שבנסיבות כאלה העיתוי הוא המסר , ולאו דווקא המסר 
עצמו . לפי הערכותיהם של הרמטכ"ל ( בראיון לטלוויזיה בליל שבת ) ושל שר 
הביטחון ( בראיון לקול ישראל בשבת ) , אין בשעה זו סיבה לקרוא לאזרחי 
ישראל להיכנס לכוננות ספיגה . יש לקוות שהציבור יאמץ גישה זאת . הסיכוי 
שינהג כך ישתפר ככל שיימנעו דוברים רשמיים אחרים שרים , קצינים ופקידים 
מהתבטאויות שיערערו את אמינות ההערכות של ראשי מערכת הביטחון . 
