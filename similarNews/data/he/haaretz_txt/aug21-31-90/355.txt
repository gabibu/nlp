שתי תלונות למשטרה הוגשו נגד מתחברים פיראטיים לטלוויזיה בכבלים בראשון - 
לציון . בנוסף , הגישה חברת גוונים , המשדרת באזור ראשון - לציון , גם 
תביעות אזרחיות לפיצויים נגד השניים . מהחברה נמסר כי 02 מתחברים פיראטיים 
נוספים אותרו באמצעים אלקטרוניים , וגם נגדם יוגשו תלונות למשטרה אם לא 
יתנתקו תוך שבוע ימים . גוונים הודיעה שתנקוט בכל האמצעים המשפטיים להעניש 
ולהעמיד לדין את העבריינים ואת אלה המאפשרים להם להתחבר . " למרות שתופעת 
ההתחברות מעידה על ההצלחה הרבה לה זוכים שידורי הטלוויזיה בכבלים , הרי 
ההתחברות הפיראטית מהווה עבירה , וכמוה כגניבה " , אמר עמוס לסקר , מנכ"ל 
גוונים . מהעמותה לטלוויזיה בכבלים ( הגוף המאחד את כל שבע חברות הכבלים 
שקיבלו זיכיון ) נמסר כי כיום מחוברים לטלוויזיה בכבלים כ52 אלף בתי אב 
בראשון - לציון , בת - ים , פתח - תקוה , רמת - גן , באר - שבע , תל - 
אביב וגבעתיים . שלשום העניק שר התקשורת , הרב רפאל פנחסי , לחברת מת"ב 
( מערכות תקשורת בכבלים בע"ם ) את הזיכיון להפעלת שידורי טלוויזיה בכבלים 
בחולון , צפת ורמת הגולן . מנכ"ל החברה , ראובן אביטל , בישר כי בתחילת 
נובמבר יחלו שידורי הכבלים בגליל העליון ובקרית - שמונה . השר ציין כי בקרוב 
יוענקו זיכיונות לשידורים גם בלוד , רמלה , הקריות ורמת השרון . 
