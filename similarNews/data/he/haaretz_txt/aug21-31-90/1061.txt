מסורתית הוא ההוראה המכווינה . מחקר , שהתחיל בו הפסיכולוג השווייצי זן 
פיאזה , מראה שבין השנים שש - תשע ילדים מתחילים לחשוב בצורה אבסטרקטית 
במקום בצורה קונקרטית . ילדים צעירים לומדים יותר באמצעות מגע , ראייה , 
הרחה וטעימה מאשר באמצעות שמיעה . ילדים בני שש מסוגלים להבין בקלות חיבור 
וחיסור אם יש להם עצמים מוחשיים שאותם הם יכולים לספור , במקום שורה של 
מספרים הכתובים על לוח . כאשר מגיעים הילדים לגיל 01 או 11 , הם מסוגלים 
לשבת בשקט תקופות זמן ארוכות . אבל עד אז הם חייבים להיות פעילים בכיתה . 
ילדים קטנים מתעייפים יותר , כשעליהם לשבת בשקט ולהקשיב לדבריו של מורה , 
מאשר להסתובב בכיתה . האונה הקדמית , חלקו של המוח הבולם את האנרגיה 
והסקרנות הטבעיות של ילדים , עדיין לא הגיעה לשיא התפתחותה אצל בני שש עד 
תשע . ככל שהאונה מתפתחת , כך מתפתחת מה שמרתה דנקה , פרופסור לנוירולוגיה 
ולמחלות ילדים , מכנה " סובלנות לשעמום " . במלים פשוטות , לימוד באמצעות 
עשייה מרתק יותר את הילדים הקטנים . מומחים אומרים , שבקבוצת גיל זו אסור 
לפרק את השפה למיומנויות נפרדות קריאה , כתיבה ודיבור . ילדים לומדים 
לחשוב ולהביע את עצמם באמצעות הדיבור . הם מסוגלים להכתיב למורה סיפור , 
לפני שהם מסוגלים לקרוא או לכתוב . ניסיונותיהם הראשונים מאוחר יותר לכתוב 
חיבור אינם חייבים להיות מושלמים . הדבר החשוב הוא שילמדו להעביר רעיונות . 
אבל בהרבה מקרים דקדוק וכתיב נכון הפכו להיות חשובים יותר מן התוכן , 
גם בכיתות נמוכות . להתפתחותו החברתית של ילד יש השפעה עמוקה על התקדמותו 
בלימודים . ילדים המתקשים להסתדר עם חבריהם לכיתה עלולים לפגר גם בלימודים 
ובסופו של דבר יהיה להם סיכוי גדול יותר לנשור מבית הספר . מומחים אומרים , 
שבעיקר בכיתות הנמוכות יש לעודד את הילדים לעבוד בקבוצות ולא כפרטים , 
כדי שמורים יוכלו לגלות את המתקשים במציאת חברים . " כאשר ילדים עובדים 
על פרויקט " , אומרת ליליאן כץ , פרופסור לחינוך באוניברסיטה של אילינוי , 
" הם לומדים לעבוד יחד , להעלות השערות , להמתין לתורם ולרופף מתחים . 
מיומנויות אלה אי אפשר ללמוד באמצעות הרצאות " . בגיל זה לומדים הילדים לשפוט 
את עצמם ביחס לחבריהם . בדיוק כפי שילד בן שנה מתאמץ ללכת , מתאמצים ילדים 
בני שש לא לאכזב את ציפיותיהם של המבוגרים . ילדים קטנים אינם יודעים כיצד 
להבחין בין מאמץ ויכולת , אומרת טיינטה הילס , מתאמת החינוך לילדים רכים 
במדינת ניו גרסי . אם הם מתאמצים לעשות משהו ונכשלים , הם עלולים להגיע 
למסקנה שלעולם לא יהיו מסוגלים לבצע משימה מסוימת . בין הגילים חמש - תשע 
יש מגוון נרחב של התפתחות לילדים בעלי אינטליגנציה נורמלית . " מה שהולם 
ילד אחד עשוי להיות לא הולם לילד אחר " , אומר ד"ר פרי דייק , חבר בוועדת 
החינוך של מדינת קליפורניה . " אנחנו חייבים לגרום לכך שהמורים והסגל יגיעו 
אל הילדים בכל רמה בה הם עשויים להיות . . . זה מצריך הוראה מתוחכמת ביותר " . 
מורים אומרים , שהם מבלים זמן רב בהסברת שיטות ההוראה להורים . " הורים 
חושבים תמיד שבית הספר צריך להיות כפי שהיה כאשר הם למדו בו " , אומרת קתי 
סאור , מורה בכיתה א . הורים רוצים שילדיהם יאהבו את בית הספר , יסתדרו 
עם אחרים ויפתחו יכולת חשיבה . כאשר הם רואים שזה קורה , הם משתכנעים " . 
מעורבות הורים חשובה במיוחד כאשר בית הספר עובר מן השיטה המסורתית לשיטה 
החדשה . לפני ארבע שנים התחילה אן נורפורד , מנהלת בית הספר היסודי בראונסוויל 
בווירגיניה , להעביר את בית ספרה לשיטה החדשה . ההורים התנדבו בקביעות 
לעזור , אבל המעבר לא הושלם . מורים אחדים סירבו לעבור לשיטה האקטיווית 
יותר . מרביתם עזבו מאז את בית הספר . אין כל ספק שמורים אחדים מתקשים 
ליישם את הגישה ההתפתחותית ההולמת . " אחת מן הבעיות הגדולות ביותר " , 
אומרת נורפורד , " היא לנסות להגיע לתוכנית שכל מורה מסוגל לבצע , לא 
רק אלה המוכנים לעבוד 09 שעות בשבוע " . על המורים גם להשתתף באופן פעיל 
בפעילויות בכיתה ולוותר על היתרון שבעמידה ליד הלוח . מורים מצליחים יותר 
כאשר הם מעורבים בתכנון ובקבלת ההחלטות . כאשר החליטו בתי הספר בסאות ברונסוויק 
לעבור בראשית שנות ה08 לשיטה חדשה , בחנה ועדת החינוך המחוזית מספר מגוון 
של תוכניות לימודים . הוקם בקיץ בית ספר - מעבדה , כדי שהמורים יוכלו 
לבחון את חומרי הלימוד . " קיבלנו את תמיכת המורים משום שהמורים היו חלק 
מן התהליך " , אומרת היועצת החינוכית , גואן וורן . שריד אחד של השיטה המסורתית 
הוא הדרישה להישגים . ילדים שלומדים בכיתה לא מסורתית עלולים להשיג תוצאות 
נמוכות יותר בבחינות סטנדרטיות , שמתוכננות לפי השיטות הישנות . ילדים 
נבחנים בדרך כלל במיומנויות ספציפיות כמו אוצר מלים או חיבור , לא על התפיסות 
שמאחורי המיומנויות הללו . אפילו אם ישונו המבחנים , קיימות שאלות חמורות 
בקשר לתקפותם אצל ילדים קטנים . התוצאות עלולות להשתנות במידה רבה בגלל 
גורמים שונים : מצב רוחו של ילד , יכולתו להשתמש בעיפרון ( קושי הקיים 
אצל ילדים רבים ) , תגובתו לאדם המעביר את הבחינה . מבחנים הם השיטה הפשוטה 
ביותר לבחון את האפקטיוויות של הכיתה , אם לא תמיד השיטה המדויקת ביותר . 
אבל יש עוד דרכים לבדוק אם ילדים לומדים . " אנשים חושבים שבתי ספר חייבים 
להיות או משחק חופשי או גיליונות עבודה " , אומרת פרופסור כץ מאילינוי . 
" האמת היא שזה או זה לבדם אינם מספיקים . חייב להיות איזון בין משחק 
ספונטני ועבודה מוכוונת על ידי מורה " . כץ , מחברת " משיכת מחשבותיהם של 
ילדים " , מתארת שתי כיתות שונות בבתי ספר יסודיים שבהם ביקרה באחרונה . 
באחת מהן בילו הילדים במשך כל הבוקר בהכנת תמונות זהות של רמזורים . לא 
היה כל ניסיון לקשר את התמונה למשהו אחר שהכיתה עשתה . בכיתה השנייה חקרו 
הילדים אוטובוס של בית ספר . הם כתבו למחלקת החינוך המחוזית וביקשו להחנות 
למשך ימים אחדים אוטובוס של בית ספר במגרש של בית ספרם . הם בדקו אותו , 
חשבו למה משמשים כל החלקים שלו ודנו בחוקי התנועה . אחר בנו בכיתה אוטובוס 
משלהם עשוי קרטון . הם נהנו , אבל באותו הזמן התאמנו בכתיבה , בפתרון 
בעיות ואפילו עשו מעט חשבון . אומרת כץ : " כאשר היה בכיתה יום הורים , 
היתה המורה מוכנה לדווח על התקדמות התלמידים . אבל כל מה שההורים רצו לראות 
היה האוטובוס , משום שהילדים חזרו הביתה ודיברו עליו במשך שבועות " . זה 
סוג החינוך שמגיע לילדים . כל מה שפחות מכך ראוי לציון " בלתי מספיק " . 
