קבלנים המבקשים להשתתף במכרז של משרד הבינוי והשיכון לייבוא קרוואנים טוענים 
כי תנאי המכרז " בלתי אפשריים " , וכי המכרז תפור לטובת גורם שזהותו אינה 
ידועה . משרד הבינוי והשיכון מתכנן לייבא כ000 , 5 קרוואנים לשיכון העולים 
החדשים . ביום רביעי שעבר ( 8 . 51 ) פרסם מינהל תכנון והנדסה של המשרד 
את המכרז לייבוא הקרוואנים . להפתעת הקבלנים שביקשו להשתתף במכרז , הותר 
להם להגיש הצעות רק עד יום חמישי השבוע ( 8 . 32 ) . לטענתם , אי אפשר 
ליטול חלק במכרז כה מורכב בפרק זמן כה קצר , והמכרז תפור עבור גורם שמשרד 
השיכון מעוניין למסור לו את ייבוא הקרוואנים . המכרז מזמין הצעות לייבוא 
001 קרוואנים או יותר , שיוגשו עד יום חמישי בשעה 9 בבוקר . להצעה יש לצרף 
אישור מרואה חשבון או נוטריון , כי ההצעה חתומה בידי אנשים המורשים להתחייב 
בשם החברה . תנאי הכרחי שהעמיד משרד השיכון לייבוא הקרוואנים הוא רכישתם 
מיצרן , שייצר לפחות אלף קרוואנים לשנה בשלוש השנים האחרונות . תנאי נוסף 
הוא הגשת תצהיר על כישוריו , אמצעיו הכספיים , המוניטין והנסיון של יצרן 
הקרוואנים , ויכולתו לעמוד בתנאי האספקה שיקבע משרד השיכון . המשרד דורש 
גם להעמיד צוות ניהולי והנדסי להקמת הקרוואנים והצבתם , שיהיה בעל הציוד 
הדרוש . את תגובת משרד השיכון לטענות הקבלנים על מכרז תפור , לא היה אפשר 
להשיג . 
