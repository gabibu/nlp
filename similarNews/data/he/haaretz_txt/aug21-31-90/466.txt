עלילת הסיפור נשמעת כמו עלילת מחזה פסיון מימי הביניים . הגואל , חבוש 
טורבן שחור , עולה במזרח , בעיר הקדושה קום . הוא קורא לנדכאים להתמרד , 
מדבר על שחיתות ושחצנות , על העשירים ובעלי השררה הדבקים בדרכי הכופרים . 
הגואל מבטיח גאולה . מסביבו ניצבות " ערי החטא הנוצצות " , עמוסות העושר , 
המתייראות מדבריו . זנדרם , שליט חדש , אכזר , שעלה לגדולה בעיר סמוכה 
והידוע בדרכיו הברבריות , מתייצב . השליט החדש מציע את הגנתו לערי העושר 
האגדי . הגדולים בערי העושר מכירים היטב את מגנם העתידי , ויודעים מה טיבו , 
אבל הם מסכימים , וגומלים לו בנדיבות על שירותיו . צבאותיו של הגואל , 
הרעבים למקורות מזון ואספקה , נבלמים . המתסיס הזקן מת , אדם שבור , 
מקלל את אויביו ב"צוואתו האחרונה " . אך עם התפזר עשן הקרב , מופיעים צבאותיו 
של המגן הברברי בשערי העיר הפגיעה ביותר בערים העשירות . " הוא בא כדי 
לסחוט " , חושבים הגדולים . תחילה הם מעמידים פני אמיצים , ואז מוותרים , 
אך הם לא יצליחו לקנות את קורא התיגר . הוא בא לכבוש . צבאותיו רומסים 
ובוזזים את עיר העושר . כך התגשמה אפוא קללתו של הגואל בדרך המוזרה ביותר . 
האמיר של כוויית לא חשב שהדברים יגיעו לידי כך . בגלות , נזכר בכל הפעמים 
בהן סדאם חוסיין והוא סעדו יחד . על פי הנוהג הבדווי , בחר חוסיין נתחי 
טלה מובחרים והניח אותם בעצמו על צלחתו של האמיר . על פי המנהגים המקובלים , 
המנהגים הישנים , היה זה אות מיוחד של נאמנות וידידות . היו עוד מעשי 
עזרה וחיבה . ב5891 , בשיא שלטון האימים של האייטולה חומייני , ניסה שיעי 
להתנקש בחיי האמיר . הנהג המתאבד הסתער על שיירת המכוניות שלו , והוא נפצע 
פצעים קלים . מדי יום ביומו טילפן האח סדאם ושאל על מצב בריאותו של הוד 
מעלתו האמיר . היתה זו ברית מוזרה . במדיניותה ובגישתה כלפי המלחמה , ביטאה 
אל נכון מדינת הסוחרים הכווייתית באופן ממצה את המתח הפנימי שלה , בין הרוב 
הסוני והמיעוט הגדול השיעי . הפחד מעיראק מילא בוודאי תפקיד גם הוא . הכווייתים 
מילאו את חלקם . בנוסף לסיועם הפיננסי לעיראקים , הם החלו להציף את שווקי 
העולם בנפט זול , כנשק מכוון נגד איראן . לפני ארבע שנים , סייעו הכווייתים 
לשמור על מחירה של חבית נפט בסביבות 7151 דולר . גבה של הכלכלה האיראנית 
נשבר . אך לפני שהמהפכנים האיראניים הכירו בגבולות כוחם , נתקפו הכווייתים 
בהלה . צרות התקרבו לביתם , איימו על המסחר ועל משלוחי הנפט . הכווייתים , 
צאצאי האמירים הממולחים שהיו בני חסותה וטיפוחה של פקס בריטניקה , ושתפקידם 
היה לבלום את הטורקים העותומנים ואת החמסנים השכנים , פנו לאמריקאים . 
ארצות - הברית נענתה , הניפה את דגלה על ספינות כווייתיות והתנגשה עם האיראנים 
במפרץ . הסדר השליט במפרץ החזיק מעמד , או לפחות , כך נראו פני הדברים . 
אולם חוסיין הוא אדם חסר מנוחה . הוא התיש את ארצו במהלך המלחמה עם איראן . 
כעת היה נחוש בדעתו לקבל מחיר הוגן עבור השירות שסיפק לערבים במפרץ , בהביסו 
את הפרסים " עובדי האש " . הוא הגן על " השער המזרחי " של העולם הערבי ; 
" נהרות של דם " ( המילים לקוחות מתזכיר עיראקי , שנמסר לכווייתים ולליגה 
הערבית זמן קצר לפני הפלישה ) זרמו בהגנה על ערבים אחרים . " מיטב הנוער 
העיראקי " הוקרב בשדה הקרב כדי להבטיח את " הכבוד העצמי , הכבוד והעושר 
הערביים " . אך לא היתה שום הכרת טובה על מה שעשתה עיראק . גרוע מכך , התלוננו 
העיראקים , הכווייתים ואיחוד נסיכויות המפרץ ייצרו מעל למיכסות הנפט שלהם . 
העיראקים רצו לשים לכך קץ . והיו גם הגבולות הקולוניאלים הישנים , ששורטטו 
ב2291 על - ידי אחד הנציגים הטובים ביותר של פקס בריטניקה , סר פרסי קוקס , 
הנציב העליון בעיראק . סר פרסי מתח קו מהמפרץ הפרסי עד גבול עבר הירדן , 
וסימן את גבולות עיראק , ממלכת סעודיה וכוויית . העיראקים רצו לשנות גבולות 
קולוניאלים אלה . הם הכינו מלכודת לכווייתים , שנפלו בה . אולי שאבו הכווייתים 
עידוד מפרשת הנפת הדגלים על ספינותיהם , ולא האמינו לרגע שיופקרו לחסדיה 
של בגדאד . כאשר ויתרו סוף סוף בשאלת תפוקת הנפט , היה זה מאוחר מדי . 
חוסיין הלם באוגוסט . הוא בחר במועד בו עשרות אלפי בעלי מקצועות חופשיים 
וסוחרים כווייתים שהו בקהיר , באירופה ובמקומות אחרים , לפגרת הקיץ . 
אם בא על מנת להישאר , עדיף היה להלום כאשר העשירים ורהוטי הדיבור שוהים 
במרחקים . הוא אמר שכוחותיו באו לכוויית " לכמה ימים , אולי כמה שבועות " . 
הכווייתים כבר מכירים את הסיפור הזה . ב1691 נכנסה עיראק לכוויית מיד לאחר 
שבריטניה העניקה לנסיכות עצמאות . שאיפות עיראק סוכלו אז על ידי בריטניה . 
אך אנו חיים בעולם פוסט קולוניאלי . הפעם נשארו הכווייתים לבדם . היה 
שדרן כווייתי אחד שקריאתו האחרונה הופנתה לערבים , לבוא לעזרת " כווייתי 
אל ערב " , כוויית של הערבים . הוא יכול היה לחסוך לעצמו את הטרחה . כוויית 
היתה עשירה מדי והיגיינית מדי לערבים העניים , שקינאו בעושרה של הנסיכות , 
חלשה מדי ומפונקת מדי לעריצים ולחולמי חלומות גאולה , בעולם חדש של עוצמה 
פוליטית . בתגובה הערבית על כיבוש כוויית ניתן היה לשמוע הדים לתגובה על 
נפילת ביירות לפני דור : " היי שלום , עיר מפונקת " . אפילו הפלשתינאים 
ששיגשגו בכוויית היפנו לה עורף . עוד יותר מאשר ביירות , היא היתה ביתם 
של הפלשתינאים , מקום שאלפים ביניהם , ובהם יאסר ערפאת , בנו בו מחדש 
את חייהם לאחר 8491 וצברו רכוש . " בנינו את המקום " , אמר אקדמאי פלשתיני , 
" אבל היינו תמיד בחזקת פועלים שכירי יום " . במרירות , הזכיר מימרה רווחת 
בקרב פלשתינאים ועובדים ערבים אחרים בכוויית : שני דברים זולים בכוויית , 
סיגריות וכבוד האדם . כהרף עין עתידה היתה להיוולד אגדה בקרב אי אלו ערבים : 
אגדת חוסיין הנוקם , המפיל את החזקים , המבטיח לעניים חלק בשלל . האגדה 
מצאה מאמינים מוכנים ומזומנים , מספרים לנו המברקים הראשונים , ברבת עמון 
ובתימן , בקרב הפשלתינאים בגדה המערבית ובעזה , אפילו במקומות של סדר יחסי 
כמו טוניס . חוסיין נלחם באייטולה חומייני כמעט עשור שנים . עכשיו נתן לאויבו 
משכבר הימים , רוח הנקם והשילם שריחפה מעליו , מחמאה מוזרה , ושאל מחומייני 
את שפת האש והגפרית שלו . הוא בא לכוויית למען המנושלים , ליל השתוללות 
ברחובות להנאת כל אלה שהיו שם ואלה שלא היו . והוא בא גם כדי לקיים את מיצוות 
האל . כאשר שיגרו האמריקאים את כוחותיהם לערב הסעודית , הנה ניצב מולם 
חוסיין , המנהיג האדוק , מפקדם של המאמינים , הקורא את הקהילייה למלחמת 
קודש . כיבוש כוויית הציע לכל אחד דבר מה : אדיקות לאדוקים בדתם , לאומיות 
ואחדות ערבית ללאומנים , ונקמה פשוטה לאלה שידעו להעריך את חיזיון ההרס 
במקום שהיה כה מפונק ומצועצע . וטענה נוספת , החביבה עלי אישית מכולן : 
לדבריו , בא חוסיין לכוויית כדי להגן על כבודן של נשים ערביות מן האמירים 
ו"הסרסורים " , המדיחים נשים ערבית ל"זנות " . בציווילזציות מנוצחות לא מתה 
לעולם ההבטחה של איש חזק המציע פיתרון . חוסיין מציג עצמו כעת כגואל החדש . 
לעיני המצלמות , כל תנועה שלו מכוונת . על המסך הוא נראה יותר מכפי שהוא 
נשמע . כך אפוא נשארים המסתורין וההילה . הדבר יוצר רושם מוזר . בתרבות 
דברנית , עשירת הבעה , הוא חוסך במלותיו . איו בו שמץ מהלהט והמרץ של 
גמל עבד אל - נאצר , שעל פי השמועה היה גיבורו של חוסיין הצעיר . ההתבטאויות 
החשובות שבאו בעקבות הפלישה לכוויית נקראו על ידי שדרנים , שנראו כשיכפולים 
צעירים יותר של חוסיין . הוא , המנצח , אמור היה להישאר כמי שהסערה כמעט 
לא נתנה בו את אותותיה . איש המעשים השתקן , הפועל לאחר מחשבה , כמרפא 
לתרבות של מלים ותבוסה . היה מסר סמלי אחד ששלח הכובש . לפני שנעשה המעשה 
המגונה האכזרי בכוויית , התהדר חוסיין במדים צבאיים . לאחר הפלישה , הופיע 
חוסיין פעם אחת בלבוש חדש , דשדשה כווייתית לבנה וכפייה הלבנה , לבושם 
של הכווייתים . האמיר היה " אב " לעמו . במקומו בא חוסיין , האיש שרוצה 
להיות אמיר . 052 שנותיו של בית סבאח נמחקו אפוא . חוסיין אינו זקוק לאבות . 
הוא החייל המעצב את גורלו . הוד המלכות שלו נובע מאלימותו ומהעזתו . קפמאליד4הרחק 
מבית הכלא הגדול שהקים חוסיין לעמו המפוחד , ומהגיהנום ששילח בכוויית , 
היו קופצים על הסחורה . בבית פאגר , בגדה המערבית , אמר מורה למדעי הטבע : 
" סדאם אינו היטלר . הוא סלאח - א - דין השני " . העריץ מהעיר הקטנה תיקרית 
עשה כברת דרך ארוכה . זה הניסיון השלישי ב04 השנים האחרונות להסדיר מחדש 
את הפוליטיקה של העולם הערבי המוסלמי ולהשתלט עליה . הניסיונות הקודמים 
נעשו בידי נאצר וחומייני . בעוד שנאצר רצה שיאהבו אותו וחומייני רצה שיצייתו 
לו , חוסיין רוצה שיפחדו מפניו . הניסיון השלישי קרוץ מחומר קטלני בהרבה 
מאשר השניים הקודמים . מאחוריו עומדים הדחף של רוצח שקט , העריצות והאכזריות 
של המדינה עליה הוא שולט וכלי נשק של השמדה המונית . חוסיין שיגשג כאשר 
אחרים בחרו להעלים עין או כאשר צריך היה לעשות עבודה מלוכלכת שהוא התנדב 
לבצעה , או כאשר קורבנותיו היו מתנגדים שיעים מנושלים , כורדים הרריים 
או איראנים שיצאו להשתוללות זעם . כל זה מאחוריו . על גבול כוויית - סעודיה , 
זוכה חוסיין לתשומת לבו המלאה של העולם . הוא הצליח בגניבה הגדולה שלו , 
והפעם מונח על כפות המאזניים יותר מהגניבות השכונתיות בהן הצטיין כל כך 
בעבר . הוא זוכה עכשיו לזמן צפיית שיא . והכל נשבעו שחוסיין לא יוכל הפעם 
לצאת בשלום ולסחור בסחורה הגנובה שלו . 
