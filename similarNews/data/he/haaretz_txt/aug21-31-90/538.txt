אפשר היה למנוע את " נשף " מסכות הגז , המתחולל כאן בשבועיים האחרונים . 
בכספים שגבו מאזרחי ישראל , בלי שידעו על כך , למימון של מסכות וערכות 
אב"ך , אפשר היה לצייד כל אדם מישראל בשלוש מסכות אחת לבית , אחת לעבודה , 
ואחת במחסן - חירום , ועוד היה נותר עודף גדול לרכישת ציוד חילוץ ועזרה . 
במשך שנים שילם כל אדם , באמצעות הביטוח הלאומי , מס מיוחד לרכישה ולאחזקה 
של ציוד אב"ך בשבילו . לכאורה , סכום פעוט , רק % 3 . 0 משכרו ברוטו . 
המס הוטל לתקופה קצרה וקצובה , אך משרד האוצר לא הורה להפסיק את הגבייה 
במועד שנקבע , גם לאחר שהגורמים המוסמכים הודיעו שיש בידם די כסף למימון 
ההצטיידות . אזרחי ישראל המשיכו לשלם , בלי שנשאלו , לאורך שנים . העניין 
כולו החל בחורף 9691 . מלחמת ההתשה על שפת הסואץ כבר היתה בעיצומה . נאצר 
הודיע כי שעת שחרורן של האדמות הכבושות קרובה . המצרית המטירו אש ארטילרית 
כבדה על קו המעוזים הישראלים בתעלה וגרמו אבידות קשות . צה"ל הגיב בפשיטות 
לעומק מצרים . הגיע מידע , שהמצרים עלולים לנקוט צעד נואש ולפתוח במלחמת 
גזים . הוחל , אפוא , בייצור המוני של מסכות גז . הממשלה חיפשה ובדקה 
דרכים למימון הייצור ההמוני של מסיכות הגז , האריזות ואבזרים אחרים הדרושים 
להתגוננות יעילה מפני התקפת גזים . אחת הבעיות הקשות שעמדו לפני המחליטים 
היתה : כיצד למנוע מן הציבור ידיעה על הצורך הדחוף בציוד זה למען האוכלוסייה 
האזרחית , ובכל - זאת לגבות מהציבור את האמצעים הכספיים למימון הייצור וההצטיידות . 
הפתרון נמצא . ב1 באפריל 0791 התקין שר הביטחון דאז , משה דיין , את 
התקנות בדבר הטלת היטל חודשי של % 3 . 0 על המבוטחים בביטוח הלאומי , להוציא 
סוגים חריגים של מבוטחים . לא הוטל מס דומה על המעסיקים . ההיטל תוכנן 
מראש להיגבות במשך 6 שנים , שנסתיימו ב13 במארס 6791 . היתה החלטה מפורשת , 
כתובה , על מועד הסיום . ועדות הכנסת נתנו את אישורן להטלת ההיטל כשהוא 
כפוף למגבלת - זמן זו . לנציגי ההסתדרות והמעסיקים סיפרו על הצורך להעלאת 
דמי הביטוח הלאומי ב%3 . 0 . גם גילו להם מה מטרת ההעלאה , והם נתבקשו 
לשמור על כך בסוד . מרוב סודיות לא חש איש בחוץ כי המועד האחרון לגביית ההיטל 
חלף - עבר וכי על הביטוח הלאומי ועל הממשלה היה להפסיק את גבייתו . בתקופת 
הזמן שהוקצבה , היתה ההצטיידות מלאה , המחסנים מולאו וטופלו . גם הוכנו 
רזרוות גדולות של ציוד . המוסד לביטוח לאומי החל לבקש , שתופסק גביית ההיטל . 
אבל , באוצר ראו בהיטל הזה , שציבור השכירים אינו יודע על מהותו , פרה 
חולבת שתכניס לקופת המדינה כספים גדולים . בכספים שנגבו אולי יכול כל אזרח 
מישראל לערוך " נשף " מסכות גז , ולהחזיק בשלוש או ארבע יחידות לנפש . 
בבית , במקום העבודה , בבית - הספר וגם במחסני - החירום . ולא להתחנן 
לפני השלטונות שיואילו לחלק , אולי באיחור , את המסכה האחת והיחידה . 
