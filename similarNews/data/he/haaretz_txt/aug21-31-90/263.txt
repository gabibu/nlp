מייגור גנרל ויליאם פגוניס הניח את מסכת הגז ואת חליפת המיגון שלו בתיק לרגליו , 
וסקר את קציניו הבכירים בבסיס חיל האוויר הסעודי בדאהרן . משם פיקח על 
התפרסות הכוחות האמריקאית הגדולה ביותר מאז מלחמת וייטנאם . הטלפונים צילצלו 
בלי הרף . החדר , תיאטרון שהפך למטה פיקוד לכ05 איש , צויד בשולחנות שמסביבם 
דיברו בשקט הקצינים הלבושים במדי קרב בצבעי צהוב וירוק . בחום הלוהט היה 
אפשר לראות מדי כחמש דקות מטוסי גלקסי סי5 איי ענקיים נוחתים או ממריאים . 
ובכל זאת לא יכלו עשרות אמריקאים וכן תושבים סעודיים בעיר זו , מרכז העצבים 
של תעשיית הנפט הסעודית , להסתיר את עצבנותם לנוכח המחשבה על מאות טנקים 
עיראקים וכמאה אלף חיילים עיראקים העומדים בגבול כוויית , מרחק קצת פחות 
מ523 ק"ם מצפון לעיר . " הממשלה הסעודית מממנת כל דבר שביקשנו מהם " , 
אמר הגנרל פגוניס . " הם מאוד אסירי תודה על הסיוע שלנו וגילו תמיכה מרבית . 
לא ראיתי שיתוף פעולה כזה מאז שהייתי מוצב בברלין " . מאות אלפי סעודים ואזרחי 
מדינות אחרות שהתגוררו במשולש דאהרן , אל חובאר ודמם עזבו את האזור . מנהלים 
ועובדי חברות נפט החייבים להישאר שיגרו את משפחותיהם אל מחוץ למדינה מאז 
הפלישה לכוויית . " זרים מתפטרים במספרים גדולים ממקומות העבודה שלהם , 
מנסים לקבל את התגמולים ואת הבונוסים עכשיו , למקרה שהמצב ישתנה לרעה כמו 
בכוויית " , אמר מנהל עסקים סעודי . הלחץ בולט במיוחד בקרב סעודים החיים 
באזור שהרוויח הון עתק משגשוג הנפט של 02 השנים האחרונות . החשש הגדול ביותר 
כאן הוא מפני נשק כימי עיראקי . ולחשש זה שותפים חיילים ואזרחים , סעודים 
וזרים . הדאגה הוחרפה כשחולקו עלונים שהסבירו מה לעשות במקרה של התקפת גז , 
ולמעשה אמרו שאפשר לעשות מעט מאוד . דף מידע שפורסם בעיתון היומי " סעודי 
גזט " היוצא לאור באנגלית , יעץ : " להתבונן מבעד לחלונות . ציפורים 
נופלות מהעצים , חתולים , כלבים ואנשים צונחים ונחנקים , מכוניות מתרסקות 
ובהלה כללית כל אלה מסימני התקפת גז " . היקף ההלם מודגש לנוכח זרם הפליטים 
מכוויית המגיע לכאן ולמדינות סמוכות , כמו בחריין , איחוד נסיכויות המפרץ 
ועומאן . ממשלת ערב הסעודית העמידה לרשות הבאים דירות , והיא מספקת מזון 
וסיוע כספי לכווייתים שעל פי האומדן הגיעו בעשרות אלפיהם לסעודיה בלבד . 
" זה לא מציאותי " , אמר מנהל עסקים סעודי . " כל בוקר אני מתעורר וחושב , 
זה יכול היה לקרות לי . החיים הטובים יכולים להיעלם במכה אחת . אני לא 
רוצה כאן שום מלחמה . ולא משנה כמה חיילים אמריקאים ישנם כאן ועד כמה מתוחכם 
הנשק שלהם . זה סיכון שאסור לנו לקחת . אני רק חולם לשמוע הודעה ברדיו 
האומרת שסדאם חוסיין נהרג או הודח ואז הכל ייגמר . בנינו את המדינה הזו 
מאפס ב02 שנה . הפחד שלי הוא שהאמריקאים כמוהם כמכבי אש , הבאים לכבות 
את האש ובתוך כך הורסים את הבית " . 
