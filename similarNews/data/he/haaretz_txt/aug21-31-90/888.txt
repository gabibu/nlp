חמלי רכב חדש נע בדרכים : אנשים על גלגיליות נכנסים לתנועה ויוצאים ממנה 
ומוסיפים ממד של מהירות וסיכון לחיי העיר . הם נועלים רולרבליידס , הדור 
החדש של גלגיליות בעלות שורה אחת של גלגלי פוליאוריתן , חומר ששינה את הספורט 
הזה עד לבלי הכר . בעקבות שיגעון הרולרבליידס הוקמו מועדונים , ביטאונים 
יוצאים לאור ותחרויות מתקיימות ברחבי המדינה . האם תוכל האופנה לפגר אחריהם ? 
רוב המתגלגלים מתלבשים כאילו יצאו לקרב : מגינים לברכיים ולפרקי הידיים 
אם ייתקלו באקראי במדרכה ; גופיות ומכנסונים רפויים שאינם מגבילים את התנועה , 
וגרביונים ומכנסוני אופניים המגנים על הבגדים מפני כתמי נפילות . אבזר 
נחוץ ביותר בספורט זה הוא ארנק החגורה , המאפשר לשאת את כל הדרוש כסף , 
מפתחות ואגדים רפואיים . המצאה זו מאפשרת לאנשים כמו גורג בינגהם , שחקן 
הוקי חובב לשעבר ומומחה להחלקה ברולרבליידס , לעשות אימון אירובי תוך כדי 
הפגנת להטוטים מרהיבים על הבטון . בינגהם מעדיף ללבוש גרבונים הדוקים בזמן 
ההחלקה . אולם הוא אינו מהסס ללבוש מכנסיים בהדפסת עור נמר כאשר הוא מבצע 
את תרגיל " ציד הברווז " בתנועת כריעה על רגל אחת . מחירו של זוג רולרבליידס 
הוא מ59 דולר ועד 063 דולר לדגם מיוחד למירוצים . " רולרבליידס " הוא 
השם הרשום של יצרן הגלגיליות האלה ממיניאפוליס , השולט בחלק הארי של השוק . 
חברות אחרות , כגון אולטרה ווילס , באואר ורולר דרבי , מייצרות גם הן 
גלגיליות מסוג זה . מבנה הנעליים , הדומה למגפי סקי , מעניק תמיכה טובה 
יותר לקרסוליים מאשר הגלגיליות הרגילות , והגלגלים המסודרים בשורה אחת מצמצמים 
את החיכוך בכביש ומאפשרים סיבובים חדים . בינגהם אומר שמי ששולט היטב בהוקי 
קרח , בסקי או בהחלקה על קרח יוכל להחליק היטב בתוך שבוע . אחרים יזדקקו 
לשבועיים כדי לנוע בביטחון . המתחילים חייבים ללבוש מגיני ברכיים ומגינים 
על פרקי הידיים , שבתוכם לוח פלסטיק קשיח למניעת שבירת כף היד . אפשר לרכוש 
אותם בחנויות , ולפעמים הם כלולים בהשכרת המחליקיים . אחד החסרונות העיקריים 
הוא המהירות . מכיוון שהמפגש עם הכביש מצומצם , אין כמעט חיכוך והעצירה 
עלולה להיות בעיה . דייוו קופר , האלוף העולמי להחלקה למרחק על מחליקיים 
בעלי פס יחיד , קיבל באחרונה דו"ח תנועה בדטרויט כאשר החליק במהירות של 
54 קמ"ש במקום שבו המהירות המותרת היתה 53 קמ"ש . 
