פראג ( ע"ר ) . בית המשפט העירוני של פראג ביטל אתמול עונשי מאסר שנגזרו 
לפני 11 שנה לנשיא ואצלאב האוול ואזרחים אחרים , באשמת ניהול פעילות נגד 
המשטר הקומוניסטי . האוול , מחזאי שהיה מהאישים הבולטים ביותר באופוזיציה 
בארצו עד להפלת המשטר הקומוניסטי בנובמבר אשתקד , הודיע בעצמו על החלטת 
בית המשפט במסיבת עתונאים . גם סוכנות הידיעות הצכית הרשמית דיווחה על פסק 
הדין . ארבעת המטוהרים האחרים הם ירי דינסטביר כיום שר החוץ , פטר אוהל 
כיום מנהל סוכנות הידיעות הצכוסלובקית , ושני מתנגדי משטר אחרים . האוול , 
ממייסדי התנועה " אמנת 77 " לזכויות האדם , נידון ב97 לארבע וחצי שנות 
מאסר בעוון חתרנות , על שפעל במסגרת ועדה להגנת אזרחים שנרדפו על ידי השלטונות . 
הוא ריצה ארבע שנים ממאסר זה וזכה לחנינה בעקבות פניות של אנשי רוח במערב . 
אוהל ריצה חמש שנות מאסר ודינסטביר ישב בכלא שלוש שנים . 
