האיגוד הישראלי לפרסום הביע אתמול בפני ועדת הכלכלה של הכנסת תמיכה בהצעת 
החוק בדבר פרסומת המכוונת לקטינים . יו"ר ועדת המדיה של האיגוד דוד טמיר 
שייצג את האיגוד בדיוני וועדת הכלכלה ציין כי האיגוד תמך זה זמן רב בכל אמצעי 
הבא להסדיר את אופן הפרסומת המיועדת לילדים באופן שיביא בחשבון את צרכיהם 
ומגבלותיהם כצרכני פרסומת . טמיר ציין שהאיגוד כלל בתקנות האתיקה שלו כבר 
לפני כשנה וחצי סעיפים הבאים להגן על קטינים בפרסום . טמיר ציין כי לגבי 
סעיפים בודדים בחוק הקיים קיים צורך לעיבוד נוסף והתאמתם לצרכי המציאות בטרם 
יגובשו להצעת חוק סופית , אך החוק המוצע עשוי להוות חיזוק נוסף במגמה החברתית 
והחינוכית של הסדרת דרכי הפרסומת המכוונת לקטינים . 
