ברת - הכנסת שולמית אלוני חזרה השבוע מטיול בקניה . היא ראתה נמרים , היא 
ראתה ציטות , אבל כשפתחה בשובה את העיתונים שהחמיצה וקראה מה שכתבו חבריה 
בהעדרה על הפלשתינאים נבהלה . " כאבי הבטן של אנשי השמאל כנראה טישטשו 
את בהירות המחשבה " , אמרה לי . היא התכוונה בין השאר למאמריהם של ירון 
לונדון ב"ידיעות אחרונות " ושל חבר - הכנסת יוסי שריד ב"הארץ " . שניהם 
כמו הכריזו על ניתוק היחסים בינם לבין הפלשתינאים . " עד להודעה חדשה 
שיחפשו אותי " , כתב שריד . העילה : תמיכת הפלשתינאים בסדאם חוסיין . שאלתי 
את אלוני אם גם אותה יהיה על הפלשתינאים לחפש . אלוני : " מה יש לי להתאכזב 
מעמדת הפלשתינאים ? האם עשיתי משהו למענם ? האם השמאל הישראלי עשה למענם 
משהו ? השמאל הישראלי הוא חלק נאמן של ממשלת ישראל . מהממסד . מכל מערכת 
השלטון . אנחנו חושבים לפעמים שאנחנו שונים . שעשינו משהו בשביל הפלשתינאים . 
ניסינו להשמיע את קולנו המוסרי . היינו באופוזיציה והגשנו שאילתות והצעות 
לסדר - היום , וצעקנו ובדקנו והקמנו את " בצלם " . הרגשנו שעשינו המון . 
דה פקטו לא עשינו . הממשלה המשיכה לשלוט בשטחים , לדכא את זכויות האדם , 
להרוס , להרוג ואנחנו שותפים לזה כי לא הכרזנו מרי . אנחנו אנשים נאמנים 
לחוק . אנחנו משרתים בצבא . אנחנו לא מפירים את החוק שאוסר מפגשים עם אש"ף . 
בקיצור , אנחנו נאמנים לכללי המשחק הדמוקרטי . ולכן אנחנו שותפים . זה 
אני ואתה ויוסי ( שריד ) וכולם . היינו עלה - התאנה של הדמוקרטיה הישראלית . 
הממשלה טירפדה בינתיים את יוזמת השלום . אנחנו לא יכולים להגיד שהיינו 
בחוץ . אנחנו חלק מזה . לפלשתינאים אין התחייבות כלפינו . לא עשינו בשבילם 
והם לא חייבים לנו . מעולם גם לא היה בינינו סיפור אהבה . תמיד אמרתי שהם 
אויב ועם אויב יש לדבר " . " מפריעה לי " . " תחושות הבטן שלי לא שונות מאלו 
של חברי . גם לי מפריע שרואים ברוצח מטורף גיבור . אבל זה לא יביא אותי 
להתנער ממה שאמרתי במשך כל השנים , שהכיבוש ישחית קודם - כל אותנו . הבעיה 
שלי עם הפלשתינאים היא לא כמה הם נחמדים או לא - נחמדים . זה לא קנה - מידה 
בשבילי . לא זה מה שקובע בשבילי מה טוב ומה רע . המעורבות שלי לשלום נובעת 
מתוך אמונה בערכים מסוימים ובאמונה שזה טוב לשלומה ולביטחונה של מדינת ישראל . 
מבחינה זו שום דבר לא השתנה . כרגע הם אנשים נואשים . הם איבדו תקווה . 
אצלנו , בתקופת השלטון הבריטי , היו אנשים שחיפשו קשרים אל מוסוליני . 
חיפשו קשרים אל היטלר " . אלוני התכוונה לאנשי לח"י ; יצחק שמיר היה בלח"י . 
הניסיונות של לח"י להידבר עם איטליה הפשיסטית , גרמניה הנאצית וברית - 
המועצות של סטלין מתועדים בהרחבה בספרו של יוסף הלר , " לח"י " . דקות 
אחדות לאחר השיחה עם אלוני , הופיע יצחק שמיר ב"מוקד " ודיבר , שפוי כל - 
כך , על הקשרים בין הפלשתינאים לבין היטלר ועל אמונתם בתמיכת העולם הקומוניסטי . 
הנה אירוניה היסטורית . " נוצר נתק בינינו לבין הפלשתינאים , ואני חושבת 
שצריך יהיה להתגבר עליו . אני לא מתכוונת להפסיק מה שעשיתי עד עכשיו " . 
" אני לא נוזפת באף - אחד . כל אחד אומר את רחשי לבו . אני מבינה את רחשי 
הלב שלהם . אבל צריך לעמוד על המשמר : לא להתמכר לפחדים , לא לתת לגיטימציה 
למי שרוצה לעשות מזה מטעמים . אני קצת חוששת מזה שבפעם הבאה שנגיד משהו 
יבואו ויצטטו לנו את המאמרים האלה " . " אני חושבת שזה מבטא הרגשה של מצוקה . 
יש לה הרבה סיבות . לדעתי , אסור להתמכר לה . הרגשת המצוקה לא מצדיקה 
את טשטוש המחשבה לטווח רחוק . לכן , מה שאני אומרת הוא : אלף , אני לא 
יכולה לבוא אל הפלשתינאים בטענות ; בית , אני לא יכולה להתנער מהעיקרון 
שלכל עם יש זכות להגדרה עצמית ; גימל , אני מוכנה תמיד ובכל עת להמשיך 
במפגשים אתם . אני בטוחה שבסופו של דבר , גם חברי יהיו שותפים לדעה שצורכי 
הביטחון של ישראל מחייבים את הדיאלוג הזה . מפזרכותחמבעצם זה לא היה כל - 
כך דרמטי " , אמר לי מזכיר - הפנים של התנועה הקיבוצית המאוחדת : " הדיון 
היה מאוד מינורי " . אחר - כך אמר דובי הלמן , המזכיר , גם את המשפט הבלתי - 
נמנע הזה : " לא היינו רוצים להפוך את זה לנושא פוליטי " . המדובר בוויכוח 
סוער הנמשך אצלם זה חודשים אחדים , כל - כולו פוליטי : בשנות החמישים פילגו 
קיבוצים על שאלות פחות חשובות . השאלה היא אם להתיר לשתיים מההתנחלויות הישראליות 
ברצועת עזה , אלי - סיני וניסנית , לשלוח את ילדיהן לבית - הספר האזורי 
של קיבוצי המועצה האזורית שער - הנגב . לאחד הילדים קוראים עופר פרחן , 
עולה לכיתה ה . אבא שלו הוא אבי פרחן , מראשי " התחיה " . חברי הקיבוצים 
הנוגעים בדבר הירבו להתלבט בחודשים האחרונים . יעקב סתר , מזכיר הקיבוץ 
אור - הנר : " אפשר להסתתר מאחורי כל מיני נימוקים פורמליים וטכניים , 
ולהגיד שלא קיבלנו הנחיות ממשרד החינוך ושאין לנו מקום בשביל הילדים האלה , 
כל מיני דברים כאלה . אני מעדיף להניח את האמת על השולחן בלי לחפש תירוצים . 
זה ויכוח פוליטי . המדובר באנשים שהתנחלו בתוך האזור הצפוף ביותר בעולם ; 
זה אזור כבוש . האוכלוסייה מדוכאת . המתנחלים הם חלק מהדיכוי . הם עשו 
מעשה לא - מוסרי . אני עם האנשים האלה לא רוצה שותפות . " אפשר להגיד להיפך , 
קחו את הילדים ותחנכו אותם למשהו אחר . אפשר להגיד שעצם העובדה שההורים 
מוכנים לשלוח את הילדים לבית - הספר שלכם זה ניצחון . אני לא מקבל את זה . 
אם אני מרשה להם לשלוח את הילדים שלהם לבית - הספר שלנו אני נותן לגיטימציה 
למה שהם עושים בעזה . אני מתבייש במה שקורה בשטחים " . אור הנר משתייך לתק"ם . 
יש לו מפעל לייצור מסמרות מאלומיניום . כן , הם מעסיקים פועלים שכירים 
מהרצועה ; הם אוכלים עם חברי הקיבוץ בחדר - האוכל , אמר יעקב סתר . רוב 
החברים מאמריקה הלטינית . אחדים מהם ישבו בבתי - כלא , בארגנטינה ובמקומות 
אחרים , ועונו . סתר אמר שרק מי שהתנסה במשטר דיכוי , יודע מה עובר באמת 
על התושבים ברצועת עזה . אילנה נחום , מזכירת הקיבוץ רוחמה , אמרה שיש 
גם סכנה : על - פי החוק , הורים רשאים לקבוע % 52 מתוכנית הלימודים . ברגע 
שירשו למתנחלים להכניס רגל בבית - הספר , לא יהיה אפשר לנעול בפניהם את 
הדלת . הם יתרבו , יתחזקו , ישתלטו על ההנהלה ובית - הספר יחדל להקנות 
לתלמידיו את ערכי תנועת העבודה . " חינוך " , אמרה נחום , " זה אידיאולוגיה . 
מי שאומר אחרת משקר . אומרים לנו : למה נפחד , הנה הם מוכנים להיכנס 
ללוע הארי של החינוך הקיבוצי בואו נקבל אותם . זה נכון . הצרה היא שלכל 
ילד יש זוג הורים . הם ישתלטו לנו על בית - הספר " . רוחמה שייך ל"שומר הצעיר " ; 
חבריו מייצרים מברשות . אין להם פועלים מהרצועה . בבית - הספר האזורי שער - 
הנגב לומדים כ002 , 1 תלמידים . בית - הספר פתוח גם לתלמידים ממושבי הסביבה 
וגם לילדים משדרות . מזכירת רוחמה תומכת בזה : כל אחד מהם בא באופן אישי . 
ההורים יודעים שיש כתב - אמנה הקובע בבירור כי בית - הספר מתנהל ברוח ערכי 
תנועת העבודה והתנועה הקיבוצית . ככה זה אצלם . כשהיא נכנסת למסגד , היא 
מסירה את הסנדלים . כי היא מכבדת את אופיו . הורים שמבקשים לשלוח את ילדיהם 
לבית - הספר שלהם , נדרשים לכבד את אופיו . על בסיס אישי היא , מזכירת 
רוחמה , מוכנה לקבל גם את ילדיהם של המתנחלים בעזה , בתנאי שהוריהם יחתמו 
על האמנה האידיאולוגית של בית - הספר . על בסיס יישובי , היא מתנגדת לקבלתם : 
זה נותן למתנחלים לגיטימציה . מדובר בכמה עשרות ילדים . לצד הקיבוצים אור - 
הנר ורוחמה , גם הקיבוצים דורות , כפר עזה , ומפלסים מתנגדים לקבלת ילדי 
המתנחלים . הקיבוצים נחל - עוז , גבים , ארז , ברור - חיל , ניצנים 
וגברעם תומכים בקבלתם . יש איפוא רוב בעד קבלת הילדים , אך , אם הבנתי 
נכון , זהו רוב קטן מדי לצורך החלטה עקרונית כזאת . על כן השאלה עודנה 
פתוחה . ואז באו החברים מתל - אביב , מוקי צור , מזכיר התק"ם ודובי הלמן , 
חבר יוטבתה . הם לחצו בעד קבלתם של ילדי הרצועה . " ביקשנו שהנושא יידון 
מנוקדת - ראות חינוכית " , סיפר לי הלמן . " אנחנו לא רוצים להתגדר בתוכנו 
ולא להתנזר ממי שחושבים אחרת מאתנו . אנחנו מוכנים להיות מושפעים ומאמינים 
בכוחנו להשפיע על אחרים . עצם קבלת הילדים לא נותנת לגיטימציה להוריהם . 
אנחנו חושבים שלא צריך לנהל את הוויכוח הזה על גב הילדים " . " הבעיה היא " , 
אמר יעקב סתר מאור - הנר , " שהתק"ם לא מצליח לגבש לו עמדה ברורה בקשר 
לשטחים " . הנושא הקודם שעמד לוויכוח היה הסרבנות ; התק"ם קבע שהוא נגד . 
נכון לעכשיו , אין מניעה לקבל את ילדי המתנחלים על בסיס אישי , ללא התחייבות 
אוטומטית לקבל את כולם . למה אתם כל - כך רוצים לשלוח את הילדים שלכם לבית - 
ספר של תנועת העבודה ? שאלתי את אבי פרחן . פרחן , עכשיו יועץ שר האנרגיה 
יובל נאמן , סיפר לי על התלאות שעברו ארבעת ילדיו , מאז פינוי ימית . 
קודם למדו בעופרה , אחר - כך בתל - אביב , אחר - כך , כשעקרו לאלי - סיני 
החלו ללמוד באשקלון . העירייה טילטלה אותם מבית - ספר לבית - ספר , שלוש 
פעמים . נמאס להם . הם רוצים בית - ספר קבוע . בית - הספר האזורי שער - 
הנגב קרוב יותר לאלי - סיני מאשר לאשקלון . " לא מגיע לנו עונש בגלל זה 
שאנחנו גרים בחבל עזה " , אמר פרחן . את המשא והמתן עם הקיבוצים , הפקידו 
בידי אחת המתנחלות , יוצאת אחד הקיבוצים של " השומר הצעיר " . פרחן עצמו 
ניסה עוד ב3891 לשכנע את ראשי המועצה להעדיף את מה שהוא תיאר כ"אחדות ישראל " 
על " שיקולים פוליטיים " , אבל עכשיו , שמר על פרופיל נמוך , כי הבין 
שיש להם בעיה עם השם אבי פרחן , אם כי הוא עצמו עשה לא - מעט בשביל המועצה 
האזורית . לפני שנה , המועצה התקשתה להשיג משכנתא שתאפשר לה לקלוט קבוצה 
של עולים מארגנטינה ואז יזם הוא , פרחן , שאילתא שגאולה כהן הגישה לשר 
האוצר : זה המריץ את מתן המשכנתא . אילו חשב כמוהם , אמר , היה צריך 
להגיד לעצמו שאין לו עניין לסייע לקליטתם בארץ של עוד שמאלנים . כרגע , 
יש על שולחנו שבמשרד האנרגיה בקשה להסדיר את תאורת הצמתים בשער - הנגב . 
לא יעלה בדעתו לקשור את זה לחילוקי - הדעות הפוליטיים בינו לבין ראש המועצה . 
את המטבח שבביתו , עשרות אלפי שקלים מחירו , רכש מהקיבוץ מפלסים . לאן 
נגיע אם יתחילו המתנחלים בשטחים להחרים את תוצרת התעשייה הקיבוצית , אמר 
פרחן ובקולו נימה פילוסופית משהו . שוחחנו בטלפון . בעודי ממתין ליועץ השר , 
השמיעו לי שיר אל תוך האפרכסת , כמקובל עכשיו . המנגינה היתה רוסית . 
המלים : " וניה הוי וניה אחי היקרקח אותי למלחמהאתה תהיה שם קומיסר אדומואני 
אהיה אחות רחמניה " . היועץ הסביר שלשכת השר הזמינה שירי ארץ - ישראל . בעצם 
הוא שהיה צריך לחשוש מהחינוך שבית - הספר הקיבוצי יתן לילדיו , אמר פרחן . 
אבל הוא מאמין בחינוך שהוא עצמו נתן להם . אין לו חשש לפתוח אותם להשקפה 
אחרת . השבוע שלח את אשתו לרשום את עופר שלהם בשער - הנגב . קיבלו אותם 
נחמד מאוד , סיפר לי . על בסיס אישי . מפזרכותחמאחד מימי השבוע שעבר צילצלו 
אנשי העיתון " חדשות " אל שורה של אישי - ציבור והשאירו להם שתי הודעות 
כוזבות : האחת בשם איש בדוי שכינוהו " משה אברהמי " , האחת בשם השדרן רפי 
רשף . " אברהמי " ייצג אזרח קטן במצוקה : יש לו בעיה אישית דחופה , 
הוא זקוק לעזרה מיידית . אין הוא יודע מה לעשות . על כן הוא מצלצל אל כל 
מיני אישי ציבור ומשאיר להם הודעה . שמו של רשף ייצג את התקשורת . " חדשות " 
בדק למי מקדימים אישי הציבור להחזיר צלצול : אל " אברהמי " הקטן או אל 
רשף הגדול . העיתון ייצג עמדה : מי שצילצלו אל " אברהמי " לפני שצילצלו 
אל רשף ראויים לכבוד ( " מערכת חדשות מסירה את הכובע " ) : סגן - ניצב 
בלה וינשטוק מהמשטרה , שמעון מזרחי , דורון גמצי ואלי אוחנה , שלושתם 
אנשי - ספורט ; יואל מרקוס , עיתונאי , שמואל פדרמן , מלונאי , מיכל 
מודעי , יו"ר ויצ"ו ; צבי לידסקי ורם כספי , עורכי - דין . היו שלא החזירו 
צלצול ל"אברהמי " , אלא רק לרשף : אליקים העצני , יוסי שריד ואריה אליאב , 
חברי - הכנסת ; שלמה בוחבוט , ראש מועצת מעלות ; שלום קיטל , מרדכי 
גילת , אדם ברוך , רפי גינת , עיתונאים ; גליה אלבין , אשת - עסקים ; 
ברכה רמות , אונקולוגית ; אמנון גולדנברג , עורך דין . " חדשות " 
פסק : " גם אם ישחטו אותך מתחת לחלון לשכתם איו טעם שתצעק . הם לא יבואו 
לעזרתך " . יתר האישים דורגו בדרגות - ביניים , בשלל צבעים וכוכבים : ככל 
שהקדימו להחזיר צלצול ל"אברהמי " , הם טובים יותר ; ככל שהעדיפו את רשף 
" חדשות " בז להם . הנה מהתלת קיץ ; לא הסיפור החשוב ביותר , השבוע . 
הוא ראוי , בכל זאת , להערה , אני חושב , מפני שהוא משקף נטייה לא - 
טובה המאפיינת עכשיו את העיתונות הישראלית , לבד מהנטייה להיטפל לאנשי - 
שם בדברי שטות ( " איך אתה לוקח את האטריות שלך , ח"ך שריד ? " או משהו 
מעין זה ) . בחודשים האחרונים , מאז ניסיון - הנפל " לשנות את שיטת הממשל " 
ניכרת בכמה עיתונים נטייה גוברת להחניף לרתיעתו של " האזרח הקטן " מהפוליטיקה . 
הסחבקיות הפופוליסטית הזאת באה להקנות לקורא את התחושה שהעיתון הוא חלק 
מה"אנחנו " של " האזרח הקטן " , כאילו אין העיתונות עצמה חלק מהמערכת הפוליטית 
וכאילו " האזרח הקטן " הוא " אנחנו " מונוליטי ( כותרת אופיינית ב"חדשות " : 
" היום יחליטו השרים אם לחלק לנו מסכות אב"ך " ) . החנופה לרתיעתו של 
" האזרח הקטן " מהפוליטיקה מאפיינת עיתוני - חוצות גם בחו"ל . זה רע , 
מפני שהעירנות הפוליטית , מה לעשות , נמנית עם חובותיו של האזרח במשטר 
דמוקרטי . מי שמעודד אותו להזניח את החובה הלא - נעימה הזאת , אינו פועל 
לחיזוק הדמוקרטיה . יש משהו דמגוגי ביצירת התחושה שפוליטיקאי המתקשר לרדיו 
עושה מעשה בזוי . מה יכול להביא אזרח להזדקק פתאום לעזרתו של איש חשוב ולצלצל 
אליו ? " חדשות " נתן דוגמה : בוקר אחד באים אליך ממס הכנסה לעכל את 
רכושך . הם באים בטעות , אבל מסרבים לחכות עד שתוכיח להם את טעותם וכבר 
הם מתכוננים לפנות את הדירה . ( " חדשות " מתאר אותם כ"בריונים " הדופקים 
על דלתך ב"פראות " וזה ברור , שהרי הם באים ממס הכנסה ) . מה יעשה " האזרח 
הקטן " ? למי יפנה ? " חדשות " מונה כמה אפשרויות : " לראש העיר ? 
הרי בחרת בו , למה לא ? והוא הרי היה כל - כך נחמד כשבא לבקש את קולך ( 
הנחת היסוד : ראש העיר עוזר למי שבחרו בו , אשר על כן הוא פוליטיקאי ) 
; ואולי לחבר - הכנסת מהמפלגה שלך ? ( כנ"ל ) . ואולי לא : חבר - כנסת 
לא יעזור במצב דחוף כזה . צריך לפנות ישירות למבקרת המדינה . אין זמן לגינונים : 
ליועץ המשפטי לממשלה . פשוט , לחייג ולטלפן : " הלו ! אדוני היועץ 
עושים לי דבר איום , תציל אותי " . הנחת יסוד : אם ראש העיר , מבקרת המדינה , 
או היועץ המשפטי לממשלה לא יעשו משהו לסייע ל"אברהמי " , על - סמך מה שאמר 
להם הם לא בסדר . אסור להם למשל להניח שאולי בכל זאת מס הכנסה צודק . 
" חדשות " מצפה מהם שיאמינו ל"אזרח הקטן " . אופייני ש"חדשות " אינו מעלה 
במוחו של " האזרח הקטן " את האפשרות להתקשר במקרה זה לפקיד הנכון במס הכנסה . 
הסטטיסטיקה של הממונים על תלונות הציבור , כמעט בכל הרשויות שיש להן אומבודסמן , 
מלמדת כי אחת מכל שתי תלונות חסרת שחר . חלק ניכר מהעניינים היה אפשר לפתור 
בקלות אילו היה " האזרח הקטן " פונה אל המחלקה הנכונה , במקום להטריד 
את לשכת ראש העיר . תפקידם של שלמה להט , טדי קולק ואלי לנדאו לדאוג שהעיריות 
שלהם יספקו את השירות הטוב והיעיל ביותר . זה כולל מנגנון לטיפול בתלונות 
של אזרחים ומצבי חירום למיניהם . אם שלמה להט , טדי קולק ואלי לנדאו יעסקו 
בפתרון בעיותיו הפרטיות של כל אזרח החושב שהוא במצוקה לא יישאר להם זמן 
לנהל את העיר . גם מבקרת המדינה אינה קיימת כדי לחלץ את " אברהמי " ממצוקתו : 
זה נכון בעיקר לגבי אזרחים המסרבים , כמו " אברהמי " הנ"ל , להגיד למזכירה 
במה המדובר . עיתון המעודד את קוראיו לחשוב אחרת , אינו עושה להם שירות 
טוב . בארכיון מפא"י שמור תיק מופלא המתעד מה שקרוי היום שיטת הפתקים : 
" אנו ממליצים על החבר הנ"ל כעל חבר ותיק ופעיל ברומניה ומבקשים מאוד להשפיע 
על הנהלת מרכז קופת חולים בתל - אביב על מינויו לעכו . אגב , החבר פרנק 
הוא בן - דוד של חיים גרינברג מאמריקה " . דברים כאלה . בבית זבוטינסקי , 
לעומת זאת , אפשר כיום לעיין בארכיונו האישי של חבר - הכנסת מנחם בגין , 
משנות ה06 . יש שם מאות פניות מאזרחים במצוקה שניסו לעקוף באמצעותו את 
צינורות - הטיפול הרגילים : בגין , איש אופוזיציה חסר תעסוקה של ממש , 
ניסה לסדר " פרוטקציה " כמעט לכל ה"אברהמים " האלה . זה הקנה לו מן - 
הסתם את קולותיהם . על - פי הרושם העולה מתיקיו , עזרה של ממש גם הוא לא 
יכול להושיט להם . מזכירתו של חבר - הכנסת בני בגין השיבה קודם ל"אברהמי " . 
שיטת הפתקים עוד פועלת . אך כוחם האמיתי של חברי - כנסת לחלץ אזרחים ממצוקה 
מיידית הוא אפסי . הוא הדין ברוב האנשים האחרים ש"חדשות " העלה במוחו של 
" אברהמי " . רוב חברי - הכנסת יכולים לעשות , מיידית רק דבר אחד : לדבר 
בתוכנית של רפי רשף . לכן , הגיוני מאוד שהם מצלצלים אליו בטרם יצלצלו 
אל " אברהמי " . התפלאתי שחבר - הכנסת יוסי שריד הניח לרשף להמתין 69 דקות 
עד שהחזיר לו צלצול . על טדי קולק אני מכיר סיפור הפוך : אחד ממספרי הטלפון 
הפרטיים שלו רשום במדריך . אזרחים רבים מנצלים זאת לרעה . פעם , בשעה 
1 אחר חצות , צילצל איש אחד לביתו של קולק להתלונן על בור במדרכה , שכבר 
חודש אין העירייה מתקנת אותו . רק הגב קולק היתה בבית . היא רשמה את התלונה 
בנאמנות . קולק חזר בשלוש לפנות - בוקר והחליט להתנקם בטרדן על - פי דרכו : 
הוא צילצל אליו לביתו , העיר אותו משנתו ואמר לו שרק רצה להודיעו כי כבר 
למחרת היום יתן את דעתו לתלונה . 
