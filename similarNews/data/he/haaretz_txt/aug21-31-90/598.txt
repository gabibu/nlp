( ע ) . סגן שר הדתות משה גפני ( דגל התורה ) הגיש אתמול לשר הדתות 
אבנר שאקי הצעה לשינוייים במוסד הרבנות הראשית , על פי ההצעה יבחר רק רב 
ראשי אחד במקום שניים , ותונהג והפרדה מוחלטת בין מוסד הרבנות לבין בתי 
הדין הרבניים והדיינים . גפני מציע כי יבחר רב ראשי אחד בכל קדנציה , אשכנזי 
או ספרדי לסירוגין . הרב הראשי לא יעמוד בראש מערכת בתי הדין ולא ישמש עוד 
כנשיא בית הדין הרבני העליון . גפני אמר אתמול כי " נוצר מצב בו נכנסים 
למערכת אנשים המקורבים לרבנות הראשית ולרבנים הראשיים , ומצב זה גורם לפרוטקציוניזים , 
עיוות דין וסבל " . השר שקי השיב במכתב לגפני " עובדת קיומם ותיפקודם של 
שני רבנים בישראל היא מציאות נתונה שמשרד הדתות מכבד אותה ורואה בה יסוד 
מוסד לפעילותה של הרבנות והרבנים בישראל בכלל . מערכת הרבנות היא אכן נפרדת 
ממערכת הדיינות , למעט שני הרבנים הראשיים הממלאים לסירוגין תפקיד של נשיא 
בית הדין הרבני הגדול . יקר בעיני ביותר כבודה של הרבנות הראשית , ואינה 
מקובלת עלי הקביעה שאין הם פועלים לפי שיקולים עניינים " . שאקי מייחס אאת 
הצעתו של גפני לחילוקי הדעות של דגל התורה עם הרבנות הראשית ופנה לגפני בבקשה 
להתגבר על חילוקי הדעות האידיאולוגיים של מפלגתו עם מוסד הרבנות . " לדעתי , 
חשוב ביותר , שבתפקידך תעשה כמיטב יכולתך לקיים יחסים תקינים ומכובדים 
עם הרבנים הראשיים " . 
