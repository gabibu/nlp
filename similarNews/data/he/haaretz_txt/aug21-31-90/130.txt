ועדת השרים לענייני ביטחון תקיים דיון מיוחד בראשות ראש הממשלה , יצחק שמיר , 
בעניין חלוקת מסכות אב"ך לאוכלוסייה בישראל . ההחלטה לקיים דיון באה לנוכח 
חילוקי הדעות בין שר הביטחון , משה ארנס , לבין השר דוד לוי , המצדד בחלוקה 
לאלתר של המסכות . בעמדתו של השר לוי תומכים שרים נוספים , בהם שר התקשורת 
רפאל פנחסי . גורמים צבאיים בצה"ל אמרו אתמול כי שר הביטחון צודק בעמדתו 
שאין לחלק בשלב זה מסכות אב"ך . לדברי גורם בכיר יש מסכות לכל האוכלוסייה 
בישראל ואפשר לחלקן בתוך התראה קצרה . הגורמים הצבאיים מתחו ביקורת על שר 
החוץ , אשר החל בוויכוח זה בכלי התקשורת כאשר אינו מכיר את הפרטים . גורמים 
צבאיים , העוסקים בתחום זה , אמרו כי בצה"ל עושים כבר תקופה ארוכה הכנות 
לחלוקת מסכות , וכן מקיימים הסברה לכלל האוכלוסייה , בכלל זה שיעורי הסברה 
בבתי הספר בתקופת הלימודים . " אין צורך לחלק עתה מסכות אלא אם כן ישתנה 
המצב " , אמרו . קפידבינגם קצין הנדסה ראשי , תת - אלוף ישי דותן , אמר 
לכתבים צבאיים כי אין צורך לחלק עתה מסכות . לדבריו , בצה"ל חוששים כי 
אם יוצאו המסכות מהמחסנים ויחולקו לציבור , יאבד צה"ל את השליטה על המסכות 
והציוד יתבלה . ייתכן שמחר תתקבל הכרעה בנושא . בראשונה מאז החל המשבר במפרץ 
הפרסי קיים אתמול שר הביטחון , משה ארנס , פגישת עבודה עם שר הביטחון לשעבר , 
ח"ך יצחק רבין . מקורות במערכת הביטחון מסרו כי ארנס הזמין ללשכתו את ח"ך 
רבין ודיווח לו על המשבר במפרץ הפרסי ועל הצעדים שנוקטת ישראל . בפגישה 
השתתפו הרמטכ"ל , רב אלוף דן שומרון , וראש אמ"ן , אמנון שחק , שסקרו 
את המצב בפני רבין . מקורות במשרד הביטחון מסרו כי השר ארנס הזמין את ח"ך 
רבין מאחר שרבין הוא מראשי האופוזיציה וחשוב שישראל תדבר בקול אחד . שר 
הביטחון מתכוון לקיים פגישות נוספות עם רבין . בתחילת המשבר במפרץ הפרסי 
התלוננו ראשי האופוזיציה כי ראש הממשלה , יצחק שמיר , אינו משתף אותם בדיונים . 
קפידבין " העולם החופשי כולו בהנהגת ארה"ב נערך למאבק נגד סדאם חוסיין " 
כך כתב הנשיא בוש באיגרת ששלח לראש הממשלה יצחק שמיר . האיגרת , שהועברה 
אתמול על - ידי השגריר ויליאם בראון , כוללת התבטאויות חריפות נגד נשיא 
עיראק . באיגרת מודה בוש לשמיר על איגרת התמיכה ששיגר אליו עם תחילת המעורבות 
האמריקאית במשבר במפרץ הפרסי . האיגרת מנוסחת בלשון חמה . בוש מביע הערכה 
על התמיכה שהוא זוכה לה מישראל ומברך את ממשלת ישראל על המדיניות הנבונה 
שהיא נוקטת במשבר במפרץ . נשיא ארה"ב חוזר על מחויבותה של ארה"ב לביטחונה 
של ישראל . 
