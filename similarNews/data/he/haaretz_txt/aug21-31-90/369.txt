( ע ) . ראש עיריית הרצליה , אלי לנדאו , פנה אתמול לבית המשפט המחוזי 
בתל - אביב , בבקשה לבטל את מינויו של יעקב ברדוגו מלוד כסגן המנהל הכללי 
של מרכז השלטון המקומי , בטענה שמדובר במינוי פוליטי מצד יו"ר המרכז ראש 
עיריית לוד , מקסים לוי . בא - כוחו של לנדאו , עו"ד דב וייסגלס , טוען 
בבקשתו , כי על מינוי עובדים ופקידים של המרכז לשלטון מקומי מחליטה רק הנהלת 
המרכז , ומאחר שהמינוי לא נעשה כדין , יש להורות על ביטולו . עו"ד וייסגלס 
הדגיש , כי יעקב ברדוגו הוא מקורבו האישי - פוליטי של יו"ר המרכז , מקסים 
לוי , וקיים חשש " לסיבוך המרכז בפעילויות בטלות ובהוצאת כספי הציבור שלא 
כדין בידי ברדוגו " . בתצהיר שהגיש לבית המשפט טוען לנדאו , המכהן כיו"ר 
המועצה הכללית של המרכז , כי פנה ובירר אצל ראשי רשויות מקומיות אחרות המכהנים 
כחברי הנהלת המרכז , ואלה אישרו באוזנו כי לא הוזמנו או נכחו בישיבת הנהלה 
בה הוחלט על מינויו של ברדוגו . לנדאו הדגיש , כי עו"ד ויסגלס ביקש מהנהלת 
המרכז העתק מהחלטתה על מינוי ברדוגו לתפקיד , וב91 באוגוסט הודיע מנכ"ל 
המרכז טלפונית ללנדאו , כי נאסר עליו להגיב על מכתב הבקשה של עו"ד ויסגלס . 
זאת , על - פי הוראתו המפורשת של יו"ר המרכז , מקסים לוי . לנדאו טען 
כי מרכז השלטון המקומי אינו זכאי לשלם כספים לברדוגו , המתיימר על דעת יו"ר 
המרכז לפעול כעובד המרכז . הוא מבקש לאסור על ברדוגו לעשות שימוש במשרדי 
מרכז השלטון ובמכוניות או ציוד השייך למרכז , ולאסור על המרכז לשלם לו משכורת 
או כספים אחרים . טרם התקבלו תגובות מקסים לוי ויעקב ברדוגו . הדיון בבקשה 
יתקיים במעמד שני הצדדים לאחר תום פגרת בתי - המשפט . 
