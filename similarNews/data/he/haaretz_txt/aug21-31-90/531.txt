מוסף המוספים נעשה סדנה למראיינים . בשבוע שעבר הגיעה לאולפן מלכת היופי 
איבונה קרוגליאק . היא נראתה כאילו הוצאה מהקפאה עמוקה או ממוזיאון השעווה . 
הגברת הצעירה אף אינה מסוגלת למאמץ של קריאה תמה מן הכתב וקשה לה להבדיל 
בין כנסת לממשלה . שום - דבר אינו עוזר להפשיר את המלכה . אילולא חשדתי 
בכוונות הרציניות של האחראים , הייתי חושבת שלפנינו קטע פארודי . השבוע , 
בקטיגוריה שונה , הצמידו למרגלית את העיתונאית ברוריה אבידן - בריר . 
בריר כולה חיוכים פטרוניים , מלמעלה למטה , הבעות פנים מבוימות וגסטות 
שהטבעיות מהן והלאה . וגרוע מכל : גם לה יש מה לומר והיא נכנסת לדברי המרואיינים , 
משלימה בשבילם את המשפטים . מה לעשות , והשניים אינם זקוקים לא לחכמתה 
ולא להכוונותיה . הם מסתדרים היטב מאוד גם בלעדיה . 
