) עזב אריאלי ( אורלוף ) את הארץ וגלה לארצות הברית . " אף כי הוסיף 
ליצור נותרה יצירתו הארצישראלית עיקר מפעלו " , אומר דן מירון על גבי הכריכה . 
את הסיבות שנשכח אפילו שמו כמעט שאינו מוכר אלא לבוגרי החוגים לספרות עברית 
ולוותיקי היישוב מוצאים דן מירון וגרשון שקד בכך שניתק את עצמו עם ירידתו 
מהארץ ( בן שלושים ושבע ) משורשיו התרבותיים . הכרך הזה המכנס לראשונה 
אחרי למעלה משבעים שנה מבחר מיצירותיו הוא ניסיון לגאלו משכחה ולבחון את 
מעמדו בעולם הספרות העברית . שלושה סיפורים ארוכים מתפרסמים כאן : " לאור 
הוונוס " , " בימות הגשמים " , ו"ישימון " ומחזה אחד , " אללה כרים " . 
הערות העורך המסייעות לגשר על פערים של שפה ותרבות מלוות את היצירות . 
את מאמרו של גרשון שקד " התאום שירד " , מתאר דן מירון כ"ניסיון מקיף ראשון 
להעריך את מפעלו של אריאלי המספר ולשלב אותו ברצף ההתפתחות ההיסטורית של 
הסיפורת העברית " . למרות המאמצים קשה לדמות איך יוכל קורא שאינו להוט אחר 
היסטוריה של הספרות העברית להתפעל מיצירות אריאלי . סיפוריו ממחישים את 
חייה הקצרים של יצירה ריאליסטית שמחברה המוכשר איננו אמן גדול . אולי ההיצמדות 
לפרטי המציאות והאוזן הרגישה לעברית המתהווה מאפיינים שעוררו את התפעלותו 
של ברנר בשעתו הם שמעניקים ליצירות אריאלי איכות אנכרוניסטית המדברת אל 
תבונתו וסקרנותו של חוקר הספרות יותר מאשר אל לבו . גם היום לא תובעת העברית 
של בני דורו , ראובני , עגנון וברנר פירושי מלים דקדקניים כמו אלה שנדרשו 
כאן . במרכז שלושת הסיפורים שבהם דן גרשון שקד בהרחבה יחסית במאמרו עומדים 
גיבורים חריגים שאופן קיומם מעורר בהם כמיהה אל המוות . בגרשון שקד מעורר 
יחסם של גיבורי אריאלי אל המוות תהייה בדבר השפעותיה האופנתיות של הספרות 
הסקנדינאווית , בעיקר יצירות קנוט המסון . שאלה זו איננה עקרונית כל כך 
במקרה של עגנון ברנר או גנסין . היא מתעוררת בחריפות ביחס לאריאלי משום 
הסרבול שבסיפוריו ובשל הפאתוס הגלוי והעדר המורכבות שמעבר לזמן . המרשימה 
והמגובשת בין יצירות הפרוזה שכונסו כאן היא הנובלה " לאור הוונוס " . גיבורה , 
יעקב פרלגולד , הגיע לארץ רק מפני שנמלט בשל הסתבכויות פוליטיות ורומנטיות 
בזמן שירותו כטוראי בצבא הרוסי . אל שאלת יהדותו מתייחס פרלגולד באמביוולנטיות 
והציונות אינה מעסיקה אותו . כניהליסט עז - יצרים הוא קוסם לסובביו , בעיקר 
לנשים , אך מואס בעצמו ובחייו . חומרי העלילה משקפים את שנאתו העצמית של 
הגיבור וגם את זו של המחבר הנגלה בכל היצירות כמיזנטרוף לא קטן . ניהיליזם 
והעדר חיבה למין האנושי בולטים יותר במחזה " אללה כרים " . שלוש מערכות 
המתרחשות בעיר חוף בארץ ישראל מתגבשות כאן לסיטואציה דרמטית וריאליסטית שכל 
הדמויות היהודיות שבתוכה הן עלובות וגרוטסקיות . הדמויות האלה פועל עברי 
זקן שומר פרדסים צעיר ושיכור , סופר מתחיל נרקיסיטי ונפוח - חשיבות , עלמה 
יקית , פאם פטאל צעירה אחת וטיפוס דפרסיווי המנסה להתקבל לסמינר למורים 
הן אולי הסיבות לכך שדן מירון העיר על גב הכריכה ש"ניתן לראות בו את אבן 
היסוד של המחזאות הישראלית " . רגעים אחדים במחזה נראים כמו חומרי יסוד לתמונות 
ממחזותיו של חנוך לוין . נעמי שץ , בתו בת השמונה עשרה של עורך עיתון המאורסת 
לכאורה לסופר המתחיל היא ה"אשה הגורלית " ( רגעים אחדים היא מעוררת אסוציאציות 
לדמותה של נסטסיה פיליפובנה מ"אידיוט " לדוסטוייבסקי ) תרה לשווא אחר רומנטיקה 
היולית , וכמעט מוצאת אותה בדמותו של הערבי הצעיר עלי , החותר לנקום את 
רצח אביו בידי בדווים . כשרונו של אריאלי , שגרם לברנר לראות בו את תאומו 
של עגנון הצעיר , מתבטא בעיקר בקליטה מדויקת של פגמי המציאות שבתוכה הוא 
חי . את מגבלותיו מיטיב שקד לתאר בשבחו את מעלות עגנון : " כוחו של עגנון 
הוא בכך שלא ויתר על העולם הרומנטי , שהשניים נכשלו בו תחילה , אלא מצא 
איזון הולם בין רגש לראייה " . לאיזון הזה לא הצליח אריאלי להגיע . קפתרשבוקפתרביקקפתראותקראת 
סיומו של הרומאן האחרון של יוסה מתאר המחבר את שנאתם של אנשי פירנצה לתיירים 
" המציפים את עירם בכל קיץ כנהר אמזוני " . עמודים שלמים הוא מקדיש לתיאור 
מפורט של העיר הנסגרת בפני התיירים ואף תוהה אם היתושים הם כלי הנשק של תושבי 
פירנצה כנגד נהרות האנשים הפולשים אליה . רק אז הוא שואל באופן ישיר ובלתי 
ספרותי על היחסים בין תרבות אותנטית לציווילזציה מתוחכמת . שאלה זו היא 
פתיחה לקינה גדולה על השפעתה המשחיתה של הציוויליזציה המערבית על שבטי האינדיאנים . 
הבסיס הביוגרפי הבדוי לקינה זו הוא חבר נעוריו של יוסה , יהודי ושמו שאול 
סראטס שכתם לידה ענק על פניו וכיעור יוצא דופן הקנו לו את הכינוי מסיכנת . 
בגלריה שכוחה בפירנצה מתברר ליוסה , המככב כגיבור - מספר ברומאן , כי 
הדברן בצילום הגדול הקוסם לו כל כך אינו אלא " מסיכונת " . בירור תעלומת 
חייו של הסטודנט היהודי שהצהיר על עלייה לישראל ונעלם בין שבטי האינדיאנים , 
בצד משיכה אל הקוסמוגוניה האינדיאנית , הם עמודי התווך של הרומאן , ונקודות 
החיבור בין חוליותיו . דברן הוא מקצוע שהמציאו שבטי המציגנגים , אנדיאנים 
המתגוררים בגונגלים של פרו : " הדברנים עורכים מסעות ארוכים של ימים ושבועות 
ביערות המלאים סכנות , מעבירים סיפורים בין המציגנגים , מזכירים לכל אחד 
מבני השבט שהאחרים חיים , שלמרות המרחקים הגדולים המפרידים ביניהם הם קהילה 
אחת , בעלת מסורת משותפת , אמונות , אבות קדמוניים , פורענויות וכמה 
שמחות . המחשבה על צלם החמקמק , אולי האגדי של הדברנים , שבעזרת האמצעי 
הפשוט והעתיק הזה של סיפור סיפורים היו הלשד הזורם שהפך את המציגנגים לחברה , 
ליישוב שבניו קשורים זה לזה בקשרי אחווה המחשבה על כל אלה עוררה בי התרגשות 
גדולה " ( עם 97 ) . פרקי הרומאן של יוסה מדגימים את יופיים של הסיפורים 
האלה . הם שזורים בין החטיבות האחרות , שעיקרן הגילוי ההדרגתי , הכמעט 
בלשי , של המהפך בחייו של שאול " מסיכונת " . בירור מניעיו של היהודי במעשה 
המופלא הזה מקביל למסירת הסיפורים האטאוויסטיים של התרבות האינדיאנית . 
ודווקא בפרקים האלה ניכרים סממני ההומור שהקורא העברי מכיר מ"דודה חוליה 
והכתבן " ובעיקר מ"פנתליאון ושירות המבקרות " . הומור כמו שהיה ברומאנים 
האלה נשמע מאולץ בפרקים הריאליסטיים של ה"דברן " , כשם שהשאלה היהודית והקישור 
בין חריגת לנידוי ויכולת היטמעות נדונה כאן בדרך מגושמת ושטחית . יוסה עצמו 
מנמק את דרכו של שאול " מסיכונת " ומצביע אגב כך על אחד הפגמים באמינותו 
של הרובד הריאליסטי של הרומאן : " כי לדבר כמו שהדברן מדבר פירושו לחוש 
ולחיות את לב לבה של התרבות הזאת , לחדור אל קרביה ולהגיע אל לשד ההיסטוריה 
והמיתולוגיה שלה , להטמיע בגופך את האיסורים , את התגובות , את תאוות 
ואת האימות הקדמוניות שלה " ( עם 202 ) . " הדברן " הוא רומאן שמחברו 
ביקש לשלב אמירה עקרונית , חברתית - היסטורית , על התרבות האנושית , ולהדגים 
בו את קסמה של תרבות ראשונית ו"טבעית " . השילוב בין אלה לביוגרפיה של סופר 
פרואני לבין ניסיון לטעון טענה כבדת משקל על היהודים וחריגותם , על תיעוב 
עצמי ונידוי ( " מסיכונת " מזכיר פעמים אחדות את גרגור סאמסא , השרץ 
מ"הגלגול " של קפקא ) , עושה את הרומאן ליצירה יומרנית ופשטנית . קפתרשבוקפתרביקקפתראותו 
אנתולוגיה המכילה עשרות סיפורים מתוך שמונה עשר אלף סיפורי עם שלוקטו עד 
כה בארכיון הסיפור העממי שבחיפה . בקובץ מיוצגות עשרים וחמש עדות מכל רחבי 
תבל . כמחציתם נרשמו מפי יהודים יוצאי ארצות האיסלם וכמחציתם מפי יהודים 
יוצאי אירופה . במבוא מצהיר אליעזר מרכוס על המכנה המשותף הלאומי שיש בחגי 
ישראל ועל קירוב הלבבות העדתי . " כל המעוניין להכיר אני של עם , דרכי 
חשיבתו , אמונותיו , פחדיו , ההומור שלו , דמיונו יילך אצל סיפורי העם , 
שהם אוצר נפלא של מסורות " , אומר שם מרכוס . אסופה זו היא אחת ההדגמות 
של פעילויות שתכליתן שימור התרבות הראשונית מפגעי הציוויליזציה . את הסיפורים 
צריך לכנס מפני שאין עוד מי שמספרם מפה לאוזן . האנתולוגיה מחולקת לפרקים 
על פי החגים השונים ולכל פרק מקדים העורך דברים אחדים המצביעים על מאפייני 
הסיפורים . הוא גם מנסח מוסר השכל ומטרות . הטון הדידקטי המאפיין את המבואות 
וההערות , כמו גם המדריך למורה המצורף לספר , מוכיחים למרות טענותיו של 
אליעזר מרכוס את ייעודו העיקרי : אנתולוגיה לבתי ספר ולתלמידים . כמקובל 
בפרסומים מדעיים של סיפורת עממית נשמרת כאן לשון הדיבור של המספרים ונרשמו 
בקפידה גם מקורותיו של כל סיפור וסיפור . קפתרשבוקפתרביקקפתראותמאמרים בחוברת 
האחרונה של " מחקרי ירושלים " עוסקים בחקר הפולקלור בסיפורת , בשירה , 
במחול ובמוסיקה . מפינות נידחות ובלתי מוכרות , כמו ספרי הרפואה של יהודי 
תימן ( מאמרו של יוסף טובי ) נדלית אינפורמציה מדהימה המבוארת ומפורשת 
כאן . מתברר שעד לדור האחרון של קיומה לא היתה ליהדות תימן רפואה מדעית 
ואת מקומה מילאה הרפואה הטבעית . יוסף טובי מתאר את הספרות הכתובה העוסקת 
ברפואה , שעיקרה גנוז בכתבי יד . בדיקה של חיבורים שלמים שיוחדו לנושא 
הרפואה , אומר המחבר , יש בה כדי לתרום תרומה של ממש להכרת החברה היהודית 
המסורתית בתימן . זין אל גמרא שלגייה צפון אפריקאית " , הוא שמו של מאמר 
הבוחן את הסתגלותן של מעשיות קסם . אסתר ניומן - שלי בוחנת בו בפרטנות מדעית 
נוסח בלתי מוכר של אגדת שלגייה . טקסט מראשית המאה התשע עשרה משמש לאדווין 
סרוסי נקודת מוצא לדיון בשילוב מוסיקה " חילונית " בזמרת בתי הכנסת . 
מוסיקה חילונית , מתברר , היא כל מוסיקה ששאלוה מבצעים בבתי הכנסת ממקורות 
שאינם יהודיים או ממקורות חילוניים להשמעת טקסטים ליטורגיים . המאמרים שתוארו 
לעיל מדגימים את עולמם המקצועי הסגור של המחלקות לפולקלור . כל אחד ממאמרי 
הקובץ הזה מעיד עד כמה אפשר ללמוד על הכלל מעיסוק דקדקני בפרטים . הגישה 
האתנוגרפית - היסטורית - ספרותית - מחקרית המאפיינת את הקובץ משרה על קוראיה 
נמיכות רוח מסוימת בפני אינפורמציה דקדקנית שרק יודעי סוד אחרים יוכלו לבוא 
בין כתליה . קפתרשבוקפתרביקקפתראותל פסגת הר גבוה ששטחו כשטח מדינת קליפורניה 
בכוכב רחוק מכדור הארץ מתנהלים חיי האזרחים בסדר מופתי . תראומהזה " קוראים 
לטריטוריה שבה מתקיימת חלוקת מעמדית ברורה בין ה"אדונים " , ותיקי המתיישבים , 
לבין הפועלים המכונים " מתנחלים " . לשמירת הסדר החברתי מסייעת משטרה חשאית 
ושאר מוסדות המאפיינים משטרים המנצלים לצורכיהם שימוש שרירותי בבני אדם . 
יישום מיוחד של שכר ועונש מופעל ב"תראומהזה " בזכות שימוש עתידני במדע הרפואה . 
בבית החולים המתקדם שבו מחזיקים השליטים אפשר לרפא את כולם מהכל ולהאריך 
את החיים במאות שנים . האזרחים ה"מתנחלים " יוכלו לקבל בו טיפול רפואי 
אם יתנהגו כנדרש . בתגליות הרפואיות החדישות משתמשים ה"אדונים " כדי לשמור 
על הסדר החברתי לנוחותם המלאה . חללית המגיעה מכדור הארץ נושאת בתוכה את 
ברכת השפע בדמות טיפול רפואי בלתי מוגבל שאינו תלוי במשאבים כלכליים . נס 
עתידני זה מפר באחת את האיזון החברתי וגורר אחריו התגברות של מחתרת שה"מתנחלים " 
הקימו מכבר . מט קלר , מתנחל - מורד , הוא גיבור הרומאן של לארי ניבן , 
כוחו הסי ( תרגומו של עמנואל לוטם למושג שלו הוא אחת ההמצאות המקוריות 
בתחום ספרות המדע הבדיוני : לכל מי שמאיים עליו או מפחיד אותו גורם הגיבור 
להרגיש אי נעימות ובסופו של דבר להתעלם מקיומו . כוח זה מאפשר פיתוח מיוחד 
של העלילה : גם כשקלר עומד מול קבוצת יורים הוא נותר בחיים מפני שבעיצומו 
של תהליך הם חדלים להבחין בו . " מתנה מכדור הארץ " הוא ספר מרתק ומעורר 
למחשבה . עלילתו מעוררת הרהורים קשים על יחסים בין רפואה למוסר , ההתקדמות 
המדהימה של מדע הרפואה , ההאצה והשכלול של טכניקת השתלת איברים , למשל , 
מעניקים לספר הזה ממדים מפחידים . 
