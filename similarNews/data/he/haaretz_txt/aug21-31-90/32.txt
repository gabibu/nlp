לאחר תקופה ארוכה של זהירות רבה וניסיונות לשמור על איזון , האם נמצאת סוריה 
בתהליך של הקשחת עמדה והתייצבות כנגד עיראק לצד ארצות הברית , ערב הסעודית 
ומצרים ? יש סימנים המבשרים על הקשחה כזאת . בעיקר מן הראוי לציין את 
התחדשות המתקפות על עיראק בעיתונות ונאום רשמי נחרץ וחריף שממנו אפשר להבין 
שהבעיה אינה הנוכחות האמריקאית . למדינה החשה עצמה מאוימת אי אפשר לבוא 
בטענות על שהיא קוראת לסיועם של צבאות זרים , אומרים בדמשק . הבעיה היא 
הפלישה לכוויית , ובנקודה זו חייב הנשיא סדאם חוסיין לסגת . החששות הסוריים 
שצצו עם תחילת המשבר , ובעיקר החשש פן תיגרר המדינה לסכסוך שאינה מוכנה 
לו והרגישות כלפי דעת קהל התומכת במידה רבה בעיראק , נעלמו ככל הנראה . 
דמשק שאבה עידוד מהנחישות האמריקאית לחסל אחת ולתמיד את נשיא עיראק או מהבטחות 
פוליטיות מסוימות ( תת שר החוץ האמריקאי לענייני המזרח התיכון גון קלי ביקר 
פעמיים בבירת סוריה בתוך פחות משבוע ) ובחרה סופית את המחנה שלה . עם זאת 
מציינים בדמשק , שלהוציא את דברי הגינוי כנגד עיראק במסגרת החלטות הליגה 
הערבית , שום הודעה סורית לא ניאצה את בגדד . חלף זמן רב עד שהעיתונות 
נטשה את השימוש במלה " מתקפה " ועברה למלים " תוקפנות " , " פלישה " 
ו"כיבוש " . המשבר פרץ כאשר בגדד ודמשק התקרבו זו לזו והתרבו סימני הנרמול 
בין שתי המדינות . ובעוד שבתחילת המשבר פני הדברים נשארו במישור הנאצות 
בלבד , קיבלו השלטונות פחות או יותר את התזה העיראקית , שעל פיה חייבת 
כוויית להקריב קורבנות . דמשק הופתעה כרבים אחרים מהפלישה וגילתה זהירות 
רבה מאוד . הסורים אפילו אירחו חמישה ימים לאחר פלישת כוחות עיראק , בעוד 
האמריקאים נערכים לצאת לערב הסעודית , את שר הנפט העיראקי שלאבי . הוא 
בא לדמשק בעקבות תיווך ירדני , ככל הנראה כדי לבקש מהסורים את פתיחתו מחדש 
של צינור הנפט העיראקי - סורי שסגרה דמשק , בעלת בריתה של טהראן בזמן מלחמת 
עיראק - איראן . השר העיראקי הבטיח להתחלק ברווחי הנפט , אך סוריה סירבה 
להצעתו וטענה שהדבר לא יוכל להתבצע אלא במסגרת נירמול מלא של היחסים בין 
שתי המדינות , אפשרות שקשה לעלותה על הדעת בתנאים הנוכחיים . שלאבי יצא 
מסוריה ערב פסגת קהיר , שבה נתנה דמשק את הסכמתה לנוכחות כוחות אמריקאים 
והסכימה גם לשגר יחידות צבא לערב הסעודית לא , כפי שמדגישים כאן , כדי 
להגן על ערב הסעודית , אלא כדי לעמוד בתווך נגד שני הצדדים הלוחמים . על 
שיגור הכוח , המונה 001 , 1 איש שהגיע לערב הסעודית עם משלחת צבאית רמת 
דרג בשבוע שעבר , לא נמסר בפומבי בדמשק , אך מקור רשמי לא הכחיש זאת . 
עם זאת , אותו מקור גם הדגיש כי סוריה " אינה מתאמת את תנועותיה עם ארצות 
הברית " וכי הכוח הערבי " אינו נמצא במקום אלא כדי למנוע התלקחות באזור " . 
קפמאבינרשמית מוסברות השיחות האחרונות בין ארה"ב וסוריה בדאגה להגיע ל"פתרון 
של שלום למשבר " . בדמשק אומרים , כי " אם תפתח ארצות הברית במעשי איבה 
צבאיים היא תיתקל בגינוי חריף בעולם הערבי " . פקיד בכיר אמר : " ברגע 
שברית המועצות יצאה כמעט כליל מהמשחק , סדאם חוסיין הכניס את כולנו למבוי 
סתום בהטילו עלינו בחירה בלתי אפשרית : להיות כולנו עם ארצות הברית או להיות 
כולנו נגדה , דבר שאין אנו יכולים לעשות . הנוכחות האמריקאית היא כעת עובדה . 
אין אנו יכולים אלא לנסות לצמצם את הסכנות הטמונות במצב " . ההתפתלויות הסוריות 
מוסברות גם על ידי השאיפה שלא להגיע לכלל עימות עם דעת קהל , שעל פי כל 
הסימנים מתקשה להבין את עמדתה של דמשק ומוסיפה לתהות , למשל , על הסירוב 
הסורי לפתוח מחדש את צינור הנפט . הרחוב הסורי אינו חופשי מהאווירה הפרו - 
עיראקית , המטלטלת את ההמונים הערביים . פלישתה של עיראק לכוויית לא עוררה 
גינוי בדעת הקהל . הכווייתים , שתמיד ביקרו בסוריה בהמוניהם , אינם אהודים 
שם . הכל סוחרים , מלצרים במלונות ונהגי המוניות מגנים את השחצנות , 
את הבוז של הכווייתים , את התנהגותם הראוותנית וגם את האטימות שלהם כלפי 
פועלים סורים בכוויית , שמעמדם במדינה הוא של אזרחים מדרגה שנייה אם לא 
גרוע מכך . איש גם לא שכח כאן את העובדה האירונית שכוויית הפסיקה את כל 
הסיוע הכלכלי שלה לסוריה ב2891 , כאמצעי גמול על תמיכתה של דמשק בטהראן 
במלחמת המפרץ . התפנית החדה של בגדד ביחס לטהראן בכל זאת עוררה היסוס כלשהו , 
ובשבוע שעבר אפשר היה לשמוע אינטלקטואלים המתחילים לתהות על " אי עקביותו " 
של סדאם חוסיין . בקרב הקצינים עוררה תפנית זו די דאגות כדי שאסד ישגר לטהראן 
את סגנו , עבדל חלים חדאם , ואת שר החוץ שלו , פרוק שארה , על מנת לוודא 
שאיראן תמשיך לדבוק בעמדה נייטרלית . סוריה ניצבת במשבר זה לצד ארצות הברית 
ובעלות בריתה הערביות , ואין ספק שלטווח קצר יביא לה הדבר תועלת ורווחים . 
אך עד כה היא גם לא שרפה את כל הגשרים עם עיראק ובעלות בריתה , אל נכון 
מתוך מחשבה על העתיד . 
