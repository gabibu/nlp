מיהו חולה נפש ? מהו גבול הטירוף , ומי מגדיר את התחום ? שאלות אלה ואחרות 
יהיו מעניינו של מרתון מיוחד בשם " נגיעה ברוח " , שייערך במרכז סוזן דלל 
בתל - אביב ביום שני 9 . 3 משעה 00 : 71 אל תוך הלילה . במרתון יעסקו בטירוף 
ומשמעותו בתחומים שונים : פוליטיקה , ספרות , אמנות , מוסיקה , משפט , 
דת , אופנה , בידור ותיאטרון . הדיון הוא אחד מכמה אירועים שייערכו בשבוע 
הבא , 9 . 29 . 5 , במבצע שכותרתו " מכת רוח " . מטרת המבצע היא איסוף 
כסף להקמת כפר " אנוש " לאלפי חולים , שמצבם אינו מחייב אשפוז , אולם 
הם נמצאים בבתי - חולים מחוסר אלטרנטיוות . העלות לבנייתו 4 מיליון דולר . 
כל המשתתפים באירועים עושים זאת בהתנדבות . רון כחלילי , מארגן ויוזם אירועים , 
טוען שבארץ יש דימוי קשה לחולי נפש , ושהמשא - ומתן על הקמת הכפר במקומות 
שונים אינו מתקדם בגלל התנגדות התושבים באותם מקומות . " אם נצליח להעביר 
לקהל , כי בכל אחד מאתנו ובכל תחום שבו נעסוק יש גם מן הטירוף אולי נוכל 
להזדהות יותר עם חולי הנפש " . בדיון ידבר ח"ך דדי צוקר על טירוף בפוליטיקה : 
" אני רוצה לבדוק למה מתכוונים כשאומרים על מנהיג שהוא משוגע או מטורף . 
. . למשל , סדאם חוסיין . הקל ביותר הוא לקרוא לו מטורף , למרות שכל 
מהלכיו נראים מחושבים ושקולים . " . יובל כספין , מעצב בגדים , טוען שבאופנה 
זהו עניין של נורמות , והביטויים " מטריף " ו"משגע " הם תארים מקובלים 
ללבוש יפה ומיוחד , ולא בכדי . לפני עשרים שנה מי שהעז להפר את הנורמות 
היו מצביעים עליו ברחוב . היום הכל מקובל . זהו תהליך ארוך שהפך את הלבוש 
מכסות הכרחית לביטוי אישי וחברתי . לכן ניתן למצוא דברים יוצאי דופן . 
ד"ר גדעון עפרת יעמיד במבחן את התיאוריה הרומנטית של ה"אמן המטורף . " היה 
נדמה משך שנים " , אומר עפרת , " כי בא הקץ לתיאוריה על הקשר בין סכיזופרניה 
ואמנות , וכי היצירתיות פושה בכל . אולם לאחר 02 שנה שאני מלמד אמנות , 
הגעתי לאבחנה שאחוז המעורערים , אלה המהלכים על חבל דק , בתחום האמנות 
גבוה ביותר . האמנות חושפת ערעור מסוים , אגוצנטריות , נטיות דפרסיוויות 
ואף שמץ של מגלומניה . אנסה לאשר את התיאוריה הפרוידאנית שמעבר לרוח הזמן 
ולתפיסה התרבותית " . ביום שלישי 9 . 4 החל משעה 00 : 02 תתקיים במקום מכירה 
פומבית של ציורים , פסלים , כלי כסף עתיקים , כלי פורצלן , שטיחים פרסיים , 
חפצי יודאיקה , תכשיטים עתיקים . רווחי המכירה ייתרמו ל"אנוש . כמו כן 
יימכרו פריטים מיוחדים , שתמורתם המלאה תיתרם ל"אנוש " , כמו מכתב של משה 
דיין לרות דיין משנת 0491 . המכתב הוברח מכלא עכו , כתוב על נייר טואלט , 
ודיין כותב בו , כי הוא " משתגע " מגעגועים . כן נתרמה מערכת בגדים 
" מטורפת " של ציונה טוכטרמן , יוסף המספר מציע סיפור עממי על טירוף , 
ואורה נמיר תרמה קופסת כסף לסיגריות . עוד במבצע בכורת " הריקוד השלישי " 
מאת ובביצוע ליאת דרור וניר בן - גל , הרצאות משולבות בסרטים בסינמטק תל - 
אביב , כמו ערב על זלילות . הפסיכולוגית טובה שדה תשוחח על אנורקסיה ובולימיה , 
וישראל אהרוני ידגים הרגלי אכילה . יוקרן " טמפופו " , סרט יפני רצוף 
אכילה , זלילה וסביאה . דיונים אחרים יהיו על מין בחיים ובסרטים , שיגעון 
מוסיקה , והטירוף במלחמה . יוקרן הסרט " מלך ליום אחד " . שבת בצהריים . 
באולם מרווח בכפר המכביה מתנהל שיעור ריקודי הבטן השבועי . לצלילי מוסיקה 
מזרחית מדגימה המורה , רקדנית הבטן הבת - ימית ריקי צור , בחולצת - חזייה 
עמוקת מחשוף ובמטפחת גדולה קשורה למותניה , תנועות חושניות , נשיות , 
מעוגלות . התלמידים מקפידים לחקות בדייקנות כל ניד וניע . כשלושים נשים 
ושלושה גברים . יוסף ששון ( 65 ) לומד ריקודי בטן זה חמש שנים . לדבריו , 
ראה בעיסוק זה אפשרות להפחית משקל , ובמשך שנה אמנם הפחית 41 ק"ג , הישג 
המיוחס לקורס בשילוב פעילות נוספת . עתה , כשהוא כבר דל שומן , מחפש ששון 
בריקודי הבטן " התפרקות " כלשונו . " מצאתי פה דבר שנותן סיפוק ובידור . 
אני ממליץ לכל גבר שירקוד . זה נותן עדינות לגוף , מרגיע ומהנה , תענוג . 
התנועות מסובכות , מניעים כל חלק בגוף . אמנם לגבר אין גמישות כמו לאשה , 
אבל משתפרים , הוא אומר . לדעתו אין בעיה בכך שריקוד בטן נחשב כמשהו נשי 
מובהק . " ריקוד זה ריקוד . בלט רוקדים גם גברים וגם נשים " . ששון , 
כתלמידים - הגברים האחרים , מעיד על עצמו שהוא מחקה כל תנועה של צור בדייקנות 
האפשרית המירבית . " אני אוהב את זה , זה בדם שלי " , אומר רחמים אברהם , 
בן 56 , מהנדס וקבלן בניין מרמת - גן , הלומד ריקודי בטן זה שבע שנים . 
בעקבותיו החלה גם אישתו להשתתף בשיעורים לפני ארבע שנים . רפי פטל , לעומת 
זאת , מראשון לציון , בן 33 , העוסק בהדפסה ושיווק של מוצרי פרסום הגיע 
לקורס בעקבות אישתו , רחל , לפני שנתיים . " בהתחלה לא חשבתי להצטרף , 
כי מדובר בעיקר בחברת נשים . באתי לעשרים דקות החימום הראשונות , המבוססות 
על התעמלות אירובית , ונשארתי " . גם הוא מדגיש את האתגר שמציבות התנועות 
המורכבות , וגם הוא , כדבריו , אוהב הכל , עושה הכל , עד כמה שאפשר , 
ונהנה מזה . שני הגברים המבוגרים יותר אומרים שהסביבה קיבלה את עיסוקם זה 
בצורה טבעית וללא בעיות , אך פטל , הצעיר יותר , מעיד , שחבריו מגיבים 
" ככה ככה " . בהזדמנויות חגיגיות מפגינים רקדני הבטן את כישוריהם . מצטרפים 
לרקדניות מקצועיות בשמחות משפחתיות , אך אינם מעזים להופיע סולו . " אם 
הן עושות טעות , אני אפילו מעיר להן " , אומר רחמים . ריקי צור החלה ללמד 
ריקודי בטן בכפר - המכביה לפני כשבע שנים . כעבור שנה הציגה לפניה הנהלת 
המועדון את בקשתם של כמה גברים , מנויי המועדון המקומי , להצטרף לקורס 
שלה , והיא נענתה . כיום יש לה עשרה תלמידים גברים , בני 52 עד 07 . 
לדבריה , זה המקום היחיד בארץ שבו לומדים גם גברים ריקודי בטן . בשיעורים 
שהיא נותנת בבת ים התנגדו הנשים להשתתפות גברים . לדבריה , המורים הטובים 
בעולם בתחום זה הם גברים . בפסטיבל ישראל האחרון נסערה למראה ריקודו של 
מנהל בית ספר לריקודי בטן בארצות הברית . רקדני בטן מעולים פגשה גם במצרים , 
צרפת וגרמניה . רקדנים לעולם לא יופיעו במלבושים הנשיים הססגוניים , אלא 
בגלביות בדרך כלל , ולפעמים יאחזו מוט בידיהם , בסגנון הריקודים המסורתיים 
של הערבים . תנועותיהם עשויות להיות דומות לאלה שמבצעות נשים , אך רוח 
הריקוד שלהם גברית . קפמאפרקאבי הורדי , חבר קיבוץ לוחמי הגיטאות הלומד 
צילום בוויצו חיפה , צילם את המזבלה של חיפה ליד תחנת הכוח , שני מפגעי 
רעש ולכלוך הפוגעים באיכות הסביבה . " אוכל לציפורים " , הציעו לקרוא לתמונה . 
הצילום נעשה במסגרת עבודת סמסטר שאמורה להביא ביטוי אישי עם מסר חברתי . 
הורדי התרכז באיכות הסביבה , או נכון יותר בהעדרה . חלק מהעבודות שהגיש 
היו אותנטיות ואת חלקן ביים . זבל תלוי על חבל כביסה וברקע מפרץ חיפה , 
או זריחה וברקעה עשן המיתמר מארובת " נשר " . " הנושא מטריד אותי מאוד " , 
הוא אומר , " במיוחד כתושב הצפון , שבו רבים המפגעים , עשן הארובות , 
והקישון המסריח " . תמונת המזבלה ותחנת הכוח שלו מוצגת במסגרת תערוכה שאירגנו 
" אגפא " , הירחון " מסע אחר " ובנק דיסקונט , שמקדיש את קירות סניפיו 
להצגת התמונות . קפמאפרק " לפעמים אני מרגישה כמו הליצן העצוב " , אומרת 
סמדר נגה , תקליטנית . " יש הרבה בדידות במקצוע הזה . את על הבמה , 
עושה שמח לאנשים ומחייכת גם אם אין מצב רוח . כולם הולכים הביתה עליזים 
ומאושרים , ואני נשארת לבד " . נגה , בת 92 , בוגרת " תלמה ילין " במגמת 
תיאטרון , היא תקליטנית מקצועית זה כשלוש שנים , ואחת הנשים המעטות שעוסקות 
בכך . עבורה זו אינה חלטורה . היא עובדת בעיקר בשמחות משפחתיות חתונות , 
ברבת מצווה במסיבות פרטיות ובנשפים של אגודת הסטודנטים בתל - אביב . במועדונים 
אינה אוהבת לעבוד . " זה לא מדבר אלי , להשמיע ארבע - חמש שעות מוסיקה 
שדופקת את הראש , האוזניים נחרשות מהרעש והתשלום די מזערי " . בקיץ היא 
עובדת שלוש - ארבע פעמים בשבוע וגובה כ006 דולר לערב . נגה מגיעה למקום 
כשעתיים לפני פרוץ השמחה , עם ציוד מקצועי : כ005 תקליטים ודיסקים ומעט 
קלטות , שני פטפונים , קומפקט - דיסק , מיקסר , מגבר , ארבעה רמקולים , 
אקולייזר ומערכת תאורה . היא מעסיקה שני עוזרים , שסוחבים את הציוד הכבד 
ומחברים אותו לחשמל . את תוכנית המוסיקה של הערב היא אינה קובעת מראש . 
בחתונות היא יושבת קודם עם בני הזוג ויחד הם קובעים את סוג המוסיקה . " יש 
כאן אלמנט של זריזות , יש לחץ , אסור להסס " , היא אומרת . " אם אני 
משתמשת בקסטות מוכנות של רצף שירים , זה לא נשמע ולא נראה מספיק טוב . 
כל הפעילות של התקליטן היא חלק מהעניין . זה גם מבטיח שאף אירוע לא יהיה 
דומה למשנהו . יש תקליטנים שעובדים עם קסטות . תמיד העדפתי לעבוד עם תקליטים 
ודיסקים . זה מרשים את הלקוחות , ובצדק " . נגה למדה את המקצוע כששהתה בפלמה 
דה - מיורקה , שם היתה מנהלת אירועים באחד ממלונותיו של המיליונר דייוויד 
לואיס . היינו שתי בנות בלבד , אני ובחורה נורווגית , והיינו צריכות לקיים 
אירועי בידור במלון עבור האורחים . כל המטלות , כולל תקליטנות , נפלו 
עלינו . כך התוודעתי לנושא , ומצאתי שאני נהנית " . כשחזרה לארץ רכשה ציוד 
ותקליטים והחלה לעבוד . אין בארץ קורס מקצועי ללימוד תקליטנות . היה ניסיון 
כזה בעבר , היא מספרת , שנכשל . התחרות בענף גדולה . " הרבה צעירים 
בני 02 קונים טייף ב005 ש"ח ועשרים קסטות " , אומרת נגה , " והם כבר תקליטנים . 
לוקחים מחירים מצחיקים ושוברים את השוק " . נגה משקיעה הרבה בציוד ותקליטים . 
בתל - אביב מספר חנויות המיועדות לתקליטנים ומשמשות מקום מפגש . " אני 
יכולה לשמוע הרבה שירים חדשים ולבחור רק עשרה . כשאני מופיעה באירועים 
של אגודת הסטודנטים , לפני 002 , 1 איש , אני מוכרחה להיות מעודכנת . 
אי אפשר להשמיע שם מוסיקה מלפני חודשיים - שלושה כמו בחתונות " . 
