( ע ) . שירות התעסוקה ומל"ם מערכות החלו להנפיק חוברות ממוחשבות , המכילות 
מאגר משרות פנויות במשק . החוברות ינופקו אחת לשבוע , ויכללו כ03 אלף משרות : 
000 , 01 מתוך מודעות ה"דרושים " בעיתונות היומית וכ02 אלף ממאגר המשרות 
של שירות התעסוקה . במסיבת עיתונאים משותפת לשירות התעסוקה ולחברת מל"ם בבית 
אגרון בירושלים , נמסר , כי בשלב הראשון יונפקו כאלף חוברות בעברית וברוסית 
ובעתיד גם בספרדית , אמהרית ואנגלית . הן יופצו בכל לשכות התעסוקה , במרכזי 
הקליטה ובמרכזי הלמידה והאולפנים בארץ . החוברות מסודרות לפי ישובים ובהתאם 
למקצועות השונים . מנכ"ל שירות התעסוקה דוד מנע אמר , כי לפי התחזיות יגיעו 
לישראל תוך שנה וחצי כ052 אלף עולים , שיצטרפו ל09 אלף דורשי העבודה הפונים 
מידי חודש ללשכות התעסוקה . " עלינו לשכלל את דרכי העבודה ולמצוא דרכים 
בלתי שגרתיות להתמודדות זו " , אמר מנע . לפי בדיקת משרדו , שליש מהעולים 
הם בעלי השכלה אקדמית ו%08 מהם בגילאי עבודה . כמו - כן ציין , כי כ%05 
מ07 אלף העולים שהגיעו השנה נכנסו למאגר דורשי העבודה ומוגדרים כמובטלים . 
מנכ"ל שירות התעסוקה ביקש מהממשלה לשים דגש רב יותר במציאת מקורות תעסוקה 
לעולים . הוא ציין , שאם יינתנו דירות לעולים , הם יצטרכו משכורות כדי 
לשלם את שכר הדירה . לדבריו , רוב העולים מתפשרים בהגיעם לארץ ומקבלים 
בברכה כל עבודה שהלשכה מציעה להם . אולם להערכתו , בתום תקופת ההיקלטות , 
שנמשכת כשנה , יבקשו העולים לעסוק במקצוע בו התמחו . " בשנה הקרובה יבואו 
52 אלף רופאים ו081 מדענים מה נעשה איתם ? שאל . הוא הציע להקים אתרי מרפא 
פרטיים באזור ים המלח , שיעסקו במחקר ופיתוח ויועסקו בהם רופאים וחוקרים 
שיבואו מכל העולם . " אין לנו נפט , אבל יש לנו הון אנושי שניתן לנצלו " , 
הוסיף . מנכ"ל מל"ם הלל דודאי אמר , כי חברתו נענתה לאתגר ביצוע החוברות 
הממוחשבות תוך זמן קצר , דבר שייעל להערכתו את שיפור השירות . " עד כה , 
אדם שנכנס ללשכת תעסוקה בבנימינה לא היה יכול לדעת על משרה פנויה בחדרה . 
החוברות החדשות יוכלו לספק לו שירות זה " , הסביר . שירות התעסוקה מתכוון 
לערוך בקרוב ברחבי הארץ 04 ירידי תעסוקה משותפים לעולים חדשים וחיילים משוחררים . 
