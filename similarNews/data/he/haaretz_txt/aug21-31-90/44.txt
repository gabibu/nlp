על משקל ההתחכמות , " גם הנוסטלגיה כבר לא מה שהיתה פעם " , אפשר לומר 
כי גם המחאה כבר אינה מה שהיתה , עד כדי כך שהיא מעוררת נוסטלגיה למחאה 
הישנה והמוכרת . אופיה של מחאת חסרי הדיור במאהלים , היא ביטוי מובהק 
למשבר האמון העמוק בין הציבור לממסד שחל בחברה הישראלית ב02 השנים האחרונות . 
היום , כמו אז , נזקקת כל מחאה ל"גימיקים " שימשכו את תשומת לבה של התקשורת 
ויזרימו חמצן בעורקיה של המחאה . סוג ה"גימיקים " שנבחר לצורך זה מלמדנו 
פרק מאלף בשינוי החברתי שהתחולל מאז . בשנות ה07 היו הפנתרים ואנשי האוהלים 
אלופי התכסיסים , שכמה מהם חרותים עד היום בזיכרון הקולקטיווי : שילוח 
עכברים בביתו של שר הרווחה דאז , ישראל כץ ; גניבת חלב מסף ביתם של תושבי 
שכונות אמידות וחלוקתו לעניים ; הפגישה המפורסמת של ראשי הפנתרים עם ראש 
הממשלה דאז , גולדה מאיר , שבסופו אמרה שהם " אינם בחורים נחמדים " . 
ביסוד כל הפעולות האלו היתה האמונה כי יש בכוחה של המחאה לחולל שינויים של 
ממש . ומה עושים היום חסרי הדיור מן המאהלים ? הולכים לקונסוליה האמריקאית 
כדי לבקש ויזות לארה"ב ; פונים לאונר"א , סוכנות הסעד לפליטים של האו"ם , 
בדרישה לקבל מעמד של פליטים . לאיש אין ספק כי ההמונים אינם מתכוונים באמת 
להגר מן הארץ או להפוך לפליטים בחסות הארגון . המסר הסמוי בפעולות אלו הוא 
ביטוי של תסכול עמוק והתרסה רועמת כלפי הממשלה והממסד שמשמעו : מכם אין 
למה לצפות , אז מה נותר לנו לעשות מלבד מלפנות לגורמים זרים ? למען האמת , 
לא נותרה בידם ברירה רבה . גם לו רצו לחזור על דפוסי המחאה של אז , לא 
היה הדבר מתאפשר . וכי לביתו של איזה שר רווחה היו מגניבים עכברים ? הרי 
אין שר רווחה . התיק מוחזק אמנם בידיו של ראש הממשלה , אבל כשם שפרט זה 
נשמט מזיכרונו של שמיר עצמו , כך גם ציבור המצוקה אינו מעלה בדעתו להפנות 
אליו את הזעקה . הוא הרי אפילו לא אמר שהם אינם בחורים נחמדים . הוא פשוט 
נעלם לגמרי . לא פלא , שבניגוד למנהיגי הפנתרים של שנות ה07 , אפילו לא 
עלה בדעתם של מנהיגי המחאה העכשווית לבקש פגישה עם ראש ממשלתם . ההתעלמות 
היא הדדית . במובן זה , מצטרפת המחאה החברתית לרצף המחאה לשינוי שיטת הממשל 
ולגל שביתות הרעב שפקד אותנו לא מכבר . הדרישה המתוסכלת לשינוי שיטת הממשל 
היא ביטוי למשבר אמון מוחלט ; שביתות הרעב היו בבחינת אמירה סמויה של השובתים , 
" אין לנו אפילו נגד מי להפגין , אלא להפנות את המחאה כנגד גופנו " . 
דפוסי המחאה החברתית עתה הם ביטוי נוסף לשבר זה . באופן דומה , קיים גם 
משבר אמון בין ציבור המצוקה לבין אלה שמתיימרים להיות נציגיו האותנטיים . 
המחאה החברתית של שנות ה07 הונהגה אמנם בידי קבוצה קטנה , אך זו ייצגה 
ציבור גדול שהפקיד בידיה את המנדט . היום המצב התהפך . רבים מפעילי המחאה 
הפכו לאנשי ממסד , והם חשודים בעיני הציבור שלהם כמי שמייצגים אינטרסים 
זרים . קשה לחסר - דיור הנמק בחום , לתת אמון מוחלט בנציגו המגיע אל המאהל 
במכונית חדישה ושב עם ערב לביתו המרווח . הלקח שלמדו מכך שכבות המצוקה הוא 
בנוסח " אם אני לי מי לי " . לפיכך מוכנים גם מרבית חסרי הדיור להסתפק 
בפתרון למצוקתם האישית מבלי להמתין לפתרון הכולל . המחאה , כמו המדינה , 
איבדה את התום . הציניות וחוסר האמון ביחס לממסד ולהנהגה תפסו את מקום 
התלות בהם . יותר מדי מניפולציות נעשו על חשבון הציבור הזה על - ידי הפוליטיקאים 
מימין ומשמאל , על - ידי המנהיגות שלו , על - ידי הקיבוצניקים המופיעים 
לפתע בדמות השומרוני הטוב . מצב זה של ניכור בין הציבור לממסד הוא סכנה 
גם בימים כתיקונם . הוא חמור שבעתיים בתקופה שהממסד נזקק לרצונו הטוב של 
הציבור ולנכונותו לוויתורים לטובתה של העלייה החדשה . 
