להקת הזמר והמחול של הצבא הסובייטי ע"ש א . ב . אלכסנדרוב , הידועה יותר 
כ"מקהלת הצבא האדום " , שהיתה אמורה להגיע לארץ ב6 בספטמבר לסדרה של 61 הופעות , 
ביטלה את בואה . במברק שקיבל האמרגן , ויקטור פרייליך , מ"גוסקונצרט " 
ומשרד התרבות של בריה"ם , נאמר כי הביקור בוטל לאור ההחמרה החריפה במצב 
הצבאי - פוליטי במזרח התיכון . עוד נאמר במברק , שהתקבל על - ידי האמרגן 
אתמול בצהריים , כי החלטה התקבלה על - ידי המוסדות הסוביטיים הממשלתיים . 
בירור העלה כי מדובר בהחלטה שהתקבלה במשרד ההגנה הסובייטי . מנכ"ל גוסקונצרט , 
ו . פנצנקו , כתב במברקו כי הוא מבקש לראות את ההסכם שנחתם בין האמרגן 
לגוסקונצרט כמבוטל . הוא הביע תקווה , כי ברגע שהנסיבות שהביאו לביטול 
ישתנו , תוכל הלהקה לבוא להופעותיה בישראל . הפרסומים הראשונים לקראת בוא 
המקהלה המפורסמת לישראל התחילו באוגוסט 9891 , ומאז נמכרו כ52 אלף כרטיסים 
ל61 הופעות , בשלוש הערים הגדולות ובשער הנגב . ההופעה הראשונה היתה אמורה 
להתקיים בנוכחות נשיא המדינה , הרמטכ"ל , ראש הממשלה וחברי ממשלה רבים , 
והיא היתה אמורה להיות מצולמת על - ידי הטלוויזיה הישראלית . בספטמבר 9891 
התפרסם כי גם האמרגן , מיקי פלד , עומד להביא לארץ את " מקהלת הצבא האדום " , 
והתנהל ויכוח מי היא המקהלה האמיתית . התברר כי המקהלה שפלד התכוון להביא , 
היא מקהלת משרד הפנים הרוסי , וגם מקהלה זו ביטלה בואה ברגע האחרון . מהמשרד 
המטפל ביחסי הציבור והפרסום של ביקור המקהלה , נמסר כי האמרגן פרייליך מבוטח 
על ידי חברת " הסנה " על סך חצי מיליון דולר נגד אפשרות ביטול הביקור מסיבה 
כלשהי . בהודעה לעיתונות נאמר כי נעשים עדיין מאמצים פוליטיים בינלאומיים 
למנוע את ביטול הסיור , אך אם הביטול ישאר בתוקפו , יוחזר הכסף לרוכשי 
הכרטיסים . 
