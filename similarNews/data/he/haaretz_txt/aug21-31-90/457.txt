התקשורת היא שהטביעה את הרושם שתומכי רבין ינצחו בהצבעה , שהיתה במרכז מפלגת 
העבודה ב7 . 22 , והתקשורת היא שהבליטה את ניצחונו של פרס בהצבעה הזאת . 
הרושם היה גדול , מפני שהדבר התרחש בניגוד לציפיות . והרי זה שיעור בתפקידה 
של התקשורת בפוליטיקה בימינו . איזו חשיבות יש בכלל לשאלה הזאת , בדבר תחזית 
הניצחון או ההפסד , אלא אם יש המצביעים בעד מי שהם חושבים שינצח ואכן , 
יש גם כאלה . השאלה החשובה , מבחינת רבין ותומכיו , היתה אם להתמודד במרכז 
על שאלת עיתוי ההתמודדות , או לא . התקשורת , מצדה , שכחה , למעשה , 
שזאת , ורק זאת , היתה השאלה ולא התמודדות על המועמדות לראשות המפלגה 
או הממשלה , בין רבין לפרס . יש לזכור , שהאלטרנטיווה להחלטת רבין להתמודד 
במרכז היתה : פרס נשאר יו"ר המפלגה עד לוועידה , או עד ל"פריימריס " . 
ואכן , זה המצב כיום , לאחר ניצחונו הטקטי של פרס בהצבעה . כלומר , פרס 
היה " מנצח " מלכתחילה , גם לולא המאבק במרכז על שאלת העיתוי . השאלה 
המכרעת והאמיתית היא : מי צריך להוביל את מפלגת העבודה בבחירות הבאות לכנסת ? 
ביסודו של דבר , למרות התפרצויות השמחה של תומכי פרס , גם בקרבם קיימים 
רבים המבינים שפרס לא יוכל להוביל לניצחון בבחירות . אלה שנתנו לפרס " ארכה " , 
וכבר שמעו שבכוונתו להתמודד גם ב2991 , יצטרכו בבוא היום להתעלות מעל לשיקולים 
הרגשיים ולתת לרבין הזדמנות להוביל את מפלגת העבודה לניצחון . עד אז , 
יצטרך פרס , ותצטרך מפלגת העבודה כולה , לחיות לפי המציאות החדשה . מה 
משמעות הדבר ? כתוצאה מהמאבק הזה , ירדה התמיכה בפרס במרכז ל%84 , לאחר 
שהוא הפסיד לא רק את 64 האחוזים שתמכו בהצעת רבין , אלא גם את ששת האחוזים 
שנמנעו ; כוחם של תומכי רבין עלה מ%02 ל%64 במרכז , ממיעוט לרוב של % 06 
מול % 04 בלשכה , ממיעוט בסיעה בכנסת לשיעור של 43 תומכים ברבין ( כשהרבע 
הנותר הוא זה שניסה מלכתחילה לשכנע את פרס , ללא הצלחה , להתפטר ) . 
גם פרס מודה שרוב הצמרת ( ובה ראשי מחוזות , ראשי איגודים מקצועיים , 
ראשי עיריות ומועצות פועלים וראשי חוגים מרכזיים במפלגה ) תומכת ברבין או , 
בלשונו , " ערקה " או " בגדה " בפרס . את המפלגה מנהלים בחיי יום - 
יום הלשכה , הסיעה והמזכ"ל ולא % 45 במרכז . יו"ר המפלגה אינו יכול לעשות 
דבר במפלגה ללא הסכמה עם רבין ועם תומכיו . ואכן , מזכ"ל המפלגה פועל מתוך 
ההנחה המוצדקת , שבמצב של תיקו בין שני חלקי המפלגה , כל דבר חשוב צריך 
להיעשות מתוך תיאום והסכמה . בשלב הקודם , לפני ההתמודדות , היתה דרושה 
הסכמה בכל דבר חשוב בין פרס ורבין . עכשיו , לאחר הצבעת המרכז , לא מדובר 
בהסכמה אישית ביניהם , אלא בהסכמה בין שני חלקים שווים של המפלגה . ואכן , 
גם בעבר לא פעל פרס ללא תיאום עם רבין ( והלך אתו לממשלת האחדות ול"תוכנית 
השלום " ) עד אשר התברר שבסתר חתר להפיל את ממשלת האחדות זה זמן רב . למעשה , 
מה שהעניק המרכז לפרס ( לאחר כישלון ההימור על ממשלה צרה ולאחר מסקנות 
ועדת הלקחים מבחירות 8891 ) % 45 שנמנו בהצבעה ( שהרי את הנמנעים אין מונים ) 
הוא ארכה , דרך מכובדת יותר לסיים את הקריירה הפוליטית המזהירה שלו מאשר 
" הדחה " , אותה טענת שווא שברשתה נפלו ( שהרי בכל מפלגה דמוקרטית בעולם 
וגם לפי ועדת החוקה של מפלגת העבודה זאת היא בחירה לגיטימית ולא " הדחה " ) 
. מה נותר אפוא ליו"ר המפלגה לעשות ? מאחר שאיננו יכול , למעשה , לתפקד 
כיו"ר המפלגה ללא הידברות עם רבין ותומכיו ולכך , כנראה , אין הוא בשל 
עדיין הוא ממשיך לנהוג כיו"ר מחנה , ומתקיף בלי הרף את ה"צמרת " ש"בגדה " 
בו , את ראשי המחנה השני . בדרך זאת לא יגיע רחוק . ברור כיום שהסתיים 
פרק ושצריך לפתוח פרק חדש : עבודה מלוכדת של המפלגה כאופוזיציה , ומיצוי 
התהליך הדמוקרטי של התמודדות . אילו אפשרויות עומדות אפוא בפני מפלגת העבודה ? 
להתבוסס בהתמודדות מהוסה עוד כשנה ( עד לוועידה או ל"פריימריס " ) , בהתאם 
להחלטת המרכז ב7 . 22 . במצב כזה עלולה להתרחש " לבנוניזציה " של המפלגה : 
עד 01 מתמודדים אשר אף לאחד מהם אין עדיין כל סיכוי , בציבור הרחב , מול 
הליכוד . ממצב כזה הזהירו רבין ותומכיו , אבל המרכז ולמעשה , " לשון 
המאזניים " שבו לא הקשיב להם . להבין שלא זו בלבד שיש תיקו במפלגה ( כמו 
בכנסת ובעם ) , אלא שהמרכז אינו רוצה שפרס ורבין ילכו שניהם , אלא להיפך : 
הוא רוצה ששניהם יישארו , בינתיים . מחצית המרכז מעדיפה את שניהם על כל 
שאר המועמדים הפוטנציאליים בשלב זה , לבחירות הקרובות , או להרכבת ממשלה 
בכנסת ה21 , אם ממשלת הימין תיפול ואם לא יהיה רוב לבחירות . במצב כזה 
יש , אולי , לחזור להצעה הראשונה : פרס ימשיך לכהן כיו"ר המפלגה ורבין 
יהיה המועמד לראשות הממשלה בכנסת ה21 וה31 . אפשרות זאת מותנית , כמובן , 
בכך שפרס ינהג כיו"ר מפלגה ולא כיו"ר מחנה . אפשר להגשים הצעה זאת גם ללא 
הסכמתם של רבין ופרס ( אם כי היא רצויה ) . יוזמה של חברי מרכז יכולה 
להשיג לכך רוב . יהיה זה הישג חסר תקדים , אם מרכז מפלגת העבודה לא יאשר 
כחותמת גומי מה שסוכם קודם לכן בין פרס לרבין , ושני אלה הם שיקבלו את " דין 
התנועה " . הצטרפות גורמים מרכזיים במפלגה , כמו ישראל קיסר ואורה נמיר , 
ל"קואליציית רבין " , מתוך הכרה בכך שרבין הוא המועמד בעל הסיכויים הרבים 
ביותר להוביל לניצחון בבחירות הבאות . צעד כזה עשוי למנוע " לבנוניזציה " 
של החיים הפנימיים במפלגת העבודה ולהבטיח לה סיכוי טוב להביס את הליכוד בבחירות 
לכנסת ה31 . 
