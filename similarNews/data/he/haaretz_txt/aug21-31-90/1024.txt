" שירותי מגן דוד אדום ערוכים להגשת עזרה ראשונה לאוכלוסייה בעורף במצב 
חירום . גם אם הפעילות הבין - לאומית תחליש את כוחו של שליט עיראק , יש 
סכנה מפני פעולות חבלניות , שיתבצעו כביטוי לחולשה ותסכול , ולכן שרותי 
החירום חייבים להיות ערוכים לכל אירוע " כך אמר אתמול נשיא מד"א , פרוף 
אריה הראל , במסיבת עיתונאים לקראת מפעל ההגרלה השנתי , שייפתח במוצאי 
שבת . פרוף הראל הדגיש כי בשל היערכות מיוחדת זו , על הציבור להשתתף באופן 
פעיל יותר במפעל ההגרלות . " האזרחים צריכים להבין שהם עושים זאת בשביל 
עצמם " , אמר . הוא הוסיף כי הארגון התפתח , ושלא כמו בעבר , הוא ערוך 
היום לטיפול בנפגעים בעורף מלוחמה כימית . צוות של מתנדבים כבר התחיל לעבור 
הכשרה בתחום . " אין היום שירות הצלה , שיכול להחליף את שירותי מד"א , 
ולכן אנו זקוקים היום לחיזוק כלכלי מכספי הציבור " , אמר פרוף הראל . המנכ"ל , 
ד"ר נתן כהן , אמר כי שלטונות הביטחון הקצו למד"א את הציוד הדרוש להגשת 
עזרה לעורף , והציוד נמצא היום במחסנים שאליהם אפשר להגיע תוך כמה דקות . 
ד"ר כהן ציין כי ההגרלה , שהופסקה לשנה אחת , חוזרת השנה במטרה לגייס כספים 
באמצעות הציבור לייעול והרחבת השירותים . בארגון מקווים לגייס השנה 6 עד 
7 מיליון שקלים . 
