על קירות הבתים במחנה הפליטים טול כרם רשמו אתמול " הנמרים השחורים " כתובות , 
שהודיעו על הוצאה להורג של תושב המחנה אשר נחשד בשיתוף פעולה עם השלטונות . 
החשוד , פייסל מנצורי , בן 63 , נעדר מביתו כמה ימים . אתמול נמצאה גופתו 
בכפר דנאבה הסמוך לטול כרם . בערב אירעו התנגשויות בין תושבים לחיילים , 
ולטענת התושבים , היכו החיילים נער בן 41 ושברו את ידו . בקלקיליה תקפו 
רעולי פנים סוחר שמכר אבטיחים מישראל . בשכונת מסאכין שבשכם נרגמה אתמול 
מכונית של מתנחלים . תושבים סיפרו כי נוסעיה יצאו מהרכב , ירו לכל עבר 
וניפצו זגוגיות של מכוניות חונות ושל דודי שמש . מכונית מתנחלים נוספת נרגמה 
ליד הכפר ביתא , וצה"ל הטיל על הכפר עוצר למשך ארבע שעות . מקורות פלשתיניים 
מסרו כי בקבוק תבערה נזרק שלשום בלילה לעבר סיור צבאי ליד שכונת ראס - אל - 
עין בשכם , וכי חיילים ערכו חיפושים ממושכים במקום . מקורת פלשיתיניים דיווחו 
כי בתקרית שאירעה אתמול בחאן יונס נפצע תושב אחד . נציג דובר צה"ל לא דיווח 
על פצועים . מקורות פלשתיניים וצבאיים מסרו כי אתמול היו ברצועה תקריות בודדות 
בלבד , וכי חלה ירידה בהפגנות התמיכה בסדאם חוסיין . מקורות פלשתיניים 
דיווחו כי בחאן יונס וברפיח היו התקהלויות תושבים . 
