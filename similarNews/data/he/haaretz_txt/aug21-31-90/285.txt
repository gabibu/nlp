נשיא חברת אלרון , עוזיה גליל , הציע אתמול להקים קרן משותפת לישראל וליפאן 
לעידוד מחקר ופיתוח בחברות קטנות ובינוניות . גליל העלה את ההצעה אתמול , 
בפגישה שערכו ראשי התאחדות התעשיינים עם השגריר היפאני בישראל , סרקזו 
סניגוצי . גליל הציע כי הקרן המשותפת לישראל וליפאן תפעל במתכונת קרן בירד , 
בין ישראל לארצות הברית . גליל עומד בראש משלחת של תעשיינים ישראליים , 
שייצאו בתחילת חודש ספטמבר לביקור עסקי בטוקיו ובאוסקה . המשלחת הישראלית 
תהיה אורחת התאחדות התעשיינים היפאנית , והיא תשתתף באירוע בין - לאומי 
ל"שדכנות עסקית " , שייערך על - ידי הארגונים הכלכליים וממשלת יפאן , בהשתתפות 
משלחות מכל רחבי העולם . היצוא הישראלי ליפאן , כולל יהלומים , הסתכם ב5 . 
567 ם דולר בשנת 98 , לעומת יבוא בהיקף של 7 . 553 ם דולר . עיקר היצוא 
הישראלי ליפאן הם יהלומים מלוטשים שייצואם ב98 הסתכם ב7 . 365 ם דולר . 
