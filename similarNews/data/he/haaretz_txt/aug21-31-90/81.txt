תאונת האוטובוסים בכביש הערבה אירעה בגלל משמעת לקויה של הנהגים כך קבעה 
הוועדה שחקרה את נסיבות התאונה . בעקבות דיון , שהתקיים במשרד התחבורה ונסב 
על מסקנות הוועדה , החליט יעקב אבן , מנכ"ל משרד התחבורה , שנהגי התחבורה 
הציבורית וחברות ההובלה יחויבו בהדרכה מיוחדת בתחום הבטיחות בדרכים . קציני 
הבטיחות במפעלים ובקואופרטיווים לתחבורה , יהיו אחראים כלפי משרד התחבורה 
לקיום ההדרכה הבטיחותית . עוד הוחלט לבדוק אפשרות לחייב בקווים הארוכים של 
התחבורה הציבורית אמצעי תקשורת למצבי מצוקה . במקביל פנה המפקח על התעבורה 
לחברות התחבורה הציבורית ולחברות ההובלה וההיסעים המחזיקות ברכב החייב בהתקנת 
טכוגרף , ותבע מהם להפעיל מיד וללא דיחוי את המכשיר . עניין הטכוגרף נדון 
במשרד התחבורה בשבועיים האחרונים , וההחלטה להפעילו בקאופרטיב אגד התקבלה 
בעקבות דרישתו של מנכ"ל המשרד מיו"ר מזכירות אגד , שלמה לוין . 
