חמהאיבה והמתח הבין - גושיים איימו על העולם למן מלחמת העולם השנייה . זה 
היה ריב כוחני בין שתי מעצמות , אך הן העניקו לו תוכן אידיאולוגי שחצה את 
אירופה והקשה על היציבות במרכז אמריקה ובדרום מזרח אסיה . כל זה מגיע אל 
קצו . עתה , דווקא בתקופה של הפשרה , נקלע העולם למשבר הבין - לאומי הקשה 
ביותר בדור האחרון . מנהיג עריץ , שכבר הוכיח את להיטותו לפתוח במלחמה 
בשכניו ולהרוג בבני עמו , מבקש לנהוג כמעצמה אזורית . סדאם חוסיין רוצה 
להכתיב את מחירי הנפט , להיות למנהיג המפרץ הפרסי ולשמש מנהיג הערבים ואולי 
האיסלם כולו . קריאות התיגר של סדאם חוסיין על נשיא ארה"ב מלמדות כי זהו 
ריב כוחני , אך שוב טמון בו תוכן אידיאולוגי . המאבק על הזכות לשלמות טריטוריאלית , 
מול זכות להגדרה עצמית ולריבונות של עם אחר . כמו בקרב האידיאולוגי של 
העבר , אין צודק אחד . ההכרה בזכותה של מדינה לריבונות בכל שטחה , היא 
המעצבת כיום את מפת העולם ואת אופי ניהולו המדיני . מצד אחד אנו מקפידים 
לקיים סדר בין הריבונויות , בין המדינות , ומצד שני קיים ערעור תמידי על 
הסדר הבין - לאומי בידי מי שחולקים על סימון הגבולות . כאשר שאיפתה של מדינה 
לשלוט בכל שטחה המיועד איננה יוצאת אל הפועל , נובע הדבר מטעם טקטי , בשל 
חולשתה , ומטעם אסטרטגי , מפני שאחר טוען לזכותו לאחוז בשטח . בחינת מכלול 
הסכסוכים הבין - מדינתיים עשרות רבות של מקרים בכל העולם שבהם מתקוטטים 
יריבים על הזכות לאחוז בחבל ארץ מסוים , מלמדת כי שני הצדדים , ברוב המקרים , 
יכולים להצביע על זכויות מלאות לישיבה במקום . לשניהם זכות היסטורית מכוח 
ישיבתם במקום בהווה או בעבר . גישת המעצמות , כפי שבאה עתה לביטוי על - 
ידי ארה"ב , נוטה לשמר את המצב הנתון ולמנוע חריגות בכוח , בפעולות צבאיות , 
לשינוי המצב . כאשר הסכסוכים אינם דועכים , מנסה ארה"ב לערוך שינויים 
קלים ומבוקרים בהסכמת שני הצדדים , כמו למשל בשטחים שתפסה ישראל . אבל 
על הסדר הבין - לאומי מאיימת תמיד מצוקתם של אלה החשים נפגעים , שארצם , 
או חלקים ממנה , נתפסו והם תרים אחר שעת כושר כדי לשנות את הסטטוס קוו . 
בעיות תיחום שטחי מדינות נפוצות במפרץ הפרסי . זהו אזור מדברי ברובו שלא 
קיימים בו תוואי גבול טבעיים ואוכלוסייתו היא בעלת מסורת של נדודים . בנוסף , 
מהווה המפרץ חיץ בין האומות הערבית והפרסית והן חלוקות על הזכות לאחוז בשטחים 
לאורך הגבול . לסכסוכי גבול אלה נוספו חומרי הצתה . מאז החלה הפקתו המסחרית 
של הנפט , בראשית המאה , החריפו היריבויות . המחלוקת על כוויית היא 
רק אחת מתשעה סכסוכים במפרץ , דווקא פרשה זו נחשבה עד לאחרונה לסכסוך שהגיע 
לפתרונו . קבוצת 33 האיים , הנקראת על שם האי הגדול והחשוב שבהם בחריין 
נשלטה בידי הפרסים במשך 081 שנה , מ2061 עד 2871 . מאז טוענים הפרסים 
לריבונות במקום והם מציינים , כי חלק נכבד מהתושבים כיום הוא ממוצא פרסי 
ושפת האם של אחד מכל ששה תושבים היא פרסית . אולם , מאז אבדה ריבונותם 
בשטח , שולטת שושלת ערבית מבית אל - חליפה . לקראת הסרת החסות הבריטית 
מעל האיים ב1791 , חידשה איראן את תביעתה לריבונות . הוסכם על משאל עם , 
בפיקוח המזכיר הכללי של האו"ם , שנערך באפריל 0791 . רוב התושבים תמכו 
בעצמאות , קרי המשך השלטון הערבי . מאז עליית חומייני ב9791 , שוב הושמעו 
טענות בטהראן כי בחריין היא חלק מאיראן וב1891 נכשל ניסיון הפיכה בהשראה 
איראנית . באי הקטן המצוי במצרי הורמוז ומשתייך לאיחוד האמירויות הערביות , 
אוחזים שלושה . מראשית המאה נודעה המחלוקת בין האמירויות אל - שריקה , 
הטוענת לאחיזה בשטח האי , לבין אמירות אום - אל - קיווין הטוענת לבעלות 
על זכויות הנפט בים סביב לאי . בעת שקמה פדרציית האמירויות , בנובמבר 1791 , 
והשתיים הצטרפו אליה , סייע הדבר לפתור את המחלוקת . אלא שאז הופיעה הטוענת 
השלישית לשטח איראן . מיד כשקמה הפדרציה , כבשה איראן את האי . כפשרה 
היא נאותה לחלוקת רווחים עם אל - שריקה . בנובמבר 1791 כבשה איראן גם את 
איי טמב הסמוכים השייכים לאמירות ראס אל - חיימה מהפדרציה . איחוד האמירויות 
החלש שואף לפנות את איראן מאיי טמב ומאבו מוסה , אך אינו יכול . שלושה אוחזים 
גם בנווה המדבר אל - בורימי שבגבול עומאן ואבו - דאבי . שתי השכנות , האוחזות 
הראשיות בשטח , הגיעו לפשרה , כאשר ששה מתוך שמונה הכפרים במקום נתונים 
בשליטת אבו - דאבי ( אחת משבע אמירויות הפדרציה ) ושניים בשליטת עומאן . 
לפני למעלה מ04 שנה , כאשר התגלה נפט במקום , הופיעה הטוענת השלישית 
סעודיה ותבעה לעצמה את כל השטח , בשל שליטתה בו במאות ה81 וה91 . בריטניה , 
שחלשה על האזור , דחתה את טענות הסעודים וסעודיה כבשה את השטח ב2591 . 
הבוררות על הבעלות נכשלה ב4591 . עומאן ואבו - דאבי , תחת פיקוד בריטי , 
כבשו , כעבור שנה , את השטח בחזרה . שוב כשלו מאמצי תיווך , הפעם מטעם 
האו"ם . כאשר התפנתה בריטניה מן האזור ב1791 , התכוונה סעודיה לחזור ולתפוס 
את השטח . אולם , לבסוף , נאותה ב4791 לוותר לאבו - דאבי במסגרת הסדר 
שהעניק לסעודיה שטחים באזורי גבול אחרים . מ0781 אוחזת בשטח שמדרום למפרץ , 
בדרום חצי - האי ערב , בין עומאן לחצרמוות שבדרום תימן , הסולטאנות של 
עומאן , למרות הסתייגות השבטים היושבים במקום . בשנות ה06 , בעת התסיסה 
בתימן , הסתייעו התושבים בנשק ובהדרכה תימניים כדי להקים את " החזית לשחרור 
דופר " , במאמץ להדוף את השליט העומאני הזר . עומאן הסתייעה באיראן כדי 
לדכא את המרידה . המרי דעך , אך החזית , שהיתה בינתיים ל"חזית העממית 
לשחרור המפרץ הערבי הכבוש " , עדיין מקיימת פעולות הסברה . שטחים שבגבול 
בין סעודיה , עיראק וכוויית , היו נתונים , אף הם , במחלוקת . גם בריטניה , 
שהיתה מעורבת בהתווייתם של הגבולות במפרץ , התקשתה לקבוע את מקום הגבול . 
כפשרה , הוצע לקבוע שני אזורים ניטרליים בין סעודיה לבין עיראק , ובין 
סעודיה לבין כוויית . ב5691 הסכימו סעודיה וכוויית , וב5791 נעתרו סעודיה 
ועיראק לחלק את האזורים הללו בצורה שווה . חבל הארץ הנושא את שם בני העם 
הכורדי , הוא מושג גיאוגרפי שמעולם לא הפך ליישות פוליטית . הוא מצוי צפונית 
למפרץ , אך גם בו שדות נפט רבים . כורדיסטאן , שגבולותיה מעולם לא הוגדרו , 
משתרעת בשטחן של חמש ארצות : עיראק , איראן , טורקיה וגם סוריה ובריה"ם 
( קווקז ) . מספר הכורדים נאמד ביותר מ01 מיליון כ3 מיליון בעיראק שיעור 
המהווה כחמישית מאוכלוסיית המדינה . התנועה הלאומית הכורדית איחרה להתפתח , 
זאת בשל פיצולה לשבטים הפזורים באזור הררי קשה לתנועה ולתקשורת . עובדה 
זו עלתה לעם הכורדי באובדן היכולת להשיג ריבונות בשטחם . לימים , הקשתה 
על המאבק עובדת פיצולם של הכורדים בין כמה מדינות . חבר הלאומים ביקש להבטיח 
תחילה אוטונומיה לכורדים , כאשר מסר את מחוז מוצול בידי עיראק ב5291 , 
אך לבסוף הסתפק בהבטחה לשיבוצם של כורדים במשרות שלטוניות ומתן מעמד רשמי 
לשפתם . המאבק הלאומי - הכורדי החל בשנות ה02 , הגיע לשיאו בשנות ה06 ונראה 
היה כי הושלם ב0791 , בהסכם עם ממשלת עיראק , שבה כבר התבלט סדאם חוסיין . 
עיראק הכירה באומה הכורדית כאחת משתי האומות במדינה , אך היה זה מס שפתיים 
בלבד . המרידה התחדשה בתמיכת טהראן וכדי לחסלה , נאותה עיראק ב5791 לוויתורים 
לאיראן בקביעת מקום הגבול בשט אל - ערב . הכורדים ממשיכים במאבקם בצורה מוגבלת 
ועיראק , המתקשה לפעול בתחומם , אימצה שתי שיטות עיקריות : טרנספר של 
כורדים לדרום עיראק וחיסול בגז של כפרים המסרבים לשתף פעולה עם השלטונות . 
הפרסים מכנים את אזור הנפט העיקרי שלהם , המצוי ממזרח לנהר שט אל - ערב 
ואשר בו התמקדה מלחמתם בעיראק , חוזיסטאן , אך הערבים קוראים לו ערביסטאן . 
שוני השמות חושף מחלוקת עקובה מדם . עד שהחלה הפקת הנפט במקום , שלט בו 
שייך ערבי במסגרת אוטונומיה בחסות בריטית , ורוב התושבים היו ערבים סונים . 
ב5291 גבר השאח על השייך . מאז הופנו לאזור פרסים רבים ומספר הערבים ירד 
לכדי מחצית מן האוכלוסייה . הערבים , קרי עיראק השכנה , טענו לשליטה במקום 
וביקשו לנצל את חולשת איראן פעמיים : בשנות ה04 , כאשר עודדו מרידות בדלניות 
בשטח למען כינון אוטונומיה ערבית ; ושוב עם עליית חומייני , עת פתח סדאם 
חוסיין במלחמה לתפוס את ערביסטאן , לאחר שוויתר עליה לכאורה ב5791 בהסכם 
שנועד לאפשר לו לחסל את המרידה הכורדית . כשנתיים אחזה עיראק בשטח המשוחרר 
ובדעתה היה לספחו . ב2891 כבשה איראן את חוזיסטאן מחדש ומאז היא שולטת בו . 
בשבוע שעבר הודיעה עיראק כי היא מוכנה להסכים לגבול המותיר את ערביסטאן 
בידיים פרסיות . טהראן מכירה את שכנתה : היא לוקחת את מה שאפשר , אך גם 
ערוכה לסיבוב נוסף . בתקופת האימפריה העותומנית נחשב שטחה של כוויית לחלק 
ממחוז בצרה . כאשר בריטניה כללה לימים את המחוז בשטח עיראק , היא גרעה 
ממנו את כוויית . ב1691 זכתה כוויית לעצמאות , הבריטים עזבוה ועיראק נערכה 
לתפוס את השטח . התארגנות בריטית והתגייסות כוח בין - ערבי מנעו את הפלישה . 
עיראק לא ויתרה ויזמה כמה התנגשויות בשנות ה07 . כפי שעיראק מוותרת כעת 
על כל תביעותיה הטריטוריאליות בשטח איראן , מפאת קשיי המלחמה בכוויית , 
כך נאותה להכריז ב4891 על הסרת תביעותיה לשטח כוויית , בשל קשיי המלחמה 
באיראן . בדיעבד , ברור כי עיראק לא התכוונה כלל לעמוד מאחורי הצהרתה . 
גם אם תיאלץ לסגת , או תובס , היא תמשיך לפעול בשם זכותה לשלמות טריטוריאלית . 
מאבק על אדמה , לא רק במפרץ , לעולם אינו מסתיים . 
