תנועת " סולידריות " הפולנית , שהיתה הראשונה שיצרה פריצה קבועה בחומה 
הקומוניסטית המזרח אירופית , חוגגת בימים אלה עשר שנים להיווסדה ומתמודדת 
עם מה שרבים קוראים " גיל ההתבגרות " ואחרים " גיל ההזדקנות " . באחרונה 
התפצלה התנועה לשניים . " הברית הדמוקרטית " , של זביגנייב בויאק וראש 
הממשלה , טדיאוש מזובייצקי , מייצגת עתה את השלטון . לך ולנסה , מייסד 
התנועה , עומד בראש מפלגת מרכז " . לצד שתי אלה מתגבשת קבוצה שלישית , 
של תנועות ומפלגות חקלאים , שמשותף להם הרצון להחזיר בעלת פרטית מלאה על 
האדמה . את שני הפלגים של " סולידריות " קשה יותר להגדיר מבחינה רעיונית - 
פוליטית . ולנסה ואנשיו דורשים טיהור מהיר יותר של שרידי הקומוניזם מהמנגנון 
הממשלתי ( בייחוד את התפטרותו של הנשיא , הגנרל ירוזלסקי ) , וזה מסווג 
אותם כ"ימניים " . מאידך , קבוצת מזובייצקי ( שרוב האינטלקטואלים של סולידריות 
שייכים אליה ) , מצדדת בהנהגת כלכלה קפיטליסטית באופן מהיר ומלא יותר 
מכפי שמקובל על הפועלים שמאחורי ולנסה , הרוצים לשמור על זכויות ופריווילגיות 
מהתקופה הקומוניסטית . ההגדרות מטושטשות גם בסימנים אחרים המפרידים בין ימין 
ושמאל . ולנסה הפופוליסט רוצה למשוך משקיעים מערביים ומוכן להבטיח להם שקט 
תעשייתי . בויאק והאינטלקטואלים של מזובייצקי אינם נרתעים , בשעת הצורך , 
מלהשמיע נאומים נלהבים על הזכויות המיוחדות שיש לפועל בכלכלה הפולנית . 
יש החושדים , שהקו המבדיל העיקרי בין שתי המחנות הוא המחלוקת על ירושת ירוזלסקי . 
אנשי ולנסה בטוחים , שוולנסה הוא האיש שיכול ומוסמך לעמוד בראש פולין שהשתחררה 
מאזיקי הקומוניזם . אנשי מזובייצקי משוכנעים , שעם כל הכבוד לזכויותיו 
הרבות של ולנסה , אין הוא האדם המתאים לכהונת הנשיאות ומרמזים שראש הממשלה 
מתאים יותר לתפקיד . בינתיים נמשך המצב המשונה : במדינה המזרח - אירופית 
הראשונה שהקימה ממשלה לא קומוניסטית , נותר עדיין על כס הנשיאות גנרל קומוניסטי 
מתקופת ברזנייב . אף שהודיע על נכונותו להתפטר , המחלוקת על הירושה מבטיחה 
לפי שעה את המשך כהונתו . 
