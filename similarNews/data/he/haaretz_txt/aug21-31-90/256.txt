גם אם " שומר אחי " אלבומם החדש והשביעי של האחים נוויל אינו מוסיף נדבכים 
מוסיקליים רבים בהשוואה לקודמו , " ירח צהוב " הנהדר מהשנה שעברה , הרי 
שזהו בהחלט אחד מאלבומי המוסיקה השחורה היפים , המגובשים והמרגשים ביותר , 
שהופקו בשנים האחרונות . ארט , ארון , צרלס וסיריל נוויל יוצרים בניו - 
אורלינס ומנגנים כהרכב החל מ8791 . ב"שומר אחי " הם מגישים תערובת ארומטית 
ואיכותית , המשלבת כמעט את כל הקשת הסגנונית של המוסיקה האמריקאית השחורה . 
אלמנטים של סול , פאנק , גז , בלוז , פוף , רגאיי ועוד , זוכים באלבום 
להפקה טובה מאוד ( לה שותף מלקולם בורן ) , אמנם לא מושלמת כמו זו של 
דניאל לנואה ב"ירח צהוב " , אולם מעבירה את איכויותיהם הגולמיות של הקטעים 
כולם . קשה למצוא כאן לחן , עיבוד או ביצוע גרוע אחד כולם חזקים , עשירים , 
אסתטיים ומתגלים , ככל שמתמידים בהאזנה , כעמוקים יותר ויותר . מעל כולם 
מתבלטים : " חסר פחד " דואט של אהרון נוויל עם לינדה רונדסטט , הנהנה 
מעיבוד גיטרות מעובה ; הגרסה השנייה ל"בנים ובנות " , עם קולות הרקע המצוינים 
של באפי סנט מרי והגיטרה של אלן סטרצרס , ושיר הנושא " שומר אחי " , המדגיש 
את ההרמוניות הקוליות היפות של האחים . יתר הקטעים אינם מפגרים בהרבה אחרי 
אלה , ויוצרים עמם אלבום שימצא את שביל הזהב בין טעם הקהל להערכת המבקרים . 
קפמאפרקשיטת אלבומי האוסף היא אמצעי מוכח לשיפור מאזניהן של חברות התקליטים . 
הפטנט פשוט : נוטלים חלקים ממצאי ההקלטות שבארכיון ומאגדים אותם תחת מכנה 
משותף . הסיכון הכלכלי במקרים אלה אפסי , שכן ההשקעה מזערית . הבעיה מתחילה 
כשהחברות עוברות את גבול הטעם הטוב ומפיקות אוספים נטולי כל הצדקה אמנותית , 
דוגמת התקליט שלפנינו . אין עוררין על תרומתה של רחל שפירא לפזמונאות הישראלית , 
אך מן הראוי שאלבום המצדיע לשיריה המולחנים יכיל את הטובים שבהם , את המועדפים 
שבלחנים ואת הנאים שבביצועים . " כמעט בלי להכאיב " אינו עומד אף באחד 
מהקריטריונים הללו . 11 מתוך 41 הקטעים באלבום הולחנו בידי נחום הימן , 
מרבית שיריה היפים של שפירא נפקדים והביצועים ( למעט " אנשי הגשם " של 
משה דץ ושלושת הקטעים בהם נוטלת חלק חני ליבנה ) נשמעים אנמיים , במקרה 
הטוב . על הפחות טובים בפרט אלה שבביצוע חבורת הזמר " שירלי " מיותר 
להשחית מלים . אוסף רע לתפארת . קפמאפרק " תועה " הוא האלבום הרביעי של 
" אטצק קאמרה " הרכב שידע גלגולים רבים מאז הוקם לפני עשר שנים , בהנהגתו 
המתמדת של רודי פריים . פריים , המנגן בגיטרות , שר , כותב ומתחלק בהפקה 
המוסיקלית עם אריק קאלווי , יצר הפעם אלבום מגוון , שמרבית קטעיו מולחנים 
ומעובדים היטב ומוגשים בצורה סבירה . קטעים רבים מהנים : " שיר לחבר " 
בלדה רכה , אקוסטית ומרגשת ; " תועה " , המלא ברעיונות יפהפיים בפסנתר , 
צלילי באס רכים וחמים והגשה טובה ; " סצינת הבכי " , רוקנרול בהפקת גיטרות , 
בה שלובים אלמנטים של גל חדש מרוכך עם תפיסה רוקנרולית בסיסית ; ו"איך 
זה " , החושף פאן רוקיסטי ו"מלוכלך " . אולם " תועה " , על אף שהוא מכיל 
יותר קטעים טובים מאשר רעים , הוא אלבום בעייתי : מה שנתפס בתחילה כעושר 
סגנוני ורעיוני מתגלה , לאחר האזנות נוספות , כחוסר גיבוש מקצועי והיעדר 
היגד מוסיקלי ברור . אפשר אולי להנות מכל אחד מהקטעים בנפרד , אך ברור 
שרצונו של פריים להפגין את כישוריו גבר בו על שיקולים אמנותיים , והניע 
אותו ליצור את אחד האלבומים הפחות ממוקדים שלו , ושל הרוק הבריטי , בשנים 
האחרונות . 
