מעריציו קוראים לו " מיסטר טלוויזיה " . משמיציו אומרים שהוא מהווה איום 
על זרם המידע החופשי החיוני לדמוקרטיה . אך אין עוררין על כך שסילוויו ברלוסקוני 
יושב על אימפריית תקשורת ענקית שמעטות ציבוריות או פרטיות משתוות לה ברחבי 
העולם . יותר מכל אחד אחר קובע איש העסקים בן ה45 ממילנו מה יראו האיטלקים 
בטלוויזיה . מדי לילה צופים % 04 מצופי הטלוויזיה האיטלקים באחד הערוצים 
המסחריים שלו רטקואטרו , איטליה - 1 ואניית הדגל קנאלה5 . סינמה חמש שלו 
היא רשת בתי - הקולנוע העיקרית במדינה . מדריך תוכניות הטלוויזיה שלו " טי - 
ווי , סוריסי אה קנצוני " ( מדריך טלוויזיה , חיוכים ושירים ) הוא השבועון 
הפופולרי ביותר במדינה . פובליטליה 08 שלו היא סוכנות הפרסום הגדולה ביותר 
באירופה . אפילו מועדון הכדורגל שלו , מילנו אי - סי , הוא החשוב ביותר 
מסוגו במדינה . אולם בימים אלה נמצא ברלוסוקני בעמדת התגוננות . החודש , 
לאחר 41 שנות דיונים מרים , אישרה ממשלת איטליה חוק המטיל בראשונה פיקוח 
ותקנות על תעשיית הטלוויזיה הפרטית במדינה . החוק , המיועד בבירור לקיסרות 
של ברלוסקוני , קובע גבולות נוקשים לא רק על זמן השידורים היומי שיוקדש 
לפרסומות פגיעה קשה בכל רווחי הפרסומת הטלוויזיונית אלא גם על בעלות משותפת 
על עיתונים ותחנות טלוויזיה . כדי לשמור בידיו את שלושת ערוצי הטלוויזיה 
שלו , יהיה על ברלוסוקני לוותר על " איל גורנלה " , העיתון היומי שלו , 
היוצא לאור במילנו . הוא יצטרך גם להפסיק למכור תוכניות ופרסומות לתחנות 
טלוויזיה עצמאיות אחרות . האימפריה שלו עלולה להפסיד רווחים של מאות מיליוני 
דולר , ולשים קץ להתפארותו של ברלוסקוני בדבר גידול מתמיד . ככל שהחוק 
החדש נוקשה , עשו כמה חברים במפלגת השלטון הנוצרית - הדמוקרטית יד אחת עם 
המפלגה הקומוניסטית באופוזיציה כדי להפוך אותו נוקשה עוד יותר . המאבק כמעט 
הפיל את ממשלתו של ראש הממשלה גוליו אנדריאוטי . בדיונים שמר ברלוסקוני על 
שתיקה , למרות שהיתה זו המהלומה השנייה שספגה האימפריה שלו מזה חודשים ( 
הוא לא נענה לבקשת " ניוזוויק " להתראיין ) . מוקדם יותר השנה הפסיד 
במאבק קשה על " ארנולדו מונדאדורה אדיטורה " , קבוצת ההוצאה לאור הגדולה 
ביותר במדינה ( המחזיקה בין השאר בבעלותה את " לה רפובליקה " , אחד העיתונים 
החשובים ביותר באיטליה ) , ליריבו , איל העסקים קרלו דה בנדטי . עם זאת , 
אחיזתו של ברלוסקוני בתקשורת הטלוויזיונית באיטליה מוסיפה להיות איתנה . 
ורק רא"י , הערוץ הממלכתי , יכול להתחרות בו . חברת ההחזקות שלו , פיניווסט , 
היא החברה הפרטית הגדולה ביותר שאינה נסחרת בבורסה האיטלקית . ההכנסות 
השנתיות שלו נאמדות ב9 . 31 מיליארד דולר , ויש לו אינטרסים ושותפויות בכל 
תחום , החל מקולנוע וכלה בחנויות מכולת . ברלוסקוני , שהונו נאמד בקרוב 
ל3 מיליארד דולר , הוא האדם העשיר ביותר באיטליה . הוא הקים את קיסרות התקשורת 
שלו מאפס בפחות מ02 שנה . " בעוד אחרים נוסעים במכונית , אני נוסע בחללית " , 
אמר פעם . לאחר שהתחיל בעסקי נדל"ן צלל לעסקי הטלוויזיה באמצע שנות ה07 , 
כאשר פיתח עיר " לוויין " מחוץ למילנו , מילנו2 , שהציעה לעשרת אלפי 
תושביה שירותי כבלים המספקים מידע קהילתי . במהרה היה מכור לאפשרויות הגלומות 
בטלוויזיה . " היא הקסימה אותו בגלל המהירות שבה איפשרה לממש את רעיונותיו " , 
אמר מרצלו דלאוטרי , העומד בראש פובליטליה 08 . " טלוויזיה היא ברלוסקוני " . 
ואכן , ברלוסקוני הקים לבדו ובמו ידיו את הטלוויזיה המסחרית באיטליה , 
כאשר שיגר לדרך את קנאלה5 ב0891 . אמנם נאסר עליו לשדר בהיקף ארצי ( זכות 
השמורה לרא"י ) , אך הוא ניצל פרצה בחוק והקים מערכת של 002 , 1 תחנות 
שידור קטנות באזורי הכפר , ושיגר תוכניות בקסטות וידיאו לכל אחת מהן להקרנה 
בו - זמנית . מבחינת החוק , כל אחת מהתחנות שידרה רק בהיקף מקומי . אבל 
צופים ברחבי המדינה ראו את התרגיל כערוץ הטלוויזיה הפרטי הראשון בפעולה . 
בניית המערכת היתה רק חלק מהאתגר . " לברלוסקוני יש כשרון טבעי לספק תוכניות 
שאנשים רוצים " , אומר מייקל סולומון , נשיא חברת אינטרנשיונל טלוויזן דיסטריביושן 
של וורנר ברדרס בבורבנק שבקליפורניה . הנוסחה של ברלוסקוני היא פשוטה : 
הכל הולך . לדוגמה , תוכנית פופולרית בעונה האחרונה ברטקואטרו : " צאווראמו 
טנטי אמאטי " ( " היינו כל כך נאהבים " ) . על - פי כל אמת מידה , היתה 
זו פריצת דרך טלוויזיונית : זוגות מהחיים שנישואיהם כושלים , רבים על המרקע . 
שלושה מיליון איטלקים צפו מדי לילה בהאשמות שהתעופפו הלוך ושוב על בגידה , 
אימפוטנטיות ופריגידיות . תוכניות מיובאות הן מצרך יסוד אחר של ברלוסקוני . 
מיליוני איטלקים עוקבים כעת בלהט אחר המעללים האחרונים ב"דאלאס " , " מקגייוור " 
ו"צירס " . ברלוסקוני הוא הקונה האיטלקי הגדול ביותר של תוכניות אמריקאיות . 
על אף הטינה נגדו בפרלמנט , הוא מצטייר כגיבור עממי בעיני איטלקים רבים , 
הרואים אותו כאחד מסיפורי ההצלחה המודרניים הגדולים ביותר באיטליה . " הוא 
שבר את המצב האבסורדי שבו מצאה עצמה הטלוויזיה האיטלקית : אפשרות בחירה 
מועטה מאוד , מבחר תוכניות וזמן שידור מוגבלים " , אמר סגן נשיא התקשורת 
בפיניווסט גיאני לטה . אינטלקטואלים רואים את ברלוסקוני כהתגלמות הוולגריות . 
ואילו ברלוסקוני , המתואר כאדם מקסים ומכור לעבודה , נראה מרוצה מתדמיתו . 
בבעלותו כל האבזרים הנוצצים של איל הון מודרני , כולל וילה מהמאה ה81 מחוץ 
למילנו , המצויידת בבריכת שחייה ענקית שלידה מקלטי טלוויזיה . אלא שברלוסקוני 
יצר לעצמו כמה אויבים . בעיקר עורר חשד בגלל קשריו הקרובים עם המפלגה הסוציאליסטית . 
הוא מכחיש האשמות כי הוא תורם גדול לקופת המפלגה . " האשמות אלו הן הבלים 
ואינן במקומן " , אומר לטה . בכל זאת , ברלוסקוני הוא ידיד קרוב לבטינו 
קרקסי , מנהיג המפלגה הסוציאליסטית וראש הממשלה לשעבר , שהיה סנדק לאחד 
מחמשת ילדיו . עם זאת , עסקים הם עסקים , וברלוסקוני אינו מניח לנטיותיו 
הפוליטיות להתערב בהם . " איל גורנלה " , למשל , הוא עיתון שמרני מתון . 
הוא מצביע בעד עצמו ובעד כל מי שיתן לו לעבוד בשקט " , אומר סרגיו לוציאנו , 
הכותב ב"לה רפובליקה " , על נטיותיו הפוליטיות של ברלוסקוני . על אף המהלומה 
שספג בשל חוקי התקשורת החדשים , עתידו של ברלוסקוני אינו חשוך תקווה . 
ראשית , החוק התיר לערוץ שלו להקרין שידורים חיים , כולל משחקים של קבוצת 
מילנו אי - סי . עוד הרבה לפני קבלת החוק החדש כבר החל ברלוסקוני לטעת את 
דגלו מחוץ לגבולות איטליה . כבר עתה יש לו מניות בתחנות טלוויזיה פרטיות 
בצרפת ( לה סנק ) , ספרד ( טלסינקו ) וגרמניה ( טלפינף ) . " שיעורי 
הצופים שלנו באירופה מראים כי נוסחת הטלוויזיה של ברלוסקוני פועלת מחוץ לאיטליה 
ויכולה להיות הצלחה " , אומר אוליוור נוביק , ראש מדור מיזוגים ורכישות 
של פיניווסט . ברלוסקוני גם צופה לכיוון מזרח . פיניווסט עומדת על סף חתימת 
חוזי יעוץ להקמת תחנות חדשות בהונגריה , בפולין , ואפילו בברית המועצות . 
עם מיסטר טי - וי בתמונה , יתכן שהטלוויזיה בבודפשט , וארשה ומוסקווה 
לא תהיה יותר לעולם מה שהיתה . 
