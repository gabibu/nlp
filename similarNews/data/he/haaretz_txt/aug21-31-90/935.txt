בקצב מוגבר על תוכנית כלכלית שתחזיר את המשק למסלול נכון , עולות גם הצעות 
להכבדת נטל המס . בין ההצעות לפחות אחת שתשואתה הפיסקלית נמוכה ועלותה הביורוקרטית 
גבוהה ( מסוי " דירות פאר " ) . הצעה אחרת שעלולה לייקר תשומות ייצור 
ומרכיבי עלות אחרים מעבר לסביר ( העלאה ניכרת נוספת של מחירי הדלקים ) . 
יש לקוות כי שתיהן ירדו מסדר היום . כשבוחנים את האפשרויות האחרות , אשר 
יבול פיסקלי של ממש בצדן , יש בעצם שתיים מעשיות : העלאת מס - ערך - מוסף 
והטלת היטל על מס הכנסה . ייאמר מיד : אילו אפשר היה לטפל בבעיות המשק בלי 
הכבדת נטל המסים , צריך היה להימנע מהעלאתם ויהי - מה ; כאשר צמיחה ויציבות 
הם מהיעדים החשובים ביותר של המדיניות הכלכלית , אין להעלות את שיעורי המס . 
אבל בחודשים האחרונים נוצרו נסיבות הקשורות לעלייה ולביטחון , העושות את 
הכבדת הנטל לבלתי - נמנעת לא מעט למען אותה יציבות . אחד התפקידים של אנשי 
מינהל הכנסות המדינה , בראשות יורם גבאי , המגבשים המלצות לשר האוצר ולממשלה , 
הוא לבחור בין דבר לכולירע כלומר בחלופה הפחות גרועה מבין שתיים . כעיקרון 
של מדיניות לטווח ארוך , העלאת שיעור המע"ם עדיפה על העלאת שיעורי מס ההכנסה : 
הגבייה נוחה , אפשרויות ההעלמה קטנות יחסית , וההשפעה על אופן הקצאת המקורות 
ועל הפעילות הכלכלית בכלל מינימלית . אמנם המס אינו פרוגרסיווי , אך גם 
לא רגרסיווי במובהק . לעומת זאת , למס הכנסה השפעות שליליות על מוסר התשלומים 
ועל הרצון לעבוד ולהשקיע , והעלאת שיעוריו מעניקה פרס למעלימים . נראה 
שהשיקולים מכריעים לטובת מע"ם . אך האם שיקולים אלה עומדים בעינם , גם כאשר 
מונחת על הפרק תוכנית שתופעל רק לתקופה מוגבלת ? ( ככל הידוע הכבדת נטל 
המסים אמורה להיות אמצעי - לשעה ולא מהלך של קבע ) . התשובה היא : בנסיבות 
הקיימות לא בהכרח . לפי התוכנית המתגבשת יתוקן חוק שכר - מינימום ויונהג 
עיקור נוסף של תוספת היוקר . שני אמצעים אלה פוגעים בעיקר בבעלי הכנסות 
נמוכות יחסית . אם יתוסף לכך גם מע"ם מוגדל , הפגיעה בבעלי הכנסות אלה 
תהיה קשה מדי . לכן , במסגרת חבילת אמצעים , הכוללת תיקון חוק שכר מינימום 
ועיקור תוספת היוקר , מוטב להימנע מהעלאת המע"ם , ובמקום זה להטיל היטל 
זמני על מס ההכנסה של יחידים , וכן של חברות ( כדי למנוע עיוותים ) . 
דבר זה יאפשר להגיש חבילה מאוזנת , שעשויה להתקבל ביתר הבנה גם בהסתדרות 
ובאיגודים המקצועיים . 
