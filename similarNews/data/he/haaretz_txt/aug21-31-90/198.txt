המינהל האזרחי השמיד אתמול מחשב אישי של עיתונאי אמריקאי שביקש לעבור מירדן 
לישראל בגשר אלנבי . במהלך הבדיקה הביטחונית שנערכה בגשר אלנבי לארבעה עיתונאים 
אמריקאים , סירבו אנשי המכס של המינהל לאפשר את הכנסתו של מחשב נייד שנמצא 
בידיו של אחד העיתונאים , איש ה"יוסטון כרוניקל " . אנשי המכס טענו באוזני 
העיתונאי , כי אין באפשרותו להעביר את המחשב ללא בדיקה . העיתונאי מיהר 
לעבור במחסום והשאיר את המחשב המשמש עיתונאים לשידור ידיעותיהם למערכת 
בידיהם , אך כאשר ביקש לקבל אותו בחזרה , נמסר לו כי אנשי המינהל כבר השמידו 
את המחשב . העיתונאי התלונן על כך בשגרירות האמריקאית . אנשי השגרירות פנו 
ללשכתו של מתאם הפעולות בשטחים , שמואל גורן ומקורות בשגרירות מסרו , כי 
הם " לא מאושרים מהפעולה שננקטה על ידי המינהל האזרחי " . לדברי אותם מקורות 
מדובר בעיתונאים אמריקאים , שהגיעו מירדן לישראל ואפשר היה לתת " לשנות 
קצת את היחס אליהם " . המקורות ציינו , כי אומנם לא הוגשה תלונה למינהל 
האזרחי , אך הנושא הועבר לידיעתו של מתאם הפעולות בשטחים . מקורות רשמיים 
במינהל האזרחי אמרו בתגובה , כי על פי ההוראות הרגילות יש להעביר את המחשב 
בדיקה ביטחונית . לעיתונאי ניתנו שלוש אפשרויות : להחזיר את המחשב לירדן ; 
להמתין לסיום הבדיקה הביטחונית ; לחתום על טופס ויתור על המחשב . העיתונאי 
בחר באפשרות השלישית וחתם על טופס שבו הוא מוותר על המחשב ולפיכך כך אמרו 
במינהל הושמד המחשב . מקורות רשמיים במינהל ציינו כי למעשה מדובר בפעולה 
שגרתית של הבודקים בגשר אלנבי ואין כל יחס עויין כלפי האמריקאים העוברים 
מירדן לישראל . המקורות ציינו עוד כי לעומת אותו עיתונאי , חיכו שלושת 
חבריו 02 דקות בלבד ועברו את הבדיקה הביטחונית . מקורות במערכת הביטחון ציינו 
כי בימים של מתיחות במפרץ הפרסי יש לעזור לאמריקאים בכל דרך והיה מקום להיטיב 
עם העיתונאי האמריקאי ולא להשמיד את המחשב . דובר השגרירות האמריקאית אישר 
אמש כי הפרשה הובאה לידיעתו . 
