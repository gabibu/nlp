התאחדות סוכני הנסיעות והתיירות מתחה ביקורת חריפה על משרד התיירות והאשימה 
את עובדיו באוזלת - יד בטיפולם בהדברת משרדי הנסיעות הבלתי מורשים . מזכ"ל 
התאחדות סוכני הנסיעות והתיירות שלח מכתב מחאה לשר התיירות , גדעון פת , 
שבו נאמר : " בפעם המי יודע כמה אנו פונים אליכם מתוך חרדה לגורלם של 
לקוחות תמימים , שאינם מבחינים בין משרד מורשה למשרד בלתי מורשה , ונופלים 
בפח חדשות לבקרים . " במקרה האחרון מדובר בקבוצת נערים שהוחזקה במצרים כבני 
ערובה עד שסוכן בלתי מורשה , הפועל ללא מורא מחוקי המדינה , נאות לשלם 
את חובו לסוכן מצרי . " למעלה מחודש ימים עבר מאז התרענו על המצב הבלתי 
נסבל ועד היום טרם נעשתה כל פעולה בנידון . " התרעתנו מלפני חודש היא חוליה 
נוספת בשרשרת התכתבויות בלתי פוסקות עם הרשות המוסמכת , ולמרות רצונם הטוב 
של העוסקים במלאכה במשרדך , נראה לנו שקצרה ידם מלהושיע . " תמהני מהי 
אותה קטסטרופה אשר תגרום בסופו של דבר לאותו זעזוע נכסף שייתכן שיציל את 
המצב , אבל ייתכן שהמחיר יהיה כבד ולכן יפה שעה אחת קודם לטיפול דחוף בנושא 
כאוב זה " . דובר משרד התיירות , יוסף שובל , אמר בתגובה כי המשרד פתר את 
בעיית קבוצת הילדים ממגדל כרום שיצאו למצרים , בלא כל סיוע מצד התאחדות 
סוכני הנסיעות והתיירות . לדבריו , פעל המשרד לסגירת אותו משרד נסיעות בלתי 
מורשה , שהיה מעורב ביציאת קבוצה זו משרד מריאן טורס , מרחוב הרצליה 02 
בחיפה . " ללא קשר לפרשה זו נסגר באותו יום משרד נוסף בחיפה , וו - אי 
מרחוב שבתאי לוי 3 , לאחר חקירה ומבצע ביקורת . מתמיהה ביותר טענת התאחדות 
סוכני הנסיעות והתיירות בנושא , שכן סוד גלוי הוא שמשרדי הנסיעות הבלתי 
מורשים ( " חאפרים " ) אינם מסוגלים לפעול ללא שיתוף פעולה הדוק עם משרדי 
נסיעות , אשר חברים גם בהתאחדות סוכני הנסיעות והתיירות . " טוב תעשה התאחדות 
סוכני הנסיעות אם תבטיח שחבריה יימנעו ממתן שירותי תיירות לסוכנים בלתי מורשים , 
במקום להדריך את הרשות המוסמכת כיצד לפעול בחלל שנוצר בין ה"חאפר " לבין 
סוכן המורשה " , אמר . 
