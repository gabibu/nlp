חברת " אפריקה - ישראל " שילמה עבור מלון " דיפלומט " בתל - אביב , 
הנמצא על קרקע פרטית , 91 מיליון דולר . החברה שילמה בסה"ך 23 מיליון דולר 
עבור נכסים שרכשה מכונסי הנכסים של המלונאי חיים שיף . כך מתברר מדיווח 
של אפריקה - ישראל לרשות לניירות ערך . להלן המחיר ששילמה אפריקה - ישראל 
עבור נכסים אחרים שנרכשו מחיים שיף : מלון וקולנוע " אורגיל " ירושלים 
שנמצאים על קרקע בבעלות פרטית נמכרו במחיר של 2 מיליון דולר . הקרקעות בתלפיות 
ירושלים סמוך למלון " דיפלומט " ירושלים ( המלון עצמו לא נירכש ) נירכשו 
במחיר של 5 . 3 מיליון דולר . חלק מהקרקעות הללו הן בבעלות פרטית והאחרות 
נחכרו ממנהל מקרקעי ישראל . מלון " הנשיא " בירושלים והקרקעות שלידו , 
נמכרו תמורת 5 . 5 מיליון דולר . חלק מהקרקעות הינן בבעלות פרטית וחלקן 
נחכרו מהמנהל . הקרקעות הסמוכים למלון מיועדות על - פי תכניות בנין ערים 
לענף המלונאות . חלק מחניון " אתרים " בתל - אביב נמכר במחיר של 2 מיליון 
דולר . הקרקע של החניון נחכרה מעיריית תל - אביב . חברת אפריקה ישראל תצטרך 
לשלם לכונסי שיף כ9 מיליון דולר נוספים אם יתמלאו מספר דרישות : החברה תצטרך 
לשלם עד 5 מיליון דולר אם יתקבל אישור להפוך את דיפלומט תל - אביב למלון 
דירות . סכום נוסף של עד 4 מיליון דולר ישולם אם הקרקעות הסמוכות לדיפלומט 
ירושלים , יומרו ממלונאות לבנייה למגורים . 
