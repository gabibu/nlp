נציג בריטי מטעם ועדה מלכותית של ממשלת אנטיגואה הגיע שלשום לישראל והחל 
לחקור את מעורבות ישראל בעסקת הנשק עם אנטיגואה נשק שהגיע , בסופו של דבר , 
לידי קרטל הסמים בקולומביה . הנציג , עורך הדין גפרי רוברטסון , מקבל 
סיוע ממשרד הביטחון וממשרד החוץ . בירושלים ביקשו שלא לתת פומבי לפעילותו . 
הבוקר יעזוב רוברטסון את ישראל . ביומיים האחרונים הקליט הנציג עדויות של 
המעורבים בפרשה , כקצין חיל הים הישראלי פיליף עירון ובכירים בתעשייה הצבאית . 
משרד החוץ הבהיר לו , כי האנשים שחקר שוחחו עמו מרצונם . אלו הסכימו להיחקר 
במשרד החוץ , אך לא בשגרירות בריטניה . עבודתו של רוברטסון נועדה להשלים 
את עבודת ועדת החקירה של ממשלת אנטיגואה , ששהתה בישראל לפני חודשים אחדים . 
הוא הקליט והחתים את המעורבים בפרשה , במטרה לתת לעדויותיהם תוקף משפטי 
ולהציגן בפני ועדת החקירה . נציג בכיר של הסקוטלנד יארד אמור להגיע בקרוב 
לישראל , ולנהל חקירה משלו בפרשה . 
