בריסל ( ע"ר ) . פקידים בכירים במטה נאט"ו בבריסל מסרו אתמול כי מדינות 
הארגון המחזיקות שגרירויות בכווית יתעלמו מההוראת ממשלת עיראק לסגור את הנציגויות 
היום . מבין 61 חברות האירגון רק לאיסלנד וללוכסמבורג אין שגרירויות בכווית . 
שר המידע העיראקי לאטיף נאסיף גאסם אמר אתמול בראיון לעיתון הצרפתי לה פיגרו 
אי קיום האולטמטום שהציבה עיראק יחשב כתוקפנות . לדבריו , ארצו מעולם 
לא סרבה לדו - שיח , אולם , " כל דו - שיח צריך לצאת מהבסיס המוצק לפיו , 
כוויית מהווה חלק מעיראק " . רשת הטלוויזיה האמריקאית איי - בי - סי מסרה 
כי עיראק מתכוונת לכתר את כל השגרירויות המערביות בכוויית , ולמנוע החל 
מהבוקר מכל אדם להיכנס או לצאת . בידיעה , המסתמכת על מקור מוסמך בעיראק , 
נמסר עיראק לא מתכוונת להוציא אזרחים זרים מן השגרירויות , אלא רק למנוע 
את היציאה ואת הכניסה לנציגויות . בעיראק ובכוויית נעדרים לפחות 35 אמריקאים . 
סבורים כי 14 מוחזקים בבית מלון בבגדאד , ואילו מקומם של 21 האחרים איננו 
ידוע . 
