במועמדות ל"אוסקר " משנה על תפקידה הראשון בסרט " צייד בודד הוא הלב " , 
אולם הקריירה שלה מאז לא הגשימה הבטחה זו . את רוב שנותיה בילתה כבת - 
זוגו , על הבד ובחיים , של קלינט איסטווד . עתה , כשיחסיהם עלו על שרטון , 
היא פנתה לבימוי . זה סרטה השני , ועל - פיו , לפחות , לא צפוי לה גם 
בתחום זה עתיד מזהיר . זה מותחן משטרתי יומרני , טעון בחומרים פרובוקטיוויים 
ונועזים לכאורה , אולם ההרגשה היא שלוק אינה יודעת מה לעשות בהם . עלילת 
הסרט נעה בין " נערת הטלפון והבלש " ל"למות בשביל תשוקה " , והיא מעניקה 
לתרזה ראסל תפקיד דומה לזה שגילמו בסרטים אלה גיין פונדה וקתלין טרנר . גיבורת 
הסרט מגלמת שוטרת סמויה , שמתחזה לזונה כדי לפתות סרסורים , סוחרי סמים 
וסתם פושעים להיכנס למלכודת משטרתית . הסרט מנסה לתאר את דמותה כמורכבת 
וחצויה , פועלת במציאות גברית של אפליה וסחיטה מינית , נמשכת אל אותה התחזות 
המשתלטת על חייה ורואה בה נקמה בעולם הגברים כולו . יחסיה עם הממונים עליה 
מעורערים , מצוקתה הולכת וגוברת , ורק בשיחותיה עם הפסיכולוגית שלה ( 
שמזכירות את אלה , האמינות והמרגשות יותר , ב"נערת הטלפון והבלש " ) היא 
מוכנה להודות בה . עיקר הסרט מתאר כיצד הקו המבדיל בין התחזות למציאות בחייה 
ובעבודתה המשטרתית הולך ומיטשטש . היא נעשית מעורבת באינטריגה ללכידת רשת 
סוחרי סמים . סגן התובע הכללי ( גף פאהי , שהופיע באחרונה באחד התפקידים 
הראשיים בסרטו של איסטווד " ציד לבן , לב שחור " ) מגייס אותה למשימה זו . 
בתוך כך מתפתחים ביניהם יחסי משיכה ורתיעה , לכאורה מורכבים ולמעשה לא 
מובנים לגמרי . דומה שהסרט מנסה לטפל בצדה האפל והמאיים של המיניות הנשית 
ולשרטט דיוקן של אישה שנמשכת להרס עצמי משום שאינה מסוגלת להתמודד עם היבטים 
אלה באישיותה . היה אפשר להניח שבמאית - אישה תטפל בנושא זה ביתר אמינות 
ומצפוניות מאשר במאים - גברים ותעניק לו הקשר רעיוני ורגשי מעמיק . בנקודה 
זו הסרט מאכזב במיוחד . התוצאה שגרתית , פועלת על - פי חוקיות בנאלית 
לחלוטין ואפילו סקסיסטית : דומה שהסרט אומר , שמה שאישה כמותה זקוקה לו 
אינו אלא גבר חזק ואמין , שייקח אותה בידיים . העלילה המשטרתית אינה משכנעת 
במיוחד , ולכל אורכו הסרט אינו מצליח להחליט אם כוונתו להיות דרמה פסיכולוגית 
או מותחן משטרתי . לכך לא עוזרת העובדה שראסל אינה שחקנית שזוכה בקלות לאהדה , 
וקשה להבין את מהות התגובה העזה כל - כך שהיא מעוררת אצל פאהי . יש בה 
משהו וולגארי , שתואם אמנם את הדמות , אך גם מונע מלהזדהות עם המצוקה או 
הרכות שאמורים להסתתר מאחורי חזותה הבוטה . לוק מביימת ברישול רב ; לכאורה , 
על - פי כל החוקים , אך ללא שנינות או סגנון של ממש . התוצאה היא עוד 
מותחן , שמנסה להיות יותר מזה אך משיג פחות . שילוב החומרים מעורר תחושה 
של נצלנות ושימוש בנאלי במה שראוי לטיפול מעמיק יותר . הנושאים הם מחוות 
בלבד , שאותן תולה לוק על השלד העלילתי הדל והסרט , כמותחן וכדרמה , מאבד 
כל הצדקה לקיומו . 
