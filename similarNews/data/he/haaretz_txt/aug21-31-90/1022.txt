, בן 32 , תושב הכפר ביתוניא שנרצח בדקירות סכין על רקע חשד לשיתוף פעולה 
עם השלטונות , נמצאה סמוך לכפרו . הנרצח נחטף לפני כחודש ע"י רעולי פנים . 
מקורות פלשתינים מסרו כי תושב מחנה הפליטים אל ערוב , עיסא חמדאן , בן 
03 , נפצע אתמול מאבנים שיודו לעברו ע"י מתנחלים בעת שנסע במכוניתו בחברון . 
הפצוע הועבר לטיפול בבית החולים עאליה בחברון . המקורות דיווחו שלשום בערב 
על 3 פצועים בהתנגשויות שהיו במחנה הפליטים טול כרם . הפצועים הם ראעד אבו 
זערה , שנעצר מאוחר יותר בבית החולים בטול כרם , אחמד עבדאללה , ועלי 
אבו שיהאב , שנעצר אף הוא . שני מטעני צד קטנים התפוצצו אתמול סמוך לעיירה 
בית סאחור , בדרך להרודיון , בעת שעבר שם אוטובוס ישראלי . ההתפוצצויות 
ניפצו זגוגיות בחלונות האוטובוס , אך לא היו נפגעים . המקורות מסרו עוד 
כי בקלקיליה הציתו אתמול רעולי פנים מכונית בעלת לוחיות זיהוי ישראליות . 
כוחות הביטחון אטמו אמש בית ברמאללה , בו התגורר אשראף פואד שאהין , שנחשד 
בחברות בהתארגנות של הפתח וביידוי בקבוקי תבערה . הוא חשוד בין היתר כי 
יידה בקבוקי תבערה לעבר בניין עיריית רמאללה , ביולי 88 ובאוגוסט 98 וכן 
לעבר משטרת רמאללה בספטמבר 98 ועל גיף צבאי ביולי 98 . משפחתו לא ניצלה 
את זכותה ולא עתרה לבג"ץ נגד אטימת הבית . קפידבינבמקומות שונים בגדה התקיימו 
אתמול תהלוכות תמיכה בסדאם חוסיין . מפגינים בכפר חבלה שמדרום לקלקיליה , 
כינו את הנשיא מובארק משתף פעולה עם האמריקאים ו"שפן " . בחבלה קיימו אמש 
רעולי פנים חיפושים בחנויות אחרי מוצרי מזון ישראלים . הפגנת תמיכה בעיראקים 
התקיימה אתמול גם במחנה הפליטים גילזון ליד רמאללה . בשכם נכנסו אתמול רעולי 
פנים לחנות הבגדים של מחמוד שלעוט ולקחו מן הקופה 052 דינאר , לדבריהם כ"תרומה " 
לאינתיפאדה . קפידבינבשכם נעצר אתמול עו"ד אחמד אל בדראן , בן 53 , משום 
שיסרב לשלם קנס בסך 000 , 1 שקל שהטילו עליו בגלל שבנו נתפס ביידוי אבנים . 
שני תושבים נפצעו אתמול ברצועת עזה במהלך עימותים עם כוחות צה"ל . מקורות 
פלשתינים דיווחו על תקריות בעיר עזה , ברפיח ובחאן יונס . המקורות מסרו 
כי הידיעות על ירידה ברמת האלימות בשטחים אינן נכונות , וכי מדי יום יש 
התקהלויות ועימותים עם כוחות צה"ל . מקור פלשתיני ציין כי אכן אין הרוגים 
ברצועה ובגדה , אך עם זאת יש תקריות יומיומיות ופצועים שאינם מגיעים לבתי 
חולים . בכלא קציעות מת אתמול חסן סאלים סאלים קרעאן מקלקיליה , עציר בן 
42 . כך מסר דובר צה"ל . קרעאן היה עציר מינהלי . הוא נמצא אתמול בבוקר 
ללא רוח חיים במיטתו . על גופתו לא ניראו סימני אלימות והערכת רופא המתקן 
היתה שמת מדום לב . גופתו הועברה למכון לרפואה משפטית באבו כביר . חיילי 
גבעתי לכדו אתמול צעיר עוטה מסיכה שהפריע לתושבים לצאת לעבודה בישראל . 
דובר צה"ל דיווח על הפרות סדר מעטות וכן לא דווח על פצועים ברצועת עזה . 
סופר " הארץ " מציין כי הפגנות התמיכה הגדולות בסדאם חוסיין דעכו ברצועה 
והן מתרחשות רק במחנות הפליטים בדרום . 
