אם אכן נשא המלך חוסיין מסר כלשהו מטעמו של סאדם חוסיין , התברר לו עוד 
בטרם נכנס למשרדו של הנשיא בוש כי מוטב להשאיר את המסר העיראקי באמתחתו . 
יותר משהאמריקאים כועסים על המלך חוסיין בגלל העמדת נמל עקבה לרשותו של 
סאדם חוסיין , הם מתקוממים על ניסיונותיו לערער את הקואליציה הערבית שהצליח 
נשיאם לגייס נגד עיראק . את הקמת הקואליציה הערבית , בראשותן של סעודיה 
ומצרים , רואה בוש , ובצדק , כהישג חשוב , וכתנאי לבידודה של עיראק . 
והנה מנסה המלך חוסיין , שהוגדר מאז ומתמיד כידידה של ארצות - הברית וכמי 
שמצא לשון משותפת עם הנשיא בוש , לשבש את הדיפלומטיה האמריקאית בנושא כה 
רגיש ובתקופת חירום . יש להניח כי המלך חוסיין שמע מילים כדורבנות מהנשיא 
בוש בעניין זה . המלך חוסיין חשב כנראה כי יוכל לשבת ללא סוף על הגדר ולתמרן 
בין כל הכוחות בלא שיינזק . עכשיו הוא נדרש על ידי ואשינגטון לרדת מן הגדר 
ולקבל החלטות חד - משמעיות . אין זו בדרך כלל דרכו של המלך , אלא אם הוא 
נאלץ לעשות כן בלחץ הנסיבות . הן ארצות - הברית והן ישראל מעוניינות בהמשך 
קיומה של ממלכת ירדן בראשותו של המלך , אך לישראל יש גם עניין מיוחד שחוסיין 
יסתלק מכל שיתוף פעולה צבאי עם עיראק . קפחלתארמפחלמארהפגישה ביום ששי , 
בין יצחק מודעי לבין משה נסים , ראויה לציון מיוחד , משום ששני האישים 
לא מדברים ביניהם חודשים ארוכים . מודעי הבין שאם לא יתאם מראש עמדות עם 
שר התעשייה והמסחר , הוא צפוי לתבוסה בממשלה , כמו זו שהתרחשה לפני כשבועיים , 
כאשר אריאל שרון הציג את תוכניתו לייבא בתים וקרוואנים . בעקבות התיאום 
בין שני השרים , הסכים נסים לוותר בעניין הפחתת עלות העבודה . נקודת מחלוקת 
אחת בין השניים מתייחסת לעידוד השקעות באמצעות מתן ערבות מדינה . מודעי 
מתנגד לערבות כזו . נסים בעד . שאלה מהותית נוספת היא למי יגיע הכסף . 
כאשר מעודדים פעילות , ראוי גם לשים סייגים ברורים כדי שהכסף יזרום רק 
לתעשיות שבהן יש לנו יתרון יחסי . תקופה זו של עלייה ושל סיכוי לצמיחה , 
היא הזדמנות חד - פעמית לעיצוב נכון של פני הכלכלה שלנו לטווח הארוך . קפחלתארמפחלמארדו"ח 
ועדת החקירה בעניין מערכת הבריאות משתרע על מאות עמודים . גם בלי שהיתה 
שהות מספקת להתעמקות בפרטיו ניתן לומר , שהעקרונות הכלליים שהנחו את הוועדה 
בניסוח המלצותיה אינם חדשים . בכל זאת נודע לו ערך רב , בהקיפו את מכלול 
הנושאים הקשורים במערכת הבריאות ובהיותו פרי עבודה יסודית של חמישה חברים 
שאין סיבה לפקפק ביכולתם להתייחס לנושא באופן מקצועי ואובייקטיווי ככל שאפשר . 
אם תכונן בישראל מערכת בריאות במתכונת שתיארה הוועדה , יהיו פניה שונים 
מן המערכת הקיימת . יוחלשו בה מאוד הצלילים הפוליטיים הנלווים לארגון ומתן 
שירותי הרפואה ; יתחזקו מאוד היסודות העסקיים בארגון וניהול השירותים , 
וממילא תגדל יעילותם ; יתחזק מעמדו של הצרכן כלפי נותני השירותים ויגדל 
חופש הבחירה שלו ; היקף השירותים יורחב ; כמה וכמה תופעות שליליות ביניהן 
התורים והרפואה השחורה עשויות להיחלש ואולי גם לעבור מן העולם . מבט שטחי 
על תמורות אלה צריך לעורר אהדה מיידית ורצון להגשימן . בפועל , הדו"ח אינו 
משמח את כל הלבבות . עוד בטרם פורסם הזהיר ישראל קיסר כי הדו"ח איננו מחייב 
את הסתדרותו . אין פלא בכך : אם יוגשם הדו"ח , ההסתדרות לא תשוב להיות 
מה שהיתה . על - פי המלצות הדו"ח לא יהיו חברי קופת החולים הכללית חייבים 
להיות חברי ההסתדרות , וכ%82 מן המס האחיד שמשלמים החברים יחדלו לזרום באופן 
אוטומטי לקופת הוועד הפועל . על - פי הצעת המיעוט בוועדה שבהשקפותיו אינו 
רחוק מהשקפות ראשי קופת החולים ההסתדרותית אין צורך בשינויים גדולים ; 
העיקר הוא שהשתתפות הממשלה בהוצאה הלאומית לבריאות תוגדל " באופן מאסיווי " , 
ותוכפל תקרת ההכנסה שממנה ישלמו המעסיקים את המס המקביל . זו הליכה מובהקת 
אל העבר , שישראל קיסר וחבריו בוודאי יצטרפו אליה . הרושם הוא כי הרוב 
בוועדה , ולא המיעוט , מצא את התוואי הנכון . השאלה היא אם יתגבש בחודשים 
הקרובים כוח פוליטי מספיק , הנהנה מתמיכה ציבורית רחבה לביצוע מהפכת בריאות 
שכה נחוצה לארץ . קפחלתארמפחלמארשמירה על פרופיל נמוך , והחתירה להישאר 
מחוץ לזירת ההתרחשויות במפרץ הפרסי , משרתות על הצד הטוב את האינטרס הישראלי . 
עמדה זו , החופפת כמדומה את קו ההנמקה של משה ארנס בזכות תמיכתו בשב ואל 
תעשה בעניין חלוקת מסכות הגז , מתקבלת על הדעת . מערכת הביטחון קרובה יותר 
מכל גוף ממלכתי אחר לנעשה בזירה , ובידיה השיפוט המיומן ביותר באשר לצעדים 
שסדאם חוסין ינקוט או לא ינקוט , בסכסוך שבו הסתבך עם ארה"ב . מאליו מובן , 
שארנס והיועצים הכפופים לו , נוטלים על עצמם אחריות ציבורית כבדה בעמידתם 
על דעתם ; אך בחשבון הסופי יש סיכוי סביר , שלא יועמדו על אחריותם זו . 
קפחלתארמפחלמארהיום תתקיים ישיבת ממשלה מיוחדת לשם המשך הדיון בתוכנית לעידוד 
התעסוקה במשק , תוכנית אותה הגיש בתחילת השבוע שר התעשייה והמסחר , משה 
נסים . בשלוש נקודות מחלוקת בין משה נסים לבין יצחק מודעי תתבקש הממשלה 
להכריע . הראשונה נוגעת למתן ערבות מדינה להשקעות חדשות . השנייה דנה 
בגובה הסבסוד הממשלתי שיינתן להכשרת עובדים במפעלים , והנקודה השלישית היא 
שאלת ביטול מס המעסיקים לסקטור המסחרי . מעבר לחילוקי דעות אלה מסכימים 
שני השרים על שאר מרכיבי התוכנית כלומר הם מסכימים שעל הממשלה לפעול לעידוד 
התעסוקה , אם בדרך של הענקת פחת מואץ , אם על ידי הקמת קרנות מיוחדות ליזמים 
קטנים ומתן עזרה בנושאי מחקר ופיתוח ושיווק ואם על ידי הגמשת הביורוקרטיה 
הממשלתית . אך גם אם תאושר היום התוכנית במתכונת זו או אחרת עדיין לא מובטח 
לנו שההשקעות יחלו לזרום . הסיבה הפעם איננה תחלואי המשק הישראלי , אלא 
תוצאה כלל - עולמית של פלישת סדאם חוסיין לכוויית . כיבוש כוויית והאיום 
במלחמה במפרץ הפרסי הכניס את העולם למצב של אי - ודאות גוברת . אי - הוודאות 
מתבטאת בצורה החדה ביותר בנפילת מחירי המניות בבורסות העולם מטוקיו ועד 
ניו - יורק עבור דרך לונדון ופרנקפורט . כל הבורסות בעולם סבלו מנפילה חדה 
ביותר של כ%02 . הן מאותתות לנו שצפויה שנה כלכלית קשה , של אינפלציה 
גבוהה יותר ושל צמיחה איטית יותר , רווחי החברות הנסחרות בבורסה יהיו נמוכים 
יותר ולכן ירידות השערים . המשבר במפרץ הפרסי ניפץ גם את מיתוס הדולר . 
המטבע הנחשב מבוקש ביותר בעת משבר עולמי נחלש הפעם לעומת המטבעות האירופיים . 
לכן , גם אם התוכנית של נסים ומודעי נכונה וטובה , ואפילו תיושם במהירות 
וכל חוליי הביורוקרטיה ירופאו עדיין יהיה קשה מאוד לשכנע משקיעים מחו"ל 
לבוא בתקופה זו לישראל . יהיה גם קשה לשכנע יזמים מקומיים להתחייב על הגדלת 
הפעילות כי אי - הוודאות היא סם מוות ליוזמה ולרצון להשקיע . עומד בפני 
שר האוצר אתגר לא פשוט של הנעת המשק הישראלי קדימה , בתקופה כה קשה של אי - 
ודאות . 
