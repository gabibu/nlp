כל - בו שלום הזכור לטוב , שהיה הראשון שהציע את כל מגוון המוצרים תחת קורת - 
גג אחת , היה פעם מחוז חפצם של כל תאבי הבידור והשוטטות . כיום ממלאים 
את מקומו בהצלחה - יחסית הקניונים הרבים , שכל אחד מהם הוא מעין כל - בו 
ענק , וחנויות האופנה , המזון , הצעצועים , ההנעלה , האלקטרוניקה 
וכו הן בחזקת מחלקותיו השונות . מדוע הצלחה יחסית ? כי גם אל הקניונים , 
כמו אל כל - בו שלום בזמנו , נוהרים רוב האנשים כדי לשטוף את העיניים , 
למשש את המוצרים , להעביר את הזמן בנעימים , ורק לעתים גם לקנות מוצר 
כלשהו . מי צריך כל - כך הרבה קניונים ? שואל נתי מור במאמרו " מדינת הקניונים " , 
שפורסם בגליון מס 5 של " שיווק " , ביטאון המכון הישראלי לשיווק ואיגוד 
לשכות המסחר בישראל . התופעה של מרכזים מסחריים ענקיים , הוא אומר , קיבלה 
תנופה בישראל דווקא בעידן של האטה ומיתון במשק . בעוד שבשנים עברו היו רק 
שני קניונים בגוש דן קניון איילון ברמת - גן ו"דיזנגוף סנטר " בתל - אביב , 
הרי שבשנה האחרונה צצו מרכזים מסחריים רבים נוספים כמעט בכל עיר ממוצעת . 
קפמאבינבמרכז ראשון - לציון נפתח זה לא כבר לציבור " לב העיר " , שהוקם 
על - ידי יזמים פרטיים . בנס - ציונה , מרחק כחמישה קילומטרים בלבד משם , 
נפתח ה"קניותר " . באזור התעשייה של ראשון - לציון מוקם בימים אלה מרכז 
מסחר ובידור נוסף , וכחמישים מטר ממנו החלה בנייתו של קניון ענק , ששטחו 
12 אלף מ"ר , על - ידי " אזורים " , מקבוצת כלל , ורוגובין , חברה לבניין 
בע"ם . חברות הניהול והסוחרים נתקלים בשתי בעיות עיקריות : איך למשוך את 
הציבור הישראלי אל המרכזים והקניונים ולהפוך את המקומות לשוקקי חיים , וכיצד 
להפוך את ציבור המבקרים במקום לציבור של קונים - בפועל , ולא רק של מבקרים 
מזדמנים . הקמת קניון איילון ברמת - גן לפני כחמש שנים היתה צעד מהפכני . 
לדברי בני דקל , מנכ"ל הקניון , הצרכן הישראלי שמרני ומעדיף את הקנייה 
בקרבת הבית , בניגוד לצרכן האמריקאי , המוכן לנסוע קילומטרים כדי לקנות . 
לדעתו של דקל , יש להגיע לנוסחה משותפת להנהלה ולסוחרים , שתתבטא קודם 
כל בסינון העסקים שיפעלו בקניון . לאחר מכן יש לבנות מערכת גומלין שתהיה 
מבוססת על כך שההנהלה תטפל בחנויות , תציע שיפורים ותעזור לחנות " צולעת " 
להשתקם . כמו כן , יש לעודד תחרות בתוך הקניון , ולדאוג שללקוח לא - מרוצה 
תהיה כתובת . אך האמת היא , שהאפשרות להפוך את ציבור המבקרים בקניונים לצרכנים 
נאמנים תלויה בראש ובראשונה ברמת המחירים הסבירה במקום . כדוגמה מביא הכותב 
את החנות " ניו - יורק " , שבסניפה בקניון איילון אפשר למצוא פריטים שונים 
במבצע במחיר זהה 52 שקל , בעוד שבסניפה בקניותר אומר שלט גדול " כאן אין 
הנחות " ומחירי חולצות מתחילים ב95 שקל ומכנסיים ב59 שקל . הצרכן יגלה 
עד מהרה כי כאן " עובדים " עליו ולא יחזור יותר . למעשה , לא קיימים כמעט 
הבדלים משמעותיים בין הקניונים השונים : ראית אחד ראית את כולם . בין 
הקניונים החדשים שנבנו באחרונה אפשר למנות גם את מרכז " חורב " , הקניון 
שבשכונת אחוזה שבחיפה , בבעלות הקבלן אורי דורי וחברת הנכסים של אגד . 
קהל היעד שלו , לדברי המנכ"ל , דוד שגיא , הם תושבי הכרמל ובעיקר בני 
הנוער , שרבים מהם בני משפחות מבוססות ואמידות ; " לב חדרה " , בבעלות 
משפחת רויכמן , נפתח לקהל לפני כחמישה חודשים . במקום יש לונה פארק מקורה , 
בתי קולנוע וגימיקים שונים , אך המקום דליל במבקרים , בעיקר בימי החול . 
הסיבה , לדברי מנהלו , יעקב קליין , נעוצה במיקומו , מה גם שאוכלוסיית 
הסביבה מורכבת מבני מושבים וקיבוצים , שלא עליהם יקום או ייפול הקניון . 
בנתניה נפתח לפני כשנה וחצי קניון " השרון " , על - ידי המשקיע אלפרד אקירוב , 
ועל - פי שיטת המנכ"ל , שמואל בן משה , כל העובדים בו מועסקים על ידו 
בלבד . קניון " ישראל " , במרכז התעשייה תלפיות בירושלים , נפתח לפני פחות 
משנה בלב המרכז המסחרי של הבירה , והמיקום נותן לו יתרון . מנהלו , אילן 
רומן , אומר שהמאפיין העיקרי של הקניון הוא העדר אירועים חברתיים ובידוריים , 
ואומנם המקום מושך קהל מבקרים מועט , להוציא מוצאי שבת . קניון שפתיחתו 
לותה בהמולה תקשורתית רבה הוא " גן העיר " . הסתבר מאוחר יותר כי המקום 
סובל מבעיות קשות , כמו תנועה אפסית של קונים בימות השבוע ואפילו במוצאי 
שבת . יש לכך כמה וכמה סיבות אפשריות : ייתכן שהמקום אינו מושך קונים בגלל 
העדר אירועים וניסיון למשוך קהל מבקרים למקום ; חנויות אחדות עומדות סגורות 
והקהל רואה בהן עדות לכישלון ומקום שיש להתרחק ממנו ; הדימוי היוקרתי של 
המקום , והסברה הרווחת בציבור כי מקום יוקרתי הוא בהכרח גם יקר יותר , 
אף היא אינה מרבה מבקרים . שלמה חייט , מנהל גן העיר , אומר שאין בתוכניתו 
לשנות את המצב הקיים ולא להכניס למקום השמם הזה אירועים כתצוגות אופנה , 
מבצעי הגרלות וכדומה . קפמאבינגובה דמי השכירות , האחזקה השוטפת והעובדה 
כי בכל חנות מועסקים כמה עובדים , לא מאפשרת לבעלי העסק להוזיל מחירים ולהירתם 
למבצעי מכירה , בגלל החשש ממתח רווחים נמוך . אלא שרוב הצרכנים ישמרו אמונים 
לקניון רק אם יוכח להם כי הקנייה במקום זולה יותר מאשר ליד הבית . בעיה נוספת 
היא התחרות במקום קטן : המגוון הרב של מוצרים זהים בחנויות שונות מעמידה 
בדילמה את בעל החנות בקניון : אם ידרוש מחירים גבוהים , עלולה חנותו להישאר 
ריקה ; אם יוריד מחירים ויילך לקראת הצרכן עלולים מתחריו להיכנס עמו למלחמת 
הוזלות שממנה ירוויח הלקוח בלבד . לכן קיימת נטייה ברורה במרכזים אלה " ליישר 
קו " , ואז שוב חוזרים לבעיה הקודמת , של הלקוח המתרחק ממקומות יקרים . 
בעיה נוספת היא המיקום הלא - נוח של הקניונים . קשה לשכנע את האזרח המצוי 
לוותר על מקומות הקנייה השגרתיים שלו , להניע את מכוניתו או לחכות לאוטובוס 
כדי לרכוש מוצר במחיר לא אטרקטיווי בקניון . אין להתעלם גם מכך שברוב הקניונים 
אין חנויות בסיסיות למוצרים יום - יומיים כמו לחם וחלב , שאגב קנייה בהן 
היה הצרכן עשוי לבדוק מה יש בסביבתן , ואם אין לו לחם הוא לא יאכל עוגות . 
לכן נשארים רוב הקניונים בבחינת פילים לבנים , מקומות שלא נועדו לקנייה , 
אלא לטיול ולבידור במוצאי שבת או בערבים פנויים , בחברת בן - הזוג , הילדים 
ולפעמים גם הכלב . 
