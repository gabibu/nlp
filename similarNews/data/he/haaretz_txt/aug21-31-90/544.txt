תעלול נואל של פועל - דפוס מהעיתון " אל - נהאר " , המופיע בירושלים המזרחית , 
אינו יורד מסדר - היום הציבורי בגדה המערבית ועזה . הפועל , גמאל אל - 
חטיב , קיבל בשבת שעברה , בשעת - לילה מאוחרת , להקלדה במחשב , רשימה 
של 322 עצירים מעזה ומועדי הבאתם לבתי - הדין הצבאיים . כשסיים , נרגז 
ועייף , את הקלדת הרשימה , הוסיף לה קללה גסה על כל הנאשמים שברשימה . 
מאז עבר שבוע , אולם בציבור הערבי מסרבים עדיין להאמין שמדובר סתם במעשה 
פרחחות . כל יום מתפרסמות ידיעות ועוד הבהרות ועוד בירורים ועוד התנצלויות . 
לגבי הקורא הערבי , הופעת הדברים בדפוס מלמדת בהכרח כי היתה פה כוונה . 
וכוונה זו מבקשים בירושלים המזרחית ובעזה לחקור ולבדוק שוב ושוב . צעירים 
שבאו למערכת העיתון ביררו אם מדובר באיש בעל שם דומה , הידוע כמשתף - פעולה 
מאזור רמאללה . בעזה ביקשו לדעת אם היתה התגרות מכוונת מצד מישהו ב"אל - 
נהאר " , הידוע כביטאון פרו - ירדני . אגודת - העיתונאים הערבים פתחה בחקירה . 
פייסל חוסייני שאל וחקר . ראשי הציבור ברצועה פירסמו הודעות . בסך הכל , 
מדובר בעניין טפשי , שלוש מלים גסות ( " ארורה ערוות אחותכם " ) בעמוד 
פנימי ( עמוד 11 ) של עיתון קטן , ששירבב פועל עייף ועצבני . אבל הנסיבות 
שפועל בהן עולם - התקשורת הערבי אינן מניחות לאפיזודה כזאת שתחלוף לה ככה 
סתם . קפמאפרקחמהעיתונות הערבית היא שותפה מלאה במערכה הפוליטית והעיקר לגביה , 
במקרה זה כבמקרים אחרים , הוא : מה כוונת הפרסום , מי ומה בא לשרת ? 
העיתונות הערבית של ירושלים המזרחית נראתה תמיד כשדה - קרב . בשנים האחרונות 
היו מלחמות האינתיפאדה , ועכשיו , המערכה במפרץ . היחס למלה הכתובה מיוחד 
במינו . " לאות יש צורת סכין " , כתב פעם המשורר הסורי נזאר קבאני . אין 
המדובר בדיווחים ובפרשנויות המקובלים בחברות פתוחות בעלות מסורת של עיתונות 
חופשית , אלא בכתיבה שאפשר ללמוד ממנה יותר על הלכי - רוח , על נטיות - 
לב , על עולם של דימויים ומאוויים שהם - הם העובדות המוצקות . זה שלושה 
שבועות , עמודיהם הראשונים של כמה מעיתונים אלה נראים ככרזות פרסומת צבעוניות 
לנשיא עיראק , סדאם חוסיין . תמונות ענק שלו מופיעות יום - יום בשלל תנוחות . 
הוא הגיבור היחיד עכשיו . לעומתו , יריביו מחוסלים בעמודי החדשות של העיתונים 
כמעט מיומו הראשון של המשבר . מובארק למשל . לפני שבועיים הודיעה כותרת 
ראשית ב"אל - שעב " : " טנקים ברחובות קהיר . . . שמועות על גורלו של 
נשיא מצרים " . " אל - פאגר " חיסל את מובארק בדרך אחרת . בשבוע שעבר 
פירסם העיתון בהבלטה בעמוד ראשון ידיעה חדשותית על שייח מקומי בעל אמונה 
עמוקה , שסיפר לעתון כי בליל - אמש ראה בחלומו את חאלד אסלמבולי ( רוצחו 
של הנשיא סאדאת ) והנה עושה אותו אסלמבולי הקפות סביב מעונו של מובארק בקהיר . 
למידע זה לא היה צריך " אל - פאגר " להוסיף פירושים . אותו יום פירסמו 
עיתוני קהיר ידיעות על ניסיון התנקשות בנשיא עיראק , אבל שום עיתון בירושלים 
המזרחית לא פירסם אותן . בעיתוני הפלשתינאים , העיראקים לא פלשו מעולם לכוויית , 
לא כבשו אותה ולא תקפוה . הם רק " התפרשו " בה . הפולשים , הכובשים 
הזרים והתוקפנים הם רק האמריקאים , שתולים בהם את כל ביטויי האיבה מן ההיסטוריה 
הערבית והמוסלמית . הם הטטארים והמונגולים והצלבנים . הנשיא בוש הוא אבו - 
גהל ( אויבו של הנביא מוחמד ) והולגו ( נכדו של גינגיס חאן ) . לקט 
ידיעות יום - יומיות מכפישות את הנשיא בוש , לועגות לו ומזהירות אותו : 
" אם תנסה לטעום מבשר הערבים , תגלה כי הוא בשר מר מאוד " ( " אל - 
שעב " ) . קפמאפרקחמפעמים דומה שהעיתונות הפלשתינית ( והירדנית ) , שאך 
לפני ימים מעטים העמידה בראש דיווחיה את ההתקוממות הלאומית בשטחים , נהפכה 
בן - לילה לצרור דפים קרביים בשירותם של צבאות קודש מוסלמים קנאים . שייח 
ושמו אבו - זניד , איש חברון , שעד כה לא ראיתי מעולם את תמונתו בעיתון , 
מתפרסם לפתע בעמוד ראשון כבעל פסק - הלכה מוסלמי , " פתווה " . הוא מורה 
למאמינים ללחום בפולשים לסעודיה כמו שלחמו צבאות סלאח א - דין אל - איובי 
במבצר הצלבני הידוע בעיר כרך ( שבדרום ירדן ) , שחסם את דרך החג למכה , 
ולהכותם כמו בקרב עין גלוד ( עין חרוד ) . לא חסרים שייחים המפרסמים 
פסקי - הלכה דומים , כאילו ביקשו להתחרות עם ניסוחיו של מופתי ירושלים , 
סעד א - דין אל - עלמי , שקרא " לטהר את הכעבה ממשקציה " . קריאותיהם של 
אנשי הדת המוסלמים מושמעות על רקע דיווחים עסיסיים בדבר התנהגותם המופקרת 
של החיילים האמריקאים בסעודיה . חיילי המרינס נראו ( לפי כותרת ראשית ב"אל - 
פאגר " ) " במצבים עדינים " בחברתן של נערות ממזרח - אסיה , והיכן ? 
לא פחות ולא יותר , ברחבת הכעבה במכה . וכל זה , לאחר שסעודיה התירה למכור 
להם משקאות חריפים ( לדברי העיתון ) והתירה לנשים אמריקאיות לנהוג במכוניות 
( בסעודיה אסורה הנהיגה על הנשים ) . ובידי החיילים האלה , מלבד הנשק , 
אוספים של גיליונות פלייבוי וחוברות של תצלומי זימה פורנוגרפיים . מעיתוני 
ירדן למדו בירושלים המזרחית כי המופתי הבכיר של סעודיה לא הסכים לחתום על 
היתר דתי שנתנו אנשי - דת סעודים לאמריקאים להיכנס לממלכה . מעיתוני ישראל 
הם למדו ופירסמו בהבלטה שביחידות האמריקאיות בסעודיה יש גם יהודים ורבנים 
צבאיים . בעולם תקשורתי זה , אין דופי בפרסום ידיעות משובשות , מעוותות , 
מפוברקות . כוונת הדברים היא הקובעת , וחשוב מכל , השירות הניתן למאבק . 
