התמונה הראשונה היא פלש - בק . פרק יד חבוש על פני כל המסך ; כפות ידיים 
של שתי נשים נכנסות בזו אחר זו לתמונה , נחות ברכות על התחבושות . רסיסי 
זכוכית מתנפצים אל הרצפה , ודמות פורצת באפלה למחסן ציוד , גונבת טלסקוף 
ומסתלקת . זאת תחילתה של הזיה , שתלך ותתעצם בסוף הסרט . " סרט קצר על 
אהבה " הוא סיפורן של שתי הצטלבויות . בציר האחד שלוש דמויות ( למספר 
שלוש סמליות מכרעת באמונה הקתולית ) , ובציר האחר דיון במהות הקולנוע . 
החפיפה מושלמת . טומק הוא יתום בן 91 , פקיד דואר וסטודנט לשפות , שלא 
התנסה באהבה . הוא מתגורר בחדרו של מרטין חברו , שיצא לסוריה במסגרת כוח 
שיטור בין - לאומי . אמו הקשישה של מרטין מתייחסת אל טומק כמו היה בנה האהוב . 
בבית ממול מתגוררת בגפה מגדה , אמנית בת 03 . הגברים הפוקדים את ביתה 
מסתלקים לאחר שהתעלסו אתה . היא אישה יפה , מושכת , ארוטית . טומק צופה 
בה בטלסקוף שגנב . טומק מכיר היטב את לוח הזמנים של מגדה ואת הרגליה . הוא 
מורח לחמנייה בחמאה , וכשהוא מצמיד את עיניו לטלסקוף , נכנסת מגדה לדירתה , 
ואף היא מורחת את פתה בחמאה . ככל שטומק מיטיב להכירה , מתעצמת אהבתו 
אליה , ואתה גם הקנאה . הוא מציק לה בשיחות טלפון אנונימיות , מזמן אותה 
לדואר בטענות שווא , מחלק חלב כדי לראותה בשעות הבוקר המוקדמות , ולבסוף 
הוא מתוודה באוזניה על מעשיו . מגדה המרירה והצינית , שאינה מאמינה באהבה , 
מזמינה את טומק לדירתה ולמיטתה . כשהוא מגיע לסיפוק היא אומרת לו : " אתה 
רואה , זהו כל סיפור האהבה , קצר ומהיר " . טומק נס לביתו ומנסה להתאבד . 
עכשיו מגדה משקיפה אל חלונו , מחכה בקוצר רוח לשובו מבית - החולים . כשהוא 
חוזר והיא מבקרת אותו , היא משקיפה בעד לטלסקוף הגנוב אל דירתה , והוזה 
את הזייתה הגדולה . המעגל נסגר . על השאלה , אם סרטו נותן סיכוי כלשהו 
לאהבה , משיב קישלובסקי : " סיכוי קלוש , אבל העיקר הוא שהסיכוי קיים . 
במקום שאין בו אהבה , משתלט הרשע " . קפמאבין " סרט קצר על אהבה " , המכונה 
בארץ " סיפור קצר על אהבה " , הוא סרט א - פוליטי , א - דתי , המצולם 
כולו בשיכון חסר פנים וחסר יופי , במזג אוויר סתווי וקודר . בהיבטיו הקולנועיים 
הוא מחווה לסרטו הקלאסי של היצקוק " החלון האחורי " , שאחד המוטיווים המרכזיים 
בו הוא המציצנות . גרזינה שפולובסקה בתפקיד מגדה , סטפניה אוינסקה בתפקיד 
האם , ואולף לובנשקו בתפקיד טומק מפליאים במשחקם . מציצים לחייה של שלישייה 
מיוסרת , שבסוף האודיסיאה הפרטית שלהם תבוא עליהם ועלינו הגאולה . הסרט 
הוא פלא של קולנוע , ומומלץ לצפייה פעם אחר פעם . 
