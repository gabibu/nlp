הנתונים שקיבל אתמול הדרג המדיני ממערכת הביטחון , אינם מחייבים לדעתו חלוקה 
דחופה של ערכות אב"ך לציבור . ועדת השרים לענייני ביטחון החליטה אתמול כי 
אין צורך לחרוג מהחלטת מערכת הביטחון לדבוק בהחלטת הקבינט מלפני שנה , 
לחלק את הציוד באורח הדרגתי וניסיוני . גורמים מדיניים אמרו כי ישראל סומכת 
על כושר ההרתעה שלה והיא מניחה שהנשיא סאדם חוסיין לוקח בחשבון את עצמת תגובתה 
אם יחליט ליזום התקפה כימית . הוועדה שמעה דיווח של קצינים בכירים בנושא 
זה , אך לא התקיים שום דיון לפני שראש הממשלה יצחק שמיר הודיע כי החליט 
לכונן ועדת משנה מיוחדת . שמיר עצמו יעמוד בראש הוועדה ובתוך יום - יומיים 
ימנה את שאר חבריה ובהם שר הביטחון משה ארנס . הקמת הוועדה תואמה עם ארנס 
מראש וככל הנראה גם עם שר החוץ דוד לוי שעל פי דרישתו קוים אתמול הדיון . 
הוועדה תוסמך לטפל ולהחליט בנושאים הקשורים להגנת העורף מפני התקפת אב"ך . 
לוי שתבע לחלק לאלתר את הערכות , לא התנגד להצעתו של שמיר ובתום הישיבה 
לא חזר על תביעתו . גורמים ממשלתיים אמרו עם זאת כי הקמת הוועדה המיוחדת , 
מעבירה את ההגנה מפני נשק השמדה , מטיפולו הבלעדי של הדרג הצבאי אל צמרת 
הדרג המדיני . אותם גורמים אמרו כי מאתמול מודע הדרג המדיני לפרטים שלא 
היו ידועים לו קודם לכן . קפידבין ( ע ) . " נושא מסכות הגז לא צריך להידון 
בפומבי בוודאי לא באוזני אזרחי מדינת ישראל שגם כך נתונים בלחץ , אלא יסוכם 
במהירות רבה ועל פי העיקרון שהמשרד המופקד על הנושא הוא גם זה שיקבע את הפיתרון 
היינו משרד הביטחון " . כך אמר אתמול שר האוצר יצחק מודעי . עם זאת , אמר 
מודעי כי הואיל והנושא כבר יצא לאור , וממילא כבר הפך לפומבי , לא מזיק 
שהפיתרון הרצוי יימצא בתחום הבין משרדי , כפי שהוחלט בישיבת הממשלה , אך 
צריך שזה ייעשה מהר מאד . מודעי גילה כי הנושא כבר טופל בעבר . אחד מהעובדים 
במשרד הכלכלה והתכנון , עליו היה מודעי מופקד בממשלה הקודמת , היה יו"ר 
ועדה שדנה בנושא באריכות והמליצה על פיתרונות על פי חלוקה לאזורי סיכון . 
השר מודעי דיבר בתכנית " בעין בוחנת " ב"קול ישראל " . הוא אמר כי ההכרעות 
עוד לא נפלו מבחינת ישראל . הכרעה לא לגלות שום יוזמה היא בעצם לא הכרעה , 
אלא פועל יוצא של מצב דברים . " אני משוכנע , כי אם יהיה צורך לקבל החלטה 
פוזיטיווית יזומה על ידי ישראל , הקבינט יהיה שותף מלא לה , לפחות מפני 
שהאחריות היא כל כך כבדה . אילו לא היה מדובר בדברים חסויים הייתי אומר 
שהכרעות מסוג זה צריכות להתקבל אפילו במסגרת יותר גדולה " . 
