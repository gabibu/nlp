ית כנעני משוחזר להפליא מהווה את מרכז התערוכה " והכנעני אז בארץ " , שנפתחה 
בביתן הקרמיקה במוזיאון ארץ ישראל בתל - אביב . התערוכה משקפת את חיי היום - 
יום בכנען בתקופת הברונזה התיכונה השנייה , בשנים 00020551 לפני הספירה . 
ייחודה של התקופה הוא במעבר מיישוב דליל , החשוף לחדירות של שבטי נוודים , 
אל יישוב עירוני מבוצר , ייסודם של ערי נמל ראשונות בארץ אכזיב , עכו 
ויפו , וכן התפתחויות טכנולוגיות חדשות בתחום הקדרות ותעשיות הנשק . שחזור 
הבית נעשה לפי רובע מגורים , שנחשף בחפירות יריחו . למרות שנחשף רק חלקם 
התחתון של בתי המגורים , מניחים הארכיאולוגים , כי הבתים היו בני שתי קומות . 
הקומה התחתונה שימשה לאחסון ולהחזקת בהמות , והעליונה למגורים . על חיי 
היום - יום של הכנענים למדו הארכיאולוגים גם מקבריהם . הכנענים האמינו בחיים 
שלאחר המוות , ולכן קברו את המתים בבגדיהם , יחד עם מנחות מזון , כלי 
אכילה ושתייה , כלי נשק ואף רהיטים . סידור הכלים בקברים מעיד על אופן 
סידורם בבית , ומהווה ראי לאורח חייהם של הכנענים . דוגמה לכך הוא מעין 
ספסל , ששוחזר על פי רהיט שנמצא בקבר ועליו שכב המת . ההנחה היא , כי 
אותו רהיט שימש את המת בחייו , ולכן נקבר יחד אתו . הבית הכנעני בתערוכה 
נבנה מאותם החומרים ובאותן השיטות של הכנענים . את דגם הבית עיצב מעצב התערוכה , 
אלי לוריא . לבני הטיט והתבן הוכנו על פי תבנית עץ שהתגלתה ביריחו . בשיחזור 
הרהיטים , העשויים עץ וקש קלוע , ניסה לוריא להתחקות אחר ההיגיון של יוצריהם 
הכנענים . למשל , הוא מניח שהשולחן שנמצא היה בעל שלוש רגליים , כדי שיעמוד 
ביציבות גם על רצפה לא ישרה . אוצרת התערוכה , עירית ציפר , השתדלה שסידור 
הרהיטים וכלי החרס בבית המשוחזר יהיה דומה ככל האפשר לסידור בבית הכנעני 
המקורי . כלי חרס כנעניים מקוריים , שהתגלו בחפירות שונות , מוצגים בחצר 
התערוכה . בתקופת הברונזה התיכונה עברו הקדרים מייצור ידני של כלי חרס לשימוש 
באובניים , דבר שהביא לייצור מגוון של כלים המצטיינים בצורתם ובאיכות הגימור 
שלהם . הופעתה של הברונזה , נתך של נחושת ובדיל , בסוריה ובארץ ישראל , 
והשימוש בתבניות יציקה סגורות , היוו חידוש טכנולוגי בתעשיית כלי הנשק . 
יש הרואים בפיתוחם של כלי הנשק הכנעניים בתקופת הברונזה התיכונה עדות לתחכום 
בדרכי הלחימה על רקע המעבר לחיי העיר . בתערוכה מוצגות ערכות לחימה ששימשו 
את הלוחם הכנעני . ערכה כזאת כללה כמה כלי נשק , כמו גרזן ופגיון , אשר 
היו נעוצים בחגורת מתכת שחגר הלוחם . להשלמת התמונה מוצגים בתערוכה תכשיטי 
זהב בני התקופה , שהיפים שבהם מקורם בתל אל עגול הסמוכה לעזה . התערוכה 
תוצג עד אפריל שנה הבאה . 
