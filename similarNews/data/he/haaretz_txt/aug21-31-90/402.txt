יבואן התרופות יוסף חכמי , שהמשטרה חוקרת חשדות כי במפעל תרופות , שהקימה 
חברה שלו בבית - שאן , בוצעו הונאות במיליוני שקלים , עשוי לשוב לארץ בשבועיים 
הקרובים . שובו של חכמי לישראל תלוי בתוצאות המשא - ומתן , שמנהל בשבועות 
האחרונים פרקליטו , עו"ד משה ישראל , עם המשטרה . בימים האחרונים ניהל 
עו"ד ישראל מגעים שוטפים עם ראשי היחידה הארצית לחקירות הונאה של המשטרה , 
החוקרת את הפרשה . שני הצדדים הגיעו להבנה עקרונית לגבי התנאים לשובו של 
חכמי לחקירה בארץ . ככל הנראה , צפוי הסיכום הסופי והרשמי בימים הקרובים . 
המשטרה אינה מתכוונת לעצור את חכמי , לכשיגיע לארץ . עם זאת , הוא ייחקר 
ויתבקש למסור גרסה מלאה על שתי הפרשיות , הנחקרות בידי המשטרה : החשד להונאות 
בפרויקט מפעל התרופות , שהחשוד העיקרי בהן הוא אלי זילבר , ממנהלי עסקיו 
של חכמי ; וניסיון הפללתו של המשנה למנכ"ל חברת " מבני תעשייה " , שי ערד , 
בידי חוקרים פרטיים שהשתילו רובה סער במכוניתו . חקירת המשטרה לא העלתה 
עד כה ראיות למעורבותו של יוסף חכמי בפרשה זו , אך חוקרי המשטרה מבקשים 
לשמוע את גרסתו גם בעניין זה . חכמי שוהה בחודשים האחרונים בחו"ל , שם יש 
לו בתי - חרושת לתרופות ועסקים שונים . בשבועות האחרונים הביע בשיחות עם 
ידידים את רצונו לשוב לארץ , כדי להמשיך את ניהול עסקיו הרבים בישראל . 
למקורביו אמר כי יש לו תשובות מלאות ומספקות לנושאים , הנחקרים בידי המשטרה , 
וכי לא היה לו כל קשר לפרשיות הנחקרות . עם זאת , נראה כי העדיף לא לשוב 
לארץ עד שלא יושג סיכום בין פרקליטו לבין המשטרה . העניין העיקרי , שבו 
אמור להתקבל סיכום בין הפרקליט לבין המשטרה , הוא בשאלת הערבות שיצטרך חכמי 
להפקיד אם יחפוץ לצאת שוב לחו"ל ויתעורר צורך שישוב לארץ להמשך החקירה . 
חכמי הבהיר כי אם יושג סיכום סביר בנושא זה , ישוב מיד לישראל . קפידבינחכמי 
ביטל את ההתקשרות שלו עם החברה הקבלנית " אזדז " , השייכת לאלי זילבר , 
שניהלה את פרויקט הקמת מפעל התרופות בבית - שאן , שעלה בינתיים על שרטון . 
חכמי הודיע באמצעות פרקליטו למנהל מרכז ההשקעות שהוא מחדש לאלתר את הקמת 
המפעל , ומזרים לצורך זה כספים מחברותיו . בכוונתו להתקשר עם קבלנים אחרים , 
שיסיימו בקרוב את בניית השלד ובהמשך את הקמת המפעל , הצפויה להסתיים בתחילת 
2991 . בחקירת המשטרה בשבועות האחרונים התחזקו החשדות נגד אלי זילבר , איש 
עסקים עצמאי שמונה בידי יוסי חכמי לנהל את פרויקט הקמת המפעל . זילבר פעל 
כנאמן של חכמי ונחשב ליועצו ולאיש סודו . במסגרת תפקידו עסק בכל העניינים 
הכספיים וההתחשבנויות עם הקבלנים ועם משרדי הממשלה והבנקים , שסייעו בהקמת 
המפעל . מפעל התרופות זכה למעמד של מפעל מאושר , וככזה אמורה היתה הממשלה 
לכסות כ%04 מעלות הקמתו , באמצעות הבנק לפיתוח התעשייה ובהתאם לחשבוניות , 
שהגישה חברת חכמי על הוצאות הבנייה . החברה הממשלתית " מבני תעשייה " 
היתה אמורה לפקח מטעם המדינה על הקמת המפעל והקצאת הכספים . לפי חשד המשטרה , 
הקים אלי זילבר חברה עצמאית בשם " אזדז " , ופתח חשבון בנק עצמאי בתל - 
אביב . בעת פתיחת החשבון בבנק הציג פרוטוקול של ישיבת מועצת המנהלים של 
חברת חכמי , שלפי החשד היה מזויף . הפרוטוקול אפשר לזילבר לבצע באופן אישי 
פעולות עצמאיות בחשבון ולמשוך ממנו כספים . לאחר - מכן , על - פי החשד , 
החל זילבר " לנפח " הוצאות , הקשורות להקמת מפעל התרופות , באמצעות 
זיופים פשוטים בחשבוניות ההוצאות , ששימשו כאסמכתאות לקבלת הכספים מהמדינה . 
הזיוף נעשה באמצעות הוספת ספרות בהעתקי החשבוניות , שהועברו לבנק . בחשבוניות 
המקוריות , שנשארו בידי חברת חכמי , לא נעשה הזיוף . על - פי החשד , 
השיג זילבר בדרך זו מהבנק לפיתוח התעשייה שמונה מיליוני דולרים , והעביר 
אותם לחשבונו הפרטי . לחברת חכמי העביר רק את הכספים , שהגיעו לה על - 
פי החשבוניות המקוריות . המשטרה חקרה כבר מנהלים בחברותיו של חכמי ופקידים 
בבנק לפיתוח התעשייה ובגופים הממשלתיים , הקשורים בהקמת מפעל התרופות . 
חוקרי המשטרה מבקשים לברר אם לא היה שיתוף פעולה של בעלי תפקידים בגופים 
אלה בפרשיות ההונאה . 
