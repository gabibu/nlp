צו מניעה זמני שהוצא אתמול בבית הדין בתל אביב מונע מעיריית חולון לנהל הליכי 
מכרז למישרת היועץ המשפטי . הצו הוצא על פי בקשת עו"ד יגאל אנושי , היועץ 
המשפטי של עיריית חולון , על ידי השופטת ורדה וירט ליבנה מבית הדין האזורי 
לעבודה בתל - אביב . תוקפו של הצו הוא עד ה31 לספטמבר . מכתב התביעה מתברר 
כי עו"ד אנושי מכהן בתפקידו מאז ינואר 9891 . בהסכם ההתקשרות נקבעה תקופת 
ניסיון בת שנה . עם תום תקופת הניסיון נאמר לאנושי כי הוא מתבקש להאריך את 
תקופת הניסיון בתשעה חודשים . עוד לפני תום התקופה , ללא כל הודעת פיטורין , 
החלה העירייה בהליכי מיכרז למציאת יועץ משפטי חדש . מיד כשנודע הדבר הגישו 
חברי מועצה מעיריית חולון , עתירה לבית הדין הגבוה לצדק , אשר קבע כי הדיון 
צריך להתברר במסגרת תביעה לבית הדין לעבודה . חברי המועצה מחקו את עתירתם 
ואילו העירייה התחייבה להקפיא את הליכי המכרז עד לדיון בתביעה בבית הדין . 
עו"ד אנושי ציין בתביעתו כי הוא לא התפטר ולא פוטר וכי מעולם לא היתה כוונה 
כי בתום תקופת הניסיון הוא " יעלם מעצמו " . לטענתו ניתן לפטרו רק ברוב 
של שני שלישים מכלל חברי המועצה דבר שלא נעשה , לפיכך הליכי המכרז הם הליכי 
סרק . 
