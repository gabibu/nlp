העימות על כיבוש כוויית עדיין לא הגיע לשיאו ועדיין אין לדעת מי ינצח בהתמודדות 
בין סדאם חוסיין לבין ארצות - הברית ושאר מדינות העולם . אך דומני שגם לפני 
שתיפול ההכרעה , אפשר להשיב על שתי השאלות העיקריות : האם צדק המערב כאשר 
תמך בעיראק נגד איראן במלחמת המפרץ , והאם ברור כבר מי הרוויח מהעימות האמריקאי - 
עיראקי . שר החוץ האיראני , הד"ר וליאתי , אמר שוב השבוע , ש"כאשר עיראק 
תקפה לפני עשר שנים את הרפובליקה האיסלמית . . . הזהרנו את ממשלות המפרץ 
שאם לא יינקטו צעדים נמרצים נגד התוקפנות , תוצאותיה יפגעו בארצות אחרות 
באזור , גם אלה המסייעות למשטר העיראקי " . אך לפני עשר שנים , ואפילו 
לפני שלוש שנים , העימות לא היה בין עיראק לאיראן , אלא בין אחד הרודנים 
הערביים המקומיים לבין מנהיג רוחני כריזמטי שאיים לשטוף בקנאות דתית חלק 
ניכר מהעולם המוסלמי . באותן הנסיבות , היה בכך היגיון לנסות לבלום קודם 
את המבול , ולדאוג לכיבוי הדלקה אחר - כך . בינתיים הלך חומייני לעולמו , 
המהפכה האיסלמית שלו איבדה את תנופתה ( גם בזכות הבלימה העיראקית ) , 
בעוד שסדאם חוסיין התקרב בכמה שנים אל היכולת הגרעינית . מה שהיה דחוף 
יותר ב7891 הפך לדחוף פחות ב0991 . אלא שהתעשיינים , חברות הנפט ומשרדי 
החוץ בלונדון , פאריס , בון ואשינגטון העדיפו שלא לחזות את המהפך מראש , 
והם המשיכו לתמוך בעיראק גם כאשר כבר לא היתה הצדקה לכך . סדאם חוסיין 
חשב תמיד שהוא יודע היטב מה סדר העדיפויות הרצוי מבחינתו : ב5791 , כשספינות 
המלחמה של איראן הפליגו בשאט - אל - ערב והמורדים הכורדים איימו על מוסול 
ושדות הנפט , ראה את חיסול הכורדים כעומד בעדיפות עליונה : בתמורה לבגידת 
השאח בכוחות ברזני , חתם על " הסכם אלגיר " שהכיר בתביעה האיראנית למעבר 
קו הגבול באמצע הנהר . בספטמבר 0891 , אחרי מפלת השאח והטיהורים בצבא איראן , 
השתנו עדיפויותיו : לעיני מצלמות הטלוויזיה , קרע סדאם לגזרים את הסכם 
אלגיר ושלח את צבאו לכבוש את חוזיסטן . באוגוסט 0991 , כשהתברר שטעה גם 
בהערכת התגובה האמריקאית על כיבוש כוויית , היו האיראנים הראשונים שהפיקו 
רווחים מהמשבר . סדאם שינה בשלישית את עדיפויותיו , הכיר שוב בהסכם אלגיר 
וציווה על חייליו לצאת מאיראן . זאת היתה טעותו הקשה ביותר של השליט העיראקי : 
טהרן לא תשכח לו את חצי מיליון הקורבנות האיראנים והגנרלים בבגדד לא יסלחו 
לו על הוויתור לאחר עשר שנות המלחמה , מבלי שאיראן תוותר אפילו על שתי תביעותיה 
הנוספות : האחת ל051 מיליארד דולר פיצויים , והשנייה להקמת ועדה בין - 
לאומית , שתדון באחריות על פתיחת המלחמה והענשת האשמים בה . אך לאיראן גם 
אינטרס בכישלון העיראקי : היא עדיין רואה עצמה ככוח שיטהר את ארצות האיסלם 
מטומאת הכופרים , ולא סולחת לסדאם , שגרם לבואם של רבע מיליון חיילים אמריקאים , 
בריטים , צרפתים ואחרים אל המקומות המקודשים ביותר לאיסלם . איראן הלאומנית 
עדיין משוכנעת , שכמדינה הגדולה ביותר באזור המפרץ , זכותה וחובתה לעמוד 
בראש ההתארגנות הביטחונית האזורית . היא מודעת היטב לכך שאם עיראק תמשיך 
לשלוט בכוויית , תהיה לה גישה משמעותית אל הים והיא תוכל להתחרות באיראן 
על השליטה במפרץ הפרסי , ובהמשך גם על הבכורה בכל אזור המפרץ . לכן , 
מן הרגע הראשון של הפלישה לכוויית , מצהירה איראן על התנגדותה לכיבוש העיראקי 
ושוללת פשרה , שתשאיר את האי בוביאן בידי עיראק . בנוסף לכך , זקוקה איראן 
להון מערבי לשיקום כלכלתה . תוכנית החומש האיראנית לוקחת בחשבון 72 מיליארד 
דולר הלוואות והשקעות חוץ , אך לטהרן ברור שכל עוד נמשכת מצידה העוינות 
הקנאית כלפי המערב , אין סיכוי לאשראי או להלוואות אמריקאיות . הנשיא רפסנגאני 
מקווה שהתייצבות מאחורי החלטות האו"ם נגד עיראק תיצור הזדמנות לשפר את היחסים 
עם המערב , בלי צעדים שיקוממו עליו את הקנאים הדתיים ( בעניין סלמאן רושדי , 
למשל ) ותביא לקץ החרם האמריקאי על איראן , ואולי אף להפשרת חלק מהזמנות 
הנשק האמריקאי שהשאח הפקיד עבורן , בשעתו , מקדמות של 71 מיליארד דולר . 
