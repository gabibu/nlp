כוסלובקיה לפני 22 שנה היתה עלבון לא רק לעם הצכי והסלובקי ולא רק לאירופה , 
אלא לעולם כולו ; ניצחון הדמוקרטיה בשנה האחרונה מעניק סיפוק מוסרי והיסטורי 
לצכוסלובקיה , לאירופה ולעולם " , אמר אתמול אלכסנדר דובצק , מי שהיה מנהיג 
המפלגה הקומוניסטית של צכוסלובקיה בימי " האביב של פראג " ב8691 ומכהן 
עתה כיו"ר האספה הפדרלית הצכוסלובקית . הוא דיבר בעצרת פומבית במלאת 22 
שנה לפלישה . העצרת התקיימה בכיכר ואצלב , בליבה של פראג , שבה הוצב מול 
בימת הנואמים טנק סובייטי הפוך על צדו . לאחר חצות , בעזרת חיילים מחיל 
ההנדסה , יזמו סטודנטים את טקס הפיכתו של הטנק , כסמל לכישלון הפלישה . 
בזמן העצרת טיפסו על הטנק ההפוך עשרות נערים , שהניפו דגלים וציירו עליו 
כתובות לעגניות וגם היתוליות . לפני העצרת נשמעו צפירות . בעצרת נאמה גם 
ילנה בונר , אלמנתו של לוחם החופש אנדריי סחרוב , שהתקבלה בתשואות , גם 
כשדיברה רוסית , דבר שכמעט אין להעלותו על הדעת בימים אלה בארץ מזרח אירופית 
אחרת . היא אמרה כי בצכוסלובקיה אירע דבר נדיר בהיסטוריה : תוך דור אחד 
הוכחה צדקת הדרך שבחרה המדינה , אשר שאיפותיה הוחנקו . ירוסלב קוראן , 
ראש עיריית פראג , חלק כבוד לשבעת האזרחים הסובייטים , ביניהם גם ילנה 
בונר , שהעזו למחות במוסקווה נגד הפלישה , בזמן הפלישה . " הפגנתכם הצילה 
את מצפונה של האומה השקטה " , אמר . בהתאם להצהרת מועצת העיר מהשבוע שעבר 
ביטל ראש העירייה , באורח רשמי את אזרחות הכבוד של סטאלין , של הנשיא הקומוניסטי 
הראשון של צכוסלובקיה , קלמנט גוטוואלד ושל מי שהפך למנהיג המפלגה בחסד 
מוסקווה , לאחר הפלישה . בין אורחי הכבוד שנכחו בעצרת היה גם שגריר בריה"ם 
בפראג , בוריס פאנקין . הנואם הראשי בעצרת היה הנשיא ואצלב האוול , שקודם 
לכן הניח זר פרחים לרגלי אנדרטת ואצלב הקדוש לזכר קורבנות הכיבוש הסובייטי . 
האוול זכה לתשואות רמות , כאשר הכריז כי המהפכה טרם הסתיימה וכי היא עוברת 
עתה לשלב חדש , שבו היעד הראשי יהיה שבירת עוצמתם הכלכלית של אנשי השלטון 
הקודם והבראתה הכלכלית והחברתית של הארץ . כעבור שלוש שעות נערכה באותו מקום 
עצרת אחרת , ביוזמת ארגון האסירים הפוליטיים לשעבר . עצרת זו היתה קטנה 
מקודמתה , אבל הרבה יותר סוערת . הושמעו בה קריאות לאסור את פעילותה של 
המפלגה הקומוניסטית ופעילותם של חבריה למשך עשר שנים . הם אף להטיל מס מיוחד 
על מי שהיו אי פעם חברי המפלגה הקומוניסיטית " כדי שבכך יפצו את החברה על 
הנזקים שגרמו למדינה " . 
