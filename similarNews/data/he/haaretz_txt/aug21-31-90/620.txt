" ביקרתי במשרד הפנים בחיפה . ההתרשמות היא איומה . אין שיתוף פעולה , 
אנשים עומדים בחום , צעקות , חיכוכים . אף אחד מן המנהלים לא היה נוכח . 
יצאתי במצב רוח איום , ובלב כבד " . כך תיאר מפקח במשרד הכלכלה , שהשתתף 
אתמול בביקורת פתע שבדקה את טיב השירותים הניתנים לעולים לעולים באיזור חיפה . 
בביקורת השתתפו כעשרה מפקחים ממשרדים שונים , בין היתר משרד הרישוי , משרד 
הפנים , משרד הקליטה והביטוח הלאומי . הם הופיעו כמבקרים אנונימיים ובחנו 
את טיב השירות הניתן לעולים , האם ישנם עובדים דוברי רוסית , או חומר 
כתוב בשפה הזו , והאם עובדי המשרדים מגלים איכפתיות לגורלם של העולים . 
בישיבת הסיכום , שהתקיימה בצהריים בחדר הישיבות של עיריית חיפה , שקלטה 
עד כה 0033 משפחות עלתה תמונה עגומה במיוחד . עיקר הביקורת הוטחה במשרד 
הפנים , המוצף בעולים . במהלך הביקורת התברר כי ך - 001 איש המתינו בתור 
כדי לקבל שירותים ורק שמונה פקידים הועמדו לרשותם . הביקורת המליצה לתגבר 
את צוות העובדים במשרד בחיפה , לאפשר מתן שירותים באמצעות הדואר ושימוש 
יתר בקבלת מידע בטלפון . הסמנכ"ל למינהל האוכלוסין במשרד הפנים יוסף טוב 
אמר בתגובה , כי אכן קיימת בעיה של דיור מתאים למשרדי הסניף בחיפה . בנוסף 
קיימת בעיה של מחסור בכוח אדם מיומן ואין אפשרות לקיים משמרת שניה , כי 
מרבים העובדות הן נשואות ולא הצלחנו לשכנע אותן לעבוד אחר הצהריים " . במשרד 
הרישוי נמצאו רק שלוש מתוך שבע עמדות קבלת קהל מאוישות . הורגש מחסור בדוברי 
רוסית . ליקויים עליהם דווח בעבר תוקנו . מנהל הסניף אמר כי קיים מחסור 
זמני בכוח אדם , עקב יציאת עובדים לחופשות , ובנוסף יתקבלו לעבודה שני 
עובדים חדשים דוברי רוסית . מנכ"ל משרד הכלכלה והתכנון יחיאל הרמלך ציין 
כי הביקורת חיפשה במיוחד את היחס והאיכפתיות כלפי העולה . יתר הבעיות אינן 
תלויות במשרדים המקומיים , אלא קשורות בהקצאת משאבים על ידי המשרדים הראשיים . 
עם זאת ציין הרמלך כי אין לו ספק כי מימצאי הביקורת יגיעו לכתובות הנכונות . 
המפקח הכללי במשרד הכלכלה עוזי ברלינסקי אמר כי ידווח על המימצאים לוועדת 
השרים שהוקמה לתאום המנהל בראשות השר דוד מגן ויבקש קיום דיון מיוחד בנושא . 
