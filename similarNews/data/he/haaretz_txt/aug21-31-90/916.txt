כרגיל , הוא מצליח לא רק להזין את עצמו לתקשורת , אלא גם ליצור את הרושם 
שהוא האורקל של השמאל הציוני . לפחות הפעם מתברר כי אין לכך כיסוי . נכון , 
השמאל מוטרד מהקושי שיהיה לו , בעת הקרובה , לעסוק בבעיה שהיא נחותה כאשר 
סכנת מלחמה עומדת בפתח . אך האם שכח שריד מדוע מופנים אלינו חציו של סדאם ? 
כיצד שורבבנו אנו לתוך מאבק על מחיר חבית של נפט ? האין זה בגלל סיבה אחת 
ויחידה שממשלת ישראל מסרבת לפתור את הסכסוך בינינו לפלשתינאים בדרך של פשרה 
טריטוריאלית ? האם היה סדאם יכול להשתמש בנו כדי להתחזק מתמיכה עממית במדינות 
ערב לו היינו עתה בעיצומו של מו"ם לשלום עם הפלשתינאים ? והפלשתינאים האם 
היו מתלהמים בדיוק באותו אופן כאשר משלחת שלהם יושבת אתנו בקהיר או במקום 
אחר ? ואילו היינו עתה במו"ם עם הפלשתינאים האם היה שריד מציע להפסיק אותו ? 
האם לא הזהרנו , כבר שנים רבות , מסכנת מלחמה עם חזית ערבית רחבה אם לא 
נפתור את בעייתנו אתם ? אבל שריד מקבל פיק ברכיים כאשר התחזיות שהוא שותף 
להן נראות ממשיות יותר מתמיד . אמנם טעינו כשחשבנו שעיראק , ירדן וסוריה 
יהיו יחדיו מולנו ב"חזית מזרחית " . בינתיים סדאם לבדו מתכנן מערכה , והתמיכה 
הפלשתינית בסדאם איננה מגדילה את סיכוייו לנצח : הלא גם שמיר טוען כי הפלשתינאים 
אינם סכנה קיומית לישראל . מי שקורא בעיון את דברי שריד ( " שיחפשו אותי " 
" הארץ " , 8 . 71 , וראיון במוסף " הארץ " , 8 . 42 ) יכול " להבין 
את הראש שלו " : הוא חי ונושם את הממד התקשורתי של הסכסוך . לא היושר האינטלקטואלי 
וסכין ההיגיון הקר עומדים מאחורי תגובתיו , אלא ניתוחו ומסקנותיו מבוססים 
על הדרך שבה דברים נראים בתקשורת . לולא זאת מדוע . " . . . הגיפופים 
בין יאסר לסדאם מעוררים גועל אך גם אימה " ? סדאם יותר מסוכן כאשר ערפאת 
לידו ? האם ערפאת הודיע כי הוא מפסיק לשאוף להידברות עם ישראל ועובר לחזית 
הסירוב ? אולי פחות נעים לשבת איתו עכשיו בחדר אחד , אך זו לא היתה חוויה 
מרעננת גם לפני סדאם חוסיין . מי שלא חיפש בערפאת ידיד , אלא פרטנר להסדר , 
צריך עכשיו רק לשאול אם הוא עדיין מעוניין . גם אם סדאם חוסיין יציע שיחות 
שלום בין עיראק לישראל היום יש מה לדבר איתו : הסדר שלום בוחנים על פי 
אינטרסים של העם ולא על פי זקנו של האויב . ההסכמה הנפוצה עתה סביב המשוואה 
היטלר - סדאם , כי אין מדברים עם אנשים כאלה אלא מחסלים אותם כשהם קטנים , 
היא איוולת . אילו הסכים סדאם , בהסדר עם ארה"ב , לנסיגה מכוויית ולפירוק 
החימוש הלא - קונווציונלי בארצו תחת ביקורת אמריקאית תמורת נתח מהנפט היתה 
ארה"ב יוצאת למלחמה ? יוסי שריד , יחד עם רבים וטובים מאתנו במחנה הציוני 
המתון , טעה כשעסק במרץ בלתי נראה בשכנוע הציבור הישראלי כי " יש פלשתינאים 
טובים " . זה הבסיס לשבר ולאכזבה עכשיו . איננו זקוקים לפלשתינאים מתונים 
כדי לחזק את עמדת מחנה השלום . זאת לא מכיוון שנסוגו מעמדתם המחייבת מו"ם 
אתנו ( לו היה כך , אכן לא היה מה לעשות ) אלא בגלל הממד הרגשי - תקשורתי 
של תגובתם לעיראק , ובגלל חוסר סימטריה בין מתינותם לשלנו . שריד מודאג 
מכך שאינם דמוקרטים ומהופעת ידידם הטרי , סדאם , בטור המושמצים של אמנסטי . 
מצדי , שיחתמו כולם מחדש על האמנה הפלשתינית ויחלמו להשליכנו לים . עדיין 
צריך להידבר עם המנהיגות שלהם , עם אש"ף ועם ערפאת , עם או בלי תמיכה אמריקאית . 
אם במו"ם אתנו יקבלו את הקווים האדומים שלנו ואת תנאי הביטחון שנדרוש פירוז 
השטחים , מרחב אווירי פתוח לישראל , כוחות בגבול הירדן עד להסדר שלום כולל 
עם מדינות ערב ודרישות אחרות כל זאת תמורת מדינה פלשתינית בשטחים השגנו 
את שלנו . רק במו"ם על הפרטים של הסדרי הביטחון , נוכל לבחון את הסיכויים 
האמיתיים להסדר . ייתכן שהפלשתינאים יעשו גם אז טעות בשיקול הדעת , כפי 
שהניחו בטעות שסדאם יוציאם מהבוץ . אבל זה אינו ענייננו , כל עוד לא נטעה 
אנו . הטענה המגוחכת ביותר של הימין בשבועות האחרונים היא , שלו היתה היום 
מדינה פלשתינית היא היתה מזמינה את סדאם לשלוח כוחות אליה . האומנם ? כאשר 
העיראקים והירדנים אינם מסתכנים בהכנסת חייל עיראקי לגבול המזרחי של ירדן 
לאחר שהוזהרו ? כשתפוג רוח המלחמה במפרץ , לאחר עימות או הסדר , צריך מחנה 
השלום בישראל להינתק מכמה מעיסוקיו בעבר ולעסוק בחלק המשמעותי יותר של הסכסוך 
בינינו לפלשתינאים . המטרה אינה להתאהב בהם , אלא להתנתק מהם . חבל לבזבז 
את הזמן על התדיינות עם מנהיגים בשטחים : הם חייבים להשמיע את דבר ההנהגה 
של העם הפלשתיני אש"ף . כל המאמץ צריך להיות מכוון להידברות בין מדינת 
ישראל והארגון , גם אם ישוב כולו ויעסוק בטירור . די להיות " אדבוקטים " 
של הצהרה כזו או אחרת של ערפאת . איאן סמית ברודזיה לא קבע מי יישב איתו 
לשולחן הדיונים , ומצא שם את מנהיגי הטירור מוגבה ונקומו . כך גם דה - 
קלרק בדרום - אפריקה , שבה התביעה של מנדלה וחבריו , , מציעה פחות סיכויים 
ללבנים מאשר ההתנתקות לשתי מדינות אצלנו . עם פתיחת הדיונים שם , הודיע 
" הקונגרס הלאומי האפריקאי " כי הוא ממשיך במאבק המזוין , מנדלה יצא לסיבוב 
בין - לאומי בתמיכה בהמשך הסנקציות נגד דרום - אפריקה , ואף אל ידידו קדאפי 
הגיע . האם התנתה דרום - אפריקה את המשך השיחות בהחלפתו של מנדלה ? והנה , 
לפני שבועיים , הודיע ה"קונגרס " על השעיית המאבק המזוין . בשיחות , 
גם עם טירוריסטים , טמון אולי איזשהו סיכוי . סע לדרום - אפריקה , שריד , 
ותלמד משהו על הנהגה בשעת משבר . טעינו בדבר נוסף : נתנו לשמיר גיבוי לתוכנית 
השלום במאי 98 , תוכנית שהיתה כולה הונאה מהרישא ועד לסיפא . הכל נכתב 
בטון ובכוונה של דחייה וסירוב . נתפסנו ( ובראש וראשונה " נדלקו " האמריקאים ) 
, בהיותנו דמוקרטים , לשטות של " בחירות בשטחים " , מה יש פה לבחור ? 
מישהו בעם הפלשתיני , בעיקר מי שנמצאים מחוץ לשליטת ישראל , מחויב להסכם 
עם נבחריו של % 03 מהציבור הפלשתיני ? רק אש"ף והקונגרס הלאומי הפלשתיני 
מייצגים את הפלשתינאים , עם או בלי בחירות . הסכם עם אש"ף יהיה על דעת כולם , 
והקהילה הבין - לאומית תוכל לתמוך בהסכם ובנו . בתמיכה בתוכנית הבחירות , 
אנו נותנים יד להשקפה של הימין כי הפלשתינאים הם , לכל היותר , תושבי 
קנטון בישראל ואינם חלק מעם פלשתיני . האין זה אינטרס של מדינת ישראל , 
שנציגי העם הפלשתיני כולו יהיו חתומים על הסכם שמאשר את צרכיו הביטחוניים ? 
האם כך אין סיכוי לחסל את העוקץ המופנה אלינו , פעם מעיראק , פעם מסוריה , 
ומי יודע מי עוד עלול להצטרף בעתיד . ועוד טעינו , ורבים ממשיכים בכך אף 
היום לא ניוושע ממעורבות ארה"ב בלחץ להסדר . גם לו היו מתעשתים שם , זה 
ייקח שנים רבות ופרובלמטיות . שריד זינק לתקשורת כשהכריזו רייגן ושולץ על 
פתיחת דיאלוג עם אש"ף : " זה תחילת סופו של הסכסוך " , אמר . שנתיים כבר 
עברו בלי תזוזה . את הציבור בארץ נצטרך לשכנע בדיוק ע"י מה שקורה עכשיו : 
תהיה מלחמה איומה ונוראה נגדנו אם לא נפתור את הסכסוך עם הפלשתינאים תחילה , 
ואח"ך עם יתר מדינות ערב . יהיו טירור ופוגרומים הדדיים כל עוד יהיו הפלשתינאים 
בני ערובה בידינו ויחיו בצלנו . רק הפרדה בין העמים עשויה להביא לרגיעה 
ולשליטה שלנו במצב , ורק בה טמון איזה סיכוי לשלום ולשיתוף פעולה בעתיד . 
המו"ם בינינו לבינם , החתימה על מסמך להסדר בין שני העמים חייב להיות 
הצעד הראשון לכך . יש למחנה השלום מה לעשות . אפשר רק לקוות שגם יוסי שריד , 
אחרי שיירגע , ישוב לחשוב ולפעול בתוכנו . 
