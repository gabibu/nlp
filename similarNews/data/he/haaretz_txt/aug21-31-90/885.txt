חומרים ארומטיים , עשויים מולקולות נדיפות בעלות חדירות טובה באוויר ובמים . 
בנושמנו אוויר ספוג בהן הן נקלטות על - ידי צרורות תאי עצב בעלי רגישות 
גבוהה , הממוקמים ברירית שבמעבר האף ומועברים למרכז ההרחה . חוש הריח של 
האדם בן - ימינו קהה , אך אף על פי כן רגישותו גדולה פי 000 , 01 מחוש 
הטעם . המידע על ריח מסוים שנקלט בתאי העצב מועבר במהירות גדולה הרבה יותר 
מזו שבה מועברים גירויי טעם , צליל ומגע . במהלך חיי אדם משתנה מידת השימוש 
בחוש זה . לתינוקות ולילדים חוש ריח מפותח מאוד , אך אין ביכולתם לפרשו 
ולהבחין בין ריח טוב לריח רע . מחקרים מראים , שילדים קטנים אוהבים ריחות 
תות וניל ואילו לבני הנוער חיבה לריחות תפוז ומושק ( הריח המופק מזכרי היונק 
האסיאתי מושק ) . רק בהגיע האדם לגיל עשרים חוש הריח משתכלל ומאפשר לפתח 
העדפה של ריחות מסוימים . השפעתו של הריח כה רבה , שהוא מסוגל לעורר זכרם 
של אירועים ושל תחושות שנלוו אליהם גם אחרי שנים רבות . קפמאפרקהמלה פרפיום 
( בעברית בושם ) נגזרת מהמלה הלטינית " דרך העשן " ומקורה בזמנים שבהם 
נהגו להעלות באש קליפות קינמון וקליפות עצים שונים כדי שהעשן המיתמר יפיץ 
את ריחם לסביבה . אוכלוסיות שונות השתמשו בבשמים לרמזים תקשורתיים . במקדשי 
המצרים הקדמונים נמצאו מעבדות למיצוי חומרים ארומטיים , ששימשו בטקסים . 
מאות ואלפי קילוגרמים של צמחים נדרשו למיצוי שמני ההרחה במקדשים . לכל 
אל יוחד הריח המתאים לו וכל משפחת מלוכה אימצה את ריחה שלה . היפוקרטס 
גרס שהדרך לבריאות היא אמבט ריחני מבושם בכל יום . האזכור הראשון של שימוש 
בבשמים בצרפת היה בשנת 0911 כאשר המלך פיליף אוגוסטוס הכריז על לימודים רשמיים 
בתורת הבשמים וחייב את הבוגרים בבחינות הסמכה . באנגליה הנהיגה אליזבת הראשונה 
את בישום החדרים . בתקופה זו נהגו נשות החברה להצמיד זרי שושנים ואזוביון 
לשמלותיהן . דרושים כמאתיים קילוגרמים של פרחים טריים כדי לייצר קילוגרם 
אחד של שמני הרחה . בדרך - כלל דווקא הפרחים הקטנים הם הריחניים יותר . 
השמנים מצויים בפרח , אך גם בזרעים , בשורשים , בגזע ובעלים . לשמנים 
השונים , אפילו מקורם באותו סוג פרח , איכויות שונות . במשפחת צמחי האזוביון 
( לוונדר ) הפרחים ריחניים מאוד . צבעם נע בין צהוב כהה לירוק כהה . 
הם ניזוקים בזמן העברתם ממקום גידולם אל המפעלים ולכן יש למצות מהם את השמנים 
במקום הגידול , מיד אחרי הקטיף והאיסוף . איכות השמנים תלויה בגורמים שונים . 
לזמן האיסוף נודעת חשיבות מכרעת . יש לקטוף את הפרח בתוך שבועיים מיום 
הבשלתו . גם תנאי הגידול קובעים את איכות השמנים , ואיכות האזוביון משתנה 
בהתאם לאקלים בית הגידול , הרכב האדמה , מיקום גיאוגרפי . יש בכך כדי 
להסביר את ההבדל באיכות , וכמובן במחיר , של צמחי אזוביון שנאספו מסביבתם 
הטבעית בפרס או באלפים שבדרום צרפת , שמהם מפיקים בושם עדין יותר מזה המופק 
מהאזוביון המתורבת באנגליה . הקשיים שבהפקת שמני הרחה איכותיים הם הסיבה 
למחירם הגבוה של הבשמים המיוצרים על טהרת תמציות צמחים , בהשוואה לאלה המיוצרים 
בסינתזה כימית . את איכות הבושם , ריחו ומסריו קובעים הנוסחה ממנה הורכב 
ותערובת השמנים . הבושם צריך להכיל שמנים קלים ונדיפים במיוחד , האחראים 
לרושם הראשון שיוצר הבושם . כן יכיל קבוצה שנייה של חומרים ארומטיים , 
עשויה בדרך כלל משמני ורדים או יסמין , הנתמכים על ידי ריחות עשירים וכבדים 
יותר , המהווה את לבו של הבושם . לכל בושם ריח מיוחד והשילוב בין השמנים 
השונים מאפשר אין ספור נוסחאות לאין סוף ריחות . נהוג למיין את הבשמים לשש 
קבוצות בסיסיות : אלדהידים ( החומר הכימי ) ניחוחות כבדים לשעות הערב ; 
ריחות עדינים המופקים מפרחים , פירות ולוונדר ומשרים אווירת רעננות ; 
ארוטיים המופקים מבלוטות מין של בעלי חיים ועצי יער ; אוריינטליים , המופקים 
מצמחים אקוזוטיים ; המתובלים רוזמרין , קינמון , ציפורן וצמחי תבלין 
אחרים ; צמח הטבק הבסיס לבשמי גברים , בעל נוכחות דומיננטית . כל אחד 
מגיב אחרת לבשמים , כיוון שלכל אדם ריח גוף אופייני לו . גם לשעת היום , 
לפעילות הגופנית ולמצב הרגשי - נפשי השפעה על אופי הבושם . לכן מומלץ לגוון 
את השימוש בבשמים . קפמאפרקקניית בושם תהיה קלה יותר אם יידע הקונה להגדיר 
לאיזו מטרה הוא צריך את הבושם , מהו סוג הריח האהוב עליו מתוק , חמצמץ , 
חריף או מר . רצוי שהקנייה תיעשה במצב רוח טוב ובריאות תקינה , שכן כל 
הפרה באיזון הגוף תשפיע על אופי וגוון הריח הנבדק . יש לנסות מעט מהבושם 
על שורש כף היד , להמתין להתאדות החומר ולהריח . הרחה קרובה מדי מבלבלת 
את עצבי ההרחה . הטוב ביותר הוא להמתין שעתיים , פרק הזמן הדרוש לקבוצה 
השנייה , לבו של הבושם , לבוא לידי ביטוי . רק אז ניתן להחליט אם הריח 
המתקבל אכן מתאים . 
