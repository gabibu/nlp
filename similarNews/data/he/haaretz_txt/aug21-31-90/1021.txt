משרד האוצר בוחן אפשרות להטיל מס על הסכומים , שמפרישים המעבידים לקרנות 
ההשתלמות . ההסתדרות מתנה את הסכמתה לעסקת חבילה חדשה במשק בחתימת הסכמי 
שכר במגזר הציבורי ובתשלום תוספת יוקר מלאה במשכורת חודש ספטמבר . המשא - 
ומתן על הסכמי השכר בין האוצר לאיגודים המקצועיים נקלע שוב למבוי סתום . 
ההצעה להטיל מס על קרנות ההשתלמות נכללה בעבר בדו"ח ועדת ששינסקי , אך לא 
יצאה אל הפועל בשל התנגדותם העזה של האיגודים המקצועיים בהסתדרות . נראה 
כי גם עתה לא תסכים ההסתדרות לפגיעה בקרנות ההשתלמות , שמהן נהנים רבבות 
עובדים במשק . למרות זאת , החליט האוצר בימים האחרונים לשקול הצעה זו במסגרת 
התוכנית הכלכלית , שתוצג בקרוב . צעד כזה יגדיל את הכנסות המדינה במאות 
מיליוני שקלים . אם תאומץ ההצעה , היא תחול על הפרשות עתידיות לקרנות ההשתלמות , 
ולא על הכספים , שנצברו בהן עד כה . שר האוצר , יצחק מודעי , אמור להחליט 
בשבוע הבא בעניין , לאחר שקיבל חוות - דעת מהגורמים המקצועיים במשרדו . 
בד - בבד , נבדקות באוצר ההצעות הבאות : הורדת רמת החיים של הציבור ; 
קיצוץ בסל הקליטה ; צמצום השירותים הממשלתיים , הניתנים לציבור ; העלאת 
מחירי המוצרים המסובסדים , הנסיעה בתחבורה הציבורית , הסיגריות והדלק ; 
הרחבת עבודות התשתית של הממשלה כסלילת כבישים ועבודות מים וביוב . התוכנית 
הכלכלית צפויה לכלול גם פיחות בשער השקל , שחיקת שכר , ויתור מצד ההסתדרות 
על חלק מתוספת היוקר וכיו"ב . קפידבינבאוצר סבורים כי למימון קליטת העלייה 
יהיה צורך להגדיל את חלקה של יהדות העולם בתרומות לישראל ולהרחיב את היקף 
ההלוואות מחו"ל . ישראל תבקש גם מארה"ב להגדיל את היקף הסיוע . שר האוצר , 
יצחק מודעי , יקבל היום את הערכות אגף התקציבים במשרדו לגבי ההוצאות בתקציב 
המדינה לשנה 09911991 . באוצר הוכנו שני תסריטים לגבי היקף העלייה הצפוי , 
ולפיהם גובשו אומדני הגירעון בתקציב המדינה . לפי תסריט אחד יגיע מספר 
העולים בשנת 1991 לרבע מיליון נפש , ולפי השני ל004 אלף . באוצר מעריכים 
כי הגירעון בתקציב עלול לעלות משישה מיליארד שקל היום ל821 מיליארד , בהתאם 
לתחזיות בדבר הגעת העולים . ההוצאות לקליטת העלייה בחמש השנים הבאות נאמדות 
ב03 מיליארד דולר . מזכ"ל ההסתדרות , ישראל קיסר , הודיע אתמול על נכונות 
ההסתדרות להידבר עם הממשלה על עסקת חבילה , אך הדגיש כי עדיין לא פנה אליו 
האוצר בעניין זה . קיסר מתנגד לקיזוז כלשהו מתשלום תוספת היוקר , שאמורים 
השכירים לקבל במשכורת ספטמבר , ודחה בתוקף שמועות שלפיהן נכונה ההסתדרות 
לעקר את תוספת היוקר בתמורה להסדרים כספיים בין האוצר לקופת - חולים הכללית . 
לעומת זאת , הציע קיסר להטיל מלווה מיוחד למימון ההוצאה הממשלתית הדרושה 
לדיור , לתעסוקה ולהרחבת השירותים , המתחייבים מן הגאות בקצב העלייה . 
במשך כשלוש שעות שבו אתמול ודנו ראשי האיגודים המקצועיים במגזר הציבורי והממונה 
על השכר באוצר , יעקב דנון , בעתיד הסכמי השכר . בדיון לא הושגה התקדמות 
של ממש . האיגודים הודיעו כי בכוונתם לפנות בנפרד למעסיקים ולשאת - ולתת 
על תביעותיהם . הקיפאון במגעים עורר תמיהה , משום שפגישתם של שר האוצר מודעי 
עם המזכ"ל קיסר וראש האיגוד המקצועי הברפלד בשבוע שעבר נועדה לסלול את הדרך 
להתקדמות במשא - ומתן על הסכמי השכר . לאחר הפגישה עם דנון העריכו בהסתדרות , 
כי האוצר מוכן להעלות את שכרם של עובדי המגזר הציבורי ב%5 , למעט עובדים 
הנהנים מהשלמת שכר במסגרת חוק שכר מינימום , שעודכן ב%5 באפריל . מזכיר 
הסתדרות עובדי המדינה , ראובן בן - עמי , אמר אמש כי ההצעה אינה מקובלת 
על ההסתדרות כלל , משום ש%56 מעובדי המדינה ורבים מעובדי מגזרים ציבוריים 
אחרים נמנים עם מקבלי השלמת ההכנסה . נציג האוצר וראשי האיגודים לא קבעו 
מועד נוסף להמשך הדיונים , וסיכמו להמשיך בהם בצוות מצומצם יותר . בידי 
האיגודים מנדט לפתוח מראשית ספטמבר בעיצומים ושיבושים במשק , מכוח החלטה 
שהתקבלה במליאת הוועד הפועל של ההסתדרות . גורם באיגודים המקצועיים אמר 
אמש כי העיצומים יהיו בלתי - שגרתיים , וכי אם לא יגמיש האוצר את עמדתו 
במועד , עלול ספטמבר להיות " חודש חם " . 
