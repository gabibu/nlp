את עצמו : מפגש בין שני ניגודים , שבמהלך הסרט הופכים לשותפים . המבצעים 
היו שני שחקנים , שלא נחשבו כוכבי קולנוע של ממש ניק נולטה , שנודע אמנם 
כשחקן אמין , אך מרבית סרטיו לא נחשבו להצלחות גדולות , ואדי מרפי , כוכב 
טלוויזיה פופלארי שעד אז לא הופיע על המסך הגדול . הסרט הופקד בידי הבמאי 
ואלטר היל , שהוכיח את עצמו בסרטי פעולה . התוצאה : סרט שזכה לביקורות 
טובות והפך ללהיט ענק . עכשיו , שמונה שנים לאחר ההצלחה ההיא , יוצא סרט 
ההמשך . כעת לא משתדלים יותר , כי כבר לא צריך להשתדל . בהיותו חוליה 
בשרשרת תעשייתית של סרטי המשך שמיועדים לצריכה המונית וקייצית , מובטחת 
הצלחתו של הסרט מראש . גם שמו של המוצר כבר מוכר לציבור : אדי מרפי הפך 
בינתיים לסופרסטאר כל יכול ( גם אם סרטיו האחרונים , ובעיקר , " לילות 
הארלם " שהוא ביים , זכו לקיתונות של בוז ) , והסרט מתקבל כעוד אטרקציה 
שמוצעת לקהל בלונה פארק קולנועי אין סופי . לקהל , כנראה , לא אכפת , 
כל עוד סרט ההמשך כולל אלמנטים שמזכירים את הסרט המקורי , וכל עוד מעניקים 
לו את התחושה שהוא שותף לאירוע קולנועי ראוותני וקולני . לו עצר הקהל לרגע 
במירוץ המטורף מסרט המשך אחד למשנהו ( " בחזרה לעתיד 3 " מאחורינו , 
" מת לחיות 2 " לפנינו ) היה מגלה שאפילו שמץ מהחן , השנינות , הכשרון , 
המתח או ההומור שהיו בסרט הראשון לא נותר בסרט החדש ( מלבד לניק נולטה , 
לו אני שומר סימפטיה נאמנה , שהפך בשנים האחרונות לאחד השחקנים הטובים 
ביותר על הבד האמריקאי , אם לא הטוב שבהם ) . עשרה ימים לאחר שצפיתי בסרט 
אינני זוכר את עלילתו , ( כי אין עלילה ) , רק שיאים של קולניות ואלימות . 
אני רק זוכר שמדובר באיזה סוחר סמים , שכינויו " איש הקרח " , שהמרדף 
אחריו מאחד פעם נוספת את השוטר ( נולטה ) , והאסיר לשעבר ( מרפי ) . 
כל אפיזודה , בסדרה משטרתית טלוויזיונית זניחה ביותר , כתובה טוב יותר 
מסרט זה . מגבלת הזמן , ששימשה כמסגרת עלילתית יעילה כל כך בסרט הקודם , 
ובעשרות סרטי מתח שקדמו לו ( כגון אלה של דון סיגל ) אינה מתפקדת כאן , 
ולכן , אין תחושה של מתח או איום . ובעיקר , וזה החמור והעצוב מכל , 
היחסים בין נולטה ומרפי אינם פועלים , כי הפעם אין יחסים : לא תחרות ולא 
מתח מיני , לא הבנה ולא השלמה . הסרט מורכב מסצינות פעולה שסובבות חלל 
ריק , שאל התהום שלו מושלכים שני גיבוריו - כוכביו . מרפי אינו שחקן חסר 
חן או כשרון , אך מסרט לסרט הוא מאבד את ייחודו , והפעם הוא ממלא תפקיד 
שכל שחקן קולנועי מתחיל או חסר ייחוד יכול למלא באותה מידה של מיומנות . 
זהו סרט חסר כל סגנון , קצב ( בניגוד למהירות ) או אלגנטיות . עצוב גם 
לראות את ואלטר היל , שפעם נדמה לנו כבמאי מבטיח , נענה לחוקי המשחק של 
הוליווד בהכנעה כה מלאה . זהו סרט שמפגיז אותנו ללא הפסקה , ומותיר אותנו 
עייפים , סחוטים ומובסים , בלי שלרגע אחד נחוש בתחושה של הנאה או התעלות . 
סרט המשך זה הוא מוצר זול ומשומש שמצליח לעשות רק דבר אחד : לקלקל לנו 
את זיכרון ההנאה שהיה לנו מהסרט הראשון . 
