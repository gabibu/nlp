( ע"ר וע"ץ ) . הדיפלומטים הזרים , המוצבים בכוויית - סיטי , סגורים 
זה היום הרביעי בתוך השגרירויות , ומצבם נעשה קשה יותר מיום ליום . בחלק 
מבנייני השגרירויות עולה הטמפרטורה על 04 מעלות , והמים , החשמל והטלפונים 
מנותקים . עקב החמרת המצב בשגרירויות , החליטה צרפת , בשיתוף עם יתר מדינות 
השוק האירופי המשותף , לפנות למועצת הביטחון . צרפת קראה לנציגי האו"ם 
לבוא לבירת כוויית , כדי להשיב את הסדר על כנו . אתמול המשיכו העיראקים 
להפעיל לחצים על השגרירויות המערביות העיקריות , ובעיקר על השגרירות האמריקאית , 
שאותה כיתרו בכוחות צבא . משרד החוץ האמריקאי מסר כי לשגריר האמריקאי , 
נתנאל הואל , ולשבעה דיפלומאטים אחרים , אין עדיין מים וחשמל , אך יש 
להם מלאי של מזון לכמה שבועות . השגרירות של ארה"ב , בדומה לכמה נציגויות 
אחרות , מצויידת בגנרטור חשמלי , שמאפשר להפעיל את מזגני האוויר בתוך הבניין . 
גם שגרירות בריטניה עדיין מכותרת , ומנותקת ממים ומחשמל . בשגרירויות של 
בלגיה ושל יוון אין מים וחשמל , ובזו של איטליה גם נותק קו הטלפון . בשגרירות 
של מערב גרמניה יש מים , אך היא מנותקת מחשמל . עם זאת , היא מצויידת 
בגנרטור חשמלי , והיא דואגת גם להעברת הודעות אלחוטיות לפאריס מטעם שגרירות 
צרפת . בשגרירויות של ספרד , הולנד , פינלנד , נורווגיה ושוודיה המצב 
תקין . בבניין הנציגות של אוסטריה עדיין אין מים וחשמל , למרות ביקורו 
של הנשיא ואלדהיים בבגדאד . השגרירות של סין נסגרה , ואילו בזו של בריה"ם 
רוכזו כל החפצים של הנציגויות הסובייטיות השונות בכוויית , והוטמנו מתחת 
לאדמה . כל אנשי הסגל כבר עזבו את כוויית , אך השגרירות לא נסגרה רשמית . 
אמריקאי המוחזק בעיראק מת כנראה מהתקף לב כך מסר אתמול דובר מחלקת המדינה . 
הדובר אמר כי פקידים עיראקים דיווחו לארה"ב שגופתו של האיש , שהיה באמצע 
שנות ה05 לחייו , ואשר הוחזק בעיר בצרה , תועבר לרשות האמריקאים , לאחר 
נתיחתה . לטענת העיראקים , מת האיש מהתקף לב , והם הודיעו כי יאפשרו לנציגים 
אמריקאים לצפות בניתוח שלאחר המוות . סוכנות הידיעות הבריטית , " ויזניוז " , 
דיווחה אתמול כי פקידים עיראקים מנעו מאחד מצלמיה לצאת מבגדאד , למרות 
שקיבל ממשרד החוץ העיראקי אישור לצלם . הצלם , מוחאמד אמין , היה בדרכו 
לטיסה לרבת - עמון . הוא הצליח לעבור כמה נקודות ביקורת , אולם באחרונה 
שבהן עצרו אותו פקידים עיראקים , והודיעו לו כי הוא לא יכול לעזוב את הארץ , 
משום שיש לו דרכון בריטי . משרד החוץ העיראקי אמר לאחר מכן כי היתה זו אי - 
הבנה , וכי הצלם יוכל לצאת לדרך כמתוכנן . 
