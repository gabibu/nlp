המטה הארצי לתיאום המאבק של חסרי הדיור החליט בימים האחרונים לא לשלוח את 
הילדים שבמאהלים לגנים ולבתי הספר , כשתחל שנת הלימודים . " ילד שאין 
לו קורת - גג ומקום להכין שיעורים לא יכול ללמוד " , אמר מיכה לנקרי , פעיל 
במטה מטעם עיתון השכונות " הפטיש " , המסייע ליושבי האוהלים במאבק . " כל 
עוד לא תיפתר הבעיה לא ילכו הילדים שלנו ללמוד " . בתשובה לשאלה האם אינו 
חושב שיש בהחלטה זו משום עבירה על חוק חינוך חובה חינם אמר לנקרי : " זהו 
חלק מן המחאה " . דברים ברוח זו השמיעו באחרונה יושבי האוהלים בכמה מקומות 
בארץ , אולם יש כאלה המסתייגים . אחד מהם הוא רפי דרור , מנהיג המאהל 
בראשון - לציון , מורה להתעמלות במקצועו . " אני מתנגד בתוקף להחלטה " , 
אמר . " לא צריך להעמיד את הילדים כקלף מיקוח . לא יהיה זה הוגן לשלול 
מהם לימודים וחינוך . כמי שלא רוצים לנהוג באלימות איננו רוצים גם לעבור 
על החוק . אני מבין את הקושי של המשפחות , אבל צריך לקיים חיי שגרה עד 
כמה שניתן , והאוהלים הם הבית שלנו " . דרור סיפר גם כי בסוף שנת הלימודים 
הקודמת , כשהוקמו האוהלים , חזרו תלמידים חסרי דיור אל המאהל בבכי , משום 
שחבריהם לעגו להם על מצבם . רובם נפגעו עמוקות ולא שבו עוד לבית הספר עד 
סוף השנה . משרד החינוך קיים בשבוע שעבר דיון בבעיותיהם הצפויות של התלמידים 
חסרי הדיור בשנת הלימודים הקרובה . שר החינוך זבולון המר החליט כי עדיף 
לשלוח את התלמידים לבתי הספר הקודמים שלהם ולא לבתי ספר חדשים באזור המאהל . 
זאת , כדי שלא להנציח את המצב וכדי להפחית את הפגיעה הנפשית בהם . בישיבה 
גם הוחלט לסייע לתלמידים חסרי הדיור בארגון הסעות או במתן כרטיסיות אוטובוס , 
שיאפשרו להם ללמוד בבתי ספר במקום מגוריהם הקודם . כן הוחלט על הארכת יום 
הלימודים לתלמידים אלה , כדי לאפשר להם להכין שיעורים בבית הספר , בסיוע 
המורים . היועצים החינוכיים בבתי הספר יקבלו הנחיות לעקוב אחר התלמידים 
חסרי הדיור , במידה שיתעורר צורך כזה . נבדקת גם אפשרות שתלמידים ממשפחות 
מבוססות יאמצו תלמידים מן האוהלים במסגרת פרויקט מחויבות אישית , וכן הפעלת 
חוגים באמצעות מתן " סים קרובים למקום המאהל . דוברת משרד החינוך אמרה כי 
החלטת חסרי הדיור מהווה עבירה על חוק חינוך חובה , אולם במשרד מקווים מאוד 
שההורים ישלחו בסופו של דבר את הילדים . " משרד החינוך ער לבעיה , ומנסה 
לתת את כל הסיוע האפשרי " , אמרה . מחר יתקיים דיון נוסף בנושא , שיכלול 
נתונים שנאספו בימים האחרונים על מספר התלמידים בקרב חסרי הדיור וצרכיהם 
המיוחדים . 
