דו"ח ועדת נתניהו מוסיף לעורר גלים וחילוקי דעות במערכת הבריאות . מ"ם יו"ר 
ההסתדרות הרפואית , ד"ר אליאס ויליקובסקי אמר אתמול בתגובה לפרסום מסקנות 
הוועדה : " ההסתדרות הרפואית תומכת בחקיקת חוק ביטוח בריאות ובלבד שיתקיימו 
בו התנאים הבאים אחידות במתן שירותים רפואיים , תוך הגדרת סל בריאות חובה 
לכל אזרחי המדינה שבמסגרתו יוגדר שיעור השתתפות החולה בהוצאות השירות . " יובטח 
ביטוח בריאות משלים שיכלול שירותים שאינם נכללים בסל הבריאות . הגבייה תיעשה 
ישירות באמצעות קופות חולים ללא מתווכים . על החוק להבטיח חופש התארגנות 
ולפתח את היוזמה החופשית משוחררת ובלתי תלויה בגופים פוליטיים . יינתן חופש 
בחירה לכל מבוטח לפנות אל כל רופא ולבחור כל מסגרת הנראית לו " . וילקובסקי 
הוסיף כי " יש מקום להנהיג שירותי רפואה פרטית בצד בתי החולים . הנהגת 
שר"ף בתוך בתי החולים , נותן תשובה לקבוצה קטנה של רופאים . הנהגת משמרת 
שנייה היא הפיתרון היום להגדלת הכנסתם של הרופאים " . " לא יעלה על הדעת 
לבצע רפורמה מבלי לשתף בנושא את ההסתדרות הרפואית . יש לבצע רפורמה מתוך 
הסכמה מלאה של כל הגורמים הנוגעים בדבר " , טען וילקובסקי . בחטיבת רופאי 
בתי החולים של קופת חולים הביעו אתמול התנגדות להצעה להעביר את גביית דמי 
הביטוח הרפואי למוסד לביטוח לאומי . בחטיבה ציינו כי הם מתנגדים להפיכת 
בתי חולים של הקופה לתאגידים עצמאיים . יש צורך להפוך את קופת חולים הכללית 
לקופה עצמאית ולחזק אותה באמצעות הנהגת ביטוחים משלימים , אמרו . ארגון 
רופאי מרפאות הקהילה של קופת חולים הכללית מברך על המלצות הוועדה לפיתוח 
שירותים קהילתיים הכוללים שירותים אמבולטורים ושילוב רפואה מונעת במרפאות 
הקהילתיות . על ההמלצה על ניתוק הקופה מההסתדרות הגיבו בארגון כי " מה 
שחשוב הוא טובת המבוטחים " . חבר ועדת טריינין ומנהל המחלקה ההמטולוגית בביה"ח 
הדסה עין כרם , פרוף אליעזר רחמילביץ , אמר אתמול כי " יש לברך את חברי 
הוועדה על העבודה שהשקיעו בעריכת דו"ח שרוב המלצות ועדת טריינין כלולות בו . 
בפועל לא משנה המלצות של איזה ועדה הוצעו , הגיע הזמן להתחיל ליישם אותן " . 
פרוף רחמילביץ הוסיף כי הוא חושש מההמלצה שיש ליישם את המסקנות כמקשה אחת . 
אפשר להתחיל ליישם מיידית חלק מההמלצות והדוגמא לכך היא הכנסת שר"ף לבתי 
חולים ממשלתיים " , אמר רחמילביץ . פרוף רחמילביץ ציין עוד כי " הוויכוח 
הציבורי סביב הנושא אם יש לנתק את קופת חולים מההסתדרות , עשוי להסיט את 
הדיונים מפיתרון בעיות העיקריות . ועדת טריינין שהמליצה על חוק ביטוח בריאות 
ממלכתית , המליצה להשאיר את הגבייה בידי קופות החולים מתוך ידיעה ברורה 
שבשלב זה לא ניתן להביא לשום שינוי בנושא " . 
