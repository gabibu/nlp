( ע ) . שר הביטחון , משה ארנס , ציין אתמול כי מדינות במערב אירופה 
ובמזרחה עזרו לעיראק לבנות את עוצמתה הצבאית המאיימת . " את הכור הגרעיני 
העיראקי בנו הצרפתים . הם גם סיפקו להם מטוסי מיראז אף - 1 , טילי אקסוסה 
וציוד נוסף . את מפעלי הנשק הכימי הקימו מהנדסים ומפעלים פרטיים ממערב אירופה , 
וגם בריה"ם סיפקה נשק רב לצבא העיראקי " , אמר ארנס במלון הילטון בתל - 
אביב למשלחת המגבית היהודית המבקרת עתה בישראל . לדברי ארנס , ההלם מהפלישה 
העיראקית לכוויית יביא למודעות גדולה יותר בעולם לקשיים העומדים בפני ישראל 
כדמוקרטיה יהודית יחידה בין מדינות ערב . הוא אמר , כי בביקורו לפני כחודש 
בארה"ב הוא הזהיר את שר ההגנה האמריקאי , ריצארד צייני מפני עיראק . " היינו 
מתוסכלים מכך שידידינו בארה"ב , תיארו את המזרח התיכון בצבעים אידיליים , 
וניסו לשכנע אותנו לעשות ויתורים " . השר ארנס סיפר כי בפגישתו האחרונה עם 
נשיא מצרים , חוסני מובארק , אמר לו הנשיא המצרי כי אין לחשוש מפני סדאם 
חוסיין , שכן מאחוריו שמונה וחצי שנים של מלחמה קשה ומתישה . " מובארק 
עשה שיפוט מוטעה , כמו האחרים , וחשב שסדאם חוסיין לא יתקוף ידידים . 
ישראל לא שגתה באשליה זו . כבר לפני שנה וחצי איים סדאם על ישראל , ואז 
זימנתי את שגרירי ארצות המערב , ובהם אף את שגריר יפאן , והפניתי את תשומת 
לבם לעובדה שהאיום העיראקי אינו מופנה רק נגד ישראל , אלא נגד העולם כולו " . 
עוד אמר ארנס כי סדאם אינו מטורף , אלא איש מחושב , אם כי " חסר ערכים 
הנהוגים במערב , ואינו מחשיב חיי אדם " . לדבריו , נכשל סדאם בהערכותיו 
לגבי מלחמתו עם איראן . הוא חשב לסיים אותה בחודש , אך היא נמשכה שמונה 
שנים . " עתה הוא נכשל גם בהערכתו לגבי תגובת העולם לפלישתו לכוויית " . 
ארנס התייחס לנאומו של נשיא ארה"ב , גורג בוש , אתמול בכנס חיילים משוחררים 
בבולטימור . " אנו מעריכים מאד את אומץ לבו של בוש , עת איחד את העולם 
לחזית אחת נגד עיראק , ואף ההצליח לכנס לחזית זו מדינות ערביות רבות . בראש 
משלחת המגבית עומד הסנטור הדמוקרטי מניו - גרזי , פראנק לאוטנברג . הוא 
שיבח את ישראל על שמירתה על פרופיל נמוך , והביע שביעות רצון כי זו הפעם 
ראשונה שאי אפשר להאשים את ישראל במתיחות הקיימת במזרח התיכון . לדעתו המשבר 
במפרץ יגביר את התמיכה בממשל האמריקאי בהמשך מתן סיוע לישראל . 
