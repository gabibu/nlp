חמתופי המלחמה והאיומים בנשק השמדה , אמיתיים ודמיוניים למיניהם , מטילים 
בבת - אחת את החברה הישראלית חזרה לימי אוקטובר 3791 , אם לא יוני 7691 . 
תערובת של בהלה מהולה בסולידריות ותחושה של " מאוימים אך צודקים " שוטפת 
אותנו , ואנו מתמכרים לה בעונג רב מאין כמוהו : סוף - סוף אפשר שוב להתעלם 
מן הקרעים שבתוכנו , ובעיקר משלל הבעיות הרודפות אותנו זה זמן רב , ולהרגיש 
את ה"יחד " הנפלא . אילולא היה סדאם חוסיין , היינו צריכים להמציא אותו . 
כמה נלעגת נראית עתה ההפגנה של כמה מאות מחוסרי - דיור , ולמי איכפת עכשיו 
בעיות האבטלה וקליטת העלייה . רק חבל שאי - אפשר לראות בטלוויזיה את בחורינו 
צועדים יחד עם האמריקאים , וכמה מעליב שפוקדים עלינו להתרחק מן המסיבה שבמפרץ . 
זה גם הזמן להוציא מן הנפטלין הרבה דעות ורעיונות ישנים - נושנים , סברות - 
כרס ואולי גם הזיות על " סדר חדש " שמן הדין שייעשה בשעת - כושר זו . 
אחד הרעיונות הנפלאים האלה הועלו שוב במאמרו של הפרוף יהושע פורת ( " הארץ " 
8 . 91 ) . במאמרו זה מנסה חוקר התנועה הלאומית הפלשתינית להסביר מדוע 
הערבים הפלשתינאים בשטחים הכבושים ובישראל , ואף ככל הנראה יו"ר אש"ף , 
יאסר ערפאת , מזדהים הזדהות חובקת - כל עם הרודן העיראקי . הסברו של פורת 
הוא שלמרות הנטייה להתייחס אל הפלשתינאים כאל עם נפרד , המגדיר את זהותו 
הקיבוצית על - פי אמות מידה טריטוריאליות בלבד האמת היא שהפלשתינאים מזהים 
את עצמם , אולי יותר מכל קיבוץ ערבי אחר , בעיקר עם המסגרת הגדולה יותר 
של האומה הערבית , וכי זהותם העיקרית היא הזהות הכלל - ערבית . מכאן ועד 
לאמרתה המפורסמת של גולדה מאיר כי " אין פלשתינאים " , ועד המסקנה הפוליטית 
המתבקשת מכך , שאין לפלשתינאים זכות למדינה משל עצמם , ואולי אף אין הם 
מעוניינים כלל במדינה כזאת ואינם מסוגלים לקיימה המרחק סמנטי בלבד . מובן 
שהצדק עם פורת כי יש יסודות פן - ערביים חזקים מאוד בזהות הקיבוצית של הפלשתינאים . 
אפשר להוסיף לזה גם את היסודות האיסלמיים מצד אחד , ואת הזהות הטריטוריאלית 
המקומית ( ברמת הכפר או העיר , בעיקר של הפליטים והמגורשים של 4891 ) . 
כל איש מדעי - חברה יודע את מידת המורכבות של רוב הזהויות הקולקטיוויות , 
את התנודות המתמידות ואת המניפולציות של מרכיבים אלה , שפוליטיקאים מנסים , 
במודע או שלא במודע , לעשותן , כדי לגייס המונים לצורך זה או אחר . צודק 
פורת כי מבחינה היסטורית , הזהות הקיבוצית הפלשתינית היתה פרובלמטית ונתונה 
לתנודות . אף יש להוסיף כי בין 4891 ל7691 כמעט נעלמה זהות זו בתוקף הנסיבות 
הפוליטיות . בריכוז הגדול של הפלשתינאים בממלכת ירדן , נעשה ניסיון להעבירם 
במכבש פוליטי - תרבותי של " ירדניזצינה " . בישראל נבנתה בהצלחה - יחסית 
הזהות " הערבית - הישראלית " , ואילו בשאר מדינות ש"אירחו " את הפליטים , 
נעשה בהם ובזהותם שימוש ציני לצורכי המדינות נותנות - החסות . קרה מה שקרה , 
ובשנת 7691 התאחדו כמחצית הערבים שמוצאם בפלשתינה המדנטורית , תחת שלטון 
יהודי . מכאן החלה דינמיקה שהיה אפשר לחזותה מראש : היווצרות מחודשת של 
זהות פלשתינית , בעלת תביעות מדיניות טריטוריאליות חד - משמעיות ( הגדרה 
עצמית ומדינה ) . כבר ב8691 כתב בעל מאמר זה כי שתי המפסידות הגדולות ממלחמת 
7691 הן ירדן וישראל , שכן בעקבות המלחמה קם שוב לתחייה עוף - החול הפלשתיני , 
והגשמת תביעותיו אינה מתיישבת עם קיומן של ירדן וישראל . מלחמת 7691 יצרה 
מציאות פוליטית חדשה . בשנות דור שעברו מאז , התחזקה , ובמידה רבה נוצרה - 
מחדש , הזהות הקיבוצית הפלשתינית הנפרדת והפרטיקולריסטית . גם הארגון לשחרור 
פלשתין נהפך מגוף קיקיוני הנתון לשליטת גורם ערבי זה או אחר , לארגון הנאבק 
על עצמאותו . אש"ף אף הצליח , לפחות ברמה הסמלית , להתקבל כמייצג האינטרסים 
הפלשתיניים , הן בעיניהם והן בעיני רוב העולם , בעיקר משום המציאות שנוצרה 
אחרי מלחמת 7691 . בכל מחקר וסקר שבהם נשאלים הערבים שתחת שליטתנו לזהותם , 
הם מגדירים את עצמם בבירור בעקביות ובחד - משמעיות , בראש וראשונה כפלשתינאים , 
ורק אחר - כך , ובעוצמה פחותה בהרבה , הם מציינים את שאר מרכיבי הזהות . 
כלל זה חל במידה רבה גם על חברי התנועות הפונדמנטליסטיות האיסלמיות . קפמאליד4ובכן , 
מדוע תקפה האפוריה את הפלשתינאים ומדוע הם מביעים תמיכה בסדאם חוסיין כמעט 
בכל דרגותיהם ? הסיבה העיקרית לכך היא שהפלשתינאים הגיעו באחרונה לייאוש 
קיצוני , ושלוש סיבות עיקריות לו : לאחר כשלוש שנים של מאמץ והקרבה עליונה , 
אין הם ומנהיגותם יכולים להמיר בעתיד הנראה לעין את הישגי המרי האזרחי בהישגים 
פוליטיים , אך מצד שני , אין הם יכולים להפסיק לחלוטין את המרי , לבל 
ייראו כמובסים סופית . ב41 בדצמבר 8891 , עשתה הנהגת אש"ף ( בעיקר הזרם 
המרכזי של פת"ח , תוך הסכמה מסויגת ומותנית של רוב הפלגים האחרים ) את 
הצעד הפוליטי המרחיק - לכת ביותר בכל תולדות הסכסוך הישראל - הפלשתיני : 
היא הכירה בישראל והסכימה להקמת מדינה פלשתינית בחלק מן הטריטוריה של פלשתינה 
המנדטורית . בעיני רוב הישראלים זה היה מהלך טקטי , ביטוי לגישה הישנה 
יחסית של " תורת השלבים " לחיסול ישראל , והיענות ללחץ אמריקאי , כדי 
לרתום את המעצמה היחידה שבזכותה ישראל מתקיימת למאמצים להשגת השלב הראשון 
נסיגת ישראל מן הגדה ורצועת עזה . אמנם יתכן שזה היה מהלך טקטי ( אגב , 
מי יודע היכן נעצרים תהליכים בדרכם מן הטקטיקה אל האסטרטגיה ? ) אך לא 
כך הוא התפרש בעיני רוב הפלשתינאים , מה גם שערפאת סיכן את כל עתידו הפוליטי 
במהלך זה . וגם אם זה היה " רק מהלך טקטי " כמדומה היה בו די להוביל את 
הפלשתינאים מפוליטיקה אידיאולוגית , לפוליטיקה פרגמטית של מיקוח ומשא - 
ומתן . המהלך העשוי להיחשב לנקודת - מפנה היסטורית , שמתח עד קצה גבול 
האפשר את מידת הוויתורים שהפלשתינאים יכלו להרשות לעצמם כמהלך פתיחה לא 
זכה בשום מענה הולם , לדעת הפלשתינאים . ההתפתחויות הפנימיות בחברה ובפוליטיקה 
הישראלית ובזירה הבין - לאומית היו כולן לרעת העניין הפלשתיני . לא זו בלבד 
שהמעצמה הסובייטית האוהדת את העניין הפלשתיני יצאה מן המשחק היא אף משלחת 
ככל הנראה כמיליון יהודים לארץ . זה היה תמיד הסיוט הגרוע מכל בעיני הפלשתינאים . 
לא משנה היכן ייושבו מיליון היהודים עצם בואם לכאן עלול , בעיני הפלשתינאים , 
לנעול כל אפשרות לוויתור ישראלי על מה שקרוי בפי - היהודים " יהודה , 
שומרון וחבל עזה " . על כל זה יש להוסיף את התחזקותו של שלטון הימין בישראל . 
המסקנה הפלשתינית , שלא העזו להביעה בקול רם : נותרו שתי ברירות שאף אינן 
מבטלות זו את זו : או שימשיכו הפלשתינאים להיות חוטבי עצים ושואבי מים במדינה 
יהודית , הנמנעת מסיפוח השטחים אך ורק כדי לסכל כל תביעה פלשתינית לשוויון 
זכויות בתוכה ; ( אם כי דה פקטו השטחים סופחו מכבר ) ; או שיטרנספרו 
את חלקם או את כולם בהזדמנות הראשונה שתיקרה לידי היהודים . אי - אפשר לומר 
שהייאוש הפלשתיני אינו מבוסס על חשיבה וניתוח רציונליים של המצב והתהליכים . 
במצב כזה , כל מהלך , ואף הגרוע ביותר , שיוכל לשבור את הסטטוס קוו , 
עשוי להיות לכאורה לטובת הפלשתינאים . וחוץ מזה , במצב של ייאוש , כל 
עריץ מתנשא מצטייר ככליף מושיע , והדת נעשית מפלט מן המציאות העגומה . 
ואולם מכאן הדרך ארוכה עד לביטול השאיפות הלאומיות הפלשתיניות , לטובת פן - 
ערביזם שאפילו בעיני הפלשתינאים זיופו ומלאכותיותו זועקים למרחוק . אשר לערפאת , 
המייצג את הזרם המרכזי , הפת"חי , הסיפור יותר עצוב משהוא מגוחך . מאז 
8691 הוא מנסה להוציא את העניין הפלשתיני מידי " האחים הערבים " , מסתכסך , 
מתפייס , מתפשר , מתנשא ומתנשק חליפות עם כל מי שהוא יכול ונגד כל מי 
שהוא יכול , עד כדי לעורר סלידה בעיני משקיף בעל תרבות פוליטית מערבית . 
בין 0791 ל2891 הצליח להביא את אש"ף למידה גדולה מאד של אוטונומיה , עקב 
השילוב של יצירת מדינה - זוטא בתוך הלא - מדינה הלבנונית ותודות לתרומות 
הנדיבות של נסיכויות הנפט , ובעיקר , משפחת סאבח הכווייתית . מאז פינוי 
אש"ף מלבנון , שוב נאלץ לחסות בצלם של פטרונים ערבים , שהאחרון בהם היה 
סדאם חוסיין . ערפאת בא אליו לאחר ייאושו ממובארק , שהובילו לקנוסה של 
זנווה . אם יתמיד המהלך הפלשתיני , זו תהיה טעות קולוסלית בקנה - מידה היסטורי 
( מה שקרוי אצלנו " בכייה לדורות " ) . זו תהיה אחת מאותן טעויות שהמיטו 
את רוב האסונות על הפלשתינאים ועלינו , היהודים הישראלים . תקוותם היחידה 
של הפלשתינאים היתה בהמשכת התהליך שהחלו בו , בצליעה ובהיסוס , בסוף 8891 . 
אמנם כרגע הסיכוי לכך נראה קלוש ביותר , אבל בהרבה סבלנות , אולי גם בקורבנות , 
בסופו של דבר היו משיגים את ההכרה הישראלית וחשובה ממנה : ההכרה האמריקאית 
כי אינם אספסוף חסר זהות המיוצג על - ידי כנופיות טרוריסטים צמאי - דם , 
חסרי כל שיקול - דעת הבזים לכל כללי המשחק הבין - לאומי . מבחינה זו , 
" המושיע מבגדאד " פגע בעניין הפלשתיני , הורידו מעל סדר - היום הבין - 
לאומי וטבע שוב את אות - הקלון על מצחם של הפלשתינאים . הם יבינו זאת מהר 
יותר ממה שנדמה היום , למרות ייאושם העמוק ואולי מכוחו . השאלה היא אם 
אין תקנה לנזק זה , ואם יש לו תקנה , כמה זמן וקורבנות יידרשו לה . ומי 
שחושב כי הנזק כל - כולו פלשתיני והרווח כל - כולו ישראלי , טועה ומטעה . 
הבעיה הפלשתינית היא באותה מידה גם הבעיה הישראלית . עד שלא תיושב בעיה 
זו , לא יהיה לנו מנוח והמפעל הציוני לא יזכה בחיזוקו הסופי . ואין זה 
משנה כמה יהודים יעלו לישראל , אפילו נגייר כהלכה עוד רבע - מיליון רוסים . 
כל מי שרוצה ליישב את הבעיה הפלשתינית בהפיכת הפלשתינאים ל"סתם ערבים " 
היכולים בעצם " לגור " בכל מקום במרחב הערבית משתייך לאותה משפחה שטענה 
כי היהודים הם דת ולא עם , ועל כן , אין שום צידוק להקמת מדינה יהודית . 
