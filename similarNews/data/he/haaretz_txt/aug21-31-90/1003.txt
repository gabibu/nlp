בית המשפט הגבוה לצדק הורה אתמול לפרקליטות המדינה להודיע תוך שבועיים אם 
היא מוכנה להתיר לאזרח ירושלמי להגיש קובלנה פלילית פרטית נגד שוטר משמר 
הגבול , שדחף אותו ואיים עליו , וכן היכה ערבי שעמד סמוך לו . האזרח , 
נפתלי אורנר , עתר לבג"ץ לאחר שהיועץ המשפטי לממשלה סירב להתיר לו להגיש 
קובלנה כזאת , והסתפק בהעמדת השוטר לדין בבית הדין המשמעתי של המשטרה , 
רק על תקיפת העותר . לגבי תקיפת הערבי , נקבע כי אין עילה לתביעה , מפני 
שאין די ראיות . שופטי בית המשפט הגבוה לצדק , שלמה לוין , שושנה נתניהו 
ותאודור אור , החליטו כאמור , להמתין לתשובת הפרקליטות , קודם שיכריעו 
בעתירה . להחלטת בג"ץ תהיה חשיבות עקרונית , שכן אם ייענו השופטים לעתירה , 
יוכלו גם אזרחים אחרים להגיש קובלנות פליליות פרטיות נגד עובדי ציבור שפגעו 
בהם תוך כדי מילוי תפקידם , ולא ייאלצו להסתפק בהעמדת הפוגעים לדין משמעתי 
בלבד . לפי החוק , מותר לאזרח להגיש קובלנה פלילית פרטית נגד עובד ציבור 
על עבירה שעבר נגדו במסגרת מילוי תפקידו , רק בהסכמת היועץ המשפטי לממשלה . 
השאלה העקרונית שביקש העותר לדון בה , היא אם סמכותו זו של היועץ המשפטי 
קיימת בכל מקרה . קפידבינהתקיפה שעליה התלונן אורנר התרחשה לפני שנה ושמונה 
חודשים . את העתירה הגיש כעבור כשנה , לאחר שהתרשם כי לא נעשתה החקירה 
הראויה ולא מוצה הדין עם השוטר . אמנם השוטר הורשע בבית הדין המשמעתי , 
אך רק על תקיפתו של אורנר ולא על הכאת הערבי . בדיון אתמול בבג"ץ , התברר 
כי לכל אורך התקופה הביע אורנר התנגדות למשפט המשמעתי , וטען כי העבירות 
חמורות מכדי שיידונו בבית דין זה . נציגת פרקליטות המדינה , עו"ד נילי ארד , 
הסבירה לשופטים כי עמדת המדינה היא , שלא לאפשר הגשת קובלנות פליליות פרטיות 
נגד עובדי ציבור , אלא רק במקרים שוליים וחסרי חשיבות . דווקא במקרים חשובים , 
כגון דחיפתו של אורנר , אין להניח לאזרח לפעול בעצמו באמצעות קובלנה פרטית , 
אלא צריך להעמיד את העבריין לדין משמעתי . אשר להכאת הערבי ציינה כי בית 
הדין המשמעתי קבע , שאין עילה לתביעה משום שאין די ראיות . 
