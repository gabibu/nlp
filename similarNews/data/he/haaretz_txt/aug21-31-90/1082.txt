מנועי המכוניות פולטים לאוויר גזים רעילים . כתוצר לוואי של בעירת הבנזין 
במנוע מועשרת האטמוספירה מדי יום בתחמוצות חנקן , פחמימן , חד תחמוצת הפחמן 
ואדי עופרת . התחמוצות פגיעתן קטלנית באיכות הסביבה , בעיקר באיזון הטבעי 
של הצמחייה , והעופרת ציפורניה ארוכות ומושחזות ופגיעתה נצברת לאורך זמן . 
מחקרים מלמדים כי היא משבשת בעיקר את ההתפתחות התקינה של מוחות ילדים . 
בימים אלה של מתיחות גלובלית , כשהחשש מתמקד דווקא בעופרת אחרת , הנפלטת 
בדרך כלל מלוע רובה ובגזים רעילים שהם תוצרי ראש חץ או פצצת מטוס , מצאתי 
לנכון להעלות שוב את העובדות הללו , הידועות לכל , כי למאבק לשיפור איכות 
הסביבה יש השלכות עקיפות חיוביות על תושבי אזורנו . קפמאפרקהמסע הציבורי 
בארה"ב ובאירופה לאוויר נקי והמודעות הגוברת לפגיעתם הרעה של גזי הפליטה , 
גרמו ליצרני הרכב לתכנן מנועים יותר יעילים ופחות מזהמים , וגם וזו הנקודה 
החשובה לענייננו להקפיד לייצר מכוניות שתא הנוסעים שלהן אטום ( כמעט ) 
לחדירת גזים רעילים . כן . בעזרת שינויים קלים ומהירים אפשר להפוך כל מכונית 
מודרנית למקלט נייד בפני התקפת גזים . מקלט לזמן קצר , כי מכונית אטומה 
לגז חרדל היא גם מכונית אטומה לחמצן ולתא הנוסעים תכולת אוויר מצומצמת . 
אולם גם בתא נוסעים של מכונית קטנטנה יש די אוויר כדי להתחמק בנסיעה איטית 
מאזור נגוע בגז ולטפס על גבעה שבפסגתה נחלץ את אברינו ונשאף מלוא הריאות 
אוויר צח ונקי . אפילו בעלי היוזמה המייבאים ביבוא אישי מסכות גז מניו - 
יורק אינם מתכוונים , יש לשער , לטייל בעיר עם מסכה קשורה לירכם . וגם 
אם יחלקו ערכות התגוננות לכולנו , הרי לא נטלטל אותן בתיק הגב כל יום לעבודה 
ובחזרה . ומי יבטיח כי המשוגע מבגדד יתקוף דווקא בשעות הערב , כשכולנו 
שוכנים לבטח לצד מסכות הגז בבתינו המוגנים והאטומים . המכונית המודרנית 
היא ( שוב ) קרש ההצלה האחרון , וכל זאת בכפוף לכמה תנאים . בראש ובראשונה 
יש לאטום את פתחי מערכת האוורור או המזגן . הפתחים ממוקמים במרכז , בצדי 
ובתחתית לוח המחוונים ובקרבת השמשה הקדמית . לאחר מכן יש להציץ אל מתחת 
להגה , לאזור שבו ממוקמות הדוושות ולוודא כי שרירות וקיימות גומיות האטימה 
בקדחים שדרכם עוברים כבל דוושת התאוצה , כבל המצמד , צינור דוושת הבלם 
והצמה של חוטי החשמל . טבעות אטימה עגולות , דומות , חייבות להימצא גם 
סביב הקדחים שדרכם עוברים חוטי החשמל הבאים מהפנסים האחוריים . הגומיות 
הללו ( כשהן חדשות ) אמורות להיות אטומות לנוזל וגז . במכוניות שברצפתן 
פתחי ניקוז למים , יש לוודא שגומיות אטימה נעוצות בפתחי הניקוז . כמובן , 
לא רבים יתפתו לחסום בעצם ימי הקיץ את פתחי המזגן , אולם בעת הצורך אטימה 
בעזרת סרט בידוד מוכן נמשכת פחות מדקה . אם הגומיות המקוריות תקינות ופתחי 
האוורור נחסמו , המכונית אטומה לגז . בתנאי שאף אחד לא נעץ בה מקדח ישראלי 
והתקין , למשל , אנטנה , רב בריח , ספוילר רב רושם או לוחית רישוי ( 
מאחור ) . ברגים וחיבורים מקומיים מחייבים התייחסות ואטימה נפרדת . קפמאפרקואז 
המכונית אטומה . בתנאי שזו מכונית חדשה שבה הגומיות מהודקות היטב סביב החלונות 
ואוטמות כראוי את משקופי הדלתות . ככל שמזדקנת המכונית , כושר האטימה צונח 
פלאים . חלודה , למשל , פוסלת את המכונית כמקלט על הסף . גם מכונית ששוקמה 
מתאונה רצינית לא תצלח למשימה ומכונית שלאחר רחיצתה נקוות בה טיפות על הרצפה 
ואדים על השמשה , גם היא יכולה להיחשב פסולה . כלומר , מי שסבר כי ימי 
מתיחות במפרץ הפרסי אינם מתאימים לרכישת מכונית חדשה , טעה . לו בעל סוכנות 
רכב אנוכי , הייתי מפרסם בימים אלה במקום הנתונים הטכניים , אומדן הביצועים 
ופירוט השכלולים , רק את תחולת האוויר בתא הנוסעים ומשך הזמן שמשפחה בת 
4 נפשות יכולה לשהות במכונית ללא חשש . במקום שי של שטיחים מהודרים ומחזיק 
מפתחות , הייתי מעניק לרוכש המכונית החדשה ערכת סרטי בידוד עם הוראות אטימה , 
הדבקה והפעלה . ובא לציון גואל . 
