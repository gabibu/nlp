מבין השבטים הערביים הנודדים בחצי האי ערב , היה זה שבט עניזה שמפאת הבצורת 
החליט במחצית הראשונה של המאה ה81 לעלות לקצה הצפוני של המפרץ , בואך החוף 
הכווייתי של היום . שבט מוסלמי סוני זה הוא אשר הקים את המאהלים הראשונים 
של היישוב , שלימים נודע ככוויית הבירה . מאז שלטו על האזור בני משפחת 
אל - סבאח , מנכבדי שבט עניזה , בשליטה העוברת בירושה . השייח סבאח אל - 
סאלם אל - סבאח היה השליט ה21 של השושלת שנפל בחלקו להיות אמיר העצמאות 
וההינתקות מחסותה של בריטניה ב91 ביוני 1691 . בדצמבר 7791 עבר השלטון לבן 
הדוד ויורש העצר האמיר ה31 גאבר אל - אחמד אל - סבאח , עד 2 באוגוסט , 
כאשר הצליח להימלט ברגע האחרון לסעודיה בעקבות הפלישה העיראקית . משפחת 
אל - סבאח היא המשפחה העשירה ביותר מבין אמירי הנפט הערביים , והיא שנואה 
על כל מוסלמי סוני שאינו עשיר ועל אחת כמה וכמה על כל מוסלמי שיעי . הדברים 
אמורים גם לגבי משטרים וארגונים ערביים הגורסים כי משפחת אל - סבאח מבזבזת 
הון עתק על תענוגות ואינה מסייעת להם בפתרון בעיותיהם הפנימיות . לפיכך , 
איש מהם לא הניד עפעף כאשר עיראק החליטה להלאים את רכוש משפחת אל - סבאח . 
קפמאבינלעובדות יסוד אלה השפעתה על התגובות וההתייחסויות השונות של העולם 
הערבי לאירועי המפרץ בשבועיים האחרונים . העיראקים הצליחו לטשטש את ההבדל 
בין מהלך כיבוש כוויית עצמו לבין המהלכים האחרים שנבעו ממנו , כמו פריסת 
הכוחות האמריקאיים והאחרים בסעודיה . בעניין זה צריך להקדים ולומר ששום 
מדינה ערבית לא הביעה את תמיכתה בכיבוש . אם נתעלם מהתנהגותו של ראש אש"ף , 
יאסר ערפאת , בדיוני פסגת החירום בקהיר , הרי שכל המדינות החברות בליגה 
הערבית גינו את הכיבוש באמצעות שרי החוץ הערביים בשולי ועידת המדינות האיסלמיות 
בקהיר . חילוקי הדעות שפרצו בפסגת החירום ושנמשכו לאחר מכן התמקדו בהזמנת 
הכוחות הזרים לסעודיה ובנוסח הצעת ההחלטה המצרית שהתקבלה ברוב של 6 מדינות 
המפרץ ובשלושה קולות של מצרים , סוריה ולבנון . תגובת נשיא תוניסיה , זין 
אל - עאבדין בן - עלי , מדגימה יפה את התחבטות המשטרים הרעועים במאגרב . 
הנשיא בן - עלי נמנע ברגע האחרון מלבוא לקהיר להשתתף בפסגת החירום , למרות 
שהבטיח שיבוא . הוא העדיף שלא להימצא בקהיר במצב שיאלצו לקבל עמדות חד משמעיות . 
לשכת הנשיאות התוניסית שמרה על שתיקה . רק בשבת שעברה נאלץ הנשיא להביע 
התנגדות פומבית לכיבוש העיראקי ותמיכה " בממשל האמירי הלגטימי בכוויית " , 
כאשר קיבל את פני יורש העצר הכווייתי , השייח סעד אל - עבדאללה . לצד 
זה שמרו אמצעי התקשורת התוניסיים על תמיכה עקיפה בעיראק , לשביעות רצון 
האגפים השמרניים במפלגה השלטת וגורמי האופוזיציה האיסלמיים , ומפקדי הצבא 
הנוטים לתמוך בעיראק . הדברים אמורים גם לגבי אלגיריה . נשיאה אל - שאדלי 
בן - גדיד השתתף השתתפות פעילה בפסגת החירום בקהיר ותמך עקרונית בהצעת ההחלטה 
המצרית . בן - גדיד אף השתתף בפסגה המרובעת שנערכה לאחר מכן באלכסנדריה 
בהשתתפות ראשי מצרים , לוב וסוריה . לפני שובו לארצו אמר לעיתונאים המצריים 
כי הוא רק הסתייג מאופן שיגור הכוחות הבין - ערביים לסעודיה . גם בן - גדיד 
סובל מחולשה נמשכת של משטרו , הנקרע בין מפלגת השלטון המפולגת לבין " חזית 
ההצלה האיסלמית " שהשיגה ניצחון מכריע בבחירות האחרונות לשלטון המקומי . 
אם נוסיף את השליט הלובי , הקולונל מועמר קדאפי , שאף הוא מתנגד לכיבוש 
אך חדור שנאה עיוורת לארה"ב , הרי שבשלוש מדינות המאגרב תוניסיה , אלגיריה 
ולוב לא מצניעים את התמיכה בעיראק במאבקה נגד " כיבוש המקומות הקדושים 
מכה ומדינה על - ידי הכוחות הזרים הכופרים , האימפריאליזם והציונות " . 
המהלך הראשוני , כיבוש כוויית על - ידי עיראק , נעלם וכמעט שאינו מוזכר 
בעצרות ההמוניות המאורגנות באלגיריה על - ידי החזית האיסלמית בראשות השייח 
עבאס מדני . בעצרות אלה נקראים המוסלמים להצטרף למלחמת קודש נגד האינטרסים 
האמריקאיים , ולמען " שחרור פלשתין ושאר קודשי האיסלם בסעודיה " . לא כך 
פני הדברים במרוקו . שם מזוהים כל אמצעי התקשורת הממלכתיים והאופוזיציוניים 
עם עמדת המלך אל - חסן השני . כאן מופגנת עמדה ברורה נגד הכיבוש העיראקי 
ובזכות שובה של משפחת אל - סבאח לשלטון בכוויית . למרות שהמלך ועמו אמצעי 
התקשורת הביעו הסתייגויות מפסגת החירום בקהיר ומהחלטותיה , הוא התייצב לימין 
סעודיה בעצם שיגור הכוח המרוקאי למפרץ . בחלק המזרחי של העולם הערבי , הנותן 
בדרך כלל את הטון בזירה הבין - ערבית , התגלתה ביתר שאת ריקנותה של " הסולידריות 
הערבית " . לא זו בלבד שהמועדון המרובע הכולל את מצרים , ירדן , תימן ועיראק , 
ושרבות דובר באפקטיוויות שלו , כלל לא הראה סימני נוכחות , יחסי הקרבה 
והידידות בין מצרים לירדן כאילו עברו מן העולם . המלך חוסיין נטל חלק פעיל 
בפסגת החירום בקהיר , אך נראה שהצטרף ליריבו הוותיק , ראש אש"ף יאסר ערפאת , 
בניסיון למנוע מהפסגה קבלת החלטה אנטי עיראקית . חוסיין לא נשאר בקהיר למחרת 
דיוני הפסגה , כיתר המשתתפים , ושב לעמאן בשבת . מיד עם שובו נועד עם 
עורכי העיתונים והללו ביטאו את רוח התדרוך המלכותי במאמריהם הראשיים כבר 
למחרת . עיתוני ירדן תקפו קשות את פסגת החירום בקהיר " על שלא קיימה דיון 
מעמיק בנסיבות שהביאו לפרוץ המשבר במפרץ " . כבר בשעות הצהריים של אותו יום 
התארגנו הפגנות התמיכה הראשונות בעיראק לא רק בעמאן אלא גם במעאן הדרומית 
ובאל - מפרק הצפונית , בחסותם של גורמי הביטחון . קפמאבינמאז רק מגבירים 
אמצעי התקשורת הירדניים את התקפותיהם על ארה"ב , מצרים וישראל ומבליטים 
את " העמידה העיראקית האיתנה בפני ציי האיפריאליזם " . עיתוני עמאן גורסים 
כי פסגת קהיר והדרך שבה נוהלה , קרי בידי הנשיא המארח חוסני מובארק , 
הביאה לפילוג בעולם הערבי וסתמה את הגולל על אפשרויות הפתרון הערבי למשבר 
המפרץ . יצוין , כי חוסיין היה המנהיג הערבי היחיד ששיגר מברק ברכה לנשיא 
עיראק על החלטתו " הברוכה לסיים את הסכסוך עם השכנה האיסלמית האחות איראן " . 
אמצעי התקשורת הירדניים קובעים בבירור , כי אי אפשר לעצור את יחסי המסחר 
והכלכלה בין ירדן לעיראק . כל ניסיון כזה יביא להתמוטטות התעשייה הירדנית , 
שמוצריה משווקים לעיראק ובתמורתם מקבלת ירדן % 09 מהיזקקותה לנפט , אומרים 
העיתונים . עיראק , מצדה , דאגה להבטיח את המשך העסקתם של הנתינים הירדניים 
בכוויית . מצרים היא למעשה המגיבה הראשית וקולה נשמע ומובא בחשבון אצל האחרים , 
לרבות עיראק , אש"ף וירדן . הנשיא חוסני מובארק בנאומו בפתיחת פסגת 
החירום בקהיר ובהצהרותיו לאחר מכן קבע את נורמות התגובה . מצרים חוזרת 
ומדגישה כי יש להתייחס למהלך הבסיסי , כיבוש כוויית , וכי החזרת הגלגל 
אחורנית תבטל ממילא את כל המהלכים שבאו בעקבותיו . מצרים דוחה על הסף את 
הטענות העיראקיות בדבר " הזכויות ההיסטוריות " על כוויית , אך באותה מידה 
אינה מקבלת , במישור הרשמי , את הקריאות להפלת משטרו של סדאם חוסיין ורואה 
בכך התערבות בענייניה הפנימיים של עיראק . התגובה המצרית היתה בתחילה מאופקת 
והתבססה על טיעונים הגיוניים , למרות שתגובות הנגד העיראקיות היו בוטות 
ומלוות בגידופים . אולם , בימים האחרונים , כנראה בתגובה לבוטות העיראקית , 
כונה סדאם חוסיין בעיתונות המצרית " היטלר חדש המבקש למלא את שליחות איחודה 
של האומה הערבית על גופתה המתה " . העיתונים שואלים " מי ישלם את חשבון 
שיגעונו של היטלר החדש ? " ואומרים כי " הספירה לאחור לחיסול משטר סדאם 
כבר החלה " . בינתיים מזהירים גם אמצעי התקשורת הסוריים והסעודיים , החוסים 
בצל אמצעי התקשורת המצריים , מהאסון אשר יפול לא רק על ראשו של העם העיראקי 
אלא על האומה הערבית כולה . אמצעי התקשורת המצריים עושים חשבון גם עם המלך 
חוסיין המבקש " לשרת את מי שנעץ פגיון בגבה של האומה הערבית , על חשבון 
כבודו " . עורכי העיתונים לא חוסכים את שבטם מיאסר ערפאת , " שתחבולותיו 
לא עמדו לו לפוצץ את פסגת החירום בקהיר " . איבראהים סעדה , העורך הראשי 
של " אחבאר אל - יום " , מכנה את ערפאת " שרת של סדאם תמורת שלמונים , 
ואשר הוא ואנשי כנופייתו ( באש"ף ) חיים חיי מיליונרים " . 
