נה ( ע"ץ ) . נשיא אוסטריה , קורט ואלדהיים , קרא אתמול לנשיא עיראק , 
לאפשר את צאתם במהירות של כל האוסטרים הנמצאים בכוויית ובעיראק . על כך 
מסר דובר של משרד החוץ בוינה . הוא ציין , כי עיראק ביקשה מאוסטריה לספק 
לה מצרכי מזון ותרופות . מאוחר יותר מסר משרד החוץ האוסטרי , כי ממשלת עיראק 
אישרה אתמול מחדש כי אזרחים מסוימים של חמש מדינות אוסטריה , שווייץ , 
שוודיה , פינלנד ופורטוגל רשאים לעזוב את המדינה . אולם לא מדובר בכל 
האזרחים של מדינות אלה . מפאריס נמסר , כי צוות של חברת התעופה " אייר 
פראנס " התקוע מאז ה2 באוגוסט בכוויית - סיטי , " עדיין נמצא במלון מארידיאן " 
בעיר זו . מדובר ב31 חברי צוות שהגיעו בטיסה סדירה של החברה ב1 באוגוסט , 
ואמורים היו לטוס בחזרה לפאריס למחרת היום יום הפלישה העיראקית לכוויית . 
