שר האוצר , יצחק מודעי , מחיש את הדיונים לגיבוש התוכנית הכלכלית . מודעי 
זימן למחר את ראשי האגפים באוצר לדיון בעיקרי התוכנית . הם יתכנסו לדיון 
נוסף ביום רביעי . מודעי מתכוון להציג את תוכניתו לכל המאוחר בעוד שבועיים - 
שלושה . עד כה לא קיבל מודעי החלטות על הצעדים שיינקטו בתוכנית , כיוון 
שעדיין לא הושלמה תחזית פנימית על היקף הגירעון הצפוי בתקציב המדינה , אומדן 
ההכנסות ממסים וההוצאות . בין הצעדים העיקריים שבוחנים ראשי האוצר : פיחות 
של % 68 בשער השקל , שיביא להגדלת רווחיות היצוא . העלאת מע"ם ב%2 , כך 
שיגיע ל%81 , והעלאת המס על הסיגריות והדלק . לפי שעה לא שוקלים להגדיל 
את שיעורי מס ההכנסה , היות והדבר סותר את מגמות הרפורמה במיסוי הישיר . 
ליברליזציה ביבוא . משרדי האוצר והתמ"ס מתכוונים להקים בקרוב ועדה משותפת 
שתדון בהעמקת חשיפת המשק ליבוא . ליברליזציה במטבע חוץ , שתחשוף את הבנקים 
הישראליים לתחרות עם הבנקים בחו"ל . הורדת הריבית במשק על האשראי לזמן קצר . 
עיקור תוספת היוקר הקרובה ושחיקת השכר . יישום דו"ח זוסמן בהסכמי השכר החדשים 
במגזר הציבורי . שינויים בחוק שכר מינימום , כך שהחוק יכלול תוספות שכר 
כמו שעות נוספות ונסיעות . ביטול ההצמדות האוטומאטיות בשוק העבודה . שינויים 
בדמי אבטלה , תוך חיוב מובטלים חדשים לקבל כל עבודה . מכירת חברות ממשלתיות . 
העלאת מחירי מוצרים ושירותים בפיקוח . גורמים כלכליים בירושלים הביעו אמש 
חשש מהגדלת הגירעון בתקציב המדינה עקב התביעות להגדיל את תקציב הביטחון , 
בעקבות המשבר במפרץ הפרסי . הם העריכו כי הקיצוץ של 08 מיליון שקלים , 
שהוטל לפני מספר שבועות על מערכת הביטחון , יימחק בגלל תוספת התקציב למשרד 
הביטחון . לדברי הגורמים הכלכליים , חלק ניכר מהקיצוץ של 024 מיליון שקלים 
בתקציב המדינה , עליו החליטה הממשלה לפני כחודש , נותר על הנייר בלבד . 
