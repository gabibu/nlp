בניגוד לטענה שהכוחות האמריקאיים בסעודיה פרושים כבר במערך התקפי ועומדים 
לצאת בזמן הקרוב ביותר למתקפה , נראים הדברים בשטח בצורה אחרת . הכוח האווירי 
נראה בשלב זה בצפיפות רבה מדי במספר קטן של שדות וחשוף למכת - נגד אווירית . 
ספק אם לרשותו עומד כבר כל החימוש הדרוש למתקפה אווירית ממושכת ולהרבה מאוד 
גיחות . ההכנות הסתיימו רק בנושאות המטוסים , אך בכך לא די . הרכבת האווירית 
האמריקאית נמשכת בקצב נמרץ , ונראה כי הבעיה המידית היא העדר תשתית מספקת 
בסעודיה לקלוט את הכבודה העצומה וגם להגן עליה . התוצאה היא צפיפות עצומה 
הן של מטוסים והן של ציוד וחימוש . בשטח יש מספר מועט של דירי בטון , אך 
בהם נמצאים המטוסים של חיל האוויר הסעודי . מכאן שהמטוסים האמריקאיים חשופים 
לפי - שעה . מן הראוי היה להעביר כבר חלק מהמטוסים לשדות מרוחקים בדרום 
סעודיה . חיל האוויר הבריטי , למשל , העביר את מטוסי היגואר והטורנאדו 
שלו לעומאן , הנמצאת במרחק כמה מאות מיל מעיראק , יותר מהמרחק של ישראל 
מעיראק . עוד נראה כי האמריקאים נמצאים עדיין בשלב של הזרמת חימוש וחלקי - 
חילוף . לעומת חיל האוויר , נראה שהצי מוכן כבר עם האווירייה שלו על גבי 
נושאות המטוסים . לרשות העיראקים מעבר לגבול עומדים מספר רב של שדות - תעופה , 
שבהם הוצבו לאחרונה טייסות - קרב . די בהרתעה האמריקאית למנוע יזמה התקפית 
עיראקית , אך ספק אם הפיקוד האמריקאי יתעלם מהקשיים הלוגיסטיים הנוכחיים 
של כוחות האוויר שלו בסעודיה ומחשיפתם היתרה למקרה שהעיראקים יגיבו במכת - 
נגד בשלב זה . המסקנות המתבקשות מכך : האמריקאים יכולים להתחיל במתקפה אווירית , 
אך לפי - שעה יתקשו לבצע מתקפה ממושכת , עם גיחות רבות , שתוכל לשבור 
את כל המערך האווירי והנ"ם של עיראק . הכוח האווירי האמריקאי צריך לזמן נוסף 
להתארגנות לוגיסטית ומבצעית . כשתושלם ההתארגנות תהיה בידו , לדעת מומחים 
רבים , יכולת להכות את העיראקים מכה ניצחת באוויר . אך בעוד שהזרוע הצבאית 
זקוקה לזמן נוסף , נראה כי שעון החול המדיני של האמריקאים עובד מהר מדי . 
