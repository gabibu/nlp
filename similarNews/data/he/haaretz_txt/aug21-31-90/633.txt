שהתקיים אתמול , כך נמסר אתמול על ידי לשכת המסחר ישראל - אמריקה . אתמול 
גם היה המועד האחרון להגשת הצעות למכרז של משרד השיכון להספקת 000 , 5 קרוואנים . 
בלשכת המסחר ישראל - אמריקה הביעו תמיהה על כך שפניית המשרד לקבל הצעה לייבוא 
קארוואנים לא הופנתה לחברות אמריקאיות בארצות - הברית , למרות שהתעשייה 
האמריקאית נחשבת כבעלת ניסיון בייצור אמצעי דיור מסוג זה . לדעת גורמים 
עסקיים הקשורים עם ארצות הברית , לא ייתכן שישראל , המקבלת סיוע מסיווי 
מארצות - הברית , לא תנסה לרכוש את הדרוש לעולים , כולל דירות , בארצות 
הברית . גורמים בלשכת המסחר ציינו אתמול כי המשאבים הגדולים שיופנו על ידי 
הממשלה לצרכי השיכון לעולים החדשים ולחסרי הדיור בארץ הופכים את שוק הבנייה 
לשטח פעילות אטרקטיווי ביותר עבור חברות קבלניות , ולחברות תכנון ויעוץ 
ולתעשיות הנוגעות בדבר בארצות - הברית , במיוחד בגלל השפל בענף הנדל"ן בארץ 
זו . קביעה זו מבוססת על העובדה שהן הקבלנים בישראל והן המפעלים לייצור 
בתים מוכנים לא יוכלו לספק את כל הדרישה הגדולה הצפויה . לשכת המסחר ישראל 
אמריקה , לפי פניות של חברות אמריקאיות , מסייעת להן להיכנס לשוק הבנייה 
בישראל , ורואה בכך פתרון מהיר ויעיל לבעיית המחסור בדיור ולחיסול הפיגורים 
בלוח הזמנים . כל זאת לבד מהחשיבות שבעצם הרחבת קשרי הסחר שבין שתי המדינות . 
