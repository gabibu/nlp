( ע ) . בית המשפט הצבאי בלוד הטיל אתמול מאסר של 03 שנה על מחבל לבנוני 
שהשתתף בהתקפת טילים על סיור של צה"ל באזור הביטחון בדרום לבנון בינואר השנה . 
מוחמד חודור חבאנגר , בן 91 , מלבנון , גוייס לתנועת הנוער של החזית הדמוקרטית 
לשחרור פלשתין ב3891 ומאז עבר מספר קורסים צבאיים . בשנה שעברה יצא לקורס 
מיוחד להפעלת רקטות אר . פי . גי . וב52 בינואר השנה יצא יחד עם עוד שני 
חברי חוליה לארוב לסיור של צה"ל באזור הכפר טייבה . הנאשם ירה 3 טילי אר - 
פי - גי , בעוד שחבריו כיוונו טילי לאו לעבר הכוח הישראלי . בהיתקלות הקצרה 
נהרגו שני חבריו . הוא ברח ונתפס למחרת . איש מבין חיילי צה"ל לא נפגע 
והסנגור עו"ד ריאד קודסי מנצרת , ביקש מבית המשפט הצבאי להתחשב בעובדה זו . 
הוא הוסיף שהורי הנאשם נהרגו בהפצצה על מחנה הפליטים בו התגורר בעת מלחמת 
לבנון . התובע הצבאי רב סרן ניר אבירם , ביקש מבית המשפט , למצות את הדין 
עם המחבל . נשיא בית הדין הצבאי בלוד היה אל"ם אהרן אלפרן . 
