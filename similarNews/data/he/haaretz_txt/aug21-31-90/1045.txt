לונדון ( מיוחד ל"הארץ " ) . עונשי המאסר שהוטלו אתמול על נאשמי משפט " גינס " 
עוררו גל של תדהמה ותגובות נזעמות ב"סיטי " של לונדון ומצד קרובי המורשעים . 
בתום 211 יום של משפט , שזכה לכינוי " המשפט הפינאנסי של המאה " , ולאחר 
ששלשום הרשיע אותם חבר המושבעים , הטיל השופט עונשי מאסר על כמה מהדמויות 
הידועות ביותר בקהיליית העסקים הבין - לאומית . יו"ר " גינס " המודח ארנסט 
סונדרס ( 45 ) , הנאשם העיקרי , ירצה חמש שנות מאסר בגין גנבה וקשירת 
קשר , והן תחפופנה 5 . 3 שנים נוספות שהוטלו עליו על זיוף בניהול ספרים . 
הברוקר אנתוני פארנס ( 54 ) נידון ל5 . 2 שנות מאסר , ועל גרלד רונסון 
( 15 ) , מנהל " הרון " , החברה הפרטית השנייה בגודלה בבריטניה , הוטלו 
שנה ו9 חודשים , אך רק שנה לריצוי בפועל . כמו כן הטיל השופט על רונסון 
קנס של 5 מיליון ליש"ט הקנס הגבוה ביותר שהוטל בבתי המשפט בבריטניה והוצאות 
משפט בסך 044 אלף ליש"ט . לאחר השמעת גזר הדין של סונדרס , נפל לפתע פארנס 
מדוכן הנאשמים וצנח על הרצפה מתעלף . בעוד אשתו דניז זועקת " הו אלוהים ! 
" , פרצה מהומה בבית המשפט ובמהלכה נשמע קול בכיים של ילדי סונדרס . מחשש 
פן סבל פארנס מהתקף - לב הוזמן למקום אמבולנס , והדיון המשפטי הופסק לשעתיים 
וחצי . משהתאושש , הושמע גזר - דינו . קפידבינפארנס החל את הקריירה שלו 
כנער - שליח , והיה לאחד הברוקרים המצליחים ביותר בלונדון . משפרצה השערורייה 
נמלט לארה"ב , אך על - פי בקשת בריטניה נעצר בלוס - אנגלס , וב8891 הוחזר 
ללונדון . בדברי הסיכום שלו כינה השופט במלים חריפות את סונדרס , שגייס 
את חבריו לניפוח מניות " גינס " על - מנת לרכוש תמורת יותר מ5 . 2 מיליארד 
ליש"ט את חברת המשקאות " דיסטילרס " ב6891 . עסקת ההשתלטות על " דיסטילרס " , 
כנגד הצעת - רכישה מתחרה של רשת סופרמארקטים , נודעה אז כגדולה בתולדות 
בריטניה . השופט קבע כי התשלומים שקיבלו הנאשמים מסונדרס תמורת סיועם לו 
" חרגו מכל חלומות רדיפת הבצע האפשריים " . יחד עם זאת החליט השופט להטיל 
עונש קל יחסית על רונסון , בהתחשב בפעולות הצדקה שלו בבריטניה ובעולם . 
העיתונות הבריטית משתדלת שלא להזכיר את זהותם היהודית של העבריינים , אולם 
אמש הקרינה הטלוויזיה קטע מטקס חנוכת בית - ספר " אורט " בירושלים במהלך 
ביקורה של מארגרט תאצר בישראל . רונסון תרם את המוסד . לצדו משמש גם שומר - 
ראש ישראלי , לשעבר קצין בצה"ל . קפידבינבניו של סונדרס גינו במלים חריפות 
את גזר הדין וכינו אותו ברבארי וראוותני . הם אמרו לעיתונאים כי אביהם הפך 
להיות לאסיר של המערכת המשפטית מאז התפוצצה הפרשה לפני יותר משלוש שנים , 
ובמהלך תקופה זו נותר ללא כל מקור פרנסה . סונדרס נתמנה ליו"ר " גינס " 
ב1891 , בהיות החברה במשבר , והוא הפך אותה לעסק משגשג . השופט נמנע מלהטיל 
עליו קנס , לאחר ששוכנע שסונדרס התרושש בגלל הוצאות חוקיות שלו לטובת החברה 
וקידומה . מאותו טעם זכה סונדרס לסיוע משפטי מטעם המדינה . בנו , גיימס 
סונדרס , אמר שהמשפחה תתר אחר סיוע נוסף לצורך הגשת ערעור . הנאשם הרביעי , 
גק ליאנס ( 47 ) , ידיד אישי של תאצר , ישמע את גזר דינו בחודש הבא , 
לאחר שהוחש לבית - חולים בשל בריאות לקויה , וביום ששי הוא עומד לעבור 
ניתוח . יצוין כי בפרשה היה מעורב גם אשף הבורסה האמריקאי איוואן בויסקי , 
אחד התומכים הגדולים במניות " גינס " , שהואשם בניו - יורק בסחר על - פי 
מידע פנימי , והוא שהעביר לראשונה לחוקריו מידע על חלקם של הנאשמים בפרשת 
" גינס " . 
