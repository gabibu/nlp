אין ספק שזו אחת ההחלטות החשובות וההיסטוריות בתולדות מועצת הביטחון . אבל 
חשיבותה איננה במסגרת האו"ם , אלא במסגרת הבין - לאומית הכללית . בעקבות 
החלטה זו אין עוד כל מעצור שיכול למנוע מארה"ב לנקוט בכל האמצעים , כולל 
אמצעים צבאיים , כדי להשיג את מטרת המבצע , כלומר הוצאת כוחות עיראק מכוויית 
והחזרת השלטון הקודם למדינה זו . תמיכתן מעידה על כך ששתי מדינות אלה , 
שהתלבטו מה חשוב יותר ניסיון להשיג נוסח מתון יותר של החלטה שתהיה בעלת 
משמעות פוליטית - דיפלומטית בלבד , או תמיכה ביוזמת ארה"ב לנקוט בכל האמצעים 
כדי לאלץ את סדאם חוסיין לצאת מכוויית העדיפו את האפשרות השנייה . להחלטתם 
זו יהיו השלכות על יחסיהן עם ארה"ב . בהחלט . מעולם לא היתה אחדות דעים 
בין - לאומית כזו . היו מקרים בודדים בעבר , בהם אישרה מועצת הביטחון שימוש 
בכוח . בשנות החמישים הוחלט להדוף בכוח פלישה של צפון - תימן הקומוניסטית 
לדרום - תימן , אולם ההחלטה אז התאפשרה בעקבות החלטת בריה"ם לעזוב את מועצת 
הביטחון ולא להטיל וטו , דבר שניצלו ארה"ב ותומכיה . אינני חושב שמישהו 
בארה"ב או במדינות אחרות ציפה לכך שכתוצאה מהחלטות המועצה , ישנה סדאם חוסיין 
את עמדתו ויפנה את כוויית . נראה לי שארה"ב גם איננה בונה על כך . העמדה 
של ארה"ב היא , שיש לה זכות מבחינת המשפט הבין - לאומי ומגילת האו"ם לפעול 
בכוח עוד לפני ההחלטה של מועצת הביטחון . אבל מבחינה מדינית בין - לאומית , 
ההחלטה שהתקבלה מחזקת את עמדתה . אין לי ספק שארה"ב ומדינות אחרות התומכות 
בעמדותיה בונות על כך שתחת הלחץ של האמבארגו הכלכלי ואולי אף פעולה צבאית , 
הן ישיגו את מטרתן . 
