" העברת אדמות מדינה לזרים היא עבירה שניתן להתמודד איתה במסגרת החוקים 
הקיימים . הבעיה היא כי רשויות רבות בורחות מהתמודדות זו " , אמר שר החקלאות 
רפאל איתן , בעת שסייר עם אנשי הסיירת הירוקה באתרי מגורימשל ערבים מהשטחים 
ליד ישובים בתחומי הקו הירוק . השר איתן אמר כי חקלאים המלינים ערבים מהשטחים 
על אדמתם הפרטית , בניגוד לחוק , גורמים במו ידיהם להקמת יישובים בלתי 
חוקיים ולתפיסת חזקות על קרקעות פרטיות ועל קרקעות הלאום . לדברי איתן , 
כבר בימים הקרובים יוקם במשרד החקלאות פורום מיוחד כדי לדון בסוגיות אלה . 
" המגמה תהיה להשיב את הקרקע לבעליה החוקיים , קרי מדינת ישראל " , אמר 
השר . מדינת ישראל תמסור את הקרקע לעיבוד החקלאים המעוניינים בכך . " לא 
נסכים בשום אופן כי תוצרת תימכר דמן ( מכירה מראש של התוצרת המופקת מאותה 
אדמה ) וכי החקלאים יפילו את עצמם לידיהם של בעלי הון זרים , העושים בקרקע 
המדינה כבשלהם " , אמר רפול " אגודות שהתפרקו וחקלאים שאינם מסוגלים לעבד 
את אדמותיהם , צריכים להבין כי בכך פקע החוזה ביניהם לבין מינהל מקרקעי 
ישראל וזה יעשה בקרקע שימוש מחדש בהתאם ליעדים החקלאיים שיציב משרד החקלאות " . 
" חקלאי שימסור קרקע לזרים , יאלץ להחזיר למדינה את הקרקע ואת מכסות הייצור 
שלו " , הדגיש שר החקלאות . 
