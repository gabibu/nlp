ההתאחדות לכדורגל עשויה לבקש מההתאחדות האנגלית שלא להתיר לרוני רוזנטל לשחק 
בליוורפול , כיוון שהוא עדיין לא שילם את הקנס הכספי שהוטל עליו ( 000 . 
51 שקל ) , בגלל אי הופעתו למשחק נגד ברית המועצות , במאי האחרון . כזכור 
נענשו בחומרה שלושת השחקנים שלא הופיעו למשחק , רוני רוזנטל , שלום תקוה 
ואלי אוחנה . אחד הסעיפים בעונש של בית הדין המשמעתי היה קנס בסך 000 , 
51 שקל לכל אחד מהשלושה . גזבר ההתאחדות לכדורגל , שלמה סופר , העלה אתמול 
את הנושא בישיבת המזכירות . הוא ביקש לדעת אם שילם רוזנטל את הקנס , ואם 
לא , מה עשתה ההתאחדות בעניין זה . לשאלתו הצטרף גם נתן סלובטיק . המזכירות 
החליטה לתת לרוזנטל ארכה של שבוע כדי לשלם את הקנס . אם לא יעשה כן , תפנה 
ההתאחדות לאנגליה ותדרוש שלא להתיר לרוזנטל לשחק בליוורפול . בבדיקה עם 
חשב ההתאחדות התברר , כי גם תקוה ואוחנה עדיין לא שילמו את הקנס , אך כוונתם 
לעשות זאת . 
