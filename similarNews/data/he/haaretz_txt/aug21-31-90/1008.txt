" ההסתדרות ממשיכה להסתבך בכפל תפקידיה המנוגדים ונוהגת בצביעות " . כך 
הגיב אתמול מנכ"ל המוסד לביטוח לאומי מרדכי ציפורי על דרישת ההסתדרות שהמוסד 
לביטוח לאומי יעביר לזכאים בניגוד לחוק , את דמי האבטלה המגיעים להם . ציפורי 
האשים אתמול כי ההסתדרות מעודדת את השובתים בשירות התעסוקה ומעניקה להם גיבוי 
וייעוץ משפטי , ובאותה עת מתיימרת לייצג את האוכלוסיות החלשות , הנפגעות 
קשה מאותה שביתה . לטענתו , ההסתדרות מתנהגת כך כאשר היא משמשת כאחד המעסיקים 
הגדולים במשק ומייצגת כביכול את אותם עובדים כנגד עצמה . כזכור עובדי שירות 
התעסוקה שובתים ואינם מעניקים אישורי אבטלה למובטלים ולכן לא ניתן לתת להם 
דמי אבטלה . במוסד לביטוח לאומי מדגישים כי זה חודש שני ש06 אלף זכאים לדמי 
אבטלה אינם מקבלים את התשלום , בשל השביתה בשירות התעסוקה . הביטוח הלאומי 
מנוע על - פי חוק מלהעביר את הכסף , ועם פתיחת שנת הלימודים בהכשרות המקצועיות , 
ייפגעו כעת גם חיילים משוחררים ואזרחים אחרים , משום שרק שירות התעסוקה 
מורשה להפנות להכשרות אלה . ציפורי אמר עוד כי לא ייכנע ללחצים המלאכותיים 
של ההסתדרות ולהסתה המתמשכת נגד עובדי המוסד לביטוח לאומי . 
