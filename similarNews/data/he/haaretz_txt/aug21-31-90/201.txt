פראג ( מיוחד ל"הארץ " ) . ראש ממשלת סלובקיה , ולדימיר מציאר , אמר 
כי ממשלתו מצדדת בסיום מפעל הסכר על הדנובה שעל פי התכנון המקורי היה משותף 
לצכוסלובקיה והונגריה . ההונגרים ביטלו את השתתפותם בתוכנית והם תובעים לגנוז 
אותה , כליל בהצביעם על הסכנות האקולוגיות החמורות העלולות להיגרם בעטיו 
של הסכר . לעומת זאת , העמדה הסלובקית הרשמית שגם בסלובקיה יש החולקים 
עליה היא שבמפעל כבר הושקעו מיליארדים רבים ועל כן יש לסיימו . מציאר הודיע , 
כי אם ממשלתו לא תצליח להגיע להסכם עם בודפשט על סיומו המשותף של המפעל , 
תסיים אותו סלובקיה בכוחות עצמה . כדי לקדם את הביקורת ההונגרית הצפוייה , 
ציין מציאר כי אחרי השלמתו יופעל המפעל תחילה באורח נסיוני ופעילותו תופסק 
אם יתברר כי יש ממש בהזהרות בדבר הנזקים האקולוגיים הצפויים ממנו . ההחלטה 
הסלובקית עלולה להחריף את היחסים בין שתי המדינות , שבזמן האחרון היו בלאו 
הכי מתוחים . 
