שר הביטחון , משה ארנס , אמר אתמול כי לישראל " התנגדות מסורתית , מבוססת 
וצודקת " למכירת נשק לסעודיה . " סעודיה מצהירה כי היא במצב מלחמה עם 
ישראל , כך שאם סעודיה מקבלת נשק זה מהווה איום על ישראל " , אמר השר . 
בראיון שהעניק ביום חמישי ל"הארץ " אמר שר הביטחון , בהתייחסו לעסקות הנשק 
האמריקאיות עם סעודיה : " בלשון המעטה צריך להגיד שאנחנו לא מתלהבים מעסקות 
כאלה . בנסיבות הנוכחיות אולי יש יותר הבנה מדוע האמריקאים מרגישים לחץ 
גדול וצורך לבצע עסקות כאלה יותר מאשר בעבר , אבל אלה נושאים שאנחנו נצטרך 
להתדיין עם האמריקאים לגביהם " . " הנושא הזה אינו עולה בפעם הראשונה " , 
אמר שר הביטחון . " לסעודים יש היום נשק אמריקאי מאוד מתקדם כמו מטוסי 
האייוואקס והאף - 51 . היו לנו גם התמודדויות על הגבעה בוואשינגטון בנושאים 
האלה , בחלק זכינו ובחלק לא זכינו " . בתשובה לשאלה האם ישראל תביע התנגדות 
לעסקה הנוכחית , אמר ארנס : " אינני רוצה לומר דבר חד - משמעי ברגע זה , 
לפני שישבנו עם האמריקאים ודיברנו אתם ולפני ששמענו מהם מה מכלול השיקולים 
שלהם , מדוע הם מרגישים שדווקא בנסיבות הנוכחיות הדברים מחויבי המציאות . 
נשב אתם ונדבר אתם " . לפני המשבר הנוכחי נחתמה עסקה גדולה להספקת 513 טנקים 
" אם - 1 " לסעודיה . " אני לא חושב שיש מקום להעריך שהסעודים , אם 
יקבלו טנקים , יפנו אותם לישראל " , אמר השר . " יש להם דאגה אחרת , 
והיא צפונית לסעודיה . אבל מה יהיה בעוד שנה - שנתיים ? אז נראה " . מערכת 
הביטחון תקיים בימים הקרובים דיון על כוונת ארה"ב לספק נשק חדש והתקפי לסעודיה . 
מקורות בכירים במערכת הביטחון ציינו כי אין זה חדש שארה"ב מספקת נשק לסעודיה , 
אך יש הבטחה מפורשת לשמירת הפער האיכותי לטובת ישראל . גם מקורות צבאיים 
מציינים שאספקת הנשק לסעודיה היא דבר לא טוב , אך אין ספק שישראל תקבל נשק 
נוסף וכך יישמר הפער האיכותי . קפידבינשר הביטחון אמר אתמול כי אם תפרוץ 
מלחמה בין עיראק לישראל , ישראל לא תהיה בה לבד . ארנס אמר כי עד כה עמדה 
ישראל לבדה מול העיראקים , והנה היום אנו רואים , שכמעט כל העולם ובראשו 
ארה"ב עומדים ומתעמתים עם סדאם חוסיין וזה שינוי גדול לטובת ישראל . " כושר 
ההרתעה שלנו גדול מאוד " , אמר השר , " וסדאם חוסיין התרשם ממנו . יש 
מקום לבטוח בכושר ההרתעה שלנו , אולם בו - בזמן יש להתכונן לכל " . שר הביטחון 
חזר ואמר כי אין לישראל כוונה לתקוף את ירדן . אשר לכוננות שהוכרזה לאחרונה 
בצבא הירדני אמר ארנס : " אני חושב שהכוננות שם משקפת את הדאגה הקיימת 
בירדן . יש כאלה שיגידו שזו הדאגה מפני התקפה ישראלית . אם זו הסיבה , 
אין להם מה לדאוג , אנו לא מכינים שום התקפה על ירדן " . 
