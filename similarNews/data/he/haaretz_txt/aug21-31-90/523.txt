יחידה מובחרת של צה"ל וכוחות של שירות הביטחון הכללי , לכדו אתמול במבצע 
מיוחד את גמאל עבדייה , צעיר ערבי תושב גבל מוכבר , אשר ברח לפני שבועיים 
מבית המעצר בירושלים . עבדייה נלכד בתוך מבנה נטוש באזור בית - לחם , הוא 
לא היה חמוש בנשק , ולא ניסה להתנגד לכוחות צה"ל . עבדייה נעצר ב72 ביולי 
בחשד שניסה לחטוף את ניר שניר וליאת וולפרט , אשר אותם אסף במכוניתו כטרמפיסטים , 
בדרכם לקיבוץ רמת רחל שבדרום ירושלים . במסגרת עבודתו כעציר הזדמן לחדר 
בו נפתח פתח בקיר לצורך התקנת מזגן , והוא ברח דרך הפתח . צוות חקירה ארצי , 
בראשות ראש אגף המבצעים , ניצב אסף חפץ עסק במשך שבועיים בחיפושים אחר 
עבדייה . 
