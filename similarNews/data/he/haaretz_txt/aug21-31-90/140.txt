רומא ( ע"ר ע"ץ ) . פריגטה וספינת אספקה הפליגו אתמול מאיטליה לאגן המזרחי 
של הים התיכון , כדי להצטרף לכוח משימה ימי אירופי . הפריגטה " אורסה " 
והספינה " טרומבולי " הפליגו מהנמל הדרומי טאראנטו כדי להצטרף אל שלוש 
אוניות מלחמה אחרות שכבר הפליגו בשבוע שעבר . ממשלת איטליה הודיעה כי אוניות 
מלחמה אלה יהיו מוכנות להפליג למפרץ במסגרת כוח משימה בין - לאומי , אם 
יהיה צורך בכך . מאתונה נמסר כי יוון תשגר פריגטה למפרץ , אם מועצת הביטחון 
תסמוך את ידיה על הסגר ימי על עיראק . בתום ישיבת הממשלה הודיע ראש ממשלת 
יוון מיצוטאקיס , כי כוויית וסעודיה ביקשו את עזרת יוון . מפאריס נמסר כי 
נושאת המטוסים הצרפתית " קאלמנסו " , שעל סיפונה 04 מסוקים קרביים , תגיע 
ביום רביעי בבוקר לגיבוטי . לפי שעה תישאר קלאמנסו עם סיירת הטילים " קולבאר " 
ואוניית תידלוק בגיבוטי . מאוסלו נמסר כי נורווגיה הודיעה אתמול כי תסייע 
למדינות ברית נאט"ו , על - ידי שיגור אוניות נורווגיות במקום האוניות שיצאו 
למפרץ . מבון נמסר כי מערב - גרמניה החליטה שלא תשגר אוניות מלחמה כלשהן 
למפרץ , משום שזו תהיה הפרה של החוקה המערב - גרמנית , שנועדה להגביל את 
העוצמה הצבאית הגרמנית . שר החוץ האנס דיטריך גנשר הודיע אתמול כי הקאנצלר 
הלמוט קוהל ומנהיגי המפלגות הסכימו פה - אחד כי פעולה צבאית במפרץ תהיה בניגוד 
לחוקה . מוואלינגטון נמסר כי ניו - זילנד תציע לשגר למפרץ צוות רפואי ומטוסי 
תובלה אך לא תצטרף לכוח הרב - לאומי שבהנהגת ארה"ב . 
