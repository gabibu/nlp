עשרות חסרי - דיור ממאהלים בגוש דן , שבאו לעודד את חבריהם בפרדס - כץ שצריפיהם 
נהרסו השבוע על - ידי המשטרה , התפרעו בבני - ברק ביום רביעי אחר חצות . 
הם חסמו את רחוב המכבים , שם הקימו אנשי פרדס - כץ את המאהל החדש שלהם , 
חסמו את רחוב זבוטינסקי וניסו לחסום את צומת גהה . במרכז רחוב המכבים הם 
הבעירו אש והרסו תחנת אוטובוס . כוחות משטרה גדולים הגיעו למקום ועצרו 61 
איש , מתוכם 3 נשים . האווירה בפרדס כץ סוערת מאז הרסה המשטרה את הצריפים . 
בסיועם של חסרי - דיור מישובים אחרים הקימו שלשום אנשי פרדס - כץ את המאהל 
מחדש , הפעם ללא חשמל , מים וגדר , שסופקו קודם לכן על ידי עיריית בני - 
ברק . ביום רביעי בערב פלשו כארבעים חסרי - דיור , מבוגרים וילדים , למועדון 
של מועצת הפועלים הצמוד למאהל ברחוב המכבים . הם נעלו את דלתות הברזל וחסמו 
אותן בשולחנות ובכסאות . לדבריהם , הם מצויידים במזרונים , מזון , בלוני - 
גז , דלק ובקבוקי - תבערה . מעבר לסורגי הברזל בקומה השנייה הם קבעו שני 
חבלי תלייה . המתבצרים דורשים מראש העיר לאפשר להם להמשיך להתגורר באוהלים , 
ולספק להם מים , חשמל ואוהלים תחת הצריפים שנהרסו בצו משפטי . הם איימו 
בשביתת רעב ובהתאבדות . ניסים ימין , ממנהיגי חסרי הדיור בשכונה : " אנחנו 
תשושים , כואבים , אין לנו איפה לישון . אף אחד לא שם לב אלינו . אנחנו 
בני אדם סוף סוף . שיפעילו קצת רגשות . אם צריך נפוצץ את הבלונים . אם 
צריך נתאבד . אין לנו מה להפסיד " . לפני כמה ימים הודיעה המשטרה שמצאה ציוד 
גנוב בעת פינוי המאהל בפרדס - כץ . הציוד , הכולל שמשייה , שטיח ומערכת 
סטריאו , זוהה , לדברי המשטרה , על - ידי תושבת השכונה שטענה כי החפצים 
שייכים לה . חסרי הדיור אמרו בתגובה : " המשטרה רוצה לנטרל אנשים . מדובר 
בציוד ישן שניתן לנו על ידי צעירים מן השכונה שמזדהים עם המאבק שלנו " . מועצת 
הפועלים של בני - ברק , אשר המועדון אליו פלשו חסרי הדיור בבעלותה , הגישה 
תלונה במשטרה נגד הפולשים . מאיר חדד , מחברי ועד חסרי הדיור סיפר : " אני 
ונסים ימין חתמנו על התחייבות של עשרת אלפים שקל על לוחות העצים שלקחנו במחסן 
הסמוך כשבנינו את הצריפים לפני חודשיים . התחייבנו להחזיר את העצים כשנקבל 
פתרונות דיור . עכשיו , אחרי שהעירייה הרסה את הצריפים אין לנו מה להחזיר 
והאיש דורש את הכסף . הוא בא אתמול בערב ואמר שיפנה לבית משפט " . אתמול 
אחר הצהריים הושלך רימון עשן בסביבת המאהל . עד לשעת מסירת הידיעה לא נקטה 
המשטרה פעולה ביחס לפולשים . 
