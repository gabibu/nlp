ניסיון ליישב את הסכסוך בין התאחדות סוכני הנסיעות והתיירות לחברת האשראי 
ויזה נעשה אתמול , בפגישה בין ראשי התאחדות הסוכנים , המזכ"ל דני כרוסט , 
ומנכ"ל חברת בוא ניסע , מוסיק בריקמן , לבין מנכ"ל ויזה , יעקב דיאור . 
031 סוכני נסיעות ותיירות החזירו למשרדי ארגון הגג שלהם את מכשירי הגבייה 
של חברת האשראי , במחאה על שחברת האשראי מבצעת , לכאורה , מבצעים עם גורמי 
תעופה על חשבון עמלתם של סוכני הנסיעות והתיירות . בתחילת השבוע , בישיבה 
סוערת של סוכני הנסיעות והתיירות במלון פארק בתל - אביב , רגזו הסוכנים 
על מבצע המשותף לחברת ויזה , לחברת התעופה טאוור - אייר ולאחד ממארגני התיירות . 
למרות שניתן היה להשתתף במבצע " קבלת כרטיס טיסה שני חינם " , באמצעות 
כל סוכני הנסיעות , הם טענו כי הם מקופחים בקבלת העמלה , שכן הם נוהגים 
לקבל מחברת התעופה טאוור - אייר עמלה הגבוהה מעל % 9 המקובלים . חברת האשראי 
אף הגבילה את סוכני הנסיעות הנסיעות , שלא לחייב את ציבור הלקוחות בעמלתה 
בשיעור % 3 , הכלולה בעמלה של % 9 המקובלת . לדברי דני כרוסט , סוכנים רבים 
אף שלחו מכתבים למנהלי הבנקים עימם הם קשורים , והודיעו להם על כוונתם לנתק 
את קשריהם המסחריים עם חברת האשראי . מנכ"ל חברת ויזה , יעקב דיאור , דחה 
עוד קודם לכן את טענות סוכני הנסיעות והתיירות , וטען כי כ05 סוכני נסיעות 
ותיירות השתתפו ונהנו מהמבצע . הפגישה אתמול התקיימה ברוח טובה , תוך ניסיון 
ליישב את חילוקי הדעות . סוכם כי המבצע יופסק היום , וחברת האשראי תבדוק 
אפשרות להקים צוות שיפעל מול צוות של התאחדות סוכני הנסיעות והתיירות , 
שמטרתו לתאם עמדות לגבי נושאי מדיניות שיווק תיירות ותעופה . חברת ויזה 
הבהירה כי היא רואה בציבור סוכני הנסיעות שותף לפעילותה העסקית , ואין בכוונתה 
להעדיף סוכן כזה או אחר . 
