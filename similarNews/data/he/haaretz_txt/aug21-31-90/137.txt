זו שאלה מאד מסובכת , וצריך להפרידה לשני חלקים . סעודיה היתה רשאית לקרוא 
לארה"ב לעזרה , אולם לפי שעה ארה"ב טרם תקפה את עיראק . אם האו"ם יחליט 
על הפעלת סנקציות צבאיות נגד עיראק , לא תהיה לנשיא בוש בעיה מבחינת המשפט 
הבין - לאומי . אמנם במגילת האו"ם נאסר השימוש בכוח , אבל ישנם כמה חריגים , 
כמו למשל פעולת שיטור בין - לאומית באישור מועצת הביטחון , והגנה עצמית 
אינדוודואלית וקולקטיווית . אם בוש לא יקבל הרשאה ממועצת הביטחון להשתמש 
בכוח נגד עיראק . שאלה אחת היא אם הוא יוכל לפעול צבאית במסגרת הגנה עצמית 
קולקטיווית . שאלה נוספת היא אם אפשר לומר שמדינה שנכבשה כולה , נלחמת 
להגנתה העצמית ומדינה אחרת באה לסייע לה . אלה הן שאלות פתוחות . מגילת 
האו"ם מדברת על סנקציות כלכליות , תקשורתיות ודיפלומטיות . בסעיף אחר נאמר , 
שאם הן אינן מועילות , מותר גם להפעיל סנקציות צבאיות , כגון הסגר . 
השאלה היא מה מותר לעשות במסגרת הסנקציות הכלכליות , ומתי אתה עובר את הגבול 
הדק שבין סנקציה כלכלית וצבאית . האם הסגר הוא תמיד סנקציה צבאית או שייתכן 
הסגר בעל אופי כלכלי גרידא , כשאינך משתמש בכוח . במשפט הבין - לאומי אין 
הבחנה ברורה בעניין זה . חשוב לזכור שאת רוב כללי המשפט הבין - לאומי רוב 
המדינות מקיימות רוב הזמן . אמנם תמיד ישנם חריגים , אולם עובדה זו איננה 
מוכיחה שהמשפט איננו משפט . ראוי להדגיש שאפילו הרודנים האכזריים ביותר , 
לרבות היטלר , ניסו בדרך כלל לתרץ את פעולותיהם , כאילו הן נעשות במסגרת 
המשפט . סדאם חוסיין איננו מנסה לעשות אפילו את זה . ללא ספק , יש פה הפרה 
חמורה של המשפט הבין - לאומי . העובדה שהאיש הזה הפר את כללי המשחק באופן 
בולט , נותנת זכות לצד השני להפר , בגבולות מסוימים , גם את המשפט הבין - 
לאומי ביחס אליולא . ישנן עדיין " שיניים " שלא הופעלו נגד עיראק . המשפט 
הבין - לאומי מתיר למועצת הביטחון להחליט על הכרזת מלחמה נגד סדאם חוסיין , 
שעשתה ב0591 , שהחליטה על סנקציות צבאיות נגד קוריאה . 
