מאז פרוץ המשבר נוטה יפאן לתמוך בצעדי ארה"ב , כולל הטלת אמברגו על יצוא 
נפט מעיראק . אך יפאן תלויה מאוד בנפט הערבי . כ%46 מהנפט מגיע ליפאן ממדינות 
המפרץ הפרסי , למרות שמאז משבר האנרגיה בשנת 37 , הצליחה יפאן להקטין במידה 
מסוימת את תלותה בנפט מהמזרח התיכון . קשה להעריך עד כמה המשבר ישפיע על 
הקשרים שלנו עם יפאן . חברות רבות ביפאן נכנעות לחרם הערבי ונמנעות מלקיים 
קשרים כלכליים - מסחריים עם ישראל . חברות אחרות מוצאות דרכים אחרות לקיים 
עמנו שיתוף פעולה כלכלי . למרות ההתקדמות בסחר החוץ שלנו עם יפאן , הוא 
עדיין על רמה נמוכה . הייצוא ליפאן הסתכם בשנת 98 , ב657 מיליון דולר , 
והייבוא ב653 מיליון ש"ח . בשנת 57 למשל , הגיע הייצוא למדינה זו ל6 מיליון 
דולר בלבד . בשלוש השנים האחרונות חלה התקדמות שאסור לזלזל בה . אנו מקווים 
שהתהליך הזה יימשך . במשרד התעשייה רואים ביפאן את השוק השלישי בגודלו וחשיבותו 
לאחר אירופה וארה"ב . עקב חשיבות השוק היפאני החליט משרד התעשייה והמסחר 
לאייש את משרת הנספח הכלכלי ביפאן בפקיד בכיר ברמה של המשנה למנכ"ל . המגמה 
היא לפעול להשגת הסכם לשיתוף פעולה בנושא מחקר ופיתוח ; הקמת קרן משותפת 
למחקר ופיתוח לממשלות יפאן וישראל ; טיפול בנושא החרם הערבי , שהשפעתו 
בישראל עדיין חזקה ; ושכנוע חברות יפניות ובין - לאומיות להשקיע בישראל 
ולהשתמש בה כגשר חדירה לאירופה וארה"ב , עקב ההסכם שיש לישראל עם מדינות 
אלו . יפאן היא אחד השווקים החשובים ביותר בעיקר בתחומי התעשיות המתוחכמות . 
למשל חברת הברום , " סאיטקס " ו"אורובוט " הצליחו לחדור ליפאן . עם 
הרבה סבלנות אפשר לחדור למדינה זו . ביפאן יש אהדה לטכנולוגיה הישראלית 
וניתן לקדם יחסים ושיתוף פעולה תעשייתי , וכן שיתוף פעולה בנושא המחקר והפיתוח . 
