דבר האל יכול להתאים לכל תכלית ולכל שאיפה . האם לא נראו במאוריטניה במהלך 
חג הרמדאן האחרון מולות עיראקיים משמיעים דרשות נלהבות ומחלקים לכל ערימות 
ספרי קוראן ? שליט בגדד לא יבחל בשום תחבולה כדי לבסס את חלומות הגדולה 
שלו . אפריקה , השרויה במצוקה מתמדת , שכוחה מותש ממלחמות אחים , יכולה 
להיראות לו כשדה מרהיב להרפתקאות . ואיך יכולה היתה יבשת חולה ומיוסרת זו 
לדחות סיוע , שברור כי אינו ניתן ללא תנאים ? את ההתעניינות הזאת באפריקה 
יש לראות בראש ובראשונה במסגרת שאיפתו של סדאם חוסיין לחלוש על העולם הערבי , 
מגדות המפרץ הפרסי ועד לחופי האוקיינוס האטלנטי . לשירותה של שאיפה זו , 
העמיד את הכנסות הנפט של ארצו ובעיקר את מאגרי הנשק האדיר ואת המיומנות 
של אנשי צבאו , מיומנות אותה רכשו במהלך שמונה שנות מלחמה עם איראן . מן 
הראוי לציין כי קיימת " רציפות טריטוריאלית " מסוימת במדיניות האפריקאית 
של עיראק , התואמת פחות או יותר את קו ההפרדה בין העולם הערבי לעולם השחור 
באפריקה . באזורים רגישים , שבהם המתחים הלאומיים עזים והמשטרים הקיימים 
חלשים , משחק המשטר העיראקי ללא כל סיכונים , ואינו מתקשה להסתנן ללוח 
השחמט המקומי . לא דרוש הרבה בעיקר לא בתחום הנשק כדי לספק את בקשותיהם 
של כמה משטרים ביבשת זו . " נשק שמספק את צרכיה של מיליציה נוצרית אחת 
ברובע בביירות למשך חודש , מאפשר שמירה על יחסי כוחות באפריקה במשך שנה " , 
אמר מומחה לעניינים ערביים . במאוריטניה הצליחה עיראק להגיע בשנים האחרונות 
לפריצת דרך מרהיבה , תוך הישענות על ראשי מפלגת הבעת במקום , הרצויים עכשיו 
שוב בחלונות הגבוהים בנואקשוט , שלאחר שנאסרו בעבר בעוון " מזימות חתרניות " . 
סדאם חוסיין תומך אפוא בממשלה המאוריטנית , השרויה מאז אפריל 9891 בסכסוך 
עם סנגל השכנה , ומספק לה מומחים וכלי נשק . מעבר לעמדתו בסיכסוך זה , 
הוא גם תומך בלאומנות המאוריטנית , המתבטאת בהתקפות ובמסעות עונשין קשים 
נגד האוכלוסיות השחורות , בעיקר בני פל . עיראק אפילו יעצה לשלטונות נואקשוט 
להקים בלב המדבר , באזור אקזוזט , מרחק כ002 קילומטרים מהבירה , בסיס 
ניסוי לשיגור טילים . בסוף חודש מאי החליט משרד החוץ האמריקאי כי " פיתוח 
כזה יהיה מדאיג " . צרפת מצדה הפעילה לחצים דיסקרטיים , לבל תוציא מאוריטניה 
תכנית זו לפועל . קפמאבינבמדינות " ידידות " אחרות מאלי וצאד סדאם חוסיין 
אינו מוצא עצמו באותו מחנה עם הקולונל קדאפי , אך בסודאן הוא תומך , עם 
קדאפי , בכת השלטת , למרות שבעקבות ניסיון הפיכה שנכשל , בחודש אפריל , 
הוצאו להורג גם כמה קצינים תומכי הבעת . בכל מקרה , במשבר הנוכחי גילה 
המשטר בחרטום הבנה רבה כלפי בגדד . התעניינותה של עיראק בסודן משתלבת בניסיון 
לכתר את ערב הסעודית , יריבתה הגדולה . זו גם הסיבה לתמיכה של בגדד בגרילה 
האריתראית הנלחמת לעצמאות , ונכונותה להעניק תמיכה זו רק גדלה מאז בא המשטר 
האתיופי המיואש בברית עם " השד הציוני " , הוא ישראל , המעוניינת במניעת 
הפיכתו של ים סוף ל"ים ערבי " . בעוד שאפשר להבין מדוע סומליה , שמצבה גרוע 
מאוד , מוכנה להיכלל באסטרטגיה זו , קשה יותר להתחקות אחר הסיבות בגללן 
התפתתה גיבוטי לקול הסירוניות הבא מבגדד . הרי צרפת , המחזיקה במקום כ000 , 
5 חיילים ומעולם לא סירבה להעניק את תמיכתה למשטר , ערבה לבטחונה של מדינונת 
זו . ביקורו של הרמטכ"ל העיראקי בחודש מאי הרגיז אפוא את השלטון הקולוניאלי 
לשעבר . אולם באפריקה השחורה עצמה אין לעיראק כל נוכחות כמעט . למצרים , 
לאש"ף ולאלגיריה יש נוכחות דיפלומטית גדולה בהרבה בארצות אפריקאיות . בכל 
זאת לא מנע הדבר מסדאם חוסיין להציע לפני מספר שנים , עם קדאפי , שלושה 
מיליון דולר לדידיה רטסירקה , שליט מלגאש , להקמת " פרוקופס " , התאחדות 
לקידום קואופרטיווים חקלאיים . בחודש יולי , כאשר שיחררה עיראק את האחות 
הבריטית דפני פאריש , שנאסרה עם העיתונאי בזופט שהוצא להורג , היא מסרה 
אותה לידי קנת קאונדה , נשיא זמביה , שהתערב למען שחרורה וששלטונו המתערער 
בוודאי היה זקוק להישג יחסי ציבור שכזה . קפמאבינכללית ניתן לומר שסדאם חוסיין 
מנסה ללכת בעקבות קדאפי בהתערבותו באפריקה , אם גם באורח צבעוני וקולני 
פחות . הוא מנסה לטרוף את הקלפים , לדוג במים עכורים , לצאת נגד פעילותן 
והשפעתן של המעצמות הקולוניאליות לשעבר , בעיקר צרפת ובריטניה , כמו גם 
נגד השפעתם של הנובו - רישים למיניהם , בין אם הם ישראלים , איראנים או 
סעודים . אין לומר שמדיניות זו של עיראק נשאה פרי . מעשיה האחרונים זרעו 
בין שותפותיה באפריקה מבוכה ודאגה . ככלות הכל , האם לא ייאלצו לשלם את 
מחיר השאיפות המטורפות של סדאם השש אלי קרב , שהבטיח להן ערים וגבעות ? 
