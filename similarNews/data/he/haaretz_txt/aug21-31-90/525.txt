שגריר מצרים בישראל מוחמד בסיוני העביר למשרד החוץ את מורת רוחו מפרסום בקשתו 
של שר החוץ המצרי איסמת עבד אל - מגיד שישראל תאפשר מעבר פליטים מצרים דרך 
אילת . בסיוני הסביר את המבוכה שנגרמה לו עקב פרסומו של הנושא הרגיש . בינתיים 
מגבירה מצרים את המאמצים לחלץ את אזרחיה מעקבה בדרך הים והאוויר , ואף לא 
ברור אם פנתה עד כה לירדן בבקשה לפתוח את גבול עקבה - אילת , או אם החליטה 
לוותר על כך בעקבות הפרסום . יועץ שר החוץ אורי אורן אמר כי בסיוני לא העלה 
בקשה לשמור על סודיות . בסיוני יצא אתמול לקהיר להתייעצויות . ששה מטוסים 
צבאיים מצריים משתתפים בחילוצם של הפליטים המצרים שהגיעו מעיראק ומכוויית 
ונמצאים כעת בירדן , מרביתם בעקבה . כך נמסר ממקור רשמי בקהיר . מלבד הגשר 
האווירי , החליטה מצרים להעמיד שלוש רחפות צבאיות לפינוי פליטיה מעקבה , 
ולאפשר בכך לכ11 אלף מצרים ביום לחזור לארצם . עוד נאמר כי מאז תחילת המשבר 
במפרץ חזרו למצרים כ45 אלף מצרים . הממשלה כבר הורתה לאפשר לפקידים מביניהם 
לחזור לאותם תפקידים שבהם החזיקו לפני יציאתם לעיראק או לכוויית . קרוב ל31 
אלף אזרחים ממדינות המערב תקועים עדיין בעיראק ובכוויית . דובר שגרירות ארה"ב 
ברבת - עמון אמר כי קבוצה של אנשי סגל השגרירות האמריקאית בבגדאד והתלויים 
בהם , ככל הנראה 31 במספר , הגיעו ברכב לרבת - עמון . היתה זו הקבוצה 
השנייה של דיפלומטים אמריקאים ובני - ביתם שיצאו מעיראק בשבועיים האחרונים . 
מקורות ביטחוניים בירדן אמרו כי 005 , 531 תושבי חוץ נמלטו לירדן מאז ה7 
באוגוסט . בעוד ישראל ומצרים מתדיינות בקשר לסידורי המעבר היבשתיים שיאפשרו 
לעשרות אלפי פליטים מצרים המתרכזים בעקבה לנוע דרך אילת , הולך וגובר זרם 
הפליטים המגיע מעקבה לנואיבה שבסיני , כ08 ק"ם דרומית לאילת . כתב עתי"ם 
באילת , שסייר שלשום בנואיבה , מוסר כי אלפים מגיעים חסרי - כל לאחר ימים 
ארוכים של מסע מכוויית ועיראק , דרך ערב הסעודית , לגבול ירדן . אלפי משפחות 
גורמות לפקק עצום בשערי נמל נואיבה . שלוש מעבורות מצריות מביאות את הפליטים 
מנמל עקבה לנואיבה במשך 42 שעות ביממה . עשרות אוטובוסים ומוניות ממתינים 
ליוצאים ומסיעים אותם הישר לאזור קהיר . שלטונות הנמל בנואיבה אובדי - עצות 
נוכח הגל הגדל והולך של פליטים . 
