יאום אופנה הוא מקצוע חדש יחסית בישראל , אך אינו חדש בענף האופנה בעולם . 
כל קונצרן טקסטיל ואופנה , כל רשת גדולה וכל יצרן גדול מעסיקים מתאם אופנה . 
המתאם הוא איש שיווק ומעצב אופנה כאחת , הוא מתמצא בסוגי בדים , צבעים 
ודגמים והוא בקי בניהול משא ומתן ובמחירים ומכיר את מצב השוק . המתאם עושה 
בעבודתו פעולה כפולה , המחולקת במפעלים קטנים בין היצרן , שהוא איש השיווק , 
לבין המעצב המניח לידע ולהשראה שלו להוליך אותו במסלולי תחזיות האופנה . 
מתאמי אופנה הם בדרך כלל בעלי רקע בלימודי עיצוב אופנה ובלימודי עסקים ושיווק . 
בישראל התמנו באחרונה שלושה מתאמי אופנה : אילנה כרמלי בלויס ישראל , טליה 
בורק בקבוצת לודזיה ויורם רונן ברשת גולף . קפתמונה1 , 81פתפקידו של רונן 
ברשת הוא שילוב בין תפקידי המעצב , הקניין והמשווק . רונן הוא בוגר מכללת 
שנקר בעיצוב אופנה , למד מנהל עסקים בארה"ב ורכש ניסיון בצוות העיצוב של 
גלי , לצדו של שוקי לוי ז"ל . הוא ממונה בגולף על הזמנות דגמים אצל יצרנים 
ישראלים , לפי הכללים שנקבעו ברשת המתמחה בעיקר באופנת גברים . כמו כן 
הוא בוחר דגמים נתונים מאוספים בארץ ובחו"ל . עליו להכיר כל שינוי בעולם 
ה"בייסיק " , שכן הרשת שלו מתמקדת בדגמים בסיסיים קלסיים . לדברי רונן מבקשים 
היום הלקוחות אופנה שאינה מתוחכמת . הם , כמו רוב הלקוחות מסוג זה בעולם , 
מוכנים לקבל רק שינויים קלים בדגמים ובצבעים . קפתמונה1 , 81פטליה בורק 
עברה באחרונה הסבה ממעצבת בקבוצת לודזיה למתאמת של אותה קבוצה . קבוצת לודזיה 
מאגדת עתה את המפעלים של לודזיה , רוטקס , טון - סור - טון ו . עליה לנווט 
את צוותי העיצוב של כל יחידות הייצור ( צוותים שבהם עובדות ענת קמחי ואורנה 
חזון ואסיסטנטים ) . מדי ששה שבועות אמורים הצוותים להציג את אוספי החברה 
לפני קניינים בחו"ל . כל מפעל מיועד לפלח שוק שונה , ויש לעצב כל אוסף 
בנפרד לפי הקונצפט של היחידה . למשל : לודזיה מייצרת בגדים בסיסיים בעלי 
המגע האופנתי מבדי סריג לנשים וגברים . רוטקס מייצר בגדים אופנתיים לילדים 
ויש לו קו מיוחד לקהל שמרני מבוגר . טון - סור - טון מייצר עיבודים ישראליים 
לדגמים צרפתיים , המיועדים לקהל עד גיל שלושים , והוא מעוניין בסדרות 
מצומצמות . הוא עיצוב מקומי על פי זיכיון של חברה אמריקאית לבגדי ספורטאים . 
היצוא של קבוצת לודזיה ( לא כולל . ) הוא בעיקר לרשתות אמריקאיות . 
במקרה זה תפקידה של בורק הוא להיות הפרשנית המעשית של צורכי הלקוח האמריקאי , 
ועליה לכוון את הצוותות לעיצוב דגמים מתאימים לאמריקאים . התיאום כולל 
מעקב שוטף אחר הרשת האמריקאית , השינויים החלים בה , הדגמים הנמכרים , 
המחירים , הצבעים וכו . הפגישות התכופות עם הקניין האמריקאי אמורות להיות 
המבוא ליצירת דגם המפתח שממנו יימכרו מעל 05 אלף פריטים . " העתיד " , 
אומרת בורק , " שייך למעצבים שיידעו למצוא את המוצר הנכון שידבר על לבם 
של מירב הלקוחות " . זה יהיה , לדעתה , מוצר בסיסי שיחול בו שינוי קל בדגם , 
בצבע או בבד . אילנה כרמלי היא בוגרת שנקר , לשעבר מורה בשנקר ומעצבת הבית 
של ראש אנדיאני במשך שמונה שנים , והיא התמנתה למתאמת האופנה של לויס ישראל . 
בלויס עליה לתאם עמדות עם שאר מנהלי המחלקות ובעלי התפקידים הבכירים בתחומים 
של תחשיבי מחירים וניהול שיווק . לדברי כרמלי תפקידה הוא בעל אתגרים חדשים 
ופותח פתח להכרויות מקצועיות מגוונות ומעשירות . קפתמונה1 , 81פבלויס עוסקים 
במוצר הנמכר ביותר בתחום האופנה , והוא הגינס : מכנסים , בטלדרסים ובגדים 
בסיסיים שאינם עשויים מבד הגינס - דנים ונקראים בקוד המקצועי , שהם סוויטשירט , 
טי - שירטס וכדומה . מכיוון שלויס ישראל היא חלק מרשת שיווק וייצור עולמית , 
עובדת כרמלי בתיאום עם הצוות האירופי הנמצא בבריסל . שלוש פעמים בשנה נפגשים 
כרמלי והצוות המוביל בלויס ישראל עם עוד מעצבים המגיעים מרחבי אירופה . 
בפגישות מדווחים המעצבים על דגמים שהצליחו או נכשלו , מציעים הצעות ייעול 
ומעלים בעיות . בפגישה השלישית הם קובעים את הדגמים החדשים מתוך המוצרים 
הנתונים , וכרמלי בוחרת בדים וגזרות לייצור האוסף המיועד לייצור ולשיווק 
בישראל . בימים אלה התקבלו בבריסל הדגמים לייצור ושיווק עד סוף חורף 2991 . 
מבין הארצות איטליה היא המתקדמת ביותר מבחינת קנייתם של דגמי הגינס החדשים , 
וספרד מוכרת את הכמות הגדולה ביותר של יחידות . כיום נמכרים בגדי גינס 
גם במוסקווה , והם מגלמים את סמלי החיים החדשים , כמו רשת " מקדונלד " . 
קפמאפרקאילנה כרמלי מלויס : סרבלים לנוער ולמבוגרים בגזרת 501 ; מכנסיים 
ומקטורנים מקורדרוי האריג שחוזר לאופנה ; גינסים בתכלת שטוף בגזרות מיוחדות , 
וגינסים שחורים בגזרות שונות . טליה בורק מקבוצת לודזיה : סוויטשרטים 
מודפסים באורנמנטים מזרחיים , מערכות טרנינג מודפסות , טוניקות באורך הברך 
עם קפוצונים בלוויית מכנסי סריג צמודים , בגדי תינוקות מודפסים . הצבעים 
החדשים : ירוק עז , כתום וטורקיז וכן צבעים מעושנים מעורבים עם אפור . 
יורם רונן מרשת גולף : צבעים לעונת המעבר , צבעים מעושנים וגוונים טבעיים 
של פשתן ובגדי גינס . מכנסי פשתן וסריגי כותנה וויסקוזה לחורף . מראה כפרי 
בבגדי קורדרוי , מראה מחויט בבדי גברדין , סריגי ערב מקטיפה ( קטיפת 
כותנה מעורבת ) . צבעים : חציל , זהב , שחור . 
