רדיקאריס . חוטפו היה שודד מקומי ושמו ראייסלי , והוא דרש כופר נפש . 
נשיא ארה"ב , טדי רוזוולט , שיגר מיד ספינות מלחמה לחופי מארוקו , והורה 
למזכיר המדינה שלו לשלוח אל הקונסול הכללי האמריקאי בטאנגיר את השדר הבא : 
" ממשלתי רוצה את פרדיקאריס חי , או את ראייסולי מת " . ממשלת מארוקו המבוהלת 
מיהרה להסדיר את שחרור האמריקאי , וממילא התברר שאין לה שום נגיעה לחוטף : 
הוא היה נתין יווני . הפרשה נעשתה מיד נכס אלקטורלי לרוזוולט ולמפלגתו הרפובליקאית . 
4091 היתה שנת בחירות , ושבועות אחדים אחרי המעשה התכנסה ועידת המפלגה 
בשיקאגו , למנות את רוזוולט למועמדה לכהונה נוספת . " פרדיקאריס חי , 
או ראייסולי מת " היתה אחת מתרועות הקרב , וזמן מה שימשה בהצלחה את מסע 
הבחירות של רוזוולט . בני ערובה מעבר לים , בייחוד בפאתי מזרח , הטרידו 
נשיאים אמריקאים כמעט מימיה הראשונים של הרפובליקה . אבל המעשה בטדי רוזוולט 
מקבל אולי משנה חשיבות לנוכח האנקדוטה הבאה . כאשר נכנס גורג בוש לבית הלבן , 
בינואר 9891 , היו מוצגים בלשכת הנשיא , בהבלטה מיוחדת , דיוקנותיהם 
של הנשיאים ויליאם טאפט וקלווין קלידג . בוש הורה להציג במקומם את דיוקנו 
של טדי רוזוולט , ואמר , לפי המסופר : " אולי אני אהיה כמוהו " . בין 
גורג בוש לטדי רוזוולט מפרידים לא רק כמעט מאה שנה , אלא הבדלי מזג ותפיסות 
עולם . טדי רוזוולט , שנעשה נשיא בגיל 54 , אמנם בא מאחת המשפחות המיוחסות 
בצפון מזרח ארה"ב , כמוהו כבוש , אבל היה הרפתקן , נואם כיכרות סוחף , 
רדיקל , ומאמין גדול ב"ייעוד האמריקאי " . את דרכו לנשיאות לא התחיל בפרוזדורי 
ואשינגטון , אלא כמפקד גדוד במלחמת ארה"ב - ספרד , בקובה , ב8981 . הוא 
היה בבואת המאציזמו האמריקאי , הנשיא הטוב ביותר לעידן האימפריאליסטי . 
המלחמה עם ספרד , שהסתיימה שנתיים לפני כניסתו לבית הלבן , העניקה לארה"ב 
את מושבותיה הראשונות , ובכללן הפיליפינים . במערכת הבחירות של 0091 , 
כאשר היה מועמד לסגן נשיא לצד ויליאם מקקינלי , הכריז רוזוולט : " אנחנו 
ארץ של גברים , לא של רכרוכים . העם האמריקאי מוכן לעמוד במשימות המוטלות 
עליו במזרח , ממש כפי שהוא מוכן לעמוד בהן בבית " . " המזרח " לרוזוולט 
היה המזרח הרחוק , אבל הוא לא התכוון למזרח גיאוגרפי , אלא למזרח מופשט : 
כל מה שנמצא מעבר לים . טדי רוזוולט לא היה רק נשיא של התרברבות גבורה 
ושל מלחמות . הוא סיים ב5091 את מלחמת רוסיה - יפאן , ואפילו קיבל על כך 
פרס נובל לשלום . הוא יזם את החקיקה החברתית המתקדמת ביותר בארה"ב עד ימיו , 
וכרה את תעלת פנמה . אבל בזיכרון האמריקאים , ובמיוחד בזיכרון הלטינו - 
אמריקאים והפיליפינים , הוא נשמר כדוד סאם במיטבו ( או במירעו ) : אקדח 
על המותניים , אלה ביד , אש בעיניים וחגורת כדורים על הצד . יושב - ראש 
המפלגה הרפובליקאית של זמנו , סנאטור ידוע ממדינת אוהיו , התחלחל כאשר 
נבחר רוזוולט למועמד לסגן נשיא . " הקאובוי המחורבן הזה " , אמר עליו . 
לנשיא מקקינלי , לחש : " חובתך לארצנו היא להישאר בחיים עוד ארבע שנים " . 
מקקינלי נרצח ששה חודשים אחרי השבעתו . אחת החולשות האלקטורליות הגדולות 
של גורג בוש , בהיפתח מערכת הבחירות של 8891 , היתה דימויו הציבורי הרכרוכי . 
כל זב ומצורע , בעיתונות ובפוליטיקה , דיבר אז על ה ( בתרגום חופשי : 
" הגורם הירמי " ) . בוש הצחיק את אמריקה כאשר הצטלם במגבעות בוקרים , 
ציין בכל הזדמנות את מוצאו החצי - טקסאני , ואכל בפומבי עור - חזיר ( 
מסמלי המטבח של המערב הפרוע ) . קשה עכשיו לשער עד כמה סיכן הדימוי הזה 
את סיכוייו . מיליונים שאגו מצחוק כאשר בסוף יולי 8891 , שלושה חודשים 
וחצי בלבד לפני הבחירות , לגלגה נואמת בוועידת המפלגה הדמוקרטית על בוש : 
" גורג המסכן , מה הוא אשם ? הוא נולד עם רגל של כסף בפה " . מייקל דוקאקיס 
היה כל כך בטוח שהנשיאות מונחת בכיסו , שאף לא טרח להתחיל במסע בחירות ממשי 
עד ראשית ספטמבר . בוש עבר מאטמורפוזה ציבורית . הוא יצא למתקפת נגד , 
הלם בדוקאקיס בכל כוחו ( גם מתחת לחגורה ) , ובסופו של דבר נחל את אחד 
הניצחונות הגדולים ביותר של מועמד כלשהו בתולדות ארה"ב . מאותו הזמן נהגה 
בו התקשורת , בייחוד האלקטרונית , נדיבות ניכרת . היא שבה והתפעלה מסגולותיו 
האתלטיות : הנשיא יוצא לריצת בוקר ארוכה , שהיתה מתישה כל אחד אך לא אותו ; 
הנשיא מפליג בסירת המנוע הגדולה שלו בחופי מדינת מיין ; הנשיא משחק גולף , 
הנשיא משחק טניס . . . הנשיא בן ה56 , גבוה , זקוף , רזה , בכושר 
מצוין . כשיצא לחופשתו האחרונה , אמר לעיתונאים : " במיין אני מתכוון 
לשחק , לשחק הרבה . בוואשינגטון אני עובד מבוקר עד לילה " . אבל גם האתלטיות 
אינה הופכת את גורג בוש לטדי רוזוולט . לכל היותר אפשר להגדירו בסיוג האמריקאי 
פריק לענייני בריאות " . הטור הזה אינו משתעשע בניסיון לערוך אנליזה לנשיא 
ארה"ב . הוא לא יסתיים במסקנה , שמהיותו להוט להיות טדי רוזוולט שני , 
החליט בוש לשלוח צבא למפרץ הפרסי . או שלנוכח תלאותיהם של בני הערובה 
האמריקאים בעיראק הוא עומד לאמץ גירסה משלו ל"פרדיקאריס חי , או ראייסולי 
מת " ולהכריז משהו מעין : " אמריקאים חיים , או סדאם מת " . אבל קשה להתאפק 
מלשאול , מה חושב בוש בימים אלה כאשר הוא מביט בתמונת טדי רוזוולט בבית 
הלבן . האם מהדהדות באוזניו המלים בנות תשעים השנים : " אנחנו ארץ של 
גברים , לא של רכרוכים . העם האמריקאי מוכן לעמוד במשימות המוטלות עליו 
במזרח , ממש כפי שהוא מוכן לעמוד בהן בבית " ? קפמאפרקיום אחד לאחר שפלש 
סדאם חוסיין לכוויית הגיע אל קצו הפתאומי אחד המשפטים הסנסאציוניים ביותר 
בפוליטיקה האמריקאית : ארה"ב נגד מאריון בארי . ראש העיר השחור של ואשינגטון 
הואשם בשורה ארוכה של עבירות , הכרוכות באחזקת סמים ובשימוש בהם . בארי 
התגלה במהלך מעצרו , חקירתו ומשפטו כהולל ומושחת , ריקא קל דעת , אשר 
שיקר כמעט לכל בן משפחה , ידיד ושותף . יתר על כן , הוא הוליך שולל את 
תושבי ואשינגטון והסב נזק חמור ללא תקנה לסיכויי העיר הזו לזכות ביום מן 
הימים במעמד של מדינה . 21 המושבעים הגיעו לכלל החלטה רק על שניים מ31 סעיפי 
האישום : באחד הורשע ראש העיר , ובאחר זוכה . כיוון שראה השופט שחבר 
המושבעים הזה לא יצליח להכריע פה אחד , כפי שנתבע במערכת האמריקאית , 
פסל את המשפט , והשאיר בידי התביעה הפדרלית את ההחלטה אם לבקש משפט חוזר . 
היא כנראה לא תבקש . מאריון בארי בוודאי לא קיבל זיכוי ציבורי . במערכת 
מתוקנת היה צריך לנעול אותו במרתף הקלון ולזכור לו את חרפתו . אבל למחרת 
שחרורו ערך בארי עצרת המונים בוואשינגטון , תקף את כלי התקשורת ( אלא 
מה ) ויעץ לממשלה הפדרלית שתפשפש בכליה . לא יצאו ימים אחדים והוא אף 
הציג את מועמדותו למועצת העיר , בבחירות שיהיו בנובמבר . הוא איחר את 
המועד להתמודד על ראשות העיר . תגובת השחורים על פרשת בארי היתה , לכל 
הפחות , מטרידה . מדוע הסכימו שחורים רבים כל כך , ובהם בעלי השכלה ומעמד 
חברתי , לטענת היסוד של פרקליטי בארי , שהוא נרדף בידי הממשלה " מפני 
שהוא פוליטיקאי שחור " ? מדוע היה צורך להפוך את עניינו , הברור בהחלט , 
לביטוי נוסף של התנגשות גזעית בארץ שעדיין לא השכינה שלום בין גזעיה ? רפלקס 
פיקת - הברך , אשר העמיד שחורים לצד בארי , שייך לאותה משפחת רפלקסים המעמידה 
עכשיו ערבים רבים כל כך לצד סדאם חוסיין . הסולידריות של הנרדפים יוצרת 
קדושים מעונים , שאינם קדושים ואינם מעונים . בארי וסדאם יוצאים נשכרים 
מכלל מעשי מאוד : אם אמריקאים לבנים אומרים עליהם דברים רעים כל כך , 
זאת הוכחה ניצחת שיש בהם גם דברים טובים . 
