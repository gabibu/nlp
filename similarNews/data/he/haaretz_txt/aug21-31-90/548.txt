כאשר התברר בראשית השבוע שלשר החוץ , דוד לוי , יש השגות על גישתה של מערכת 
הביטחון בעניין חלוקת ערכות אב"ך ( אטומי , ביולוגי , כימי ) הציע ראש 
הממשלה , יצחק שמיר , לשמור על חילוקי - דעות אלה בתוך המשפחה ולדון עליהם 
בדיון מיוחד בוועדת השרים לביטחון , שנועדה להתכנס ביום רביעי . דוד לוי , 
או הסובבים אותו , לא התאפקו . הם הוציאו את המחלוקת החוצה ואף קשרו לראשו 
של שר החוץ כתר כוזב , כאילו לפי בקשתו נקבע הדיון בוועדת השרים . כאשר 
העירו ללוי שהודעתו הפומבית על הנושא שיעמוד על סדר יומה של ועדת השרים לביטחון 
חלוקת מסכות אב"ך מזיקה ומנוגדת לכללי הסודיות , אמר שחובתו היתה לדווח 
על כך לוועדת חוץ וביטחון של הכנסת . כאשר שמעו שרים דיווחים מלוי על תוצאות 
ביקורו באירופה ( בין השאר , סיפר להם כי נוצרה כימיה טובה בינו לבין שרי 
החוץ של גרמניה ואיטליה ) הבליעו חיוכים . לוי מתנהג כשיכור מתפקידו , 
ואולי בדעתו להוכיח את גישתו המדינית , שעל - פיה יש להניח הכל על השולחן . 
סביר יותר להאמין שיש לדוד לוי יועצים גרועים והם שדוחפים אותו לכותרות העיתונים 
בקשר למשבר במפרץ הפרסי . רק שב מביקורו באירופה , וכבר מלאו עיתוני הארץ 
את נפלאותיו : דוד לוי שלח שדר למלך חוסיין ; דוד לוי קיבל תשובה משר החוץ 
האיטלקי על המסר שהעביר למלך הירדני ; דוד לוי מדווח שבאירופה מבינים אותנו 
היטב נוכח ההסברים שמסר שם על המצב במפרץ ; דוד לוי דורש לחלק מסכות אב"ך ; 
דוד לוי אישר למצרים להעביר את אזרחיה ישירות מירדן לישראל . מתעורר הצורך 
להזכיר ליועצים המקיפים את לוי , אם אכן הם האחראים לפעלתנותו ולדיווחים 
עליה , כי הבוס שלהם אינו רמבו וזירת אחריותו אינה סצינה קולנועית . הוא 
שר חוץ של מדינה שנקלעה לשעה מסובכת , ובתוקף מעמדו יש לו ברגע זה נגיעה 
בעניינים רגישים מאוד . מקורביו עושים לו שירות דוב : מהכותרות שהם יוזמים , 
הוא יוצא מגוחך ומזיק ( אכזבת מצרים מפרסום פנייתה בעניין המעבר מעקבה 
לאילת ; המהומה שהוא מחולל בעניין חלוקת ערכות אב"ך ) . הוא מצטייר כמי 
שנדחף בכוח למקומות לא - לו וכמי שפוגע בענייניה של ישראל . קפתמונה1 , 72פקפמאבנזחמבשלום - 
עכשיו ביטלו תוכנית , שעמלים עליה זה זמן , לצאת בחודש הבא בהחתמה על עצומה 
משותפת ישראלית - פלשתינית שנועדה ליצור לפחות מראית - עין של מכנה משותף 
ושל פעולה פוליטית מתואמת . מבינים שם שאין שלום - עכשיו ברגע זה ושהתום 
בוטל לפי - שעה . מתוסכלים מהנסיבות החדשות שהציפו בחרדות את הציבור הישראלי 
כולו ולועגים להכאות על חטא של כמה שמאלנים ידועי שם . מהרהרים שם אם תגובות 
מסוג אלו של ירון לונדון ויוסי שריד הן ביטוי לעצבים מרוטים ולעמידת נפשית 
רופפת ( אצל לונדון , למשל ) , או גם לניצול מחושב של המצב לצרכים פוליטיים 
( אצל שריד , למשל , שבתנועה זו רואים אותו כמי שפוזל בזמן האחרון אל 
עבר מפלגת העבודה ואל קהל הבוחרים שלה ) . כל - כך כועסים שם על גילויי 
התבוסתנות השמאלנית של שניים אלה ודומיהם , שהפרוף עמירם גולדבלום , מראשי 
התנועה , אינו מהסס להעיר : אם ירון לונדון מכריז על עצמו שהיה טיפש כל 
השנים ביחסו לפלשתינאים , אינני יודע מה הוא עכשיו . עכשיו שוברים את הראש 
בצמרת שלום - עכשיו כיצד לפנות אל הציבור הישראלי בעתיד הקרוב . מבינים 
שם שזו תקופה שהפחדים והרגשות מביסים את ההיגיון , ומעריכים שם כי מה שנחשבה 
בעיניהם כגישתה השכלתנית של שלום - עכשיו לא תחדור עתה אל לב הציבור הישראלי . 
מחפשים עתה דרך כיצד בכל זאת לשוב ולפנות אליו בפריטה על רגשותיו . ייתכן 
שישחקו על עוינותו וחששותיו של הציבור היהודי מפני ההמונים הערביים , שאיבתם 
כלפי ישראל התפרצה בעוצמה כה גדולה במשבר הזה , ויזכירו לו שמוטב להתנתק 
מהשטחים ומהפלשתינאים החיים בהם . מבינים שם שמרשם זה עצמו נמצא גם בידי 
הימין הקיצוני שיקרא אף הוא להפרדה בין יהודים לפלשתינאים , אבל בדרך שונה 
מזו שדוגלים בה בשלום - עכשיו . התנהגותו של סדאם חוסיין ותגובת ההמונים 
הערביים , בראש וראשונה הפלשתינאים בשטחים וערביי ישראל , הקיצו ממארבם 
שדים מוכרים : דעות קדומות , חרדות קיום ונטיות גזעניות . הערבים כולם 
נתפשים עתה , לציבור היהודי בארץ , כצמאי דם , פראי אדם ותאבי השמדתה 
של ישראל . הערבים כולם נחשבים עתה כמזדהים עם האיש הרע והמכוער של הדרמה 
וכמי שאינם מסוגלים לשפוט את המתרחש שיפוט הגיוני אלא נסחפים בסערת רגשותיהם . 
מורלה בר - און , שמנייר - עמדה שכתב נשאב נוסח המודעה שפירסמה שלום - 
עכשיו בשבוע שעבר , אומר כי שום עם , גם לא עמי אירופה , אינו נקי מסערות 
רוח וכך יש לשפוט גם את הזדהותם של ההמונים הערביים עם סדאם חוסיין . השמאל 
הישראלי , טוען בר - און , היה צריך לנהוג יתר התחשבות והבנה למצוקת הפלשתינאים . 
איננו מבקשים ליישב את הסכסוך אתם מתוך גישה פטרונית אלא משום שזה ענייננו . 
איננו באים אליהם בידיים נקיות והנימה שבה עלינו לפנות אליהם אינה צריכה 
להיות " חפשו אותי " ( כפי שכתב שריד ) , אלא : אנחנו מחפשים אתכם . 
מדינת ישראל , והשמאל בתוכה , לא נתנה לפלשתינאים יסוד לתקווה ואל לנו 
להתפלא על נהייתם אחר מעשיו של השליט העיראקי . " אין לשמאל אופציה להתייאש 
כל - כך מהר " , טוען בר - און . קפמאבנזחמבמועצת יש"ע אין שמחה לאידו של 
השמאל . רק לפני שנתיים וחצי חוו שם חוויה דומה של תסכול , כאשר אמונות - 
היסוד שלהם עמדו במבחן האינתיפאדה . " נקודה " לא יעסוק בהודאת השמאל 
באשמתו , כפי שבאה לידי ביטוי בכלי - התקשורת בימים אלה , אומר ישראל הראל , 
עורך הביטאון . הוא מעריך כי הכאה זו על חטא משקפת מצוקה אמיתית בשמאל , 
אבל קרוב לוודאי שהיא זמנית . התחיה , לעומת זאת , מתכננת ארבע אסיפות - 
עם כדי לנצל את ההצלחה . מבינים שם שהציבור היהודי בארץ קולט עתה בהבנה 
גדולה יותר את עמדות התנועה ומבקשים להסביר לו את הסכנה שבסיסמאות השלום 
של השמאל . בעיני ראשי התחיה , סערת - הרגשות האלימה העוברת עתה על העולם 
הערבי , בראש וראשונה על הפלשתינאים בשטחים ועל ערביי ישראל , היא המחשה 
מדויקת לתפישתם את המזג הערבי . בעיניהם , החששות שמבטא הציבור היהודי 
מתגובת הערבים והאכזבה של השמאל מאש"ף ומהפלשתינאים בשטחים , אינם גילוי 
של דעות קדומות סמויות , אלא התפכחות נוכח ראיות חיות שמספק הרחוב הערבי . 
בלעג , המתחלף מדי פעם בהרמת קול נרגשת , תמה אליקים העצני מדוע השמאל 
מצליח לעשות אבחנה בין יאסר ערפאת לסדאם חוסיין . מדוע כאשר העריץ העיראקי 
מדבר שלום אין יוסי שריד וחבריו מאמינימקפתמונה1 , 52פ6חמלו וכאשר נוהג כך 
מנהיגו של אש"ף , מוכן השמאל הישראלי לקבל את דבריו . מדוע אין השמאל אומר 
לארצות - הברית : תנו צאנס לשלום עם סדאם חוסיין . העצני תוהה כיצד מצליח 
" מחנה השלום " הישראלי להיות רציונלי כלפי עיראק ונכשל כשהוא דן בפלשתינאים . 
מדוע , שואל העצני , כאשר אנחנו אומרים שערפאת רוצה להשמיד אותנו , מטיח 
בנו השמאל שאנחנו תקועים בתקופת היטלר , אבל כך בדיוק הוא מרגיש כלפי סדאם 
חוסיין ? כאשר נשאל העצני על סמך מה הוא גוזר גזירה שווה בין סדאם חוסיין 
ליאסר ערפאת הוא מתחמם : שמישהו יסביר לי איזו תכונה של סדאם אין לערפאת . 
שניהם רצחו במו - ידיהם ; שניהם שלחו אנשים לבצע טבח המוני ; שניהם שקרנים ; 
כשיש להם סכסוך עם שכניהם , שניהם שולפים סכינים ; אולי בהעדפותיהם המיניות 
יש הבדל , אינני יודע , צוחק העצני . המסר שהתחייה תבקש להעביר לציבור 
בארץ בתקופה הקרובה : סדאם וערפאת נורמטיוויים לחברה שלהם . ההשוואה ביניהם 
מדויקת ובמקומה . אין צורך לעשות מהם פסיכופתים ולהשוות אותם להיטלר ; 
הם ערבים ייצוגים המשקפים את תרבותם ואת עולם מושגיהם . הערבים , באשר 
הם , שונאים זרים ורואים בנו ( כמו באמריקאים שבסעודיה ) מי שמחלל את 
אדמותיהם . בלשונו של העצני : לגרוס שערפאת שונה מסדאם , פירושו להאמין 
במוטציה במובן הדרוויני : להאמין שלחתול צמחו כנפיים . לא היתה מוטציה 
וערפאת הוא בן - דמותו של סדאם חוסיין . קפמאבנזחממפלגת העבודה יצאה לחופש 
והיא אינה שואלת את עצמה כיצד עליה להגיב על המשבר במפרץ ועל השפעתו על הלוך - 
הרוחות של הציבור בארץ . מזכ"ל המפלגה , מיכה חריש , אומר כי אם יהיו 
התפתחויות דרמטיות , יכנס את המוסד המפלגתי המתאים . לפי - שעה , הוא 
מאמין שגם על העבודה , כמו על הממשלה , להישאר במה שמקובל לכנות " פרופיל 
נמוך " . בכל זאת , העבודה אינה פטורה מלהשיב על השאלה , האם ההתפתחויות 
במפרץ אינן מפריכות את כל התזה המדינית שלה . האם הפראות של סדאם חוסיין , 
תגובת אש"ף למעשיו וההתלהבות הפרועה שעוררו בכל רחבי העולם הערבי , אינן 
מוכיחות את צדקת גישתו של הימין הישראלי . שמעון פרס אומר שהוא משוכנע שלוא 
היתה המדינה הולכת בעקבות יוזמותיו והמלצותיו הסכם לונדון , מעורבות שולץ , 
תוכנית בייקר היה מצבה של ישראל שונה לחלוטין ותגובותיהם של אש"ף ושל הציבור 
הפלשתיני בשטחים היו שונות לגמרי . פרס טוען שהליכה בדרך שהוא סימן היתה 
מונעת את פרוץ האינתיפאדה , היתה מהדקת את קשרי ישראל עם ארצות - הברית , 
אירופה ומצרים , והיתה עוצרת את הידחפותם של המלך חוסיין והפלשתינאים לזרועותיו 
של סדאם חוסיין . האומנם כך ? נשאל פרס ואולי מעידות ההתפתחויות האחרונות 
על חולשתם של מרשמי הפתרון שלו מול עוצמת הכוחות והדחפים המפעילים את העולם 
הערבי ? היכן הראייה שדו - שיח ישראלי - פלשתיני היה קוטע באה את סערת הרגשות 
שמפגינים הפלשתינאים כלפי סדאם חוסיין ומעלליו , והיכן הערובה שהבנה עם 
חוסיין , ברוח הסכם לונדון , היתה בולמת את הזעזועים החמורים מתחת לכיסאו ? 
פרס אומר שהוא משוכנע כי המצב היה שונה לחלוטין . היתה אווירה של יציבות 
במדינה , היו נוצרים תנאים למשיכת הון כדי ליצור רבבות מקומות - עבודה לבני 
הארץ והמוני העולים . צריך לכוון את המדיניות כדי לקדם את ישראל לשנות ה0002 , 
אומר יו"ר מפלגת העבודה . עומדות לפנינו בעיות עצומות של קליטת עלייה ושינוי 
מבנה המשק . באירופה נוצר שוק ענק שאליו אנחנו יכולים לכוון את מוצרינו . 
בעתיד נייצא גם למדינות המזרח התיכון . לשם כך יש לכוון את המדיניות , 
ואילו היו נענים ליוזמותיו המדיניות , היינו מתקדמים בכיוון זה . מה שמתרחש 
במפרץ אינו נוגע לנו , קובע פרס . סדאם חוסיין ישבור את הראש ואנחנו נישאר 
עם הבעיות שלנו , שאותן יש לפתור ברוח עמדותיה של מפלגת העבודה . נמרוד 
נוביק , הבלייזר שעשה לפרס שירותים במגעיו עם המלך חוסיין ועם פלשתינאים 
שונים , מעיר , בצדק , שלא נכון להקיש ממצבה של ירדן כיום על מצבה האפשרי , 
לוא הסכם לונדון היה יוצא אל הפועל . עם זאת , הוא מודה עכשיו שבעת הפגישה 
בין פרס לחוסיין בלונדון , באפריל 78 , לא היה תרחיש מדויק לאן הוא יוביל . 
" לא טענו שההסכם חוסך את הצורך לדבר עם אש"ף " , הפתיע השבוע נוביק , 
" ראינו בו רק אמצעי לקיום בחירות בשטחים . לא היו לנו אשליות על זהותם 
של המנהיגים הפלשתינאים שיזכו בבחירות ועל הזהדותם עם אש"ף " . נוביק משוכנע 
שאילו ישבו היום בקהיר משלחת ישראלית ומשלחת פלשתינית וניהלו משא ומתן על 
יישוב הסכסוך , לא היו המוני ערבים , בוודאי לא ערביי ישראל והפלשתינאים 
בשטחים , מזדרזים לתמוך בסדאם חוסיין . הוא מפנטז : מי יודע מה היו תוצאות 
הסכם לונדון , אילו התממש ? באיזה שלב של תהליך היינו עתה ? האם העולם 
היה תומך בהתפתחות שהתחוללה עקב ההסכם ונותן לה גיבוי ? אולי המאזן הפנים - 
ערבי היה שונה ? אולי ההסכם היה גורם לסדאם חוסיין להבין יותר את האקלים 
הבין - לאומי והיה מרתיע אותו מלפלוש לכוויית ? קפמאבנזחמעטאללה מנצור , 
משקיף מנוסה על המגזר הערביקפתמונה1 , 92פ4שבתוכו הוא חי , סיפר השבוע 
על פגישה שהיתה לו עם ידיד . הידיד , משכיל ערבי בעל תואר דוקטור , שהשלים 
את הכשרתו האקדמאית בארצות - הברית , אמר למנצור כי הוא תומך במהלכיו של 
סדאם חוסיין . מנצור התמלא פליאה : הכיצד זה אינטלקטואל כידידו נסחף גם 
הוא אחר רגשותיו ? ומדוע רבים כל - כך מערביי ישראל מדברים ברוח זו ? יש 
ביניהם חריגים יחידים . אחד מהם הוא הד"ר עאדל מנאע , בן 24 , מזרחן , 
יליד מגדל כרום , שנע ונד בין מוסדות שונים להשכלה גבוהה ובשנה שעברה לימד 
באוניברסיטה העברית ובאוניברסיטת ביר זית ( דוגמה מובהקת למשכיל ערבי שהמערכת 
האקדמאית הישראלית דוחה מלפניה ) . מנאע מצהיר שהוא מתנגד לחלוטין למעשיו 
של השליט העיראקי גם למניעיו וגם לשיטתו . הוא מתוסכל מתגובתם של ערביי 
ישראל , אף שהוא מבין אותה . מנאע מזכיר כי לא נעשה סקר אמין של דעת הקהל 
הערבי בישראל ולפיכך אין מידע מהימן על הלכי רוחו נוכח המשבר . עם זאת , 
הוא מעריך כי האוכלוסייה הערבית הישראלית אינה שונה בתגובותיה מתושבי השטחים : 
הם מעמידים זה מול זה את סדאם חוסיין עם צבאו ואת חצר המלוכה של כוויית 
הנתמכת על - ידי הצבא האמריקאי והם בוחרים בראשונים . " זו תגובה מהבטן " , 
אומר הד"ר מנאע , " זו אינה תגובה רציונלית . הרחוב הערבי , ובו ערביי 
ישראל , מחפשים גיבור . צריך לזכור גם את הרקע הישראלי המיוחד : העלייה 
נתפסת כאיום , הפרעות כלפי ערבים בירושלים טריים בזיכרון , יש ייאוש מהסיכוי 
להשיג שלום . הפחד מישראל מוחשי הרבה יותר מאשר החשש מסדאם . כאשר ערביי 
ישראל נוכחים בחרדה המתעוררת במדינה מול איומי סדאם , פוחתים פחדיהם מישראל 
והם מפתחים תמיכה במי שמפחיד את מי שמפחיד אותם " . הד"ר מנאע מצר על שערביי 
ישראל אינם עושים , כמוהו , הבחנה בין ההתנגדות לסדאם לבין ההתנגדות לתגובה 
האמריקאית במפרץ . את ההכאות על חטא הנשמעות בשמאל הישראלי , מסביר מנאע 
כצורך להוכיח לציבור היהודי שמחנה זה ביקורתי ומפוכח ביחסו לאוכלוסייה הערבית , 
כמו שתגובות הזדהות עם סדאם , מסוג התגובה של ח"ך עבד אל - והאב דראושה 
הן בעיניו מהלך פוליטי ציני שנועד לשפר את סיכוייו בקלפי , בבוא היום . 
האם האוכלוסייה הערבית בישראל אינה חוששת שבמקרה של התקפה עיראקית תיפגע 
גם היא ? לא חושבים על זה עד הסוף , אומד הד"ר מנאע , הסיפור הזה סמלי , 
לא מוחשי . קפמאבנזחמהדירה ברחוב צמח 1 ריקה . בקתת השוטרים מיותמת . 
על תיבות הדואר אין סימן שעד השבוע התגורר כאן מנחם בגין . הדוור אומר שבכל 
מקרה , בגין לא קיבל לביתו דואר ; המכתבים היו ממוענים למשרד ראש הממשלה 
ושם היה יחיאל קדישאי ממיין אותם . הדירה ברחוב צמח אינה נכס ממשלתי . מסתבר 
כי מנחם בגין קנה אותה כאשר התפטר מראשות הממשלה וקיבל הלוואות ומשכנתאות 
רגילות כדי לממן את הרכישה . המדינה השתתפה באחזקת הבית רק באספקת שירותי 
השמירה והביטחון לראש הממשלה לשעבר . השבוע דיברה תמונתו של מנחם בגין , 
העוקר מירושלים לתל - אביב , יותר מכל צירוף מלים אפשרי . היא שיקפה את 
שעתו הקשה ביותר , שהחלה במלחמה שיזם בלבנון . לא היה בה כדי למחוק את 
אחת משעותיו היפות ביותר : החלטתו להפציץ את הכור הגרעיני בעיראק . 
