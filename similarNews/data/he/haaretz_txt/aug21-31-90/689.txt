ואשינגטון ( ע"ר ) . ארה"ב טענה אתמול כי נוכחותם של יועצים צבאיים סובייטים 
בעיראק , עלולה להיות הפרה של הסנקציות שהוטלו בידי האו"ם . דובר מחלקת 
המדינה של ארה"ב , ריצארד בוצר , אמר כי פקידים אמריקאים קיימו מספר " חילופים 
דיפלומטיים " עם בריה"ם בשאלת היועצים . הוא הוסיף כי " התרשמותינו הכללית 
הינה כי יתכן שיש מספר משמעותי יותר של אזרחים סובייטים הקשורים לפעילות 
צבאית " מאשר 391 היועצים שעל קיומם דיווחה מוסקבה . הדובר אמר כי ואשינגטון 
סבורה שהסנקציות שהטיל האו"ם על עיראק , כוללות גם שירותים כגון אלה שמספקים 
היועצים , ואפילו אם הסנקציות אינן כוללות שירותים כאלה " אנו מאמינים 
בתוקף כי אין זה יאה לספק שירותים צבאיים מסוג כלשהוא לעיראק " . בתגובה לשידור 
הטלויזיה בו נראה סדאם חוסיין יחד עם בני הערובה המערביים , אמר בוצר כי 
" ברור שסדאם חוסיין מעוניין באיזה שהוא סוג של תיאטרליות ראויה לבוז , 
מאשר בטיפול יסודי בשני הנושאים שבאמת חשובים הנסיגה מכוויית ומתן חופש 
לאזרחים חפים מפשע " . בוצר הוסיף כי כ011 אמריקאים עזבו אתמול את כוויית , 
וכי ארה"ב מקווה שהם יגיעו הביתה . 
