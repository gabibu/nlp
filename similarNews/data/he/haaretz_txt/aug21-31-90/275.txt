ישראל ומדינת ניו - גרסי בארה"ב יחתמו על הסכם תיירות . הסכמה על כך התקבלה 
בתום פגישה של מנכ"ל משרד התיירות , אברהם רוזנטל עם מושל ניו - גרסי . 
לישראל יש כבר היום הסכמי תיירות נפרדים עם מדינות וירגיניה , מסצוסטס 
ואילינוי בארה"ב . כמו כן נמצא בשלב הכנה , הסכם דומה עם פלורידה . ההסכם 
עם ניו - גרסי יכלול שורת נושאים לשיתוף פעולה בתחומי התיירות : עידוד השקעות 
בפרויקטים תיירותיים בארץ , הכשרת כוח - אדם וחילופי משלחות של גורמים ממגזרי 
התיירות השונים . מושל מדינת ניו - גרסי נענה להזמנה לבוא ולבקר בישראל . 
בפגישה אחרת סיכם רוזנטל , כי מועצת המנהלים של ארגון סוכני הנסיעות והתיירות 
של ארה"ב , תבוא בחודש נובמבר 19 ארצה , לבחון אפשרות לקיים את הכנס השנתי 
של הארגון בשנת 49 בישראל . בנוסף לכך סיכם רוזנטל עם נשיא התאחדות סוכני 
הנסיעות והתיירות בארה"ב , כי בכנס שייערך באוקטובר 29 בקהיר היתה - כי 
יוקדש יום מלא לענף התיירות של ישראל . תחילה היתה מחשבה שאולי שכנס הסוככנים 
האמריקנים יתקיים במשותף במצרים ובישראל , אך העניין ירד מהפרק . במסגרת 
יום ישראל יתקיימו סמינרים עם גורמי תיירות מהארץ וארוחת בוקר או ערב ישראלית . 
הצעות הסיורים בתום הכנס במצרים , יכללו גם סיורים לישראל . 
