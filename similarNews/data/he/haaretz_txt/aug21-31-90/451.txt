ה 81 שנים לואיס דל אוליו הוא האיש העומד מאחורי בית האופנה הרביעי בגודלו 
בארה"ב , שמחזור מכירותיו עולה על 02 מיליון דולר בשנה . ב4191 , לאחר 
מותה של אן קליין מסרטן , נקראו שני מעצבים צעירים כדי להקים קולקציה . 
דונה קארן בת ה42 ולואיס דל אוליו בן ה62 הפכו לכוח המניע מאחורי " אן 
קליין " . ב4891 הקימה קארן בית אופנה משלה , ומאז נושא דל אוליו לבדו 
באחריות לעיצוב . מבקרי אופנה מכנים אותו " המעצב לכל אשה " . " ניו - 
יורק טיימס " רואה בו את מעצב - העל של האופנה הספורטיווית האמריקאית , 
שיצירותיו מצטיינות בטעם , בתחכום ובנינוחות . אם דל אוליו הוא הכוח העיצובי , 
גק דובל היא ההשראה שמאחורי המעצב . דובל , דוגמנית הבית וחברתו לחיים 
של דל אוליו , נראית כהתגלמות האישה האמריקאית המודרנית . היא עבדה כדוגמנית 
בית כבר בימי אן קליין , והקולקציות נראות כאילו עוצבו ונתפרו במיוחד 
בשבילה . דל אוליו מושפע ממראה הבגדים על גופה של דובל , מהדרך שבה הם 
מחמיאים ליופיה , לגיזרתה ולצבעיה . הזוג מקבל השראה גם מטיולים משותפים 
בעולם . הקולקציה לקיץ 0991 עוצבה בהשראת טיול רומנטי באירופה . " ההשראה 
שלי לאביב - קיץ באה תוך כדי ביקור בהריסות פומפיי . הושפעתי מאוד מהשקט 
של המקום ומהכוח המיתולוגי - כמעט מסביב . הרגשתי שאני רוצה לעצב בגדים 
שיתרגמו תחושות אלה . בעידן שהדרישות מהנשים עצומות ולוחצות , בגדים 
חסרי - לחץ יכולים להקל על חייהן . לגבי , גישה קלילה יותר לאופנה ולבוש 
היא דבר מובן מאליו " . דל אוליו שאב את צבעי הקיץ מהפרסקו והמוזייקה של 
הריסות פומפיי ויצר מערכת צבעים שלווה ורומנטית . גוני צפחה ואבן ספוג , 
נחושת וטרקוטה , ורוד - חום ושושן יוצרים לדעתו , שילוב מושלם לבגדים 
הנוחים , האופפים את הגוף בחופשיות וברכות . " בבחירת הבדים חשוב היה 
לי המשחק בין אור וצל , בין עמום ומבריק , שקוף ואטום , כל זה כדי להשיג 
בגדים בעלי רוך פיסולי כמעט . אני משחק הרבה עם בד חדש , צמר - קאדט , 
שהוא תערובת של משי שקוף , שרמז וזמש . בד זורזט מודפס , המורכב בבגד 
בשתי שכבות , מעורר תחושה של ציור קיר עתיק מפומפיי . רקמות עשירות על 
צמר - משי יוצרות את הדרמה בבגדי " . הזמש מקבל תשומת לב מיוחדת בקולקציה 
של בגדי הקיץ . " רציתי ממד נוסף , שיהיה ניגוד מושלם לרכות ולשקיפות 
של הבדים האחרים " , אומר דל אוליו . " אני חושב שאין יותר נפלא לאישה 
מאשר לזרוק על עצמה סודר משי קליל מעל חצאית או מכנסי זמש דקיקים . שילוב 
של זמש ותחרה יוצר את ההרגשה המיוחדת בבגדי הערב " . הגזרות מוגדרות על - 
פי עקרונות החושניות , הקלילות והנוחות . הדגש על המותן כמעט נעלם , ואפילו 
החולצות מופיעות מעל החצאיות והמכנסיים . המקטורנים מקבלים רכות מחויטת 
ובלתי מוגדרת , בגזרה חולצתית וחיוט מוארך . הכתפיים רכות , בסיוע 
מזערי של כריות מרפדות . המקטורנים מגיעים עד תחילת הירכיים ומוצגים במערכות 
שכבתיות עם לסוטות גדולות מקשמיר , ממשי או מקרף . טוניקות שופעות נלבשות 
מעל שמלות , מכנסיים או חצאיות סארי ארוכות . " מראה השכבות הנינוח והחושני 
שוב באופנה , אבל לא מראה השכבות הזרוק והלא מסוגנן " , מדגיש דל אוליו . 
בגדי הערב של דל אוליו מחזירים לאופנה את ההידור של הפסלים הרומיים . 
שמלות קיץ קטנות מתחרה מרוקמת , מרופדות במשי רך בצבעי הגוף , יוצרות 
הרגשה של שקיפות עד עירום כמעט . חצאיות קפלים משרמז , הנלבשות עם טוניקות 
משי מרוקמות ומעוטרות בחרוזים , מזכירות את הלבוש הרומי . האבזרים מדגישים 
גם הם את ההרגשה הקלאסית של הקולקציה . שרשראות חרוזים או זהב עדויות 
על הגוף כולו מעבר לכתף באלכסון , בנוסח העדיים העתיקים . אבנים מגולפות , 
מטבעות ואבני חן משחזרים את המראה המיסטי של התכשיטים . 
