ארגון הסוכנים ובעלי תחנות הדלק מפעיל באחרונה לחצים על משרד הפנים בתביעה 
שיפעל לסגירתן של תחנות הדלק הפירטיות , הפועלות , לטענתם , ללא היתרים 
ובניגוד לחוק . אתמול נפגשה מזכירות הארגון עם מנכ"ל משרד האנרגיה , אורי 
וירצבורגר , ודנה עימו בסוגייה . בעלי התחנות אמרו כי מדובר בתחנות פירטיות 
הפועלות באמצעות מיכל ומשאבה בחצרות של בתים , ללא פיקוח של מינהל הדלק , 
והן אינן משלמות ארנונת עסקים וכן את ההפרשים בזמן עליות המחירים , כמקובל 
בתחנות דלק ציבוריות . חברי ארגון הסוכנים ובעלי תחנות הדלק דרשו מהמנכ"ל 
שיפעל לסגירתן המיידית של " תחנות החצר " , המוכרות בנזין . כמו - כן המליצו 
שחברות הדלק יחוייבו לספק דלק רק לגופים העומדים בדרישות החוק . בשיחה שקיימו 
בעלי תחנות הדלק עם מנכ"ל מינהל הדלק , שמעון גלבוע , עלתה הדרישה לתקן 
את מבנה המחיר הנוכחי של מוצרי הדלק . לטענתם , המבנה הקיים מעניק לחברות 
הדלק החדשות כיסוי הוצאות , שבפועל הן אינן משולמות על - ידם , וזאת , 
לטענתם , על - חשבון הציבור משלם המיסים . מנכ"ל מינהל הדלק אישר כי הוא 
פועל לשינוי מבנה המחיר כבר מינואר 09 . 
