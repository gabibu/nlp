סמנכ"ל קופת חולים הכללית , פרוף יאיר שפירא אמר כי " קופת חולים דוגלת 
בביזור המערכות וביישום שיטת ההתחשבנות עם בתי החולים על בסיס קפיטציה , 
לפי מספר המאושפזים . עם זאת , אין הדבר מחייב לפרק את הקופה , מאחר 
שיתרון של גודל מאפשר פריסה רחבה יותר של שירותים מסובסדים בפריפריה . פירוק 
קופת חולים לקופות חולים אזוריות יגדיל את ההוצאות ב%02 עד % 03 . לדברי 
פרוף שפירא , ההמלצות של דו"ח " דעת הרוב " של ועדת נתניהו הן שילוב של 
הרפורמה שנעשתה בבריטניה , ואשר השלטונות הבריטיים מנסים להימנע ממנה , 
עם שיטת ההתחשבנות הדיפרנציאלית , שהונהגה בארה"ב ואשר גם לה יש מגרעות " . 
בקופת חולים מכבי אמרו בתגובה כי מערכות בירוקרטיות מתמוטטות כיום ברחבי 
העולם , ובישראל רוצים להקים גולם ממשלתי . ההמלצה לבטל את קופות החולים 
הנותנות ביטוח רפואי , ומתחרות ביניהן על רמת השירות הרפואי ועל מחירו , 
לטובת ציבור הצרכנים , נובעת בפועל מהעברת התחרות למערכת של מונופול ממשלתי 
ריכוזי ובירוקרטי . לדבריהם , המגמה כיום צריכה להיות יתר ביזור , יתר 
הפרטה , יתר פלורליזם , ותחרות ובחירה חופשית של הצרכנים . בקופת חולים 
לאומית ובהסתדרות העובדים הלאומיים ברכו על המלצות הוועדה , ואמרו כי " מאז 
ומתמיד הם היו נושאי הדגל של חוק ביטוח בריאות ממלכתי וקביעת סל ביטוחים " . 
לדבריהם , בקופת חולים משתלבת הרפואה הפרטית במערכת הציבורית באמצעות קניית 
שירותים רפואיים מרופאים , ולאו דווקא על - ידי מתן שירותים במרפאות הקופה . 
שר הבריאות לשעבר , ח"ך יעקוב צור , אמר כי מסקנות ועדת החקירה הן נכונות , 
וקובעות יסודות חיוניים לרפורמה במערכת הבריאות . רפורמה זו תעניק שירות 
רפואי ברמה גבוהה יותר ובזמן סביר , לכל האוכלוסייה . לדבריו , יש ליישום 
את ההמלצה כי משרד הבריאות יתפקד כמיניסטריון שקובע את המדיניות ומפקח עליה , 
ויש להעביר את ניהול כלל השירותים במערכת לגופים עצמאיים . ח"ך צור הוסיף 
כי כדי להפעיל רפורמה אין צורך לנתק בין ההסתדרות לבין קופת חולים . לדבריו , 
העיסוק בכך , שהחל עם פרסום מסקנות הוועדה , מיותר , והפיכתו לעיקרה 
של הרפורמה עלולה לטרפד את הסיכוי להביא לשינויים הכרחיים במערכת הבריאות . 
מנכ"ל משרד הבריאות לשעבר , פרוף יורם לס , אמר כי " על קופת חולים הכללית 
להתנתק מבתי החולים שלה , משום שרק מי שיכול להדפיס כסף מסוגל להמשיך להחזיק 
בתי חולים " . לדבריו , " ההסתדרות וקופת חולים צריכות להתמקד בפיתוח שירותי 
רפואה קהילתיים ושירותי רפואה מונעת , כי בהם יש גם מסר חברתי " . יו"ר סיעת 
מפם , ח"ך חיים אורון , קרא לאמץ דווקא את דו"ח המיעוט . הוא אמר כי הוא 
הוסיף כי " המלצות הרוב יביאו להסתלקות הממשלה מאחריות , ויגרמו לתחרות 
שוק פרועה " . 
