( עש"ת ) שר החינוך והתרבות , זבולון המר , הבטיח לשלוח לביה"ס היהודי 
בלנינגראד תכניות לימודים ישראליות ומורה לעברית . יוזמה זו באה בעקבות 
פגישה שקיים המר עם נציגי ביה"ס היהודי הגדול בבריה"ם , המבקרים בארץ . 
בבית הספר כ003 בני נוער יהודים הלומדים במסגרת לימודי יום ראשון , שיעורי 
יהדות , מסורת וארץ ישראל . לפני שבועיים , כאשר ביקר המר בלנינגראד הוא 
נפגש עם תלמידי בית הספר ואתמול החזירו לו מנהלת ביה"ס ואחד עשר מתלמידיו 
ביקור גומלין בלשכתו שבירושלים . בני הנוער סיפרו כי לפני שהחלו ללמוד בבית 
הספר לא ידעו דבר על ישראל , ועל אורח החיים כאן . הלימודים , לדבריהם , 
תרמו להם רבות . " ישראל הרבה פחות מפחידה ממה שחשבנו " , אמרה אחת התלמידות . 
