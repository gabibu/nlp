אני מביא בחשבון משבר ממושך . סדאם חוסיין יימנע מפרובוקציה שתניע את ארצות 
הברית למהלומה צבאית . לעומת זאת ינסה להעביר את המוקד הנוכחי של העימות 
לפסים לאחרים . להפוך אותו מעימות עיראקי - כווייתי או עיראקי - ערבי לעימות 
ערבי - אמריקאי המשול לעימות הערבי - ישראלי . כך יפיח רגשות עזים ביותר 
בחלקים נרחבים של דעת הקהל הערבית . אני לא חושב כך . סדאם חוסיין אינו 
מהמר יותר על המשטרים הערביים , אלא על ההמונים הערביים . מדינות ערביות 
המשתפות כעת פעולה עם ארצות הברית נתפסות על ידו כחלק מהמזימה האמריקאית - 
ציונית נגד העולם הערבי . גם כעת יכול הדבר לקרות . אבל היום אנו עוסקים 
בשלב ממושך של אי יציבות פוליטית . במשך 11 שנים , בין 6591 , כאשר קרא 
נאצר תיגר על בריטניה וזכה בכריזמה הפן - ערבית שלו , ובין 7691 , כאשר 
הובס בידי הישראלים , הצליח לקיים מצב של אי יציבות משמעותית באזור . בין 
9791 ו8891 הצליח חומייני להפעיל לחץ ניכר על האזור . מצב דומה נראה בשנים 
הבאות . אם יצליח סדאם חוסיין לגייס את ההמונים הערבים , אם המונים אלה 
אכן יטאטאו את שליטיהם זאת יראה העתיד . אבל ללא ספק הלחץ יגבר . אכן סדאם 
תלוי ביצוא הנפט וביבוא המזון , לכן ינסה להגיע למשא ומתן ועל כיוון זה 
מצביע נאומו המציע הסדר כולל . פשרה אכן אינה נראית באופק כרגע . אבל רצוי 
יהיה שהקהילייה הבין - לאומית , בעיקר האמריקאים , תשקול פעם נוספת אם 
אי אפשר לחיות גם עם אדם כמו סדאם חוסיין שבלע את כוויית . בסופו של חשבון 
מדובר באספקת הנפט של המערב . המשטרים בחצי האי ערב שבירים ורגישים ביותר 
מבחינה פוליטית . במוקדם או במאוחר הם יכולים להיעלם גם ללא כל לחץ מבחוץ . 
צריך יהיה איפוא להגיע לידי הסדר לטווח בינוני וארוך עם משטר כמו משטרו 
של חוסיין . אולי בכל זאת תימצא פשרה בין שאיפות השלטון שלו והאינטרסים 
המערביים לאספקת נפט מסודרת . דווקא אם סדאם חוסיין כזה . אפילו אם עצמאותה 
של כוויית תכונן מחדש , יהיה זה ככל הנראה תחת משטר שיילך פחות או יותר 
בעקבות הקו שיקבע סדאם חוסיין . צריך יהיה אפוא להגיע להסדר עם הכוחות הערבים - 
הלאומיים במפרץ . בסופו של דבר הרי בכך מדובר . עם סדאם או בלעדיו יש למשטרים 
הקיימים רק סיכוי קלוש לשרוד זמן רב . הדבר אמור על כל המשטרים באזור זה , 
כולל משטרו של המלך חוסיין . מכל שליטי המדינות הערביות , סדאם הוא האיש 
שהפר באורח האכזרי ביותר את זכויות האדם . הוא חזר והפר את החוק הבין - 
לאומי , בין השאר בהתקפתו על איראן . הוא ביצע פשעים שניתן לראותם כעדות 
להשמדת עם , כמו למשל השימוש בגז רעיל . אבל הקהיליה הבין - לאומית , 
ארצות הברית וממשלות אירופה " לא שמו עליו " ) במשך 01 שנים . הכל נספג 
ועבר בשלום וזה למעשה מה שהפך את סדאם למה שהינו כיום . מבחינת החוק הבין - 
לאומי התקפתו על כוויית אינה שונה מהמתקפה שלו על איראן . לא , אבל האם 
באמת יייראה הדבר אמין כאשר תומכים באדם כזה במשך 01 שנים , מניחים לו לפעול , 
ופתאום מאיימים עליו בריכוז כה גבוה של כוח צבאי ? לסדאם חוסיין יהיה קל 
לשכנע את דעת הקהל הערבית שמאחורי ההתערבות הצבאית עומד מניע אחר , היינו 
האינטרסים האמריקאים לכבוש את חצי האי ערב . כן . מיד לאחר כיבוש כוויית 
היו חלקים נרחבים של דעת הקהל הערבית בהלם . כיוון שכאן מדינה ערבית אחרת 
נבלעה על ידי מדינה ערבית אחרת . אבל עכשיו , לאחר ההתערבות הצבאית האמריקאית , 
העימות הערבי - אמריקאי הוא שעומד במרכז הזירה . החיפזון בו נעשה הדבר היה 
שגיאה . במקום זאת צריך היה להוציא לפועל במהירות רבה מאד את האמברגו ואז 
לצפות ולראות כיצד יגיבו המדינות הערביות עצמן . כעת קיימת הסכנה שבמחנה 
הערבי יתגלו פילוגים עמוקים . זה יהיה מצב העלול להביא למשבר מחריד . 
מבחינת ישראל , הן בשעת הפלישה העיראקית לאיראן ב0891 והן באחרונה , נעלם 
הלחץ האמריקאי והבין - לאומי לשאת ולתת על פלשתין . במקרה של עימות צבאי , 
לישראל יהיה תפקיד חשוב ובשנים הבאות תהיה ישראל פטורה מלחץ דיפלומטי , 
אבל פירוש הדבר גם שהסכסוך הערבי - ישראלי עלול להחריף ביתר - שאת מאחורי 
מסך העשן של העימות במפרץ . כן . עוד לפני שלושה חודשים לא היה סדאם חוסיין 
יכול לעשות את הצעד שעכשיו עשה . הגישושים הערביים כלפי ישראל הרחיקו מאד 
לכת . כך גם ההישגים שצברו הפלשתינאים הודות להכרתם במדינת ישראל . ניתן 
היה לצפות לשיחות בין ישראלים גם עם אש"ף . אבל דבר מכל זאת לא קרה . אז 
נוצרו תסכולים עזים . אז החלה גם ההגירה היהודית המאסיווית מברית המועצות 
לישראל . ממשלת ישראל נמנעה עד כה מלומר באורח ברור ומפורש שמהגרים אלה 
לא ייושבו בגדה המערבית . במצב זה יכול סדאם חוסיין להופיע כאיש החזק המחזיר 
לערבים את כבודם העצמי . מדיניות נבונה תהיה ליישם באורח עקבי לחלוטין את 
העיצומים הכלכליים . בד בבד יש לעודד את הערבים למעורבות רבה יותר בעיצומים 
ויש להוריד בזהירות את הפרופיל הצבאי של המערב , בעיקר של ארצות הברית . 
חשוב להנמיך עכשיו את הפרופיל הגבוה של הנוכחות האמריקאית בלי לוותר על ערבויות 
ביטחון לערב הסעודית . אבל את ביטחון ערב הסעודית צריך להפקיד באורח איתן 
יותר בידיים ערביות . הצעד המוטעה ביותר כעת היה לדחות את כל היוזמות הדיפלומטיות 
בנושא הסכסוך הישראלי - פלשתיני . אלא שבנושא זה איני אופטימי ביותר . 
קשה מאד להאמין שישראל תישא ותיתן עם ערפאת הניצב במחנה סדאם . ערפאת התרחק 
בבירור מהמצרים שבשנים האחרונות ניסו באינטנסיוויות רבה לתווך בין אש"ף 
וישראל . ערפאת הניח עתה את קלפיו הפוליטיים והכלכליים על שולחנו של סדאם 
חוסיין . אש"ף עלול לחזור ביתר שאת לקו המיליטנטי . כעבור שנה , קרוב לוודאי 
שהדברים ייראו כפי שהם נראים כיום . לאחר חמש שנים הייתי לוקח בחשבון שעיראק 
תמלא תפקיד מוביל כמדינה ריכוזית , עתירת אוכלוסין ועשירה בנפט . אם תצליח 
להחזיק בכוויית יגשים סדאם חוסיין את מטרתו עיראק תהיה הכוח הערבי העיקרי 
באזור . יעמיקו הפילוגים שכבר עכשיו מסתמנים בין המשטרים המסורתיים ובין 
ההמונים הערבים . אנו רואים בימים אלה את התלכדותם של הכוחות הערביים הלאומיים 
והפונדמנטליסטים האיסלמים נגד המערב והמשטרים הערביים הקרובים לו . דבר 
זה יוכל להיות חומר נפץ לאזור כולו . 
