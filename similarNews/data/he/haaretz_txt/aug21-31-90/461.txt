ההשתלטות הברוטלית של עיראק על כוויית ששמה את מבטחה בארה"ב , שלא לדבר 
על היבטי הנפט והטיפול המדהים באלפי בני הערובה הזרים , הפעילה בארצות הברית 
מנגנון של פצצת זמן . התחושה שרווחה פה בתחילת השבוע היא שהפלישה העיראקית 
מחייבת לסגור חשבון ארוך עם קיצוני העולם הערבי . רוחות מלחמה עזות ומודאגות 
מלהיטות את אוויר הקיץ מחוף אל חוף . תחושות הגאווה , החשש , הזעם והתקווה 
כמעט זהות ברחבי הארץ הגדולה . משדרי הרדיו מדווחים ללא הרף , העיתונים 
גדושי כתבות , שיירות ענק עושות את דרכן על מרקעי הטלוויזיה . עוצמת הכוחות 
המשוגרת למדבר מעידה על אופציה התקפית . החיילים המרואיינים נראים צעירים 
מאוד אך מלאי ביטחון . ההתגרות של סדאם גסה מדי והפיתוי לפתוח באש גדול 
מדי . עשר שנים הושקע הון עתק בצבא שנבנה , צויד ואומן בדיוק למלחמת המדבר 
הזאת . לא רק בבגדד מאמינים רבים שהעימות הצבאי בלתי - נמנע . כל אחד מחבר 
כאן תסריט משלו . " שמע לי " , קובע מישהו האמור לדעת . " הם יעשו את 
זה בלילה . המטוסים האמריקאיים יתקפו את סוללות הטילים , מטוסי הקרב ומצבורי 
הנשק הכימי כבר בשעות הראשונות . תוך 27 שעות נשמע שהמלחמה החלה ושאנחנו 
תוקפים " . גם פרוף סטיבן ספיגל , מומחה למזרח התיכון מאוניברסיטת קליפורניה 
מעריך ש"אם תפרוץ מלחמה זה יקח פחות מחודש " . אבל לא כולם שותפים לביטחון 
זה . " קשה מאד לנבא את קצב ההתמוטטות המוראלית והפוליטית שאותה אפשר לחולל 
על - ידי הפצצות מהאוויר " , מעריך יואב בן חורין , סגן מנהל מכון וילשטיין 
ולשעבר חוקר במכון ראנד . " סדאם חוסיין אינו יכול להיכנע וזה עלול להימשך 
הרבה זמן " . גם המאסות העיראקיות הזורמות מגבול איראן דרומה והאיום בשימוש 
בנשק כימי , מדירים שינה מעיניהם של אמריקאים רבים . " שלא תהיה שום אשליה " , 
מתרה שדר רשת סי - בי - אס , דן ראדר , בדיווח טלפוני מבגדד . " זה 
לא יהיה פשוט . הם יילחמו פה עד הסוף . תהיו מוכנים לקרב ארוך , קשוח 
ונטול מעצורים " . הוא נשמע עצור ומדוכדך מעט . הסופר והתסריטאי ההוליוודי , 
סטיב שאגן , מתבטא בסגנון דומה . להערכתו מפריזים פה בהערכת כוחו של חיל 
המשלוח האמריקאי . " יהיה שם מרחץ דמים " , הוא מנבא . " העיראקים ינחיתו 
מהלומה קשה . ואם נפציץ את בגדד כל שדות הנפט במזרח התיכון יעלו באש " . 
גם כתב ה"ניו יורק טיימס " תומאס פרידמן , נותן ביטוי לחשש המחלחל כנראה 
בתודעתם של אמריקאים רבים . פרידמן , שבעודו עול ימים , נפלה עליו בסמטאות 
ביירות אימת " הרחוב הערבי " , תוהה במשדר טלוויזיה מי מעביר לנשיא בוש 
את המידע על תגובת ההמון בעולם הערבי . הוא מרמז על התמוטטות והסתבכות נוסח 
וייטנאם . קפמאליד4גורג בוש אינו חושב על וייטנאם . הוא שואב את השראתו 
ממערכת הדימויים של מלחמת העולם השנייה . ההתייחסות החוזרת ונשנית למחדל 
ההיסטורי נגד היטלר , בשנות ה03 , אינה מקרית . המסר : זהו סכסוך שגם 
הליברלים יכולים לתמוך בו . הממשל מתפקד כאיש אחד . רק קולו של הנשיא נשמע 
מעל גשר הפיקוד . המדיניות עקבית וקשוחה . בוש נראה שזוף , צנום , שקול 
וקר רוח . הוא שומר את כולם במוקד . גם הדרך בה הוא נוהג להתקשר למנהיגי 
אומות אחרים ולהתייעץ איתם מעניקה לאזרחי הרפובליקה תחושה של ביטחון . התוצאה , 
בשלב זה , מרשימה מאד . " איני זוכר תמיכה כה רחבה , גם בקרב הציבור 
וגם בקרב החוגים המעצבים את המדיניות , במדיניות הנשיא " , אומר בן חורין . 
" כבר עשרות שנים שלא היה פה דבר כזה " . חרף קשת הדעות המסורתית אין מחלוקת 
פוליטית גלויה . התחושה היא שיש הסכמה לאומית על הצורך לבלום עכשיו את סדאם 
חוסיין . הנשיא נהנה מאהדת שיא . אבל הזמן אינו פועל לטובתו . הדעה הרווחת 
היא שעל ארה"ב לסיים מהר , שאסור לממשל לשקוע בסכסוך מיוסר וממושך , שאין 
לבוש מנדט למעורבות ארוכת - טווח . ספיגל סבור אחרת : " זה יקח הרבה זמן " , 
הוא מעריך . " משום שמאז מלחמת וייטנאם כולם חושבים שזו הדרך לגבור על 
אמריקה : לסבך אותה בסכסוך ממושך . זה מה שסדאם חוסיין ינסה לעשות " . 
כמובן , גם גורג בוש מבין זאת . הוא ראה את ביצת בני - הערובה שבה בוססו 
קודמיו בתפקיד . הוא מודע לדאגה הגוברת לגורלם . הוא מודע לקסמי מנהיגותו 
של סדאם חוסיין על ההמון הערבי . בנאומו האחרון תיאר בפני אזרחי ארה"ב ובפני 
סדאם חוסיין משבר ממושך . אך יש הסבורים כי בחדרי חדרים נרקמת תחבולה אחרת . 
הגייסות עדיין בדרך . הטנקים עוד לא הגיעו . בוש מעדיף לבחור את המקום 
ואת הזמן . עוד שבועיים . עוד שלושה שבועות . הזווית הישראלית מוצנעת . 
השדולה הערבית יצאה בפרוץ המשבר למתקפה קולנית ולא יעילה וספגה תוך שבוע 
מהלומת נוק - אאוט משתקת . עד כה יצאה ישראל נשכרת . מדיניות הצדודית הנמוכה 
נראית כנכונה . בניגוד להשמצות הנואשות , שניבאו , במעין תגובה מותנית , 
כי " מייד לאחר שהאבק ישקע " תחזור ארה"ב , במרץ מחודש , לבעייה הפלשתינית , 
תתעמת עם ישראל ותתבע ויתורים במאמץ לסייע להנהגה הערבית המתונה , סבורים 
כאן רבים כי חשיבותה של ישראל כנכס אסטרטגי במזרח התיכון רק תגדל . כשישקע 
האבק , אפשר יהיה לספר את הסיפור המלא על שיתוף הפעולה החשאי שבין צבאות 
שתי המדינות . העובדה שצה"ל נמצא אי שם ברקע תורמת ודאי לתחושת הביטחון 
האמריקאית . " רווח פה טיעון שלאחר שהמלחמה הקרה הסתיימה אין לארה " ב צורך 
בישראל " , אומר ספיגל . " טיעון זה התברר כמוטעה . ישראל חשובה עתה יותר 
מאי פעם . כעת הסתבר שהמזרח התיכון יוסיף להיות אזור משבר , ושישראל היא 
עדיין בעלת הברית האמינה ביותר של ארצות הברית בחלק זה של העולם " . 
