ניו - יורק ( ע"ר ) . נשיא טורקיה , טורגוט אוזאל , אמר אתמול כי ממשלתו 
שוקלת לשגר כוחות לסעודיה , כדי להגן עליה מפני עיראק , אם סעודיה תבקש 
זאת . בראיון לרשת טלוויזיה אמריקאית אמר אוזאל כי החוק הטורקי אוסר לפרוס 
את הצבא , המונה 066 אלף חיילים , מחוץ לגבולות המדינה , אלא אם כן ברור 
שפעולה כזו תואמת את האינטרסים הלאומיים של טורקיה . הוא הוסיף כי צעד כזה 
מצריך גם אישור של הפרלמנט . " אם מדינות ערב סעודיה או מדינה אחרת יבקשו 
מאיתנו לשלוח חיילים להגנתן , הרי זהו אינטרס של טורקיה " , אמר , " סעודיה 
מאותתת שהיא עשויה לבקש זאת " . עוד אמר אוזאל כי פוחתים הסיכויים לפתרון 
המשבר במפרץ ללא אלימות , והסכוי למלחמה גדל מדי יום . " המתח גובר , 
בעיקר בשל משבר בני הערובה " , אמר . טורקיה , שהיא חברה בברית נאט"ו , 
הצטרפה לסנקציות שהטיל האו"ם על עיראק , וסגרה את קו הנפט העיראקי העובר 
בשטחה . 
