חסרי דיור וילדיהם ממאהלים ברחבי הארץ מתכוונים להפגין עם פתיחת שנת הלימודים , 
ביום ראשון בבוקר , מול בניין משרד החינוך בירושלים . הם דורשים משר החינוך 
להפעיל את השפעתו על הממשלה ועל שר השיכון לזרז את מתן הפתרונות למצוקת הדיור . 
" שר החינוך צריך להיכנס לשר השיכון ולומר שמדובר כאן בילדים , עתיד החברה . 
המגורים במאהלים מצמיחים דור שלישי ורביעי של מצוקה , שיותיר בהם צלקת 
לכל החיים " , אמר ניסן זכריה , מנהיג המאהל בשכונת גסי כהן בחולון . ממשרד 
החינוך נמסר בתגובה כי בעיית חסרי הדיור מטרידה את שר החינוך . " השר כבר 
פועל וימשיך לפעול כדי לפתור את בעיותיהם של התלמידים חסרי הדיור " , נאמר 
בהודעת המשרד . ימין סוויסה , מנהיג מעברת הכנסת בירושלים הודיע כי החל 
מיום ראשון יעקבו מפגינים אחר שר החינוך זבולון המר לכל מקום שילך , עד 
שנושא חסרי הדיור יועלה על שולחן הממשלה . בתשובה לשאלה האם מסרי שההורים 
ינהלו את המאבק על גבם של הילדים , אמר סוויסה : " זה נראה לי בסדר . 
הילדים הם חלק מהקורבן ומהמאבק . המלחמה היא עבורם " . זכריה : " לממשלת 
ישראל אין סמכות מוסרית לדרוש מאיתנו לשמור על חוק חינוך חובה , משום שהיא 
עצמה עברה על החוק כאשר ביזבזה כספים ויצרה במחדליה את בעיית הדיור . הציבור 
באוהלים חש שיעשה עוול גדול יותר לילד שילך לבית הספר ויסבול מהשמצות של 
חברים מאשר אם יישב באוהל " . בשבוע שעבר החליט מטה תיאום הארצי של חסרי הדיור 
שלא לשלוח את ילדיהם לבית הספר . להערכתם מדובר ב000 , 4 ילדים , שאין 
להם תנאים מינימליים ללימודים או להצלחה בלימודים , והם נתקלים בלעג חבריהם 
לכיתה . משרד החינוך הודיע כי ינסה להקל על קשייהם של תלמידים חסרי דיור 
על - ידי הארכת יום הלימודים , ארגון הסעות ומעקב של היועצים החינוכיים 
בבתי הספר . אולם חסרי הדיור פסלו את ההצעות . זכריה : " זו צביעות מצד 
משרד ההחינוך לגלות עתה אחריות מיניסטריאלית ולהציע הצעות . במשך חודשיים 
לא אמר שר החינוך מלה כאשר הילדים היו זרוקים ברחוב , בשמש , בלי תנאים 
ולקו במחלות . על הילדים הדביקו סטיגמה . הציבור שהושפע מהפרופגנדה של 
הממסד מכנה אותם חוליגנים . הילדים עברו את זה בקייטנות , וזה בוודאי יותיר 
בהם צלקות " . דוברת משרד החינוך ורד ליון אמרה בתגובה , כי אם יש למשרד 
החינוך אחריות כלפי התלמידים בתקופת החופש הרי שזו אחריות מוסרית בלבד . 
" ייתכן שלא נהגנו כשורה מבחינה מוסרית . אולם עתה , עם פתיחת שנת הלימודים 
מוטלת על משרד החינוך אחריות פורמלית לתלמידים , ואת זו אנחנו לוקחים . 
בכל מקרה , כוונתנו לסייע לתלמידים אלה היא אמיתית " . 
