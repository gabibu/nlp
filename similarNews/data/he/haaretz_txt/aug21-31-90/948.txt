רפרטואר ההצגות של תיאטרון חיפה יהיה שונה מזה שקבעה ההנהלה הקודמת . הוא 
יכלול חמש הצגות : " המפלצת החמודה " , הצגת ילדים המוצגת כעת ; " המתלבט " , 
מחזהו של חנוך לוין , בבימויו ; " עד העצם " , מחזה של דייוויד רייב 
האמריקאי , בבימוי נולה צלטון ; " המעברה בחדרה סגורה " מאת יוסי הדר , 
בבימוי אילן תורן ; " השיחה החמישית " , מתוך " מר מאני " מאת א . 
ב . יהושע , בבימוי גדליה בסר . על השיניים מסר מנהל התיאטרון עודד קוטלר . 
רק אחת מתוך חמש ההצגות שתכנן המנהל הקודם אלי מלכא נשארו ברפרטואר . בין 
תוכניותיו של המנהל החדש לטווח הארוך הקמת בית ספר לאמנות המשחק , ובמה 
סאטירית במסגרת התיאטרון . באשר למצבו הכספי של המוסד אמר קוטלר : " תיאטרון 
חיפה עולה יותר מהתקציב השנתי שהוקצב לו עשרה מיליון ש"ח " . לדבריו , 
אחת הבעיות המעיקות על התיאטרון היא עול החזרת הלוואה בקצב של מיליון ש"ח 
לשנה , במשך שלוש וחצי שנים , לכיסוי גירעונות קודמים . לדברי קוטלרראש 
עיריית חיפה , אריה גוראל , ומשרד החינוך והתרבות מחפשים דרך לפרוס את 
תשלום החזר חוב התאטרון ל51 שנה , במקום שלוש וחצי השנים שנקבעו לו . מתוך 
53 תקני השחקנים מאויישים כיום רק 51 . מדיניות התיאטרון של מכירת מנויים 
לקבוצות גדולות תימשך , לדברי קוטלר , כיוון שעיר כחיפה אינה יכולה להסתמך 
על תנועה של קהל אל הקופות . 
