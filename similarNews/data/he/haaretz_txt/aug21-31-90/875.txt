יש לכך סיבות מדיניות וצבאיות . בתחום המדיני , בוש וראשי הממשל מעדיפים 
לפתור את המשבר בהפגנת שרירים ללא קרב , באמצעות צעדים דיפלומטיים , שיאפשרו 
לסדאם חוסיין לרדת מן העץ הגבוה שעליו טיפס , להסיג את כוחותיו מכוויית 
ולשחרר את בני הערובה . במישור הצבאי , הוא מעכב את הפעולה , משום שחסר 
לו עדיין כוח יבשתי רב בסעודיה . שר ההגנה צייני ציין , כי עד אוקטובר 
יגיעו לסעודיה כ052 אלף חיילים אמריקאים . כיום ישנם בסעודיה רק כ%01 מכוח 
זה . אני מעריך שראשי הממשל וראשי הפנטגון ערים לכך שאין להם בשלב זה מספיק 
כוחות יבשתיים להגן על סעודיה מפני התקפת נגד של כוחות היבשה של עיראק , 
המרוכזים על גבול סעודיה . אם חיל האוויר האמריקאי יתקוף את חיל האוויר 
העיראקי , עלול סדאם להפעיל את כוחות היבשה . - לפחות למשך כמה שבועות , 
עד שהספינות הנושאות על סיפונן אלפי חיילים וטנקים יגיעו לסעודיה . חשוב 
להדגיש שלמרות היתרון הגדול שיש לארה"ב באוויר , קשה מאד להשיג הכרעה במלחמה 
ללא כוחות יבשתיים . ארה"ב חייבת לקחת בחשבון כל אפשרות של תגובה עיראקית , 
לרבות ניסיון לתקוף את שדות הנפש בסעודיה , ולכן ההיערכות חייבת להיות 
יסודית . אני יכול להבין את ההסתייגות שהיתה ליועצים הצבאיים לשלוח ב6 באוגוסט 
חיל חלוץ של חיילים לסעודיה , בשל החשש שהם יהפכו ל"בשר תותחים " מול התקפה 
עיראקית . אם היום נמצאים בסעודיה כמה עשרות אלפי חיילים אמריקאים , והם 
בנחיתות מספרית לעומת העוצבות הגדולות של השריון העיראקי , תאר לעצמך באיזה 
מצב היו מאות ואולי האלפים הבודדים של החיילים הראשונים שנחתו על אדמת סעודיה . 
עם זאת אני סבור שהיתה הגזמה בפרסומים על התנגשות חזיתית , כביכול , בין 
בוש ליועצים הצבאיים והפנטגון . חשוב לדעת שהחלטותיו של הנשיא מתקבלות בתום 
דיונים מקיפים ויסודיים . בשלב זה אינני מתרשם שבוש ויועציו מהססים . אני 
סבור שהם נחושים בהחלטתם לאלץ את סדאם לצאת מכוויית . אני משוכנע שאם וכאשר 
תהיה פעולה צבאית אמריקאית נגד עיראק ותוצאותיה תהיינה חיוביות , הציבור 
האמריקאי יקבל זאת בחיוב , גם אם במהלך הקרבות יפלו כמה חיילים אמריקאים . 
