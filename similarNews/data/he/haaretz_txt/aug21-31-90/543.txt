בימים אלה הכריז שר - הדתות בממלכת ירדן כי " על הערבים ועל האיסלם לנקות 
את המזרח התיכון מן הצלבנים המודרנים ולטהר את האדמות הקדושות " . כוונתו 
לארצות - הברית ובנות בריתה בעימות הנוכחי עם עיראק . עוד לפני כן הכתירו 
אמצעי התקשורת הערביים , והמוני המפגינים בחוצות בירות ערב , את שליט עיראק , 
סדאם חוסיין , בתואר סלאח א - דין המודרני . המשוואה הזו , בין סדאם 
חוסיין לבין סלאח א - דין , מרחיבה את דעת הציבור הערבי , שכן המנהיג המוסלמי 
הזה הצליח לסלק את הצלבנים מן הארץ לאחר ניצחונו בקרב חטין . האם סדאם חוסיין 
ומאורעות השעה זהים , או דומים , לאשר היה באותם ימי עבר ? משחר שלטונם 
חששו החליפים הערבים ממהפיכות צבאיות בחצרותיהם . אחד הפתרונות היה בניית 
הצבא ופיקודו העליון מחיל שכירים זר . רוב הצעירים אומנו והוכשרו לשירות 
הצבאי לאחר שאוסלמו . תופעה זו של ביסוס הצבא על חיל שכיר זר ליוותה את 
האיסלם כמעט עד המאה האחרונה . עיקר מגמתה היה להבטיח את השלטון מפני השתלטות 
צבאית בידי אלו שמבחינת מוצאם יכולים לתפוס את מקומו . אולם , דבר זה לא 
מנע את ההפיכות הצבאיות ותפיסת השלטון בכוח על - ידי מפקדי הצבא . מפקדי 
הצבאות השכירים ראו את חולשת שליטיהם וחשו עצמם מוסלמים טובים דיים כדי לתפוס 
את כס השלטון . כזה היה גם סלאח א - דין . במאה ה21 לס"ה החזיקו החליפים 
הפאטימיים , ששלטו במצרים , צבא שכיר גדול . עיקר פיקודו ומיטב חייליו 
היו יוצאי כורדיסטאן שבצפון עיראק . ביניהם היו גם בני משפחת איוב שאחד 
מהם שימש כמפקד הצבא . תחתיו שירת קצין צעיר , בן אחיו , ושמו סלאח א - 
דין . לימים , עלה הקצין הצעיר בדרגות והחליף את דודו . בשנת 9611 לס"ה 
השתלט על כס החליפות במצרים , סילק את מעסיקיו החליפים הפאטימיים והמליך 
עצמו על הארץ , בהעניקו לעצמו את התואר סולטן שליט הממלכה . רק מוצאו , 
מצפון עיראק , יוצר זהות בינו לבין סדאם חוסיין ובכך מסתיים הדמיון . 
כבר בשנים הראשונות לשהות הצלבנים בארץ - ישראל , הם הבינו שכדי להחזיק 
מעמד מבחינה צבאית עליהם לפתח אסטרטגיה של כוח קטן שעליו מוטלות משימות רבות , 
ביניהן המעמסה של קיום קווי הגנה צבאיים . עיקר התורה הצבאית הזו היה בהקמת 
קו ביצורים ומבצרים רבי עוצמה שבעת מלחמה יכולים מגיניו להסתגר בו ולעמוד 
זמן ממושך במצור . כאשר עלה סלאח א - דין לשלטון , היתה מטרתו לחסל את 
מדינת הצלבנים . הסחר הבין - לאומי שהשליש הכנסה כספית אדירה לידי ממלכת 
ירושלים הצלבנית ולידי בנות בריתה ערי המסחר האיטלקיות קרץ לסולטן המצרי 
החדש . קרבות רבים נערכו בין סלאח א - דין לבין צבאות ממלכת ירושלים . 
במערכות אלו , שהתפרסו על פני כחמש - עשרה שנה שקדמו לקרב חטין , הצליח 
הסולטן המצרי לאחד את סוריה ומצרים תחת שלטון אחד . אולם , גם עם צבא חזק 
ומשאבים נכבדים , נכשל א - דין בניסיונו להביס את ממלכת ירושלים . במשך 
הזמן הבינו סלאח א - דין ומפקדי צבאו שעליהם להוציא את הצלבנים ממבצריהם 
ולשנות את אסטרטגיית המלחמה של האבירים . בראשית הקיץ של שנת 7811 , 
פלשו הצבאות המוסלמיים לצפון הארץ . כבשו את העיר טבריה , אך לא הצליחו 
להכניע את מצודתה ונסוגו , עם עיקר הכוח , למרחבים הפתוחים שלמרגלות קרני 
חטין . הרחק מכל יישוב מוגן , בשדה הפתוח , התמקם הצבא המוסלמי . יחידות 
המודיעין של הצלבנים דיווחו למלך ירושלים על מיקומו המדויק של האויב . שליחים 
העבירו ברחבי הממלכה הודעות להיפגש באזור צפורי , ליד המעיינות העשירים 
ששימשו נקודת איסוף של הצלבנים . כאן הם ריכזו את צבאם ויצאו לעבר המבצר 
המוקף חילות מוסלמים . אולם , במפתיע , לא יצא צבא המוסלמים אל המבצרים . 
מן הראוי לציין שבדיוני מפקדי הצבא הצלבנים היו שהמליצו להניח לצבא המוסלמים 
לשהות בשדות הקוצים שליד קרני חטין , בלהטו של חודש יולי , ולעזבם לנפשם . 
אולם , דעת הבטוחים בהצלחה גברה ותוך זלזול באויב , גרסו : " הרי רק 
יראו אותנו המוסלמים , על אבירינו וסוסינו המשוריינים , ומיד ירימו רגליהם 
וינוסו " . ואכן , בקרבות עבר , היה לחיל הפרשים הצלבני , המשוריין והכבד , 
יתרון . סלאח א - דין הבין , ובזה היה כוחו , שעליו להכשיר חיל פרשים 
קל שחייליו יתאמנו בדהירה על סוסים קלים , ללא שריון וללא אוכפים . בשינוי 
הזה באסטרטגיות המלחמה משיכת האויב לשיטות ולאזורי הפעולה הנוחים לו היתה 
הצלחתו הגדולה של סלאח א - דין . במחציתו השנייה של חודש יולי 7811 , רשם 
סלאח א - דין את ניצחונו המזהיר על צבאם המסורבל של הצלבנים . ניצחון בקרב 
אחד , ואפילו הוא מזהיר , אינו מביא לנפילת הארץ כולה , אלא אם החברה 
מנוונת ובשלה למפלה . ואכן , כך אירע . ממלכת ירושלים הצלבנית באותה עת , 
היתה מפוררת מבפנים . עם שוך הקרבות הצליחו כמה עשרות אבירים להימלט חזרה 
לארבעה מבצרים והסתגרו בהם . ביניהם היו המבצר בצפת ומבצר בלוואר בכוכב 
הירדן , שהחזיקו מעמד במלחמת מצור , במשך שנה וחצי . הסולטן בעצמו ניהל 
את המצור על מבצר בלוואר . לבסוף נכנעו האבירים לאחר שנוכחו לדעת כי אבדה 
תקוותם . כאשר הצלבנים פעלו לפי האסטרטגיה שהם עצמם פיתחו , קרי לחימה 
מתוך המבצר ולא בשטח הפתוח , לא יכלו להם צבאות המוסלמים . זאת , על אף 
שעתה לא היה לצלבנים כל מקור עזרה , שכן הארץ נכבשה כולה על - ידי צבאות 
הסולטן . לא עבר זמן רב וצבאות לא גדולים של אבירים , שזה מקרוב באו מאירופה , 
הצליחו להקים מחדש ממלכה בחופי ארץ - ישראל שבירתה היתה הפעם עכו , ולא 
ירושלים . היתה זו אמנם מדינה צרה שלא כקודמתה , אבל כסף רב , שמקורו 
במסחר הבין - לאומי , זרם לקופתה . אפיזודה קצרה התלוותה להקמתה של הממלכה 
השנייה , היא קשורה במערך המלחמה על העיר שנועדה להיות בירתה עכו . על 
העיר , שצבא מוסלמי גדול ישב בה , הוטל מצור כבד של הצלבנים . את מחנות 
המצור הצלבניים , הקיפו חיילי סלאח א - דין בחגורת מצור נוספת . הצלבנים 
היו נתונים עתה בתווך . מגפות קשות פקדו את צבא הצלבנים הנצור , הם פנו 
בבקשת עזרה לסולטן והוא הורה לספק רופאים ותרופות לאויביו הנצורים . ממעט 
הדברים שהובאו כאן יובן שהשוואות בין המאורעות ההיסטוריים לבין האירועים 
האקטואליים , כמו גם המשוואות בין האישים שחיו בעבר לבין דמויות ההווה , 
אינן אפשריות ואינן רלוונטיות . 
