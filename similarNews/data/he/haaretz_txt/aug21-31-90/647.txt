הגיע הרווח של סקוריטס , המייצגת בארץ מספר חברות ביטוח זרות , ל7 . 2 
מיליון שקל . מנכ"ל החברה , ד"ר יעקב הראון , מוסר בדו"ח לבעלי המניות 
כי בתחום הביטוח נמשכה ואף התעצמה השחיקה ברמת הפרמיות שהתחילה לפני כשנתיים , 
דבר הגורם כמובן להפחתת ההכנסות מביטוח . תופעה זו היא תופעה כללית בענף 
הביטוח , הנובעת מהתחרות הפרועה בין חברות הביטוח והיעדר עסקים חדשים , 
כתוצאה מהאטת הפעילות הכלכלית במשק . למתרחש בשוק הביטוח בארץ , סבור ד"ר 
הראון , יש כבר השלכות על שוק הביטוח הבין - לאומי , ויש להניח בוודאות 
שתהיה לה גם השפעה על שוק הביטוח הישראלי , בעת חידוש חוזי ביטוח המשנה 
השנתיים של חברות ביטוח ישראליות לקראת סוף השנה . ד"ר הראון מתייחס לקשיים 
שיש לצפות בהשגת כיסויים לסיכוני קטסטרופות , כמו רעידת אדמה ואסונות טבע 
אחרים , שפגעו קשה אשתקד בחברות ביטוח בכל העולם . מגמה זו באה לידי ביטוי 
במדיניות תאגיד הביטוח הבין - לאומי " סיגנה " , שאותו מיצגת סקוריטס , 
שכבר הודיע על צמצום היקף כיסויי רעידת אדמה בישראל , זאת עקב הצטברות 
סכומי ביטוח גדולים שהוא מבטח בישראל נגד סיכון זה . מדובר בעיקר בביטוחים 
תעשייתים באזור מפרץ חיפה שגרמו דאגה בהנהלת קונצרן סיגנה . 
