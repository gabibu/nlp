בית הדין הארצי לעבודה אישר אתמול לצרף את קציני התנועה באל - על למערכה 
המשפטית שמנהלות דיילות הקרקע נגד החברה . עשרים ואחת דיילות קרקע מנהלות 
מזה כשנתיים משפט בבית הדין האזורי לעבודה בתל - אביב נגד אל - על בגין אפלייה 
מינית . לטענתן , הן מופלות לרעה בחברה בכך שמונעים מהן להשתתף בקורסים 
למנהלי תחנות , הפתוחים בפני הגברים קציני התנועה . בתביעתן הן ציינו 
שבפועל קיים בחברה מסלול קידום נפרד לגברים ונשים , ללא הצדקה המתבקשת מהמתפקידים . 
שני קציני תנועה ביקשו להצטרף להליכים המשפטיים , באמצעות עו"ד תמר גולן , 
אך נדחו בידי הרשמת חנה בן - יוסף ואחר - כך בידי השופט מאיר נחתומי מבית 
הדין האזורי לעבודה . קציני התנועה טענו כי יש להם עניין בהחלטה , שכן 
אם יזכו הדיילות , ייפגעו סיכויי הקידום שלהם בשל צירופן של הנשים לתחרות . 
בית הדין הארצי , בראשותו של הנשיא מנחם גולדברג , קיבל את ערעור קציני 
התנועה ופסק כי חוק שוויון ההזדמנויות בעבודה מחייב את בית הדין להביא בחשבון 
שעה שהוא מחליט אם לתתן צו - מניעה או צו - עשה לטובת עובד המופלה מכוח החוק 
את האפשרות שעובד אחר ייפגע . השופטים קבעו , כי צירופם של קציני התנועה 
לא יגרום להשהיית הדיון , בהיותם מיוצגים על - ידי פרקליט אחד , ויחסוך 
התדיינות צפוייה נוספת , אם תזכנה הדיילות בתביעתן . 
