, מקנה לממשלה סמכות להקים ועדת חקירה כל אימת ש"קיים עניין בעל חשיבות 
ציבורית חיונית הטעון בירור " . החוק מעניק לה סמכויות כפייה מרחיקות לכת 
כגון סמכות לכפות הופעת עדים והמצאת מסמכים . בראש הוועדה עומד שופט בכיר 
( של בית המשפט העליון , בדרך כלל ) וחבריה מתמנים ע"י נשיא בית המשפט 
העליון . ועדת החקירה הממלכתית מיועדת לבדוק את עובדותיו של אירוע שנוי במחלוקת . 
מאפייניה והסמכויות שהוקנו לה בחוק מכוונים לאפשר לה לערוך בירור עובדתי 
מהיר , מעמיק ואובייקטיווי . בעבר אכן עשו הממשלות שימוש נכון בכלי זה 
בוועדות שבראשן עמדו כהן אגרנט וזוסמן . ועדת נתניהו היא מסוג שונה לחלוטין . 
היא יועדה מלכתחילה למלא תפקיד של גוף מייעץ ופניה אל העתיד . הוועדה עסקה 
בעיקר בהמלצות לנקיטת מדיניות ולא בבירור עובדתי . ועדת נתניהו לא נזקקה 
כלל לסמכויות הכפייה שמעניק החוק , ולא ברור איזו הצדקה היתה למסור את קביעת 
הרכבה לנשיא בית המשפט העליון . יש לראות את מינויה כחלק מחוסר היכולת של 
הממשלה בישראל להתוות מדיניות ברורה ולערוך שינויים מבניים . היא משתלבת 
בתופעת " המשפטיזציה " ( מונח שזכויות היוצרים בו שמורות לפרוף אמנון 
רובינשטיין ) , דהיינו הטלת חובות של הרשות המבצעת על גופים משפטיים או 
גופים בעלי חזות משפטית . אופי המשימה שהוטל על הוועדה ומשך הזמן שהיא נזקקה 
לו , מלמדים שלא היה מקום להקימה כוועדת חקירה ממלכתית אלא אם בכלל כוועדה 
מייעצת חסרת סמכויות כפייה , שהרכבה יכול היה להיקבע גם על - ידי הממשלה . 
לאחר פרסום דו"ח ועדת כהן פירסם היועץ המשפטי דאז פרוף יצחק זמיר , חוות 
דעת בה קבע אבחנה בין המלצות אישיות לבין המלצות של מדיניות . לפי חוות 
דעת זו על הממשלה לבצע , ככלל , את ההמלצות האישיות של הוועדה , אלא אם 
קיים " שיקול ענייני חזק וחשוב " שלא לעשות כן . לעומת זאת , יש לממשלה 
" שיקול דעת רחב מאד " אם לקבל את ההמלצות בקשר למדיניות שעליה לשקול . 
אני סבור כי אין הבדל בין סוגי ההמלצות . את כולן חייבת הממשלה לשקול לגופן 
באופן ענייני , ותוך כיבוד המומחיות המיוחדת של הוועדה . ואולם בסופו של 
חשבון ההחלטה היא בידי הממשלה : היא זו האחראית על נקיטת מדיניות ועל ביצועה , 
ובידיה הסמכות והזכות להחליט על כך באופן עצמאי . 
