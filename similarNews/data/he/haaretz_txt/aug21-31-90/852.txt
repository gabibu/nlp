פרקליטות המדינה ביקשה אתמול מבית המשפט הגבוה לצדק לדחות על הסף את העתירה 
נגד ההחלטה שקיבל שר הפנים לסגור זמנית את השבועון בשפה הערבית " סאות אל - 
חק ואל - חורייה " , היוצא לאור באום אל - פאחם , משום שהוא מפרסם " דברים 
העלולים לסכן את שלום הציבור " . לדעת השר , שימש השבועון בימה לדברי הסתה 
ושיטנה , בעיקר מטעם תנועת החמאס , נגד המדינה וצה"ל , ובכלל זה הסתה 
למעשי אלימות וליידוי אבנים . צו הסגירה הוצא לפני חודשיים , והוא אמור 
לפוג בסוף החודש הבא . הדיון בעתירה יהיה היום . קפידבינבבקשה שהגישה לבג"ץ 
מנהלת מחלקת הבג"צים בפרקליטות , נילי ארד , בשם היועץ המשפטי לממשלה , 
נאמר כי דין העתירה להידחות על הסף משום שהעותרים , בעל השבועון עלי סאלח 
גברין , ועורכו הראשי , אחמד חאלד מוהנא , נגועים באי - ניקיון כפיים . 
לדברי עו"ד ארד , העלימו העותרים מבית המשפט את העובדה המהותית כי שלושה 
חודשים לפני הוצאת הצו ניתנה להם התראה בדבר הצעדים שיינקטו נגד השבועון . 
כמו כן העלימו העותרים מבג"ץ את העובדה כי לא הגישו לצנזורה פרסומים הנוגעים 
לביטחון המדינה , למרות אזהרות חוזרות ונישנות . קפידבינלחילופין מבקשת 
פרקליטות המדינה כי גם לגופו של עניין יש לדחות את העתירה . בין השאר , 
פרסם השבועון הנחיות מטעם תנועת החמאס במסגרת האינתיפאדה . הפרקליטות מצרפת 
דוגמאות רבות לדברי הסתה ולעבירות צנזורה . למשל , בגיליון מ71 בנובמבר 
פורסם מאמר הטוען , בין השאר : " האבן הפלשתינית יכולה לנצח את הטנקים , 
המטוסים והמפציצים של ישראל , אם תישען על האמונה . . . האבן היא הנשק 
שאללה ישתבח השתמש בו . זהו כבוד גדול להשתמש נגד הכובש בנשק שבו השתמש 
אללה " . בגיליון מ11 במאי השנה פורסמו , בין השאר , הדברים האלה : " חגיגת 
האבן שולחת את קרני השחר לעבר האופק ודוחקת את חשכת התבוסה לקיצה הסופי . 
. . חומות המצור הערבי מתנפצות מכוח האבן והעוצמה הטמונה בזרועות הנערים 
השועטים קדימה כדי לרטש את בטן התבוסה , ההשפלה והחרפה " . קפידבינהפרקליטות 
מדגישה כי בהיותו מודע לחומרת הסנקציה של הפסקת פרסומו של עיתון , בחר שר 
הפנים בסגירה לשלושה חודשים בלבד , ומכיוון שמדובר בשבועון לא יופיעו 21 
גליונות בלבד . בעניין זה מצטטת הפרקליטות את דבריו של שופט בית המשפט העליון , 
אהרון ברק : " בהתנגשות החזיתית בין ערכי הביטחון לבין הערכים של חופש 
הביטוי , בלא שניתן לקיים את האחד תוך קיום השני , כי אז הערך בדבר ביטחון 
המדינה ידו על העליונה " . 
