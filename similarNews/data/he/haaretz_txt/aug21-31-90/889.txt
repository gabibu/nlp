העובדים הישראלים במנהל האזרחי בשטחים מאיימים לפתוח ביום ראשון בשביתה 
או בעיצומים , אם לא תיענה דרישתם לתוספת שכר . עובדי המנהל האזרחי דורשים 
זה תקופה ארוכה להשוות את שכרם ואת הטבות השכר לאלו של קציני צה"ל ואנשי 
צבא הקבע , המשרתים בשטחים , אך מערכת הביטחון והאוצר מסרבים להיענות לדרישתם . 
במערכת הביטחון אמרו , כי בשלב זה לא יאשר האוצר העלאות שכר , כל עוד 
לא הושלמה הכנת התקציב . בכוונת העובדים לפתוח ביום ראשון בשביתה או בעיצומים , 
בגדה המערבית או ברצועת עזה . רק בסוף השבוע יחליטו מה יהיה היקף השיבושים 
והיכן בדיוק יחולו . הנפגעים משביתה כזו יהיו בעיקר תושבי הערים בשטחים . 
גורמים במערכת הביטחון אמרו , כי אם לא יתייצבו עובדי המנהל לעבודה , ימלאו 
את מקומם חיילי צה"ל . עם זאת , אין באפשרות צה"ל להחליף את קציני המטה 
במנהל , המופקדים על תחומים שונים בחיי היום - יום של תושבי השטחים . 
