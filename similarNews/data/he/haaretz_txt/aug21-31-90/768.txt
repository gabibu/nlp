שש גופות של תושבים פלשתינאים , שנרצחו בימים האחרונים , התגלו בסוף השבוע 
במקומות שונים בגדה המערבית וברצועת עזה . ביום שישי רצחו מאות מתושבי רפיח 
באכזריות רבה את אשרף עבד אל - גרבלי , משתף פעולה בן 32 מהכפר דהנייה , 
הסמוך לעיר . בין 003 ל004 איש הקיפו את ביתו . אביו יצא אל הקהל בניסיון 
למנוע עימות , אך מאות התושבים החלו ליידות אבנים ומוטות ברזל לכיוון הבית . 
אשרף אל - גרבלי , שהיה חמוש בנשק ברשיון מטעם שלטונות הביטחון , יצא 
מהבית והחל לירות לעבר מיידי האבנים . משאזלה התחמושת שברשותו , שב לתוך 
הבית . התוקפים הקיפו את הבית , עלו על גגות הבתים הסמוכים והשליכו לתוכו 
בלוקים ומוטות ברזל . הם פגעו באשרף אל - גרבלי , ולאחר שנפל על הרצפה 
המשיכו להתקיפו , עד שמת . לאחר מכן הוציאו את גופתו לרחוב . בני משפחתו 
לא נפגעו . נציג דובר צה"ל בפיקוד הדרום אמר , כי בעקבות הרצח הוטל עוצר 
על רפיח , למעט שתי שכונות . בקסבה של שכם נמצאה אתמול גופתו של סאמר מוחמד 
עבדאללה בדאווי , בן 42 מהכפר עסירת א - שימאלייה , שמצפון לשכם . הנרצח , 
נהג במקצועו , נלקח לחקירה בידי רעולי - פנים ביום חמישי ובתום חקירתו 
הרגו אותו חוטפיו בדקירות סכינים . זהות הדוקרים אינה ידועה . גופתו של 
תושב הכפר נעמה בנפת רמאללה , רבאח א - סייד בן 72 , שנחטף ביום שישי בידי 
רעולי - פנים , נמצאה אתמול סמוך לכפר ספא , כ51 ק"ם ממערב לרמאללה . אכרם 
סאכר , בן 22 מהכפר ביתוניא באזור רמאללה , מת אתמול . הוא נפגע מיריות , 
שירה לעברו פלשתינאי ביום חמישי , והועבר לטיפול במחלקה לטיפול נמרץ בבית 
החולים " הדסה " . לא ברור מה הרקע לרציחתו . בעבר היה אכרם סאכר אסיר 
ביטחוני , ונכלא בכלא גנין . שתי גופות נוספות התגלו בסוף השבוע בגדה . 
האחת זוהתה כגופתו של תושב חלחול , בעל עבר פלילי , שייתכן כי נרצח על 
רקע פלילי . הגופה השנייה היא של תושב הכפר גילבון , הסמוך לגנין , שנרצח 
מסיבות לא ברורות . עציר ביטחוני ברח ממתקן הכליאה של צה"ל בחוף עזה , המכונה 
" אנסאר2 " . נציג דובר צה"ל דיווח , כי בספירת הבוקר אתמול התברר , שעציר 
אחד חסר . העציר , תושב חאן - יונס , הצליח לברוח דרך פרצה , שיצר בגדר , 
יום אחד לפני משפטו . אתמול היו בעיר העתיקה של שכם שתי הפגנות תמיכה בנשיא 
עיראק , סדאם חוסיין , ונגד ארה"ב . בתהלוכה אחת השתתפו תומכי החזית העממית 
לשחרור פלשתין . בהפגנה של תומכי הפתח השתתפו 003 איש , שהניפו את דגלי 
עיראק ופלשתין ואת תמונותיהם של השליט העיראקי ויאסר ערפאת . מקורות ערביים 
דיווחו על שלושה פצועים מרפיח , חאן - יונס ומחנה הפליטים נוסייראת . דובר 
צה"ל לא דיווח על פצועים . 
