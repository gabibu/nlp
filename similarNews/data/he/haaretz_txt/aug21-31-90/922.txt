היתה אפרת היישוב היהודי הראשון בשטחים , וככל הידוע היא גם היישוב היחיד 
עד היום , שבו הפגינו מתנחלים נגד הרב מאיר כהנא ודעותיו . באותם ימים , 
מיד לאחר שנבחר לכנסת ה11 , בחר כהנא דווקא באפרת , היישוב העירוני של 
גוש עציון , כמקום לחנוך בו את מסע " אסיפות העם " שלו . עם כהנא הגיעו 
למקום כמה עשרות מתומכיו וגם כמאה מפגינים , תושבי אפרת , שמחו על הופעת 
הרב כהנא בתחומם . גם ביישובים יהודים רבים אחרים ברחבי יש"ע קיימת הסתייגות 
מדרכו ומדעותיו של מנהיג " כך " , אבל רק באפרת מצאו תושבים לנכון לבטא 
את ההסתייגות הזאת באופן פומבי . שש שנים חלפו מאז , ואפרת ממשיכה לייצר 
חדשות פוליטיות שאינן מאפיינות את הסטריאוטיף של יישוב יהודי דתיביו"ש . 
לפני חודשים אחדים הבחין אחד התושבים הוותיקים בתושב אחר , שירה בכינון 
ישיר לעבר רכב ערבי , סמוך ליישוב . הירי בוצע בתגובה על כך ששניות ספורות 
קודם לכן הושלכו אבנים לעבר בעל הרכב . במהלך האירוע המתואר לא היו נפגעים . 
בכל יישוב יהודי אחר באזור זה , היה העד ממהר לשכוח מה שראה , אבל באפרת 
נרשם תקדים . העד דיווח על האירוע למשטרה , והיורה זומן לחקירה . משנודע 
הדבר באפרת , נאלץ העד לרדת למחתרת . איומים על חייו ועל חיי בני משפחתו 
הפכו לדבר של יום - יום . בבית - הספר התנכלו לילדיו . רק כעבור כמה שבועות 
יכול היה האיש לצאת שוב לרחוב ללא חשש . קפמאבינחודש אחרי האירוע הזה , 
בחודש יוני , פירסם " פרופיל " , המקומון הדו - שבועי של אפרת , ידיעה 
ראשית תחת הכותרת " מי היכה את מוסא ? " כותרת המשנה דיווחה : " מוסא , 
העובד בישיבה באפרת , הוכה על - ידי שני ישראלים בדרכו לביתו " . באמצע 
העמוד הראשון הופיעה תמונתו של מוסא . עורכת העיתון , נטע אריאל , סיפרה 
לקוראים : " ביום חמישי ( 09 . 6 . 7 ) סיים מוסא את מלאכת שטיפת הכלים 
בישיבת שמואל שבאפרת , מלאכה בה הוא עוסק שש שנים , ועשה את דרכו לביתו 
בכפר הסמוך . כשעבר בין הבתים בתאנה מזרח , יצאו פתאום מאחד הבתים , שעדיין 
אינם מאוכלסים , שני בחורים , כשלאחד אקדח ולשני רובה , ועצרו אותו . 
הם שאלו אותו למעשיו , ומשענה להם שהוא הולך לביתו , הורו לו שלא לזוז , 
דחפו אותו והפילוהו ארצה . לדבריו , שכב על האדמה כ01 דקות והבחורים , 
עם מבטא ישראלי , בעטו בו בבטנו ובגבו והיכו אותו בפניו באמצעות כלי הנשק " . 
על המקרה דיווח מוכתר הכפר לתושבת אפרת , אורה ינאי , חצי שעה לאחר שאירע . 
ינאי הגיעה עם המוכתר לראש המועצה באפרת , ינון אחימן , ושלושתם דיווחו 
על המקרה למשטרה . בגיליון הבא של " פרופיל " כבר פורסמו כמה הסתייגויות 
מגרסתו של מוסא , אך ספק אם ביטאון או עלון אחר של יישוב יהודי בשטחים היה 
מפרסם סיפור שכזה . בין שני המקרים הללו , יצאו כמה עשרות מפגינים מאפרת 
לעבר מחנה הפליטים דהיישה ובידיהם זרי פרחים , אות לידידות ולשלום . משה 
לוינגר בא לדהיישה מקור קבוע לאבנים ולבקבוקי תבערה מצויד באוהל ובשלטים , 
ולא זז משם עד שהבטיחו לו גורמי הביטחון לעשות מעשה . תושבי אפרת בחרו 
כאמור בפרחים . תמימות ? אולי , אבל היא מאפיינת את אפרת ואת דרכה הפוליטית . 
להבדיל מהתנחלויות דתיות אחרות , משפיע על אפרת גרעין גדול של עולים דתיים , 
בעיקר מארה"ב , שהתחנכו בין היתר על ערכי הדמוקרטיה האמריקנית , וחוו 
את חיי הקהילה היהודית בארה"ב , שאינם מוכרים לדתיים אורתודוקסיים ילידי 
ישראל . % 08 מתושבי אפרת הבוגרים הם אקדמאים . רבים מהם עושים את דרכם 
יום יום לאוניברסיטאות ברחבי הארץ , אך בעיקר לאוניברסיטת בר - אילן . בעוד 
שבהתנחלויות דתיות אחרות הגורם המשפיע ביותר על הכיוון האידיאולוגי של האוכלוסייה 
הוא גרעין הבוגרים של ישיבת מרכז הרב , ראשוני גוש אמונים , ובמידה פחותה , 
בוגרי בני עקיבא , הרי שבאפרת היה המרכיב האנושי הזה עד לאחרונה במיעוט . 
תוצאות הבחירות האחרונות לכנסת באפרת יכולות ללמד על האוריינטציה הפוליטית 
של אנשי המקום . אילו היתה הכנסת מורכבת על בסיס הצבעתם של אנשי אפרת בלבד , 
היתה מימד , מפלגה דתית יונית , שחרטה על דגלה מתינות דתית ונכונות לפשרה 
טריטוריאלית , מכניסה לכנסת 91 מנדטים . בבחירות לכנסת , לא עברה כזכור 
מימד את אחוז החסימה . גם המפד"ל , המקרינה מתינות , לדעת רבים מן המצביעים 
באפרת , ( בהשוואה לתחיה , למשל ) , זכתה להצלחה בלתי מבוטלת וגרפה 
כ%5 . 72 מהקולות , שהם בתרגום לכוח יחסי בכנסת , כ33 מנדטים . עד לאחרונה 
היה ידוע באפרת על איש רץ אחד . המערך קיבל שם בבחירות האחרונות שבעה פתקים . 
משקלם היחסי של התחיה , מולדת והליכוד , בהשוואה ליישובים דתיים אחרים 
בשטחים , קטן , אם כי לא מבוטל . למרות הרקע הזה , חוללו המפגשים בין 
קבוצה מתושבי אפרת לבין אנשי שמאל , ושורה נוספת של מפגשים , בין תושבים 
מאפרת לבין אקדמאים פלשתינאים , סערה ביישוב . הד"ר אפרים זורוף , חוקר 
פשעי הנאצים ומנהל מכון ויזנטל בארץ , כתב ב"גושפנקה " , ביטאון יישובי 
הגוש , כי אחרי ש"הארץ " וה"ניו - יורק טיימס " פירסמו את המפגשים עם 
הפלשתינאים , זכו הוא , ואחרים מהמשתתפים מן הצד היהודי , לכינויים כגון 
" בוגד " ו"מניאק " , ולקריאות כמו " חזור לאמריקה " , " חייך בסכנה " . 
היוזמה למפגשים עם אנשי השמאל התגלגלה דרך מרק צאל , תושב אלון שבות , 
שבא למפגש בין אנשי שמאל לתושבי דהיישה , במטרה לנסות ולשכנע את הצד היהודי 
לפתוח בדו - שיח עם מתיישבי גוש עציון . אפרים זורוף אומר היום , כי " הבסיס 
הרעיוני ליוזמה , היה הסברה שחשוב שפעילי השמאל , המרבים להפגש עם פלשתינאים , 
ישמעו גם את עמדתם של התושבים היהודים החיים ביהודה ושומרון " . הפגישה הראשונה 
התקיימה באלון שבות והשנייה בבית הכנסת ידידיה , בשכונת בקעה שבירושלים , 
המרכז קהילה דתית , שרבים מחבריה פעילים בארגוני שמאל . בתוך זמן קצר 
נשרו חלק מהמשתתפים והתגבש גרעין של 51 עד 02 איש , שהמשיכו להשתתף בפגישות 
באופן קבוע . עם הגרעין הזה נמנו בין היתר הד"ר יוסי אורבך , רופא ילדים 
מאפרת , שלמה ישי , מורה מאלון שבות ובנו של הפרוף אפריים אורבך , ואפריים 
זורוף . קפמאבינזורוף הוא היחיד המוכן לדבר כיום על הדרך שהובילה למפגשים 
עם הפלשתינאים , וגם לספר מעט על אותם מפגשים , שמעט מאוד פורסם עליהם 
עד כה , למעט עצם קיומם . " מצאנו את עצמנו מקשיבים פעם אחר פעם להסברים 
של חברינו מהשמאל , המביעים את דעותיהם , כוונותיהם ומגמותיהם של הפלשתינאים " , 
מספר זורוף . " הועלתה הצעה שניפגש עם הפלשתינאים , אך עד לפני כחצי 
שנה , רוב המשתתפים מהצד שלנו לא היו מוכנים לעשות זאת . רק לאחר התלבטויות 
רבות , החליטו כמה מן המשתתפים הקבועים של הדו - שיח עם השמאל לנסות ולהיפגש 
עם פלשתינאים , וזאת בשני תנאים : שהמשתתפים לא יהיו חברים בארגון טרור 
כלשהו , ושיהיו בעלי השכלה " . זורוף חש צורך להסביר את התנאי השני : " למעשה 
מתקיימות פגישות בין תושבי אפרת לפלשתינאים בחיי היום - יום , אך הן בדרך 
כלל פגישות מזדמנות , לא עם משכילים , ואפילו אם גולשים לנושאים פוליטיים , 
ההרגשה היא שחסר בהן מימד אינטלקטואלי , מה גם שקשה להגדיר את השיחות כחופשיות 
וכנות , כל זמן שצד אחד תלוי לפרנסתו בצד השני . רצינו להיפגש עם פלשתינאים 
מחתך סוציו - אקונומי המקביל לתושבי אפרת " . המפגש הראשון התקיים באפרת , 
והבאים אחריו בירושלים , בתוך ומעבר לקו הירוק ( לפחות אחד מהם במכון 
טנטור , בדרך לבית - לחם ) . לזורוף ולחבריו התברר , כי לא רק עצם המפגש , 
אלא גם המיקום הופך להיות בעייתי , " כשמדובר בשתי קבוצות בעלות אוריינטציה 
אידיאולוגית מובהקת . לצערי עוד לא הגענו למצב שבו נוכל לקיים מפגשים בבתי 
בני שיחנו , אם זה בנחלין או בדהיישה או בעאידה . גם מפגש שהיה אמור להתקיים 
ברובע הנוצרי , הועתק למקום יותר נייטרלי . אני גם לא בטוח שאפשר לקיים 
מפגש כזה בקריית ארבע , או אפילו באפרת . " השיחות עצמן עוד בחיתוליהן . 
התקיימו כבר חמש פגישות בהשתתפות רחבה והיו עוד כמה מפגשי הכנה במתכונת 
מצומצמת . כל צד מציג את עמדותיו ויש גם עמדות שונות בין המשתתפים מכל צד . 
אין הקלטות , אבל לעתים עורך אחד המשתתפים רישומים . משוחחים , כל צד 
מנקודת הראות שלו על המצב הפוליטי , על הסכסוך הישראלי - ערבי ועל ראייתנו 
את ההיסטוריה , ואפילו על שאיפותינו . " במפגש הרביעי , למשל , הנושא 
היה פחדים ישראלים ופחדים פלשתינים . בעוד שהפלשתינאים הסבירו לנו את הפחד 
מהצבא ואת התסכול שבעצם היותם משוללי זכויות פוליטיות ומולדת ריבונית , 
אנו הסברנו להם את תוצאות האלימות של האינתיפאדה , שאנו חשים על בשרנו מדי 
יום , וכן את חששותינו הפוליטיים . הבהרנו להם שהסכסוך בין יהודים ופלשתינאים 
לא מתקיים בחלל ריק . הזכרנו להם שישנן יותר מ02 מדינות ערביות שאינן מכירות 
בזכותה של מדינת ישראל לקיום במזרח התיכון , וכי כל זמן שיש שליטים דוגמת 
סדאם חוסיין או מועמר קדאפי , המאיימים בהשמדת מדינת ישראל , לא יכולה 
ישראל לנקוט בצעדים העלולים לסכן את קיומה " . זורוף דוחה את האשמות היריבים 
הפוליטיים , הקיצוניים באפרת , בדבר ניהול משא - ומתן . " אנו לא מדינאים , 
ואיננו מייצגים איש פרט לעצמנו . כל מטרתנו היא לנסות ולקיים דו - שיח 
תרבותי , ועל ידי כך לתרום תרומה מזערית להפגת המתח באזור . כל מי שמעוניין 
להישאר בגוש עציון , צריך לברך על צעד כזה , כי בסופו של דבר , גורלנו 
הוא כנראה לחיות לצד אוכלוסייה פלשתינית , בין אם נרצה בכך ובין אם לאו . 
במובן הזה , דווקא לאנשי כך ומולדת יש מכנה משותף עם שלום עכשיו . כל 
אחד מהם שולל את האפשרות של דו - קיום . אני וחברי , שמוצאים את עצמם בין 
שתי התפישות הפוליטיות האלה , חייבים לחפש נוסחאות שיאפשרו לשני הצדדים 
לחיות ביחד " . ב"גושפנקה " האחרון פונה זורוף לאנשי גוש עציון : " מי 
שחושב שעדיף שאנשים ידברו ולא יתקוטטו , ומוכן להקשיב בסבלנות ובסובלנות 
לבעלי דעות שונות , מוזמן להצטרף " . 
