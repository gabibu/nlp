עידכון תעריפי החשמל , שאמור היה להיכנס לתוקפו השבוע בעקבות העלייה במחיר 
המזוט , מתעכב בשל חילוקי דעות בין משרד האוצר לבין משרד האנרגיה , לגבי 
שיטת חישוב העידכון והמדדים הקובעים שיילקחו בחשבון לצורך העידכון . משרד 
האנרגיה העביר שלשום את הצעתו לעידכון תעריפי החשמל לאישור שר האוצר , אך 
מודעי נמנע בשלב זה מלחתום על ההתייקרות . מלשכת דובר שר האוצר נמסר אתמול 
כי ללשכה לא הגיעה עדיין שום בקשה לייקור תעריפי החשמל , ונאמר כי " אולי 
ההצעה נשלחה בדואר ועדיין לא התקבלה " . בירור נוסף גילה כי הבקשה הגיעה והתקבלה 
במשרד האוצר , אך המשרד לא קיבל את תחשיבי משרד האנרגיה ודחה את החתימה , 
בשל מה שהגדירו אנשי המשרד " שאלה טכנית , לגבי מרכיבי ההתייקרות שהתעריף 
החדש יידרש לקחת בחשבון " . לדברי גורמים במשרד , בגלל התייקרות המזוט , 
המשמש כחומר דלק עיקרי לתעשיית החשמל , ב%82 ב8 לאוגוסט , דורשים אנשי 
משרד האנרגיה לייקר את תעריפי החשמל רטרואקטיווית מתאריך זה . חילוקי הדיעות 
בין שני המשרדים נסובים על השאלה אילו מהמדדים שפורסמו ייחשבו כקובעים לצורך 
עידכון התעריפים . במשרד האוצר טוענים , שחישוב עידכון התעריף כפי שהציג 
משרד האנרגיה אינו כולל מרכיבים מסויימים , שיש לדעתם לקחת בחשבון . לכן 
החזירו אתמול את ההצעה לשולחנו של מנכ"ל משרד האנרגיה אורי וירצבורגר . באוצר 
הציגו למשרד האנרגיה שתי שיטות חליפיות לקביעת המרכיבים והמדדים שיילקחו 
בחשבון לעידכון התעריף , ורק לאחר שמשרד האנרגיה יכריע אלו מבין שתי החלופות 
הוא בוחר תוחזר ההצעה לאישור אנשי משרד האוצר . ההתייקרות האחרונה בתעריפי 
החשמל היתה ב71 ליולי בשיעור של % 1 . 6 . ההתייקרות הצפויה תהיה של כ%7 . 
