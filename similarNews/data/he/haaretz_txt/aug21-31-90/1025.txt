ספליט ( מיוחד ל"ספורט הארץ " ) . אולי לא נראה עוד את מדי הריצה הכחולים , 
המוכרים כל - כך . אזנינו קולטות מן הסתם ניגונים אחרונים של ההמנון , 
שצליליו חזרו ונשנו מזה רבע יובל שנים בתחרויות הגדולות . אבל , בהופעה 
האחרונה של נבחרת ארצן על במת האתלטיקה העולמית , דואגות בנות גרמניה המזרחית 
לפרידה דה - לוקס . מכונות ריצה ללא חיוך ? רצות ללא נשיות אמיתית ? לא 
ולא . קאתרין קראבה , יפהפיה אמיתית ורעותיה , זילקה מלר וקרסטין באהרנדט , 
מלאו שמחת חיים הן בסיבוב הכבוד לאחר הניצחון המשולש בריצה שהכתירה את המהירות 
ברצות אירופה והן ברדתן מדוכן המדליות . אבל שמחה אמיתית ועמוקה אולי יותר 
היתה זו של הייקה דרכסלר . אתלטית דגולה זו מצאה עצמה בפיגור על 11 סנטימטרים 
לאחר סיבוב קפיצות ראשון . או - אז , העניקה לנו ניתור מרהיב אל הישגה 
היותר מזהיר זה תקופה ארוכה , 03 . 7 מטר , וקינחה בקפיצה אחרונה מרהיבה 
גם היא של 81 . 7 מטר . לפני ארבע שנים , באליפות הקודמת בשטוטגארט , 
ראיתיה משווה את שיא העולם ב - 002 מטרים ללא יריבות של ממש , בגשם וברוח . 
וכאילו כדי לומר " כן , אנחנו כאן , כולנו " , הצליחה גם הלגה ראדטקה , 
שרק 2 ם - 6 קפיצותיה היו חוקיות , לנסוק גם היא בקפיצה האחרונה אל דוכן 
המדליות . " הכל היה סר " , אמרה לנו מלר ששום עצב לא ניכר בה על היותה 
אלופת עולם ( 7891 ) , אשר נוצחה זה עתה בידי רצה צעירה ורעננה ממנה . 
פרנק דיק , הממונה על אימוני הנבחרת הבריטית , יצא לקראת ספליט בהכרזה 
על ציפיה לקציר מדליות רב אף מזה שקצרה נבחרתו המצליחה בשטוטגארט . עם נבחרת 
שממנה נעדרים סבסטיאן קו ודיילי תומפסון האגדיים , וסטיב קראם מצוי בכושר 
בינוני ומטה , הורמו למשמע הצהרה זו גבות לא מעטות . אך מה שראינו אמש 
מעיד כי דיק , כנראה , בדק את עצמו היטב . גון ריגיס הפתיע בהצטרפו ללינפורד 
כריסטי על דוכן מנצחי 001 המטרים . כמה סמלי היה לראות את סטיב באקלי מבסס 
את ניצחונו בכידון בהטלה נהדרת ל - 03 . 78 מטר , בעוד חבריו ממתינים לנגינת 
" אל , נצור את המלכה " . עוד נחזור לנושא ההכנה , ההעמדה והארגון באליפות 
זו . דוגמה קטנה אך טיפוסית : שתי ריצות הגמר ל001 מטר הסתייעו ברוח גבית 
משמעותית . על לוח התוצאות הופיעו מספרים בסימן מינוס , הווה אומר : רוח 
נגדית . בינתיים , סוחפת האכסטזה גם כמה מן הכוכבים המקומיים . ברנקוביץ 
ב - 004 ם ופטרוביץ ב - 008 הבטיחו מקומם בהפתעה מסויימת , בריצות הגמר . 
טופיץ , שיאן הנוער העולמי בגובה ובילאק , שרק השיאן האירופי רוברט אמיאן 
הרחיק לקפוץ ממנו השנה , ייכנסו מחר ומחרתיים למעגל המתחרים ואולי יגיעו 
ליציעים יותר ם - 02 אלף הצופים שנראו אמש , קהל מאכזב למדי לתחרות כה מרשימה . 
