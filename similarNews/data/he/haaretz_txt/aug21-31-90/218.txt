יוהנסבורג ( אי - פי ) . ממשלת דרום אפריקה וכמה מנהיגים שחורים קראו 
אתמול להפסיק את האלימות הבין - שבטית , שגרמה בעשרת הימים האחרונים למותם 
של לפחות 004 בני אדם . שר החוץ פיק בותה נפגש עם מנהיג שבט הזולו מנגוסותו 
בותלזי ועם גנרל באנטו הולומיסה , מנהיגה של טרנסקאי . הם דנו בלחימה המתמשכת 
בעיירות השחורים מסביב ליוהנסבורג בין אנשי הזולו והקסוזה . בהצהרה משותפת 
קראו המנהיגים " לא רק לשים קץ לשפיכות הדמים אלא גם למלחמה המלולית , 
שנחשבת לעתים קרובות לרשיון להתנהגות אלימה " . בותלזי והולומיסה נפגשו אחר 
כך , כל אחד בנפרד , עם הנשיא דה קלרק . הקונגרס האפריקאי הלאומי לא היה 
מיוצג בפגישות בפרטוריה הבירה . אנשי שבט הזולו , הנאמנים לתנועה השמרנית 
של בותלזי אינקאתה , ואנשי הקסוזה , הנאמנים ברובם לקונגרס , נלחמו זה 
בזה מאז ה21 באוגוסט . בותלזי אמר שהוא נפגש בשבועות האחרונים עם מנהיגים 
בכירים של הקונגרס , אך לא גילה את זהותם . לדבריו , תומכי הקונגרס " כמעט 
שחנקו את נלסון מנדלה " משום ש"הציע לקיים פגישה מעין זו " . עוד אמר שהמאבק 
המזוין של הקונגרס , אשר הושעה בחודש שעבר , נכשל . " הקונגרס מנסה להעלים 
את עובדת כישלונו באמצעות התנקשות בחייהם של אנשי האינקאתה " , אמר בותלזי . 
הולומיזה האשים את המשטרה של דרום אפריקה , בכך שהיא מסייעת ללוחמי האינקאתה 
בתקריות האחרונות . המשטרה חוזרת ומכחישה האשמות אלה . הגנרל נחשב בעל 
ברית של הקונגרס . טרנסקאי היא מדינתו של שבט הקסוזה ומקום הולדתו של נלסון 
מנדלה . קפידבינאתמול הוצתו שתי מכוניות ובית בעיירה קווה - תמה , והמשטרה 
השתמשה בגז מדמיע כדי להניס לבתיהם את האנשים שהתגודדו ברחובות . המשטרה 
פירקה מנשקם חבורות של שבט הזולו והקסוזה שהתקבצו בטמביזה שממזרח ליוהנסבורג . 
פצצה התפוצצה אתמול במכונית שחנתה בסמוך למלון ביוהנסבורג שאנשי הקונגרס 
כנראה מרבים לפקוד אותו . ההתפוצצות שברה כמה חלונות , אך לא היו נפגעים . 
המשטרה מצאה שהפצצה דומה לפצצות שהיו בשימוש קבוצת לבנים ימנית המתנגדת 
לממשלה על הרפורמות שהיא מנהיגה . בחמש השנים האחרונות נהרגו בקרבות בפרובינציה 
נטאל כ000 , 5 שחורים . מאז התחדשות הקרבות ב21 באוגוסט נהרגו 004 איש . 
מאז פרצו הקרובות דחה הקונגרס פניות להיפגש סביב שולחן אחד עם בותלזי . 
בתחילת השנה ביטל מנדלה פגישה עם בותלזי , כנראה בגלל לחצם של מנהיגי הארגון 
בנטאל . לטענת הקונגרס האפריקאי הלאומי נוקט בותלזי אלימות נגד תומכי הקונגרס 
כדי להרחיב את מעגל התמיכה באינקאתה אל מעבר למחוז נטאל . הקונגרס גם טוען 
שפגישה עמו תעניק לו לגיטימציה ופרס לאסטרטגיה שלו . לטענת בותלזי ומנהיגים 
אחרים באינקאתה הקונגרס אינו מוכן לסבול שום יריבים וחותר למונופול שלטוני . 
התנועה דורשת להשתתף גם כן במשא ומתן בין הממשלה לקונגרס על סיום המשטר 
המיעוט הלבן . 
