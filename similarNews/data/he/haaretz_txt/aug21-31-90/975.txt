יו"ר מפלגת העבודה , שמעון פרס , הגיע אתמול למאהל חסרי הדיור בשכונת גסי 
כהן בחולון ושימש כסנדק בטקס ברית המילה של מאור אושפיז , בן החודש וחצי 
התינוק החמישי של המאהלים . " אני לא עושה זאת , כדי להשיג קולות של 
בוחרים . באתי להזדהות עם האנשים , שנמצאים במצוקה ובסבל אמיתי . לא יעלה 
על הדעת שנזדהה רק עם אנשים מסודרים " . בתשובה לשאלה אם אין בביקורו משום 
התכתשות בין אופוזיציה לקואליציה , אמר פרס : " האופוזיציה לא יצרה את 
המצב הזה . משרד השיכון נמצא בידי הממשלה הנוכחית מזה 31 שנים . צריך לקחת 
אחריות על מה שנעשה " . מנהיג האוהלים בגסי כהן , ניסן זכריה , אמר : " כמו 
שניסו לרצוח את תדמיתו של שמעון פרס , כך גם רצחו את התדמית של אנשי האוהלים . 
מציגים אותנו כפרזיטים וחוליגאנים , למרות שרובינו אנשים עובדים . בבואו 
ניפץ פרס את התווית שהדביקו לנו . הוא עשה מעשה אנושי ממדרגה ראשונה " . 
מאור הוא בנה הבכור של צביה אושפיז , בת 91 , גרושה . הוא נולד כפג לפני 
חודש וחצי . אושפיז התגוררה שבועיים באוהל , ומשם פונתה למחלקת היולדות 
בבית החולים וולפסון . לאחר מכן חזרה עם התינוק אל בית הוריה עד שיימצא 
לה פתרון דיור . עד כה היא אינה נכללת בין מקבלי פתרונות הדיור של השכונה . 
