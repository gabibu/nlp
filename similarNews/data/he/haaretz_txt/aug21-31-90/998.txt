( ע ) . שלושת החשודים בהאזנת סתר בביתו של כתב ידיעות אחרונות מרדכי גילת 
קשרו את העניין לפרשת השר אריה דרעי " . כך טען אתמול נציג המשטרה בדיון 
בהארכת מעצרם של שלושה " קבלני האזנות " החשודים בהאזנת סתר בביתו של העיתונאי 
החוקר גילת . השופט דן ארבל האריך בשבעה ימים את מעצרם של האחים חוני ( 
92 ) וכרמיאל ( 42 ) מזעקי , ואת מעצרו של יאיר מדר ( 43 ) , כולם 
תושבי כפר - שלם . בא - כוח המשטרה מפקח אלון גרוסמן טען שהשלושה ביצעו האזנות 
סתר בלתי חוקיות במקומות שונים בארץ וביניהם גם בביתו של גילת . לדבריו , 
נעצר כרמיאל חוני בעת ביצוע החלפת קלטות ובחיפוש בדירותיהם של שני החשודים 
האחרים נמצא חומר רב הקושר אותם לעבירות המיוחסות להם . גרוסמן הדגיש כי 
אינו יכול לענות על השאלה , אם מדובר בחשדות הקשורים בחקירתו של השר דרעי . 
אולם , לדבריו , החשודים עצמם קשרו את העניין לפרשת השר דרעי . המפקח 
סיפר , כי המשטרה תפסה חלק ממכשירי ההקלטה ומספר קלטות וכן ציוד שונה הקשור 
למכשירי האזנה . שני האחים מזעקי טענו שהם קשורים רק לפרשת ההאזנות בביתו 
של מוטי גילת ואין להם כל קשר לחשוד יאיר מדר . מדר טען לעומת זאת , כי 
הוא לא קשור לפרשה של גילת אלא לפרשה אחרת . היום יובאו להארכת מעצר שני 
חוקרים פרטיים ממשרד חקירות תל - אביבי המעורבים בפרשה זו . 
