מזכ"ל הדור הצעיר במפלגה הדמוקרטית הערבית , ראיד מנסור , התפטר מתפקידו 
בגלל תמיכת מפלגתו בכיבוש כוויית על - ידי עיראק . " איבדנו את יושרנו 
הציבורי לדו - קיום ושלום " , כתב מנסור בכתב ההתפטרות שהגיש ליו"ר , ח"ך 
עבד אלווהאב דראושה . " החלטתה האחרונה של הועדה המרכזת , התומכת בכיבוש 
כוויית על ידי עיראק והודעת התמיכה בטענה שזהו צעד ראשון לכיוון איחוד מדינות 
ערב , מהווה לדעתי , שגיאה חמורה . מפלגה דמוקרטית אינה יכולה להרשות 
לעצמה לתמוך בדיקטטור שעלה לשלטון בכוח הנשק , אינו מתחשב בערכים האנושיים 
הבסיסים , והורג אלפים מבני עמו , חלקם במו ידיו " . מנסור שימש גם כחבר 
מזכירות המפלגה , והשתתף בזמנו במשלחת שלום לגרמניה . לדבריו , אינו יכול 
להשלים עם הכפילות של נאמנות למדינה , לצד תמיכה ברודן שכוונתו לחסל את 
מדינת ישראל . " הנשיא העיראקי מאיים בהרס מדינת ישראל והשמדת אזרחים שלווים 
בנשק כימי . אנו כמפלגה המאמינה בערך האדם ובחיים משותפים , היה עלינו 
לגנות את ההצהרות הנ"ל , כדי שידעו כולם שאנו שוחרי שלום . אי גינוי ההצהרות 
הנ"ל , הוא זילזול בעקרונות שלנו . גינוי זה היה צריך להיות ראשון בהצהרתנו " , 
כתב . לטענת מנסור , החלטות אלה חיסלו את האימון ההדדי שהיה בין חברי המפלגה 
לבין כוחות השמאל השותפים למאבקם , ובכך הרסו את עיקר היסודות של המפלגה . 
" איבדנו את יושרנו הציבורי לדו קיום ושלום , ואיננו מסוגלים יותר להחזיר 
את ההבנה עם הרחוב היהודי " . במכתב מובלעת ביקורת על הנהגת המפלגה : " אני 
מאמין שעל כל מפלגה להתפתח ולהשתכלל עם הזמן . . זה תפקידו של המנהיג להוביל 
את עמו , ולא להיגרר אחר שאיפות קבוצות פזיזות רגשניות ובלתי אחראיות " . 
