וינה ( ע"ר , ע"ץ ) . ביום השלישי לשיחות הבלתי רשמיות של שרי אופ"ק 
המתקיימות בווינה , ביקשו המדינות השונות לגשר על המחלוקת בין המחנות בשאלת 
ההגדלה המיידית של התפוקה , כדי להתגבר על המחסור שנגרם עקב המשבר במפרץ . 
המדינות התומכות בהצעה ובהן סעודיה , ונצואלה , איחוד הנסיכויות הערביות 
ומדינות אחרות המסוגלות להגדיל את תפוקתן , תומכות בהצעה . עירק המשיכה 
להעדר מן השיחות , וכן בעלת בריתה לוב . לסעודים , הנחשבים ליצואני הנפט 
הגדולים ביותר הקרטל , יש סיכויים טובים לזכות בתמיכתן של 9 מבין 31 המדינות 
החברות בקרטל . שר הנפט של איראן אמר , כי ייתכן שתהיה דרושה הגדלת התפוקה 
בעתיד , אולם לא בשלב זה . אלזיריה וניגריה עשויות לתמוך בעמדה זו . איראן 
נוקטת בעמדה מעורפלת ; היא האשימה את סעודיה , כי זו רוצה שאופ"ק תעניק 
גושפנקה פוליטית להעלאת התפוקה , על מנת לממן ולסייע להגדלת המערך האמריקאי 
הצבאי במפרץ הפרסי . ונצואלה סבורה כי אופ"ק חייבת להוכיח ללקוחותיה כי היא 
ספקית שאפשר לסמוך עליה , והיא שומרת על מחירים מתונים ויציבים . אחרת , 
עלולות המדינות הצרכניות למצוא אמצעי אנרגיה חלופיים , וכך ייהרס השוק . 
נציג קאטאר , שייח עבדאללה אל תאני , הביע אופטימיות כי יימצא רוב בדיונים 
להגדלת התפוקה . נציגים אחדים הביעו את הדעה , כי המחנה הסעודי חייב יהיה 
להפיג חששות , כי החלטה רשמית של אופ"ק עשויה להביא לקרע שיהרוס את הקארטל . 
חלק מהמשתתפים סבורים , כי עיראק תקבל בכעס את נוכחות שר הנפט של ממשלת 
כוויית לשעבר , אחד מוותיקי אופ"ק , שפעל בקארטל 21 שנים ותמך מאז ומתמיד 
במחירים נמוכים לנפט , כדי להגדיל את הצריכה . נשיא אופ"ק , צאדק באוסינה 
מאלגיר , אמר , כי הקארטל עומד כיום בפני האתגר הגדול ביותר ב03 שנות קיומו . 
" אני מקווה כי נוכל להציל את אופ"ק " , אמר . באוסינה הדגיש , כי אם 
אכן יתגלה מחסור בנפט , אופ"ק חייבת להעלות את התפוקה , בתנאי שמדינות 
המערב יקטינו את רזרבות הנפט הגדולות שלהן . בהקשר זה אמרו כמה מנהלי חברות 
נפט במערב אמרו , כי כבר עתה מנצלים את הרזרבות בשיעור של חצי מיליון חביות 
ליום . למדינות אופ"ק יש כיום עודף תפוקה . סעודיה , ונצואלה והנסיכויות 
המאוחדות , צריכות לפתוח את הברזים , כדי להפיק יותר מ3 מיליון חביות ליום . 
מומחים לתעשיית הנפט אמרו כי אם לא יחול שינוי במצב , יהיה צורך להוציא 
23 מיליון חביות ליום מן הרזרבות ברביע השלישי אוקטובר - דצמבר כאשר תתחיל 
הדרישה לדלק לצורכי חימום . חברות הנפט והממשלות במערב אינן מעוניינות לנצל 
את הרזרבות לפני שיידעו כיצד יסתיים המשבר במפרץ הפרסי . באוסינה אמר כי 
מחירי הנפט קפצו אל מעבר ל03 דולר לחבית , מפני שהשוק חושש ממלחמה ואין 
להאשים בכך את קארטל אופ"ק . לדבריו , כלל לא ברור אם יש כיום מחסור בנפט . 
מנילה ( ע"ץ , ע"ר ) . הפיליפינים יגדילו את יבוא הנפט ב4 מיליון חביות , 
ויקנו מסעודיה , איראן , מאלזיה ואינדונזיה , עד סוף השנה הנוכחית , 
על מנת לעמוד במחסור אפשרי , כתוצאה מן המשבר במפרץ הפרסי . כך הודיעה 
אתמול הנשיאה קוראזון אקינו . פרשנים אמרו , כי הגדלת רזרבות הנפט היא גם 
אחד הצעדים להדוף ניסיון הפיכה נוסף מצד מורדים בצבא , שביצעו נסיון הפיכה 
שישי בדצמבר שעבר , לאחר שהועלו מחירי הנפט חודש קודם לכן . נשיאת הפיליפינים , 
שדיברה בשיחה השבועית שלה ברדיו , קראה לתושבי הפיליפינים להבין את הצורך 
בהעלאת מחיר הנפט , נוכח העליות הגדולות במחירי הנפט הגולמי בשוק העולמי . 
