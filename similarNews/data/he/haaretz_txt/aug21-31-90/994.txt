עם כל החשיבות הכלכלית הניכרת של הגדלת אספקת הנפט , במטרה לבלום סחרור 
במחיריו , המשמעות החשובה ביותר של נכונות רוב מדינות אופ"ק להגדיל את התפוקה 
היא בהיבטיה הפוליטיים . באמצעות כיבוש כוויית שליטה על ערב - הסעודית שאף 
סדאם חוסיין להכתיב את מחירי הנפט ולשלוט בעורק החיים של הכלכלה המערבית , 
ובכך לסלול את דרכו למנהיגות כלל - ערבית ואולי אף בין - לאומית . התגובה 
האמריקאית התקיפה מנעה את ביצוע ההשתלטות על ערב - הסעודית . עתה , כשרוב 
מדינות אופ"ק מוכנות לפצות את השוק העולמי גם על אבדן הנפט העיראקי והכווייתי 
המוחרם , מגלה סדאם חוסיין שנשק הנפט הופך שוב לאיום ריק מתוכן . לפי ההסדר 
שגובש , תישאר המכסה הכוללת 5 . 22 מיליון חביות ליום ; אך המדינות בעלות 
כושר תפוקה בלתי - מנוצל יוכלו לספק את ארבעת מיליוני החביות , שעיראק וכוויית 
מכרו לפני האמברגו . ערב - הסעודית , ונצואלה ונסיכויות המפרץ יכולות להגדיל 
מיד את התפוקה היומית בכשלושה מיליון חביות , ומדינות אחרות ישלימו את החסר . 
זאת , גם בלא להביא בחשבון את הגדלת יצוא הנפט מאיראן , שלמרות תמיכתה 
העקרונית בצמצום התפוקה לא תוותר בוודאי על הכנסה נוספת , מה גם שהודיעה 
עוד בתחילת המשבר על רצונה למנוע זעזועים בשוק העולמי . הפירוש המעשי הוא 
ביטול אולי זמני , אך תקדימי של מכסות התפוקה הנפרדות , שקובע אופ"ק 
לכל המדינות החברות בו . התוצאה הראשונה הצפויה היא המשך הירידה במחירי הנפט 
אף שידיעות על מלחמה במפרץ יכולות שוב להקפיץ אותם זמנית . התוצאה לטווח 
הארוך , בין אם יפרוץ עימות צבאי ובין אם לאו , תהיה ירידה בחשיבות אופ"ק 
וחידוש מאמציו של המערב לצמצם את תלותו בנפט מהמזרח - התיכון . הכח כי אופ"ק 
אינו מסוגל לכפות הגבלות ואינו יכול להבטיח יציבות אספקה ומחירים . לאיומי 
ערב - הסעודית וונצואלה להגדיל את התפוקה , גם ללא אישור אופ"ק , היה משקל 
מכריע בדיונים הלא - רשמיים של הקרטל . משברי הנפט של 3791 ו0891 הביאו ליחס 
חסכני מצד הצרכנים ולשינויים מבניים וטכנולוגיים במשק האנרגיה המערבי , 
במטרה לייעל את ניצול הדלק , למצוא מקורות נפט מחוץ למזרח - התיכון ולעבור 
למקורות אנרגיה חלופיים . מאז נשחק חלק ממודעות הצרכנים , אך שיטות הייעול 
והשימוש בחלופות נשארו , לרוב , בעינם . סבור להניח שהאיום של 0991 יעמיק 
שוב את החיסכון ויזרז את תהליכי ייעול השימוש , והשפעתו במערב תהיה עמוקה 
וממושכת יותר משל המשברים הקודמים . 
