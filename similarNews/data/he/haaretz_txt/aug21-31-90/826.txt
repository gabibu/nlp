מיתון ? אולי . סטגפלציה ? לא . כלכלת ארצות הברית התגברה על ההלם הראשון 
מהמשבר במזרח התיכון בלי אינפלציה רבה , ועשויה להמשיך ולהתגבר עליו תוך 
זמן מה . זאת משום שמרכיב חיוני באינפלציה פסיכולוגיה אינפלציונית חסר , 
לדעתם של כלכלנים . חוץ מהיוצא מן הכלל החשוב והגלוי לעין של הנפט ומוצריו , 
המחירים לא עלו בדרך כלל מאז כבש נשיא עיראק סדאם חוסיין את כוויית . משקיפים 
רבים אומרים שמחירי הנפט והמוצרים הפטרוכימיים יעלו את מחיריהם של מוצרי 
צריכה ומוצרים תעשייתיים רבים אחרים , אבל לא מיד אלא אולי בעוד שלושה עד 
ששה חודשים . " תהיה התנגדות מסוימת להעלאות מחירים " , אומר הכלכלן חתן 
פרס נובל פול סמואלסון , " אבל איני מצפה שהיא תהיה חזקה דיה למנוע את 
העלייה הזאת " . אך גלגול הגידול בעלויות אל מגרשו של הצרכן אין משמעו אינפלציה 
דוהרת . עשרות אנשי עסקים ואחרים שרואיינו בתריסר ערים בארצות הברית בימים 
האחרונים לא נתנו כל רמז שהנבואות המגשימות את עצמן , של הפסיכולוגיה האינפלציונית , 
מתחילות לתפוס . הסימפטומים הקלאסיים ראויים לציון רק בהעדרם . לא נראה 
שיש תוכניות להעלאות מחירים שיקדימו את הגידול הצפוי בהוצאות , למשל , 
או שיש הזמנות ספקולטיוויות למלאי בתקווה לקצור בעתיד רווחים אינפלציוניים . 
לאמתו של דבר חושבים אנשי עסקים שהקושי הגדול יהיה רק בהעברת הגידול בעלויות 
אל כיס הצרכנים . הם ממתינים משום שאינם רואים כל תועלת בהרגזת הלקוחות 
בהעלאות מחירים שלא יהיה אפשר לעמוד בהם , אם המשבר העיראקי יתפוגג במהירות . 
הפעם , שלא כמו במשברי האנרגיה ושיגעונות האינפלציה של שנות ה07 וראשית 
שנות ה08 , נראה שכלכלת ארצות הברית נותרת במצב לא אינפלציוני במהותו . 
אף שרמות המלאי בתעשיות רבות הן נמוכות , הדרישה לסחורות ולשירותים חלשה . 
נראה שאירופה המערבית , בינתיים , תצליח עוד יותר להינצל מעליות מחירים 
חדות הנובעות מהמאורעות במזרח התיכון . כלכלנים ומומחים מציינים גורמים 
מרפדים כמו הישגיה של אירופה בניצול יעיל של האנרגיה ומצבה הבריא של כלכלתה 
בזמן האחרון . משברי נפט קודמים פגעו במערב בסוף 3791 וב9791 . בארצות 
הברית היתה במשך שלוש שנים אינפלציה של שתי ספרות , כפי שנמדדה במדד המחירים 
לצרכן : % 3 . 21 ב4791 , ולאחריה % 3 . 31 ב9791 ו%5 . 21 ב0891 . קפמאבין " אני 
חושב שעכשיו המצב שונה " , אומר יואל פולקין , כלכלן העוקב בקפידה אחרי 
המחירים . " הכלכלה חלשה הרבה יותר ולא יהיה כל כך קל להעביר את הדברים 
האלה ( עליית ההוצאות ) הלאה " . רוברט אליבר , כלכלן באוניברסיטה של 
שיקגו , מסכים אתו : " כל ההשוואות בין שנות ה07 לשנות ה09 הן רק מצד 
ההיצע . אבל בשני משברי הנפט הראשונים הקשורים באופ"ק פעלה הכלכלה בהילוך 
גבוה " , והפעם אין זה כך . תעשיית הטקסטיל של האזור הדרום מזרחי היא דוגמה 
מאלפת . היא תלויה במידה רבה בחומרים סינתטיים המיוצרים מפטרוכימיקלים , 
ומושפעת במהירות מעליות בהוצאות של ספקיה . אבל פקידים של חברת מטוויות 
גילפורד בגרינסבורו , צפון קרוליינה , אומרים שהספקים עדיין לא העלו את 
המחירים . בגלל ביקוש חלש של הצרכנים " לא היתה האווירה הנכונה להעלות 
מחירים " , אומר פול מקגאר , סגן נשיא בכיר לפיננסים בחברה . " יש לנו 
מעט מרווח נשימה , משום שספקינו העיקריים לא עשו שום צעד להעביר אלינו את 
עליות ההוצאות " . חברת בי - אי - אס - וי מניו גרזי היא צרכנית של חומרי 
גלם פטרוכימיים שמהם היא מייצרת חומר נגד קפיאה , סיבים לשטיחים ולבגדים 
וכימיקלים מיוחדים למוצרים לקישוט . " כרגע אנחנו מנהלים משא ומתן עם הספקים 
שלנו , המבקשים להעלות מחירים " , אומר הלמוט פון מולטקה , דובר החברה . 
אבל החברה טוענת שהביקוש לרבים ממוצריה נחלש , ואפשר שיגביל את יכולתה 
לגלגל הלאה את הגידול בהוצאות . מגוון של הסדרים חוזיים מגן על עסקים אחדים 
ועל לקוחותיהם מפני ההשפעה המיידית של עליות המחירים . למונסנטו כימיקלים , 
החברה הבת של מונסנטו , למשל , שהיא החברה השנייה בגודלה בארצות הברית 
לייצור ניילון והיצרנית הגדולה ביותר של סיבים אקריליים , יש חוזים המבטיחים 
מחירים יציבים של חומרי גלם עד לסוף אוגוסט . אם יישארו מחירי הנפט ברמתם 
הגבוהה , " אין כל ספק שהצרכנים יראו מחירים גבוהים יותר למוצרי הלבשה , 
לשטיחים ולצמיגים " , אומר ארל ברספילד , סגן נשיא לסיבים במונסנטו כימיקלים . 
אבל ביקוש חלש ולחצים תחרותיים ידחו ככל הנראה את העלאות המחירים הקשורות 
בנפט . דאו ברנדס מאינדיאנפוליס , חברה בת של דאו כימיקלים , אומרת שצרכנים 
המשתמשים בכיסויי הפלסטיק שלה , בתיקי זיפלוק ובמוצרים אחרים לא יסבלו מעליית 
מחירים לפחות במשך תקופה של שלושה עד ששה חודשים , בשל מלאי ניכר ועסקות 
עם מפיצים . אפילו אז , אומר ריצרד פרי , דובר בחברה , יהיו עליות המחירים 
כה קטנות סנטים אחדים לחבילה שהלקוחות " כמעט שלא ישימו לב אליהן " . חברת 
שרווין ויליאמס בקליוולנד אומרת שכבר נתקלה במחירים גבוהים יותר בחומרי ההמסה 
שהיא קונה בשוק הספוט הלא - חוזי . אבל יצרנית הכימיקלים וחומרי הציפוי 
אומרת שעל משבר המזרח התיכון יהיה להימשך זמן רב לפני שהחברה תעביר את עליות 
המחירים אל לקוחות הצבעים שלה . בחלקה הסיבה לכך היא שיש לחברה מלאי מספיק , 
ובחלקה משום שהרבה מחומרי הגלם שלה נקנים לפי חוזים במחירים נמוכים יותר . 
קפמאביננראה ש " אם מחירי הנפט יישארו גבוהים , יעלו מחירי מוצרי הקוסמטיקה " . 
כך אומר ריצרד הית , המנהל הכללי של חברת ביוטיקונטרול בדאלאס . הוא צופה 
שמחירי הקוסמטיקה יעלו בין שניים לשלושה אחוזים , אבל לא מיד . הוא מציין 
שבקבוקי הפלסטיק המשמשים לאריזת מוצרי קוסמטיקה עשויים מפטרוכימיקלים ו"יש 
כבר רטינות על עליית מחירים בחומרי האריזה " , אבל הוא מוסיף כי " המלאי 
שלנו וחוזי הרכש מעניקים לנו חיץ של ששה עד שבעה חודשים נגד עליות במחירי 
חומרי האריזה " . בורדן , חברה ניו יורקית למזון ולמוצרי צריכה , אומרת 
שהיא ממתינה לראות אם המשבר יתמשך ואם מתחרותיה יפעלו , לפני שתחשוב על 
העלאת מחירים , אף שהוצאות ההובלה שלה כבר התחילו לעלות . גין הרדי , החשב 
של חברת הכיסאות לייזי בוי מדטרויט , אומר שמכירות חלשות יותר ושיעורי ריבית 
גבוהים יותר יקשו על החברה להעלות את מחיריה . הוא מציין שההכנסות והרווח 
השולי ירדו : " תעשיית הרהיטים היתה בתקופה של מיתון במשך שנתיים כמעט , 
והגענו לנקודה הקשה ביותר בשלושת החודשים האחרונים " . הוא הוסיף שכאשר 
תיפגע החברה מעליות מחירים שמקורן בנפט יהיה עליה להעלות את מחיריה , ואפשר 
שזה ייעשה בסתיו . אפילו אם הוצאותיה יגדלו והן עדיין לא גדלו אומרת חברת 
ההמבורגרים ונדיס מפיטסבורג שקרוב לוודאי שלא תעביר את הגידול אל לקוחותיה . 
תעשיית ההמבורגרים עסוקה כיום במלחמת הוזלות , אומרת ונדיס , והמכירות 
נחלשות משום שהלימודים עומדים להתחיל בקרוב . קפמאבינכמה אנשי עסקים הצליחו 
למצוא אלטרנטיבות לעליות מחירים . חברת סיסקו בטקסס אומרת שהיא מנסה לבטל 
את השפעת עליית מחירי הנפט ולהימנע ממחירים גבוהים יותר בעזרת אמצעים לחיסכון 
בהוצאות : כמו למשל צמצום בתדירות המשלוחים של משאיות שירות המזון המוסדי 
שלה , והימנעות משליחת משאיות ריקות למחצה . חברת הנפט דייגל במיין מהמרת 
ומציעה ללקוחותיה אספקת נפט לחימום ביתי לחורף הבא במחיר של היום , 9 . 
99 סנט לגלון , ללקוחות שישלמו מראש את המחיר המוערך . באזורים שבהם הכלכלה 
חלשה מגבירים מבצעים כאלה את הלחץ התחרותי נגד העלאות מחירים . המרת תנורי 
החימום לבעירת גז במקום בעירת נפט , שעוררה עליית המחירים החדה של נפט לחימום 
בחורף שעבר , תרמה ללחץ התחרותי בניו אינגלנד . חברת המשאיות אטלס מאוונסוויל 
אילינוי הגישה לפני ימים אחדים בקשה לוועדה הבין - מדינתית למסחר להעלות 
את תעריפיה בשני אחוזים כדי להתגבר על עליית מחירי הדלק , אומר דייוויד 
סטיבס , סוכן החברה בבוסטון . אבל החברה החליטה שלא לבקש העלאה דומה במסצוסטס 
בשל הכלכלה המקומית החלשה . גם במקומות אחרים צופים אנשי עסקים שיהיה עליהם 
לספוג את העליות בהוצאותיהם . " אנחנו נספוג הוצאות גדולות יותר עד שנרגיש 
שהמחירים התייצבו " , אומר אד קרוז , יו"ר ומנכ"ל בלו בל קרימריז מטקסס . 
החברה היא ספק אזורי גדול של גלידה וקינוחים קפואים . " יש אנשים , ואני 
ביניהם , הנוטים לחשוב שהמשבר ייפתר במהירות גדולה יותר מאשר זה של 473791 . 
אנחנו לא ניכנס לפניקה " . קפמאבינכמה מחברות התובלה של המערב התיכון נמנעות 
מלהעביר הלאה את העליות במחירי הבנזין והסולר שלהן . סם סאקוביץ , סגן 
נשיא בחברת שיווק ביוסטון , אומר : " המצב של לקוחותינו ושל התמחירים 
שלנו מאפשר לנו לספוג את הגידול במחירי הסולר . וכאשר יירדו המחירים נספוג 
גם את זה " . אם החברה תעלה את מחיריה והמתחרים לא יעשו זאת , הוא מוסיף , 
" לא נעשה שום עסקים " . חברת אוטובוסים מדאלאס העלתה ביום שני שעבר את 
תעריפיה בשני אחוזים לכיסוי העליות במחירי הדלק . איסטרן איירליינס , יחד 
עם כל חברות התעופה , מעלה גם היא את מחירי הכרטיסים שלה . אבל היא מתכננת 
להוריד את התעריפים בעת מבצע מוגבל בסתיו . בדרך כלל יורדת התנועה האווירית 
אחרי יום העבודה בראשית ספטמבר . כלכלנים בממשל בוש מעריכים שעלייה של % 05 
במחיר הנפט תגרום לעלייה דו - שלבית במחירים : מחירי בנזין ונפט לחימום 
גבוהים יותר יוסיפו אחוז אחד למדד המחירים לצרכן . השפעות לא ישירות , 
כאשר העליות במחירי הנפט יסתננו לתוך הכלכלה , יוסיפו עוד אחוז . אבל מקורן 
של הערכות אלה מצוי בניסיון של שנות ה07 האינפלציוניות . כאשר הכלכלה מצויה 
כבר על ספו של מיתון , אומרים כלכלנים , קרוב לוודאי שבעלי העסקים יתקשו 
לגלגל את הגידול בהוצאות על הצרכן . לייל גרמלי , נגיד לשעבר של הפדרל ריזרב , 
הוא אחד מאלה הטוענים שבעיותיה הכלכליות העכשוויות של המדינה שונות מאלו 
של שנות ה07 . " יש אווירה הרבה פחות אינפלציונית . אנשים באותם הימים 
פשוט העבירו הלאה כל עלייה במחיר " . 
