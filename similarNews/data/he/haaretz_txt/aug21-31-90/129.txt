עיראק הכניסה בימים האחרונים לכוויית 061 אלף חיילים של כוח מובחר , משמר 
הרפובליקה ; מדובר בעשר דיביזיות , למעלה מן הנחוץ להבטחת הכיבוש בכוויית , 
מה שמלמד על כוונה התקפית ברורה . כך מסרו אתמול גורמים בכירים בשיחה עם 
כתבים צבאיים . להערכת הגורמים הללו , בגבול עיראק - סוריה ובגבול עיראק - 
ירדן אין פעילות מיוחדת . בגבולה עם טורקיה נוקטת עיראק צעדים שנועדו להרתיע 
את הטורקים מהתקפה . עוד מעריכים הגורמים שההתפרסות העיראקית בכוויית מאסיווית 
ביותר . עשרות אלפים מתושבי עיראק מתיישבים בכוויית , שהפכה למעוז עיראקי 
המחולק לשלוש נפות . הגורמים אמרו כי למעשה החלה עיראק עוד לפני המשבר במפרץ 
הפרסי לשנות בהדרגה את סדר העדיפויות שלה , תוך כוונה להתקפל מול איראן , 
ומכאן שישראל היא האתגר המרכזי מבחינת עיראק . קפידבינעוד אמרו הגורמים 
כי אין בימים אלה שינויים בשיתוף הפעולה בין צבא עיראק לצבא ירדן , אם כי 
ירדן פועלת מבחינות רבות בחסות עיראק . " הירדנים רק מעמידים פנים שהם 
מבצעים סנקציות נגד עיראק ; בעצם הם משתדלים להעביר לעיראקים כל סיוע אפשרי 
מבחינתם " . בירדן , הוסיפו הגורמים , יש אווירת מלחמה , המופנית בעיקרה 
למה שמוגדר איומי ישראל . האהדה לסדאם חוסיין היא בעיקר בקרב פשוטי העם 
ובקרב הקיצונים המוסלמים . להערכת הגורמים , ההפגנות בירדן אינן מאורגנות 
על - ידי הממסד , אך המלך חוסיין מצדו אינו מונע אותן . בירדן שוררת כוננות 
גבוהה , והיא נערכת הגנתית על גב ההר . הגורמים מעריכים שעיראק תגיב על 
מתקפה עליה במתקפה על שדות הנפט הסעודיים , תוך שימת דגש על עצמתה היבשתית , 
שבה יש לה יתרון . סדאם חוסיין , לדעת הגורמים , מתבסס בנאומיו על מידע 
מודיעיני , ועל - פי אחת ההערכות הוא אכן מאמין , שישראל צבעה את מטוסיה 
בצבעים אמריקאיים והעמידה אותם לרשות כוחות ארה"ב במפרץ . על - פי אותה 
הערכה , חלוקת מסכות אב"ך בישראל לא תניא את סדאם מלתקוף אותה , אם ימצא 
זאת לנכון . גורם ממשלתי בכיר אמר אתמול ל"הארץ " כי סדאם חוסיין הוא אדם 
רציונאלי מאוד , ואם יחליט לתקוף את ישראל לא יתחשב בכוח ההרתעה שלה . 
עוד מסר הגורם הממשלתי כי הקו האדום של ישראל הוא משלוח כוח עיראקי לירדן , 
והמלך חוסיין יודע זאת . 
