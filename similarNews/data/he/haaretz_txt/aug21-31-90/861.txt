( ע ) . רשות שמורות הטבע הגישה אתמול בבוקר תלונה למשטרת חדרה על הרעלת 
אלפי דגים ועופות מים במאגר המים של קיבוץ שדות - ים . ההרעלה נגרמה בגלל 
שימוש בחומר הקטלני " טיונקס " שהביא למותם המיידי של עופות המים והדגה . 
פקחי רשות שמורות הטבע באזור הצפון המשיכו גם אתמול לפנות אלפי פגרי דגים 
ועופות מחשש להרעלת - משנה . הפקחים הבהירו כי כל בעל חי שניזון מדגים מורעלים 
ימות גם הוא מאחר שהרעל אינו מתפרק במהירות . ההשערה כי ההרעלה שאירעה בסוף 
השבוע שעבר , בוצעה על רקע לאומני ירדה מיד מהפרק . בין ההשערות שהעלו 
פקחי הרשות נבדקת האפשרות , כי חברי קיבוץ שדות - ים ניסו להיפטר מהדגים , 
כדי לאפשר שאיבת מים קלה יותר מהמאגר , מאחר שהדגים הרבים סתמו את הצינורות 
ואת הפילטרים והיקשו על שאיבת המים . טרם התקבלה תגובת הקיבוץ לגירסה זו . 
אפשרות נוספות הנבדקת היא שציידים או מטיילים ירו בשטח שבו נמצאות חביות 
המכילות את החומר הרעיל וניקבו אותן . פקחי הרשות התריעו על שחביות המכילות 
חומר קטלני לבני אדם ולחיות מופקרות בשטח , למרות הוראות ברורות לאחסנן 
במקום מבודד . 
