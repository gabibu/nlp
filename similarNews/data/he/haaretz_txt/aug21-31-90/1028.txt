לוס אנגלס ( מיוחד ל"הארץ " ) . " ערביי המפרץ הפרסי לעולם לא יסלחו לפלשתינאים 
על עמדתם במשבר כוויית . בהזדמנות הראשונה הם עלולים לגרש את התושבים הפלשתינאים 
מכל מדינות המפרץ ולחולל גל הגירה ענקי של פליטים קיצוניים מרירים שיציף 
את ירדן המדינה היחידה באזור המעניקה להם אזרחות ומאפשרת להם לרכוש פיסת 
קרקע . המלך חוסיין מעולם לא היה שקוע בצרה גדולה יותר , אבל מוקדם מדי 
לומר שהוא גמור " . דעה זו השמיע אתמול פול בוקר , לשעבר שגריר ארה"ב בירדן , 
במהלך רב - שיח על המצב במזרח התיכון שהתקיים בשלוחת לוס אנגלס של אוניברסיטת 
קליפורניה . רב השיח , שהונחה על ידי פרופסור סטיבן ספיגל , נערך בחסות 
המכון לשיתוף פעולה ועימות גלובאלי של האוניברסיטה ובהשתתפות מומחים ואנשי 
מדינה מארה"ב , בריה"ם , ישראל ומדינות ערב . לדברי השגריר לשעבר בוקר , 
טועים הפלשתינאים המגיבים בהתלהבות אוהדת על פלישתו של סדאם חוסיין לכוויית 
מתוך הנחה שאין להם מה להפסיד . לדעתו עלולים הפלשתינאים להפסיד הרבה מאד 
מכמה מתוצאותיו האפשריות של המשבר . קפידבינשגרירה לשעבר של ארה"ב בישראל , 
סמואל לואיס , התבטא בסגנון דומה בהתיחסו ליוזמת שלום אפשרית בנושא הפלשתיני . 
לדבריו תוכל יוזמה כזו להתממש רק אם ארה"ב תצא מהמשבר כשידה על העליונה 
ומקץ תהליך דיפלומטי בין - לאומי שיכפה על הנשיא העיראקי לסגת מכוויית ויטיל 
פיקוח על הנשק הבלתי קונוונציונאלי שברשותו . " במצב זה , כשגורג בוש יהיה 
לאיש השלום במזה"ת , יהיה סיכוי להשקת יוזמה רצינית בבעיה הפלשתינית " , 
אמר לואיס . לדבריו , חיסולו של המשטר העיראקי במלחמה קשה , עם אבידות 
אמריקאיות רבות ותגובה עויינת כלפי המערב , יחסלו כל סיכוי להשקת יוזמת 
שלום . " אם ישתרר קיפאון " , העריך לואיס , " אם נתעייף והערבים יגיעו 
לעסקה משלהם שתקנה את חוסיין ותאפשר לו לסיים את המשבר כמנצח ישתרר מצב 
צבאי מסוכן מאד באזור כולו " . ראש מכון יפה ללימודים אסטרטגיים , האלוף 
( מיל . ) אהרון יריב , הסכים כי ניצחון לסדאם יהיה בבחינת הפסד ישיר 
לישראל . " הוא יוכל לצאת אז לדרך , להיות נאצר חדש , סאלח א - דין , 
מנהיגם של כל המתוסכלים , המדוכאים והממורמרים במזה"ת . הוא עלול להקים 
קואליציה כל - ערבית שתטפל גם בישראל " . ראש אמ"ן לשעבר שלל את ההערכה שחיל 
המשלוח האמריקאי במפרץ הפרסי מסוגל לצאת בשלב זה לפעולה צבאית נגד תשע הדוויזיות 
המשורינות אותן פרשה עיראק בכוויית . לדבריו יחלפו כשבועיים בטרם תוכל ארה"ב 
להפעיל כח באזור . תחסין באשיר , לשעבר מבכירי משרד החוץ המצרי ויועצו של 
הנשיא סאדאת , התריע נגד פעולה צבאית אמריקאית באזור . " עלינו לבלום 
אותו אבל לא כמפירי חוק " , אמר המדינאי המצרי לשעבר . " אסור שהפרת חוק 
אחת תהווה פתרון להפרת חוק אחרת . קצת פרימיטיווי לחשוב שניתן יהיה לפתור 
את הבעייה באמצעות גירוש השטן סדאם חוסיין . הוא עלול לנהוג כשמשון ולהפיל 
את כולנו יחד איתו " . קפידבינאחד ממשתתפי הדיון האחרים , הסעודי מאזהיר 
חאמיד , מומחה לנושא המפרץ הפרסי , שלל דעה זו ואמר כי " מרגע שאתה מקבל 
את הטיעון העיראקי שבכוחם לפוצץ את כל המזה"ת אתה הופך בן ערובה לאיומים 
שלהם " . לדעתו מודע הנשיא בוש לבעייה זו . הוא התריע מפני ניסיונו של סדאם 
חוסיין להרחיב את מעגל הסכסוך באמצעות הפלשתינאים בירדן . את ההיבט הסובייטי 
למשבר סיפק גורגי מירסקי , איש המכון ליחסים בין - לאומיים במוסקווה . 
" המשבר סיפק הוכחה ממשית ראשונה לכנות החשיבה הפוליטית החדשה בבריה"ם . 
מבחינתנו המזה"ת אינו אזור כה חיוני וחשוב כבעבר . אין פירוש הדבר שאנו 
לגמרי מחוץ לתמונה . חשוב לנו מה שהערבים חושבים עלינו . אנחנו כבר לא 
מדברים על אימפריאליזם אבל להם זה עדיין חשוב " , אמר מירסקי . בהתיחסו לאפשרות 
של פריצת קרבות באזור המפרץ , העריך השגריר לשעבר לואיס , כי צמרת הממשל 
מבינה היטב עד כמה עלולה המלחמה להיות קשה ומה יהיו התוצאות ארוכות הטווח 
של מהלומה אמריקאית חד - צדדית . " טעויות " , העריך לואיס , " עלולות 
עדיין לגרום למלחמה , אבל הערב ( אתמול בבוקר לפי שעון ישראל ) יש פחות 
סיכויים שזה יקרה " . 
