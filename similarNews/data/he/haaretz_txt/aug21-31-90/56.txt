רבת - עמון ( ע"ם ) . חבר הוועד הפועל של אש"ף מוחמד מילחם , אמר כי 
אם תפרוץ מלחמה במפרץ לאש"ף תהיה דרך פעולה ועמדה כפי שייקבעו ע"י ההנהגה , 
לאור האיומים נגד העם והאדמה הפלשתינית , העם הערבי והאדמה הערבית . מילחם 
אמר בראיון לעיתון הירדני סאות א - שעב כי פעולת ארה"ב הינה פלישה צלבנית 
אימפריאליסטית נגד עיראק , וכי האיומים הישראליים נגד ירדן והרמזים על סגירת 
מפרץ עקבה הם פשיטת רגל פוליטית והרפתקאה קטלנית שאינה לוקחת בחשבון את 
ניסיון ילדי האבנים ונחישותה של ירדן לבלום את התוקפן . מילחם שיבח את מאמצי 
המלך חוסיין להקטין את אפשרות המלחמה והביע תקווה שיוזמתו תוכתר בהצלחה לטובת 
האנושות כולה . לטענתו , ארה"ב עשתה טעות גדולה כשריכזה את הציים שלה במפרץ 
מבלי שתהיה מודעת לכך שאש במפרץ תהרוס את כל צורות החיים בו . הוא גינה את 
עמדותיהם של כמה גורמים ערביים לגבי יוזמת השלום העיראקית , ובעיקר את הצהרות 
שר המדינה המצרי לענייני חוץ בוטרוס ראלי , שדרש ליישם את החלק הקשור בכוויית 
ביוזמה . לדבריו , התבטאות זו פירושה הנצחת הכיבוש הישראלי של פלשתין . 
מילחם אף הביע מורת רוח מכך ששליט ערבי שוקד על הכנסת צבאות זרים לארצו 
על מנת להוציא את הכוחות העיראקים . באשר לאפשרות שמדינות המפרץ יפסיקו את 
הסיוע הפיננסי לאש"ף , אמר כי הארגון , העם הפלשתיני ומדינת העימות זקוקים 
לסיוע הערבים והמוסלמים כדי להמשיך בהתקוממות וכדי לעמוד איתן בקו ההגנה 
הראשון על האומה הערבית . אולם , הוא היתנה את קבלת הסיוע בכך יהיה מכובד 
ויוגש מתוך אמונה ששחרור ירושלים הוא חובה של כל ערבי ומוסלמי . כן קבע 
כי אין להתנות זאת בוויתור על המולדת והברשאה לציים זרים להיכנס לכוויית . 
לבסוף , קרא מילחם לכל המדינות , תנועות השחרור ושוחרי השלום להתערב כדי 
להרחיק את סכנת המלחמה מהאזור . 
