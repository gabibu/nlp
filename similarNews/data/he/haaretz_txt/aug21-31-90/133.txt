אם וכאשר יעלה בידי ממשלה כלשהי להפריד את החברות בקופת חולים מהחברות בהסתדרות , 
זו תצטמק תוך שנים מועטות לכדי פדרציה מצומצמת של איגודים מקצועיים . 8 . 
1 מיליון חברי קופת החולים הכללית , ההופכים אוטומטית עם הצטרפותם לחברי 
ההסתדרות , מממנים הלכה למעשה מנגנון ארגוני מסועף , מסורבל ויקר , שבבסיסו 
מוקדי כוח פוליטיים וכלכליים . תפישת העולם הפוליטית - חברתית שבבסיס כלליותה 
של ההסתדרות , קרי תנועה חברתית העוסקת כמעט בכל תחום בו נדרשת אחריות ממלכתית 
חינוך , בריאות , תרבות , ביטוח פנסיוני , יחסים בין - לאומיים , ספורט , 
נוער , מערכות כלכליות ופיננסיות לא הועמדה מזה עשרות בשנים לדיון חוזר 
במוסדות ההסתדרות . מנהיגיה היום ובעבר אימצו את תפישות היסוד כאקסיומה 
שאינה טעונה בחינה חדשה , למרות המשברים הרבים כמעט בכל המערכות . מתוך 
תקציב ההכנסות של הוועד הפועל בסך 7 . 462 מיליון שקל , % 17 מופרשים למימון 
קופת חולים . זהו אילוץ של השנים האחרונות , שכן ב57 ההסתדרות עדיין הפרישה 
לקופת חולים כ%55 בלבד מהכנסותיה . ממשלות הליכוד צימקו בשיטתיות את שיעור 
ההשתתפות הממשלתית , וממילא יתרת העוגה התקציבית הפנויה הלכה וקטנה . ההתנגדות 
להמלצות ועדת נתניהו היא קרב נוסף במאבק ההישרדות הממושך המתנהל בין שתי 
אסכולות בחברה הישראלית . עוד משוכה במסע ההישרדות הקשה מול קופות חולים 
צעירות ודינמיות המאיימות עליה . בפברואר השנה טען נחום פסה , מנכ"ל קופת 
חולים , כי נוספו לה 211 אלף חברים חדשים , מחציתם כאלה שחזרו מקופות חולים 
אחרות . יש מקום איפוא לשאול ממה החשש אם אמנם הכללית הולכת וכובשת מחדש 
את מקומה בשוק , הרי ההפרדה אינה משמעותית . אף על פי כן , התנגדותם של 
בכירי הוועד הפועל להפריד בין החברות בקופה"ח לחברות בהסתדרות אינה רעיונית 
בלבד . היא עלולה לשלול ממנה את השליטה על סכומי עתק המועברים באמצעות לשכת 
המס לגזברות הוועד הפועל ומשם לתיקצוב הפעילות ההסתדרותית המסועפת . בהסתדרות , 
בניגוד לממשלה , אין מנגנון בקרה ממוסד המעוגן בחוקה , לאופוזיציה אין 
כלים לעמוד על רזי התמרונים התקציביים , כאשר מפלגת העבודה ומפ"ם נהנות 
מרוב של % 46 . זהו כוח פוליטי וכלכלי ממדרגה ראשונה , עליו תיאבק מפלגת 
העבודה בעור שיניה . 
