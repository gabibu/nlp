אינני מבין על מה רעשה ארץ , מה ייחודו של מינוי יו"ר דירקטוריון חברת החשמל 
לעומת מינוי דירקטורים אחרים . חוק החברות הממשלתיות קובע , שדירקטור מטעם 
המדינה בחברה ממשלתית יתמנה בידי השרים לאחר התייעצות עם הרשות . השרים 
הם שר האוצר יחד עם השר שנקבע כאחראי לענייני החברה הספציפית והרשות היא 
רשות החברות הממשלתיות . החוק בסעיף 71 ( ג ) ( 1 ) קובע , ששר האוצר 
רשאי , בהתיעצות עם רשות החברות הממשלתיות ובאישור ועדת הכספים של הכנסת , 
לקבוע בתקנות הוראות בדבר כשירותו של דירקטור . תקנות כאלה , למיטב ידיעתי 
אינן קיימות . אמנם , בזמנה , מונתה ועדה בראשות מאיר גבאי , שתפקידה 
היה לקבוע כללי כשירות לדירקטורים בחברות ממשלתיות . הוועדה המליצה שדירקטורים 
כנ"ל יתמנו על ידי גוף מיוחד שיוקם לצורך זה . נקבעו כללי כשירות כמו גיל 
מינימלי והשכלה גבוהה , והגוף , במסגרת שיקולי דעתו , צריך לקבוע את מידת 
התאמתו של המועמד לתפקיד מבחינת סגולותיו האישיות , במטרה להבטיח כי יפעל 
בענייני החברה ברמה מקצועית ואישית נאותה ויודרך על ידי שיקולים עניניים 
המכוונים לטובת החברה . כמו - כן , מוטל על הגוף לשקול אם יוכל המועמד , 
בהתחשב בעיסוקיו האחרים , להקדיש את הזמן הראוי לענייני החברה וכן את יכולתו 
וכישוריו של המועמד , תוך התייחסות , בין השאר , לצרכיה המיוחדים של החברה , 
לגודלה , למבנה ולהרכב הקיים של הנהלתה . פרוף יוסף גרוס , בספרו , " דירקטורים 
ונושאי משרה " כותב שהמלצות ועדת גבאי גובשו לטיוטת תקנות בספטמבר 7891 , 
אושרו על ידי הוועדה המייעצת של רשות החברות הממשלתיות , אושרו על ידי 
שר האוצר , אך לא אושרו עדיין על ידי ועדת הכספים של הכנסת . גם ח"ך חיים 
רמון יזם הצעת חוק בעניין כשירות דירקטור מטעם המדינה בחברה ממשלתית הדומה 
להצעות ועדת גבאי אך גם יוזמה זו לא הושלמה . כך , שמלכתחילה אין כיום הוראות 
כשירות של דירקטורים בחברות ממשלתיות . ישנן רק הוראות מי אינו כשיר להיות 
דירקטור כזה : 1 . שר , סגן - שר וחבר כנסת . 2 . עובד החברה ומי שמועסק 
בשירותה , למעט המנכ"ל ונציג נבחר של עובדי החברה . 3 . אדם מקרב הציבור 
אשר עיסוקיו עלולים ליצור ניגוד עניינים עם תפקידו כדירקטור . 4 . מנהל 
רשות החברות הממשלתיות ועובדיה . יושב ראש הדירקטוריון בחברה ממשלתית צריך 
על פי החוק להיבחר על ידי הדירקטוריון מקרב אחד מחבריו . הבחירה טעונה אישור 
השרים כאמור לעיל , לאחר התייעצות עם רשות החברות הממשלתיות . אך רשאית 
הממשלה למנות יו"ר הדירקטוריון מבין חבריו אם ראתה צורך בכך . כלומר הבחירה 
היא או על ידי הדירקטוריון עצמו באישור השרים או מינוי על ידי הממשלה . אם 
יוזמות ועדת גבאי או ח"ך רמון היו נושאות פרי , ייתכן והיה פחות חשמל באוויר 
ואולי זה הזמן לגאול אותן מהקפאתן העמודה . גם בחברות ציבוריות רגילות , 
שניירות הערך שלהן רשומים למסחר בבורסה , אין כל דרישה לכשירות של חברי 
הדירקטוריון המתמנים על ידי בעלי המניות של החברה ; וגם לגבי הדירקטורים 
מקרב הציבור המתמנים על פי פקודת החברות בחברות ציבוריות , לא נדרשת כל 
כשירות מקצועית , והוועדה הממנה אותם בוחנת רק אם אין להם זיקה כלכלית כלשהי 
לחברה או לבעלי העניין בה , ולכך התייחסתי באחת הרשימות הקודמות . ולכן , 
אינני מבין על מה ההתרגשות הדין הישראלי כפי שהוא כיום , איננו דורש כישורים 
מקצועיים ואישיים כלשהם מדירקטורים , ולכן אין מניעה , שבעלי המניות ימנו 
דירקטורים כחפצם . נמנעתי מלהתייחס לסוגיה של מנויים על רקע פוליטי בחברות 
ממשלתיות , אך דומני , שאימוץ המלצות ועדת גבאי ממילא יקהה את העוקץ משאלה 
זו . אין גם לדעתי לקבל את ההבחנה בין יו"ר הדירקטוריון לחברי הדירקטוריון . 
הדירקטוריון , דווקא בחברה ממשלתית , יש לו תפקיד חשוב ביותר , ולכן 
חשוב שכל חבריו יהיו בעלי כישורים שיוכלו לתרום לעבודתו . 
