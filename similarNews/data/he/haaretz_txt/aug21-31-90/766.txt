בודפשט ( מיוחד ל"הארץ " ) . מועמדותו של שר החוץ הפולני מריאן סקובישבסקי 
או ראש הממשלה תדיאוש מזובייצקי תוצג על - ידי האגף האזרחי של " סולידריות " 
מול מועמדותו של לך ולנסה בבחירות לנשיאות פולין . הפעילים הראשיים של האגף 
האזרחי בשמו הרשמי " התנועה האזרחית לפעולה דמוקרטית " כגון אדם מיכניק 
ויאן בויאק , דוגלים ב"רעיונות אירופיים " , בעוד ש"מרכז ההסכמה " , התומך 
בוולנסה , שם את הדגש על הקו הלאומי - נוצרי . לפי שעה לא ברור , אם הנשיא 
החדש ייבחר על - ידי הפרלמנט או בהצבעה עממית . במקרה הראשון יציג האגף האזרחי 
את מועמדותו של סקובישבסקי , אך במקרה של הצבעה , המועמד יהיה מזובייצקי . 
