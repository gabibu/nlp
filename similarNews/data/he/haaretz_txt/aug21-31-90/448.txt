ריק דייוויס מקיבוץ מעגן מיכאל מתגאה באוסף הכיסאות לחותנות הנמצא בחצרו . 
לא , נגרות אינה תחביבו . דייוויס הוא מגדל קקטוסים והוא מתגאה באוסף 
גדול ומגוון שבולטת בו קבוצת קקטוסים מסוג " כיסא החותנת " . דייוויס הגיע 
לישראל מדרום - אפריקה ב9691 . בדרום - אפריקה היה פעיל בחוגי הסטודנטים 
שהתנגדו לאפרטהייד והיה נתון למעקב של שלטונות הביטחון . לאחר עלייתו לארץ 
נרמז למשפחתו , כי מוטב שלא יחזור , אפילו לא לביקור . הרמז נקלט וביקורו 
הראשון של דייוויס אצל משפחתו בדרום - אפריקה נערך רק לפני שנתיים , עם 
ההפשרה שחלה שם . לאחר שנפצע קשות במלחמת יום כיפורים חיפש דייוויס תעסוקה 
לעצמו . בביקור אצל חברת קיבוצו התוודע אל גינת הקקטוסים הקטנה שטיפחה . 
היתה זו תחילתה של הרפתקה חדשה . דייוויס התחיל ללמוד את תורת גידול הקקטוסים 
בכוחות עצמו , באמצעות ספרות מקצועית והתנסות בגידול הצמחים . לא עבר 
זמן רב והוא השתקע כולו בתחביבו . הקיבוץ הקציב לו שני ימי עבודה בשבוע 
לטיפול בקקטוסים ודייוויס הכשיר שטח סלעי , שהיה מחצבה רומית , לגן קקטוסים . 
טיפוח הגן מאפשר לדייוויס לבטא את עצמו . " השטח הוא בד הציור שלי והחומרים 
הם הקקטוסים והאבנים , שמהם אני בונה את השבילים " . דייוויס עשה את כל 
העבודה בעצמו : עיצוב השטח , הכשרת השבילים , סימונם באבני כורכר , מילוי 
השטח באדמה מתאימה ושתילת הצמחים . מיום ליום התרחב הגן , וכיום דייוויס 
חולש על כששה דונמים גן מטופל ומטופח , ששמות הצמחים רשומים בו באופן ברור . 
בגן אלפי צמחים , המייצגים מאות מינים של קקטוסים . במגוון העצום בולט 
למרחק הקקטוס בעל הקוצים הצהובים , הידוע בכינויו כיסא החותנת ( אכינוגרוזיני ) 
, שהובא לארץ בהיחבא מאוסטריה לפני כ55 שנה . האוסף כולל קקטוסים מכל 
רחבי העולם קקטוסים בגובה 56 מטרים וקקטוסים הדומים בצורתם ובגודלם לחלוקי 
נחל . צמחים אלה , הקרויים ליטופוס , מגיעים לגודל מרבי של סנטימטר אחד 
ומקורם במדבר קלהרי . לדייוויס קשרים עם שתי אגודות חובבי קקטוסים , בארה"ב 
ובאנגליה . כדי להגדיל את האוסף שלו הוא מייבא זרעים של קקטוסים מגרמניה . 
% 08 מאוספו מקורם בזרעים שייבא מגרמניה , שאותם הנביט בשיטה חדשה שהמציא . 
דרך אחרת להגדלת האוסף היא החלפת צמחים עם מגדלים בארץ , בעיקר עם אספן 
מקיבוץ לוחמי הגטאות ועם אספן מקיבוץ עין גדי , שבו הוא מתקנא בשל האקלים 
הנוח לגידול קקטוסים באזורו . . אבל עיקר ההנאה בגידול קקטוסים היא באפשרות 
ליצור יש מאין , להרכיב כמעט כל דבר על כל דבר , בהתאם לשיפוט האסתטי . 
להרכבה יש תפקיד נוסף : בעזרתה אפשר לזרז את גידול הצמחים . את הצמח שמרכיבים 
אפשר להעביר אחר - כך , כיחידה נפרדת , לאדמה . אפשר גם לבלבל את הטבע 
יותר ולהרכיב על זרועות נפרדות של כנה רוכבים שונים , והתוצאה המתקבלת היא 
צמח בשלל צורות . בגן של דייוויס העבודה מרובה עקב גודלו , אבל הטיפול 
בקקטוסים כשלעצמו אינו מסובך . דייוויס מסביר , כי יש לתת גופרת אמון ( 
דשן חנקני ) , להשקות בזמנים המתאימים ולטפל במזיקים . הגיוון הרב באופן 
הגידול של קקטוסים , גם בתוך המין עצמו , הוא שמרתק אותו לעולם אינך יכול 
לדעת בוודאות מה יצמח מהשתיל המטופח בחממה לאחר שהוא מועבר לאדמה . בסיור 
בגן אפשר להיווכח , כי הצמחים גדלים לכל הכיוונים : חלקם צומח לגובה , 
חלקם מקבל צורת חבית מאורכת , ולחלקם צורת כדור . יש גם קקטוסים שרועים . 
פריחת הקקטוסים היא על פני כל השנה . רק ביולי - אוגוסט הפריחה דלה , 
יחסית . החגיגה האמיתית היא בחודש מאי , ואז הגן פורח בכל קשת הצבעים . 
דייוויסמראה בגאווה את הפירוקקטוסים , שבקוציהם האינדיאנים משתמשים כמחטי 
תפירה , את המאלה - קקטוס , שקוציהם המעוגלים בקצוות משמשים את האינדיאנים 
באמריקה הצפונית כקרסים לחכות . הוא נוגס בפרחי קקטוס הממלריה ( הטעם נורא , 
לדעתי ) ומציין את הריבה המשובחת שאפשר להכין מהם . וכמובן , הסברס , 
שמוצאו מהאמזונס . בגבעולי הלופופריה אקינטה יש כ051 חומרים פעילים , 
ואחד מהם משמש כתרופה לסרטן . הלופופריה ויליאמס מכילה חומרים משכרים , 
שהאוכל אותם מגיע למצבי שיגעון ידוע על כמה ישראלים שנלכדו במלכודת הסם 
שלהם . דייוויס מוכן לחלוק בניסיונו ומזמין את כל המעוניינים לסייר בגן . 
לאלה שיחליטו לגדל קקטוסים הוא מבטיח הדרכה . 
