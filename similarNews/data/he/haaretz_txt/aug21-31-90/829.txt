מועצת גדולי התורה אמורה להתכנס ביום ראשון הבא לאשר את הצטרפות אגודת - 
ישראל לקואליציה . במגעים בין הליכוד לאגו"י בסוף השבוע הושגה התקדמות משמעותית , 
ולמעשה באו על פתרונם כל הנושאים , שעיכבו עד כה את הצטרפות המפלגה החרדית 
לממשלה . גורם בכיר באגודת - ישראל אמר אמש , כי האגודה מוכנה להצטרף עתה 
לממשלה בראשות הליכוד . לדבריו , אם אכן יאשרו גדולי התורה את ההסכם , 
שגיבשו שתי המפלגות , תצטרף אגו"י לממשלה בשבוע הבא . השרים דן מרידור 
ומשה נסים מהליכוד ניהלו בשבוע האחרון מגעים רצופים עם ראשי אגודת - ישראל . 
הבעיה העיקרית , שמנעה עד היום את הצטרפות האגודה לקואליציה , היתה דרישותיה 
של אגו"י לתפקידים ממשלתיים , והחשש בליכוד כי מתן תפקידים כה רבים למפלגה 
זו יעורר רוגז רב בשאר הסיעות החברות בממשלה . ראשי הליכוד שוחחו באחרונה 
עם נציגי השותפים הקואליציוניים , כדי לקבל את הסכמתם למסירת התפקידים לאגודת - 
ישראל . על - פי הסיכומים בין הליכוד לאגודה תקבל מפלגה זו לשליטתה את משרד 
העבודה והרווחה , באמצעות תפקיד של סגן - שר . סגן - שר מטעם אגו"י נוסף 
יכהן כנראה במשרד החינוך וסגן - שר נוסף במשרד ראש הממשלה יופקד על ענייני 
ירושלים . הנציג הרביעי של אגודת - ישראל , ככל הנראה ח"ך אברהם ורדיגר , 
ייבחר כיו"ר ועדת הכספים של הכנסת . 
