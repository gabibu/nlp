עכשיו גם לעין הוד תהיה ביינאלה . ב4 באוקטובר תיפתח בחוץ , בחורשת הזיתים , 
הביינאלה הראשונה לפיסול , עין הוד 09 . כותרת האירוע תהיה " הטבע בנה 
לנו מוזיאון " . אנשי עין הוד , שביקשו להיפטר מהדימוי של בזאר אמנויות , 
הציעו למאיר אהרונסון את תפקיד האוצר , והוא עיצב את אופי האירוע הראשון , 
מתוך כוונה לפתוח במסורת שתימשך גם בשנים הבאות . הוא מבהיר כי לא מדובר 
בעוד אירוע פיסול סביבתי , שיתחרה באירועי תל - חי , המתקיימים כמה שבועות 
לפני כן . להיפך , הפתיחה נדחתה כדי לא לפגוע באירועי תל - חי וליצור אירוע 
משלים . " זה בפירוש לא עוד אירוע של פיסול בטבע , והאמנים לא יציגו אמנות 
סביבתית . זוהי תערוכה כמו בכל מוזיאון אחר , ומחר אפשר יהיה להעביר את 
הפסלים לכל תצוגה פנימית , כי הפסלים לא מתייחסים אל הטבע ואל הסביבה . 
האמנים אפילו לא מבקרים במקום לפני שהם מביאים את הפסל המוכן . בחרנו בחורשה 
פשוט כי מתקיימים בה כל התנאים הנחוצים להצגת פיסול : אור יום , שורות 
עצים היוצרות מחיצה בין אולם לאולם , וצל שמאפשר להסתובב בנוחות בין הפסלים . 
אין לנו כוונה לשים דגש על הטבע , אלא על הפסלים " . תפיסה זו הולידה את 
נושא התערוכה , שאותו מגדיר אהרונסון " המימד האנושי " . בכוונתו להציג 
פסלים שיאפשרו לצופה גישה ישירה ואישית . הוא לא רוצה מונומנטים . על כן , 
ההגבלה היחידה שבה הוגבלו הפסלים היא בגודל : לא יותר מ08 . 1 ם . האמן 
חופשי בבחירת הנושא והחומר . בביינאלה ישתתפו כ03 פסלים , מתוך ניסיון לשקף 
תמונת מצב עכשווית של הנעשה בתחום הפיסול בארץ . בין המשתתפים ותיקים וצעירים , 
כך שיוצגו גם זרמים חדשים וניסיוניים : לצד יחיאל שמי , יעקב דורצין , 
דני קרוון , מנשה קדישמן , בני אפרת , צדוק בן דוד ומוטי מזרחי , יציגו 
גם אורי קצנשטיין , קובי הראל , מיה כהן לוי , רוני בן צבי , ירדנה דנקנר 
יואל גילינסקי ואחרים . התערוכה תימשך ששה חודשים , ועם סגירתה יחזרו הפסלים 
לידי הפסלים . התקציב מקורו במימון פרטי ולא ממשלתי , בתמורה לקרדיט בקטלוג , 
המתלווה לפתיחת הביינאלה . הקופה מממנת את החומרים , את ההובלה , את 
הביטוח , את הצילומים ואת הפקת הקטלוג . המארגנים מקווים שהקהל יבוא לעין 
הוד בהיותו בצפון הארץ , לרגל פסטיבל עכו ופסטיבל הקולנוע בחיפה , המתרחשים 
במקביל . 
