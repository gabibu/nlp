המשבר במפרץ הפרסי הביא אתמול להעלאת מחירים של שירותי התובלה האוויריים 
לאזור , כולל לישראל . חברות תעופה סדירות זרות הפועלות בישראל , דוגמת 
אליטליה , מקיימות מגעים עם אל על , לגבי אפשרות של הטלת מס סיכון מלחמה 
או תשלום אחר נוסף על ציבור הנוסעים לאזור , כדי לספוג את ההתייקרויות הנובעות 
מהעלאות תעריף הביטוח של מטוסים לאזור ומחירי הדלק . צעדים מעשיים אלה ננקטים 
עוד לפני כינוסם המתוכנן ב92 באוגוסט , של נציגי יאט"א , שידונו בהעלאת 
מחירי הטיסה והתובלה . לדברי מנכ"ל אליטליה בישראל , קלאודיו ספנוליטי , 
יהיה צורך למצוא פתרון מעשי להתייקרויות אלה . לדבריו ממתין היום סניף 
החברה בארץ להחלטת אל על . לדברי בנימין אבירם , מנכ"ל חברת אביר , המתמחה 
בהובלות מטענים מהמזרח הרחוק , קיבל אתמול מברק מסוכן חברות אייר פראנס 
ולופטהאנזה , לפיו " בגלל המצב המלחמתי במזרח התיכון החליטו חברות התעופה 
לחייב בתוספת סיכון מלחמה את כל המטענים המגיעים למזרח התיכון בשיעור של 
% 01 " . שר התיירות , גדעון פת , העושה היום בשוודיה ובבריטניה דיווח אתמול 
לירושלים , בתום פגישות עם גורמי תיירות בשטוקהולם , כי לא הפסיקו למכור 
את ישראל וכי יש אופטימיות זהירה . " הרושם הוא שכולם ממתינים להתפתחות 
כלשהי בשבועיים הקרובים . כולם החליטו שלא לעשות תפנית של ביטול סדורות 
אלא להמתין . לא ביטלו עדיין כל טיסת שכר " , דיווח השר . אתמול דווח שהתאחדות 
סוכני הנסיעות של גרמניה המערבית , הצטרפה להמלצת ארגון הגג של סוכני הנסיעות 
של שוויץ , להימנע לנסוע לישראל בכלל ולאילת בפרט . דובר משרד התיירות , 
יוסף שובל הגיב אתמול בחריפות על צעדים אלה . לדבריו עלה מספר התיירים 
עד אמצע החודש ב%9 לעומת אשתקד . 
