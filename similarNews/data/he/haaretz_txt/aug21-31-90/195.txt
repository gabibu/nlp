השלטונות המצרים לא מאפשרים בימים האחרונים לפלשתינאים מהשטחים נושאי דרכונים 
עיראקים וכווייתים לבקר במצרים . אותם פלשתינאים מבקשים לנצל את ביקורי 
הקיץ בישראל גם למעבר למצרים על מנת לפקוד גם שם את בני משפחותיהם , אולם 
מתחילת המשבר במפרץ מונעים זאת מהם . נימוקם של השלטונות המצרים חשש 
שאותם מבקרים יישארו במצרים או יבצעו פיגועים . מאז פרוץ המשבר במפרץ הפרסי 
תוגברו אנשי ביקורת הגבולות ברפיח , וכל פלשתינאי המבקש לעבור למצרים נבדק 
בקפדנות . לאחרונה חזרו פלשתינאים רבים ממעבר הגבול ברפיח לאחר שהמצרים 
הציעו להם לא לעבור למצרים מחשש שיבולע להם בגלל תמיכת הפלשתינאים בסדאם 
חוסיין , בניגוד לעמדת הנשיא המצרי חוסני מובראק . במצרים מתגוררים פלשתינאים 
רבים , בעיקר סטודנטים תושבי השטחים הלומדים באוניברסיטאות . לטענת בני 
משפחותיהם שבעזה , מאז פרוץ המשבר היחס אליהם שם קשה ועויין . 
