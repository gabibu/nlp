בימים אלה התבשרו נישומים כנראה לא מעטים שהם חבים סכומים ניכרים למס הכנסה 
בגין מקדמות לשנת המס הנוכחית . כרגיל , ההודעה שקיבלו מלווה באיומים חד - 
משמעיים . טיב האיומים תלוי בסוג החובות , ויש שלושה סוגים . למשל , 
האיום לגבי " חוב בהתראה " הוא שאם לא ישולם החוב " מיד עם קבלת דרישה 
זו " , יופעלו נגד הנישום הליכי גבייה . לעומת זאת מי שחטף " חוב בהרשאה " , 
צפוי שפקיד השומה יתפוס וימכור את נכסי המטלטלין שלו . למען האמת , יש 
גם " חוב בהודעה " זהו מין חוב מיוחד , שאמנם חבים אותו אבל לא צריך 
לשלמו , בכל אופן לא עכשיו . דרישת התשלום שקיבלתי הודפסה ב03 ביולי , 
אבל הגיעה אלי הביתה ביום ששי , 71 באוגוסט . מן ההודעה למדתי שאני חייב 
למס הכנסה 123 , 2 שקלים בגין מקדמות , מזה 463 , 1 שקלים " בהודעה " 
( כלומר חוב לא פעיל ) , אבל גם 759 שקלים " בהתראה " ועליהם אני צפוי 
כאמור להליכי גבייה אם לא אשלם מיד . למען האמת , הייתי אסיר תודה למס הכנסה 
שברוב התחשבות דאג לכך שאקבל את דרישת התשלום ביום ששי הנ"ל . לולא כן היתה 
מחשבתי נטרדת במשך כל השבת בדאגות לאשר עלול לקרות כאשר תפרוץ מלחמה בין 
האמריקאים לעיראקים בגבול סעודיה - כוויית . במקום זה ניסיתי לפתור חידה : 
איך קרה שאני , המשלם מקדמות למס הכנסה באופן מסודר מדי חודש ובחודשו , 
חייב לפתע למס הכנסה סכום כה משמעותי בגין מקדמות . דרישת התשלום שקיבלתי 
הודפסה בשלושה צבעים והיתה מרובת - מלל . הכל הוסבר בה בפרטי פרטים , רק 
דבר אחד קטן לא הוסבר : איך נוצר החוב הזה ומדוע אני שומע על כך בפעם הראשונה 
ביום ששי , 71 באוגוסט , בליווי איומים . ובאמת , איך נוצר לפתע חוב 
של יותר מ003 , 2 שקלים ? האם תפסו אותי בהעלמה לא רשמתי הכנסה כלשהי בין 
המקדמות החייבות במס ? האם גילו שניכוי במקור שבאמצעותו הקטנתי את המקדמה 
נוכה שלא כדין או לא נוכה בכלל ? ואולי האוצר סתם רעב ונציבות מס הכנסה 
קיבלה הוראה לגבות עוד כמה מאות מיליוני שקלים השנה מהנישומים , והחליטה 
לשלוח כמה רבבות דרישות תשלום , בתקווה שכמה נישומים תמימים ייבהלו מהאיומים 
וירוצו לבנק ביום ראשון כדי לשלם " חובות בהתראה " ו"חובות בהרשאה " ? 
דבר ראשון בבוקר יום ראשון , בלב מלא חששות , טילפנתי למשרד פקיד השומה . 
הסברתי במה העניין והועברתי לפקיד גבייה . התנהל שיח כדלקמן : : שלום , 
קיבלתי דרישה לשלם חובות . העניין הוא שאינני יודע מניין . . . : מה 
מספר התיק שלך ? : 428803100 . : זה בקשר למקדמות ? : כן , מקדמות 
09 . ואני משלם כל חודש באופן . . . : בימין או בשמאל ? : מה ? ! 
חשבתי שהוא שואל אם אם ימני או שמאלי בהשקפותי ועמדתי להוסיף שזה לא שייך 
לחובות בהרשאה וגם לא לחובות בהתראה , אבל הוא הוסיף לשאול . קפתמונה1 , 
71ף : אתה רושם את הניכויים במקור בצד ימין של השובר או בצד שמאל ? נדרשו 
לי כמה שניות להיזכר במבנה שובר המקדמות . נזכרתי שהשנה הונהג חידוש : 
יש בשובר שני מקומות לרישום הניכויים שנוכו במקור בצד ימין ובצד שמאל של 
השובר . מאחר שלא הבנתי בדיוק מה מטרת התרגיל , המשכתי לרשום את הניכויים 
כבשנים עברו בצד ימין . אמרתי זאת לפקיד הוא : : זה ברור . לא התחשבו 
בניכויים במקור . מכאן החוב . : רגע ! אבל המרחק בין צד ימין לצד שמאל 
בשובר הוא בערך שלושה ס"ם . על אותו נייר שלושה ס"ם ! לא רואים שיש ניכויים 
במקור ? : לא רשמת בצד שמאל כאילו אין ניכויים במקור . ככה זה . תגיד 
לי בטלפון את הניכויים שניכו לך ואגמור את העניין על המקום . לא האמנתי למשמע 
אוזני ! הנה תפסו אותי בעבירה חמורה אי רישום ניכויים במקור בצד שמאל 
והפקיד מוכן לקבל ממני את הנתונים לגבי שבעה חודשים , בטלפון , ובזה לגמור 
את העניין ? פתאום התחלתי לאהוב את מס הכנסה . קראתי באוזניו את הניכויים . 
הוא רשם והבטיח שהכל יהיה בסדר . נפרדנו כחברים ותיקים . היה ברור לי 
שאינני הראשון שמתעניין לדעת אצל אותו פקיד גבייה איך נוצר לפתע חוב בגין 
מקדמות למס הכנסה . מסתבר , שיש נישומים רבים המשלמים את שהושת עליהם בנאמנות 
חודש חודש , וזכו לקבל דרישות דומות . האם ייתכן שמישהו שם למעלה , במס 
הכנסה , לא בדק איך נוצרו ה"חובות " בטרם הורה למחשב להוציא דרישות תשלום , 
בליווי האיומים הרגילים , לכל מי שלא רשם את הניכויים במקור בצד שמאל ? 
הרי אפשר היה לברר בקלות איך קרה הדבר עיון חטוף במדגם שוברים היה מגלה 
את פשרו . ואולי באמת הופעל כאן תרגיל מחוכם במטרה להגדיל את ההכנסות השוטפות , 
בתקווה שנישומים תמימים במספר הגון יפלו בפח ויאוצו לשלם חוב שלא היה ולא 
נברא ? לא נותר אלא לקוות שגם הנישומים האחרים שקיבלו את הדרישה ערב שבת , 
71 באוגוסט , כמוני העסיקו את עצמם בדאגות מס הכנסה במקום בדאגות המפרץ 
הפרסי . תגידו מה שתגידו להתעצבן על סדאם חוסיין או על פקיד השומה נעים 
יותר להתעצבן על פקיד השומה . 
