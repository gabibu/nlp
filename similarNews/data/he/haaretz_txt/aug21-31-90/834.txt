יל בסאות ברונסוויק בניו גרזי הגיע הזמן למשחקי מספרים . כמעט ללא לחץ מצד 
מורתם מוציאים הילדים בני החמש והשש מהמדפים חידות גיאומטריות , קלפי משחק 
וציוד לספירה . ליד שולחן עגול אחד מחברת קבוצה של ילדים צורות עץ בעלות 
צבעים שונים . ילדה קטנה יוצרת משושה ממשולשים . האחרים מתאספים סביבה 
כדי לספור כמה חלקים דרושים עוד ליצירת השלם . אחרי כחצי שעה הילדים מוכנים 
לשעת הסיפורים . הם אוספים את ציוד הספירה שלהם ומתיישבים בעיגול מסביב 
לגיל . היא מחזיקה בידה ספר ענק על דמות מטורפת בשם וישי - וושי , המתעקשת 
לרחוץ בעלי חיים באמבט . הילדים מדקלמים ביחד אתה את השורות המשונות , 
וההנאה ניכרת על פניהם . המסדרון מכוסה בציורים , המתארים את התרשמותם 
של הילדים מן הספר . הם אפילו הרשו לעצמם לצייר דינוזאורים במקום הפרות 
והחזירים שבסיפור . אחרי הקריאה הראשונה מזמינה גיל מתנדבים לשחק את התפקידים 
השונים שבספר . הרבה ידיים מתרוממות . גיל בוחרת בארבעה ילדים והם מציגים 
בהתלהבות . בכל החדר אין פנים משועממות . לא כך זוכרים רוב בני האדם את 
לימודי הקריאה , הכתיבה והחשבון שלהם . אך מספר גדל של מחנכים בבתי ספר 
ציבוריים ופרטיים מאמינים שאת הילדים בגילים חמש עד שמונה יש ללמד אחרת משמלמדים 
את הבוגרים יותר . הם מכירים בכך שילדים אלה לומדים טוב ביותר באמצעות שיטות 
הוראה פעילות ומנחות , כמו משחקים והצגות דרמטיות . הם יודעים שילדים בקבוצת 
גילאים זו מתפתחים בקצב שונה , ובתי הספר חייבים להתחשב בשוני זה . הם 
גם בטוחים שהתפתחותם החברתית של הצעירים חיונית בדיוק כמו הישגיהם בלימודים . 
" יש להתאים את תוכניות הלימודים לילד , במקום להתאים את הילד לבית הספר " , 
הם מסכמים . אנשי חינוך מכנים צורה זו של הוראה " שיטה הולמת מבחינה התפתחותית " 
תוכנית לימודים המבוססת על הידע בכושר הלמידה של ילדים קטנים . רעיונות 
אלה התפתחו ממחקרים , שנעשו בעיקר ב03 השנים האחרונות . אחדים מן העקרונות 
הופיעו כבר תחת שמות אחרים : פרוגרסיוויזם בשנות ה02 , חינוך פתוח בשנות 
ה07 . אבל הם מעולם לא היו הנורמה . " עכשיו " , אומרת שרון לין קוגן , 
מרצה לחינוך בייל , " כל המקצועות העוסקים בילדים בגיל הרך התאחדו כגוף 
אחד מאחורי העקרונות הללו , וארגוני החינוך החשובים במדינה תומכים בתוכניות 
לשינוי שיטת הלימודים מהגן ועד כיתה ג " . הראיות שהתקבלו ממחקרים על התפתחותם 
של ילדים הן כל כך משכנעות , שאפילו גופים שנטו לתמוך בגישה המסורתית , 
כמו המועצה להשכלה בסיסית , שינו את אורח חשיבתם . ברגע זה אין כל אפשרות 
לדעת באיזו מהירות יבוא השינוי ועד כמה נרחב הוא יהיה . אך קיימת הכרה גוברת 
והולכת בחשיבותן של הכיתות הנמוכות , לעומת השנים האחרונות כשמרבית תשומת 
הלב הציבורית התרכזה בילדים גדולים יותר . השינוי ותחושת הדחיפות נובעים 
מריבוים של ההורים . דור של הורים מחליף את הדור ללא ילדים של שנות ה07 , 
וילדים רבים יותר בבתי הספר העממיים מדרבנים את הוריהם לשאול את עצמם אם 
יש צורת לימודים טובה יותר . וחוקרים אומרים שיש . הכיתות הנמוכות מציבות 
למחנכים אתגרים מיוחדים משום שבהן מעוצבת גישתם של הילדים לבית הספר וללימודים , 
אומר הפסיכולוג דייוויד אלקינד . כאשר ילדים עוברים מהבית או מהגן אל העולם 
הגדול והתחרותי יותר של בית הספר היסודי , הם מתחילים לקבוע מסקנות לגבי 
יכולתם . אם הם חשים לא די טובים , הם עלולים להפסיק ללמוד . הם נמצאים 
בשלב מעבר אינטלקטואלי , של התקדמות מהרגלי החיפוש והחקירה הפיסיים של הינקות 
והילדות המוקדמת לחשיבה אבסטרקטית יותר . ילדים נולדים עם הרצון ללמוד . 
תינוק עשוי לבלות שעות בהתבוננות בידיו ; פעוט מרותק לחול המסונן מתוך 
כברה . המבוגר רואה זאת כמשחק ילדים , אך זוהי למעשה עבודת הילדות , פיתוח 
ההבנה של העולם . מחקרים מראים שהשיטה האפקטיווית ביותר ללמד ילדים קטנים 
היא להסתמך על נטייתם הטבעית ללמוד באמצעות משחק . אבל בשנות ה08 ניסו בתי 
ספר רבים לעשות בדיוק את ההפך מזה : ללחוץ במקום להציב אתגר . שיטות לימוד 
המיועדות לתלמידי תיכון נכפו על תלמידי כיתות א . התביעה היתה לדרוש יותר : 
יותר שיעורי בית , יותר מבחנים , יותר משמעת . הגישה אמרה שעל הילדים 
לשבת מאחורי שולחנותיהם ולא להסתובב בחדר ; על המורים לעמוד לפני הכיתה , 
ולדחוס חומר לראשי תלמידיהם . במידה רבה היתה זו תגובת נגד לחינוך הפתוח 
של שנות ה07 , שהיה מבוסס על השיטה הבריטית ואיפשר לילדים להתפתח בקצב שלהם . 
אבל מורים ומנהלים רבים מדי , שניסו את החינוך הפתוח , חשבו שמשמעותו 
היא פשוט הריסת קירות הכיתה ומתן רשות לתלמידים לעשות ככל העולה על רוחם . 
לעתים קרובות היו התוצאות הרסניות . גם ההורים הפעילו לחץ על בתי הספר היסודיים , 
וציפו שילדיהם , שבגיל שלוש וארבע כבר ביקרו בגן ילדים , יתחילו לקרוא 
בשליש השני של גן החובה . אבל האמת היא שילדים בני חמש רבים אינם מוכנים 
עדיין לקריאה , או למרבית המשימות האקדמיות האחרות שתלמידים מבוגרים יותר 
מבצעים בקלות , ואין זה משנה כמה שנות לימוד הם סיימו . " אנחנו משווים 
בטעות את מספר השנים שילדים שהו בבתי ספר עם התפתחות מוחית שלהם " , אומרת 
מרתה דנקה , פרופסור לנוירולוגיה ולמחלות ילדים . " רק משום שילד הולך 
למעון בגיל שלוש אינו אומר שמוחו נעשה מבוגר יותר . מוחו של ילד בן חמש 
יהיה תמיד מוח של ילד בן חמש " . הורים ומחוזות רבים דרשו הוכחות חותכות שהילדים 
אכן לומדים . היו קהילות שאף נקטו צעדים נוקשים , כמו מדינת גורגיה , 
שהיתה הראשונה שדרשה ב6891 שילדים בני שש יעברו מבחן חובה לפני כניסתם לכיתה 
א . צעדה התקבל כמאמץ " חלוצי " , ויותר משני תריסרי מדינות הציעו חקיקה 
דומה . וכך , ילדים בני חמש , שהיו רגילים לבלות ימיהם בשירה או בציור 
התחילו לרכון על דפי הכנה למבחן הגדול . מורה בגן חובה סיפרה שהיתה מבזבזת 
חודש שלם רק כדי ללמד את הילדים איך לעשות את המבחן . בסופו של דבר החליפה 
המדינה את המבחנים בשיטת הערכה גמישה יותר , וכדוגמתה עשו מדינות אחרות . 
הלחץ החזק המוקדם גבה מחיר מוקדם . ילדי גן חובה החלו נאבקים בשיעורי בית . 
תלמידי כיתה א ניגשים לבחינות כתיב לפני שאפילו למדו לקרוא . תלמידי כיתה 
ב מרגישים שהם כישלונות . " באמצע השלב הקריטי הזה " , כתב דייוויד אלקין 
בספרו " החינוך השגוי " , " תחושת היכולת המלבלבת של הילד מותקפת לעתים 
קרובות , לא רק על ידי נוהגי הוראה בלתי הולמים , אלא גם על ידי מאה ואחת 
תחושות של פגיעה , תסכול ודחייה המאפיינות את כניסתו של הילד לעולם ההוראה , 
התחרות והמעורבות בחברת בני גילו " . מבוגרים יודעים לעשות רציונליזציה 
מכישלונות או להעמידם בפרופורציה נכונה בהסתמך על ניסיון קודם ; לילדים 
קטנים אין מנגנוני הגנה כאלה . בתי ספר הדורשים יותר מדי ומוקדם מדי שולחים 
את הילדים לדרך אל הכישלון . הדבר אינו מחויב המציאות . מרבית המומחים בהתפתחות 
הילד והשכלה בילדות המוקדמת מאמינים שילדים לומדים בנכונות גדולה הרבה יותר 
אם שיטות ההוראה מתאימות לצרכים המיוחדים שלהם . 
