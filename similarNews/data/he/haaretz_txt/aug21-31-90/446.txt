חלומו של חיים בדיחי , פקיד המתגורר בשכונת מצוקה בהרצליה , שכונת שביב , 
כי ילדיו ילמדו מהשנה בחטיבת ביניים עם ילדי הרצליה פיתוח ונוף ים , נגוז 
השבוע . לפני ימים אחדים אמר לי בדיחי , אב לשלושה , כי אם ילדי שתי השכונות 
המבוססות יבואו ללמוד בחטיבת " יד התשעה " בשכונת שביב , תעלה רמת הלימודים 
בבית הספר , ילדיו יכירו ילדים מבתים טובים , ואולי אף תצא מהמפגש במסגרת 
החינוכית חברות בשעות הפנאי . רוב תושבי שכונת שביב הם מעדות המזרח . שלשום 
התברר כי שר החינוך , זבולון המר , קבע כי מעבר ילדי הרצליה פיתוח ונוף 
ים ל"יד התשעה " יידחה לשנת תשנ"ב . ילדיו של בדיחי יצטרכו , נכון לרגע 
זה , להסתפק בילדי הרצליה הירוקה , שכונת הקוטגים הסמוכה לשכונת שביב ( 
שבה מתגוררים תושבים מבוססים , אך לא כאלה המוגדרים כעשירים ) . ילדי 
הרצליה הירוקה לומדים בשנתיים האחרונות בחטיבת הביניים " יד התשעה " . בדירוג 
הסטטוס החברתי , שציירו השבוע תושבים בהרצליה , ילדי שכונת שביב הם הרובד 
החברתי הנמוך ביותר בחטיבת הביניים , וילדי הרצליה הירוקה הם הרובד העליון . 
אם יתוספו אליהם ילדי הרצליה - פיתוח ונוף - ים , יחול שינוי בחלוקה המעמדית : 
ילדי שתי שכונות מבוססות אלו יהיו הרובד העליון , וילדי הרצליה הירוקה 
יהוו את שכבת הביניים . נוכח החלטת שר החינוך , עמדו אתמול חברי הכנסת דדי 
צוקר וחגי מרום , יחד עם הורים משכונת שביב ומהרצליה הירוקה ( הטוענים 
שנטל האינטגרציה מוטל רק על ילדיהם ) , לעתור לבג"ץ . הסיבה לעתירה , 
כפי שהוגדרה על ידם , היא ביזוי החלטת בג"ץ קודמת , שלפיה ילמדו ילדי 
הרצליה פיתוח ונוף - ים ב"יד התשעה " החל בשנת הלימודים הקרובה . קפמאבינבמאבק 
המתחולל בשבועות האחרונים בהרצליה , נשכחו לרגעים המניעים החברתיים של קבוצות 
ההורים השונות בשל מגוון הסיבות האחרות שהועלו על ידי הצדדים להצדקת עמדתם . 
כמו תמיד , גלש הוויכוח גם ליריבות על רקע פוליטי . אתמול אמר לי הורה 
מהרצליה הירוקה , כי שילוב ילדי שכונתו בחטיבת " יד התשעה " נכשל , וכי 
אינו מבין מה הטעם להוסיף עתה לקיטוב החברתי הזה קיטוב נוסף באמצעות ילדים 
" בלונדים , לבנים " , כהגדרתו , מהרצליה פיתוח . ממילא , אמר האיש , 
יש ב"יד התשעה " הקבצות לפי רמות . ילדי שכונת שביב מאכלסים בעיקר את ההקבצות 
הנמוכות , וילדי הרצליה הירוקה בעיקר את הגבוהות . לדבריו , יש בחטיבה 
זו כיתת מדעים , שהיא מסגרת אליטיסטית , המאפשרת לילדים המבוססים לברוח 
מאינטגרציה . הכיתה הזו היא כל - כך בדלנית , טען איש שיחי , שאין בה 
ילדים משכונת שביב אלא רק מהרצליה הירוקה ומהרצליה - פיתוח ( למסגרת אליטיסטית 
כזו אין ההורים בהרצליה - פיתוח מתנגדים , ככל הנראה , אלא רק לשילוב ילדיהם 
בכיתות רגילות עם ילדים משכונת שביב ) . הבריחה מאינטגרציה בתוך חטיבות 
הביניים בהרצליה , אינה תופעה ייחודית ל " יד התשעה " , טען האיש . גם 
בחטיבת " שמואל הנגיד " , תמונת המצב דומה . יש בה כיתות ייחודיות , כמו 
כיתת ספורט וכיתת סיירים , השואבות בעיקר את ילדי המשפחות המבוססות בעיר , 
בעוד שבשאר הכיתות , שבהן לומדים גם ילדים מבתים פחות מבוססים , הרמה 
נמוכה יחסית . לדבריו של בן שיחי , אמרו לו בנו וחבריו , הלומדים ב"יד 
התשעה " , כי " חסר לנו שעכשיו יגיעו אלינו ילדים מהרצליה פיתוח , העשירים 
והסנובים האלה . זה ייצור שלוש רמות " . האב טען עוד : " אנחנו מחנכים 
את ילדינו שלא להתנשא , אבל כשבני הגיע לחטיבה וניסה להתחבר עם ילד משכונת 
שביב , המורה אמרה לאישתי : תרחיקי אותו ממנו . אין שום צאנס לקשר ביניהם 
כי הרקע כל כך שונה " . לטענתו , עבר בנו משבר בשל ניתוקו מכיתתו בבית הספר 
יוחנני , שבו למד עד סוף כיתה ו . הוא התקשה למצוא חבר כלבבו בקרב תלמידים 
משכונת שביב , ונאלץ לדבוק בשניים - שלושה ילדים שבאו מבית ספרו הקודם . 
" לא האמנתי שזה קורה לו . הוא היה ממש על הקרשים " , סיפר האב . לדבריו , 
הורים רבים מהרצליה הירוקה טענו באוזני ראש העירייה , אלי לנדאו , כי 
האינטגרציה ב"יד התשעה " נכשלה . " לנדאו השיב להם כי צריך לתת הזדמנות 
למפגש החברתי . על כך ענו ההורים : אם המבוגרים לא מצליחים לגשר על הפער , 
אתה מצפה שהילדים יצליחו לעשות זאת ? . זה ממש טירוף . הרי הילדים מביאים 
איתם מטען מהבית " . ההורה מהרצליה הירוקה מעיד על עצמו , כי בשעתו תמך בשילוב 
ילדיו עם ילדי שכונת שביב , וזאת מתוך אמונה שאסור להשאירם בתוך בועה חברתית , 
כלשונו . אולם המציאות טפחה על פניו . בנו אמנם השתלב בכיתת המדעים , 
אולם יש לו עוד בן העתיד להגיע לחטיבה , והישגיו בלימודים אינם מזהירים . 
הוא חושש שבנו ייאלץ להשתלב בכיתה עם תלמידים חלשים משכונת שביב , וכי 
מצבו הלימודי והחברתי יידרדר עקב כך . לדבריו , לנדאו השקיע הון תועפות 
בקידום שכונת שביב , אולם יעברו דור או שניים לפחות , עד שהרמה החברתית 
בשכונה תשתפר . " הפרחיאדה שם זה דבר נורא שעובר כנראה בתורשה " , אמר . 
" שכונת שביב נשארה מעברה כפי שהיתה לפני ההשקעה של לנדאו " . על מאבקו 
של לנדאו היום נגד מעבר ילדי הרצליה - פיתוח ונוף - ים ל"יד התשעה " , העומד 
בסתירה מוחלטת לעמדתו הקודמת לשלב את ילדי הרצליה הירוקה עם ילדי השכונה 
החלשה , הגיב האיש : " לנדאו פוחד שהאלקטורט שלו ייפול . הוא זכה בבחירות 
לתמיכה גדולה מאוד בהרצליה - פיתוח , והוא פוחד מהתגובה של התושבים שם אם 
יכריח אותם לשלוח את ילדיהם ליד התשעה " . קפמאבינבעוד הורים משכונת שביב 
מבקשים לעתור לבג"ץ יחד עם חברי הכנסת , נשמעו בימים אלה גם בתוכם קולות 
נגד שילוב ילדיהם עם ילדי הרצליה - פיתוח . באחת הישיבות של ועד ההורים 
העירוני עם ראש העירייה , טען אחד מתושבי שביב , שנעלב מעמדת ההורים המבוססים , 
כי אינו רוצה שילדי השמנת , כהגדרתו , יבואו ל"יד התשעה " . הוויכוח החברתי - 
עדתי - כלכלי המפלג זה יותר משנה קבוצות הורים בהרצליה , הפך למאבק כוחני , 
שגלש למישור העירוני , הפוליטי והמשפטי . לפי החלטת בג"ץ מלפני כחודשיים , 
ייושם מיפוי מערכת החינוך בהרצליה , כפי שנקבע על ידי משרד החינוך . מיפוי 
זה גורס שיבוץ כל ילדי העיר , לרבות הרצליה - פיתוח ונוף - ים , במערך 
חמש החטיבות שהוקמו במזרח העיר . הבג"ץ קבע כי ילדי שתי השכונות המבוססות 
ממערב לכביש חיפה , ילמדו בחטיבות כבר בשנת הלימודים תשנ"א . קביעה זו 
הצטרפה להמלצות ברוח דומה של ועדת החינוך של הכנסת ושל שלוש ועדות ( ! 
) פנימיות של משרד החינוך , שהוקמו עקב הסכסוך . חלק מחברי ועד ההורים 
העירוני נדהמו מעזות המצח של לנדאו , שהחליט להתעלם מהכרעת בג"ץ , שלטענתם , 
מבזה בכך את שלטון החוק בישראל . הם נדהמו פעם נוספת כשהתברר להם ששר החינוך 
החדש , זבולון המר , מוכן גם הוא לעבור על החוק ולדחות את השלמת החיטוב 
בהרצליה לשנת הלימודים תשנ"ב . המר היטה אוזן קשבת מאוד לאנשי הרצליה - 
פיתוח ונוף - ים בסוגיית החיטוב . את אי אכיפת פסק הבג"ץ על ראש העירייה , 
הם מגדירים כאוזלת יד וכחוסר אונים של משרד החינוך . בינתיים , הצליח לנדאו 
בעזרת סגנו , יהושע גורא , איש המפד"ל , הממונה על תיק החינוך בעירייה , 
לגרום בסוף השבוע שעבר לקרע בוועד ההורים העירוני . לטענת חלק מחברי הוועד , 
שיכנע גורא בעזרת אחד מנציגי ההורים בוועד , גם הוא איש מפד"ל , נציגים 
אחרים בוועד להסכים לדחיית מעבר התלמידים ממערב העיר למזרחה , לשנת הלימודים 
תשנ"ב . ועד ההורים נכנע , אך לא הורים משכונת שביב ומהרצליה הירוקה , 
שאינם חברים בו . הם עמדו אתמול לעתור לבג"ץ יחד עם חברי הכנסת דדי צוקר 
וחגי מירום , נגד המר ולנדאו , בגין אי - כיבוד החלטת בג"ץ . יוסי כלאתי , 
דובר ועד ההורים העירוני ויו"ר ועד ההורים בבית הספר היסודי " ברנדיס " 
בהרצליה - פיתוח , טוען כי מאבק ההורים בשתי השכונות המבוססות נגד המעבר 
למזרח העיר , נעדר לחלוטין ניסיון להתבדלות חברתית . לא בריחה מאינטגרציה 
מניעה את ההורים , טען כלאתי , אלא העובדה שילדיהם ייאלצו לעבור את כביש 
חיפה הסואן . נימוק נוסף שהוא מעלה : מדוע הוקמו כל חמש חטיבות הביניים 
מזרחית לכביש חיפה ואף לא אחת ממערבה לו . הרי האוכלוסייה ממערב לכביש מונה 
כ61 אלף איש . וזה מצדיק פתיחת חטיבה אחת בהרצליה - פיתוח . את ניקיון 
כפיהם של ההורים אפשר לבחון , טען כלאתי , בנכונותם לקלוט ילדים משכונת 
שביב בחטיבת בינים שתוקם בהרצליה - פיתוח . ואפילו לא יוסעו ילדי שביב לשכונה 
המערבית , תהיה , לטענתו , אינטגרציה טבעית בחטיבה שתוקם , גם אם שיעור 
החלשים בה לא יהיה גבוה יחסית . שכן , בנוף - ים יש משפחות לא מעטות שמצבן 
הכלכלי אינו מזהיר . קפמאבינגם ראש עיריית הרצליה אינו מזכיר בנימוקיו הרשמיים 
לדחיית השלמת החיטוב , את בעיית הפער החברתי . לטענתו , מעבר הילדים בכביש 
חיפה לחטיבה במזרח העיר , מסכן את חייהם והוא לא מוכן להיות אחראי לביטחונם 
עד שלא ייבנה מחלף מעל כביש חיפה . השבוע טען ח"ך דדי צוקר , כי לנדאו 
מנצל את המאבק המתרחש עתה במערכת החינוך של עירו כדי להשיג מימון ממשלתי 
או אחר להקמת המחלף . סיבות נוספות לדחיית החיטוב , על פי לנדאו , הן מחסור 
בחדרי לימוד בחלק מבתי הספר בעיר . הנימוק הזה , שאומץ גם על ידי המר , 
זכה על ידי שניהם להגדרה " סיבות פיסיות - לוגיסטיות " . המאבק קיבל גוונים 
פוליטיים , כאשר אנשי המפד"ל בהרצליה זוכים לאוזן קשבת אצל שר החינוך , 
איש המפד"ל , ומגשרים בינו ובין ראש העירייה , איש הליכוד . הפן הפוליטי 
בא לידי ביטוי גם כאשר האשים לנדאו את יו"ר ועד ההורים העירוני בהרצליה , 
יוסי בן - טוב , כי הוא נאבק בו משום שהוא מפא"יניק . " אמרתי לו שאף 
פעם לא הייתי מפא"יניק , ואני לא מתכונן להיות כזה " , אומר בן - טוב . 
לטענתו , מי שחושב על קידום פוליטי על גב המאבק , הוא דנוך , איש ועד 
ההורים העירוני בהרצליה , חבר המפד"ל , המציג את עצמו בהזדמנויות שונות , 
כידיד של המר . הוא עסקן פוליטי וחבר לפחות בוועדה אחת בעיריית הרצליה , 
ועדת החינוך " . בן - טוב מטיל ספק בנכונות תושבי הרצליה - פיתוח לקלוט את 
ילדי שכונת שביב לחטיבת ביניים בשכונתם ( אם תוקם ) . הוא אומר שנוח להם 
להצהיר הצהרות ברוח זו , מפני שהם יודעים שהסעת ילדי שכונת שביב להרצליה 
פיתוח קשה , נוכח הפקקים הגדולים שיש מדי בוקר בכבישים ממזרח העיר למערבה . 
