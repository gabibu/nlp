פראג ( מיוחד ל"הארץ " ) . " אגודה נוצרית - יהודית " , שתהיה הסניף של 
המועצה הבין - לאומית של נוצרים ויהודים נוסדה בסוף השבוע בפראג . מיוצגים 
בה הכנסייה הקאתולית בצכיה , המועצה האקומנית של הכנסיות הנוצריות והקהילה 
היהודית . חוגים קאתוליים הבטיחו לפעול למען הצטרפותה של הכנסייה הקאתולית 
בסלובקיה לאגודה . הסניף הצכוסלובקי נוסד לקראת הסימפוזיון של המועצה הבין - 
לאומית של נוצרים ויהודים שתתחיל ביום ה השבוע בפראג . במסגרת הסימפוזיון 
יבקרו משתתפיו במקום הגטו לשעבר בפרזין ( טרזיינשטאדט ) ובכפר לידיצה שהושמד 
על ידי הנאצים ותושביו נרצחו . ראש עיריית פראג יערוך קבלת פנים למשתתפי 
הכנס . המועצה הבין - לאומית עורכת סימפוזיון מעין זה מדי שנה . על פי התוכנית 
המקורית השנה הוא עמד להיערך בירושלים אך בגלל המתיחות שנוצרה בעקבות פרשת 
הכנסייה ברובע נוצרי בירושלים , הוחלט להעתיק את הכנס לפראג . יו"ר הקהילה 
היהודית בפראג , דזידר גלסקי , אמר כי בצכיה שיתוף הפעולה בין נציגי הכנסיות 
הנוצריות ובין הקהילה היהודית הוא ללא דופי והביע תקוה שבקרוב תורחב פעילות 
האגודה הנוצרית יהודית גם לסלובקיה . 
