( " הארץ " , 8 . 91 ) בנושא זהותם הלאומית של ערביי השטחים , עורר כמה 
עניינים שאיני יכול שלא להגיב עליהם . קימרלינג טוען , כי בכל מחקר וסקר 
שבהם נשאלים הערבים שתחת שליטתנו לזהותם , הם מגדירים את עצמם בבירור , 
בעקביות ובאופן חד - משמעי , בראש וראשונה כפלשתינאים , ורק אחר - כך , 
ובעוצמה פחותה בהרבה , מציינים את שאר מרכיבי זהותם . ייתכן שזו אמנם התמונה 
העולה מהסקרים , אלא שלדעתי , אין לדבר זה חשיבות רבה ; החברה הערבית , 
ובעיקר הפלשתינית , אינה מכירה את חופש הביטוי , אינה מעריכה ויכוח וחילוקי - 
דעות חופשיים , והיא אינה סובלנית לדעות חריגות . זוהי חברה אשר בניה יודעים 
היטב מה מצפים מהם , הן בהתנהגותם והן בהתבטאויותיהם . כל המכיר את החברה 
הערבית החיה בשטחים , יודע מה צפוי לבעל דעה חריגה , ולפיכך הסקרים מגלים 
תמיד , כי הדעות הנפוצות בחברה זו , כפי שבאו הדברים לידי ביטוי בתשובות , 
הן אלה שאנשי השררה באותה חברה חושבים אותן לנכונות . לעומת זאת , התמונה 
העולה מתוך התנהגותה של חברה זו לאורך זמן , או מתוך מחקר בחומר שנכתב לפי 
תומו ( חומר שמחבריו לא ידעו כי עין זר תראהו ) ולא כתשובה לשאלות חוקרים 
וסוקרים , קרובה יותר למציאות . התנהגות החברה הערבית - פלשתינית מראה 
זה עשרות רבות של שנים , כי היא פנתה לעבר הקוטב הכלל - ערבי או הפלשתיני - 
פרטיקולרי , על - פי הערכת סיכויי הצלחתה במאבק נגד ישראל . כאשר נדמה 
היה לפלשתינאים כי הלאומיות הכלל - ערבית תביא להם את הגאולה מן הציונות 
או ממדינות ישראל , הם הזדהו ופעלו כבני מסגרת ערבית גדולה ורחבה ( כלל - 
ערבית , סורית או ירדנית ) . כאשר היו בטוחים בכוחם העצמי לחסל את היישוב 
העברי או את מדינת ישראל , הם חתרו לפעולה עצמאית ועמדו על " עצמאות ההחלטה " 
הפלשתינית . לפני כמה שנים ערך אחד הגופים הממלכתיים בארץ מחקר על העמדות 
הרווחות בחברה הפלשתינית בשאלת הזהות הלאומית , על יסוד חומר כתוב שלא נאסף 
למטרות המחקר . התמונה שעלתה מתוכו היתה ברורה ולימדה כי הפלשתינאים מזדהים 
בראש וראשונה כערבים , אחר - כך כבני עדה דתית ( מוסלמים או נוצרים ) , 
כבני מקום ( אנשי שכם , חברון , ירושלים וכו ) , ורק לבסוף כפלשתינאים . 
אין לי ספק , כי הסתמכות על חומר מקורות מסוג זה צריכה להיות מקובלת גם 
על דעתו של קימרלינג , שהוא איש מדעי החברה , כאשר מדובר בחברה קונפרומית , 
כמו זו הפלשתינית . . אני מצטרף לדעתו של ברוך קימרלינג , כי מה שהחלו 
בו הפלשתינאים ( התמתנות יחסם כלפי ישראל ) בסוף 8891 , נעשה " בצליעה 
ובהיסוס " . אולם האמת היא שהם נכשלו כליל בניסיונם לשכנע את הציבור הישראלי , 
כי חל מפנה אמיתי ומהותי בעמדתם . יש לכך שלוש סיבות ; האחת היא המשכת 
מעשי הטרור נגד ישראל , למרות הצהרת מנהיגיהם כי יימנעו מכך . השנייה היא 
כפל - הלשון שהם נקטו ביחס לישראל , אפילו במסמך המדיני שפירסמו בכינוס 
המועצה הלאומית באלגיריה בדצמבר 8891 . והשלישית היא שגם במסמך הזה המשיכו 
הפלשתינאים להגדיר את עצמם כבני האומה הערבית הגדולה , והמאבק למימוש אחדותה 
של האומה הזאת זהה מבחינה חשיבותו עם המאבק להשגת העצמאות והגשמת " זכות 
השיבה " של פליטי 8491 לשטחה של ישראל בגבולות שביתת הנשק של 9491 . במאמרי , 
אליו התייחס קימרלינג , לא עסקתי ב"זכויות " אלא בתהליכים פוליטיים וברעיונות 
הקשורים בתהליך תקומת מדינות , כיוון שבהעדר בית - משפט עולמי המסוגל לממש 
" זכויות " , אין למונח זה משמעות בהקשר בין - לאומי . לעומת זאת , אני 
מסכים כי מאמרי , הקובע כי ההזדהות של הפלשתינאים היא בראש ובראשונה עם 
האומה הערבית , יכול לשמש צידוק לעמדה כי אין צורך במדינה ערבית - פלשתינית , 
ומצוקותיהם הלאומיות יכולות לבוא לידי תיקונן בכל מסגרת ערבית עצמאית אחרת . 
לכן , למן יוני 7691 תמכתי בעקביות בהסדר שלום בין ישראל לירדן , תוך הבטחת 
האינטרסים הביטחוניים של ישראל , והחזרת השטחים שנכבשו במלחמת ששת הימים 
לממלכת ירדן ( יש לכך סיבות נוספות , ובראשן ההכרה , כי רק במסגרות מדינה 
גדולה ורחבה אפשר לפתור את שאלת פליטי 8491 ) . אולם אין במאמרי ולו רמז 
קל שבקלים לכך שמותר להפוך את הפלשתינאים ל"סתם ערבים " היכולים בעצם " לגור " 
בכל מקום במרחב הערבי כלומר מותר לגרש אותם מבתיהם ומארצם . שיטתו של ברוך 
קימרלינג לרמז על כך שאני מצדד בגירוש הערבים הפלשתינאים מבתיהם , אופיינית 
לדוברים מסוימים של השמאל הקיצוני בישראל , הסבורים כי מי שאינו מצטרף לעמדותיהם , 
מציב את עצמו במרחב שבין הליכוד לכהנא . 
