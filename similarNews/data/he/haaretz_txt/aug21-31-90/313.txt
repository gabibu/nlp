( ע ) . הממשלה והסוכנות היהודית אינן יכולות לקחת סיכון ולהשתתף במשחק 
הניחושים לגבי עתידה של בריה"ם , ולכן המדיניות היא להוציא מקסימום יהודים 
בזמן הקצר ביותר אמר אתמול בבוקר יו"ר ההנהלה הציונית שמחה דיניץ , בפגישה 
עם משלחת ראש הממשלה של המגבית המאוחדת במלון הילטון בתל - אביב . למרות 
איומי הערבים לחבל בשדות התעופה דרכם מגיעים עולים , הוסיף , גדל בהתמדה 
מספר העולים מבריה"ם , ובאוגוסט יגיעו כ81 אלף עולים , והחל מספטמבר כ02 
אלף עולים לחודש , זאת הודות להרחבת דרכי היציאה מבריה"ם דרך ארצות נוספות 
שהסכימו לסייע בהעברת העולים . " למרות עיכובים ביישום תוכניות השיכון בחודשים 
האחרונים , יש התחלות בנייה והכשרת קרקע לבנייה , ואני משוכנע שבעיית השיכון 
תיפתר . עד להשלמת הבנייה , ננצל כל מבנה , מוסד ציבורי וכן מחנות צה"ל 
פנויים לשיכון ארעי לעולים " , אמר דיניץ . דיניץ גם הביע את ביטחונו שגל 
העלייה מבריה"ם יביא את השלום למזרח התיכון . " הגל הזה ישכנע את הקיצונים 
במנהיגי מדינות ערב שישראל איננה אפיזודה באזור ואי - אפשר עוד להכחידה . 
העלייה תחזק את החברה . רק ישראל חזקה במדע , ברוח ובמוטיבאציה תוכל להיות 
שותף לשלום , וזאת יעניקו לנו מיליון יהודים שיעלו מבריה"ם לישראל " , אמר . 
דיניץ מסר כי 52 שליחי הסוכנות היהודית פועלים כיום ברחבי בריה"ם , מלנינגראד 
ועד נובוסיבירסק , ומכשירים רופאים יהודים לקראת בחינות הרישוי בישראל . 
כ008 רופאים יהודים כבר סיימו סמינארים בפיקוחם , ובימים אלה נפתחו במוסקווה 
ובלנינגראד סמינארים בהשתתפות 09 רופאים יהודים . 
