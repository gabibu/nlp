דפוס היחסים בין אישה מוכה לבעלה מזכיר את זה שבין מבוגר לקטין , יותר משהוא 
מזכיר יחסים בין שני מבוגרים . התמונה העולה מן הממצאים היא של יחסי כוח 
מאוד לא שוויוניים " , מציינת ד"ר יוספה שטיינר , מנהלת שירותי טיפול בנשים 
ונערות במשרד העבודה והרווחה , במחקר בשם " נשים מוכות , צרכים ודימוי " , 
שיצא באחרונה . המחקר , שהשתתפו בו עובדות סוציאליות ממשרד העבודה והרווחה 
ועובדות מקלטים לנשים מוכות , הוא ניסיון להגיע להבנה טובה יותר של צרכיהן 
של נשים מוכות . מחקרים רבים הצביעו על כך שמדובר בתופעה נפוצה בארצות רבות . 
" בישראל , אומרת ד"ר שטיינר , " אין נתונים מדויקים על היקף הבעיה . 
ועדה של הכנסת שדנה בנושא בשנת 6791 העריכה , כי % 01 מכלל הנשים הנשואות 
בארץ חיות תחת איום של אלימות . אם ניישם אומדן זה לנתוני מפקד האוכלוסין 
של 5891 , שדיווח על מיליון נשים נשואות , נמצא כי בשנת המפקד היו בארץ 
כ000 , 001 נשים מוכות . בארץ קיימים ארבעה מקלטים לנשים מוכות . עד שנת 
4891 שהו בהם כ005 , 3 נשים . כ008 , 3 נשים נוספות פנו ל"מרכז נעמת למניעת 
אלימות במשפחה " בין השנים 38916891 . יש לזכור שהחוסות הן רק חלק קטן 
מהמוכות : לא כל הנשים המוכות מודות בכך שמכים אותן ; מספר המוכות המוכנות 
ללכת למקלט קטן מאוד ; נשים מוכות מהמעמד הבינוני ומעלה מעדיפות לשכור דירה 
או לצאת למלון . המדגם שעליו התבסס המחקר כלל שתי קבוצות של נשים בעלות 
רקע עדתי ומעמדי דומה : נשואות , רובן ממוצא מזרחי , רמת הכנסה נמוכה . 
הנשים המוכות , 16 במספר , היו אלה ששהו במקלטים בשלושת החודשים שבהם 
נערכו ראיונות המחקר . קבוצת הביקורת כללה 16 נשים שאינן מוכות . נתונים 
כלליים אודות בעלי הנשים המוכות ושאינן מוכות מספקים רקע חשוב להבנת תופעת 
האלימות במשפחה . לגבי ארצות המוצא של שתי קבוצות הבעלים אין הבדל משמעותי . 
באשר לרמת ההשכלה , נמצא פער של שלוש שנות לימוד בין האישה המוכה לבעלה 
לטובת האישה , לעומת פער של שנת לימוד אחת לטובת הבעל הלא - מכה . בתחום 
התעסוקה נמצא , כי כ%02 מכלל הגברים המכים הם מובטלים או מחפשי עבודה , 
בעוד שסך המובטלים או מחפשי העבודה בקרב הגברים שאינם מכים עמד על % 3 . 
3 בלבד . עוד נמצא , כי % 6 . 31 מקרב הבעלים המכים הם מובטלים בעלי ותק , 
בעוד שאין בקרב הבעלים הלא מכים אף לא מובטל אחד ותיק . ממצאי המחקר העלו , 
כי צריכת האלכוהול והסמים אצל הבעלים המכים גדולה בהרבה מאשר אצל הבעלים 
בקבוצת הביקורת . עוד נמצא , כי בעלים מכים שולטים בשלושה תחומים מרכזיים 
של חיי נשותיהם . הבעלים מגבילים עצמאות לגבי פגישות עם חברות ושכנות , 
מגבילים בתחום הקניות והשימוש בכסף ומתנגדים ליציאה לעבודה . מן הראיונות 
עם הנשים הסתבר , כי האישה בדרך כלל לא מקבלת שום כסף להוצאות אישיות וכי 
עליה לבקש רשות עבור כל הוצאה . נשים מוכות דיווחו על כך , שלעתים תכופות 
נאלצו תחת איום גופני להחזיר פריטים לחנות ולקבל עבורם את הכסף . הגבלות 
אלה מצמצמות את יכולתה של האישה לתפקד , ומעידות על כך שאין הבעל מעריך 
את אישתו . בתחום סיפוק הצרכים הפיסיולוגיים , הביטחוניים והחברתיים וצורכי 
הדימוי העצמי , שונה האישה המוכה מזו שאינה מוכה . צרכיה של המוכה , בעיקר 
בתחום הביטחוני , גדולים יותר . " מצאנו " , אומרת ד"ר שטיינר , " כי 
הנשים המוכות מצויות במצבים מאוד לא בטוחים . % 4 . 39 מהן חיות תחת איום 
קבוע של אלימות ואכזריות קיצוניות . % 7 . 69 מאופיינות ביחסי נישואין מעורערים 
ו%6 . 38 מהן נתונות בפחד מתמיד כל פעם שהבעלים נמצאים בבית " . ממצאים אלה 
מעידים על הצורך במסגרת של הגנה פיסית , כולל בבית עצמו , כגון : צווי 
מניעה , פעולה משטרתית ומקלט שאליו ניתן להגיע בעת הצורך . ההגבלות והאיסורים 
על עצמאותה של האישה המוכה מצד בעלה אינם תואמים צורכי אישיות בוגרת . מכאן 
שיש צורך מחד גיסא בתוכניות שיעודדו את עצמאותן , ומאידך גיסא בתוכניות 
לחינוך הבעלים לערכים של שוויון והדדיות . העובדה ש%2 . 58 מן הנשים המוכות 
דיווחו על הצורך בסיוע משפטי , מובילה למסקנה , שלא רק שאין די שירותים 
בתחום זה , אלא שיש צורך ביועצים משפטיים המתמחים בבעיית נשים מוכות . באשר 
לצרכים החברתיים של נשים מוכות , כאן יש חשיבות רבה לתמיכה קבוצתית שתאפשר 
לאישה ללמוד לעמוד על דעתה ולשמור על עצמאותה תוך כדי יצירת מערכת יחסים 
מלאי ביטחון וחום . בתחום הצרכים הפיסיולוגיים , מציינת החוקרת שני ממצאים 
חשובים : 1 ) מחצית מן הנשים המוכות דיווחו על בעיות חמורות ביחסי המין 
עם בעליהן בהשוואה ל%6 . 6 בקרב הנשים שאינן מוכות ; 2 ) אצל חלק מן הנשים 
המוכות בעיות ביחסי מין עלו רק לאחר שהמכות החלו . אצל אחרות התגלו בעיות 
בתחום זה מיד עם נישואיהן והן היו בין הגורמים שהביאו לסכסוכים . נקודה 
נוספת הנוגעת לצרכים הפסיכולוגיים היא הצורך במציאת זמן פנוי לטיפול בעצמן , 
שהביעו מחצית מן הנשאלות במחקר . בנקודה זו נמצא הבדל משמעותי בין נשים 
מוכות לנשים בקבוצת הביקורת . בתחום הדימוי העצמי מעלה החוקרת שני משתנים : 
הקנאה מצד הבעל והתחושה של האישה שבעלה אינו מעריך אותה . % 5 . 07 מן הנשים 
המוכות דיווחו על קנאה מצד בעליהן לעומת % 6 . 6 נשים בקבוצת הביקורת . 
במקביל % 7 . 66 מן הנשים המוכות דיווחו על חוסר הערכה של בעליהן כלפיהן לעומת 
% 8 . 8 מקרב הנשים שאינן מוכות . " במבט ראשון " , מסכמת שטיינר , " שני 
משתנים אלה סותרים זה את זה , אך להלכה הם משלימים זה את זה ומתקשרים ליחס 
הבלתי שוויוני של הבעל לאישתו . הבעל המכה , למרות שאינו מעריך את אישתו , 
מקנא לה כאילו היא רכושו הפרטי " . ממצאי המחקר מאפשרים לד"ר שטיינר להעלות 
כמה הצעות : המלצות בתחום החינוך , הבריאות , אכיפת החוק , פרקליטות 
ובתי משפט והרבנות , שמהן משתמעת מסקנה אחת יש לקחת חלק במאמצים לשינוי 
החקיקה ולשינוי הגישות הרווחות במוסדות השונים למעמד האישה , טיפול בנשים 
מוכות ובבעלים אלימים . 
