" רוחות המלחמה " המנשבות באיזורנו אינן מפריעות לראשי איגוד הטניס בישראל 
לחשוב על קירוב לבבות בין עמים באמצעות הספורט . זה אולי המוטו המרכזי , 
אותו הם מנסים להבליט לקראת מיפגש גביע דייויס בין טניסאי סין וישראל , 
שיהיה בין ה - 31 ל - 51 בספטמבר ברמת השרון . העובדה שישראל מייחסת למישחק 
חשיבות רבה לגבי עתידה והשרדותה בבית העליון של המפעל , מובלטת פחות . 
כך אפשר היה להתרשם אתמול במסיבת עיתונאים ראשונה לקראת מיפגש הטניס ההיסטורי . 
יהיה זה לא רק מישחק ראשון בין שתי הנבחרות הללו בגביע דייויס ( הופעה 
65 של ישראל ) ; זו הפעם הראשונה תתארח בישראל נבחרת ספורט רשמית של סין 
עם כל המשתמע מכך ניגון ההמנון הסיני על ידי תזמורת צה"ל , במעמד נשיא 
המדינה חיים הרצוג , ואירוע בחסות משרד התיירות . נבחרת סין תגיע ב - 01 
בספטמבר . עדיין לא ידוע כמה אנשים תמנה המשלחת הרשמית . הסינים הזמינו 
ארבעה חדרים במלון הילטון בתל אביב . הם גם הגיעו להסדר עם מסעדה סינית 
בתל אביב , שתספק להם את מזונם , כי אינם סומכים על תפריט אירופי - מזרחי . 
ברשימת הטניסאים הסינים מצויים די לין , קסידונג דיי , קזיוצנג ליו וזאנג 
צאנג ( הגיע לחצי גמר ווימבלדון לנוער ) . לא ידוע מה דירוגם העולמי , 
כי אינם משתתפים בסבב הבין לאומי . כוחם ויכולתם הם , איפוא , בגדר תעלומה . 
מאמני נבחרות אחדות בבית העליון הביעו רצונם לבוא לישראל כדי לחזות בנבחרת 
סין . מועד המיפגש הוקדם בשבוע , לגבי המועד הרשמי של יתר שבעת משחקי ההישרדות , 
לבקשת הסינים המשתתפים במשחקי אסיה שהם מארחים בספטמבר . נבחרת ישראל תתכנס 
למחנה אימונים החל ב - 2 בספטמבר . קפטן הנבחרת שלמה גליקשטיין יצא שלשום 
לניו יורק לאליפות ארצות הברית הפתוחה , בה ישתתפו עמוס מנסדורף וגלעד בלום , 
שני הטניסאים הבכירים שלנו , אליהם יצטרפו נגד סין שחר פרקיס ורביב ויידנפלד . 
מאמן הנבחרת הוא שלמה צורף ; מאמן הכושר : יובל חיגר ; פסיכולוג : שרגא 
שדה ; הפיסיותראפיסט : ניל גביסן . המשחק יהיה במרכז הטניס ברמת השרון , 
לאחר הפוגה של ארבע שנים מאז הניצחון על בלגיה ( 50 ) ב - 6891 . מרכז 
הטניס העמיד את המיתקנים ללא תמורה וזו הסיבה שאיגוד הטניס מצפה לרווח כספי 
מהאירוע . עלות האירגון 001 אלף שקל , וההכנסות הצפויות ממכירת כרטיסים 
001021 אלף שקל . הפעם יהיו המחירים זולים יותר מאשר במיפגש האחרון נגד 
צרפת ביד אליהו . הם ינועו בין 04 ל - 001 שקל ( אוגדנים ליומיים ושלושה ) 
ו - 02 שקל ליום בודד . הכנסה של 01 אלפים דולאר מזכויות שידור תתקבל מהטלויזיה 
שתשדר , ישירות חלקים מהמישחקים , בכל שלושת ימי התחרויות . " חששנו שהסינים 
לא יבואו , אבל שמחנו שהשיקול הספורטיווי היה אצלם ראשון במעלה " , אמר 
יו"ר איגוד הטניס קולי פרידשטיין , שהביע אמונתו בהצלחה אירגונית וספורטיווית . 
