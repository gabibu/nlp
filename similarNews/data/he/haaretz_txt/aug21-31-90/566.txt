מכירות נשק אמריקאי לארצות ערב בכלל ולסעודיה בפרט , קרי נשק מערבי חדיש 
מן השורה הראשונה , הדאיגו את ישראל מאז ומתמיד . ואם אמר שר ההגנה האמריקאי , 
ריצרד צייני , בהקשר למכירה נרחבת של מטוסים וסוגי נשק מתקדמים לערב הסעודית , 
כי " התנאים במזרח התיכון השתנו עתה כליל " וכי הם " אינם מהווים איום 
כלשהו על ישראל " , רשאית ישראל להסכים לרישא ולחלוק על הסיפא . נכון שלערב 
הסעודית , וכן למצרים , שכפי שנודע תזכה גם היא למשלוחי נשק אמריקאיים , 
יש כיום דאגות שונות ; התחמשות מתוך מחשבה תחילה נגד ישראל היא בערך האחרונה 
שבהן . ואולם , מאז התחילה אספקת נשק אמריקאי בהיקפים ניכרים לארצות מזרח - 
תיכוניות ידידותיות , ישראל מודאגת פחות משימוש בלתי אמצעי של הנשק נגדה , 
ויותר מנפילתו לידי אויבים מועדים . הדבר אינו רחוק מן המציאות , ובהתחשב 
ביציבות של המשטרים באזור , יש מידה לא מבוטלת של ריאליזם בחשד כי מה שנרכש 
וסופק בתום לב ינוצל בצורה ומתוך מגמה שונות לחלוטין . כיבושה של כוויית 
בידי עיראק יכול לשמש איר לנאמר לעיל : נשק מערבי ( אמריקאי ) חדיש , 
בכמויות לא מבוטלות , נפל בידי חיילים של סדאם , ואם יספיק הזמן כדי ללמוד 
את דרכי השימוש בו הוא יופנה נגד האמריקאים ובני לווייתם . ואולם , גם לגבי 
עסקות הנשק הנוכחיות תקפות ההסתייגויות מעמדה ישראלית נמרצת מדי . שהרי 
אם ארץ ערבית בעלת אמצעים סעודיה טרם התרוששה תרצה לרכוש נשק , לא יחסרו 
הספקים : אם לא ארה"ב , אחרים יספקו את הסחורה המבוקשת . יתר על כן , 
לפעילות הישראלית בנושא זה היה , מאז ומתמיד , שיעור הצלחה מוגבל . בנסיבות 
הנוכחיות , שיעור ההצלחה עלול להתגלות כמוגבל עוד יותר בשעה שחיילי ארה"ב , 
סעודיה ומצרים ניצבים כתף אל כתף מול אויב משותף . זעקה ישראלית כוללנית 
ומכלילה ספק אם תישמע ; ואם כך , לשם מה לבזבז תחמושת מוסרית שמוטב לשומרה 
להזדמנות אחרת , מבטיחה יותר . העצה שאפשר להשיא לנציגי ישראל , שעמם יבואו 
בקשר האמריקאים טרם מכירת נשק לערבים , היא שיגזרו את תגובתם על פי המידה 
המתאימה לנסיבות . ראשית , לא הכל ולא סוגי הנשק החדישים ביותר הם שיסופקו 
( נדמה , כי משהו מסוג זה כבר נאמר לגבי מטוסי אף - 51 אמריקאיים העומדים 
להיות מסופקים לסעודיה ) ; שנית , השגת ביטחונות ככל שניתן נגד כל שימוש 
בלתי רצוי ; ושלישית , אספקה מאזנת לישראל במסגרת האילוצים הכלכליים הידועים . 
ומכל המקום , איש בארה"ב לא יכול לבוא אלינו בטענה על שאנו מזכירים לשלטונותיה , 
כי העולם כמנהגו נוהג כל שכן המזרח התיכון , עם דפוסי העוינות והבוגדנות 
הטבועים עמוק במסורתו . כלומר , הסק , או הרוצה לספק יבוא על שכרו , 
אם לא לגמרי יפתח את ידו לרווחה . 
