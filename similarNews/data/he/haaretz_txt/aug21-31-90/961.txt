ראש הממשלה , יצחק שמיר , שסייר אתמול בערים בדרום הארץ וביקר אצל עולים , 
הבטיח להם , כי המטרה היא להביא מיליון עולים לישראל בפחות מעשר שנים . 
שמיר אמר לעולים : " להביא מיליון יהודים בפחות מעשר שנים לארץ ישראל , 
זאת בעיה שמדינות אחרות אינן מסוגלות לפתור . מדינת ישראל תפתור גם את 
זה " . לראש הממשלה הצטרף שר השיכון והבינוי , אריאל שרון והשניים ביקרו 
גם במרכזי קליטה . השר שרון הבטיח לעולים שבעיותיהם הזמניות ייפתרו . " דבר 
אחד אני יכול להבטיח לכם , שהממשלה עושה ותעשה כל מאמץ כדי לאפשר לכל אחד 
שבא גג מעל לראשו ומקום עבודה " , אמר שרון . ראש הממשלה הדגיש , כי העלייה 
היא בראש מעייניה של ממשלת ישראל . 
