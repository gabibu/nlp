מוסקווה 42 ( ע"ר וע"ץ ) . השלטונות הסובייטיים הודיעו כי החל מהחודש 
הבא יוטל קיצוב על הספקת סיגריות , כדי להפסיק את התגרות שפרצו בין המעשנים 
העומדים במשך שעות בתורים ארוכים להשיג מוצר זה . ראש עיריית מוסקווה גאווריל 
פופוב , מסר בראיון בטלוויזיה כי כל תושב מעל גיל 61 יהיה זכאי לחמש חפיסות 
של 02 סיגריות לחודש החל מספטמבר . המחסור בסיגריות הביא ליצירתם של תורים 
ארוכים בהם הצטופפו לפעמים כמה מאות אנשים ליד הקיוסקים . הצרכנים הסובייטים , 
הרגילים למחסורים פתאומיים במצרכים חיוניים , החל מנעליים ועד משחת שיניים , 
אינם מוכנים למחסור כזה בסיגריות ובכמה מקרים הם שיבשו את התנועה ברחובות 
כדי להביע את מחאתם וזעמם . מלנינגראד נמסר כי ביום רביעי לא הצליחו 03 צרכנים 
לקבל סיגריות לאחר שעמדו שעות מספר בתור ליד חנות טבק . הם פרצו לחנות ומנעו 
מהפקידים לסגור את הקופה ולנעול את החנות . ממוסקווה נמסר כי צרכני סיגריות 
נרגזים גרמו לשיבושים בתנועה במרכז העיר ובפרברים . פקידי הממשל הסובייטי 
טענו כי המחסור בטבק ובסיגריות נוצר עקב אי - השקט האתני , המונע העברתם 
של פילטרים לסיגריות מהאזורים שמעבר להרי קווקאז , ובגלל הפיגור בתשלומים 
לספקי חוץ . בבריה"ם נמסר גם על מחסור מחריף בוודקה וביין . קיצוב על מצרכים 
אלה הונהג בערים רבות , לרבות לנינגראד . צרכני שתייה חריפה בעיר ציליבנסק 
שבערי אוראל התפרעו במשך יומיים לאחר שמרכול סירב למכור להם אלכוהול . סוכנות 
טאס מסרה , כי 71 שוטרים נפצעו במה שכונה " מהומות היין " שפרצו כאשר 
זבני המרכול הגדול ביותר בעיר לא הסכימו למכור אלכוהול ללא נוכחותו של שוטר . 
קפידבינהמשטרה הפעילה כוח לפיזור של 004 מפגינים שהתכנסו מול משרדי הממשלה , 
וחסמו את התנועה ביום חמישי . המפגינים דרשו אספקה סדירה של מזון וטבק . 
" תנו לנו נקניק , תנו לנו סוכר , תנו לנו טבק " , הם זעקו . 31 מכוניות 
משטרה ניזוקו ו831 אנשים נעצרו בטרם הצליחה המשטרה להרגיע את הרוחות . נמסר 
כי קבוצות צעירים עברו ברחובות העיר ותקפו כל מי שנקרה בדרכם . סוכנות טאס 
דיווחה כי צעירים שתויים , מצוידים באלות ובאבנים , ניפצו חלונות אוטובוס . 
בידיעה צוטטו פקידי משרד הפנים במוסקווה שאמרו כי המשטרה השליטה סדר ונאלצה 
להפעיל אלות גומי . 
