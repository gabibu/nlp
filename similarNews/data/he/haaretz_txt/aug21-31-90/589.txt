בוקרשט ( ע"ר ) . העיתון הרשמי הגדול ביותר ברומניה ניפץ אתמול את המיתוס , 
לפיו הודח ניקולאי צאושסקו במהפכה עממית . העתון " אדווארול " ( אמת ) 
, שעד עתה דבק בגרסה הרשמית של חזית ההצלה הלאומית השלטת , פרסם ראיון 
עם מתנגד המשטר שלעבר סילויו ברוקאן , ושר ההגנה לשעבר ניקולאי מיליטארו , 
שאמרו כי השתתפו בקשר שחתם את גורלו של צאושסקו . לדבריהם , הקשר הוכן 
זמן רב מראש , והיו מעורבים בו יחידות צבא , גנרלים רבים ומחלקה של המשטרה 
החשאית , הסקוריטאטה . מיליטארו וברוקאן סיפרו כי הקושרים תכננו " לנטרל " 
את עוזריו העיקריים של צאושסקו , שכולם מתים כיום או כלואים בבתי - כלא , 
ולהשתלט על תחנות השידור , כדי לפנות אל האוכלוסייה . הם אמרו כי ההפיכה 
הייתה אמורה להתבצע כבר באוקטובר שעבר , אולם נדחתה בעקבות בגידה מצד אחד 
השותפים לקשר . גילויים אלה סותרים את גרסת חזית ההצלה הלאומית לאירועים , 
שטענה כי היא הובילה את המהפכה , שהחלה בתסיסה בטימישוארה והתפשטה לבוקרשט . 
עוד טענו ברוקאן ומיליטארו , כי אין זה נכון שהצבא עבר פתאום לצד העם במהפכה , 
אלא הפנה עורף לצאושסקו בהשפעת הקושרים . בכך הם רומזים שראשי הצבא היה 
מוכנים לתת פקודות לירות במפגינים אילו היה הדבר תואם את מטרותיהם . מיליטארו 
אמר כי הוא ויון יוניטה , שר הגנה לשעבר אף הוא , כמו גם ברוקאן , נתנו 
אמון ביון אילייסקו , אולם התאכזבו מאחר שלא הראה כל רצון לשנות את השיטה 
הקומוניסטית . ברוקאן ומיליטארו היו חברים בולטים בחזית ההצלה כשתפסה את 
השלטון , אך מאוחר יותר דחק אותם אילייסקו הצידה . מיליטארו התפטר מתפקידו 
כשר ההגנה בפברואר . פרשנים רומנים אמרו כי המאמר עלול להגביר את המחלוקת 
ברומניה , ולערער עוד יותר את המצב הפוליטי העדין . קפידבינסיביו ( ע"ץ 
וע"ר ) . בית - משפט רומני שבפניו נשפט עתה ניקו צאושסקו , בנו של השליט 
שהוצא להורג , החליט אתמול לשחררו , כדי שיוכל לקבל טיפול רפואי דחוף . 
השחרור יהיה היום , אלא אם השופטים הצבאיים יקבלו את ערעור התובע על ההחלטה . 
מקורות בבית המשפט אמרו כי משפטו של ניקו , הנאשם ברצח עם , מתקרב לשיאו , 
וכי פסק הדין יינתן תוך ימים ספורים . ניקו ביקש להשתחרר לקבלת טיפול משום 
שהוא סובל משחמת מתקדמת ( מחלת כבד ) . רופאים אישרו את דבריו . 
