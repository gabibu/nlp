היה היתה פעם ארץ אגדית שבה מלך מלך נאור ביד קשה , אך אבהית ואוהדת , 
על נתיניו , אשר עסקו בבטלה בגן - העדן הממוזג . כי בגן - עדן זה פרץ זהב 
שחור מהאדמה בכל מקום שבו קדחו . הם הרבו בצחוק , באכילה ובשינה ולא שנאו 
איש . עד שלפני שבועיים ירדו מהצפון 031 אלף שודדים והתנפלו על נווה שלום 
זה , כבשו את הארץ , הדיחו את השליט , שאמנם אינו אהוב , אך מכובד על 
בני עמו , וסיפחו לעצמם את הנסיכות המדברית כגרורה . בכך נמחקה מדינה מהמפה , 
ויחד אתה אורח חיים מיוחד במינו . ומאז חיים התושבים בלא אושר ועושר . 
כוויית כפי שהיתה פעם , רק לפני פחות מחודש . פועלים מהפיליפינים , חמושים 
בסחבות ובמטליות אבק , מתרוצצים במשרד החדש והבוהק לעניינים פרלמנטריים , 
ומבריקים את רצפות השיש , את הקישוטים ואת ציפויי הקיר העשויים עץ יקר . 
בחדר הישיבות עסוק טמיל צעיר בהנחת עפרונות מחודדים בסדר צבאי וקפדני במקביל 
לבלוקי הנייר . איש מארבעת שומרי הסף שבכניסה לבניין אינו יודע איפה נמצא 
משרדו של מעבידם , השר באדר אל - יקוב . שורר תוהו ובוהו של התחלת דבר 
חדש , כי רק לפני שלושה ימים , קם לתחייה הפרלמנט הכווייתי , אחרי תרדמה 
בת ארבע שנים , שעליה הורה האמיר . למרות הכל , אנו מצליחים לחדור למשרדו 
של השר , שבו אנו מוצאים רק שולחן כתיבה , כורסאות מספר ועט נובע מזהב . 
מלא בטחה , מדבר באדר אל - יקוב בהתלהבות על התקופה החדשה , הדמוקרטית , 
שתעניק אושר ורווחה מתמשכת . השר , שאך זה נכנס לתפקידו , אינו מעלה 
על דעתו את האפשרות שלא יתר לאיש , ול הטוב ביותר , לחיות חיי שלום , 
אם שכנו הרע אינו רואה זאת בעין יפה . היה זה בחודש יולי . בערב , בשעה 
00 : 11 , שעה עמוסה ב"מרכז סולטן " , מרכז הקניות המופלא , שבו כמעט לעולם 
אין ננעלים הסורגים של חלונות הראווה . תכשיטים , אופנת עילית צרפתית , 
מכשירי אלקטרוניקה בידורית מיפאן , שעונים שוויצריים , אלתית מנורווגיה , 
ירקות ופירות טריים כאן תמצא הכל . המוצרים אינם זולים , אך הלקוחות 
הזורמים במקדש צרכנות זה , אינם עניים . הם מצטופפים , כתף אל כתף , 
מול קופות החנויות ; בחוץ חונות בצפיפות מכוניותיהם העטורות כרום , לרוב 
חדשות ואמריקאיות . הדגמים היפאניים שמורים לעניים , ומי שמבקש להיות 
שונה מההמונים נוהג במכוניות מדגם פורשה , מרצדס או רולס - רויס , עם מראות 
חיצוניות מוזהבות . " כמה עולה בגרמניה הדגם החדש של מרצדס 005 ? " 
שואל אחד השרים את האורח . כצפוי , אינו מניד עפעף כאשר הוא שומע את המחיר . 
בימי חמישי בערב , ערב יום המנוחה המוסלמי , הופכת רשת הכבישים ההולכת 
ומתרחבת בקביעות של כוויית , ללונה פארק . שעות רבות נסחפים צעירי כוויית 
לשיכרון המהירות על הכבישים או בסירות מירוץ במימי המפרץ הפרסי . השעמום 
הוא הבעיה הקשה ביותר של אזרחי המדינה . בכוויית קיים איסור על משקאות חריפים , 
הימורים ותועבה , לכן מרבים הכווייתים בגיחות קצרות לבתי מרזח ולבתי זונות 
בבגדאד . על האמיר להתחשב בדעת הסעודים הדבקים בקפדנות באיסלם . הוא עושה 
זאת בתחומים שבהם זה ניתן , כמו , למשל , האיסור על שתיית אלכוהול . 
תושבי כוויית מסוגלים לעמוד בזה ; כמעט כולם נוסעים פעמים מספר בשנה לחו"ל , 
או מבלים אפילו תקופות ארוכות במשכנות הפאר שלהם על שפת אגם זנווה , בריוויירה 
הצרפתית , או בלונדון והם גם יכולים להרשות לעצמם לשלם מחיר של כ002 דולר 
עבור בקבוק ויסקי בשוק השחור . המשטר הפיאודלי של סעודיה אינו רואה בעין 
יפה את ההתקרבות ההססנית של כוויית לדמוקרטיה , אך מתרעמת בשקט . לנשים 
בכוויית זכויות נרחבות יותר מאשר ברוב החברות המוסלמיות . אין להן זכות 
להצביע בבחירות , אך הן יכולות להתקדם מבחינה מקצועית . יותר נשים מאשר 
גברים לומדות באוניברסיטה . תקופת מה אפילו לא התרגשו יתר על המידה מחצאיות 
המיני . כיסוי הפנים הוא התנדבותי בלבד . הבורסה החדשה ממוקמת סמוך למסגד 
הממלכתי . בכך מאוחדות בהרמוניה שתי הדתות של כוויית : האיסלם והממון . 
כוויית היא מדינה יותר קפיטליסטית מאשר ארצות - הברית , אך יחד עם זאת , 
קומוניסטית יותר מאשר היתה ברית - המועצות אי פעם . מה שמאפשר את הקומבינציה 
המוזרה הזו הוא ברכת הנפט . שיחות טלפון פנים - ארציות הינן חינם . גם טיפול 
רפואי והשכלה ניתנים בחינם . לימודים בחו"ל זוכים לתמיכה נדיבה . מחירי 
החשמל והמים מסובסדים עד לחלקיק העלות . גם בתים פרטיים עם ששה חדרים ושני 
חדרי אמבטיה נחשבים לשיכוני סעד . חמישה מתוך ששת הבנקים הגדולים מגישים 
כל שנה את ספריהם לבנק המרכזי , המכסה את הפסדי הענק . ולבסוף , מעניקים 
הבנקים משכנתאות בתנאים מעולים , הדומים יותר לדמי השתתפות בקרנות אבודים . 
בעזרתן בונים תושבי כוויית וילות מפוארות , בנות שלוש קומות , עם מוסכים 
לחצי תריסר מכוניות . בפנים מצטופפים , זה ליד זה , בערבוביה דוחה , 
קישוטים יקרים וריהוט המיובא מכל העולם . האמיר מחפש , ומוצא , דרכים איך 
לפזר את הכסף בין בני עמו . נשאר עדיין מספיק בשבילו ובשביל משפחתו , שהונה 
מוערך בעשרות מיליארדי דולרים . כמובן שלא קיים שם המושג " מסים " . חמישה 
אחוזים מהתוצר הלאומי זורמים לפרויקטים של פיתוח של העולם השלישי . העושר 
בגין הנפט אמור להספיק לפחות עד המאה ה22 . גם לגבי התקופה שלאחר מכן יש 
עתודות : זה שנים משקיעה המדינה כספים בחו"ל ; הרווחים מהשקעה זו מזרימים 
סכומים נכבדים לכיסים . מגדלי כוויית , ארמון האמיר , שלטי הניאון הענקיים , 
עצים עטורים בשרשרות תאורה , מדשאות מלאכותיות לאורך הכבישים , מהן מסירים 
פועלים פקיסטנים את האבק , מסלול החלקה על הקרח הפתוח כל השנה ובו מחליקים 
בני המדבר במעגלים , לבושי גלביות לבנות מתנופפות וכאפיות לראשיהם , פארק 
תענוגות ענקי דוגמת דיסנילנד , כל אלה הם שיוצרים את " מנהטן במפרץ " . 
כאן ההנאה היא מטרת החיים . כאשר בסתיו האחרון נהרגה אישה בת 57 על ידי 
בולדוזר על מזבלה בחוצות העיר , לא היה זה מותה שעורר תדהמה לאומית . מה 
שהיה חוויה חדשה עבור רוב תושבי כוויית , הוא שבארצם , העשירה עד כדי טעם 
לפגם , קיימים אנשים , הנאלצים לחטט בזבל אחרי דברים שיוכלו לעשות בהם 
שימוש . אזרחי כוויית חיים חיי הילולה , אך הם מהווים כרבע בלבד משני מיליון 
התושבים . שאר תושבי המדינה הם פועלים זרים , כמעט חסרי זכויות , המאפשרים 
לכווייתים את הבטלה המתוקה . פלשתינאים ולבנונים מאיישים את המשרות הבכירות 
יותר : הם עורכי - דין , פקידים מומחים , מנהלי חברות , רופאים ועיתונאים . 
ההודים והמצרים תופסים את התפקידים בדרג הבינוני . פועלים מבנגלאדש , 
מפקיסטן , מהפיליפינים ומדרום - קוריאה , מבצעים את העבודות הבזויות . 
אפילו השוטרים והחיילים הם , מלבד תפקידי הפיקוד הבכירים , זרים . בתחום 
העסקים הפרטיים מהווים אזרחי כוויית פחות משני אחוזים מהמועסקים . משכורות 
העובדים הזרים גבוהות ודאי ממשכורותיהם בארץ המקור . אבל , במדינה זבת 
חלב מיובא ודבש מחו"ל , 001 דינרים כווייתיים ( כ051 ) , שכר פועל שחור , 
נראים עלובים . השמש הבוהקת על החולות וזוהר הכרום , המשתקף במראות המבריקות , 
מסנוורים , ובכך מסתירים את כתמי הצל . אין כמובן בכוויית נטיות למהפכנות 
חברתית . הנסיך , אם כי ארמונו דומה למבצר עם מבט אל הים , אינו חושש 
שהעם יפיל אותו . דווקא באביב השנה , התרחשה אמנם " מהפכה " באסיפות 
המתקיימות בבתים פרטיים , הועלתה הדרישה להחזיר את הפרלמנט שפוזר על ידי 
האמיר בשנת 6791 , בעת מלחמת המפרץ , אך מדובר כאן ב"מהפכה עם פלאפון " . 
כמובן שאין פה אספסוף רעב ומוכן לכל , המבקש להדיח את המשפחה השלטת הנוהגת , 
ללא בושה , בהעדפת קרוביה . " מנהיגי המהפכה " הם מסיתים ממעמד הביניים , 
אנשים המשתייכים לשבטים עשירים . הם אינם שואפים לדמוקרטיה בסיסית אלא 
מבקשים גישה לסיר השמנת גם הם . המנטליות הכפרית נשמרה עד היום בכוויית 
משמעות השם כוויית היא " מבצר זעיר " . כווייתים רבים נוסעים בלימוזינות 
פאר , אך מתגעגעים לתקופת הגמלים וישנים בלילות באוהלי בדווים ובבוקר יוצאים 
לבלות את היום במשרדים ממוזגים בעיר . אין צורך בביקורת של האופוזיציה , 
מסביר שר הפנים , סאלים אל - צאבאח אל - סאלים , כי " כאן יודעים כולם 
ממילא כל דבר על כולם " . מותר לדבר על כל נושא , והכסף פותר כמעט את כל 
הבעיות . " יש זהות אינטרסים " , טוען האמיר , ורבים מצדדים בדבריו . 
יקרה אשר יקרה : האידיליה המורכבת מחול , מנפט ומשטרי כסף חלפה כנראה ללא 
שוב . בארץ תחת השפעה עיראקית הכסף ייעלם והפחד יגבר . שוטרים וחיילים 
לא יפזרו חיוכים ידידותיים . לחג הלאומי האחרון של כוויית עיראק שלחה קבוצות 
מחול . עתה שלחה לוחמים . במקומם של רובעי בתי הטיט לשעבר , שאותם הרסו 
הכווייתים , עומדים היום ארמונות עשויים זכוכית ובטון וכן מגדלי מים עתידניים . 
במקומם של שבילי הקרוואנים , נוסעות מכוניות בצפיפות על גבי אוטוסטראדות 
בעלות שישה או שמונה נתיבים . כוויית יצרה תדמית המשקפת את רווחת אזרחיה . 
עתה עליה להודות שהכל היה בנוי על חול בלבד . 
