לונדון ( ע"ר ) . עיראק שוב הציגה אתמול בני ערובה בריטים בטלוויזיה , 
ועצרה שמונה בריטים נוספים בכוויית . דובר משרד החוץ הבריטי אמר , כי 
השמונה נעצרו אתמול בלילה , ובסך הכל מוחזקים עתה בכוויית 751 בריטים . 
בתוכנית " חדשות האורחים " , הציגה הטלוויזיה העיראקית אם בריטית מן העיר 
לידס השוכבת במיטה בבית חולים , שמסרה כי ילדה שם בן . האשה , שלבשה מטפחת 
מוסלמית מסורתית על ראשה , אמרה כי היא רוצה להודיע למשפחתה בבית ששלומה 
טוב , ואין מה לדאוג יותר מדי . פולין בארלו , בת ערובה בריטית נוספת שנלקחה 
עם שניים מבני משפחתה ממלון " סדאר ביץ " בכוויית , אמרה בקול עצבני " אנו 
זוכים ליחס טוב . הכל בסדר ונתראה בקרוב " . הטלוויזיה הראתה את בני הערובה 
בתוך מה שנראה כדירה פרטית . היה שם מערב - גרמני שאמר כי הוא מהעיר המבורג 
ואשה אוסטרלית ששמה אדית פאקריג . עיראק שידרה ביום ששי שעבר את הצילומים 
הראשונים של בני ערובה בריטים , בתוכנית של 03 דקות . כלי התקשורת והפוליטיקאים 
בבריטניה ראו בתוכנית הצגה מעוררת סלידה . דובר משרד החוץ תיאר את צילומי 
הטלוויזיה האחרונים כ"תרגיל תעמולתי " . 
