סווטו , דרום אפריקה ( אי - פי וע"ר ) . עשרות אלפי שחורים בעיר סווטו 
שבתו אתמול מעבודה בקריאה להשכין שלום בין הסיעות הנצות בערי השחורים שליד 
יוהנסבורג . הארכיבישוף דזמונד טוטו , שנאם בטקס הקבורה של שבעה בני אדם 
שנהרגו בימים האחרונים , טען כי פעילות המשטרה ולא חילוקי דעות שבטיים היא 
שגרמה להסלמה בהתנגשויות . " החירות שלנו היא בהישג יד , " אמר הארכיבישוף 
לקול תשואות השומעים . " ישנם כאלה ( לבנים ) , האומרים שאינם רוצים 
שנזכה בחירותנו . ולכן הם גורמים לנו להילחם זה בזה " . באוטובוסים , במוניות 
וברכבות בסווטו המובילים ליוהנסבורג נסעו כשליש ממספר הנוסעים בימים רגילים . 
הרחובות הראשיים בעיר , שבה 5 . 2 מיליון בני אדם , היו כמעט ריקים . 
לשביתה הכללית קרא האיגוד האזרחי של סווטו , כדי למחות על האלימות ועל התנהגות 
הממשלה וכדי לבכות את המתים . תושבי ערים שכנות הצטרפו אף הם לשביתה . 
קבוצה של מנהיגים של השבטים הזולו והקסוסה , שסיירה שלשום בערים , טענה 
כי האלימות אינה קשורה לסכסוך בין שני השבטים וכי שורשיה נעוצים בשיטת האפרטהייד . 
בינתיים דיווחה המשטרה שעשרה שחורים נוספים נרצחו בסוף השבוע במחוז המזרחי 
נטאל , שבו תכפו ההתנגשויות החריפות בין שחורים מאז 6891 . באוסלו קרא אתמול 
נלסון מנדלה לקהילייה הבין - לאומית שלא לרכך את הלחץ על דרום אפריקה , 
משום שהרפורמות הדמוקרטיות המתבצעות עתה עדיין אינן בלתי הפיכות . מנדלה 
דיבר בוועידה ל"אנטומיה של השנאה " שאירגנו אלי ויזל וועדת נובל הנורווגית . 
הוא גם הכריז כי יהיה מוכן לתווך במשבר המפרץ , אם יתבקש לעשות זאת . 
