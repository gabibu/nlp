המועצה הציבורית להגנה על הפרטיות , שליד משרד המשפטים , קוראת להימנע 
מלהכניס פרטים מסוימים העלולים לפגוע בצנעת הפרט למאגר הנתונים המרכזי המוצע . 
בין היתר , מומלץ שלא להכניס למאגר זה מידע על לאום ודת ועל אימוץ ילדים . 
המועצה מדגישה כי יהיה צורך להתקין אמצעי הגנה כדי למנוע שימוש במידע שירוכז 
במאגר למטרות שלא לשמן יוקם . עם זאת , המועצה רואה בחיוב את הרעיון להקים 
מאגר משולב של פרטי רישום בסיסיים שיעמדו לשימוש כל הגופים הציבוריים הבאים 
לשרת את הציבור . לדעת המועצה , ימנע ריכוז נתונים כזה את הטרדת האזרח 
בבקשות חוזרות ונשנות לפרטים בסיסיים מגורמים שונים וימנע שימוש בפרטים משובשים . 
המועצה מייעצת לשר המשפטים בנושאי חקיקה הנוגעים להגנת הפרטיות . בראשה 
עומד מנכ"ל משרד המשפטים , חיים קלוגמן , וחברים בה נציגי ציבור , אנשי 
אקדמיה ונציגים של משרדי ממשלה . דוברת משרד המשפטים , אתי אשד , מציינת 
כי נציגת המשרד בצוות תפעל להתקנת אמצעי הביטחון שהומלצו . 
