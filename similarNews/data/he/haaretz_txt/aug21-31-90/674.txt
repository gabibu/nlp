אם ישראל לא תצליח , חלילה , למנוע מלחמה עם עיראק , או ליזום פעולה מקדימה , 
ולא תהיה לה ברירה אחרת עליה לנצח במהירות ובהחלטיות , אמר אמש ראש הממשלה 
יצחק שמיר בהרצאה בפני משלחת של המגבית היהודית המאוחדת . שמיר אמר כי המשבר 
במפרץ הפרסי מתקרב לשיאו . ישראל , מסיבות מובנות , אינה מעורבת במישרין 
בהיערכות הצבאית , אך היא עוקבת מקרוב אחרי ההתפתחויות ומוכנה לקראת כל 
התפתחות . לדבריו , קימים גורמים באזור המעונינים למשוך את ישראל לעימות 
מזויין ועליה להצטייד בסבלנות , בעצבים חזקים וברמת כוננות גבוהה . לדעת 
שמיר , האירועים במפרץ הפרסי חיבים לעורר את המעצמות לשקול מחדש את ציודם 
של דיקטטורים בכמויות גדולות של נשק מתוחכם . לטענתו , ההסטוריה מלמד שממשלה 
דמוקרטית לעולם לא תבחר במלחמה כאמצעי לפיתרון בעיותיה . ראש הממשלה ציין 
כי האזור שרוי באי יציבות כרונית וצפוי שכך יהיה גם בעתיד , כל עוד רוב 
המדינות השוכנות בו נתונות לשלטונם של משטרים לא דמוקרטיים . הוא הבטיח 
כי ישראל מוסיפה להיות מחויבת ליוזמת השלום שלה המבטיחה לפלשתינאים בסיס 
מכובד לדו - קיום , תוך הבטחת ביטחונה של ישראל . שגריר עיראק בפאריס תאר 
אמש כ"אמת הנחשפת סוף סוף " את הדיווחים של רשתות השידור הצרפתיות בדבר 
" איום של ראש הממשלה שמיר במכת - נגד - מונעת נגד עיראק " . השגריר אל - 
האשימי התריס : " אנחנו אומרים זאת לכם כל הזמן . המדובר באיום ישראלי 
ערמומי נגדנו . . . " . פרשנים מערביים מתריעים מאז תחילת המשבר על נסיונות 
צפויים של סדאם חוסיין " להסב " את המשבר במיפרץ לכדי עימות בין ישראל 
לבין עיראק , שאותו יוכל הנשיא העיראקי להפוך במהירות לעימות כולל של העולם 
הערבי עם ישראל . 
