בתי משפט השלום ברמלה ובתל - אביב , שדנו בעתירות של חסרי הדיור מראשון - 
לציון ומקרית - אונו בסוף השבוע שעבר , קיבלו החלטות הדוחות למעשה את ביצוע 
צווי הפינוי וההריסה שהוציאו הרשויות המקומיות נגדם , כשדחו את הדיון למועד 
מאוחר יותר . עם זאת , אין בהחלטות אלה משום עיכוב או ביטול הצווים . 
ביום ששי דן בית משפט השלום ברמלה בעתירתם של חסרי הדיור בראשון - לציון , 
לבטל את צווי הפינוי שהוציאה העירייה נגדם . השופט אברהם בייזר נענה לבקשת 
חסרי הדיור , ודחה את הדיון ל3 בספטמבר . תוקפם של צווי הפינוי יפוג ביום 
רביעי הבא , ה92 באוגוסט . השופט בייזר הדגיש בהחלטתו כי לא מצא לנכון 
להוציא צו עיכוב של הליכי ההוצאה לפועל . החלטתו התקבלה לאחר הסכמה , 
שהושגה בתיווכו , בין עורכי הדין אשר ייצגו את הצדדים . עו"ד רועי בר , 
בא - כוח העירייה , הודיע כי העירייה לא תנקוט בהליכי פינוי לפני ה3 בספטמבר . 
" אני מצהיר זאת כדי למנוע התססת הרוחות " , אמר . " ההליכים שאנו נוקטים 
הנם מתוך דאגה לילדים ולשובתים . אנו מבקשים שכל המהלכים ייעשו בהסכמה וברוח 
טובה . נמשיך במגעים עם המבקשים ונציגיהם כדי להגיע לפתרונות מוסכמים " . 
עו"ד בר הדגיש כי הצהרה זו איננה מונעת מן העירייה לפתוח את תיקי ההוצאה 
לפועל , ולעשות את יתר ההכנות הדרושות לביצוע צווי הפינוי . עו"ד זוהר 
אופק , המייצג את חסרי הדיור , אמר בבית המשפט כי " ראש העיר אומר דבר 
אחד ופועל בצורה הפוכה . הוא רוצה שיתוף פעולה , אבל מפנה את חסרי הדיור . 
אנו מוחים על כך " . בראשית הדיון ביקש עו"ד זוהר ( המייצג את חסרי הדיור 
בהתנדבות ) מן השופט אברהם בייזר לפסול את עצמו מדיון בעתירה , מכיוון 
שהוא תושב ראשון - לציון . עו"ד בר התנגד לבקשה . " מעודי לא שמעתי שמקום 
מגוריו של שופט מהווה סיבה לפסילתו . בית המשפט מפעיל את דעתו לגופו של 
עניין " , אמר . השופט דחה את בקשת הפסילה , אולם בדיון המשפטי הבא ידון 
בעתירה שופט אחר , מכיוון שבייזר לא יעבוד בשנה הקרובה . הבקשה לדחות את 
מועד הדיון המשפטי באה מצדם של חסרי הדיור , כדי לאפשר לעורך הדין שלהם 
ללמוד כראוי את הנושא . השופט אמר כי בהחלטתו אין קביעת עמדה באם הפגרה 
מפסיקה או מעכבת את ביצוע צו הפינוי , וזו תהיה הבעיה של המבקשים עצמם . 
ביום חמישי התקיים בבית משפט השלום בתל - אביב דיון בעתירה של חסרי הדיור 
מן המאהל בקרית - אונו , נגד צו ההריסה שהוציאה המועצה המקומית לששת הצריפים 
שבמקום . השופטת דחתה את ביצוע צו ההריסה , שתוקפו פג עוד ביום רביעי שעבר , 
" כיוון שמדובר במצב מיוחד " , וקבעה דיון נוסף בעניין במעמד שני הצדדים , 
שיתקיים ביום שלישי השבוע . נציגת המאהל , רוחמה וייצמן , טענה בפני השופטת 
כי " המשפחות היושבות בצריפים מטופלות בילדים קטנים , מחציתן משפחות חד - 
הוריות , והאוהלים אינם עונים על צרכיהן המינימאליים . אנחנו יכולים לפרק 
את המבנים האלה באותה מהירות שמפרקים אוהל , ומבקשים מן המועצה להתחשב במצבנו " . 
וייצמן הסתייעה בעורך - דין מתנדב להגשת העתירה , אך ייצגה בעצמה את חסרי 
הדיור בעת הדיון המשפטי . יצוין כי יש הבדל בין צווי הפינוי שהוציאה עיריית 
ראשון - לציון לבין צווי ההריסה שהוציאה המועצה המקומית קרית - אונו . צווי 
ההריסה מתייחסים להקמת מבנה בלתי חוקי , ואילו צווי הפינוי מתבססים על 
" חוק מקרקעי ציבור " ( סילוק פולשים 1891 ) , ששימש עד היום לסילוק 
בדווים . צווים כאלה ניתן להגיש , לטענת עו"ד זוהר אופק , בתוך שלושה 
חודשים ועד שנה מיום שנודע על הפלישה . חסרי הדיור בראשון - לציון הקימו 
את האוהלים הראשונים בגן הנדיב באמצע חודש יוני . כעבור ימים אחדים הוציאה 
עיריית ראשון לציון צו הריסה לאוהלים שהוקמו , אולם לבסוף חזרה בה בעקבות 
לחצם של חברי כנסת , שהגיעו למקום . 
