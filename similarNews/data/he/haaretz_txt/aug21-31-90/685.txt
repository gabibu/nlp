מוסקווה ( ע " ר ) . משרד החוץ בברית המועצות פירסם אתמול הערכת מצב 
חדשה על הנעשה במפרץ , ואמר כי מעשיו של סדאם חוסיין הם האשמים היחידים 
במשבר . לדברי דובר במשרד קראו קראו הסובייטים באופן תקיף וחד משמעי לסגן 
ראש ממשלת עיראק , השוהה כעת במוסקווה לציית להחלטות מועצת הביטחון ולשחרר 
את כל הזרים . לדבריו נאמר לסגן ראש הממשלה , סעדון חמאדי כי " יש צורך 
לבטל בהקדם האפשרי את הסיבה העיקרית למשבר . כלומר , עיראק צריכה להוציא 
את כוחותיה מכווית . כן הזהירו הסוביטיים כי הצעד של הגבלת התנועה על הזרים 
הוא חסר תקדים ואינו ניתן להצדקה . הסובייטים ציינו בפני חמאדי כי ההחלטה 
לשמור על הזרים במדינה בכוח הינה חסרת תקדים בהיסטוריה של היחסים הבין - 
לאומיים , ולא ניתן להצדיקה בשום תירוץ , כולל עקב סיבות של ביטחון לאומי . 
הסובייטים הזהירו את חמאדי כי עיראק איבדה הרבה מאוד הן מבחינה פוליטית 
והן מבחינה מוסרית בדעת הקהל העולמית עקב החזקת הזרים . דברים אלה מהווים 
הקשחה של העמדה הסובייטית הקודמת . ביום שלישי פחרסמה סוכנות טאס הודעה 
מעורפלת שקראה לעיראק להבטיח לכל הזרים את הזכות לעזוב את עיראק ואת כוויית . 
הדברים שנמסרו בהודעה אתמול היו קשוחים וברורים יותר מדבריו של שר החוץ 
הסובייטי , שאמר ביום שני כי הצעתו של סדאם לשחרר את הזרים , בתנאי שכוחות 
ארצות הברית במפרץ יעזבו והסנקציות נגד עיראק יבוטלו , ראויים לתשומת לב . 
