סעי שיכנוע . כך קרה לח"ך פסח גרופר , שלפני זמן מה נכנס לחנות למכשירי 
חשמל בחיפה כדי לבדוק אפשרות לרכישת מכשיר מסוים . בעוד הוא פונה כה וכה , 
ניגשו אליו ארבעה עולים חדשים מברית המועצות ובעברית מגומגמת שאלו אותו 
אם הוא רוצה לרכוש את המכשיר . גרופר שאל חזרה מדוע הם מתעניינים , והם 
ענו שכעולים חדשים יש להם זכות לרכוש את המכשיר ללא מסים , אך אין להם עדיין 
דירה ולכן אין להם גם צורך במכשיר . מצד שני הם יודעים שיש ערך כספי רב 
לזכות שהם מחזיקים , לכן הם מעדיפים למכרה , ובכסף שיקבלו ישתמשו לפי הבנתם . 
אתמול בישיבת ועדת הכספים שדנה בנושא , סיפר גרופר את הסיפור , והוסיף 
שהוא יצביע בעד הצעת האוצר להמרת הפטורים בכסף מזומן . כל כלכלן שנה א היה 
מצביע כמו גרופר , אך בוועדת הכספים יושבים גם אנשים עם אינטרסים שונים 
ועם הבנה מוגבלת , כך שאתמול התחלקו הדעות חצי - חצי , וההצבעה בנידון 
נדחתה לשבועיים , עד שהיו"ר , אברהם שוחט , יגבש הצעת פשרה . כמובן שבעיני 
התאחדות התעשיינים כל מי שאינו חושב כמוהם הוא עוכר ישראל , שכל מטרתו היא 
הרס התעשייה המקומית , אך האמת הפוכה בתכלית . כל מי שחושב כמו גרופר משרת 
בדרך הנכונה את האינטרסים של העולים , של כלכלת ישראל ושל פיתוחה . היצרנים 
המקומיים צריכים להיות מאושרים מעצם העלייה שמגדילה את פוטנציאל המכירות 
שלהם , אך הם לא מסתפקים בכך , אלא רוצים לאלץ את כל העולים לרכוש עכשיו 
את מכשירי החשמל שהם מייצרים , כלומר שכל % 001 הגידול ברכישת מקררים , 
מכונות כביסה , תנורים וטלוויזיות יגיע אליהם . קל להבין את האינטרסים 
הצרים של יצרני מקררים ומרכיבי טלוויזיות . קל להבין גם כל מי שרוצה להגדיל 
את מחזור עסקיו ואת רווחיו , אך מדוע על חשבון העולים ? הרי ברור לכולנו , 
ועל כך אין שום ויכוח , שהעולים מעדיפים מענק במקום פטור ממסים . אז מדוע 
להכריח עולה מסוים לרכוש מקרר חדש תוצרת אמקור , כאשר הוא מעדיף לרכוש מקרר 
ישן , ובכסף שיחסוך לרכוש ספרים או לרכוש ארונות מטבח כי אלה העדפותיו 
וזה טעמו , וכך רמת הרווחה הסוביקטיווית שלו תעלה . גם מבחינת כלכלת ישראל , 
זו טעות לעודד ענפים בהם אין לנו כל יתרון יחסי , כמו ייצור מקררים או 
תנורים . האם על הרכבת חלקי טלוויזיות תהיה תפארתנו ? ראוי לעודד עכשיו 
ענפים בהם יש לנו יתרון יחסי , כדי לשפר את מבנה המשק . כך קורה שהעולים 
שברחו מהשיטה הקומוניסטית שהתמוטטה , משום שאמרה מה לעשות , מתי ואיך , 
נקלעים למציאות דומה בה ניטל מהם החופש להחליט . ומה לומדים העולים ? איך 
להערים על השלטונות , איך למכור בחנויות חשמל את הזכות לפטור ממסים עבירה 
ברורה על החוק . זה שיעור האזרחות הראשון במולדת החדשה . 
