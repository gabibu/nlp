שר התחבורה משה קצב וראש עיריית ירושלים טדי קולק , אישרו את המלצות חברת 
הייעוץ הבין - לאומית , הנוגעות לפיתוח כבישים בירושלים . ההמלצה המרכזית 
של החברה קובעת , כי יש לגשת מיד לסלילת כביש מספר 4 בירושלים , שיחבר 
את אזור הכניסה לעיר עם רחוב גולומב . החיבור באזור זה ייעשה לראשונה בארץ , 
באמצעות מנהרה של כ004 מטר . אישור השר וראש העירייה התקבל לאחר שלדעתם 
הוברר , כי ללא סלילת כביש 4 , תסבול העיר קשות וכי מהירות הנסיעה הממוצעת 
בשעת השיא , עלולה לרדת ל5 . 7 קמ"ש , לעומת 53 קמ"ש כיום . בחינת צוות 
המומחים התבססה בין היתר על תוכניות הפיתוח העתידיות של העיר לשנים הקרובות . 
המומחים ציינו כי גל העלייה הנוכחי , מקדים את הצורך בפיתוח מערכת הכבישים 
של ירושלים , שבמרכזה עומד כביש מס 4 . חברת הייעוץ הבין - לאומית שבה מדובר , 
היא " קיימבריג סיסטמטיק " . שירותיה נשכרו על ידי משרד התחבורה ועיריית 
ירושלים , במטרה לקבל חוות דעת אובייקטיווית בנושא פיתוח מערכת הכבישים 
של העיר . במסגרת הבדיקה התייחס צוות המומחים להצעות שונות , וביניהן הצעות 
של נציגי תושבים . סופר " הארץ " מציין כי צפויה התנגדות תושבים לתוכנית 
שעליה הומלץ . הערב תוצג התוכנית במלואה בפני הציבור ולפני אנשי מקצוע בבנייני 
האומה בירושלים . 
