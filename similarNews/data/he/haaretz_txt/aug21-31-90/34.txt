ארגונים גדולים , בארץ ובחו"ל הופכים תלויים יותר ויותר בביצועי המחשב שלהם . 
קשה לתאר כיום בנק ללא מחשב , המהווה חוט שדרה של פעולתו . מערך המחשוב 
נעשה לגורם מפתח בכל משרד ממשלתי , ושר השיכון , אריאל שרון , השתמש בציוד 
מחשב להוכחת טענותיו בעת הדיון בממשלה על הבנייה לעולים . מי שתלוי במשאבי 
מחשוב , חייב להבטיח לעצמו זמינות משאבים כאלה גם בעתיד . מי שמתבססים 
על מחשב מרכזי גדול , מיינפריים , עומדים בפני בעיה קשה הרבה יותר . כל 
הרחבה היא עניין של מאות אלפי , אם לא של מיליוני , דולרים , ועיתויה 
הנכון עשוי לחסוך סכומים נכבדים . פריטי ציוד רבים אינם נמצאים במלאי , 
ויש להזמינם חודשים מראש . הבעיה העומדת אפוא בפני האחראים למחשוב בגופים 
גדולים , המשתמשים במכונות מיינפריים , היא זו של תכנון קיבולת . חיזוי 
מדעי של הדרישות העתידיות הוא עניין מסובך למדי . קשה להשליך מקצב הגידול 
בדרישה למשאבי מחשב בעבר , לגבי העתיד . הניסיון במקרים רבים מלמד , כי 
כאשר מופיעים עוד משאבי מחשוב זמינים , נוטה הביקוש להם לגדול , בלא קשר 
למצב הקודם . מתוך הקשיים בחיזוי מדעי של הצריכה העתידית , וגם מסיבות פרוזאיות 
יותר של שיקולי תקציב , מגיעים לא פעם הדברים בשטח למצב של חניקת המערכת : 
זמן התגובה מתמשך והולך , והמשתמשים מתגוללים על מנהלי עיבוד הנתונים . 
בשלב הזה , מתחיל בדרך כלל מחול יועצים , וחיזור מאסיווי של אנשי מכירות 
חומרה , המעוניינים , מדרך הטבע , לקדם את ענייניהם שלהם . החלטות הרכישה , 
אומר צבי אמיתי , איש בית התוכנה קונתהל , אינן מדעיות . הבדלי החלופות 
בתוך משפחת מחשבי ה0903 , למשל , מסתכמים במיליונים , וחוסר הכלים להערכת 
צרכים משחק לטובת המוכר . משווקי הציוד , אנשי יבם וייצרני תואמי התקע , 
מבקשים לדחוס ככל הניתן , ולפעמים מצליחים . בעולם הרחב , התפתח מדע תכנון 
הקיבולת למרכזי מחשב גדולים . בארץ , מפגרת תודעת תכנון הקיבולת אחר הנעשה 
בחו"ל . מתכנן המערכת מתבסס על נתונים קיימים לגבי התנועה במחשב , ועל 
הצפי לעתיד במסגרת תוכניות הארגון . בבנקים בארץ , לדוגמה , גרם ניתוח 
לא נכון של הצרכים בתקופת השיא של האינפלציה , לעודף משאבי מחשב בתקופת 
הבלימה שאחריה : מתכנני המערכות הניחו כי מספר הפעולות הבנקאיות ימשיך לגדול 
שעה שבפועל התברר כי עם עצירת האינפלציה חזרו הלקוחות להותיר כספים רבים 
בחשבונות העו"ש שלהם . התוצאה היתה רכישת מערכות יקרות , שהיו דרושות בפועל 
רק זמן רב לאחר שהותקנו . אם נזכור כי מחיר הציוד הולך ויורד , נמצא כי 
רכישה מוקדמת תהיה הפסד כפול : הן בשל אובדן הכנסות , שהיו נוצרות משימוש 
חלופי בכספי הרכישה , והן בשל היכולת לרכוש אותו ציוד במועד מאוחר יותר , 
במחיר נמוך באורח מהותי . איחור ברכישה , לעומת זאת , אינו חסכוני יותר . 
מעבר לירידה באיכות השירות הניתן ללקוחות הגוף בעל המחשב , גדלה עלות העבודה 
בארגון . אם אדם העולה לחברה 52 אלף דולר בשנה נאלץ לבלות % 02 מזמנו בהמתנה 
לתגובת המערכת נמצא כי החברה הפסידה 000 , 5 דולר בשנה . ויש גם , כמובן , 
מי שמשתמש במחשב עצמו כדי לחזות את הביקוש למשאבי מחשב בעתיד . בחמישה 
אתרי מחשוב בארץ , פועלים כלים של חברת ב - ס - ג , היושבת במסצוסטס , 
שמטרתם תכנון קיבולת לחיזוי צרכים . החברה , שהחלה את דרכה בשנת 6791 , 
מגלגלת כיום מחזור של 51 מיליון דולר , ורשימת הלקוחות שלה כוללת 005 , 
1 אתרי מיינפריים בעולם כולו . בין הלקוחות הגדולים של החברה יבם עצמה 
וממשלת ארה"ב . ראשיתו של תהליך החיזוי בסקירה יסודית של המצב בפועל . לצורך 
זה נשאבת תמונת מצב של עומס המערכת מקצבי מעקב , אותם בונה התוכנה במהלך 
הפעילות השוטפת של המערכת . בשלב השני נבנה מודל על מחשב אישי , שבעזרתו 
מריצים שאילתות בנוסח " מה אם " : מה יקרה אם יוגדל נפח הדיסק , מה אם 
הזיכרון הפנימי יורחב וכן הלאה . השאלה איך מתנהגת המערכת , תלויה כמובן 
גם בשאלה איך מתנהגים המשתמשים , וכאן חובה על המתכנן להשתמש גם בידע המוקדם 
שלו על אודות הארגון שבו הוא מועסק , ולא רק בכלי הממוחשב . התוכנה של 
ב - ס - ג , המשווקת על - ידי קונתהל , מבוססת על תורת התורים : היא מאפשרת 
לזהות את צווארי - הבקבוק הנוכחיים והעתידיים . בצד ניתוח הדרישות כולל הכלי 
גם מאגר נתונים מלא לגבי ביצועיו של כל דגם . לאחר שהוגדרו הדרישות , אפשר 
לפנות למאגר הזה ולחפש אחר הצירוף המתאים של פריטי ציוד . רכיב חיזוי ממוחשב 
נוסף הוא , " כדור הבדולח " , כפי שניתן לתרגמו לעברית . אם עד כה עסקנו 
בחיזוי המשאבים שיידרשו לביצוע תוכניות קיימות בעומס רב יותר , מאפשרת תוכנה 
זאת לחזות מראש את צריכת המשאבים של תוכניות שטרם נכתבו בפועל . 
