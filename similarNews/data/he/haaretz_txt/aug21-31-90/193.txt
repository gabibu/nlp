" בשם כל הקדוש על האדמה הערבית , בשם האיסלם דת השלום , בשם הלאומיות 
הערבית אני קורא להצלת האדם והישות בעולם הערבי ממלחמת שמד , שתשיב אותנו 
אלי חושך " . פנייה דרמאטית זו שיגר אמש נשיא מצרים , חוסני מובארק , במכתב 
גלוי לנשיא עיראק , סדאם חוסיין , שהוקרא בכל רשתות הרדיו והטלוויזיה המצריות . 
" אני קורא לנשיא סדאם חוסיין להציל את האנושות ממלחמה הרסנית , שתשמיד 
את כל הצמחייה עלי אדמות , ורק אללה יודע עד כמה איום יהיה הקץ , אם אכן 
תתלקח האש " , אמר מובארק . קריאתו הופנתה לא רק לעמיתו העיראקי אלא לאומה 
הערבית כולה , " משום שגורלה חשוף להכרעות הרות - אסון " . מובארק פונה 
לסדאם חוסיין בתואר " האח " , ומפנה את קריאתו בשם " כל גבר , אשה וילד 
על האדמה הערבית " . 
