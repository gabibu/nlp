( ע ) . פרקליטות מחוז הדרום הגישה באחרונה לבית המשפט המחוזי בבאר שבע , 
כתב אישום נגד תושב עזה , הנאשם ברצח שלושה עצירים במחנה המעצר קציעות 
בנגב . ואיל מכין עבדאללה אבו פנונה , בן 42 משכונת סגעיה בעזה , נעצר 
ב98 . 01 . 52 ע"י כוחות הביטחון , בחשד לחברות בוועדה עממית . עד לסיום 
משפטו נכלא בקציעות . ב09 . 7 . 81 הסגיר את עצמו לידי השלטונות הכלא , 
והודה ברצח שלושה עצירים , שגופותיהם נמצאו בספירת הבוקר של העצירים בחלקה 
מספר 4 של גוש מספר 1 . לחוקרי המשטרה שהוזמנו למקום אמר הנאשם , כי רצח 
את השלושה בשל היותם משתפי פעולה . התביעה טענה שאבו פנונה רצח את שלושת 
שכניו למאהל העצירים בדם קר . הוא הכין לשם כך חבלים ושרוול של סוודר לקשירת 
קורבנותיו ולחניקתם . הנאשם היכה את השלושה בכל חלקי גופם ולאחר מכן חנק 
אותם למוות . בדיון הודיע הנאשם , כי אינו מעונין שימנו לו סניגור והוא 
מוכן כבר עתה לקבל את גזר הדין , כיוון שהוא מודה ברצח המשולש . נציג פרקליטות 
המדינה אמר כי בעבירה חמורה כרצח זה , חובה למנות לנאשם סניגור . 
