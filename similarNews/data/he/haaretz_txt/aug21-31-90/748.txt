ארד צייני , הרגיע שלשום את מנהיגות יהודי ארצות הברית , ואמר כי עסקות 
הנשק החדשות עם סעודיה לא יהוו איום על ישראל ולא יפרו את יתרונה בנשק טכנולוגי 
מתוחכם . " זו היתה פגישה מצוינת . קבלנו ערובות " , אמר מאלקולם הונליין , 
דובר מועצת נשיאי הארגונים היהודיים הגדולים בארה"ב , לאחר שיחה בת שעה 
בפנטגון . הוא ציין כי המנהיגים היהודים הדגישו באוזני צייני שהם תומכים 
בסיוע אמריקאי צבאי לסעודיה ועימות צבאי עם עיראק , כל עוד לא יהיה בכך 
איום על מאזן הכוחות באזור . הוא הוסיף כי " שר ההגנה הביע את הערכתו לתמיכתנו 
בדרך בה מטפלת ממשלתנו במשבר המפרץ הפרסי , לרבות הסיוע להגנתה של סעודיה " . 
פקידים אמריקאים הביעו קורת - רוח מתוצאות הפגישה . הם אמרו כי צייני הזמין 
את המנהיגים היהודים , ביניהם אנשי השדולה האמריקאית - ישראלית , אייפ"ק , 
על - מנת לדווח להם על ביקורו בן ארבעת הימים באזור המפרץ . 
