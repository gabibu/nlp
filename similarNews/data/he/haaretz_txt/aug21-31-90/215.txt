המידע המצוי בידי ישראל , על סמך מעקב קרוב אחרי המתרחש בירדן , אינו מצביע 
על התרופפות שלטונו של המלך חוסיין בשלב זה . כך אמר אתמול ראש הממשלה יצחק 
שמיר לסנטור האמריקאי פרנק לאוטנברג , המסייר באזור . שמיר הוסיף עם זאת 
כי לא כל ההתפתחויות בירדן הן חיוביות . הוא ציין שיציבותה של ירדן ושלטונו 
של המלך חוסיין הם אינטרס ישראלי . דברים אלה עולים בקנה אחד עם מסר שהעביר 
שמיר לנשיא גורג בוש , על מנת שזה יעבירו למלך חוסיין בפגישתם שהתקיימה 
בשבוע שעבר . שמיר קרא באמצעות לאוטנברג לידידי ישראל בקונגרס , להירתם 
למאמץ לספק לישראל משאבים נוספים הדרושים להגנתה נוכח המצב שייקבע באזור 
וכן לקליטת העליה ההמונית . לאוטנברג אמר כי באחרונה חל מהפך בדעת הקהל האמריקאית 
כלפי ישראל , " המבינה עד כמה חשובה מדינת ישראל לארה"ב באזור . 
