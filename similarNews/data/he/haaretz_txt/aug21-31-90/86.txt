מהרכב הכוחות העיראקיים הנמצאים בכוויית מסיקים מומחים צבאיים , כי למרות 
שבגדד מצהירה , כי לא תתקוף את סעודיה , נראה שסדאם חוסיין מכין גם אופציה 
התקפית לכיוון שדות הנפט הסעודיים במקרה שארה"ב תתחיל בהפצצות מן האוויר . 
אף שאפשרות זו נראית כבעלת סבירות נמוכה , לא יוכלו האמריקאים להתעלם ממנה . 
לכן אין לצפות לפעולה אווירית מאסיווית נגד עיראק בטרם תרכז ארה"ב כוחות 
יבשה גדולים הרבה יותר . עיראק הזרימה לתוך כוויית כוחות גדולים ביותר , 
הרבה מעבר למה שדרוש לצרכים הגנתיים . אלה כוללים את כוחות העילית של משמר 
הרפובליקה , גוף המורכב משלוש דיוויזיות שריון , דיוויזיה של כוחות מיוחדים 
ודוויזיה של חיל - רגלים . בנוסף לחמש הדיוויזיות הללו נשלחו לכוויית עוד 
חמש דיוויזיות : ממוכנות , חיל רגלים ויחידות קומנדו . בעשר הדיוויזיות 
יש בסך הכל כ061 אלף איש . לכוחות השריון של משמר הרפובליקה טנקי טי - 
27 ויותר טנקים ביחידה מאשר ביחידות שריון רגילות . משמר הרפובליקה כפוף 
למפקדת גיס ( קורפוס ) . בנוסף לכוח הלוחם העבירו העיראקים לכוויית כ002 
אלף איש ממשמר העם , רובם חיילים משוחררים . אלה נועדו להתיישב בכוויית 
ולשנות את המבנה הדמוגרפי שלה . כוחות אלה ערוכים אל מול הבטן הרכה של סעודיה . 
במרחק של כ052 ק"ם נמצאים חלק משדות הנפט העשירים של סעודיה . למרות שאין 
זה סביר שעיראק תתקוף את סעודיה , אי - אפשר להתעלם מההיערכות הצבאית הזו . 
השטח שבין כוויית ושדות הנפט הסעודים הוא מישורי מדברי . הוא מתאים ללוחמת 
שריון מהירה , אך גם מאפשר לכוחות אוויר , מטוסים ומסוקי קרב לפגוע קשה 
בטורי השריון , בפרט אם הם מתקדמים באור יום . פריצה לילית עשויה להכביד 
על עצירת כוחות אלה . בריכוז כוחות זה יצר סדאם חוסיין מצב צבאי מסובך יותר 
לאמריקאים . זהו קלף חדש שהטיל סדאם ומשמעותו נכונות להמר על התנגשות צבאית 
חזיתית . המסקנות המתבקשות בשלב זה הן : ספק אם ארה"ב תחל בהפצצות מאסיוויות 
על עיראק בטרם תרכז כוח יבשתי גדול יותר בסעודיה , שיוכל להספיק לבלימה 
של כוחות שריון רבים . מכאן שבניין הכוח יימשך יותר משסברו תחילה . במקרה 
שקרבות יפרצו עקב אי - הבנה , פרובוקציה או התדרדרות אחרת , לא מן הנמנע 
שארה"ב תפעיל נשק גרעיני טאקטי , אם אכן יפרצו כוחות השריון לסעודיה ויהיה 
קשה לבלמם לפני שיגיעו שדות הנפט . 
