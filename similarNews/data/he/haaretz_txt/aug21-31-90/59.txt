רבת עמון ( ע"ם וע"ץ ) . העיתון א - ראי מוסר כי כמה חברי פרלמנט הגישו 
מזכר לראש הממשלה מודאר בדראן , בו הציעו להרכיב ועדות אזוריות שיגייסו 
ויארגנו את המוני העם הירדני לשמירה על החזית הפנימית , שכן , " ביטחון 
הפנים שקול בחשיבותו לביטחון החיצוני של המולדת " . במזכר צויין , כי הוועדות 
תכלולנה נציגים מקרב הפעילים הרשמיים והעממיים ומשימתן תהיה לשמור על הביטחון 
הכללי , לדאוג לבעיות האספקה וההגנה האזרחית , וכן לגיוס המוני . בינתיים 
נמשכת פעילות השלטונות לארגון מערכת הג"א . ועדת ההג"א במחוז אל - בלקא 
החליטה לפתוח מרכזי הכשרה לתושבים לביצוע פעולות הג"א בעיר סאלט וכן בערים 
ובכפרים במחוז . הוועדה קראה לתושבים לפנות למרכזים ולהירשם לקורסי ההכשרה . 
משרד האנרגיה הירדני הודיע אתמול כי על מנת לחסוך באנרגיה , הארת המקומות 
הציבוריים תוקטן בחצי , ומיזוג האוויר במשרדים ובכל השירותים הציבוריים 
לא יופעל . המשרד גם קרא לתושבים לא להשתמש יותר במאווררים או במכשירים 
חשמליים אחרים , מלבד במקרים של " צורך אבסולוטי " , וכן להימנע מהדלקת 
האור במשך היום . ההודעה לא הזכירה מפורשות את הסכנה של מחסור בדלק כתוצאה 
מהמצור על עיראק , ממנה מגיעה מחצית מאספקת הנפט של ירדן , אולם חזרה על 
דבריו של המלך חוסיין שביקש ב21 באוגוסט מן התושבים לשנות ולצמצם את הרגלי 
צריכת החשמל שלהם " בתוקף הנסיבות האקטואליות " . קפידבינביירות ( ע"ם ) 
. בקרב " הגוש הדמוקרטי הלאומי " שהוקם לאחרונה בירדן , פרץ סכסוך לאחר 
שהביע את עמדתו המדינית הראשונה , שהתייחסה לפלישה העיראקית לכוויית . 
מצדדי הפלישה היו תומכי " החזית הדמוקרטית " , " החזית העממית " , אנשי 
המפלגה השלטת בירדן וכמה מתומכי אש"ף . נגד הפלישה היו המפלגה הקומוניסטית 
הירדנית , תומכי מפלגת הבעת וכמה אישים עצמאיים מהגוש הדמוקרטי . מקורות 
יודעי דבר ברבת - עמון מסרו כי הסכסוך עלול להשפיע על עתידו של הגוש הדמוקרטי 
אשר גורמים רבים בעלי השפעה בירדן מתנגדים לו . 
