להקת " ספיירו גאירה " , הגיטריסט ברני קסל והכנר סטפן גרפלי ביטלו את השתתפותם 
בפסטיבל הגאז שייפתח ביום א הקרוב בנמל אילת . קסל ואנשי " ספיירו גיארה " 
נימקו באגרותיהם שהגיעו למפיק הפסטיבל , אבי יפרח , ביום ד בערב , כי 
הביטול נובע מהמתיחות השוררת באזור . גרפלי העביר ביום רביעי בפקסמיליה , 
אישור רפואי שהוא חולה . יפרח סיפר כי מתחילת השבוע החל לנהל מו"ם עם סוכנים 
רבים בהניחו שכמה מההרכבים עלולים לבטל את הופעותיהם . אמש הוא דיווח על 
מו"ם מתקדם עם הרכביהם של הסקסופוניסט וויין שורטר , המתופף אלווין גונס , 
הגיטריסט אל די מיולה והפסנתרן ציק קוריאה . שלושה מביניהם ישתתפו לבטח , 
לדברי יפרח , בפסטיבל . האישורים הסופיים מהם היו אמורים להגיע הלילה 
או היום בבוקר . הסכומים שיקבלו אמנים אלה יהיו גבוהים , לדברי יפרח , 
בכ%52 מתעריפיהם המקובלים בשל ההתרעה הקצרה . אם אכן יגיע ציק קוריאה יבוטלו 
מופעיו המיועדים לספטמבר בהפקת אמנון צבן . יפרח אינו רואה סיבה להקטנת 
מכירות הפסטיבל בימים הבאים משום שמדובר לדבריו , בהרכבים מהשורה הראשונה 
המהווים תחליף נאות וטוב לא פחות מגראפלי , קסל ו"ספיירו גאירה " . ששת ההרכבים 
האחרים המשתתפים בפסטיבל יגיעו ארצה עד יום א . 
