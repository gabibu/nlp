רבת - עמון , ( ע"ר ) . שר הפנים הירדני , סאלם מסאדיי , אמר אתמול 
כי סגירת הגבול הירדני עם עיראק הינה זמנית , וכי קבוצות קטנות של אנשים 
וכן דיפלומטים יוכלו לעבור בכל מקרה . " הצעד האחרון הינו זמני , ויימשך 
רק ימים אחדים " , אמר מסאדיי לסוכנות הידיעות הירדנית פטרה . עוד אמר השר 
הירדני כי קבוצות קטנות של זרים יורשו לעבור במעבר הגבול , בתנאי שממשלותיהן 
יספקו להם מיד תחבורה לתוך ירדן . ירדן סגרה בחצות שבין יום רביעי לחמישי 
את גבולה עם עיראק והותירה אלפי זרים , מרביתם מצרים תקועים בעיראק מבלי 
שיוכלו לצאת . מסאדיי אמר כי סגירת הגבול נועדה לאפשר לשלטונות לארגן תחבורה 
לעשרות אלפי האנשים הממתינים לתורם להיכנס לירדן . רבת עמון כבר התקשרה 
עם ממשלות ואירגונים שונים ברחבי העולם , בכדי לארגן סיוע חירום להמון הזורם 
בתוך הממלכה . המלך חוסיין אמר שלשום כי 581 אלף איש הגיעו לירדן מאז הפלישה 
לכווית , ורק 76 אלף עזבו . מספר רב של אנשים , מרביתם פועלים מצרים חסרי 
פרוטה , מטילים מצור של ממש על רואישה ועל נמל עקבה . פקידים רשמיים מסרו 
כי ברואישה נמצאו אתמול כשישה עשר אלף איש , וארבעים אלף ממתינים לתורם 
לחצות את הגבול . בעקבה נמצאים כרגע כ000 , 02 מצרים . 
