אני מניח ששני שיקולים הינחו את בוש . קודם כל , השיקול המבצעי . אנשי 
המילואים שהוחלט לגייס , אינם נמנים על הדרג הלוחם , אלא הם אנשי מקצוע , 
כגון רופאים , טכנאים , אנשי תחזוקה ותובלה וכד . הם נדרשים למשימה , 
משום שנעשה ע"י ארה"ב ובנות בריתה מאמץ לוגיסטי ותחזוקתי אדיר . שנית , 
יש בהחלטתו של בוש גם מסר פוליטי - מדיני המכוון לסדאם חוסיין . הוא מפגין 
בצעד זה את הנחישות האמריקאית להתמיד במשימה לאלץ את מנהיג עיראק לצאת מכוויית , 
אחרי שבימים האחרונים הועלו ספיקות לגבי מידת הנחישות של ארה"ב . אני מעריך 
שריכוז הכוחות הגדולים בסעודיה , יצר מחסור בבעלי מקצועות מסויימים . יש 
להניח שגיוס כוחות המילואים , נועד למלא את החלל שנוצר בבעלי מקצועות ספציפיים 
ביחידות של הצבא האמריקאי בארה"ב , באירופה ובמדינות אחרות בהן מצויות יחידות 
אמריקאיות . כמובן שרמתם איננה כשל הכוחות הסדירים . להערכתי יקח להם זמן 
מה להתרגל לתנאי המדבר הקשים בסעודיה . אבל , המדובר באנשי מלואים העוברים 
אימוני ריענון תקופתיים , הם מוזמנים להשתתף בקורסים במקצועותיהם במסגרת 
צבאית , הם עוברים הכשרה בהפעלת כלים חדשים שהוכנסו לשירות . אימוני הריענון 
מתקיימים בדרך כלל בסופי שבוע וכן במסגרות של מחנות קיץ . אנשי המילואים 
התנדבו לשרת במסגרת כוחות המילואים של הצבא האמריקאי . אולם אחרי שחתמו 
על התחייבות זו , הם חייבים לציית לצו הנשיאותי ולפעול על פיו . בתוקף סמכותו 
כמפקד העליון של הכוחות , יש לו אפשרות לגייס עד 002 אלף אנשי מילואים 
ללא אישור של הקונגרס . אבל , אני מעריך שהנשיא בוש לא יגייס את כל אנשי 
המילואים שהוא רשאי לגייס . יש להניח שיגוייסו רק אנשי המילואים שנדרשים 
למלא משימות חיוניות ביחידות השונות של הצבא , לקראת הפעולה הצבאית המתוכננת 
נגד עיראק . בשלב זה לא מדובר בגיוס אנשי המשמר הלאומי , השייכים למדינות 
השונות , אלא בחיילי מילואים רגילים , ששירתו בזמנו במסגרת הכוחות הסדירים . 
על מנת לגייס את כוחות המשמר הלאומי , יש צורך בפרסום צו נפרד . 
