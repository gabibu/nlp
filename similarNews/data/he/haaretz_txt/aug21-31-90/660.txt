עובדי חברת טלרד מלוד התחייבו אתמול בבית הדין האזורי לעבודה לחזור ביום 
ראשון לעבודה תקינה ולא לנקוט בשום צעדים עד לשמיעת בקשת הנהלת החברה בדיון 
שנקבע ל01 בספטמבר . הנהלת טלרד , השייכת לקונצרן כור , פנתה לבית הדין 
האזורי לעבודה בתל - אביב בבקשה להצהיר שהודעת סכסוך העבודה שהכריזה מועצת 
פועלי לוד בסוף יולי , בטלה בהיותה מנוגדת להסכם ההבראה של כור . לטענת 
ההנהלה , כל הסכסוכים חייבים להתברר אך ורק בהתאם לנוהלים שנבעו בהסכם עם 
כור . 006 , 1 עובדי החברה , שמרביתם מועסקים במפעל בלוד , ביקשו באחרונה 
לדון בקידום דרגות , ואילו ההנהלה סברה כי הסכם ההבראה שנחתם בין כור לבין 
ההסתדרות מונע זאת ממנה , למעט במקרים חריגים שאושרו על - ידי הנהלת כור . 
בפנייתה לביח הדין האזורי לעבודה בתל - אביב , באמצעות עו"ד גדעון הולין , 
טענה הנהלת החברה כי ועד העובדים נקט בחודש יולי בעיצומים , שכללו בין 
השאר מניעת עבודה בשעות נוספות . לאחר משא ומתן שהסתיים ללא תוצאות , יצאו 
לחופשה מרוכזת . למרות שבעבר הודיעו על הפסקת העיצומים , ערב יציאתם לחופשה 
המרוכזת הכריזו העובדים כי עם חזרתם מהחופשה ימשיכו במאבקם המקצועי , מכוח 
סכסוך העבודה שהכריזו . אתמול התחייבו העובדים לדחות את העיצומים והשופטת 
המליצה לצדדים לנצל את פסק הזמן לניהול משא ומתן ביניהם . 
