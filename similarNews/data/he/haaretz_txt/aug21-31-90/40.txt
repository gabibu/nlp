בימים אלה נשלמות ההכנות לקראת פתיחתן של ארבע תערוכות חדשות במוזיאון ישראל , 
שיחנכו את " ביתן המאה ה02 " , על שם נתן קאמינגס . חנוכת הביתן , בתחילת 
החודש הבא , תהיה אחד האירועים החשובים ביותר בתולדות המוזיאון , החוגג 
52 שנה להיווסדו . הביתן החדש מגדיל את שטחי התצוגה של המוזיאון ב%11 . 
הביתן מתפרס על 006 , 4 מ"ר , והוא בנוי משלושה מפלסים . את בנייתו תיכננו 
שני אדריכלים : יורגן בו מקופנהגן ואל מנספלד , שהוכתר בעבר כחתן פרס ישראל 
על תכנון חלקים במוזיאון ישראל . " הביתן החדש מעלה את המוזיאון בעוד כיתה " , 
אומר מרטין וייל , מנכ"ל המוזיאון . " אמנם לא רצינו אמירה ארכיטקטונית 
חדשה על בנייניו הקיימים של המוזיאון , ולכן , מבחינה חיצונית , הבניין 
משתלב עם הביתן הקיים שתיכנן מנספלד . עם זאת , תכנון האולמות הפנימיים 
נעשה תוך שימוש באמצעים המודרניים והאיכותיים ביותר , וזה הישג שמשכלל את 
המערכת כולה " . עלות הפרויקט , ובכלל זה הצגת ארבע התערוכות החדשות , 
היא כ11 מיליון דולר , שמקורם בתרומה ממשפחת קאמינגס . " תיכננו מבנה נזירי 
ופשוט , בלי יותר מדי גימיקים , וזאת משום ששם המשחק הוא גמישות : קשה 
לצפות מראש מה יוצג בביתן " , אומר גבי נטל , מנהל משרד התכנון של המוזיאון . 
לדבריו , הפשטות עולה ביוקר והצריכה תכנון מדוקדק ואיכותי . הביתן מתייחד 
במפתחים גדולים , בלי קירות או עמודים , ובחלקים מסוימים אפשר להציג בו 
יצירות עד גובה 11 מטר . תכונתו החשובה ביותר היא התאורה הטבעית , ומבחינה 
זו הוא ההישג המוצלח ביותר במוזיאון . עוד תכונה ייחודית לביתן היא הקשר 
עם החוץ : סוף - סוף יהיה אפשר לצפות מתוך המוזיאון אל גן הפסלים מכמה 
וכמה נקודות , ועם פתיחת הביתן אף תוסדר תאורת הפסלים בשעות הלילה . הלחות 
והטמפרטורה בביתן קבועות , ואף נפתח בו בית - קפה נוסף : " גדלנו לממדים 
אירופיים . הביקור במוזיאון נעשה יותר ויותר ארוך , ויש צורך להסדיר אפשרויות 
של אתנחתה למבקרים " . הראשונה בין התערוכות הפותחות היא " אמנות מודרנית 
תערוכת הפתיחה " . האוצרת , סטפני רחום , תיכננה תערוכה המציגה מבחר מאוסף 
הציור והפיסול של אמנות המאה ה02 של המוזיאון , שאותו משלימות עבודות מושאלות 
שלקהל הישראלי אין בדרך - כלל הזדמנות לראותן . יוצגו עבודות של ארכיפנקו , 
קנדינסקי , מירו , בראק , מגריט , אגון שילה , פיקאסו , קליי , דובופה , 
סמית ואחרים . בתערוכה בולטות 41 יצירות של מאטיס , גוגן , דגה וסזאן , 
מאוספו של סם שפיגל , מגדולי מפיקי הסרטים של הוליווד ( " לורנס איש 
ערב " , " הגשר על הנהר קווי " ) . שפיגל , ידיד של טדי קולק , תרם בחייו 
למוסדות תרבות שונים בירושלים , והקרן שהוקמה לאחר מותו הועידה יצירות מאוספו 
למוזיאון ישראל . היצירות שיוצגו בתערוכה הן השאלה מעיזבונו . כן בולטות 
ארבע יצירות של מארק רותקו , שהושאלו על - ידי ילדיו לתקופה של שלוש שנים 
ויוצגו בראשונה בתערוכה . אגף מרכזי בתערוכה הוא אוסף הפסלים של זאק ליפשיץ , 
שמתוכו יוצגו 031 פסלים . " בגודל טבעי דימויי מציאות באמנות עכשווית " 
היא התערוכה החדשנית מבין הארבע , ואף תופסת את החלל הרחב ביותר . זו התערוכה 
החשובה ביותר הנערכת עד היום בארץ כל אמנות סוף שנות ה08 , לאחר תקופת הניאו - 
אקספרסיוניזם . " המגמה האחידה בגישה של האמנים המוצגים בתערוכה היא שכלתנית 
ואובייקטיווית " , אומרת סוזאן לנדאו , האוצרת . " התערוכה מציגה את מקורות 
ההשראה של אמני שנות ה08 . התמקדנו גם בהיבט נוסף : מהי הדרך הנכונה להציג 
אמנות במוזיאון . ניסיתי לקרב את הקהל , שבדרך - כלל מסתייג מאמנות עכשווית , 
באמצעות שילוב אובייקטים יום - יומיים בתוך חלל התצוגה : טלפון ציבורי , 
ספרייה , ארגז משחקים לילדים , תיבת דואר הכל כדי שהאמנות תשתלב בחיי 
היום - יום ואנשים ירגישו בנוח , ולא בתוך מקדש של פולחן לאמנות " . בצד 
אמנים ישראלים שיציגו בתערוכה , גדעון גכטמן , דיתי אלמוג , צבי גולדשטיין , 
משה ניניו ונחום טבת , יוצגו עבודות של מיטב אמני התקופה : גני הולצר 
מארה"ב , המייצגת את ארצה בביאנלה בוונציה , אנסלם קיפר הגרמני , זוכה 
פרס וולף , גף קונס האמריקאי ואחרים . העירוב בין אמנים ישראלים לאחרים 
מכון וזו המדיניות גם בחלק מהתערוכות האחרות , מתוך כוונה למקם את האמנות 
הישראלית בתוך האמנות העולמית . התערוכה השלישית נקראת " על נייר , בנייר , 
עם נייר מאה יצירות מן המאה ה02 " , והאוצרת היא מאירה פרי להמן . בתערוכה 
רישומים , הדפסים וספרי אמן , המחולקים לפי נושאים דמות האדם , נוף וטבע , 
דיוקן עצמי . מוצגות בה עבודות של קוקושקה , קנדינסקי , אביבה אורי , 
מאטיס ועוד . מבחר תצלומים , שהוא " רק קצה הקרחון מתוך האוסף " , לדברי 
האוצר ניסן פרץ , יוצג בתערוכה הרביעית " מראות וחזיונות " . 002 תצלומים 
( מבין 000 , 04 ) יציגו את תולדות הצילום מאז ראשיתו לפני 051 שנה , 
בשילוב עבודות של צלמים ישראלים . התערוכה מציגה גישות שונות בצילום : 
הפולחן לסוגיו , הפורטרט הרומנטי , ציטוט אמנויות אחרות וכו . יוצגו עבודות 
של רוברט מייפלתורף , מאן ריי , מיכה קירשנר ואחרים . ארבע התערוכות ייפתחו 
בשלושה בספטמבר . יומיים לאחר מכן ייערך סימפוזיון בין - לאומי בנושא " מוזיאונים 
והרוח הלאומית " בבנייני האומה בירושלים , לרגל 52 שנה למוזיאון . ישתתפו : 
תום פרוידנהיים , מנהל המוזיאונים של " סמיתסוניאן " בוואשינגטון , 
הלורד גאוארי , יו"ר סותבי ולשעבר שר התרבות של בריטניה , פרוף וולף דיטר 
דובה , מנהל המוזיאונים של ברלין , ומרטין וייל . 
