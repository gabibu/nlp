מן ציוותה אתמול על גירושו של הקונסול הכללי הבריטי , בטענה שנתפס בשעה 
שצילם בתי זיקוק ואתרים צבאיים . בתגובה לכך זומן שגריר תימן בלונדון למשרד 
החוץ והוגשה לו מחאה על גירושו של הקונסול הכללי דאג גורדון . משרד החוץ 
הבריטי גם הכחיש את הטענה , שגורדון עסק בפעילות שאינה עולה בקנה אחד עם 
מעמדו הדיפלומטי . דובר ממשלתי בצנעא אמר שגורדון נעצר שלשום , וכי ניתנו 
לו 84 שעות לצאת את גבולות המדינה . ממקורות יודעי דבר נמסר שהדיפלומט הבריטי 
צילם את בתי הזיקוק בעדן ואתרים צבאיים שונים , בעומדו על גבעה הנשקפת אל 
מיצר באב אל - מאנדל . כזכור הודיע שלשום שר החוץ הבריטי דאגלס הרד , כי 
מיכלית נפט עיראקית פרקה השבוע את מטענה בעדן , תוך הפרה של העיצומים שהוטלו 
על עיראק במועצת הביטחון . 
