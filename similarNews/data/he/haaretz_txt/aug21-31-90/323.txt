שר הביטחון , משה ארנס , מינה את האלוף יעקב לפידות לעוזרו האישי לנושא 
הגנת העורף בישראל . מקורות במערכת הביטחון מסרו , כי מינוי זה בא להמחיש 
את החשיבות שרואה שר הביטחון להיבטים הקשורים בהגנת העורף . האלוף לפידות 
יעבוד בשיתוף עם קצין הג"א ראשי , תת אלוף אורי מנוס . האלוף לפידות , 
בן 84 , כיהן כמפקד המכללה לביטחון לאומי ולאחרונה החליף אותו בתפקיד זה 
האלוף יוסי בן חנן . לפידות מילא שורה ארוכה של תפקידים בצה"ל , הוא עמד 
בראש הצוות לבדיקת נושא ההתאבדויות ותאונות האימונים בצה"ל . מקורות במערכת 
הביטחון מסרו כי המינוי התקבל בצה"ל בהפתעה , אך עם זאת מעריכים בצה"ל את 
האלוף לפידות וזוקפים לזכותו ביצועים רבים בתחום הלוגיסטיקה והארגון . יצויין 
כי האלוף לפידות יצטרך לרכז את כל נושא ביטחון העורף ויהיה אחראי במסגרת 
זו גם על הג"א בכפוף ישירות לשר הביטחון . המינוי בא לאור המשבר במפרץ הפרסי 
והאיומים של סדאם חוסיין . 
