( ע ) . יחידה ארצית של ההוצאה לפועל תוקם בקרוב במשטרת ישראל , ויפעלו 
בה כ052 שוטרים כך מסר אתמול מפכ"ל המשטרה , רב - ניצב יעקב טרנר . במהלך 
סיורו במרחב לכיש מסר טרנר , כי היחידה שתוקם תסייע לאנשי ההוצאה לפועל , 
שיגיעו לבתיהם של חייבים . הוא אמר כי הכספים לתפעול היחידה יתקבלו מאגרה 
מיוחדת שישלמו החייבים בבנק הדואר . בעניין אחר אמר המפכ"ל כי כיום מלאים 
כל תקני המשטרה , ולא ניתן להכניס אף שוטר נוסף לשירות . לטענתו , באחרונה 
גם עלתה כמות הקצינים האקדמאים , וכיום % 07 מקציני המשטרה בדרגת סנ"ץ ומעלה 
סיימו לפחות לימודי תואר ראשון . לדבריו , לפי תוכנית חדשה שהתוותה המשטרה , 
תשולם מחצית שכר הלימוד לכל שוטר שיבקש ללמוד לימודים אקדמאיים . המפכ"ל 
התייחס לתופעה חדשה , לפיה מנצלים עולים חדשים מרוסיה את העדר קשרי המשטרה 
בין ישראל לבין בריה"ם , ומגיעים מצוידים בתעודות מזויפות בכל התחומים 
כולל רשיונות נהיגה ותעודות התמחות . " משטרת ישראל יצרה קשר עם האינטרפול 
והיא מטפלת בתופעה חדשה זו " , אמר . 
