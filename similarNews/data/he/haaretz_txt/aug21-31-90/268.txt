, מנהל מחלקת ההסברה של משרד החוץ . הפורום הזה נוהג להתכנס אחת לחודש 
לערך , ולכן הופתעו כמה ממשתתפיו על קידום המכירות שעשה שי למפגש בתקשורת . 
החגיגה החלה כבר ביום חמישי ; במהדורת חדשות הערב דווח על פגישת הדוברים 
מיד כשהסתיימה , ועל אסטרטגיית ההסברה הטובה שגובשה בה , שתשרת בהרמוניה 
ובתיאום מושלם את צורכי המדיניות של הממשלה . ביום ששי בצהריים התראיין 
שי ליומן " קול ישראל " ובשבת בבוקר ל"יומן השבוע " ביחד עם נווה . בעיתונות 
הכתובה היו ציטוטים נבחרים . התחושה שהתקבלה היתה שהדוברים מנהלים את ענייני 
המדינה . אבל האידיליה הזאת החזיקה מעמד בדיוק עד יום ראשון , שבו החלו 
הדוברים של לוי וארנס להתכתש במהדורות החדשות בנושא חלוקת מסכות הגז . בראשונה 
יצאה הודעה מטעם לוי על כך שיש לחלק מסכות גז ללא דיחוי . לוי יזם הודעה 
מלשכתו , כיוון שלא רצה שייראה כאילו הדליף את דבריו מישיבת הממשלה , שהוכרזה 
גם כוועדת שרים לענייני ביטחון . כעבור זמן קצר יצאה לתקשורת תגובה מלשכת 
ארנס ( שנמסרה בשם מערכת הביטחון ) , כי אין דחיפות לחלק עכשיו את מסכות 
הגז . " לשר החוץ לא נודע שום דבר חדש שלא ידע אותו לפני שבוע , נאמר 
בהודעה מטעם לשכתו של ארנס . יועצו של לוי , רגז על ההודעה שיצאה בשם מערכת 
הביטחון , ולכן טילפן לשי וביקש לדעת האם דובר צה"ל עומד מאחורי הודעת 
מערכת הביטחון . שי השיב שלא הוא , לא הרמטכ"ל ולא קצינים בכירים עומדים 
מאחורי ההודעה . " אנחנו לא הגבנו ולא נגיב " , אמר שי לאורן . את המידע 
הזה הוציא אורן לתקשורת , בהסבירו לעיתונאים כי משרד החוץ , בניגוד למשרד 
הביטחון , לא מסתתר מאחורי גורמים ביטחוניים ואומר בגלוי את עמדתו . פזנר , 
הנחשב למקצוען ולסמכותי ביותר בפורום הדוברים , רגז שלשום על הנזק שגורמת 
ההתכתשות התקשורתית בין שתי הלשכות . פזנר רגז גם על רדיפת הפרסום המיותרת 
של שי . העמדה שהיתה מקובלת על כל הדוברים בפורום היתה שזו הצגה של האמריקאים 
בלבד , והם אלה שמנהלים אותה . סוכם שם שצרכים הסברתיים ישועבדו להנחיות 
של הדרג המדיני . " לא תהיה מדיניות הסברה של אנחנו אמרנו לכם ואתם לא 
הקשבתם " , אומר ד"ר אולמרט . " לא תהיה מדיניות הסברה של איך ישראל יכולה 
להרוויח מהמצב הזה , כי לא רצוי שבמצב שחיילים אמריקאים עומדים להיכנס לקרב 
תהיה ישראל זו שיוצאת נשכרת " . הדוברים , שקיבלו גם תדרוך מאיש מודיעין , 
החליטו להמעיט בהופעות און - רקורד , למעט של משה ארנס , יצחק שמיר וביבי 
נתניהו , להיות בררניים ולדחות פניות . הדוברים , כך סוכם , יתנו תדרוכי 
רקע לעיתונאים זרים , כיוון שכל מלה שנאמרת בישראל נבחנת ברמת רגישות גבוהה 
ביותר . בשבוע החולף היו הדלפות מכוונות לעיתונות הזרה מפי מקורות ישראליים 
על המעורבות העיראקית באיראן , על הכוונה לסגור את מצרי באב אל מנדאב , 
על תזוזת כוחות סוריים לעיראק ( כדי שחלילה לא יחשוב מישהו טובות על חאפז 
אסד ) ועל המצב בירדן ובעקבה . לפורום הזה , דרך אגב , לא הוזמנה יועצת 
התקשורת של לוי , , ואולי זאת הסיבה ליוזמות התקשורתיות העצמאיות של לשכת 
השר . 
