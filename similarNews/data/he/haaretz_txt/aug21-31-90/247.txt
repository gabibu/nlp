יקרה אשר יקרה באזור בימים ובשבועות הקרובים , לחובתן של ממשלות ישראל כבר 
נזקף מחדל קשה . אילו חולקו מסכות גז וערכות אב"ך לאזרחים בתקופת רגיעה , 
לא היה שורר המתח המיותר ומורט - העצבים בעניין הזה . ישראלים רבים מדי 
חשים חסרי מגן . אילו היו ערכות המגן ברשותם , היה המתח השלילי קטן בהרבה . 
לא טוב שמדינה נכנסת למשבר מלחמתי , שאיש אינו יודע מה יילד וכיצד יתפתח , 
כשעצבי אזרחיה מותשים שלא לצורך . כשדברים אלה נכתבים , טרם הוחלט על 
חלוקת הציוד לאזרחים . ממשלה יעילה צריכה לדעת כיצד להרגיע את תושביה , 
לא לשגעם . הרגעה אין משמעה יצירת שאננות . אדרבה , היא תסייע לעירנות 
כאשר זו תידרש . כל השיקולים המדיניים - ביטחוניים , בעניין פרופיל נמוך 
ומציאת - חן בעיני ארצות - הברית , אינם שקולים כנגד האינטרס החיוני והמיידי 
של שמירה על חיי האזרחים . לא חשוב , לצורך זה , אם צודקת האוכלוסיה 
בחרדותיה . חשוב שכל אזרח יחוש שכלי - המגן האישי שלו מונח בהישג ידו . 
אסור לצה"ל לחשוף את תוכניותיו האופרטיוויות . הערפל נשק יעיל הוא לא 
פחות מטילים ופצצות . אלא שבערפל בני - אדם אינם יודעים מה וכיצד יעשה צבאם . 
ובערפל משתוללות שמועות והעצבים צריכים לעמוד גם במבחן זה . לפחות את 
הדאגה לציוד המגן אפשר היה להוריד מן העצבים , בשקט והרבה לפני שהחל המשבר . 
כבר אירע , שבגלל ההכרח לשמור על חשאית נוצר פער בין המצב האובייקטיווי 
לבין הלוך הרוח בקרב האוכלוסיה . בתקופת ההמתנה שלפני מלחמת ששת הימים היתה 
רוח לחימה בכוחות צה"ל שחנו בנגב והמתינו לפקודה לנוע , ואילו בעורף שררה 
אווירת נכאים . אזרחים רוקנו את מדפי חנויות המכולת . קנו ואגרו אפילו 
תיבות של שימורי שזיפים ומלפפונים חמוצים , כשהתרוקנו החנויות משמן , מקמח 
ומאורז . ברחוב הילכה רוח פסימית . קראו ושמעו על אווירת המלחמה במצרים , 
על ריכוזי החיילים , הטנקים , המטוסים . ואז ההלם . בצהרי היום הראשון 
למלחמה נודע , לתדהמת הכל , שחיל האוויר הישראלי חיסל את חיל האוויר המצרי 
על הקרקע , ואחר כך היכה את חילות האוויר של ירדן וסוריה . בן - רגע נהפכה 
אווירת הנכאים לשיכרון חושים . קודם למלחמת לבנון הובעו חששות מן הסכנה 
הגדולה והמיידית של סוללות הטילים הסוריים . ושוב , הלם . שומעים שאין 
עוד סוללות טילים וגם עשרות רבות של מטוסים סוריים הושמדו בתוך שעות מעטות . 
הלוך הרוחות קפץ מקוטב אל קוטב . איני בא לומר שכך יהיה תמיד . אני 
רק מבקש להדגיש את הפער הגדול שנוצר לעתים , בגין הערפל , בין מה שחש 
וחושב העורף לבין המצב בזירת הקרב . העורף , כל עורף , חש רגוע יותר כאשר 
מדברים עמו , בקביעות , ולא משאירים את המיקרופונים לשפע פטפטנים לשגע 
אותו . העורף חייב לחוש שאומרים לו אמת , וחשוב להזכיר לו שבמשבר מלחמתי 
אין מגלים את האמת כולה . קל להיות פרשן בימים של ניצחונות ושיכרון חושים . 
חיים הרצוג עשה את עיקר המוניטין שלו כפרשן בימי מלחמת ששת הימים . העם 
אהב אותו , כי בני - אדם אוהבים תמיד את השליחים שמביאים להם בשורות טובות . 
במלחמת יום הכיפורים , באחד מימיה הקשים ביותר , ואולי הקשה מכולם , 
כשהוחלט לגלות את האמת הקשה לאשורה , לא בחרו לכך את הרצוג , אלא את האלוף 
אהרן יריב . והבחירה הוכיחה עצמה כנכונה . בעת משבר חייבים למנות דובר - 
מסביר בכיר , אישיות מוכרת וסמכותית , הנהנית מאמון הציבור ומתאימה לנסיבות 
המסוימות . עתה חייבת הממשלה למנות דובר כזה , ומיד . קפמאפרקציפיתי 
שהטלוויזיה תעניק לצופים שירות חיוני , שתחנות טלוויזיה מנוסות נוהגות לתת : 
יקרינו על המרקע את מפת האזור כולו , ומפות - משנה של גבולות עיראק עם 
שכנותיה , ומומחה יסביר את הנתונים הגיאוגרפיים והטופוגרפיים של השטח . 
אזרחים של מדינה המעורבת , במישרין או בעקיפין , במשבר ובמלחמה , מבקשים 
לדעת יותר על זירת ההתרחשויות . חובה להסביר גם לאזרח שאינו משכיל , בשפה 
פשוטה ובדיבור בהיר , את הגבולות ואת נתוני הקרקע של עיראק , ושל המדינות 
השכנות והקרובות לה , ולהראות על המפה את המרחקים מנקודות שונות באזור לישראל . 
דיברתי בימים האחרונים עם אנשים שאינם חסרי השכלה . בורותם בגיאוגרפיה של 
האזור היתה מפתיעה . לא ידעו שהגבול שבין עיראק לירדן " כל כך קצר " , 
ואילו גבולותיה עם סוריה ועם סעודיה " כל כך ארוכים " . לפתע הבינו , כי 
מי שינסה להחדיר כוחות מעיראק לירדן יהיה צפוי , בין השאר , לחשיפת אגפיו 
ודרכי האספקה שלו בעיראק עצמה , ולפגיעות ולניתוק מצד סוריה וסעודיה . 
במלחמות קודמות באזור הזדרזו מפיקים וסוחרים להציע לציבור , בחנויות ובקיוסקים , 
מפות צבעוניות מפורטות . הפעם הזאת אין , משום מה . על כן , טוב תעשה 
הטלוויזיה אם תקנה לצופים שירות חשוב זה . 
