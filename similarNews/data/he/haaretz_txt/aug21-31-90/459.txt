במאמר " משכנוע או מרוסיה " ( " הארץ " 8 . 61 ) קורא יורם ברונובסקי 
" להשתדל למען פתיחת שעריה של כל מדינה חופשית שתקלוט את פליטי מצב - האימים , 
ויתר על כן , תחזיות האימים , של רוסיה בשעה זו " . בהקשר זה הוא מזכיר 
( ומגנה ) אותם דוברים של הציונות בעבר ובהווה , שהעדיפו את הפן האידיאולוגי 
( עליית יהודים רק לארץ ישראל ) , על הפן האנושי ( הצלת נפשות על - ידי 
פתיחת שערי ארצות אחרות הנכונות לקלוט הגירה יהודית ) . לאחר דיון קצר 
במובאה משל דוד בן - גוריון בעניין זה , הוא אומר : " ביטוי למגמות טוטליטריות 
בציונות אפשר לראות בדבריו של י . ח . ברנר , על כך שאין מקום אחר . למען 
הדיוק , דבריו של ברנר , שנאמרו בעיים רוחו של הסופר , היו רחוקים מלהיות 
סיסמה ריקה . אך כאשר חודשה לפני שנים אחדות הקריאה הזאת כשהיא מצאת מהקשרה , 
היו בה בהחלט כדי להזכיר דווקא את חטאיה הטוטליטריים של הציונות " . למרות 
שברונובסקי מזהיר את קוראיו מפני השימוש שלא כהלכה שנעשה בדברי ברנר על - 
ידי אלו שאימצו אותם לצורכיהם , גם הוא מוציא את " הקריאה הזאת " מהקשרה 
ומייחס לדברים כוונה שספק אם היתה להם . ברנר לא אמר מעולם ש"אין מקום אחר " , 
ובוודאי לא אמר זאת " בעיים רוחו " . הביטוי " אין מקום אחר " , גם אינו 
נדפס בכתבי ברנר באופן שאפשר לייחס אותו ישירות לסופר ולפובליציסט הנודע . 
הביטוי אמנם מופיע ברומן " מכאן ומכאן " שכתב ברנר , בתוך מחשבותיו של 
מספרו - גיבורו של אותו רומן . אדם זה , הקרוי בשם " אובד עצות " , מעלה 
בשעה שהוא מלווה לבית עולמו יהודי שנהרג על אם הדרך בידי ערבי , שומע את 
יבבת האם השכולה , את רעש האבנים המושלכות על - ידי " ילידי המקום ( יפו ) 
הקטנים , על ארון המתים של הזרים " ואת המיית גלי הים , את המחשבה הבאה : 
" אפשר , אפשר מאוד , שכאן אי אפשר לחיות , אבל כאן צריך להישאר , 
כאן צריך למות , לישון ( . . . ) אין מקום אחר ( . . . ) הרושם 
שברנר היה תמיד איש של פאתוס ( " רשות הזעקה " ) , הוא רושם מוטעה . 
ברנר היה גם מגדולי אמנות האנדרסטיימנט בספרות העברית . לא כאן המקום לדון 
במכלול ההקשרים שעשויים לפרש את האמירה האקטואלית הזאת , אבל ראוי אולי 
לציין שלדעת " אובד עצות " , הרואה את עצמו כלא - ציוני , " רק מי שחושב : 
ברוסיה גלות , בפולניה גלות , באמריקה גלות , בארץ - ישראל גלות ואין 
מוצא מן הגלות , אלא ישב אדם בתוך עמו ויקדיש כל כוחותיו ליצירת איזה בסיס 
בתוך הגלות , רק בעל מחשבה כזאת יוכל לשבת גם פה ולטייב ולשפר גם פה את 
חייו הוא וחיי בני עמו הסובבים אותו " . " תפילת ישראל " , הוא אומר , 
" צריכה להיות מעתה : יחי הפועל העברי , יתרבה ויתבצר בכל ענפי העבודה . 
ולהוסיף צריך : לא רק בישראל " . קשה להילחם בבנליזציה האורבת לצירופי מלים 
מתוך טקסטים ספרותיים מורכבים לאחר שנתגלגלו ללשונם של נואמים ועיתונאים . 
אבל אפשר , אולי , להיזהר מלהוסיף עליה . תל - אביבקפמאביגלקט הכתבות , 
הידיעות , הפרשניות וההדלפות שפורסמו לאחרונה כנגד מינויו , החלטותיו 
ויוזמותיו של יוסף בראל , מנהל הטלוויזיה , חשפו תמונה שלילית ומאכזבת 
על הנעשה בקרב עיתונאי הטלוויזיה בכלל ומחלקת החדשות בפרט . מתוך הציטוטים 
הרבים מפי עיתונאים אלמונים " ותיקים ובכירים " מתברר כי חלק מהעיתונאים 
ברשות השידור אינם שונים במאומה משאר הקבוצות והמקצועות המצטיירות בתקשורת 
ובדעת הקהל באור שלילי . מתברר כי גם העיתונאים ברשות השידור מנהלים בינם 
לבין עצמם קנוניות ואינטריגות , השמצות והדלפות . גם הם מחולקים לקרובים 
לצלחת ולרחוקים ממנה . גם הם בעלי נטיות לב אגואיסטיות וחולשות דעת . גם 
הם אובייקטים לפיתויים בתמורה לשירותים . גם הם ספוגים בפוליטיזציה ודרמטיזציה 
מלאכותית כאשר מדובר באינטרסים , אמביציות ומאבקי כוח למען שלטון , כבוד 
והטבות . התמונה המתקבלת על חלק מעיתונאי רשות השידור היא , כי רוממות העקרונות 
העיתונאיים והשיקולים המקצועיים ב"מאבקם " למען זכות הציבור לדעת מהווים , 
במידה רבה , כסות לאינטרסים האישיים האמיתיים . כאשר הם נאבקים על מינויים 
המקנים להם פרסום , השפעה וכוח , הם נעזרים בכל הנימוקים הקיצוניים , 
האיומים האפשריים והקשרים האישיים עם פוליטיקאים וכל זה לגיטימי , הגיוני 
ומקצועי . ואולם , כאשר עיתונאים אלה לא זוכים בתפקידים המיוחלים מתחלף 
מיד הסגנון והטון המקצועי האובייקטיווי כביכול , ומתחיל מסע של האשמות נגד 
הפוליטיזציה , סתימת הפיות , הסכנה לדמוקרטיה והפגיעה בחופש העיתונות . 
זו האמת על האנשים שיעודם לכתוב על עובדות ואמיתות . הגיעה השעה לממש עיקרון 
דמוקרטי , מינהלי ותקשורתי הכרחי . הגיעה השעה שברשות השידור המנהלים ינהלו , 
העיתונאים יכתבו והצופים יצפו . חבר מליאת רשות השידורקפמאביגבהתייחס לכתבתה 
של צופיה דקל , שכותרתה " למי שאינו חברת תעופה אסור לאחר לטיסה " ( 
" הארץ " , 8 . 7 ) ברצוני להעיר : הגב דקל נרשמה לטיסה לווינה ב09 . 
7 . 1 , עם טיסת המשך מיידית למינכן . טיסה זו נקבעה לשעה 02 : 41 כשעל 
גבי הכרטיס מצוין במפורש כי אין כל אפשרות לשנות טיסות . אף - על - פי - 
כן , ובהחלט לפנים משורת הדין , נעתרנו לבקשתה להעבירה לטיסה מיוחדת שאמורה 
היתה להמריא באותו בוקר , בשעה 54 : 40 . מסיבות טכניות חל איחור של שעתיים 
ביציאת אותה טיסה ( ושל שעה וחצי בנחיתה בווינה ) . דאגנו לכך שכל הנוסעים 
יקבלו ארוחת בוקר בנתב"ג בנוסף לארוחה במטוס . לאור האמור לעיל , מוזרות 
טענותיה בדבר " התפרקות השעון הביולוגי שלה לרסיסים והפסד של חצי יום " . 
טענותיה הנוספות של הגב דקל מכוונות לאשר התרחש בווינה : הנוסעת הגיעה לדוכן 
לרישום נוסעים כשעתיים לפני ההמראה לישראל . חרף קריאות חוזרות ונשנות ברמקולים 
של בית - הנתיבות שהאיצה בנוסעים המאחרים למהר אל שער היציאה , ולמרות קריאות 
ברמקול שהופנו אל הגב דקל אישית היא לא הגיעה אל השער . התוצאה בלתי נמנעת : 
העלייה למטוס נסגרה ; המזוודה המיותרת , ללא נוסע , נלקחה ( כפי שמחייבות 
ובצדק תקנות הביטחון ) אל בור הביטחון . בבור זה יש לעכב את המזוודה 
במשך 42 שעות . אלה הן התקנות וכל ישראלי יסכים כי טוב שהן קיימות ( 
ורק חבל שלא בכל נמלי התעופה בעולם ) . אגב , ישנם נמלי תעופה שבהם נהוג 
לפוצץ מזוודות המופיעות ללא נוסע נלווה . כאשר צופיה דקל טילפנה באותו בוקר 
כדי לספר את מה שקרה ולבקש את עזרתנו מיהרנו לפעול . פנינו , באמצעות 
משרדנו בווינה , אל שלטונות הביטחון בנמל התעופה שם והודענו להם , כי הנוסעת 
מוכרת לנו אישית . כתוצאה מפנייתנו זו , ולאחר שאושרה על - ידי גורמי הבטחון 
בנמל , הוצאה המזוודה מן הבור בטרם חלוף 42 שעות . עם כל ההבנה וההשתתפות 
בצערה של צופיה דקל , ובאי - הנעימות ואי - הנוחות שנגרמו לה , אין אנו 
סבורים כי הוגן להאשים בהם את חברתנו . לא אנו אשמים בכך שאיחרה לטיסה , 
ובוודאי שאין לתלות בנו את הקולר לתפיסת מזוודתה על - ידי שלטונות הביטחון 
האוסטריים . מנהל סניף ישראלנתיבי אוויר אוסטריימברשימה לא האשמתי את החברה 
בארץ בגרימת אי - נוחות , אלא את צוות הקרקע של החברה בווינה באטימות למצבו 
של אדם במצוקה . קפמאביגבחו"ל , חברת אוטובוסים שבאמת רוצה בקרה על פעולות 
נהגיה , מתקינה באוטובוסים מתקן רשום הקשור למד המהירות . המתקן רושם במשך 
42 שעות ברציפות את המנוחה , הנסיעה והמהירות של האוטובוס . המכשיר חתום 
על - ידי החברה ולנהג אין גישה אליו , והוא מאפשר אכיפה של הגבלת המהירות . 
מכשור נוסף שראיתי פעם בשימוש הוא מעין משקפיים שמרכיב הנהג . המשקפיים 
מכילים מכשור אופטי רגיש , שפועל באמצעות החזרת אור מגלגל העין המבריק . 
כל כיסוי של גלגל העין על - ידי העפעף לזמן ארוך מעפעוף רגיל גורם למכשיר 
להפעיל אזעקה וכך לעורר את הנהג או את היושבים לידו . 
