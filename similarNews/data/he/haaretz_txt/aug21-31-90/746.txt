מנכ"ל חברת בזק , תא"ל ( מיל ) צבי אמיד , הודיע ביום ששי לשר התקשורת , 
רפאל פנחסי , כי בכוונתו לפרוש מתפקידו ב1 בינואר 1991 . " אינני מתכוון 
לכפות את עצמי על החברה או על הדירקטוריון " , אמר אמש אמיד . " סיום שנת 
העבודה הנוכחית הוא תאריך נוח לפרישה " . המועמדים העיקריים להחלפתו הם מנכ"ל 
רשות הדואר יצחק קאול , מנכ"ל משרד התקשורת הקודם יצחק איש - הורביץ ומנכ"ל 
תדיראן גוריון מלצר . מעריכים כי המנכ"ל החדש ייכנס לתפקיד בנובמבר או דצמבר 
09 , לתקופת חפיפה עם אמיד . בשבוע שעבר סיכמו פנחסי , אמיד ויו"ר מועצת 
המנהלים של בזק , יורם אלסטר , להוריד מסדר היום של דירקטוריון בזק הצעה 
להדחת אמיד מתפקידו . התפטרות אמיד באה לאחר שרוב חברי הדירקטוריון החליטו 
לפני שבועות אחדים כי עליו לפרוש . הסיבות לכך היו יחסי עבודה מעורערים 
בחברה , אי סדרים בוועדת הרכש שלה ואי השלמת הסכמי השכר . קפידבינבחודשים 
האחרונים חקרה היחידה לחקירות הונאה של המשטרה את אמיד על עסקה בין בזק לחברת 
" אי - סי - איי טלקום " . אמיד מסר בשבוע שעבר , כי הפרקליטות טרם החליטה 
אם להעמידו לדין בפרשה זו . בדצמבר 98 העביר יו"ר הדירקטוריון אלסטר לשר 
התקשורת , גד יעקבי , ולשר האוצר , שמעון פרס , את ממצאי המבקר הפנימי 
של בזק על רכישת ציוד מחברת " אי - סי - איי טלקום " בשווי של כ064 אלף 
שקלים . קפתמונה1 , 31פ7בדו"ח הועלו חשדות לכאורה לחריגה מסדרי מנהל תקין . 
התקשרות בזק עם אי - סי - איי היתה בניגוד להמלצות ועדת הרכישות של בזק . 
על פי החשד , אמיד הוא שהחליט לבצע את הרכישה . השר יעקבי העביר את הממצאים 
לידי היועץ המשפטי לממשלה , יוסף חריש , שהעבירם לחקירת המשטרה . בראשית 
השנה הנוכחית פשטה היחידה הארצית לחקירות הונאה על משרדי בזק ואספה חומר 
הקשור לרכישה . במקביל זומן אמיד פעמים מספר לחקירה ביחידה . גורמים בבזק 
טענו באחרונה כי חקירת המשטרה בעניין ההתקשרות עם אי - סי - איי הסתיימה 
וחוגים במשטרה סבורים שיש להגיש כתב אישום נגד אמיד . החלטה על כך תתקבל 
בפרקליטות המדינה . קפידבינאלסטר אמר באחרונה כי היתה זו חובתו כיו"ר החברה 
להעביר את ממצאי הביקורת הפנימית לידיעת שרי האוצר והתקשורת . הוא אמר כי 
הדירקטוריון רצה בהחלפת המנכ"ל לא בגלל החקירה המשטרתית נגדו , אלא בגלל 
מכלול הנושאים והביקורת שהצטברו נגד אמיד . אלסטר אמר אמש כי המנכ"ל החדש 
ייבחר על סמך שיקולים מקצועיים . הוא הוסיף כי בסופו של דבר הוא שבע רצון 
שפרישתו של אמיד היתה בהבנה והסכמה הדדית , ולא בדרך אחרת . אלסטר גם הביע 
" מלוא הערכה על תרומתו של אמיד לבזק " . 
