( ע ) . אלמנת עובד מפעל סוללות הליתיום של תדיראן תבעה אתמול פיצויים 
מהחברה על מות בעלה מסרטן במאי 98 . התובעת , ציפורה בן - ארי מרחובות , 
אלמנתו של יוסי בן - ארי ( 25 ) , מאשימה את תדיראן בכך שהעסיקה את בעלה 
המנוח במשך כשש שנים בתנאי עבודה שסיכנו את חייו ובריאותו , ובכך גרמו למחלתו 
ולמותו . התובעת מציינת , בתביעתה לביהמ"ש המחוזי בת"א כי בשנת 78 חלה אחד 
העובדים במחלקת הליתיום והתעורר חשד שמחלתו נגרמה עקב המגע עם הניקל והקדמיום , 
ששימשו לייצור סוללות . באוגוסט אותה שנה , נשלחו העובדים לבדיקות שתן , 
ועובדים שאצלם נתגלו כמויות גדולות של קדמיום נצטוו להפסיק את עבודתם במגע 
עם החומרים המסוכנים למשך חודשים מספר . עקב החששות שהחלו להתעורר בקרב העובדים 
ארגנה תדיראן אסיפת שבה הוסבר לעובדי המפעל , כי ניקל וקדמיום אינם חומרים 
מסרטנים או מזיקים , וכי הם מתנקזים מהגוף עם השתן . התובעת טוענת , כי 
מידע זה היה מטעה ונועד להרגיע את העובדים ולהסתיר מהם את הסכנות בפניהן 
עמדו . לדבריה , הסתירה הנתבעת מבעלה המנוח את תוצאות הבדיקות שעבר , ואשר 
הצביעו על הימצאות כמויות גדולות ומסוכנות של קדמיום בדם ובשתן . טרם הוגש 
כתב הגנה . 
