המשרד לאיכות הסביבה פנה בכתב אל הממונה על מחוז המרכז וביקש ממנו להורות 
לעיריית בת - ים להפסיק מייד את עבודות הבנייה של תחנת מעבר לאשפה , המתבצעות 
ללא היתר בשטח המזבלה שעל חוף הים . במכתבה , טוענת היועצת המחוזית של המשרד , 
דליה בארי , כי לאחר הפעולות שנקט המשרד לאיכות הסביבה לשם אכיפת חוק שמירת 
הניקיון במזבלה , הבטיחו נציגי העירייה כי המזבלה תחוסל לאלתר , וכי שטחה 
ישוקם . " להפתעתנו , בסיור שערכנו ב5 באוגוסט התברר לנו שהעירייה מקימה 
בשטח המזבלה תחנת מעבר לאשפה , מבלי שננקטו הליכי התכנון והאישור , בהתאם 
לחוק התכנון והבנייה . מנהל מחלקת התברואה של העירייה אף אישר זאת " . היועצת 
המחוזית מציינת כי " בשטח נעשות עבודות כגון יציקת משטח בטון , הקמת קיר 
תומך ממתכת והתקנת רמפה " . לפיכך , היא מבקשת מהממונה על המחוז לתת הוראה 
מיידית להפסיק את העבודות , לפרק את המתקנים ולחסל המזבלה . 
