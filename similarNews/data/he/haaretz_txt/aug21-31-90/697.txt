רבת - עמון ( ע"ץ וע"ר ) . אלפי פליטים מצרים שהגיעו מעיראק ומכוויית 
לירדן זקוקים בדחיפות למי שתייה , לאמצעים סניטאריים ולטיפול רפואי , מאחר 
שנתקעו בחום גבוה ביותר באזור מדברי בירדן הודיע הצלב האדום . יותר מ03 
אלף פליטים התרכזו בתנאים קשים באמצע המדבר הירדני ליד מעבר הגבול רוויישה . 
רבים מהם הקימו אוהלים מסדינים כמחסה מפני החום הכבד . 02 אלף מצרים נוספים 
מחכים בצד העיראקי של תחנת המעבר באזור צחיח וללא מתקנים סניטאריים כלשהם . 
בעקבה עצמה מצטופפים אלפי מצרים המחכים לעלות אל הרכבת האווירית למצרים 
ולמעבורות המביאות אותם לשם בדרך הים . קרוב ל581 אלף פליטים הגיעו לירדן 
מאז הפלישה לכוויית ב2 באוגוסט . אלפי קנאים מוסלמים הפגינו שלשום בעיר זרקא , 
23 ק"ם צפונית מזרחית לרבת - עמון , והכריזו על מלחמת גיהאד נגד ארה"ב . 
בעצרת ההמונית נשמעו גם סיסמאות נגד ישראל . " אמריקה הציתה בקרבנו את 
אש הגיהאד , את הרגשת ההקרבה העצמית ואת האתגר " , אמר בנאומו שייח אסד 
אל תמימי , מנהיג הגיהאד האיסלאמי בעצרת . קהל של 000 , 3 איש ענה לו בקריאות 
בנוסח " מוות לאמריקה , מוות לישראל , מוות לאמירי הנפט , ניצחון למוסלמים " . 
העצרת זכתה לתמיכת מפלגת השחרור האיסלאמית הירדנית . עוד אמר תמימי בנאומו 
כי " הצלבנים האמריקאים והאירופים באו עם אניות המלחמה שלהם , ועם המטוסים 
שלהם , כדי לפתוח לנו את שערי השמים . אנו מוכנים להקריב את נפשנו " . 
הוא קרא לסדאם חוסיין , שעד כה נחשב לאויב גדול של הפונדמנטליסטים המוסלמים 
בעיראק , " לשכוח את העבר ולפתוח דף חדש עם אלוהים ועם האיסלאם כדי להילחם 
באויבי האיסלאם " . " קדימה סדאם , אנו תומכים בך . לך קדימה וחסל את 
אל - סעוד ( משפחת המלוכה הסעודית ) ואחד את האזור כולו . " אנו שמים 
את חיינו , כספנו וכל רכושנו לרשותך , יא סדאם , להביא להפלתן של כל ממשלות 
הזדון האלה " . תמימי קרא לסדאם להכריז על עצמו הכליף החדש של האיסלאם . 
הגיהאד האיסלאמי בייד אל מגדיס בראשו עומד תמימי לקח בשנתיים האחרונות את 
האחריות לביצוע מספר פיגועים בישראל ובשטחים המוחזקים . 
