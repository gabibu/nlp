" אנחנו ממליצים כי במצב הקיים של המתנה תוך מתיחות , תמנה הממשלה דובר 
אחד בלבד שיציג את מדיניותה לגבי העורף . תשדירי שירות , קורסים מאורגנים 
מטעם ראשי הערים והמועצות , מסירת אינפורמציה מודפסת לגבי אמצעי הגנה , 
כפי שכבר נעשה באופן חלקי כל אלה אינם מגבירים את החרדה , אלא משקיטים 
אותה " אמר אתמול אלי בן - גרא מזכ"ל איגוד העובדים הסוציאליים . לדבריו , 
העובדים הסוציאליים , המומחים לפסיכולוגיה של ההמונים , סבורים כי ככל 
שאנשים יהיו עסוקים בתרגול ובדיון פומבי לגבי אפשרויות של פיגוע המוני , 
כך תגדל התחושה של שליטה במצב , ורמת החרדה תקטן . בן - גרא טוען כי אין 
להשאיר את ההכנה למצב חירום להשתלטותם של גורמים פרטיים - עיסקיים , בתחום 
אספקת הציוד ובתחום ההדרכה . ממשרד העבודה והרווחה נמסר אתמול כי חוברת הנחיות 
לשירותים חברתיים לשעת חירום , נמצאת עתה בהכנה , והיא תופץ כבר בימים 
הקרובים . 
