השתתפותם של תושבי השכונות החרדיות בחיפושים אחרי שני הנערים הנעדרים , 
רונן קרמני וליאור טובול , הזכירה שעה קשה אחרת , לפני שנה וחצי , כאשר 
אברכים סייעו בחילוץ הנפגעים בקו 504 . דווקא משום כך צרמה כל - כך השתתפותם 
של מאות צעירים חרדים בהתפרעויות האלימות נגד ערבים , בימים שלאחר גילוי 
גופות שני הנערים . יומיים אחרי ששקטו מוקדי ההתפרעויות האחרים בירושלים , 
עדיין לא נרגעו קבוצות אלימות של חרדים ברמות . בשבת , כשבוע אחרי רצח 
הנערים , התנפלו צעירים חרדים על חסן איברהים רסאני , בן 57 , בעת שצעד 
בכביש רמות , סמוך לשכונת סנהדריה . הצעירים החרדים , ועמם צעירים חילונים , 
היכו את הערבי הקשיש בכל חלקי גופו , בעיקר בראש , והשתמשו לצורך זה במקל 
ההליכה שלו , שאף נשבר . רסאני איבד את הכרתו , ששבה אליו רק בבית החולים . 
42 שעות קודם , ביום ששי בבוקר , כילו עשרות חרדים את זעמם בערבים מזדמנים , 
לאחר שנתגלה ופורק בשלום מטען חומר נפץ , שהוטמן בתוך קרטון ופלים , על 
מדף מכולת בשכונת גאולה . עשרות אלפי חרדים המתגוררים בשכונות תפר בירושלים 
( שבהן זול יותר לקנות ולשכור דירות ) נחשפו , במהלך שנות האינתיפאדה , 
לצד האלים והמסוכן של הסכסוך הישראלי - פלשתיני . שנה אחרי שהתגלו סימנים 
ראשונים של אינתיפאדה יהודית בירושלים , הצטרף אליה גם הציבור החרדי , 
וזאת למרות הסתייגויות בוטות ומפורשות שהשמיעו מנהיגיו המופתעים . מופתעים 
מעט פחות היו קברניטי העיר . כמה חודשים לפני שפרצה האינתיפאדה , הניח 
חנוך סמית על שולחנו של ראש עיריית ירושלים סקר דעת קהל מפורט , שבו נפרשו 
עמדות הציבור הירושלמי במאות נושאים , מגינון ועד לפתרון הסכסוך הישראלי - 
ערבי . הציבור החרדי בירושלים , מסתבר , היה עוד לפני האינתיפאדה קיצוני 
בעמדותיו כלפי הערבים תושבי מזרח - ירושלים . % 5 . 15 מכלל התושבים בירושלים 
חשבו , מעט לפני פרוץ האינתיפאדה , כי ראוי שישראל תשלוט בערביי מזרח העיר 
ביד ברזל . כ%04 התנגדו לכך . בקרב החרדים שהשתתפו בסקר , היו התוצאות 
קיצוניות עוד יותר . % 57 סברו כי ראוי שישראל תשלוט בערביי מזרח העיר ביד 
ברזל , ורק % 4 . 61 מהחרדים תושבי ירושלים התנגדו לכך . גם בשאלות כלליות 
יותר , הנוגעות לפתרון הסכסוך הישראלי - ערבי , בהקשר הירושלמי שלו , 
בלטו הפערים בין הרוב העצום בגוש החרדי שנטה לעמדות ימניות , לבין הרוב 
המתון יותר בקרב כלל הציבור הירושלמי שנטה לאותן עמדות . כך למשל הסכימו 
רק % 3 . 5 מקרב החרדים לפתרון של שילוב ערבים במנהלות לשכונות , בעוד שבציבור 
הרחב הסכימו לכך כ%52 . % 66 מקרב כלל הציבור שלל פתרון זה , בעוד בציבור 
החרדי שללו פתרון זה כ%48 . % 23 מכלל הציבור סבר כי אין להעניק כלל זכות 
בחירה לתושבי מזרח העיר בבחירות למועצת עיריית ירושלים , בעוד שמקרב החרדים 
החזיקו בדעה זו כ%74 . " הרקע הרעיוני " , אם אפשר לכנותו כך , היה קיים 
אפוא עוד לפני האינתיפאדה , ויש להניח שהתחדד עוד יותר בשלוש השנים האחרונות . 
בהשוואה לשכבת המנהיגות של המפלגות החרדיות בירושלים ולשכבת המנהיגות במישור 
הארצי , גילה הציבור החרדי עמדות מיליטנטיות בהרבה . ההסתייגויות של פוליטיקאים 
מהדרג המקומי , חיים מילר ומאיר פרוש , ושל פוליטיקאים מהדרג הארצי , 
מנחם פרוש , כמו גם " אזהרות חמורות " של רבנים , שפורסמו ב"המודיע " 
וב"יתד נאמן " , לא הועילו . המתפרעים לא קיבלו מרות , בדיוק כפי שלא קיבלו 
מרות אותם מתפרעים חרדים , שהציתו לפני כמה שנים תחנות אוטובוס , או אחרים , 
שהשליכו אבנים בכביש רמות , לפני שבע שנים . היתה זאת הזדמנות נוספת להיווכח 
כי הציבור החרדי , שדחף את הפוליטיקאים החרדים לכיוון הליכוד במהלך המו"ם 
הקואליציוני האחרון , הוא אכן ציבור נצי . הסבר אפשרי נוסף לחלק החרדי שבהתפרעויות , 
נעוץ אולי בלגיטימציה שהעניק לו הרחוב החילוני , בעקבות המעורבות החרדית 
בתקריות בירושלים . אלה מהחרדים שהשתתפו בחיפושים זכו להערכה של ציבור חילוני , 
שבדרך כלל מסתייג מהם על רקע אי שירותם בצבא . ואילו אלה שהשתתפו בהתפרעויות , 
זכו להערכה בקרב " הרחוב " המקורב ל"כך " , ל"מולדת " , ואף לליכוד . 
ניצני הקשר עם " כך " נבטו עוד לפני כמה שנים , מיד לאחר הירצחו של אליהו 
עמדי , תלמיד ישיבת " שובו בנים " שברובע המוסלמי בעיר העתיקה . " כך " 
היא מיסודה תנועה דתית שההלכה היא נר לרגליה . ציבור החוזרים בתשובה , 
בעיקר משכונת שמואל הנביא , שרבים בה מקורבים ל"כך " , הרחיב בהדרגה את 
המעגל החרדי שהיה מוכן לקחת חלק פעיל בפעולות נגד ערבים . מפיגוע לפיגוע 
ניתן היה לראות יותר חרדים משתתפים בפעולות גמול נגד ערבים . מקרים שבהם 
נדקרו יהודים חרדים בדרכם לכותל המערבי , בשנה שלפני האינתיפאדה ובשנה הראשונה 
שלה , הקצינו עוד יותר את יחסה של האוכלוסייה החרדית לערבים . בהתפרעויות 
האחרונות , לאחר רצח שני הנערים , נפגעו ערבים בפעם הראשונה בידי חרדים , 
גם מחוץ לתחומי שמואל הנביא . אם להסתמך על ניסיון העבר , גל האירועים 
הבא יהיה חמור לפחות כמו זה הנוכחי . קני המידה שקבעו לעצמם מתפרעים יהודים , 
ישמשו תקדים . גם הצד הערבי אינו מפגר , ובכל מחזור אירועים עולה חומרת 
התקריות . האלמנט החרדי הקיצוני ברחוב היהודי , קבע אף הוא סטנדרט חדש 
שישמש אולי תקדים בפעם הבאה . 
