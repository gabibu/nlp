כל בני האדם שווים אצלנו לפני החוק , אך יש כאלה ששווים פחות . האמירה 
הזאת נכונה לפחות בכל הנוגע לתשלום פיצויים למי שנפגעו ממעשי טרור . בסוף 
שנות ה06 , כשפתחו ארגוני המחבלים בגל של פיגועים המוניים נגד ישראלים , 
נוצר מצב בלתי נסבל . רק חיילי צה"ל שנפגעו מפעולות על רקע ביטחוני היו 
זכאים אז לפיצוי מהמדינה , ואילו אזרחים שנפגעו מאותן פעולות נותרו בידיים 
ריקות . כדי לבטל את האפליה חוקקו את חוק התגמולים לנפגעי פעולות איבה , 
התש"ל0791 . חוק זה ותקנות שצורפו אליו קבעו , כי כל אזרח ותושב בישראל 
זכאי לפיצויים אם נפגע מפעולות איבה נגד ישראל . אפילו תושב חוץ השוהה בישראל 
זכאי להם . קפמאבינהיחידים שאין להם זכות כזאת הם תושבי השטחים שנפגעו מפעולות 
איבה בעת ששהו בישראל . כלומר , תייר שנפגע זכאי לפיצויים , ערבי תושב 
מזרח ירושלים זכאי אף הוא . רק תושב הגדה או הרצועה אינו זכאי כלל לפיצויים . 
האפליה הזאת אינה מוצדקת , ולאו דווקא על רקע אידיאולוגי . גם חסידי סיפוח 
השטחים צריכים להתקומם נגד סעיף המעמיד את ערביי השטחים במצב נחות . חוק 
התגמולים לנפגעי פעולות איבה מבטיח פיצויים על נזקי גוף , ומשלים אותו 
חוק מס רכוש וקרן פיצויים , המפצה נפגעים כאלה גם על נזקי רכוש . גם חוק 
זה מפלה את תושבי השטחים לרעה . מתנחל שמכוניתו נפגעה מאבנים שזרק ערבי 
זכאי לפיצוי מהמדינה . נהג ערבי שעבר במקום ומכוניתו נפגעה מאותן אבנים 
אינו זכאי . אבל , אפליית תושבי השטחים לרעה אינה הפגם היחיד בחוק הקיים . 
סעיף 1 ( 1 ) של חוק התגמולים מפרט אלו מעשי איבה מזכים את הנפגעים בפיצויים : 
פעולות של כוחות צבאיים או צבאיים למחצה או בלתי סדירים של מדינה עוינת , 
או פעולות של ארגון עוין לישראל , או פעולות שנעשו מטעם כל אלה , בשליחותם , 
או כדי לסייע להם . החוק מכסה אפוא את כל מעשי הטרור שכלי התקשורת נוהגים 
באחרונה לכנותם " מעשים על רקע לאומני " . קפמאבינכאשר נחקק החוק , ב0791 , 
היה ברור שהבעיה היא של טרור ערבי בלבד . ולכן , אין לחשוד במחוקק כי 
התכוון להפלות מישהו לרעה . אבל בזמן האחרון הופיעו " מעשים על רקע לאומני " 
מסוג חדש : טרור יהודי נגד ערבים . הבולטים שבהם היו הרצח בראשון לציון 
והריגת עיזאת חלאחלה תושב סילוואן בהתפרעויות של יהודים בירושלים . איש 
אינו זכאי לפיצויים על פגיעה ממעשי טרור מן הסוג החדש . לא ערבים וגם לא 
יהודים . הטרור באשר הוא אינו מבחין בין דם לדם . אבן שזורק חמום מוח יהודי 
על ערבים עלולה לפגוע גם ביהודי . וכמעט נשכח מהציבור עוד סוג של טרור על 
רקע לאומני : טרור יהודי נגד יהודים . לדוגמה , הרימון שזרק יונה אברושמי 
אל מפגיני שלום עכשיו , שקטל את אמיל גרינצווייג . שום חוק אינו מזכה את 
משפחתו של גרינצווייג בפיצויים . לפני שבועות אחדים הניח ח"ך חיים אורון 
( מפ"ם ) על שולחן הכנסת שתי הצעות חוק שמטרתן לתקן את המעוות . האחת 
נוגעת לתיקון חוק התגמולים לנפגעי פעולות איבה והאחרת לתיקון חוק מס רכוש 
וקרן פיצויים . מטרת התיקונים להבטיח שוויון בזכות לפיצויים לכל הנפגעים 
מפעולות טרור , בלא כל קשר לשייכותם הלאומית , ולהרחיב את ההגדרה של פעולות 
איבה המקנות זכות לפיצויים לכל מעשי הטרור על רקע לאומי או גזעני . המונח 
" ארגון טרור " לא יוגבל עוד לארגונים הפועלים נגד ישראל או נגד יהודים , 
אלא יחול על כל ארגון אלים ( כהגדרתו בפקודה למניעת טרור ) . הזכאות 
לפיצויים לא תוגבל עוד למי שנפגעו מפעולות איבה בלבד , אלא גם למי שנפגעו 
ממעשי גזענות ( ולכך יש הגדרה בסעיף 441א לחוק העונשין התשל"ז7791 ) . 
במשרד המשפטים יש דיונים פנימיים בנושא הזה . ההתלבטות העיקרית שם היא 
עד כמה צריך להרחיב את תחולתו של החוק . ואכן , יש קושי עקרוני בחקיקה 
שתבטיח פיצויים למי שנפגע ממעשה גזעני , אך תמנע אותם ממי שנפגע ממעשה 
בריונות גרידא . הרי גם בכך יש אפליה . ולעתים קרובות , אף קשה להבחין 
בין גזענות לבריונות . איך יגדירו , למשל , פגיעה בערבי שנסע בשבת ונפגע 
מאבן שזרק חרדי ? עיון בהצעתו של ח"ך אורון מלמד שאפילו ההתנקשות באמיל 
גרינצווייג אינה זוכה לכיסוי בחוק , אם מניחים שהמתנקש לא פעל מטעם ארגון 
אלים כלשהו . קפמאבינאבל נראה שכל ההתפלפלות המשפטית הזאת מיותרת , מפני 
שהקושי העיקרי הוא כספי . תוספת פיצויים פירושה תוספת תקציבים , ובמצב 
הכלכלי כעת אין הרבה סיכוי לגייס בממשלה רוב למימון חוקים שמטרותיהם הומניטריות . 
ככל שירחיבו את הזכאות המוצעת לפיצויים , יקטן עוד יותר הסיכוי שהחוק יתוקן . 
לפחות מן הסיבה הזאת , גישתם של ח"ך אורון ושל האגודה לזכויות האזרח , 
הפועלת למען קידום הנושא , מוצדקת . יש להתמקד , לפי שעה , בביטול האפליה 
בין נפגעים ממעשי אלימות על רקע לאומני . 
