( ע ) . האגודה לזכויות האזרח בישראל פנתה לשר המשפטים , דן מרידור , 
בבקשה לפעול לקבלת הצעת - חוק שתאפשר מתן פיצויים על נזקי - גוף ורכוש , 
גם לערבים הנפגעים בפעולות טרור יהודי . במכתבה לשר המשפטים ציינה האגודה , 
בין היתר , כי די להזכיר את הרצח בראשון לציון ואת הריגתו של תושב סילוואן 
במהלך ההתפרעויות בירושלים בעקבות רצח הנערים , כדי להבהיר כי הטרור אינו 
מבחין בין דם ערבי לדם יהודי . לעומת זאת , המשפט הישראלי , טוענת האגודה , 
עושה הבחנה כזו . " בעוד משפחות נפגעי הרצח המתועב של שני הנערים בירושלים , 
תהיינה זכאיות לקבל פיצויים מקופת המדינה ובעלי מכוניות יהודים , שמכוניותיהם 
נזקו מאבנים יזכו לפיצויים , נותרים קורבנות פעולות טרור נגד ערבים , ללא 
כל פיצוי " , נאמר במכתב . האגודה מדגישה , כי כאשר חוקקו החוקים הללו , 
לא היתה בעיה של טרור יהודי , ויש להניח שהמחוקק לא התכוון להפלות בין 
יהודים לערבים . כיום , לאור התגברות הטרור היהודי , יש מקום לתקן את 
המצב ולפצות גם נפגעי טרור יהודי . " המצב המשפטי הקיים מהווה תעודת - 
עניות למדינת ישראל ומן הראוי לשנותו " , נאמר במכתב . 
