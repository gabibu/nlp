מאז הודיע נשיא ארה"ב , גורג בוש , לטבחו שהוא מסרב לאכול ברוקולי בארוחות 
הערב שלו , העמידה התקשורת האמריקאית ירק זה כסמל לאומי . אך מדוע אסור 
לנשיא לסרב לאכול ירק המאוס עליו , כמו כל אדם אחר ? אלא שכאשר נשיא ארה"ב 
מודיע במסיבת עיתונאים ( שכללה , בין השאר , שאלות על נושא צמצום הנשק 
הגרעיני באירופה ) כי הוא עומד על כך ואינו רוצה ברוקולי , יכולה כל מלה 
שלו להשפיע על שוק של כ052 מיליון צרכנים . לא ייפלא אפוא שאלפי מכתבים 
הגיעו לבית הלבן ממגדלי הברוקולי בעמקים הפוריים במערב , ובעיקר בקליפורניה . 
ואשינגטון הוצפה בתיבות מלאות בירק המושמץ , ששלחו מגדלים מודאגים . לעומת 
זאת , בדרומה של היבשת ישב לו גבריאל גרסיה מארקס וכתב את " אהבה בימי 
כולירה " . בין שאר אהבותיו של ד"ר אורבינו , אחת מדמויות הספר , היתה 
גם אספרגוס והדוקטור שאב הנאה מיוחדת מהרחת השתן שלו עצמו לאחר שאכל ירק 
זה . המחקרים מאשרים את טענתו . בשתן של אנשים שאכלו , לצורכי ניסוי , 
שבעה ק"ג אספרגוס ביום אחד , נמצאו חומרים כימיים העשויים להיות מקור 
תשוקתו של ד"ר אורבינו . ביניהם : חומצה אספרגוסית , מתנתיאול , מתילתיאואקרילט , 
מתילתיאופרופיונט , דימתילדיסולפיד , דימתילסולפיד , דימתילסולפוקסיד 
ודימתילסולפון . תרכובות הגופרית המחוזרות , סולפידים ודיסולפידים , הן 
קרוב לוודאי מקור הריח הרע , בעוד תרכובות הגופרית המחומצנות סולפונים 
וסולפוקסידים מדיפות את הריח הטוב . מתברר שלא כל אוכל אספרגוס מייצר ריחות 
אלה , ואפילו ייצר אותם בשתנו , לא כל אחד מסוגל להריח אותם . היכולת 
לייצרם בשתן והיכולת להריחם עוברות בתורשה . וישנו גם " מאכל האלים " ( 
תאוברומה ) . את המאכל הזה מכינים מפולי התאוברומה קקאו . כאשר מעבדים 
את החומר עם סוכר ותמציות וניל מתקבל שוקולד . קולומבוס הביא אותו מן העולם 
החדש לאירופה ב2051 . בעוד שווייצי אוכל כ5 . 3 ק"ג שוקולד לשנה , יש דיווחים 
בארה"ב על מקרים שנערות צעירות אכלו עד ק"ג שוקולד ליום . מדוע אנשים מתמכרים 
לשוקולד , מהו החומר הכימי המצוי בו הגורם התמכרות ? בין החומרים הביו - 
כימיים המצויים בו : היסטמין , טריפטופן , סרוטונין , פניאתיל אמין , 
קפאין , תאוברומין . כולם חומרים בעלי פעילויות מוחיות מוכרות , אך התמכרות 
אינה אחת מהן . אחת הסברות אומרת , שאין צורך לחפש חומר כימי ספציפי , 
מכיוון שבשוקולד יש שני מרכיבים ( סוכר ושומן ) האהובים על מרבית בני - 
האדם , ומציאותם יחד מקנה לממתק את כוח המשיכה שלו . כיצד אפוא בודקים 
אם זה כוחו ? לקבוצת מתנדבים בניסוי נתנו לאכול קרמים אחידים בצורתם , שהכילו 
שומן וסוכר באחוזים משתנים . אנליזה סטטיסטית של התוצאות הראתה שהצירוף 
% 7 . 42 שומן ו%6 . 7 סוכר הוא המזון האידיאלי למרבית הנבחנים . אם זו אפוא 
תשוקתו של האדם , ניתן לבדוק מיד בטבלאות הרכבי מזון מהו המזון הקרוב אליה 
ביותר . והנה , להפתעתנו , אנו מוצאים שפולי סויה ( % 81 שומן , % 1 . 
6 סוכר ) הרבה יותר קרובים לאידיאל מהשוקולד , המורכב מ%03 שומן ומ%74 
סוכר . המסקנה הראשונה המתבקשת היא שאנליזה פשוטה של הרכב המזון ( שומן 
וסוכר ) אינה מספיקה כדי להסביר תופעות של התמכרות למאכלים . מן הסתם יש 
בשוקולד חומר כימי שתכונותיו עדיין אינן מוכרות לנו דיין , אך הוא גורם 
למיליוני בני - אדם להחביא אותו בארונות , ליד הכר , במיטה ובכל פינה אפשרית 
בבית , כדי שיוכלו לשלוף אותו במהירות במשך כל שעות היום והלילה . 
