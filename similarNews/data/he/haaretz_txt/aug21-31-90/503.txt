חוסיין מלך ירדן הודיע אמש כי הוא עומד לצאת בשעות הקרובות למסע דילוגים 
בבגדאד ולבירות ערביות אחרות , בניסיון מחודש למנוע מלחמה באזור . " על 
הבעיה להיפתר במסגרת המשפחה הערבית " , אמר חוסיין . ירדן סגרה אמש בחצות 
את גבולה עם עיראק למעבר פליטים , עד שיעזבו את תחומה כל הפליטים , שהגיעו 
מעיראק ומכוויית . כך הודיע אמש שר הפנים הירדני , סאלם מסעדה . המלך 
חוסיין אמר כי מאז פרוץ המשבר במפרץ נכנסו לירדן 581 אלף פליטים , אזרחי 
מדינות שונות , ורק 67 אלף מהם יצאו אותה . " הבעיה חריפה במיוחד לגבי 
אחינו המצרים " , אמר חוסיין . " רק אתמול נכנסו לירדן 24 אלף פליטים , 
ואנו נאלצים לצמצם את מספר הנכנסים כל עוד לא יימצאו סידורים נאותים ומהירים 
להעברתם לארצותיהם " . לדבריו , מחויבת ירדן להחלטת מועצת הביטחון להטיל 
סנקציות נגד עיראק . " אנו מבררים עתה באו"ם מהם הפריטים , שההחלטה אוסרת 
למכור אותם לעיראק " . חוסיין תיאר את שיחתו האחרונה עם נשיא ארה"ב , גורג 
בוש , כקונסטרוקטיווית והכחיש כי מסר לו איגרת מנשיא עיראק , סדאם חוסיין . 
" שבתי בהרגשה , כי בוואשינגטון יש רצון כן לבלימת ההידרדרות במשבר ולהפחתת 
המתיחות " . קפידבינראש ממשלת ירדן , מודאר בדראן , אמר אתמול : " הסיכויים 
לדו - שיח הולכים ופוחתים לנוכח ההסלמה הבלתי - פוסקת של המתיחות באזור . 
אנו חייבים להימנע בכל מחיר מפיצוץ " . בדראן אמר את הדברים בראיון לסוכנות 
הידיעות הירדנית " פטרה " בתום ביקורו של שר החוץ העיראקי , טארק עזיז . 
שר החוץ של פקיסטן , סהבזדה יעקוב חאן , הגיע אף הוא לרבת - עמון ונועד 
עם עמיתו הירדני , מרואן אל - קאסם . השניים שוחחו על תלאות הפליטים הפקיסטנים , 
שברחו מעיראק ומכוויית . שר הנפט של ירדן , תאבת א - טאהר , אמר אתמול 
כי לא נחתם הסכם חדש לאספקת נפט מערב - הסעודית לארצו . השר אמר כי ירדן 
קשורה זה כמה שנים בהסכם עם חברת הנפט הסעודית " טאפליין " , שעל - פיו 
היא מגדירה מדי חודש את צורכי הנפט שלה . על בסיס אותו הסכם הזמינה ירדן 
כמיליון חביות לחודש ספטמבר . א - טאהר הודה , עם זאת , כי בהזמנה האחרונה 
נרשמה עלייה קלה יחסית לעומת הכמויות , שסופקו בחודשים הקודמים . לדבריו , 
צורכי הנפט השנתיים של ירדן הם מסדר גודל של 51 מיליון חביות . בינתיים 
נמשכת בממלכה ההאשמית התסיסה נגד מדינות המערב . " הכוח האמריקאי , הנאסף 
במפרץ , מחייב את הערבים והמוסלמים להתייחס לכל אזרחי המערב כאל מטרות , 
שיש להתקיפן " , כתב אתמול העיתון הירדני " א - ראי " . " השנאה והבוז 
של המערב והניסיון להפכנו לאומה של עבדים אינם מותירים לנו ברירה , אלא 
להילחם ללא רחמים . " תגובתן של האומות הערביות והמוסלמיות לתוקפנות לא 
תהיה כפי שמדמיינים לעצמם האמריקאים , הבריטים והצרפתים , ואפילו אחדות 
ממדינות ערב . המלחמה אינה מלחמתם של עיראק וסדאם חוסיין בלבד , כי אם 
מלחמתם של מיליוני ערבים ומוסלמים . העידן האפל הגיע לקצו , והחלה התחייה 
הלאומית , המיוצגת בידי עיראק ומיליוני ערבים ומוסלמים " . 
