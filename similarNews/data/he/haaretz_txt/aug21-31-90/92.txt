קהיר ( ע"ם ) . ממשלת מצרים דנה בישיבתה האחרונה בצעדים להקפאת שיתוף 
הפעולה הכלכלי עם עיראק . כך דיווח העיתון המצרי " אלוופד " . לפי הידיעה , 
הצעדים המצריים אמורים לכלול את הפסקת הייצוא של עמודי חשמל למתח גבוה ובינוני 
בערך של 04 מיליון דולר ; הפסקת יצוא חלקי כבלי חשמל ; הפסקת עבודותיה 
של רשות תעלת סואץ לתיקון ופיתוח נמל בצרה והקמת רציפים ונמלים ימיים בעומק 
03 מטר . העיתון סקר את השלכות הפלישה העיראקית על הכלכלה המצרית , שנבעו 
גם מהקפאת הקרנות הכווייתיות . בעקבות החלטת ארה"ב להקפיא את הקרנות הכווייתיות , 
הופסקה הטענת 051 אלף טון חיטה מארה"ב למצרים . משלוח ראשון של 001 אלף 
טון , היה אמור להגיע לנמל אלכסנדריה החודש , ו05 אלף טון נוספים היו 
אמורים להגיע בספטמבר . כוויית החליטה במאי 09 לשלם את מלוא מחיר המשלוח 
מעודפי המאזן המסחרי שלה עם ארה"ב . מצרים מנהלת כעת מגעים כדי שההחלטה האמריקאית 
לא תחול על עסקת החיטה . מקורות בשגרירות האמריקאית בקהיר הדגישו , כי 
העסקה הוקפאה , בהמתנה להתפתחות המצב במפרץ . אך בכיר במשרד האספקה המצרי 
הביע את תקוותו להצלחת המגעים הרשמיים , שמנהלת מצרים עם הממשל האמריקאי 
לשחרור משלוח החיטה . מקורות כלכליים ציינו ש051 אלף טון החיטה הללו תוכננו 
לפצות על הגידול שחל בצריכה . בעקבות המשבר במפרץ הושעה גם הדיון בהצעה המצרית 
לפיה חובותיה הצבאיים של מצרים לארה"ב , בסך 5 . 4 מיליארד דולר , על עסקת 
מטוסי הפאנטום , יימכרו לקרנות הפיתוח הערביות של מדינות המפרץ . ממשלת 
מצרים השיגה הסכמה ראשונית של ממשלת כוויית להשתתפות ביישוב חובותיה הצבאיים 
לארה"ב . אולם עתה , מצרים תיאלץ לפרוע בתחילת ספטמבר את התשלום השנתי 
לארה"ב בסך 563 מיליון דולר . הפלישה העירקית תגרום גם להפסקת העברות הכספים 
של המצרים העובדים בעיראק ובכוויית לתקופה בלתי מוגבלת . העברות אלה הגיעו 
ל005 עד 006 מיליון דולר לשנה . כן תיתכן הקפאת הסכומים המגיעים ל2 מיליון 
מצרים העובדים בעיראק . בנוסף לאלה , עתיד ההשקעות הכווייתיות במצרים , 
שהן % 62 מכלל ההשקעות הזרות , לוט בערפל . ההכנסות מאגרות המעבר בתעלת 
סואץ ירדו באופן משמעותי , והן מצמצמות את כמות מטבע החוץ בכלכלה המצרית . 
% 62 מהכנסות התעלה הן ממיכליות הנפט העוברות מהמפרץ ואליו . עיתונים רשמיים 
במצרים דיווחו אתמול כי מצרים לא תפרוש מהברית הכלכלית הערבית , בה היא 
חברה זה שנה וחצי עם עיראק , ירדן ותימן . העיתונים ציטטו את מזכ"ל המועצה 
הערבית לשיתוף פעולה , הלמי נאמאר שאמר כי יטוס מחר לרבת - עמון כדי להמשיך 
בעבודתו . " מצרים רוצה מאד להישאר במועצה הערבית לשיתוף פעולה , בה היא 
רואה את אחד הפורומים של האחדות הערבית " , אמר נאמאר . המועצה הוקמה בפברואר 
98 כדי לתאם בין כלכלות ארבע המדינות הערביות במגמה להקים שוק כלכלי . 
