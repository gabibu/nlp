סולימאן שקור , בעל משרד לתרגומי עיתונות במזרח ירושלים ואחיו של יועצו 
של ערפאת לענייני ישראל , מת אתמול בלילה בלונדון לאחר מחלה פתאומית . שקור , 
בן 14 , בן למשפחה אמידה מכפר סכנין בגליל ובוגר החוג ליחסים בין - לאומיים 
באוניברסיטה העברית , פתח לפני כשנתיים משרד לתרגומי עיתונות במזרח ירושלים 
" אל מוסדרמשרדו שיגשג בתקופת האינתיפאדה הודות להתעניינות הגוברת בעולם 
הערבי לנכתב בעיתונות הישראלית . בשנתיים האחרונות ביקש שקור להקים ירחון 
בעברית , שישקף את דעותיהם של תושבי השטחים , אך עד ליום מותו לא קיבל 
אישור ממשרד הפנים להקים את העיתון . בראיון ל"הארץ " בינואר השנה , אמר 
שקור , כי רצה להעביר את דבר האינטלקטואלים בשטחים לישראלים , כדי לנסות 
ולנפץ דעות קדומות ופחדים . " הגעתי למסקנה שהתקשורת , או נכון יותר אי - 
התקשורת , בין היהודים והערבים אחראית לא מעט לכך שלא נמצא עד כה פתרון 
לבעיות האזור " , אמר אז . אחיו של סולימאן , עימאד , עזב את הארץ ב76 
והצטרף לאש"ף . גם האח נימר יצא מהארץ והצטרף לארגון . במשך השנים התקדם 
עימאד שקור בסולם התפקידים בארגון , עד שהתמנה לעוזרו של ערפאת לענייני 
ישראל . בשל היכרותו עם ישראלים רבים ושליטתו בעברית , ניהל עימאד את רוב 
המפגשים של אש"ף עם משלחות שמאל מישראל . במלחמת לבנון הציל עימאד שקור את 
הטייס אהרון אחיעז שמטוסו הופל , לאחר שהפציץ מחנות של אש"ף . בין עימאד 
לאחיעז התפתחו במשך תקופת השבי יחסי ידידות , ולאחר שחרורו , נוצרו יחסי 
ידידות חמים גם בין אחיעז לבין סולימאן שקור ומשפחתו בכפר סכנין . אתמול 
כשצילצל עימאד שקור לאחיעז , חשב הטייס לשעבר , כי הוא רוצה לברכו לרגל 
יום השחרור שלו מהשבי ( 02 באוגוסט ) אבל שקור בישר לו על מות אחיו , 
בדיוק באותו יום . 
