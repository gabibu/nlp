המכונית מדגם פורד אסקורט , החונה על המדרכה , שייכת לשוטרת ממוקד תל - 
אביב כך לפחות רשום בתווית המוצמדת לחלקה הפנימי של השמשה הקדמית . המכונית 
חונה ברחוב מוצקין , המקביל לרחוב דיזנגוף , שבו שוכנת תחנת משטרה של מרחב 
הירקון . אין צורך להכביר מלים על הסכנה להולכי הרגל , במקרה זה ילדים , 
שהמכונית החונה מאלצת אותם לרדת לכביש . סוכך השמש מעיד כי המכונית חונה 
לזמן ארוך , והדברים לא היו נכתבים אילמלא היתה זו תופעה של קבע , לפחות 
ברחוב מוצקין . דוברת מחוז תל אביב , סנ"ץ דליה גלעד , מסרה כי הוטל איסור 
על השימוש בתוויות חניה כאלה . לדבריה , כל תלונה של אזרח בנושא תיבדק . 
