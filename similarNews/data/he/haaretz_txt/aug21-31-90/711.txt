תל אביב ( ע ) . " יש לנו כושר הרתעה מעולה , גם בקנה - מידה עולמי " , 
אמר אתמול יו"ר מפלגת העבודה שמעון פרס . פרס מסר כי ראש הממשלה יצחק שמיר 
לא עדכן אותו עד היום במתרחש . על האפשרות שתוקם ממשלת אחדות עקב המתיחות 
במפרץ הפרסי , אמר יו"ר מפלגת העבודה : " שמיר מתנגד לממשלת אחדות , 
ומה שהוא משמיע זה מס - שפתיים " . פרס הוסיף , כי אין טעם בממשלת אחדות 
שלא תשנה את המדיניות . " צריך להחליט על מדיניות של תהליך שלום , כי 
זה מה שדרוש לנו גם לקידום והבראת המשק בישראל " . פרס שיבח את פעולות נשיא 
ארה"ב במשבר המפרץ , וציין כי מול הקואליציה העולמית וכוחה של ארה"ב נתונה 
עיראק במצוקה שאין ממנה מוצא . " היא רק תחטוף על הראש , סדאם חוסיין 
רצח מוסלמים יותר מכל שליט במאה הזו . לאיש הזה אין עתיד וראשו ייכרת . 
זה ראש שרק זורע הרס ומביא חורבן " , אמר . לדבריו , על ישראל להימנע מלהיגרר 
למשבר הזה , ואין לייעץ לאמריקאים מה לעשות . " אם חס ושלום יקרה משהו , 
צה"ל ערוך ומסודר , זה אחד הצבאות הטובים בימינו . אין לציבור בישראל 
מה לחשוש " , אמר . דבריו הושמעו אתמול בתוכנית " במצב הנוכחי " בגלי - 
צה"ל . 
