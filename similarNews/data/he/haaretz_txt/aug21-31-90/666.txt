( עש"ת ) . " יש לתת לתלמידים מידע אמין והסבר על המתרחש באזורנו , 
אין להשתמש בתיאורים דרמטיים , אך אין להעלים פרטים ולהתעלם משאלות " . 
זאת קבע השירות הפסיכולוגי - ייעוצי ( שפ"י ) במשרד החינוך והתרבות , 
לקראת פתיחת שנת הלימודים ב09 . 9 . 2 . ההנחיות הוכנו על פי הוראת השר 
זבולון המר , ומנהלים , מחנכים וגננות נתבקשו לפעול בהתאם . בפתח ההנחיות 
נאמר , כי על הצוות החינוכי בכל מוסדות החינוך במדינה , ליזום שיחות על 
המצב השורר באזור מאז פלישת עיראק לכווית ולהתייחס לתחושות שיבטאו התלמידים . 
כל בתי הספר נדרשו להקים צוותים להתמודדות במצבי חירום . מנהל השירות הפסיכולוגי - 
ייעוצי במשרד החינוך והתרבות מר יוסף קולודנר , מסר כי השירות , בעזרת 
המורים , היועצים והפסיכולוגים ברשויות המקומיות , ערוך לסייע למורי בתי 
הספר בנושא ההתייחסות לתלמיד כיחיד , לכיתה או לכלל אוכלוסיית התלמידים . 
כן ערוך השירות להתערבות חירום בקהילה . להלן כמה עקרונות כלליים , שנוסחו 
ע"י שפ"י ומהווים מסגרת מוצעת להתייחסות הצוות החינוכי בכיתות כדי למנוע 
חרדות בקרב התלמידים : יש לאפשר שיחה גלויה אך מבוקרת במסגרת הכיתה , על 
האירוע טעון המתח . דברים שנמנעים מלדבר בהם נתפסים בעיני הילדים כשליליים 
או מפחידים באופן מוגזם . אולם יש לזכור , שביטויים רגשיים מוגזמים מצד 
המבוגרים בסביבת הילד , עלולים להגביר את חרדתו ואילו בשיחה עניינית ורגועה 
קולט הילד את הדברים בפרופורציה המתאימה . חשוב לאפשר לתלמידים לקבל מידע 
עדכני ואמין , תוך כדי הבהרת מושגים ופרטים שנקלטו דרך כלי התקשורת , יש 
לכוון את התלמידים להבחין בין מידע אובייקטיבי לבין פרשנות , ובעיקר בין 
מידע אמין לשמועות . יש לתת את הדעת לכך שהילדים יקבלו את המידע הנחוץ בהתאם 
לכושר התפיסה שלהם , כדי למנוע מהם פחדים ודמיונות . יש לעודד את התלמידים 
לבטא את המתחים ולהתמודד עם נושאי המתח בצורות שונות ולא רק מילוליות , 
כגון : עי כתיבה יוצרת , הוראה טיפולית , משחק תפקידים , ציור . באמצעים 
אלה יכולים להשתמש מורים , תוך התייעצות עם כל בעל מקצוע מתחומי הייעוץ 
והפסיכולוגיה . מומלץ כי בית הספר ייזום קשר בלתי אמצעי עם ההורים ויברר 
מהם ציפיותיהם מבית הספר . לגישה זו חשיבות בימים כתקנם , ועל אחת כמה 
וכמה בעיתות מתיחות . יש ליצור בתוך בית הספר מסגרת של קבוצת תמיכה מקרב 
המורים , בהנחיית המורה - היועץ או הפסיכולוג , שכן גם על המורה עצמו להתמוד 
עם חרדותיו האישיות . המסגרת התומכת תאפשר למורים להבין את תגובותיהם שלהם 
על האירוע ולסייע למציאת דרכי התמודדות אישית הולמת ודרכי התייחסות לילדים 
במצב הלחץ הנדון . המטרה העיקרית בכך היא להעניק לתלמידים את התחושה שיש 
להם כתובת שאליה יוכלו לפנות בעת מצוקה . עוד נאמר בהנחיית משרד החינוך כי 
יש לתת לגיטימציה לתגובות החרדה של התלמידים ולהעביר אליהם את המסר כי תגובות 
אלה טבעיות . הנחיות מפורטות יותר יינתנו בבתי הספר ע"י מומחי שפ"י . במקרה 
הצורך יש להפנות בני נוער לסוכנויות סיוע במצבי מצוקה , כגון ער"ן , " דלת 
פתוחה " ועוד , המקפידות לשמור על האנונימיות של הפונה . 
