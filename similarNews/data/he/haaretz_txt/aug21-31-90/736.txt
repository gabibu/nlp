מצרים ממשיכה אמנם במאמציה למציאת " הפתרון המדיני למשבר המפרץ " , אולם 
כמעט ולא תמצא כאן מי שחושב כי עדיין יש סיכויים לפתרון כזה . סגן ראש הממשלה 
ושר החוץ , ד"ר עיסמת עבד אל - מגיד , הצפוי לצאת הבוקר למוסקווה , ועמיתו 
שר המדינה לענייני חוץ ד"ר בוטרוס ראלי , בפאריס , מבקשים להבהיר את עמדת 
מצרים במסגרת הבין - ערבית , יותר מאשר לתור אחר יוזמות מדיניות חדשות . 
מקורות רשמיים ולא רשמיים יאמרו לך כי לאחר שסדאם חוסיין לא השכיל לנצל 
ודחה את הפנייה הכנה של הנשיא חוסני מובארק , " שהיתה בבחינת הזדמנות מכובדת 
אחרונה " , ברור לכל כי את מקום המוח יתפוס הכוח . עורך " אל - אהראם " , 
במאמרו הראשי אתמול , קורא לילד בשמו : הקרב בוא יבוא אין מנוס מכך . 
השאלה שעוד נותרה , לדעת העיתון , היא השלמת היערכות וקביעת עיתוי , 
ואין להוציא מכלל אפשרות שמשטר סדאם " יפול עוד בשלב הכיתור " . עורך " אל - 
גומהוריה " כותב שסדאם " מוביל את עיראק ואת האומה הערבית לאסון ולהתאבדות " . 
במקרה או שלא במקרה הופיע בימים אלה ספרו של אניס מנצור , האיש שליווה יותר 
מכל סופר מצרי אחר את יוזמת השלום , הנקרא " לא מלחמה באוקטובר ולא שלום " . 
זוהי הזדמנות טובה לקוראים בעולם הערבי לעמוד מקרוב על יוזמת השלום , דוקא 
על רקע המתרחש במפרץ . המצרים עושים חשבון פשוט , לפיו עיראק היתה יכולה 
להיות מהמדינות העשירות באזור , אולי יותר מסעודיה . עורך " אחבאר אל - 
יום " , אבראהים סעדה , אומר כי עיראק הפיקה 3 מיליון חביות נפט גולמי ליום , 
כמות שהתקרבה להפקה הסעודית , בעוד שלשתי המדינות אוכלוסיה דומה , כ51 
מיליון נפש . כיום נהנה העם הסעודי מרווחה ומסייע לעמים אחרים , בעוד שהעם 
העיראקי חי בדוחק , משום שסדאם ניצל את כל המשאבים לטובת הנשק והציוד המלחמתי . 
לאחר שביטל במחי - יד את מלחמת שמונה השנים עם איראן , הוא זרק לים 005 
מיליארד דולר ( הוצאות המלחמה ) בנוסף לשני מיליון נפגעים מבני עמו . 
אין ספק כי הקוראים המצרים מודעים לחשבון זה , ומבינים את משמעותו אולי 
יותר מאחרים . ממבט ראשון אפשר לחוש בבירור את התמיכה ההמונית במובארק ובעמדותיו 
העקביות והברורות במשבר המפרץ . בד בבד יש שביעות רצון מההדדיות ביחסים 
בין מצרים למערב , ובראש ובראשונה לארה"ב . קפידבינכיום מצפים בקהיר לבואה 
של משלחת קרן המטבע הבין - לאומית כדי לגבש את טיוטת ההסכם הסופי לקונסולידציה 
של החובות המצריים . מצפים גם כי הקונגרס בוואשינגטון יאשר את השימוש בכספי 
הסיוע הישיר למצרים , המגיעים ל511 מיליון דולר , וזאת בנוסף להגיעם בקרוב 
של משלוחי החירום של יותר מ04 אלף טונות חיטה ודורה . משלוח זה מתווסף למשלוחים 
הרגילים מארהב , הכוללים בעיקר מצרכי מזון בסיסיים . השגריר האמריקאי בקהיר , 
פראנק ויזנר , אומר כי יחסי מצרים וארה"ב הם כיום ידידותיים ועמוקים ביותר . 
לדידו מבקש מימשל הנשיא גורג בוש לעשות כל שביכולתו כדי לעמוד לימינה של 
מצרים , לא רק במישור הסיוע אלא גם " במחיקת חלק מחובותיה לארה"ב " . דברי 
ויזנר מתקבלים כאן בשביעות רצון , אך מצרים אינה חוסכת מאמץ להדגיש כי פעילותה 
במשבר מבוססת קודם כל על " המשפחה הערבית " . מרוצים כאן בעיקר מנכונותה 
של סוריה לשתף פעולה , ועוד יותר מכך סעודיה ויתר מדינות המפרץ . השגריר 
המצרי בדמשק העלה אמש על נס את נכונות סוריה לארח את אלפי המצרים היוצאים 
מעיראק וכוויית ולהקל על העברתם למצרים בדרך הים . במקביל גויסו אתמול מטוסי 
" טלסטאר " של חברת התעופה הלאומית הסעודית להעברת אלפי מצרים מירדן וסעודיה 
הישר למצרים . במצב עניינים כזה , איש לא חושב על מעבר יבשתי דרך אילת . 
