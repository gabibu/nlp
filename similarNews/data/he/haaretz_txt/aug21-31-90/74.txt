יוהנסבורג ( ע"ר ) . הקונגרס האפריקאי הלאומי גינה בתוקף את הנשיא דה - 
קלרק על החלטתו לבטל את החסינות בתביעה שהועלתה נגד שלושה חברים בכירים בארגון . 
השלושה , החברים במפלגה הקומוניסטית הדרום - אפריקאית וכן בקונגרס האפריקאי 
הלאומי , והמשתתפים במשלחת המו"ם של הקונגרס עם הממשלה , לא נכללו בהודעה 
של הממשלה שפורסמה ביום שישי , שבה חודשה החסינות הזמנית שהוענקה למנהיגים 
השחורים החברים במשלחת הדנה עם הממשל הלבן . דוברת מטעם משרד המשפטים אישרה , 
כי ראש המטה של הקונגרס , כריס האני , המשמש גם כראש הזרוע הצבאית שלו , 
לא נכלל ברשימה , יחד עם שני חברים בכירים במפלגה הקומוניסטית . השלושה 
הופיעו ברשימה של מנהיגי הקונגרס שקיבלו אישור לחזור למולדתם , לאחר מתן 
המעמד החוקי לארגון . אחד מבין השלושה , סאתינדרנאת ( מאק ) מאהארג , 
כבר נעצר בידי המשטרה ומוחזק בטענה , כי השתתף בתכניות להתקוממות מזוינת 
אם השיחות בין הממשלה לקונגרס ייכשלו . לא ברור אם שני החברים האחרים בקונגרס , 
שחסינותם בוטלה , יוכלו לצאת מדרום - אפריקה מבלי להיעצר . קפידבינאכסנייה 
לגברים , השייכת לחברי אינקאתה בקוואתמה , עיירת שחורים שעד עתה לא נטלה 
חלק בפרץ האלימות שהחל לפני שבוע , הועלתה באש . המקום נמצא מזרחית ליוהנסבורג 
ולפחות שני אנשים נהרגו בקרבות מגע , שעה שהאלימות בין השחורים התפשטה אתמול . 
שתי גופות היו שרועות מבלי שאיש יטפל בהן , שעה שתושבי קוואתמה נלחמו בתושבי 
האכסניה כשחלקם חמושים . וויני מנדלה , רעייתו של מנהיג הקונגרס האפריקאי 
הלאומי , נלסון מנדלה , האשימה את משטרת דרום - אפריקה הנשלטת בידי הלבנים 
בהתנגשויות הקשות בשבוע האחרון בהם נהרגו לפחות 392 בני - אדם . מנדלה אמרה 
בכנס של הקונגרס האפריקאי בסווטו ביום ראשון כי המשטרה משתפת פעולה עם מנהיג 
הזולו , מאנגוסותו בותלזי , העומד בראש תנועת אינקאתה . הקונגרס האפריקאי 
הלאומי ותנועת אינקאתה מתחרים על השליטה באוכלוסיה השחורה בדרום - אפריקה . 
מנדלה הזהירה כי הקונגרס האפריקאי עלול לחזור בו מהשעיית המאבק המזויין בשלטון 
הלבן אם האלימות תמשך . " הממשלה פועלת יד ביד עם אינקאתה " , היא אמרה . 
מנדלה האשימה את המשטרה כי רצחה תושבים בעיירת השחורים ולאחר מכן שלחה חברי 
אינקאתה לדקור את הגופות כדי שהמעשה ייראה כרצח פוליטי . בסווטו שרר שקט 
מתוח אתמול . התושבים יצאו לעבודה לאחר סוף שבוע של שפיכות דמים . 87 איש 
נהרגו בסווטו מאז יום חמישי ומאות נפצעו . המשטרה והצבא פטרלו ברחובות בנסיון 
לשמור על השקט והמשטרה לא דיווחה על אלימות מאז יום ראשון בלילה . הסיעות 
היריבות נתונות תחת ללחץ רב לקיים הידברות ביניהן כדי להפסיק את מעשי הטבח 
הקשים , אולם הסיכויים לשיחות שלום נראים עדיין רחוקים . 
