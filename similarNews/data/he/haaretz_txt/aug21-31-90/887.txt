אין לחשוד ברודן העיראקי שוחר הקרבות , כי משאת נפשו לסייע לחיזוקו של המפעל 
הציוני . אך בלי שהתכוון לכך העלה סדאם חוסיין תרומה שקשה להפריז בערכה 
לביטחון ישראל . ערב פלישתה לאיראן , הובילה בגדד את החריפים שבמתנגדי 
סאדאת , אך מרגע ששקעה עיראק בביצה האיראנית , לא זו בלבד שחדלה להפריע 
לתהליך השלום , אלא גם איפשרה למובראק להוציא את מצרים מבדידותה בעולם הערבי , 
ללא כל פשרות על חשבון הסכם השלום עם ישראל . כעת , לאחר שביצע סדאם מעין 
" אנשלוס " בכוויית , הביא על עצמו מעורבות אדירה של ארה"ב ואולי , אם 
נפתולי דעת הקהל האמריקאית לא יחבלו בכך , שינוי מבני ארוך טווח ומועיל 
מאוד מבחינתה של ישראל במאזן הכוחות המזרח - תיכוני . קשה לשער כיצד יתפתח 
המשבר בשבועות הקרובים , אך דבר מרכזי אחד נראה פחות או יותר ודאי : ממשל 
בוש יעשה מאמץ עליון להשאיר כוחות אמריקאיים גדולים בזירה למשך פרק זמן ארוך . 
אכן , הנשיא בוש פעל בזריזות כה רבה ובנחישות כה נחרצת , עד כי מתקבל 
הרושם שחיכה להזדמנות כדי להכניס כוחות לסעודיה , וסדאם חוסיין סיפק לו 
אותה . המקבילה ההיסטורית המרתקת ביותר שמזכיר מבצע מגן המדבר היא החלטת 
ארה"ב לבלום בכוח את הפלישה הצפון - קוריאנית מעברו הדרומי של קו הרוחב ה83 . 
זמן קצר לפני שפרץ משבר קוריאה , הסתיימה הכנתו של מסמך במועצה לביטחון 
לאומי , שהגדיר את האיום הסובייטי במונחים צבאיים , וקרא להצבתם של כוחות 
אמריקאיים גדולים בפריסה קדמית סביב הפרימטר הסובייטי - סיני . אך מחוסר 
תמיכה בדעת הקהל האמריקאית קשה היה לבצע את המלצותיו של המסמך , עד שבאה 
מלחמת קוריאה והפגינה " סכנה ברורה מיידית " . ארבעים שנה מאוחר יותר , 
ממלא סדאם חוסיין תפקיד דומה מאוד לזה ששיחק שליט קוריאה הצפונית , קים 
איל סונג . יעברו בוודאי שנים בטרם ייוודע אם אמנם היה בבית הלבן לפני הסערה 
הנוכחית נייר עמדה שקרא להצבתם של כוחות אמריקאיים בסמוך לשדות הנפט של המפרץ . 
אך ברור , כי מאז ראשית משבר האנרגיה הטרידה השאלה את מנוחתם של קברניטי 
ארה"ב . אחרי הכל , % 05 מצורכי האנרגיה של ארה"ב כיום מיובא , וחלק ניכר 
מאוד מיבוא זה מקורו בחופיו הלוהטים של המפרץ הפרסי - ערבי . ב8891 עשתה 
ארה"ב מאמץ ניכר לסייע לעיראק נגד איראן , כאשר הניפה את דגלה על ספינות 
שהיו בדרכן לכוויית . כיום יש רבים בוואשניגטון שהיו מעדיפים לשכוח זאת . 
אך מעבר למבוכה , בולטת גם עובדה צבאית חשובה : די היה בצי ארה"ב כדי 
לשמור על דרכי התחבורה הימית , אך לא כדי להגן על שדות הנפט . המסקנה היתה , 
שיש הכרח דחוף בהצבתו של " תיל ממעיד " יבשתי : כוח צבאי גדול דיו סביב 
שדות הנפט , כדי שכל פגיעה בו תחייב את ארה"ב למעורבות מיידית בכל העוצמה 
העומדת לרשותה . בא השליט העיראקי וסיפק לגורג בוש דרמה שאיפשרה לו להגיב 
כטרומן . לאחר שנכנס הכוח האמריקאי לסעודיה ולנסיכויות המפרץ , לא יזדרז 
להתפנות , אפילו ייסוגו הכוחות העיראקיים מכוויית , ומשפחת סבאח תושב על 
כנה . סדאם נתפס על - ידי האמריקאים כשקרן מועד , ולכן יניח בוודאי הממשל 
כי ברגע שיתפנו כוחות ארה"ב , ימהר סדאם לא רק להשתלט מחדש על כוויית , 
אלא גם על שדות הנפט של סעודיה . אם כפי שאפשר לשער לא יתרצה המנהיג 
העיראקי , ייתכנו שתי תוצאות להתמודדות : מהלך צבאי אמריקאי , שתכליתו 
ענישה מחמירה של עיראק וגירוש צבאה מכוויית , או , כפי שנראה בימים האחרונים 
הרבה יותר סביר , תיקו ממושך ללא הכרעה . בשני התרחישים הללו , כמו במקרה 
של פיתרון המשבר באמצעות הסכם , אפשר להניח שארה"ב תמשיך לקיים באזור עוצמה 
צבאית ניכרת , זמן רב לאחר שישקע חול המדבר שעורר המשבר . כך תוכל ארה"ב 
להגשים וריאציה חדשה של רעיון ישן בתחום ביטחון האנרגיה : מערך ביטחון 
אזורי בהנהגתה . מבחינתה של ישראל טמונים בכך קשיים בטווח הקצר , אך יתרונות 
מפליגים לטווח הארוך . עוד בטרם יסתיים המשבר במפרץ , תזדרז ארה"ב לגמול 
למצרים על תמיכתה , וקרוב לוודאי שהתשלום יהיה גם בדולרים וגם במטבע מדיני . 
על ישראל להיות נכונה אם כך להתחדשות החיכוכים עם ממשל בוש , ואף להחרפתם . 
מאידך גיסא , אף כי ישראל תידרש אולי על - ידי ארה"ב לעשות ויתורים לשם 
קידום תהליך השלום , קרוב לוודאי שגם תזכה ליהנות מפירותיה העיקריים של 
שותפות אסטרטגית עם ארה"ב , ובמיוחד יכולת הרתעה משופרת כנגד העוצמה העיראקית . 
כך , בדיוק כאשר הסתמנה תמונה מדאיגה של יחסי הכוחות , ונראה היה כאילו 
ישראל נגררת אל התמודדות קשה ורבת שנים עם עיראק , עשה סדאם חוסיין מעשה , 
אשר בהינף אחד , וללא צורך בכל מו"ם בין ואשינגטון וירושלים איזן מחדש 
את המשוואה האסטרטגית , על ידי תוספת הגורם האמריקאי בצד הישראלי של מאזני 
העוצמה הצבאית . עצם הנוכחות האמריקאית מציבה סייגים לחופש התמרון של עיראק , 
מצמקת באורח משמעותי את משקלה היחסי בזירה , ומבליטה מחדש את עוצמתן של 
שכנותיה ( כולל ישראל ) . בכך אין כמובן משום תעודת ביטוח שלא נינזק באופן 
מוגבל מפגיעתו הרעה של סדאם בטווח הקצר , אך אם לא ייבהלו האמריקאים ויכפו 
על נשיאם פינוי חפוז וויתור גמור לסדאם , יש לישראל סיבה טובה לראות בתגובת 
ממשל בוש לאיום העיראקי , בשורה טובה ומעודדת בטווח הארוך . 
