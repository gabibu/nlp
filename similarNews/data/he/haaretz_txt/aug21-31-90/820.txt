אחרי השהיה ארוכה , פגשה ועדה מטעם מועצת הנאמנות של " הבימה " את המועמדים 
להחליף את עמרי ניצן בתפקיד המנהל האמנותי של תיאטרון " הבימה " . הפגישות 
נערכו ביום ה , במשרדו של יו"ר מועצת הנאמנות צבי צור . הוועדה כוללת את 
צור , את יו"ר הנהלת הבימה החדש שר - שלום שירן , את קודמו בתפקיד אברהם 
אגמון , גבריאל צפרוני , יוסף גבע , בן - ציון תומר , והמנכ"ל שמואל 
עומר . לפני הוועדה הופיעו מנכ"ל בית צבי , גרי בילו , מנכ"לית תיאטרון 
באר שבע , ציפי פינס , המנהלת האמנותית של תיאטרון בית - לסין , עדה בן 
נחום , והשחקן ישראל בידרמן . לפני יותר מחודש פגשו חברי מהוועדה , עוד 
לפני שהתקבלה החלטה רשמית על מינויה , את הבמאי האנגלי מייקל אלפרדס , 
כשזה שהה בארץ לפגישות בענייני אופרה של רוסיני באופרה הישראלית שהוא אמור 
לביימה . בשבועות האחרונים התקיימו שיחות לא רשמיות בין חברי הוועדה לבין 
עצמם , כדי לברר לעצמם במי הם מעוניינים כמנהל אמנותי , ואחת המסקנות שהחלה 
להתגבש היתה , שצריך לחזק את המבנה הארגוני - אמנותי של ניהול התיאטרון , 
יהיה מי שיהיה המנהל האמנותי . בשבועות האחרונים קיים צבי צור גם כ03 פגישות 
לא רשמיות עם אנשי תיאטרון שביקשו לראותו כדי להשמיע את דעתם בשאלה מי צריך 
לנהל את " הבימה " . ככל שניתן היה להבין , הוועדה לא גיבשה עדיין מסקנות 
אחרי השיחות האלה , שכל אחת מהן נמשכה קצת פחות משעה , אם כי התגבשו מגמות 
להחלטה . היא תיפגש ככל הנראה פעם נוספת לפני שתביא את המלצתה לפני מועצת 
הנאמנות , במשך השבוע הקרוב . ההחלטה תיפול ביום שני בערב או יום שלישי . 
הודעתו של ניצן בפברואר , זמן רב כל כך מראש , על פרישתו באוגוסט 1991 
הותירה מרווח רב לתכנון ההחלפה . חצי שנה חלפה מבלי שנעשה כמעט דבר . יש 
דחיפות רבה במציאת מחליף , גם אם ניצן ממשיך למלא את תפקידו כמנהל אמנותי 
ועסוק בחזרות על מחזה חדש של אייקבורן . בשבוע שעבר הוא נאלץ לבצע גיחה 
של ארבעה ימים לניו יורק , בתוקף תפקידו החדש כמנהל אמנותי של פסטיבל ישראל . 
גם אם תוכניות העבודה של הבימה עד אוגוסט 1891 ברורות , המנהל האמנותי 
של הבימה צריך לעבוד עכשיו גם על העונה שאחרי הבאה , וזו שאחריה . מי שיבוא 
במקומו של ניצן יעזוב עמדת ניהול אחרת , וגם שם צריך יהיה למנות מחליף . 
הזמן שחלף יצר חרושת שמועות וספקולציות , שרובן התרכזו בנושאים אישיים והתעלמו 
מן ההבעיה המרכזית : לתפקיד המנהל האמנותי של תיאטרון הבימה צריך להיבחר 
המועמד בעל הכישורים ההתיאטרוניים הטובים ביותר , ולא בעל הקשרים הטובים 
ביותר , ואף לא מועמד של פשרה . לצורך עניין זה , גם אם אין להמעיט בחשיבות 
דעתו של המנכ"ל שמואל עומר , הרי שמי שייבחר צריך להיות האדם הנכון לניהול 
אמנותי של התיאטרון הלאומי , ולא האדם הנכון למנכ"ל . אין זאת אפילו שאלה 
של חזון אמנותי , אלא דווקא של אמות מידה מקצועיות של תיאטרון . מועמדותו 
של השחקן ישראל בידרמן לתפקיד תואמת את מסורת " הבימה " , שבה שאפו שחקנים 
להראות כי רק שחקנים ראויים לנהל את המוסד הזה . גם אם היתה תקופה שהבימה 
נוהלה על ידי שחקניה , בהצלחה רבה יותר או פחות ( ולמרבה הצער רוב הזמן 
פחות ) דומה שבידרמן איננו האישיות התיאטרונית שעשויה לנהל תיאטרון כ"הבימה " , 
גם אם הוא נמנה עם חבר שחקני התיאטרון שנים לא מעטות . אין חולק על כישורי 
הבמאי מייקל אלפרדס לביים הצגות : צופים בישראל ראו את " מנדרגולה " בתיאטרון 
חיפה , את " משרתם של שני האדונים " בחאן ( אותו גם ניהל בראשיתו ) , 
את " אורזי המזוודות " בקאמרי , את " רוחות " בתיאטרון באר שבע ואת 
להקתו " החוויה המשותפת " בהופעותיה בארץ . אלפרדס הוא איש המעמיד דרישות 
נוקשות של איכות בתיאטרון , אבל מי שעבד אתו יודע שכדי שהוא יוכל לתפקד 
כראוי ביצירה אמנותית , הוא זקוק למנהל תיאטרון שיעמיד עבורו את התנאים 
האלה . זאת איננה שאלה של היותו " מכאן " או " לא מכאן " , ואפילו לא 
השאלה אם הוא יכול להיכנס לתפקיד כבר עכשיו , ( הוא לא יכול ) . השאלה 
היא שאלה האם הוא יכול לנהל אמנותית מוסד גדול כ"הבימה " על בעיותיה האמנותיות 
והארגוניות . אלפרדס ניהל את תיאטרון החאן בראשית דרכו , כשהחאן היה תיאטרון 
קטן ונטש אותו כי לא הצליח ליישם שם את הסטנדרטים שלו . עדה בן נחום היתה 
מנהלת אמנותית של התיאטרון לילדים ולנוער , מנהלת תיאטרון החאן ועתה היא 
מנהלת אמנותית של תיאטרון בית לסין . למרות בקיאותה בספרות הדרמה לא היתה 
תקופת ניהולה בחאן הצלחה אמנותית , גם אם חלק מן הבעיות שהיו בתקופת ניהולה 
אינהרנטיות לאופיו של תיאטרון זה . בבית לסין היא נדרשת להחליט על הצגות 
ואין היא מוגבלת על ידי להקה קיימת , ואין היא בונה להקה או מתכננת את התפתחותה 
של אמירה תיאטרונית לטווח ארוך . בניהול הבימה סוג העבודה וגודל המשימה 
הם בהיקף אחר והבעיה אינה ניסוח תיאורטי של מטרות , אלא מימושן במציאות 
המורכבת של " הבימה . ציפי פינס ממלאת בהצלחה את תפקיד מנכ"ל תיאטרון באר 
שבע . בניהולה קלט התיאטרון שחקנים צעירים מיד אחרי לימודיהם ואיפשר להם 
להתנסות במגוון תפקידים , וגם היווה לא אחת במה לשחקנים ותיקים מתל אביב 
לשחק תפקידים שלא היה להם סיכוי ליצור בתיאטרון הבית שלהם . תיאטרון באר 
שבע בניהולה הציג מידה רבה של מקצועיות ורעננות . " הבימה " היא התמודדות 
אחרת . גרי בילו ניהל את תיאטרון באר שבע במשך כעשר שנים , לפני שהיה , 
בראשית שנות השמונים , למנהל " בית צבי " . בשני המוסדות האלה הוא טיפח 
אנשים צעירים להיות שחקנים . יש לו קריטריונים ברורים של איכות בתיאטרון , 
ועניינו המרכזי הוא איכות ומשחק . אין הוא מהסס להשמיע את דעתו בנושאים 
הנראים לו מהותיים לאיכות התיאטרון . מבין מבחר אנשי התיאטרון בארץ , והמועמדים 
שהוועדה פגשה , בילו הוא הבחירה המתאימה לתפקיד המנהל האמנותי של תיאטרון 
" הבימה " , על פי אישיותו , כישוריו התיאטרוניים , והרקורד שלו . כמו 
שאין זה סוד במציאות התיאטרונית בישראל , שבילו משפיע רבות מאחורי הקלעים 
על החלטות תיאטרוניות רבות , לא רק ב"בית צבי " , כך אין זה סוד שהוא ידיד 
שלי . אך ככל שאני בודק את עצמי אני סבור שבילו הוא המועמד המתאים לתפקיד . 
ייבחר מי שייבחר תמיד אצטרך להוכיח לעצמי שאני מעריך את עבודתו על פי איכותה 
ולא על פי קשרי האישיים עמו . 
