" המתיחות במפרץ הפרסי איננה משפיעה כלל על ממדי העלייה מבריה"ם כך העריך 
אתמול יו"ר ההסתדרות הציונית , שמחה דיניץ , בישיבת ההנהלה הציונית . 
הוא סיפר כי מתחילת החודש הגיעו קרוב ל11 אלף עולים . כ01 אלפים מהם עולים 
מבריה"ם ואין ספק שקצב העלייה ימשיך לגדול בהתמדה . ראש מחלקת הנוער והחלוץ , 
ביל לוין , מסר כי למרות המתיחות ולמרות דאגה שהסתמנה בקרב מקצת ההורים 
מחו"ל הרי שמספר הביטולים בהשתתפות צעירים בתוכניות הקיץ של הסוכנות , הינו 
אפסי . מתוך כ000 , 6 בני נוער השוהים בארץ חזרו עד כה כ52 בלבד . דיניץ 
הדגיש , כי פעולות הסוכנות בתחום העלייה מבריה"ם מתועלות למטרה אחת ויחידה 
להוציא את המספר המרבי של היהודים מבריה"ם לישראל , בזמן קצר ככל האפשר . 
" שום שיקול אחר לא עומד כלל על הפרק . אנחנו פועלים כל העת לפתיחת מערך 
העלייה ולהרחבת נתיבי היציאה , גם באמצעות רכבות ואוטובוסים " , אמר . בעניין 
העליה מאתיופיה מסר כי נציגי הסוכנות פועלים באדיס - אבבה כדי להקל , ככל 
שניתן , את מצבם של כ61 אלף יהודים שהובאו לשם מאזור גונדר , וכי הסוכנות 
עושה את כל המאמצים להגברת קצב איחוד המשפחות היהודיות באתיופיה עם קרוביהן 
בישראל . 
