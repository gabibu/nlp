הקבינט לקליטת עלייה יקרא היום למנהיגים יהודים בתפוצות ולראשי המגביות להגדיל 
את השתתפותם במימון קליטתם של מאות אלפי העולים מבריה"ם . יו"ר ועדת השרים 
לקליטת עלייה , שר הבינוי אריאל שרון , קרא בסוף השבוע למנהיגים היהודים 
להגדיל בהיקף ניכר את השתתפותם במימון קליטת העולים . בישיבה הקודמת של ועדת 
השרים שדנה בנושא זה , מתחו כמה מהם ביקורת על הסוכנות וראשי המגביות והאשימו 
אותם כי הם פועלים בשיטות שגרתיות לגיוס הכספים . סגנית שר המדע ח"ך גאולה 
כהן אף הציעה שהממשלה תוביל את מסע גיוס הכספים וראש הממשלה יצחק שמיר ייצא 
בעצמו לארה"ב כדי לדבר על לבם של היהודים על חשיבות התרומות . לקראת ישיבת 
הקבינט הגיש ראש המחלקה לעלייה וקליטה בסוכנות אורי גורדון מסמך לשר אריאל 
שרון בו ציין כי לפי ההערכה תזדקק ישראל בחמש השנים הקרובות לתוספת מטבע 
חוץ של כ21 מיליארד דולר , למימון העלייה . לדבריו , צופים כיום לעלייתם 
של 042 אלף עולים בשנה בעלות כוללת של 22 מיליארד דולר . גורדון סבור שאין 
כל אפשרות שישראל תממן בעצמה סכומים גדולים כל - כך , ולכן על הממשלה והסוכנות 
להיערך למבצע גיוס כללי בו ייקראו לדגל כל אותם אישים שיכולים לתת יד לקידום 
גיוס הכספים . הוא מתריע על כך שאין תוכנית מקיפה בדרג הלאומי לגיוס אותם 
מקורות כספיים . " אין להמשיך וללכת בדרך השגרתית ויש להפעיל את הדמיון 
בסוגייה מורכבת וקשה זו " , כתב גורדון לשרון . לדעתו יש להקים צוותי חשיבה 
ועבודה , כאשר כל צוות יקח על עצמו את הכנת התוכנית בתחום ספציפי ויביאה 
לדיון ולאישור הקבינט . גורדון טוען עוד , כי התשתית בישראל מפגרת בשנות 
דור . לדבריו , לפי נתוני חברת מודלים כלכליים , בהשקעה של 2 . 1 מיליארד 
דולר אפשר להפוך את ישראל לאזור פרנסה ומגורים אחד , המחובר ברשת כבישים 
ומחלפים . הדבר יקרב את הפריפריה למרכז ויפתור את בעיית ריחוק מקומות עבודה 
מהמגורים ביישובי הפיתוח ובעיירות . 
