מרבית גני הילדים , למעט אלה של החינוך המיוחד , יהיו סגורים בימי ששי , 
עד אחרי החגים , אם לא תיושב בימים הקרובים המחלוקת בגין גובה התשלום שיידרש 
מההורים ובגין מתכונת העסקת הגננות . כך עלה אתמול מדיון בין משרד החינוך 
ומרכז השלטון המקומי , על מעבר הגננות , המורים והמנהלים לשבוע עבודה בן 
5 ימים , בעוד הגנים ובתי הספר יהיו פתוחים 6 ימים . מקור במרכז השלטון 
המקומי מסר כי אחת הסיבות בגינה עלולה להתאחר פתיחת הגנים בימי ששי , היא 
הפער בין עמדת מרכז השלטון המקומי לעמדת משרד החינוך , בנוגע לתקרת התשלום 
שישלמו ההורים עבור ימי ששי . מרכז השלטון תובע שתיקרת התשלום לילד , לחודש , 
תהיה 65 שקל , ואילו משרד החינוך גורס שהתקרה אינה צריכה לעלות על 04 שקל . 
בשני המקרים מדובר בשכר לימוד מדורג לפי רמת ההכנסה של ההורים . לגבי הגנים 
בחינוך המיוחד , המגמה היא שההורים לא יצטרכו לשלם תשלום נוסף עבור ימי 
ששי או לחילופין , שהתשלום יהיה נמוך מאוד . תיקרת התשלום שתיקבע בסופו 
של דבר בגנים הרגילים , תהיה נתונה לשינויים ברשויות המקומיות השונות . 
רשות תוכל לגבות מההורים תשלום נמוך מזה שייקבע בדרג הארצי , ולממן מקופתה 
את ההפרש . נציגי מרכז השלטון המקומי טענו אתמול כי הדבר עלול לפגוע ברשויות 
קטנות , נוכח העובדה שרשויות עשירות , כמו עיריית תל אביב , יוכלו לממן 
את הפרש התשלום . בעיה נוספת שטרם לובנה היא כיצד ניתן לשלם לגננות שיעבדו 
בימי ששי , בנוסף למשרתן הרגילה , תשלום שלא יפגע בהסכמי השכר . בבתי 
הספר אין בעיה כזו , מפני שהמורים שיסכימו לעבוד בימי ששי , יוכלו לקבל 
את יום חופשתם ביום אחר בשבוע . בבתי הספר יש צוות מורים גדול ואפשר ליצור 
תורנות בימי ששי , בעוד בכל גן ילדים עובד רק צוות של גננת ועוזרת - גננת . 
בדיון עלתה גם בעיית הפקידות והשרתים בבתי הספר . הללו תובעים שכר נוסף 
עבור עבודה בימי ששי . במשרד החינוך מתגבשת דיעה כי אפשר לוותר על עבודת 
הפקידות בימי ששי ואילו את השרתים ניתן לפצות באמצעות 63 ימי חופשה נוספים 
בשנה ( יום חופשה על כל יום עבודה בימי ששי ) . ביום שני אמורים צוותי 
עבודה משותפים למשרד החינוך ולמרכז השלטון המקומי , להגיש למנכ"ל משרד החינוך , 
זבולון אורלב , הצעה מגובשת בנוגע לגובה התשלום שיידרשו הורים לילדי גן 
לשלם וכן לגבי מתכונת הפעלת הגננות . 
