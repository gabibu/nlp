" עם סיום המבחנים שהתקיימו בחודשיים האחרונים התפנו הסטודנטים למשפטים 
באוניברסיטת תל - אביב לשאול שאלות על מעמדם בשנת הלימודים הקרובה , תשנ"א , 
נוכח נכונותה של אוניברסיטת תל - אביב לאפשר למכון הלא - אקדמי ללימוד משפטים , 
" רמות משפט " , שאותו הקימה , לפעול בתוך בניין הפקולטה למשפטים . דיקנית 
הפקולטה למשפטים מ1 באוגוסט , פרוף רות בן - ישראל , התבקשה להגיב על שאלות 
הסטודנטים , שבחלקן מקופלות האשמות על האוניברסיטה ועל חבר המורים . ב"רמות 
משפט " ילמדו בשלב ראשון 072 תלמידים . השנה הורחב מספר המקומות בפקולטה 
ל092 , מספר שכלל אינו עונה על הביקוש הגואה ללימודי משפטים אקדמיים . 
הסטודנטים טענו כי במשך שנים התעקשו הפרופסורים בפקולטה למשפטים , ובעיקר 
הדיקן הקודם , פרוף אוריאל רייכמן , לשמור בקנאות על מספר מקומות מוגבל 
של תלמידים בפקולטה . בין הטיעונים שהעלו להצדקה של הגבלת המקומות היו צפיפות 
בבניין הפקולטה , צפיפות - יתר בספרייה למשפטים שבבניין ועומס על המרצים . 
כל הטיעונים הללו , אומרים הסטודנטים , היו טיעוני - סרק : פתאום יש 
לכל המרצים בפקולטה פנאי ללמד הן במסגרת האוניברסיטה והן באחד המכונים הלא - 
אקדמיים למשפטים , ולפעמים באותו יום עצמו . " הפרופסורים בגדו בנו וערקו 
למכוני - משפטים . באוניברסיטה נמצא מי שהציע למרצה 004 ש"ח לשעת לימוד , 
שכר שבגינו ניתן כנראה להכניס פיל לקופסת גפרורים . פתאום יש מקום בספרייה 
של הפקולטה למשפטים לעוד 072 תלמידי רמות משפט " . פרוף רות בן - ישראל : 
מאגר המרצים למשפטים במכונים החוץ - אקדמיים השונים ( " רמות משפט " , 
המכון למשפטים במכללה למנהל והמכון למשפטים באוניברסיטת בר אילן א"ב ) 
מורכב ברובו ממורי הפקולטות למשפטים באוניברסיטאות , בתוספת כמה שופטים . 
על - פי בקשת הרקטור , קיבלה הפקולטה למשפטים באוניברסיטת תל - אביב החלטה 
שלפיה מורה בפקולטה לא יוכל ללמד יותר משלוש שעות בשבוע בתוכנית כלשהי של 
המכונים הלא - אקדמיים למשפטים . בדרך זו נבטיח כי ההוראה במכונים לא תהיה 
עיקר , אלא שולית , לגבי מכלול עבודתו בפקולטה . מכלול זה כולל שמונה 
שעות הרצאות בשבוע , בתוספת שעות רבות המוקדשות ברובן למחקר וכן להשתתפות 
בוועדות אקדמיות ובוועדות כלל - אוניברסיטאיות . הובהר לאלה שיורו במכונים , 
שעליהם להימנע מעבודות חוץ , מעבר לתקנון האוניברסיטה בנושא . ברור כי 
עדיף שיקדישו יום זה של עבודה נוספת להוראה מאשר לעריכת - דין . הספרייה 
למשפטים זקוקה בדחיפות להרחבה פיסית והגדלת מספר מקומות הישיבה . פרוף רייכמן 
דאג לתכנון ההרחבה ולאישור התכנון במוסדות האוניברסיטה . התקציב הנדרש לכך 
הוא כמיליון וחצי דולר . את הכסף לא היה אפשר לגייס בגלל בעיה פורמלית - 
טכנית : הספרייה הקיימת נבנתה כך שלא ניתן להוסיף מעליה קומה , ולא אגף 
בשוליה . ניתן להרחיבה רק בהריסת קיר והכפלת שטחם של האולמות הקיימים . 
הספרייה הנוכחית קרויה על שם תורם מחוץ לארץ , ולא נמצא תורם שיסכים לתרום 
את הסכום הנדרש להרחבה בלא שיקראו על שמו אולם , קומה או ספרייה שלמה , 
דבר שאינו אפשרי . תיקון החוק שהועבר בכנסת , ושאיפשר את הקמת " רמות 
משפט " , מאפשר לפקולטה , בכסף שתקבל בתמורה , להקים קרן שבכספיה תורחב 
הספרייה וישופר השירות בה . התקווה היא שבמשך המחזור הראשון של " רמות 
משפט " יהיה אפשר לגשת להרחבת הספרייה . מהסכום הראשון שיתקבל מתוכנן , 
כבר בשנת הלימודים הבאה , לשפר את השירות באותו אזור הקרוי הספרייה השמורה , 
שבו הלחץ גדול במיוחד , על - ידי פתיחתה לשירות עצמי . תלמידי " רמות 
משפט " אינם לומדים לתואר אקדמי , ולכן אינם נזקקים לספריית המחקר , אשר 
תעמוד כבעבר לשימושם הבלעדי של תלמידי הפקולטה . האזורים בספרייה שלהם 
עשויים תלמידי " רמות משפט " להזדקק בשנה א הם הספרייה השמורה והספרייה 
לפסיקה וחקיקה ישראליות . כדי שהזדקקות זו תהיה מינימלית יקבלו תלמידים 
אלה ביום הראשון ללימודים את כל חומר החובה בקריאה בצורת מקראות , תמורת 
תשלום . הגשת חומר הקריאה המוכן לתלמידי " רמות משפט " במקראות תובטח 
לגבי שלוש שנות הלימוד במכון . כדי שהגדלת מספר המשתמשים בספרייה לא תפגע 
בכל זאת בסטודנטים של הפקולטה , מובטח שמספר המשתמשים בספרייה בשנה זו כמעט 
שלא ישתנה . עד כה היו כמה מאות סטודנטים שלמדו בתוכנית קדם - משפט והשתמשו 
בספרייה . מהשנה יוקל עומס זה , מאחר שהתוכנית בוטלה . תלמידי שנה ד ב"מסלול 
יום 1 " טענו באוזני , כי עקב הפעלת " רמות משפט " נוקטת הפקולטה מדיניות 
שונה לגבי תלמידי שנה ד מסלול יום . הם קשרו את פריסת הלימודים על פני חמישה 
ימים בשבוע , בעוד שקודם לכן היתה על פני ארבעה ימים , עם פתיחת " רמות 
משפט " . אך הנושא אינו קשור בהקמת המכון , אלא בבעיית הקדם - התמחות שלהם 
כעורכי - דין , שכבר עלתה לדיון בדצמבר 9891 ובמארס 0991 . לפני 5891 התפרסו 
הלימודים בפקולטה על פני ארבע שנים , ובשנה הרביעית היתה חפיפה בין הלימודים 
בפקולטה לבין ההתמחות . לימודי מסלול יום בשנה הרביעית התקיימו בשעות אחה"ץ , 
כדי לאפשר לסטודנטים התמחות במשרד עורכי - דין בשעות הבוקר . הסתבר שההתמחות 
והלימודים מפריעים זה לזה , ובוועדת חוקה , חוק ומשפט הושגה הסכמה על שינוי 
החוק . השינוי קבע שהחפיפה תבוטל , שלימודי שנה ד ירוכזו במקום בשנה אחת , 
בסמסטר אחד דבר שחייב אותנו לרכז את הלימודים בשעות הבוקר ושהתמחות הסטודנטים 
תקוצר משנתיים לשנה וחצי ותחל רק לאחר סיום הלימודים . כאשר החוק יושם הסתבר 
שיש הפרה שלו , ונולד המושג קדם - התמחות . הסטודנטים נאלצו לעבוד כפקידים 
במשרדי עורכי - דין בסמסטר הראשון של שנת הלימודים הרביעית , כלומר , בפועל 
הם נאלצו להמשיך את נוהג החפיפה , לאחר שסוכם על ביטולה . הדבר גרם היעדרות 
מההרצאות ובכך פגע ברמת הלימודים . באוקטובר 7891 פנתה הפקולטה ללשכת עורכי - 
הדין בבקשה שלא לדרוש מהסטודנטים קדם - התמחות במחצית - השנה האחרונה ללימודיהם . 
כן הוחלט לאכוף את חובת הנוכחות בהרצאות , החל בתשמ"ח . כעבור שנה החמרנו 
פחות באכיפה ללא קשר עם הקמת " רמות משפט " . תוכנית הלימודים של שנה ד 
סוכמה הרבה לפני קום המכון , ופריסת השעות כפי שנעשתה לגבי מסלול " ד 1 " 
נעשתה עקב אילוצים שנוצרו עם יציאתו של מורה בשנה ד לשנת שבתון . עם זאת , 
מתוך רצון להיענות למשאלות הסטודנטים , הוחלט לרכז גם לתלמידי שנה ד ב"מסלול 
יום 1 " את הלימודים לארבעה ימים בשבוע , והודעה על כך נמסרה להם ב61 באוגוסט 
השנה . בשנת הלימודים הקרובה יתקיים מסלול ערב . מי שלומד במסלול ערב , 
או התחיל בו , יסיים ללמוד במסלול ערב עד תום ארבע שנות הלימודים . צר 
לי שהסטודנטים קשרו את נושא מסלול הערב בפתיחת המכון . רק 62 מבין 903 הסטודנטים 
שקיבלו הודעה כי התקבלו לפקולטה השנה ביקשו ללמוד במסלול ערב . ( בשנה 
שעברה היו 13 מבין 303 ) . כל השאר העדיפו מסלול יום . אף על פי כן , 
כדי לכבד את רצון המיעוט , ייפתח מסלול ערב . אגב , כדי לקיימו לא יהיה 
מנוס מכפיית מסלול ערב על חלק מהתלמידים שהעדיפו מסלול יום . הסטודנטים שעבדו 
בעבר במקביל ללימודים הועסקו בעבודת יום מסודרת , בין השעות שמונה בבוקר 
עד ארבע אחר - הצהריים . כיום עובדים כל תלמידי לימודי בוקר ולימודי ערב . 
כבר אין יתרון למסלול ערב שמאפשר להתפרנס מעבודה , הואיל ורוב הסטודנטים 
מתפרנס מעבודה בשעות גמישות . רוב הסטודנטים מעוניין ללמוד במסלול יום , 
הואיל ואורכו שלוש שנים וחצי , לעומת ארבע שנים במסלול ערב , והם מעוניינים 
להקדים את סיום לימודיהם ולהתחיל להתפרנס כעורכי - דין מוקדם ככל האפשר . 
מי שטוען כי ביטלנו את מסלול הערב כדי לפנות חדרי לימוד ל"רמות משפט " , 
אינו יודע מה הוא שח . כל מסלולי הערב ימשיכו להתקיים בבניין הפקולטה , 
וגם מסלול היום יישאר בה . הפקולטה אמנם סובלת ממצוקת חדרים בבניין , אך 
מה שישתנה השנה הוא , שבמקום שאולמות הפקולטה יושכרו בחלקם , כמדי שנה , 
כל שעות היום והערב להוראה של מסגרות לימודים אחרות אקדמיות ושאינן אקדמיות 
ייתכן שיאושרו לשימוש של המכון " רמות משפט " . מספר המשתמשים בבניין הפקולטה 
לא יגדל , כך שרווחת הסטודנט לא תשתנה מבחינה זו . שאלת פתיחת בתי - ספר 
פרטיים למשפט , לרבות בתי - ספר כאלה במסגרת חוץ - אוניברסיטאית , בשילוב 
עם האוניברסיטה , וחקיקת התיקון בחוק שיאפשר זאת , עלתה לדיון פעמים רבות 
במועצת הפקולטה ונערכו כמה הצבעות בנושא . נכון שבכל אותן הצבעות הצבעתי 
נגד . לא הבעתי בכך התנגדות לפתיחת בית - ספר פרטי זה או אחר , אלא חשבתי 
שכמורה במוסד איני צריכה להיות מעורבת בהקמת מוסד מתחרה . בכל אותן הזדמנויות 
דובר על הקמת מסגרות פרטיות , אך לא על דה - אקדמיזציה של המקצוע . השאלה 
היתה רק חינוך גבוה ציבורי או פרטי . במארס השנה עמדה לדיון הצעת החוק של 
פרוף אמנון רובינשטיין בעניין הדה - אקדמיזציה של לימודי המשפט . כל מורי 
הפקולטה , למעט אחד , הביעו דעה נחרצת נגד הצעת החוק . מדוע , אם כן , 
מופיע שמי בוועדת ההוראה של " רמות משפט " ? התיקון לחוק , שהועבר בכנסת , 
הסמיך אוניברסיטה שקיימת בה פקולטה למשפטים זה חמש שנים לאשר מוסד לא - 
אקדמי ללימודי משפטים . בכוונה הסמיך החוק לעניין זה את האוניברסיטאות שיש 
להן ותק בניהול פקולטה למשפטים , ללמדך , שהמחוקק התכוון לכך שהבדיקה האקדמית 
המהותית של תוכנית לימודים כזאת , שטעונה אישור האוניברסיטה , תיעשה בידי 
מומחים בתחום זה , הפרופסורים למשפטים . ( גם לשכת עורכי - הדין הוסמכה 
לאשר מוסד מעין זה א"ב ) . לכן , כשביקש מכון " רמות משפט " אישור , 
מועצת הפקולטה דנה בבקשה על כל היבטיה . כדי להבטיח את רמת הקבלה והרמה 
האקדמית ב"רמות משפט " החליטה מועצת הפקולטה שנציגותה תשמש ועדת הוראה של 
התוכנית . ועדת ההוראה נקבעה למשך שלוש שנים ובמתכוון נכלל בה דיקן הפקולטה . 
אין בתפקידי זה שום ניגוד אינטרסים , אלא מילוי חובה סטטוטורית . קפתמונה1 , 
42פמועצת הפקולטה בדקה את תוכנית הלימודים כדי לוודא שמסיימי המכון , שאמנם 
לא יהיו זכאים לתואר אקדמי , יהיו בעלי הידע המשפטי הדרוש לעיסוק במקצוע 
עריכת - דין . במונח " רמה אקדמית " אני מתייחסת לרמת הידע המאפשרת לעסוק 
במקצוע . בבוא העת , והדבר יעמוד על הפרק רק בשנת הלימודים השלישית במכון , 
אשמש גם מרצה ( פרוף בן - ישראל התמחתה בדיני עבודה א"ב ) . עד היום 
התרגלו אנשים לבחון כל תוכנית רק בשתי קטגוריות : תוכנית אוניברסיטאית אקדמית , 
המעניקה תואר , ותוכנית חוץ - אוניברסיטאית שאינה מעניקה תואר ואינה קשורה 
באוניברסיטה . בתיקון החוק יצר המחוקק קטגוריה שלישית : מסגרת לימודים 
חוץ - אוניברסיטאית שאישורה חייב להיות מטעם האוניברסיטה או מטעם לשכת עורכי - 
הדין . כשמדובר בתוכניות אקדמיות של האוניברסיטה , ברור לגמרי מיהו הגוף 
הקובע בעניין . כשמדובר בתוכנית לא - אקדמית מחוץ לאוניברסיטה , זה מקרה 
מסוג חדש שיצר המחוקק ושאין לו תשובה מוסדית בתוך האוניברסיטה , על - ידי 
חוקתה . הלימודים בפקולטה למשפטים היו ברמה אקדמית גבוהה , ובדעתי לעשות 
כמיטב יכולתי לשפר את הרמה ולהעמיק את הידע האקדמי . בסיום לימודיהם יקבלו 
התלמידים בפקולטה תואר אקדמי , וכדי להיות זכאים לו עליהם להשקיע מאמצים 
כמתחייב מלימודים במסגרת אקדמית . היום יותר מתמיד הם צריכים לעמוד על המבדיל 
בינם לבין " רמות משפט " ועל המתחייב מהבדל זה . 
