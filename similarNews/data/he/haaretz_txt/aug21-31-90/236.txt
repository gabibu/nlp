פרי - טאון , סיירה לאונה ( אי - פי ) . כוח משימה מערב אפריקאי , שמטרתו 
להביא לידי סיום הלחימה בליבריה , עלה אתמול על ספינות המלחמה . לדברי 
דיפלומטים מוכנים מאות החיילים להפליג אל עיר הבירה הנצורה מונרוביה . חיילים , 
טנקים וכלי נשק אחרים הועלו על האניות לאחר שמנהיג המורדים , צרלס טיילור , 
חזר בו מהסכמתו להיוועד שלשום עם מנהיגה של גמביה , דאוואדה יאווארה . 
יאווארה , יו"ר הקהילייה הכלכלית של מדינות מערב אפריקה , התכוון לדון 
עם טיילור באפשרות כינונה של הפסקת אש . הצבא המורכב מבני שש מדינות , אמור 
לעזוב היום או מחר את בירת סיירה לאונה , שכנתה של ליבריה אמרו דיפלומטים 
אפריקאים ומערביים שדרשו לשמור על עילום שמם . דיפלומט מגאנה אמר שהחיילים 
מחכים לשובו של מפקדם ארנולד קאינו מגאנה , שנסע לפגישת הנפל עם טיילור . 
קאינו היה אמור לשוב אמש לפרי - טאון . קפידבינטיילור איים לתקוף כל כוח 
זר שיתערב במלחמה שנמשכת זה שמונה חודשים בליבריה . מנהיגים אפריקאים ציוו 
על חייליהם להילחם , במקרה הצורך , כדי לכפות הפוגה בסכסוך שבין שלושת 
הצדדים . קאינו אמר שיהיה זה אסון אם שליחותו לא תסתיים בהפסקת אש ואם אנשיו 
יותקפו . אך סיכוייו של הכוח המערב - אפריקאי השתפרו שלשום , כאשר חיילי 
הנשיא סמואל דו ומנהיג הפלג המורד פרינס גונסון , השולט ברובה של מונרוביה , 
הכריזו על הפסקת אש . גונסון הבטיח להחזיק בנמלה של מונרוביה עד שיגיע 
הכוח האפריקאי , הבטחה שזכתה לברכתו של דו . חיילים הנאמנים לדו ולגונסון 
אמרו לדיפלומט , שהעז לשוטט בעיר , שהם מוכנים להילחם יחד נגד אנשי טיילור . 
הם אמרו לו שהם מברכים על המעורבות האפריקאית וכי הם לא יפתחו באש על כוח 
המשימה . לטיילור הצבא הגדול ביותר במדינה , כ01 אלף איש , אך רובם הם 
איכרים וצעירים שאימונם לקוי . חיילי גונסון ודו הדפו כמה וכמה התקפות של 
טיילור , שבשבוע האחרון ניסה שוב לכבוש את הנמל , לפני בואו של הכוח האפריקאי . 
המלחמה התחילה ב42 בדצמבר , כשמאתיים מורדים פלשו מהגבול הצפון מזרחי עם 
חוף השנהב , והאשימו את דו בשחיתות ובאפליה שבטית . 
