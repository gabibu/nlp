ניקוסיה ( ע"ץ וע"ר ) . 91 מדינות הודיעו אתמול על החלטתן לא לסגור את 
שגרירויותיהן בכוויית , למרות האולטימטום העיראקי , שלפיו עליהן להפסיק 
את פעילותן ולסגור את משרדיהן לפני שבת . המדינות הן ארה"ב , בריה"ם , 
21 מדינות השוק האירופי המשותף ( שאישרו ביום שלישי עמדה משותפת בנושא זה ) 
, יפאן , הונגריה , פולין תאילנד , ומרוקו , ( בתור מדינה ערבית יחידה ) 
. תאילנד הודיעה עם זאת כי החליטה לצמצם את סגל שגרירותה לשלושה דיפלומטים 
בלבד . לפני פלישת עיראק לכוויית פעלו במדינה זו 86 שגרירויות ונציגויות 
דיפלומטיות . במוסקווה אמר דובר סובייטי רשמי : " אין להוציא מכלל אפשרות 
כי נסיבות מסויימות יחייבו אותנו , כמו מדינות אחרות , לפנות את סגל שגרירותנו 
מכוויית . עובדתית , פירושו של דבר שהשגרירות שלנו תחדל מלפעול , אולם 
מבחינת החוק הבין - לאומי , היא לא תיעלם . היא תמשיך להתקיים " . רדיו 
בודאפשט שדיווח על ההחלטה ההונגרית , מסר מצידו כי מדובר בצעד שאושר לפי 
שעה . שר החוץ האיטלקי מסר בעקבות האולטימטום העיראקי , כי בני המשפחה של 
הדיפלומטים של השוק האירופי יועברו מכוויית לבגדאד . ארה"ב דחתה אתמול את 
דרישת עיראק , ובהודעה של משרד החוץ נאמר כי החלטה זו " תואמת את ההתחייבויות 
שלנו כלפי המושבה האמריקאית הפרטית , שמחבריה נשללה האפשרות לצאת ולחזור 
לארצם , בדומה למושבות אחרות " . משרד החוץ האמריקאי הודיע כי אנשי הסגל 
העיקריים יישארו במקומם , וההודעה גם הובאה לידיעת האזרחים האמריקאים התקועים 
בכוויית , באמצעות תחנת השידור הממשלתית " קול אמריקה " וכן הבי - בי - 
סי הבריטי . מקורות בממשל האמריקאי מסרו כי מספר העובדים בשגרירות קרוב לוודאי 
יוקטן , אך אין להעלות על הדעת שהיא תיסגר . כ005 , 2 אמריקאים תקועים 
בכוויית מאז הפלישה העיראקית . 
