במשרד התקשורת מוזכרים שמותיהם של מנכ"ל רשות הדואר , יצחק קאול , והמנך " ל 
לשעבר של משרד התקשורת , יצחק איש הורביץ , כמועמדים לכהן כמנכ"ל בזק . 
ההערכה היא , שצבי אמיד יפרוש מרצונו לקראת סוף שנת 09 . קאול משמש כמנכ"ל 
רשות הדואר מאז הקמתה לפני כארבע שנים , וזוכה להערכה רבה על פועלו בהקמת 
הרשות ושיפור השירות בה . איש הורביץ שימש עד לפני כחודשיים כמנכ"ל משרד 
התקשורת . הוא הובא על - ידי שר התקשורת הקודם , גד יעקבי , לאחר ששימש 
בתפקיד בכיר בתדיראן . איש הורביץ משמש היום כיועץ בשכר במשרד התקשורת . 
גורמים במשרד התקשורת דחו ידיעות לפיהן ימונה יורם אלסטר למנכ"ל בזק , 
וכי זאב רפואה , מנכ"ל רשות החברות הממשלתיות , ימונה ליו"ר הדירקטוריון . 
במשרדים הכלכליים בירושלים נפוצה ידיעה לפיה מוזכר שמו של רפואה כמועמד למשרת 
מנכ"ל בזק . ואולם לידיעה זו אין אישור במשרד התקשורת . מועצת המנהלים של 
חברת בזק קיבלה אתמול דיווח על המהלכים האחרונים בעניין פרישתו של מנכ"ל 
החברה , צבי אמיד . לפי בקשת שר התקשורת הוסרה מסדר יומה של המועצה ההצעה 
להביא לסיום תפקידו של אמיד . עם זאת הוסבר לדירקטוריון על מגמה לפיה יפרוש 
בקרוב אמיד מתפקידו לפי הסכמתו . עד סוף אוגוסט 09 , יתכנס הדירקטוריון 
לישיבה נוספת לשם אישור דו"חות כספיים חצי שנתיים של החברה . אם לא יושג 
עד למועד זה הסדר לפרישתו של אמיד , יועלה עניין פרישתו בדירקטוריון . 
