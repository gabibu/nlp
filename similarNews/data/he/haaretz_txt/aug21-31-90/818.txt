בשבוע הראשון לפרוץ משבר הפלישה העיראקית לכוויית כבר נרשמו ביטולי הזמנות . 
אולם מה שנראה היה כתופעה מקומית גרידא , הפך לתופעה שהגיעה לשיא חדש בשבוע 
האחרון , עם גאות המתח במפרץ . בשבוע החולף מסתמנת מגמה של האטה בהיקף 
ההזמנות החדשות לישראל , במיוחד לקראת עונת החגים . עמדתו הרשמית של משרד 
החוץ היא כי " אין שחר לידיעות על ביטולים מאסיוויים " . שגרירויות ישראל 
בחו"ל קיבלו הנחיה חד משמעית להדגיש , כי " המצב בישראל בטוח כבעבר , 
אין שינוי ברמת הביטחון לאור האירועים האחרונים ולא ניכרת כל השפעה על אירועי 
התרבות שתוכננו ומתקיימים כעת . בכל מקרה אין ליזום ולומר שאחריות הביקור 
בישראל חלה על המבקרים " . את השפעתם האמיתית של האירועים במפרץ על כמות התיירים 
הנכנסים לישראל , ניתן יהיה לאמוד במדויק רק בתקופת החגים . לא כל גורמי 
התיירות היו שותפים לעמדה האופטימית של משרד החוץ . סוכני נסיעות ומלונאים 
שאתם שוחחנו הביעו חשש לפגיעה קשה בתנועת התיירות ארצה , במיוחד לקראת עונת 
החגים . זאת , למרות שבאותה תקופה רבים מהתיירים המגיעים ארצה הם יהודים . 
לדברי מנכ"ל לשכת מארגני תיירות נכנסת , עמי אתגר , " יש בהחלט הרבה מאוד 
ביטולים , אולם עיקר החשש הוא לגבי תנועת התיירות בסתיו " . חשש נפרד קיים 
לדבריו לגבי תנועת תיירות השכר לאילת . היום , מלאה העיר עד אפס מקום בנופשים , 
בעיקר ישראלים . סימן השאלה מרחף על עונת תיירות השכר מחו"ל , בסתיו . 
לדברי אתגר , למרות ההיקף הנרחב של הביטולים , לא התקיים עדיין דיון הנהלה 
בנושא . אולם לא מן הנמנע כי דיון כזה יערך כבר בימים הקרובים . אם יעמיק 
המשבר וישפיע עוד יותר על תנועת התיירות לישראל , יהיה צורך בהיערכות מעשית , 
למשל , שיתוף פעולה עם משרד התיירות ועם גורמים אחרים בעידוד תנועת תיירות 
ארצה . נציג חברת לופטהנזה בארץ , יצחק זרעוני , אומר ש"לא רואים בינתיים 
הרבה ביטולים " . גרמניה המערבית חזרה בחודש האחרון להיות המדינה האירופית 
שממנה מגיע מספר התיירים הגבוה ביותר לישראל . זרעוני מדגיש כי חודשי הקיץ 
אינם החודשים בהם מרבים התיירים מגרמניה המערבית לפקוד את ישראל . תנועת 
התיירות ההמונית היא דווקא בחודש אוקטובר , אז יוצאים בתי הספר לחופשה . 
עונה זו של השנה תהיה , לדבריו , המבחן האמיתי להשפעת המשבר במפרץ הפרסי 
על תנועת התיירות לישראל . עם זאת , הודה , נרשמו עד היום ביטולים ומקרים 
בהם העדיפו תיירים לקצר את משך שהותם בארץ ולשוב לגרמניה . " אנו נמצאים 
היום בעמדת המתנה " , אומר מנכ"ל התאחדות המלונות , משה עמיר . " האטרקטיוויות 
של מדינת ישראל כארץ תיירות לא נפגעה עדיין כהוא זה . הביטולים בחודש אוגוסט 
היו מועטים מאוד יחסית וכמעט שלא השפיעו לרעה על תפוסת בתי המלון " . לדבריו , 
חודש ספטמבר נראה היום מעודד , בהתחשב ברמת הציפיות , אם כי " ישנה מערכת 
בלתי פוסקת של התעניינות ושאלות לגבי המצב בישראל " . עמיר מייחס את התנודות 
להשפעת אמצעי התקשורת , במיוחד בארה"ב . " יש להבדיל בין מצב הרוח התיירותי 
בארה"ב , בה אמצעי התקשורת חושפים במשך כל שעות היממה את המצב המפרץ הפרסי 
על כל השלכותיו , לבין אירופה , שמעורבת פחות ותושביה חשופים פחות לשידורי 
הטלוויזיה " , אמר . עמיר היה מעוניין לדחות את חלוקת מסכות הגז לתושבי ישראל 
ככל הניתן . " אני מתנגד בתוקף למעשה כזה , מתוך חשש , כי חלוקת המסכות 
תיתן לנו דימוי של מדינה במצור וערב מלחמה . מדינה שיש לה כביכול ממה לחשוש , 
כמו מספר בלתי ידוע של טילים . מוטב לדחות את חלוקתן , ואנו סומכים על 
שר הביטחון וצה"ל . איני מעלה על הדעת , כי בשדה התעופה יחלקו מסכה לכל 
תייר שמגיע " . מאז פרץ המשבר מנסה משרד התיירות להציג תמונה של פגיעה נמוכה 
בלבד בתנועת התיירות ארצה . " המבחן הוא לא מה אומרים סוכני הנסיעות או 
מה אומרים המלונאים , אלא כיצד מתנהגים התיירים בפועל ואלה ממשיכים לבוא 
ארצה " , אמר ראש אגף ההסברה ויועץ שר התיירות לתקשורת , יוסף שובל . לדבריו , 
בשבוע הראשון של חודש אוגוסט הגיעו לישראל דרך נמל התעופה בן גוריון בלוד 
006 , 03 תיירים % 81 יותר מאשר בתקופה המקבילה בשנה שעברה ו%3 יותר מאשר 
בשנת השיא , 7891 . " אמנם , השבוע הראשון אינו מהווה מדד למה שיתרחש 
בהמשך , אך היו גורמי תיירות , שכבר באותו שבוע ראשון טענו לגל של ביטולים 
ועל כך שתיירים עוזבים את הארץ בהמוניהם , ולא היא " . לדברי שובל , תפוסת 
בתי המלון בירושלים המערבית , בשבועיים הראשונים של חודש אוגוסט , היתה 
% 57 בממוצע הרבה יותר מאשר באוגוסט 98 ו%01 יותר מתפוסת בתי המלון הממוצעת 
בירושלים בחודש יולי האחרון . " אין אנו בטוחים אם מדובר בביטולי הזמנות 
בפועל או שמא מדובר בהתאמות של התחייבויות מוקדמות . נכון שאנו יודעים , 
מהדיווחים בחו"ל , על חששות ושאלות רבות , במיוחד בארה"ב , אך בצד החששות 
והשאלות המשיכו להגיע בשבוע החולף קבוצות תיירים רבות לישראל . " אני יכול 
להתחיל לדאוג למה שיקרה בעוד חודשיים - שלושה , כיוון שאפשר שקבוצה של תיירים 
פוטנצליים שתשנה את דעתה . אך תפקידנו ולא רק שלנו אלא של כל גורמי הענף 
לא לחפש עלה תאנה לכשלונות אפשריים " . שובל רמז לאפשרות שגורמי ענף התיירות 
ינסו לנצל את המצב במפרץ הפרסי כדי לבוא בדרישות כספיות אל משרד התיירות . 
לדבריו , יש להירתם למאמצי עידוד תיירות ולהסביר לתיירים פוטנציאליים 
רבנים , כמרים , מארגני קבוצות , כי המצב בישראל בטוח ואין שינוי . " העיסוק 
האובססיווי בביטולים אפשריים הוא כדור שלג , שיוצר אווירה אותה יש למנוע 
ולא לעודד " . שובל מסר כי מנכ"ל משרד התיירות , אברהם רוזנטל , נפגש בהיותו 
בארה"ב עם גורמי תיירות . שר התיירות , גדעון פת , יצא אף הוא בשבוע האחרון 
לחמישה ימים לבריטניה ולשוודיה , כדי להעביר מסר חד משמעי : ישראל אינה 
נמצאת במפרץ . העסקים כרגיל . אין שום סיבה שמי שרצה לבוא ארצה בין אוגוסט 
לאוקטובר , ישנה את דעתו . במשרד התיירות יש תוכנית , במסגרת מל"ח ( משק 
לשעת חירום ) , לטיפול במצבי החירום העלולים להתפתח . תוכנית מל"ח כוללת 
התייחסות ספציפית לנושא מסכות אב"ך , וכוללת נקודות חלוקה והערכות מדויקות 
של מספרי תיירים , לפי עונות השנה ואזורי המדינה . בימים אלה מקיים משרד 
התיירות קשר שוטף עם הגורמים האחראים , ומדווח על מספר התיירים השוהים מדי 
יום ביומו בישראל . שובל אישר כי משרד התיירות אכן מהווה חלק ממערך מל"ח . 
הוא לא היה מוכן להוסיף ולפרט , ואמר רק כי במשרד התיירות יש בעל תפקיד 
מיוחד , אבי בן הדור , הממונה על הנושא דרך קבע . במסגרת זאת ידאגו גם 
לחלוקת מסכות אב"ך לתיירים . 
