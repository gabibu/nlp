שני משרדי נסיעות בחיפה , שעל פי החשד פעלו שלא כחוק , נסגרו אתמול לאחר 
פשיטה של אנשי יחידת הביקורת של משרד התיירות בצפון . " להארץ " נודע , 
כי מדובר בשני משרדי נסיעות שהתמחו בתנועת תיירות למצרים . באמצע חודש יולי 
הגיע לאחראית על סוכני הנסיעות במשרד התיירות בירושלים , חיה זינגר , מידע 
מהממונה על סניף משרד התיירות בחיפה ואזור הצפון , אנטואן שהין , על פעילותם 
הבלתי חוקית לכאורה של שני משרדי הנסיעות . במקרה הראשון מדובר במשרד מריאן 
טורס , ברחוב הרצליה 02 בחיפה , שמכר חבילת סיור למצרים ל35 ילדים ממגדל 
כרום . היה חשש , כי המצרים לא יתירו את יציאת הילדים , לאחר שלא הועברה 
אליהם התמורה הכספית . במקרה השני מדובר במשרד וו - אי מרחוב שבתי לוי 3 
בחיפה , שהסיע ב8 ביולי קבוצה של ילדים לקורס מחשבים בקהיר . עם קבלת המידע , 
פתחה יחידת הביקורת בצפון , בראשותם של אברהם רוטשילד וחיים הורוביץ , 
בחקירה ואתמול פשטו אנשיה על שני משרדי הנסיעות . נערך מבצע ביקורת וחקירה 
שכלל תפיסת מסמכים . במקום ניתנו שירותי נסיעות לכאורה ללא רישיון . סוכם 
על סגירת המשרדים עד לבירור נוסף . 
