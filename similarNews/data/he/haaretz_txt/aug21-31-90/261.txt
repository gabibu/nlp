עד שלא עלינו וראינו את שפל המים הזורמים ממקורות הירדן אל ערוצי ארץ פלגי 
מים , בואכה הירדן והכינרת , לא הערכנו עד כמה קשה המראה המתגלה במקורות 
המים העליים העיקריים של הארץ . תמונת המים כאן לקראת סוף אוגוסט היא 
של ארץ בחרבה , יחסית לתמונת המים הזורמים שבה פונקנו שנים רבות . בעקבות 
החורף השחון השני ברציפות שפקד את אזורי החרמון , עמק החולה ואגן ההיקוות 
של הכינרת , ירדה שפיעת נחלי מקורות הירדן , הדן , הבניאס והחצבני , 
לרמות נמוכות אף מאלה שהיו בחודשים המקבילים אשתקד . יצאנו לראות כיצד 
נראים מקורות הירדן ושמורות הטבע הצמודות להם בשיא עונת הטיולים של חודש 
אוגוסט בצפון . בעונה זו באים מדי שנה קרוב לשלוש מאות אלף איש לטייל ולטבול 
בחלקת אלוהים הקטנה והירוקה הזאת . הלכנו עם איש המים של רשות הטבע בצפון , 
הלל גלזמן , אל מעיין הבניאס . סמלה של שמורת טבע מבוקשת זו בריכות המים 
המפכות למרגלות המערה של מקדש האל פאן אינו כתמול שלשום . מפלס המים בבריכות 
ירד כמעט לקרקעית . יצאנו לטייל לאורך ערוץ הנחל המוריק . בקטע הראשון 
יש עוד זרימה לכל רוחב הערוץ . כעבור כשלוש מאות מטרים , כאשר מגיעים אל 
נקודת תפיסת המים של הצינור המוליך מים ליישובים שניר , כפר יובל ונווה 
אטי"ב , שממנו גם יונק מפעל המים המתגבר את צפון הגולן , התמונה קשה . 
שפיעת מעיין הבניאס פחתה מכמות ממוצעת של כ5 . 1 מ"ק מים בשנייה בתקופה 
זו של השנה , בשנה רגילה , לכ6 . 0 מ"ק בשנייה . בנקודת התפיסה שואבים 
כמחצית מהכמות , כך שבערוצו של הבניאס עוברת עתה כמות של כ3 . 0 מ"ק בשנייה 
בלבד ומפל הבניאס הצטמצם לכשליש מרוחבו בזרימות חורפיות ( ואיננו מדברים 
על הכמות ) . קפמאבינתחנתנו השנייה היתה במקור המים הגדול והיציב ביותר 
של ישראל : מעיינות הדן בתל אל קאדי . בשנה רגילה שפיעת המים בעונה זו 
כאן היא בין 7 ל8 מ"ק בשנייה . השנה נמדדה באוגוסט כמות של כ5 . 4 מ"ק בשנייה . 
זו השפיעה המצומצמת ביותר שנמדדה בדן בחודש זה מאז קום המדינה . את הירידה 
הזאת מסבירים הידרולוגים בכך שהאקוויפר המזין את מעיינות הדן מושפע ממה שהתרחש 
בשני החורפים שקדמו לקיץ זה . לעומתו , הבניאס מושפע בעיקר מכמות המשקעים 
שירדה בחורף האחרון . למי שמצפה לראות את נהר הדן בקיץ זה צפויה אכזבה . 
יש זרימה למלוא רוחב האפיק בקטע העליון של הנהר , אולם מפלס המים קרוב 
לקרקעית . סלעים שהיו כל השנים מתחת למים נחשפים לשמש ולעוצמות חום גבוהות . 
כמוהם צמחיית הגדות וצמחיית המים הטבולה , הנאלצת להתקיים בתנאים קשים 
הרבה יותר מבעבר . קשה לאמוד בשלב זה את מידת הנזק הנגרמת והמצטברת . תמונת 
המצב שתוארה לעיל נובעת לא רק מהירידה החדה בשפיעות , אלא גם מהמלחמה על 
המים המתנהלת בין הצרכנים השונים , שנאלצים זה הקיץ השני להסתדר עם כמות 
מים קטנה בהרבה . יתרה מזאת , בקרבה לשפיעת המים נתפסת לתוך צינורות כמחצית 
מכלל הכמות . בהמשך , ליד מגרש החנייה שבמרכז השמורה , מטה צינור המים 
של קיבוץ דן כשני - שלישים מכלל כמות המים המופחתת המגיעה לאותו מקום , 
לטובת בריכות הפורלים של המשק . אחרי הטיה זו נותרת בערוץ כמות של 8 . 0 
מ"ק בשנייה , והפגיעה בקטע המרכזי של השמורה היא הקשה ביותר . כמאתיים מטרים 
הלאה במורד הערוץ אמנם מוחזרים מי הפורלים לערוץ הדן , אולם איכותם שונה . 
אלה מים מזוהמים יותר , המכילים את הפרשות הפורלים עם שאריות חומרי המזון , 
אך הם משמשים בהמשך גיבוי למי השתייה של קריית שמונה וכן לצרכים חקלאיים 
באמצעות הדן המערבי . במקור השלישי של הירדן החצבני התמונה דומה : במקום 
כ3 . 1 מ"ק בשנייה בשנה רגילה זרמו באוגוסט כ6 . 0 מ"ק בשנייה . בחודשי 
הקיץ והסתיו נתפסים מי המקורות העיקריים של החצבני , הנובעים ליד חצבייה 
שבלבנון , על - ידי התושבים שם . משום כך כל זרימת החצבני בחודשים אלה 
נשענת על מעיינות הווזאני , הנובעים ליד הכפר עגר . שמורת נחל חצבני , 
ניזונה רק ממים אלה . מציאות זו במקורות הירדן וערוציו גרמה השנה לירידה 
ניכרת בפעילויות המים שפותחו בשנים האחרונות בצפון : שיט אבובים , קיאקים 
וכדומה . חלקן מתקיימות הקיץ רק בקטעים מצומצמים של ערוצי הזרימה . ההתארגנות 
היא בהתאם לתנאים המתהווים . כך עשו , למשל , אנשי בית - ספר שדה חרמון 
של החברה להגנת הטבע , הממוקם סמוך למקורות הדן והבניאס . איש הציפורים 
של הגולן וצפון הארץ , אלי חותר , שכיהן בשנה החולפת גם כמנהל בית - ספר 
שדה חרמון , מציין כי לא חלה ירידה בביקושים לנופשים המודרכים למשפחות המתקיימים 
בבית - הספר . לכל אלה השפעה קשה על הזרימות בערוץ הירדן לא עוד נהר בקיץ 
זה , אלא בדוחק נחל . בגלל כמות המים המעטה המגיעה לערוץ הירדן ההררי , 
המתמשך מגשר בנות יעקב ועד לכינרת , נוצרה בקטע זה , ולמעשה עוד קודם 
לו , מאזור כפר בלום , בעיה מיוחדת . על הירדן הוקמו סכרי עפר כדי לגרום 
את העלאת מפלסי המים שמאחורי הסכרים . העלאת המפלסים מאפשרת לפתחי היניקה 
של מכוני השאיבה לינוק מים מהירדן המדולדל . כמות המים הזורמת בירדן ההררי 
כדי לתגבר את המפלס היורד של הכינרת היא כה ירודה , עד שניתן לחצות כמעט 
בחרבה את ערוץ הירדן ההררי . יש מקומות שאפשר לדלג בהם מסלע לסלע בלא להירטב , 
או לחצות את הערוץ ברגל . 
