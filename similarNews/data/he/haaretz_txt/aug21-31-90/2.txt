ברית המועצות תציב נבחרת כוכבים במשחקה הידידותי עם ישראל , שיהיה במוסקווה 
ב - 9 באוקטובר . כך נאמר אתמול לאיש - הקשר של ההתאחדות לכדורגל יעקב גרשונזון , 
בשיחה טלפונית עם אלכסיי טוקמנוב , סגן יו"ר ההתאחדות הרוסית . ב - 9 באוקטובר 
מתוכנן מיפגש כפול בין ברית המועצות לישראל : במישחק המרכזי יתמודדו נבחרות 
כוכבי הליגה של שתי המדינות , כתחליף לתכנון המקורי מישחק בין - ארצי בין 
הנבחרות הלאומיות . במישחק אחר , שלא יהיה באותו איצטדיון , יתמודדו הנבחרות 
האולימפיות . ישראל עדיין ממתינה לאישור בכתב מהרוסים לגבי תכנית זו . בריה"ם 
הזמינה את נבחרת הותיקים של ישראל למישחק גומלין באוקטובר , אך ישראל ביקשה 
לדחות את המישחק למועד אחר . כמה משחקני סגל הותיקים מאמנים קבוצות בליגה 
הלאומית וההתאחדות אינה מעוניינת לשבש את הליגה . מלטה הזמינה את ישראל לטורניר 
שיהיה בינואר , בהשתתפות ארבע נבחרות . ההתאחדות הישראלית מוכנה למישחק 
יחיד , גם במקרה זה כדי לא לפגוע בפעילות הסדירה של הליגה . 
