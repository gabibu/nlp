לישראל קיסר וראשי ההסתדרות יש סיבה טובה לדאגה עם פרסום דו"ח ועדת נתניהו , 
הממליץ להפריד בין חברות בקופת חולים לבין חברות בהסתדרות . לא משום שההמלצות 
ייושמו מחר או מחרתיים , אלא משום שהן פועלות כהתזת מים על פסיפס שקוע בחול : 
אט אט נחשפת ההסתדרות כמבצר הנתון במצור של רפורמות בלתי נמנעות . חלקן 
נרקמות בין כתליה באין ברירה , אחרות נכפות עליה מבחוץ מאותה סיבה עצמה . 
התנגדות ראשי ההסתדרות להמלצות ועדת נתניהו הן בשני מישורים : הרעיוני - 
עקרוני והמעשי - תפקודי . אם יש עדיין מקום לוויכוח בין טכנוקרטים סביב 
אילו משתי השיטות תבטיח שירותי בריאות טובים יותר בסופו של דבר לכל אזרח , 
הרי שבמישור הרעיוני - עקרוני ההתנגדות מאבדת גובה זה עשור לפחות . התניית 
החברות בקופת חולים בחברות בהסתדרות באה לעולם שנים רבות לפני קום המדינה , 
כשתושביה היהודים היו כ%51 ממספרם בשנות ה09 . רוב אוכלוסיית ישראל היום , 
עולים חדשים וילידי הארץ שלאחר 8491 , נאלצו להשלים עם המצב . קופות החולים 
אחרות היו קטנות ודלות אמצעים , שירותי בריאות ממלכתיים היו בחיתוליהם , 
ולמפא"י ששלטה עד 7791 לא היה עניין לשנות את המצב ולשמוט מידה מנגנון כלכלי 
ופוליטי רב עוצמה . ניצני ההרהורים והערעורים על ההצמדה בין שירותי בריאות 
לחברות באיגוד מקצועי החלו לבצבץ שעה שהסדקים הראשונים נפערו בחוסנה של חברת 
העובדים . נשאלה גם השאלה כלום מסוגלת הנהגת ההסתדרות לשמש בעת ובעונה אחת 
מעסיק ומגינם של עובדים . אף מזכ"ל הסתדרות עד קיסר , עמם נמנו גם ראשי 
ממשלה לעתיד , בן - גוריון , רמז , שפרינצק , מאיר , נמיר , לבון , 
בן - אהרן , משל , לא נאלץ להציב סימני שאלה על תפיסות היסוד של הארגון . 
מצבו של קיסר שונה לחלוטין . בקדנציה השנייה והאחרונה שלו המערכות המרכזיות 
קורסות : חברת העובדים , קופת חולים , האיגוד המקצועי כבר לא מה שהיה 
ואיננו יכול להמשיך במתכונתו ההיסטורית , מבנה הוועד הפועל טעון שינוי דחוף , 
מועצות הפועלים נתבלו עם הזמן ונותרו שרידים יקרים ומאובנים לעברן ההיסטורי . 
במגירות של קיסר נערמו תוכניות רפורמה בכל אחד מהתחומים הנזכרים . ועדת 
פרידמן המליצה לשנות מן היסוד את מבנה האיגודים המקצועיים ולארגן אותם מחדש 
על בסיס ענפי ; המלצות ועדת בהט לשנות את תפקוד הוועד הפועל ומועצות הפועלים 
ממתינות ליישומן ; המלצות ועדת זוסמן אמורות לחולל מהפך במבנה השכר של עובדי 
השירות הציבורי . ב7 באוגוסט הונחו על שולחן הוועדה המנהלת של חברת העובדים 
הנחיות ראשוניות לקראת דיון עקרוני ממדרגה ראשונה , שממעטים משום מה לדבר 
עליו . מועצת חברת העובדים תדון בעוד שנה בשאלת השאלות : " האם יש מקום 
לפעילות כלכלית ייחודית וסקטוראלית המאגדת כבעלים את כלל חברי ההסתדרות . 
. . האם המצב המתהווה היום , בו חברת העובדים איבדה את עיקר הונה העצמי 
ואת עיקר אחזקותיה בתאגידים הגדולים , מצדיק את המשך קיומה של חברת העובדים 
במתכונתה הקודמת , והאם מצדיקה הדבר את קיומה בכלל ? ואחרי כל אלה באה ועדת 
נתניהו , שבסיסה ציבורי - מקצועי מובהק , וממליצה ללא כחל ושרק להפריד 
בין חברות בקופת חולים לחברות בהסתדרות , ובכך לשלול הלכה למעשה ממפלגת 
העבודה את שרידי השליטה הכלכלית - פוליטית באימפריה הרב זרועית . בניגוד 
למקובל לחשוב , כאילו השמאל כולו מתייצב מול הימין כחומה בצורה מאחורי עמדת 
קיסר ומפ"ם , תנועת רץ תובעת עתה במפגיע להפריד את החברות בין שני הגופים 
ואף מתנה שותפות קואליציונית בעתיד באימוץ עמדתה . גם בתוך ההסתדורת , 
בעיקר בחוגי הדור הצעיר המהסס עדיין לצאת בפומבי נגד הוותיקים , יש כבר 
יותר מרמז השולל את תפיסות היסוד הללו . הם העיזו להוביל את המאבק נגד האנרכיה 
בהפועל , והצליחו במגרש שמרבית הוותיקים כבר ירדו ממנו מכוחם של חוקי הביולוגיה , 
וידם עוד נטויה . זהו עשור הרפורמות הבלתי נמנעות בהסתדרות , בכל אגפיה 
המרכזיים , בתפיסות היסוד שלה , בעצם קיומה . גם אם מסקנות ועדת נתניהו 
יישארו זמן רב על הנייר בשל אילוצים פוליטיים כאלה או אחרים , הן יצברו 
תאוצה . הן יהוו סמן וציון דרך במשא ומתן על הסכמי שכר ובכל מחלוקת בין 
ההסתדרות לממשלה . 
