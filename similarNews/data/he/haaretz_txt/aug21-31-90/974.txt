ממשלת צרפת הודיעה אתמול , כי לא תירתע מפני שימוש בכוח במפרץ הפרסי , 
אם יידרש הדבר . בדיון מיוחד של האסיפה הלאומית בפאריס , אמר ראש ממשלת 
צרפת , מישל רוקאר : " ההיסטוריה לימדה אותנו , כי כאשר מנסים להימנע 
מסכסוך במחיר של פגיעה בכבוד , מקבלים למעשה את שניהם גם יחד " . רוקאר הודיע 
כי נושאת המטוסים " קלמנסו " תפליג היום מגיבוטי שבקרן אפריקה למפרץ הפרסי 
וכי נושאת המטוסים " פוש " עשויה להצטרף אליה , במקרה הצורך . שר החוץ 
הצרפתי , רולן דימא , אמר לחברי הסנאט הצרפתי כי מדינות המערב נכנסו למצב 
של טרום מלחמה . דימא שלל כל משא - ומתן עם נשיא עיראק . דוברו של נשיא 
צרפת אמר אתמול , כי ארצו תשגר כוח קטן של מסוקי קרב מנושאת המטוסים " קלמנסו " 
לערב - הסעודית . תהיה זו היחידה הצבאית הצרפתית הראשונה , שתוצב על אדמה 
סעודית מאז פלישת עיראק לכוויית . ספינות מלחמה של מדינות " איחוד מערב - 
אירופה " יפליגו למצרי טיראן , בכניסה למפרץ אילת , ולמצרי הורמוז , 
בכניסה למפרץ הפרסי . כך הודיע אתמול שר ההגנה הבלגי , גי קומה . שלוש 
האניות הבלגיות , שכבר יצאו לאזור , יפטרלו במפרץ עומאן , בקרבת מצרי 
הורמוז , במטרה לוודא שלא הונחו במקום מוקשים ימיים . ראש מטה הצי האיטלקי , 
האדמירל פיליפו רוגרו , אמר כי ציי מדינות מערב - אירופה , שיפטרלו במפרץ 
ויעצרו אניות , הסוחרות עם עיראק , יקבלו הוראות ממפקדה בפאריס . בתום 
פגישה של ראשי הצבא ממדינות " איחוד מערב - אירופה " , אמר רוגרו כי בראש 
המפקדה המשותפת יעמוד צרפתי , ויהיה בה נציג בכיר אחד מכל מדינה , ששיגרה 
אניות למפרץ . ב"איחוד מערב - אירופה " חברות צרפת , בריטניה , ספרד , 
איטליה , בלגיה , הולנד ומערב - גרמניה . שבע מדינות אלה כבר שיגרו יותר 
מ03 אניות למפרץ הפרסי ולמזרח הים - התיכון . ממשלת דנמרק הודיעה כי תשגר 
למפרץ הפרסי קורבטה , שתסייע באכיפת ההסגר הימי נגד עיראק . פקידים בבית 
הלבן אישרו את הידיעות , שלפיהן שינתה בגדאד את הוראותיה לספינות העיראקיות 
במפרץ הפרסי , והנחתה אותן שלא להתנגד למצור הימי . כתב רשת הטלוויזיה סי - 
בי - אס בפנטגון , דייוויד מרטין , דיווח כי רבי החובלים של הספינות העיראקיות 
קיבלו הוראה לאפשר לספינות הצי האמריקאי לעצור את ספינותיהם , לעלות עליהן 
ולערוך בהן חיפושים . 
