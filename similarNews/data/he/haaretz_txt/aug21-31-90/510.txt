חמזמן ויעילות הם חלק בלתי - נפרד בסטריאוטיפים תרבותיים . עצם הזכרת המלה 
" מאניאנה " מתארת את בני העמים הלטינים כאיטיים ולא - אמינים . בבדיחות 
שואלים : כמה פולנים , אירים , או נערות - עידוד דרושים כדי להחליף נורה 
חשמלית . תיירים מתוחכמים יודעים שמשמעותה של ארוחת - ערב בשמונה היא השעה 
שמונה וחצי בלונדון והשעה עשר במדריד . בגרמניה , לעומת זאת , אתה עלול 
להיות האורח האחרון , אם תגיע חמש דקות אחרי השעה שמונה . דייקנות חברתית 
היא רק אחת התכונות הרבות שהעניקו לגרמנים מוניטין של יעילות שלא היו כמוהם 
מאז כבש אלכסנדר הגדול את העולם , לפני יום הולדתו ה33 . האם מוניטין אלה 
מוצדקים ? כן ולא . כן , גרמניה המערבית היא הדינמו של אירופה המערבית , 
בעלת התפוקה הגדולה ביותר לגולגולת בעולם כולו . כן , המטוסים והרכבות 
הגרמניים יוצאים בזמן ( פחות או יותר ) והרחובות נקיים . כן , שתי הגרמניות 
מתאחדות במהירות ובדייקנות של שעון - עצר . " הגרמנים אינם מושלמים " , 
אומר גון מאייר , יועץ - עסקים אמריקאי בדיסלדורף . " אבל כאשר זה מגיע 
ליעילות , הם קרובים לשלמות יותר מאחרים " . אבל מי שאינם גרמנים יכולים 
להתנחם בכלל : יעילות המגיעה לידי קיצוניות עלולה להיות צורה של אי - יעילות . 
כל מי שיושב בגרמניה לומד עד - מהרה את חסרונות הרדיפה המופרזת אחר השלמות . 
למשל , המרכזניות הרוצות לעזור בדואר של גרמניה המערבית . הן ינתקו דרך - 
שגרה את שיחת הטלפון , שלך אם היא עוברת את גבולות הזמן הנראה הכרחי לסיים 
בו ביעילות את עסקיך . מתסכל ? כמובן , אבל פחות מתסכל מן הטורח הכרוך 
בהשגת טלפון : זה עשוי להימשך ששה שבועות ( שלושה חודשים , אם כרוכה בזה 
" עבודת רחוב " ) . והטכנאי המפעיל את הקו שלך אינו זה שמכניס את תקע הטלפון 
שלך לקיר . פעולה זו , הנמשכת חמש שניות , דורשת קביעת פגישה נוספת ועוד 
המתנה ארוכה . אל תעשה זאת בעצמך : יקנסו אותך . חוקים ותקנות מכבידים 
על החברה הגרמנית . " מחיר היעילות היא הביורוקרטיה " , אומרת שטפני ואהל , 
סוציולוגית בבון . " אנחנו , הגרמנים , אוהבים שיאמרו לנו איך לעשות 
כל דבר " . זו עשויה להיות לשון - המעטה . בגרמניה יש חוקים נגד לחיצה על 
עגבניה בחנותו של הירקן , חוקים האומרים לך מתי לגזום את המשוכה , מורים 
לך כיצד לתלות את הווילונות שלך . כאשר אתה עובר ממקום למקום בגרמניה , 
עליך להירשם במשטרה . עליך גם לרשום את מכשיר הטלוויזיה שלך . מכוניות 
מסחריות נוסעות ברחובות בגרמניה מצוידות באנטנות הקולטות גלים מכל מכשיר 
אלקטרוני שעשוי להיות לך . משמעות הדבר שהם יודעים כמה מכשירי רדיו , טלוויזיה 
או טלפון יש לך ומטילים עליך מסים בהתאם . זארה , אם לתינוק שנולד לא - 
כבר , נקלעה לוויכוח ללא - סוף עם ממשלת גרמניה , שהיתה משוכנעת כי האותות 
שנקלטו ממכשיר השמירה על התינוק הם שידוריו של טלפון אלחוטי לא - רשום . 
רק מדינות מפותחות אחדות עושות את המשימות היום - יומיות של החיים כל - כך 
לא ביעילות . העברת כסף פשוטה נמשכת שבועיים . ( פקידי בנק רושמים עדיין 
בעטים כדוריים , והכל בשלושה העתקים ) . נסיעות של רכבות ומטוסים מבוטלות 
ללא הודעה מוקדמת , בימי החגים . ( התיאוריה היא שאם אתה זקוק לחופשה , 
גם חברות - התעופה כך ) . חנויות מכולת נסגרות בעת ארוחת הצהרים , בסופי - 
שבוע ולפני שרוב האנשים יוצאים מעבודתם . ואל תעז לכסח את הדשא ביום ראשון , 
שהוא יום המנוחה לפי החוק . העוברים על חוק זה עלולים לקבל פתק מנוסח בנימוס 
משכניהם , המסב את תשומת לבם לכך . וקרוב לוודאי שגם יעוררו את התעניינות 
המשטרה . מאחר שהם יעילים כל - כך , יש לגרמנים המון זמן פנוי . בסופי - 
השבוע כולם נכנסים למכוניותיהם ונוסעים באותם כבישי - אוטובאנים אל אותם 
המקומות , כדי להתרווח באותם בתי - הקפה . זה יוצר את פקקי התנועה הגדולים 
ביותר בעולם על מערכת הכבישים היעילה ביותר בעולם . רואים את זה גם בלוס 
אנגלס , אבל בגרמניה סיבת הדוחק אחרת אהבת המוסדות והתנהגות ממוסדת . 
הדמוקרטיה העניקה לגרמנים את הזכות לבחור את מנהיגיהם , אבל הבונדספוסט 
קובע כל דבר , החל בבחירת תוכניות טלוויזיה ועד לגודל המעטפה שבה עליך להשתמש 
כדי לשלוח את כרטיס הברכה ליום ההולדת של אמך . אין הרבה ברירות , אבל 
בסופו של דבר , הגרמנים באמת אינם אוהבים לבחור . איך אפשר לחשב את מחירה 
של משמעת יתרה ? איך קובעים מחיר לגמישות ולעושר של הברירות ? מנפרד באואר , 
סגן נשיא של חברת המניות פרודנשיאל - בך במינכן , מציע תשובה אחת : " איש 
אינו מתווכח על יכולתם של הגרמנים בארגון ובניהול " , הוא אומר , " אבל 
הם חלשים יותר כמחדשים " . למשל , תנורים מתוצרת גרמניה הם פלא של עיצוב 
תעשייתי , אבל אין כמעט יצרן במדינה שהצליח לעשותם בטוחים לילדים על - ידי 
העברת המתגים מחזית התנורים אל ראשם . יש צד רציני יותר לשאלה , המסוכם 
במלה הגרמנית " גהרזמקייט " , שמשמעותה צייתנות , עם רמז דק להתנהגות הקיצונית 
של הלמינג . היום , כאשר גרמניה נעה במהירות לקראת איחוד , פוחדים הבריות 
שהכל קורה מהר מדי , ביעילות רבה מדי . אבל למרבה הפלא , ההתנגדות מעטה , 
אין מחאה ציבורית . קשה שלא לכבד אנשים כל - כך מסודרים וממושמעים , שהם 
מסוגלים לעמוד בגשם ולהמתין לאור ירוק ברמזור , ברחוב שאין בו תנועה . 
אבל לפעמים אתה מרגיש כאותה ידידה שיצאה לא - כבר לחופשה באיטליה : " אלוהים , 
זה היה נפלא " , אמרה . " כולם נסעו בכיוון הלא נכון ברחובות חד - סיטריים " . 
