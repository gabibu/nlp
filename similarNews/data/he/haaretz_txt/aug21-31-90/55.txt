דו"ח ועדת החקירה בעניין מערכת הבריאות משתרע על מאות עמודים . גם בלי שהיתה 
שהות מספקת להתעמקות בפרטיו ניתן לומר , שהעקרונות הכלליים שהנחו את הוועדה 
בניסוח המלצותיה אינם חדשים . אם בכל זאת נודע לו ערך רב , הרי הדבר נובע 
משתי סיבות . סיבה אחת הדו"ח מהווה מכלול שלם , המקיף את מרב הנושאים העומדים 
על הפרק במערכת הבריאות , ומתאר מערכת חליפית שאמורה להיות " סגורה " , 
נטולת סתירות פנימיות ובעלת כושר תפקוד . הסיבה השנייה הדו"ח הוא פרי 
עבודה ממושכת ( יש אומרים ממושכת מדי ) , שנעשתה לפי כל הסימנים ביסודיות 
בידי חמישה חברים שאין סיבה לפקפק ביכולתם להתייחס לנושא באופן מקצועי ואובייקטיווי 
ככל שאפשר . אם תכונן בישראל מערכת בריאות במתכונת שתיארה הוועדה , יהיו 
פניה שונים מן המערכת הקיימת . יוחלשו בה מאוד הצלילים הפוליטיים הנלווים 
לארגון ומתן שירותי הרפואה ; יתחזקו מאוד היסודות העסקיים בארגון וניהול 
השירותים , וממילא תגדל יעילותם ; יתחזק מעמדו של הצרכן כלפי נותני השירותים 
ויגדל חופש הבחירה שלו ; היקף השירותים יורחב ; כמה וכמה תופעות שליליות 
ביניהן התורים והרפואה השחורה עשויות להיחלש ואולי גם לעבור מן העולם . 
מבט שטחי על תמורות אלה צריך לעורר אהדה מיידית ורצון להגשימן . בפועל , 
הדו"ח אינו משמח את כל הלבבות . עוד בטרם פורסם הזהיר ישראל קיסר כי הדו"ח 
איננו מחייב את הסתדרותו . אין פלא בכך : אם יוגשם הדו"ח , ההסתדרות 
לא תשוב להיות מה שהיתה . על - פי הדו"ח לא יהיו חברי קופת החולים הכללית 
חייבים להיות חברי ההסתדרות , וכ%82 מן המס האחיד שמשלמים החברים יחדלו 
לזרום באופן אוטומטי לקופת הוועד הפועל . כבר לפני עשרות שנים ידעו ראשי 
ההסתדרות כי ההפרדה עלולה לבשר את חדלון ההסתדרות במתכונתה הנוכחית , ולכן 
לחמו נגד מגמות כאלה בכל כוחם . עד כה המאבק הזה הצליח . אבל בסוף שנות 
השמונים התקרבה קופת החולים לרגע האמת . לאחר שהופחתה התמיכה האדירה שקיבלה 
בתקופת ממשלות מפא"י מאוצר המדינה , התברר שהקופה אינה מסוגלת להתארגן בדרך 
שתאפשר לה לעמוד על רגליה היא . התוצאה : חוב נצבר הנאמר ב3 . 1 מיליארד 
שקלים ומשברי מימון חוזרים ונשנים , שמתוכם נחלצת הקופה מפעם לפעם רק הודות 
למבצעי הצלה ממשלתיים . על - פי הצעת המיעוט בוועדה שבהשקפותיו אינו רחוק 
מהשקפות ראשי קופת החולים ההסתדרותית אין צורך בשינויים גדולים ; העיקר 
הוא שהשתתפות הממשלה בהוצאה הלאומית לבריאות תוגדל " באופן מאסיווי " , 
ותוכפל תקרת ההכנסה שממנה ישלמו המעסיקים את המס המקביל . זו הליכה מובהקת 
אל העבר , שישראל קיסר וחבריו בוודאי יצטרפו אליה . אבל בשנות התשעים אי - 
אפשר לצעוד חזרה אל שנות החמישים ; יש להכין את מערכת הבריאות לקראת שנות 
ה0002 . הרושם הוא כי הרוב בוועדה , ולא המיעוט , מצא את התוואי הנכון . 
על הנייר , הסיכויים לבצע את הדו"ח נראים טובים : היוזמה לחקיקת חוק ביטוח 
בריאות היא בידי ממשלה ששר הבריאות שלה נוטה לחייב את הדו"ח ; קופת החולים 
ההסתדרותית נמצאת על סף פשיטת רגל ואין בכוח ההסתדרות לחלצה ; חלק גדול 
מאוד מהכנסות קופת החולים נובע ממס מקביל הנגבה מכוח חוק המדינה . עם זאת , 
הניסיון בביצוע רפורמות במינהל הציבורי בישראל בשנים האחרונות הוא מאכזב . 
השאלה היא אם יתגבש בחודשים הקרובים כוח פוליטי מספיק , הנהנה מתמיכה ציבורית 
רחבה לביצוע מהפכת בריאות שכה נחוצה לארץ . 
