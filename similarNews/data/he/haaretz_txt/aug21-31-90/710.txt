היום נכנסה לתוקף התקנה המחייבת את הנהגים החדשים להצמיד בשוליו התחתונים 
של החלון האחורי ברכב לוחית האומרת : " נהג חדש " . הלוחית חייבת להיות 
מחומר קשיח במידות 0221 , עם אותיות בצבע שחור על רקע צהוב מחזיר אור . 
השלט יוצמד לחלון האחורי בגביעי ואקום . את הלוחית ניתן לרכוש בנקודות 
המכירה בהן נמכרות גם לוחיות הרישוי החדשות . ממשרד התחבורה נמסר כי מטרתו 
של שלט הזיהוי לנהגים חדשים הוא להקל עליהם להשתלב בתנועה , בתקווה שהנהגים 
האחרים יפגינו סובלנות לקשיי נהג המזוהה כחדש . משרד התחבורה לא נתן דעתו 
על כך שההגדרה המדויקת של מיקום הלוחית על השמשה האחורית עלולה ליצור בעיה 
לנהגים חדשים שברשותם גיף או מכונית בעלת גג נפתח . הללו יכולים להצמיד 
את הלוחית במקום אחר בחלקו האחורי של כלי - רכבם , אך שוטר שיחפוץ בכך יוכל 
לרשום להם דו"ח . 
