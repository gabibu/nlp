תחת מעטה סודיות מנהל האפוטרופוס הכללי , עו"ד עמרם בלום , מאגר גדול של 
נדל"ן בכל רחבי הארץ . כרישי הענף יכולים רק לחלום על אוסף נכסים כזה : 
אלפי דונמים של קרקע פרטית ומאות דירות ובתים להשכרה . בעלי הנכסים נעלמו 
זה מכבר ועקבותיהם לא נודעו , או שנפטרו ולא הותירו יורשים . החוק מצווה 
את רכושם לאפוטרופוס הכללי , וזה מחזיק ברכוש עד שהבעלים או יורשיהם באים 
לקחתו . בראשית השנה החזיק בלום ב001 , 5 יחידות מקרקעין , מהן 337 בתים 
ודירות מצפת ועד באר שבע . רבות מהדירות קטנות וישנות , או תפוסות בדמי 
מפתח , אבל גם כך זהו רכוש רב ויקר , המכניס לאפוטרופוס 071 אלף שקל בחודש . 
מסכום זה מנכים עמלות ודמי ניהול והיתרה עוברת לחשבונות השמורים של בעלי 
הנכסים ומושקעת לשמירת ערך הכסף עד שייגבה . החוק העניק לבלום שיקול דעת 
רחב בניהול נדל"ן . אותו מחוקק שהגביל את האפוטרופוס הכללי בהנחיות נוקשות , 
וקבע אפילו את צורת הטפסים במשרדו , לא קבע הוראות מיוחדות לטיפול בנדל"ן . 
כך קיבל קומץ עובדי מדינה שליטה מוחלטת במאגר גדול של נכסים פנויים . בדיקה 
של פעולות האפוטרופוס לניהול הנכסים שברשותו מעלה , לכאורה , חריגות קשות 
מכללי המנהל התקין . חברת " הון " מקבוצת בנק דיסקונט נהנית עשרות שנים 
מבלעדיות בניהול בתים ודירות של האפוטרופוס הכללי . מערכת היחסים של החברה 
עם האפוטרופוס מעוררת תמיהות רבות : כללי מנהל יסודיים , המקובלים בכל 
מנגנון ציבורי , נשכחו כלא היו . איש אינו זוכר עוד מתי ואיך קיבלה " הון " 
לידיה את נכסי האפוטרופוס . ככל הנראה , היא הופיעה בשטח עוד לפני קום 
המדינה . " היינו החברה היחידה שניהלה רכוש " , אומר מנכ"ל " הון " , 
יעקב עבודי . " לאפוטרופוס היו אז דירות בודדות . התחלנו לנהל את הרכוש , 
וכך נכנס עוד בית ועוד בית " . כך , בשיטת עוד דונם ועוד עז , קיבלה " הון " 
לידיה את ניהולם של מאות נכסים . קפמאבין " הון " לא התמודדה במכרז או בתחרות 
כלשהם על ניהול רכוש האפוטרופוס . באותם ימים רחוקים שבהם החלה לפעול לא 
טרחו לקיים מכרז . " הדבר נעשה משיקולים של טובת הניהול " , מסביר בלום . 
אבל גם בשנים הבאות נמנע האפוטרופוס מבחינה מחודשת של העסקת " הון " , 
והיא הפכה לזרוע המבצעת שלו בתחום הנדל"ן . מכרזי הממשלה לא נועדו רק לקניית 
מוצרים ושירותים במחיר נמוך . נודעה להם חשיבות ציבורית רבה : ההיגיון 
והמנהל התקין מחייבים לתת הזדמנות שווה לגורמים פרטיים , בדרך של מכרז , 
בכל מקרה שהשלטון מתערב בפעילות המשק כקונה או כמוכר . האפוטרופוס הכללי 
התעלם מכך ובחר להעסיק גורם יחיד בתחום הרגיש של ניהול נדל"ן . במקרים מעטים 
בעבר הרחוק נמסרו דירות גם לניהול אנשים פרטיים ועורכי דין . הניסיון נכשל , 
וממילא גם במקרים אלה לא פורסם מכרז . לפני שנתיים הגיעו אל בלום פניות 
מגופים פרטיים שביקשו לנהל רכוש של האפוטרופוס . בלום ביקש מסגנו , עו"ד 
יצחק צוריאלי , לבחון אפשרות של קיום מכרז לניהול הנכסים . צוריאלי מנהל 
את מחוז ירושלים של האפוטרופוס ועומד בראש היחידה הארצית לניהול רכוש , 
שהוקמה ב1891 ומנהלת את הנדל"ן של האגף ברחבי הארץ . בדיונים על ניהול הרכוש 
השתתפו סגנו של צוריאלי , שרגא איינשטיין , ומנהל המחלקה לגילוי נכסים , 
יעקב גולדמן . צוריאלי ועוזריו דחו בתוקף את רעיון המכרז וכתבו לבלום : 
" ניהול נכסים עבור האפוטרופוס הכללי מבוסס בעיקרו על יחסי נאמנות , על 
מיומנותו של הסוכן ועל ניסיונו הרב . תכונות אלה אינן ניתנות לבדיקה במכרז 
והנזק העלול להיגרם לנכסים , במקרה של כישלון , גדול ביותר . תיקון המעוות 
לאחר מכן יהיה קשה ביותר " . צוריאלי מצא מי מתאים לניהול הנכסים חברת " הון " . 
הוא המליץ להשאיר את הנכסים בניהולה גם בעתיד , ללא מכרז , ונימק : " לחברה 
ולאנשים העומדים בראשה ישנן כל התכונות והמאפיינים שמנינו לעיל " . הוא פירט 
את מעלות " הון " ואת מערכת הטפסים , החוזים , הנהלים והתוכנה שלה , 
שהוכיחו את עצמם בעבר . גם האפשרות למסור את הניהול לכמה חברות נדחתה על 
הסף , בטענה שיש חשיבות לריכוז הניהול בידי גוף אחד . " בדרך זו תובטח 
נוחיות לאפוטרופוס הכללי מחד גיסא , ומאידך גיסא תובטח לסוכן הכדאיות הכלכלית " , 
סיכמו . מסקנות צוריאלי היו חדות וברורות וההצעה לקיים מכרז נדחתה . חודשים 
אחדים אחר כך התלונן ועד העובדים של האגף אצל מבקרת המדינה על חריגות שונות , 
ומאז החל סחרור של ביקורות פנימיות וחיצוניות במשרדו של בלום , ופרסומים 
ביקורתיים בעיתונות על הנעשה שם . והנה , לפני כחודש , גילו חדי העין 
מודעה קטנה בעמודים האחוריים של אחד העיתונים , ובה הזמנה לכל דיכפין להגיש 
הצעות לניהול נכסי האפוטרופוס . שיטת המכרזים הגיעה באיחור רב גם לאפוטרופוס 
הכללי , שנתיים לאחר שנדחתה ככלי לא יעיל . קפמאבינבמשך שנים רבות לא היה 
לאפוטרופוס אפילו הסכם כתוב עם חברת " הון " . קשה להאמין : רכוש רב , 
שערכו מגיע בוודאי למיליונים ( אין הערכה מוסמכת של ערך הנכסים ) , נמסר 
מידי המדינה לחברה פרטית ללא התחייבות כלשהי בכתב . הסידור הזה גם אניו 
חוקי : התקנות מחייבות את האפוטרופוס לחתום חוזה בכתב עם כל גורם הפועל 
מטעמו . מסמך פנימי של האפוטרופוס מתאר את שיטת העבודה עם " הון " : " במשך 
כ04 שנים הוסדרו היחסים בין הצדדים באמצעות חליפת מכתבים , מפגשי עבודה 
וכו " . מאות הדירות נמסרו לחברה פרטית על סמך פתקים , מכתבים ושיחות בעל 
פה . ומה אומרת החברה ? " איש לא נכנס לשאלה אם יש הסכם " , דברי המנכ"ל 
עבודי . רק ב58 . 21 . 51 נחתם חוזה בין חברת " הון " לאפוטרופוס , שהגדיר 
את המחויבות ההדדית של שני הצדדים . תוקף החוזה מוארך מאז מדי שנה . בלום : 
" עריכת ההסכם נועדה לגיבוש ההסדרים בכתב שהיו נהוגים למעשה עם החברה " . 
אותו מסמך פנימי חושף ליקוי נוסף : הרכוש נמסר ל"הון " בלי שזו נדרשה להפקיד 
ערבות כספית כלשהי , או ביטחונות לכך ששכר הדירה יגיע במועד לידי האפוטרופוס . 
" בהיות החברה שייכת לקבוצת בנק דיסקונט , לא התעוררה מעולם השאלה של 
מתן ערבויות וביטחונות להבטחת הכספים המגיעים ממנה " , כתבו עו"ד צוריאלי 
ועוזריו . אבל גם להם זה נראה לא תקין . " ייתכן ולמען הסדר הטוב מן הראוי 
יהיה לשקול קבלת ערבות מתאימה " , כתבו לבלום . " הון " גובה עמלה של % 02 
משכר הדירה תמורת שירותיה . עם השנים התגבשה חלוקת עבודה . אנשי האפוטרופוס 
תופסים את הדירה עם קבלת צו מבית המשפט ומוציאים ממנה את חפציו האישיים של 
הנפטר או הנעדר . כשמחליטים להשכיר את הנכס , מוזמן השמאי הממשלתי לקביעת 
שכר הדירה . לאחר מכן נמסרת הדירה לחברת " הון " , וזו מוצאת דייר מתאים 
ומחתימה אותו במשרד האפוטרופוס . מאותו שלב אחראית " הון " לקשר עם הדייר , 
גביית שכר הדירה , תשלום מסים , אחזקה ושיפוצים . " הון " מעבירה את 
שכר הדירה לאפוטרופוס אחת לשלושה חודשים . שניים מארבעת התשלומים השנתיים 
כוללים מקדמה של שכר דירה לשלושה חודשים . בתקופת האינפלציה הפסיד האפוטרופוס 
סכומים רבים בגלל פיגור בהעברת תשלומי שכר הדירה , לעומת המדד המטפס . 
" כל המשק לא היה ערוך אז לטיפול באינפלציה " , אומר בלום . " לאחר תקופה 
מסוימת נדרשה הון לשלם מקדמה כדי למנוע ירידת ערך הכסף " . בלום לא פירט 
כמה זמן עבר עד הטלת המקדמה , ועד היום לא ידוע לו כמה הפסיד האפוטרופוס 
מהאינפלציה . מערכת הקשרים ארוכת השנים בין האפוטרופוס הכללי וחברת " הון " 
יצרה , כנראה , יחסים הדוקים בין ראשי שני הגופים . על כך מעיד המקרה 
הבא : לפני כשנתיים למדה אורלי עבודי , בתו של מנכ"ל " הון " , יעקב עבודי 
( העובד בחברה יותר מ03 שנה ) באוניברסיטה העברית בירושלים . אביה ביקש 
למצוא לה עבודה סטודנטיאלית . היא התקבלה במשרה חלקית , זמנית , במשרד 
האפוטרופוס הכללי בירושלים ועבדה שם חודשים אחדים בתיוק וצילום מסמכים . 
יעקב עבודי אינו רואה ניגוד עניינים בכך שבתו של קבלן שירותים גדול עובדת 
במשרד האמור לפקח על פעולות אביה . " הם אהבו אותה מאוד " , הוא אומר . 
כראיה להקפדתו על הכללים , עבודי מספר שבתו שכרה דירה פרטית בירושלים , 
במקום שישכיר לה אחת מדירות האפוטרופוס . ובלום אומר : " באותו זמן עבודי 
לא היה מנכ"ל חברת הון . בתו הועסקה בתפקיד זמני וזוטר ביותר שלא היה קשור 
בניהול בתים , ולא ראינו בכך ניגוד אינטרסים " . ב2 באוקטובר השנה ייסגר 
המכרז לניהול הנדל"ן של האפוטרופוס הכללי . המועמדים נדרשים להציג ראיות 
בדוקות לניסיונם בניהול נכסים בהיקף ארצי , ואישור בנקאי על יכולתם הכספית . 
רק מי שיעמדו בקריטריונים יוזמנו להגיש הצעה מפורטת , על פי תנאים שיפורסמו 
בעתיד . כשיפתחו את תיבת המכרזים ימצאו בוודאות מעטפה אחת : ההצעה של חברת 
" הון " . לפני כשלושה שבועות פירסמה החברה - האם שלה תשקיף להפקת אג"ח 
בבורסה . בתשקיף צוין ש"הון " מנהלת רכוש רב של האפוטרופוס הכללי , וסופר 
על המכרז שחתך את הקשר הגורדי רב השנים . אבל " הון " טרם ויתרה : " בכוונת 
החברה להגיש הצעה במסגרת המכרז , להמשך ניהול הרכוש בעתיד " , מבטיח התשקיף . 
