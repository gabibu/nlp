מכמה בחינות יש בהוצאת הספר הזה משהו מוזר . הוא מורכב מסדרת מאמרים כלליים 
( ואיננו לקסיקון , כפי שמציגים אותו על הכריכה , פרט אולי לפרק השביעי , 
שהוא " מילון אישים ומושגים " ) שרמתם תיכונית ולא - יותר . למיטב ידיעתי , 
לא נשלחים תיכוניסטים לספרייה בחיפוש אחרי התפתחות הדת ההינדואית או המיתוסים 
של מלנזיה . בכמה אוניברסיטאות אמנם נלמד מקצוע המכונה " מדע הדתות " 
, אך סטודנטים שיזדקקו לספר - עזר כללי בוודאי יעדיפו , לדוגמה , את 
הספר האנגלי בעל השם הזהה , " , מאת המלומד ניניאן סמארט ובהוצאת קיימברידג , 
9891 . מכיוון ש"עולם הדתות " הוא במהותו ספר - עזר קצרני , יבש וחסר - 
ייחוד , אני מתכוון לדון בו כמקרה מייצג . השאלה היא : האם יכולה דווקא 
הוצאתו של " עולם הדתות " ללמד אותנו משהו על מדיניות המו"ל ? ייתכן 
שאפשר לראות כאן ביטוי של אחד מכללי הזהב של אסטרטגיית המו"ל , המכוונת 
בהתאם לתנאים מעל הכל , לשרידה . העיקרון הזה הוא מיצוע ההפרשים . העיקרון 
אומר , שכאשר אתה בא לבחור בספר כמועמד לתרגום , עליך לבחור בספר המצטיין 
בבינוניותו כזה שלא יהיה גבוה מדי ולא נמוך מדי ; שיהיו בו מאמרים , אבל 
שיהיה " לקסיקון " . שיהיו בו הרבה עמודים , אבל גם תמונות בצבע . שיכתבו 
אותו 05 מומחים וכו . העיקרון הזה נכון כמעט לכל המקרים ( יוצאי - דופן 
הם , למשל , " אופקים " ו"מעו"ף " , אבל יש לי הרגשה ש"אופקים " עושה 
ויתורים בזמן האחרון , וביחס ל"מעו"ף " לא ברור אם היא תישאר אתנו ) . 
כולם עושים את השיקול הכלכלי , גם אם לפעמים יש לשיקול הזה יוצאי - דופן 
מדהימים . אם תירגמו את " קיצור תולדות הזמן " , הרי זה בגלל שעמד במשך 
יותר מ24 שבועות בראש רשימת הספרים הנמכרים של ( וספרו של הוקינג חולל 
מהפיכה בכך שהוכיח שגם ספר מדעי יכול להיות בסט - סלר ענק ) . אבל מי ייקח 
על עצמו את הסיכון לתרגם , למשל , את ספרו החדש של רוגר פנרוז ( מורו 
של הוקינג ) , " . אסטרטגיית הזהב לא צמחה בחלל ריק . אם המו"ל הוא אורגניזם 
שמתנהג בהתאם לצווים דארוויניסטיים , הרי בית - הגידול שלו הוא השוק הישראלי . 
את הטקטיקה הזו בוודאי שלמד המו"ל מהשוק הישראלי . בשנה האחרונה תירגמו 
ב"דביר " כמה ספרים מסדרת " האוקספורדית , המקדישה לכל מורה דגול בהיסטוריה 
האנושית מאמר אנציקלופדי מורחב , בצורת ספרון הנכתב בידי מלומד שהוא מומחה 
בעל - שם . ב"דביר " שמו בזהירות רגל אחת במים הקרים והוציאו רק חמישה 
ספרים ( בודהא , מקיאבלי , גתה , גלילאו , ברגסון ) כדי " לבדוק את 
הדופק של השוק " . מאז נשארו אותם חמישה ספרים מיותמים . נחזור ל"עולם הדתות " . 
אוגוסט קונט ביקש לראות באתאיזם את השלב הסופי של הפרוגרס . מפוליתאיזם 
אל המונותיאיזם , ולבסוף לאתאיזם זה היה התסריט שלו ל"קץ ההיסטוריה " . 
לפי החזרה ההמונית לפונדמנטליזם כיום , ברור שלפרוגרס יש עוד דרך ארוכה 
לפניו . היום , כשיהודים מגלחים את ראשם ומצטרפים לכת הקרישנה , כשרבבות 
אמריקאים ( ובראשם ריצרד גיר ) הופכים לבודהיסטים אדוקים , וכשסקוטים 
ממירים את דתם לאיסלם אין ספק שאנחנו זקוקים יותר מתמיד לכל המידע שנוכל 
להשיג על כל הדתות שישנן , ולו רק לשם יחסי שכנות טובים . 
