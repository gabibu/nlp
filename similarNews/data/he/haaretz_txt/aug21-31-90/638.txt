בישראל , חוץ מזה שאת התמונות יכולים האמריקאים לראות בצבע , על מרקעי 
הטלויזיה שלהם ( לישראלים לא היו טלויזיות לפני 32 שנה ) : נערים במדים 
מנומרים מוסרים דרישות שלום לאמא מן המדבר ; חברות ונשים דומעות נפרדות 
מגברים , היוצאים למלחמה ; שיגרת היום - יום של עשרות אלפים מופרעת על 
ידי צווי קריאה למילואים ; ופה ושם מתחילה לפקוע הסבלנות . כמובן , ארה"ב 
אינה מוקפת אויבים , ואין נשקפת לה סכנת קיום . הרוב המכריע של האמריקאים 
לא הפסיקו את חופשות חודש אוגוסט , ואין הם מתרעמים אפילו על הנשיא , המוסיף 
לחבוט בכדורי גולף , ולהשתזף בחוף האקסקלוסיווי של מדינת מיין . אבל האמריקאים 
מתנסים עכשיו בתכונת מלחמה , שלא היתה דוגמתה זה 52 שנה , ובמובנים מסוימים 
05 שנה . אחת האינדיקאציות המובהקות היא העליה התלולה בשיעור צריכת החדשות . 
אמריקאים מדלגים בדרך כלל על רוב עמודי החדשות בעתונים , ושידורי החדשות 
בטלויזיה לעולם אינם מגיעים אל הטבלה המיוחסת של עשר התכניות הנצפות ביותר . 
עכשיו אומרים יותר מארבע חמישיות של האמריקאים , כי הם עוקבים " במידת 
מה , או באופן הדוק " אחרי החדשות . כאשר הם מסבים אל כורסת הטלויזיה , 
הם מקבלים מדי ערב דיאטה מרוכזת של מראות מדבר : בין % 08 ל%09 מן המהדורות 
בכל הרשתות מוקדשות למשבר . הבסיסים הגדולים של חילות היבשה , האוויר , 
הצי והנחתים מתרוקנים . צוותי טלוויזיה מוזמנים להנציח מצעדי - פרידה של 
חיילים , היוצאים מקסרקטיניהם אל שדה התעופה , או אל הנמל הקרוב , כדי 
לנוע מזרחה . השבוע אמר הממשל , כי ממדי הנוכחות האמריקאית בחצי האי ערב 
יגיעו ל"עיר אמריקאית מגודל בינוני " . מדברים על 051 עד 002 אלף חייל לפני 
תום פגרת הקיץ האמריקאית , בסוף השבוע הראשון של ספטמבר . ארבעה סקרי דעת 
קהל מרכזיים , שפורסמו השבוע בארה"ב , מראים , כי רוב האמריקאים מניחים 
שמלחמה במפרץ היא עכשיו בלתי נמנעת . באותה מידה הם מניחים , כי ארה"ב 
לא תתקשה לנצח בה , והיא תעשה כן במהירות . אחוז מבוטל של משתתפי הסקרים 
מצפים , שהמפרץ הפרסי יהיה גירסה חדשה של וייטנאם אשר עלתה לארה"ב ב05 
אלף הרוגים , והתארכה שבע שנים . הסקרים גם מחזקים מאד את ידי הנשיא בוש . 
כולם עד אחד מראים תמיכה עצומה במהלכיו . יתר על כן , הם מראים שהתמיכה 
עולה כמעט מדי יום . הסקר המוקדם ביותר , של רשת הטלויזיה אן - בי - סי 
ושל העתון " וול סטריט גרנאל " , שפורסם ביום שני , הראה תמיכה של % 27 
בנשיא . הסקר האחרון , של העתון " יו - אס טודיי " , ביום רביעי , הראה 
תמיכה של % 68 שיעור פנומנאלי . העליה הזו פורשה בכלי תקשורת מקומיים כראיה , 
שהתרחבות הידיעה הציבורית על המשבר , על נסיבותיו ועל תוצאותיו , מחזקת 
את הנשיא . אבל אי אפשר להקל ראש באפשרות , שהסדקים בדעת הקהל יתרחבו ויילכו , 
ככל שיתארך המשבר . גיוס עשרות אלפי חיילי מילואים היה הפתעה לא נעימה 
לרבים מן הנקראים . לארה"ב יש צבא מתנדבים , ולכן לכוח המילואים שייכים 
רק חיילים מקצועיים בדימוס , שהצטרפו מרצונם , בגלל טובות ההנאה הכספיות . 
כל זמן שטובות ההנאה האלה הצריכו אותם לצאת למטווחי סוף שבוע , לא היו 
בעיות . אתמול הודיע שר ההגנה דיק צייני , כי מגויסי המילואים יצטרכו לשרת 
09 יום , עם אפשרות של הארכה ל09 יום נוספים . מכל רחבי ארה"ב נשמעו ב84 
השעות האחרונות תלונות מצד אנשים , העומדים להמיר משכורת אזרחית נאה במשכורת 
צבאית קטנה בהרבה . איך הם יעמדו בתשלומי המשכנתא ? ההלוואה לקניית מכונית ? 
שכר הלימוד של הילדים ? שאלות , הנשמעות מובנות מאליהן בישראל וקצת פחות 
מובנות בארה"ב . הנשיא בוש מוסיף להאמין , שחופשתו המצולמת , על מסלולי 
הגולף המדושאים בצפון מזרח ארה"ב , אינה מזיקה למעמדו . הסקרים מאמתים 
את אמונתו . אבל שלשום הקרינה רשת טלויזיה קטע מפגישה של נשי חיילים , 
בבסיס צבאי גדול בדרום קרוליינה . אחת מהן התפרצה בכעס על בוש , היוצא 
לבלות , כאשר בעלה מתגונן מפני חום המדבר . בנימה שהזכירה יותר את קיץ 2891 
בישראל , מאשר את 7691 , פירסם אתמול " ניו יורק טיימס " בעמוד המאמרים 
רב היוקרה שלו , מכתב גלוי מאב של חייל בן 12 מחיל - הנחתים , תחת הכותרת 
הדרמטית : " אם ייהרג בני , לא אסלח לך מר בוש " . האב , פרופסור לחינוך 
באוניברסיטת וויסקונסין , סיפר כיצד קיבל את הידיעה שבנו יוצא מזרחה : 
" ישבתי בחדרי בבית מלון קטן , צפיתי בך בטלויזיה , ועיינתי בצוואה שכתב 
בני בחיפזון " . הפרופסור השווה את בנו לניל בוש , בן הנשיא , אשר הסתבך 
לאחרונה בשערוריה בנקאית ; ולסגן הנשיא דן קווייל . לאיש מן החיילים במדבר 
המזרחי , כתב האב , " אין הורים בעלי קשרים , המסוגלים לכתוב לגנרל כדי 
להבטיח שלילדם לא יאונה כל רע , כפי שיכלו לעשות הוריו של דן קווייל למענו 
בימי מלחמת וייטנאם " . האב הפרופסור הבטיח לנשיא : " אני מתכוון לתמוך 
בבני ובחבריו , על ידי זה שאעשה ככל יכולתי להתנגד למיתקפה צבאית אמריקאית 
במפרץ הפרסי " . על רקע התמיכה העממית העצומה , דברי הפרופסור אינם יותר 
מקריאת ביניים רגשנית . אבל הנשיא ויועציו אל - נכון מזכירים לעצמם , כי 
כך ממש התחילה ההתנגדות למלחמת וייטנאם . קריאות ביניים כמעט בלתי נשמעות 
התפשטו לכלל מרד פוליטי וחברתי גדול ממדים . זה הטעם , שלנשיא הזה אין 
זמן . הוא חייב לפעול במהירות , ועד כמה שאפשר לשפוט הוא אמנם יפעל במהירות . 
