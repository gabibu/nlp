תגדיל את הכנסות המדינה ממסים ב5 . 1 מיליארד ש"ח . כמו כן נשקלת הצעה 
להגדיל את המס על הסיגריות והדלק . הכוונה היא להעלות את המע"ם בספטמבר , 
עת יציג מודעי את תוכניתו הכלכלית . בימים הקרובים יגבש השר עמדה סופית 
בעניין . במשרד האוצר שוקדים כעת על השלמת התוכנית הכלכלית , שתופעל לפני 
יציאתו של מודעי לארה"ב . מודעי זימן ליום שני הקרוב את כל ראשי משרדו 
לדיון לילי מקיף . בין ההצעות הנשקלות באוצר : פיחות של השקל , שחיקת שכר , 
שינויי שכר המינימום , ביטול ההצמדות האוטומטיות בשוק השכר והעבודה וייקור 
מוצרים ושירותים בפיקוח ממשלתי . במסגרת זו נבחנת גם ההצעה להפחית את השתתפות 
המעביד בדמי הביטוח הלאומי . בסוף השבוע הבא יקבל מודעי את הערכת אנשי אגף 
התקציבים לגבי הגירעון הצפוי בתקציב המדינה לשנת 19 , ולגבי הכנסות המדינה 
ממסים והוצאותיה . בהתאם לאומדן זה יגובשו הצעדים הכלכליים . הגירעון בתקציב 
המדינה עומד כיום על % 6 עד % 7 , ומעריכים כי יעלה בקרוב ל%8 ויותר , עקב 
הגידול בהוצאות הממשלה , בעיקר לצורך קליטת העלייה . בתום ישיבת הממשלה 
אתמול רמז מודעי על מגמתו להעלות המע"ם . מודעי אמר כי " נתחוב ידיים אל 
כיסי האזרחים . לא עולה על דעתי להעלות את מס ההכנסה . אם יוטל נטל נוסף 
על הציבור , יהיה זה באמצעות חלוקה צודקת לפי האפשרויות של אזרחי ישראל , 
כך שלא ייפגעו סיכויי הצמיחה ותהליכי השינויים המבניים במשק , שהחילונו 
בהם . מודעי אמר כי המע"ם אינו רפורמה , אלא אחת האפשרויות למימון ההוצאות . 
עם זאת , הוא הדגיש כי יש לשמור שהאינפלציה לא תעלה , ויש להסתכל בשבע 
עיניים על כל ההשלכות של הצעדים שיוצעו . 
