כבר מזמן לא הוצפה תיבת - הדואר שלי בכמות כה גדולה של מכתבי - תגובה כמו 
לאחר צמד מאמרים שהתפרסמו כאן על אכיפה , נהיגה , משטרה ותאונות - דרכים 
( ואינני מאלה הרשאים להתלונן על מחסור במכתבים גם בימים כתיקונם ) . 
חלקם מכתבי ברכות , רובם מכתבי כעס , תלונה ולעתים גם נאצה , על שהעזתי 
לעטור לראשו של הנהג הישראלי כמה נסיבות מקילות . משהו משותף אחד היה בכל 
המכתבים הללו , משהו מוזר וכמעט מפחיד : הם כולם משתוקקים לשוטר גדול ואכזר , 
עם מקל - חובלים משונן , שיכה בהם ללא רחם . מין תאווה מזוכיסטית למבוגר 
אחראי , לאיש חזק , שישחרר אותם מן הצורך להתמודד עם הבעיה . מעין וריאציה 
נלעגת למשפט הידוע : " הנהגים מבינים רק שפה אחת כוח ! לא יועילו כל המספרים , 
כל הממצאים , כל הניסיון המצטבר בעולם , כל העובדות , כל המחקרים . 
העם רוצה מקל ( אילוסטרציה עליזה במיוחד לתשוקה היוקדת הזאת לחבטות על הראש , 
אפשר למצוא במשאל שפורסם בימים אלה , המעלה כי רוב הנהגים הצעירים מאוד - 
מאוד מרוצים מן ההגבלות שהוטלו על שעות הנהיגה שלהם ) . קפמאליד2בלהט הרצון 
לאלפני בינה ולצרפני למועדון המזוכיסטים , מגיעים כמה מן הכותבים גם לדרגות 
וירטואוזיות ממש של הבנה סלקטיווית של הנקרא . מרדכי שיפמן , דובר המועצה 
הלאומית למניעת תאונות , מגדיל לעשות ומאשים אותי לא פחות ולא יותר מאשר 
בעידוד תאונות - דרכים : " הכותב ( זה אני , ב . ם . ) נותן דרור לכל 
העבריינים בכבישים לנהוג כפי שהם רוצים . . . " לא ברור איפה הוא מצא 
את הממצא המרעיש הזה בדברי , והמלים הללו גובלות בהוצאת דיבה ( הדובר הנכבד 
מוזמן להתייעץ עם כבוד השופט לוין שוודאי מוכר לו , כדי ללמוד מעט הלכות 
לשון - הרע ) . אך אי - ידיעת ענייני - דיבה היא עניין נסלח למי שעיסוקו 
בטיחות בדרכים . לעומת - זאת , דברי - הבל בתחומו המקצועי הם דבר חמור 
בהרבה . למשל , הדובר הנכבד כותב כך : " נהגים שהחוק השיג אותם והעניש 
אותם מתנהגים אחרת " . אולי . אולי גם לא . בכל אופן מה למען - השם זה 
קשור לתאונות דרכים ? הדובר הנכבד , ועמו כל המועצה הנכבדה , מוזמנים 
לחטט ולמצוא האם יש בידיהם ממצא כלשהו , מחקר כלשהו , עובדה כלשהי , המלמדים 
כי יש קורלציה כלשהי בין גיליון - הרשעות לבין מעורבות בתאונות . קפמאפרקמניסיוני 
המר אני יודע כי הדברים מחייבים הבהרה . ובכן , כדי להוכיח את דבריו צריך 
הדובר הנכבד להוכיח כי נהגים שחטפו הרבה רפורטים הם גם הנהגים המעורבים יותר 
בתאונות . שהרי , אם אין קשר בין השניים ( ואין ) , כל התיזה המלומדת 
שלו לא שווה את הנייר שעליה היא כתובה . יתרה מזאת , הדובר הנכבד גם מוזמן 
לבדוק מה אחוז הנהגים המעורבים בתאונות שזו ( התאונה ) להם עבירת התנועה 
הראשונה או ההסתבכות הראשונה עם חוקי - התנועה . בכלל , ההיגיון הנפתל הזה 
הוא דרך ללא מוצא : אם יתברר כי המעורבים בתאונות הם ברובם אנשים בעלי גיליון - 
הרשעה ארוך וגדוש , אזי היכן כאן ההרתעה האכיפתית ? עשר פעמים הם נתפשו , 
ובכל - זאת ביצעו תאונה . . . ואם יתברר כי המעורבים בתאונות הם חסרי 
הרשעות קודמות , מה זה אומר ? האם פירוש הדבר שהם נהגו כחוק עד לרגע התאונה ? 
ואז כל התיאוריה האכיפתית - ענישתית שווה אתם יודעים לאן . . . ואם פירוש 
הדבר הוא שהם פשוט לא נתפשו עד כה , ולכן לא " הורתעו " על - ידי ענישה , 
אזי אין מנוס מן המסקנה העליזה שבעלי הגיליון הנקי הם המסוכנים ביותר . 
. . ( דובר המועצה מוזמן לנסות ולהיחלץ מן הפלונטר הזה ) . אכן , נהג 
שנתפש ונענש , מן הסתם ילמד לקח ; הוא ייזהר להבא שלא להיתפש . גם שאר 
חובבי - האכיפה בטוחים כי עוד כך וכך שוטרים בכבישים יפתרו את הבעיה . רעיונות 
הענישה שלהם , אגב , ראויים להצטרף כפרק נועז באופן מיוחד בזיכרונותיו 
של המרקיז דה - סאד . החל בשלילת רשיון לצמיתות לכל מי שייסע במהירות מופרזת , 
ועד להחרמת מכוניות וכלי - תחבורה אחרים ( למרבה הפלצות נמסר בשבוע שעבר 
שהמשטרה שוקלת ברצינות החרמת אופנועים של רוכבים עבריינים . השלב הבא יהיה 
מן הסתם גדיעת כף - יד , או פיצוץ בתים ) . אך ראה - זה - פלא , כל הכותבים 
כולם מתלוננים רק על הזולת . הם - עצמם כולם נהגים מופתיים . רק " השני " , 
" ההוא " , " זה שנוסע מאחורי ומצדדי ומלפני " , הוא המנוול . אותו צריך 
להרוג . אף לא מכתב אחד הגיע שבו כותב הכותב " אני נוהג כמו פסיכי , 
אבל אם אני אדע שישללו לי את המכונית תיכף ומיד אני נהיה בן - אדם " . רק 
האחרים מנוולים . מן פטרנליזם מתחסד שכזה ; " אני בסדר . אני אינטליגנטי 
ומבין בעצמי . אותי לא צריך לחנך . אבל האחרים הם כולם בהמות שאינן מבינות 
אלא את השוט " . ועוד עניין קטן , המלמד גם הוא על אי - הבנתם המעמיקה של 
רוב הכותבים בנושא ; הם כולם מדברים אך ורק על המתרחש בכבישים הבין - עירוניים . 
שם הם רוצים את השוטר החזק שלהם , למרות שמעל ל%06 מכלל התאונות מתרחשות 
דווקא בעיר . ובכל - זאת , על - אף העובדה שהדברים נכתבו כבר עשרות פעמים , 
להלן שוב עיקריהם , בתקווה ( קלושה והולכת ) , שאולי הפעם הם ייקראו 
ויובנו כהלכה : 1 . יש הבדל מהותי בין תאונות בעיר לתאונות בכבישים בין - 
עירוניים . עיקר האכיפה מן הסוג המיותר מתרחשת בכבישים בין - עירוניים . 
עיקר התאונות מתרחשות בתוך העיר . 2 . יש הבדל עוד יותר מהותי בין כביש 
בין - עירוני בטיחותי , לבין שרוך אספלט מסוכן הקרוי לעתים קרובות מדי " כביש " , 
המהווה את רוב - רובם של הכבישים הבין - עירוניים בישראל . כל הטענות בעניין 
אכיפה מיותרת של עבירת המהירות ( והקפדתי לומר זאת שוב ושוב ) , עוסקות 
בכבישים המהירים והבטיחותיים . מעולם לא הציע אידיוט כלשהו , לא האידיוט 
החתום - מעלה ולא אידיוט אחר , להעלות את המהירות המותרת בכבישי הקאמיקזי . 
קפמאפרק3 . אני שב וטוען , כי גם אכיפה משטרתית מאסיווית ביותר לא תוריד 
באופן משמעותי את מספר התאונות או את מספר נפגעי התאונות בכבישים בין - עירוניים 
גרועים וצפופים . זאת משתי סיבות : . כביש גרוע הופך גם את הנוהגים 
בו לנהגים גרועים יותר ( על כך בפעם אחרת ) . . ככל שהכביש גרוע עולה 
בו הצפיפות . ככל שעולה הצפיפות עולה מספר התאונות ועולה מספר הנפגעים 
בהן . ההמחשה היא פשוטה : איש מחליק בחדר ריק מאדם , לעומת איש מחליק 
בחדר שיש בו עשרה אנשים , לעומת איש מחליק בחדר שיש בו מאתיים בני - אדם . 
אפילו הדובר של המועצה הלאומית למניעת תאונות אולי יבין עתה במה תורמת צפיפות 
להגדלת מספר הנפגעים ( וגם זו דוגמה שהובאה כבר כמה וכמה פעמים בעיתונות ) 
. 4 . שוב ושוב מוכח כי שיפור משמעותי של הכביש מוריד באופן משמעותי את 
מספר התאונות . זאת , למרות שהנוהגים בקטע המשופר הם אותו " גורם אנושי " , 
למרות שמהירות הנסיעה בקטע המשופר לרוב גבוהה יותר מאשר טרם השיפור . 5 . 
גם בתוך העיר , כאשר ברוב המקרים אין אפשרות מעשית לשפר את הכביש , הוכח 
שוב ושוב כי גשר הולכי - רגל אחד במקום מועד , עדיף עשרות מונים על עשרות 
שוטרים , אלפי רפורטים ועשרות - אלפי נקודות . 6 . אין חולק על כך , אפילו 
לא אני , שהנהג הישראלי הוא לא מיומן . אין גם חולק על כך שיש צורך גובר 
והולך להעלות את מיומנותו . אני רק חולק על כך שזו דרך שניתן לצפות ממנה 
לפירות משמעותיים בטווח הנראה לעין . בעיקר , כי חלק ניכר מבעיות הנהיגה 
הישראליות נובעות מאותו דבר לא - ברור הנקרא " אופי לאומי " , וגם כיוון 
שאיכות - הכביש ואיכות - הנהג קשורים זה בזה ויוצרים מעגל קסמים מרושע ; 
ככל שהכביש גרוע יותר , כן נדרשת מיומנות גבוהה יותר של הנהג . ככל שמצב 
הכבישים מידרדר , כן גדל הפער בין המיומנות הנדרשת למיומנות הקיימת . ככל 
שתשופר התשתית , כן ייקל לייצר נהגים מיומנים דיים כדי לנהוג בהם . ככל 
שיניחו לתשתית להירקב , כן תקשה המשימה . כמו שנאמר שוב ושוב : " קשה 
להחליף עם . קל הרבה יותר להחליף כבישים " . 7 . המלה " אכיפה " עדיין 
לא זכתה לפירוש מתקבל על הדעת בישראל . המודד היחיד הקיים הוא מספר הדו"חות 
המשטרתיים . אך האם שוטר המתחבא מאחורי שיח ותוקע שלושים רפורטים תוך שעתיים 
הוא בחזקת " אכיפה " ? ( וכל ירושלמי הנוהג לעלות מקטמון הישנה אל רחוב 
הפלמ"ח מכיר את הפינה ואת השיח ולעתים גם את השוטר ) . לעניות - דעתי זהו 
אידיוטיזם קבלני . אותו שוטר , לו היה ניצב במלוא הדר מדיו בפינת הרחוב , 
נשען בהפגנתיות על שלט ה"עצור " הניצב שם , היה אמנם חוזר לביתו בידיים 
ריקות , אך אוכף את החוק ביעילות רבה הרבה יותר . 8 . למרות שאין בי הרבה 
תקווה שהפעם הדברים יובנו אגיד גם זאת עוד פעם : תפקידה של המשטרה לאכוף , 
ללכוד ולהביא לדין ( אגב לא להעניש ! זה לא תפקידה ) . חובתה של מערכת 
משטרתית ומשפטית לדאוג לכך שעבריינים ייענשו . אך ניסיון לראות במערכת הזאת 
כלי משמעותי ( אני חוזר ) במלחמה בתאונות - הדרכים , הוא קשקוש מוחלט . 
9 . דרך האכיפה והענישה תפעל בכל - זאת , רק אם נרד מהפסים לחלוטין . 
למשל ; הגבלת מהירות מקיפה ומוחלטת של 04 קמ"ש , ועונש - חובה של עשר שנות 
מאסר עם עבודת - פרך על כל עבירת - תנועה . אין - ספק כי לאחר שכמה מאות 
אנשים ישבו בבתי - סוהר לעשר שנים תרד עקומת העבירות פלאים ( אני והפה 
הגדול שלי ; מעתה זו תהיה המדיניות המומלצת של המועצה הלאומית למניעת תאונות . 
. . ) . אגב , בדרך זו אפשר גם לפתור את בעיית אי - תשלום אגרת הטלוויזיה , 
את בעיות - החניה , את בעיית הדיבור הרועש ברחוב ואת בעיית הצקים החוזרים . 
מי שרוצה לחיות במדינה שכזאת שיבושם לו . 01 . לעומת - זאת , השקעה מאסיווית 
בשיפור תשתית הכבישים הבין - עירוניים תישא פירות מיידיים . כגודל ההשקעה 
כן גודל הפירות . 11 . כל האמור לעיל ( כמו גם במאמרים מעוררי - התגובות ) 
, לא עוסק אלא בתאונות מחוץ לעיר . התאונות העירוניות הן סיפור שונה לחלוטין . 
שם , בהעדר האפשרות לשפר משמעותית את התשתית , אין מנוס מניסיון להתמודד 
עם התופעה באמצעות לימוד , נוכחות משטרתית והקניית ערכי התנהגות שונים . 
לא רק לנהגים , אלא גם לשוטרים , לילדים , להולכי - הרגל ובעצם לכולם . 
לא בגלל שזו הדרך היעילה ביותר , אלא רק בגלל שאין כמעט אפשרות אחרת . 
וגם אז כמו שיעיד כל מחנך ענישה דרקונית היא הדרגה הנחותה ביותר של הקניית 
ידע וערכים . גם בזויה , גם לא יעילה . קפמאפרקהדברים להלן מיועדים אך - 
ורק לזה החותם על מכתביו בשם : " אורי רום , רחובות " . 1 . אין לך מושג 
על מה אתה מדבר . 2 . אין לך מושג על מה אני מדבר . 3 . אם אתה חפץ בתשובה 
מפורטת יותר , נסה להתגבר כארי ולשלוח אל המערכת את כתובתך . 
