המערכה על דרישות המיעוט הסרבי , המגיע לכדי % 21 מתושבי הרפובליקה הקרואטית , 
עומדת עתה במוקד העימות בין התחייה הלאומית לכוחות הריכוזיים בפדרציה היוגוסלווית . 
למרות האיסור , שהטילו שלטונות קרואטיה , אירגנו הסרבים משאל - עם בלתי - 
רשמי , שנועד להעניק לעצמם אוטונומיה פוליטית ותרבותית . ההצבעה , שנערכה 
בשלושה ימי ראשון , תסתיים רק בשבוע הבא , אך הסרבים כבר הודיעו שהתוצאות 
יהיו קרוב ל%001 לטובתם . הסרבים הם כשליש מאוכלוסיית יוגוסלוויה , המורכבת 
משש רפובליקות ושני מחוזות אוטונומיים . עם זאת , הם תופסים עדיין את רוב 
עמדות המפתח בפקידות הפדרלית , בקצונה ( עד % 57 בצמרת הצבא ) ובשירותי 
הביטחון . הקומוניזם מושרש מאוד בסרביה , שמנהיגה סלובודן מילוסביץ רואה 
במפלגה מכשיר מרכזי , הן להמשך קיומה של יוגוסלוויה והן לשמירת מעמד הסרבים 
במדינה . ואילו בשאר הרפובליקות לובשות התנועות הלאומיות יותר ויותר צביון 
אנטי - קומוניסטי . החלוקה היא בעיקר גיאוגרפית : במערב המדינה גבוהה רמת 
החיים ומתנגדי הקומוניזם חזקים יותר , ובמזרחה מושרשים העוני והשלטון הקומוניסטי . 
המצב בקרואטיה מסובך במיוחד , משום שהסרבים לא שכחו כי במלחמת העולם השנייה 
הוקמה בה מדינה " עצמאית " בחסות הנאצים , שלחמה לצד הגרמנים נגד הפרטיזנים 
של טיטו , שרובם היו ממוצא סרבי . משאל - העם הלא - רשמי של הסרבים בקרואטיה 
עורר גם את הקרואטים הליברלים להתייצב מאחורי המנהיג הלאומני פרניו טודזמן . 
אך המאורעות בקרואטיה הדליקו אורות אדומים גם בשאר הרפובליקות . % 23 מתושבי 
בוסניה - הרצגובינה הסמוכה הם סרבים , ובמחצית נובמבר ייערכו בה הבחירות 
הרב - מפלגתיות הראשונות . הלחץ הסרבי מבלגרד , מצד אחד , והפעילות הלאומנית 
הסרבית המקומית , מצד שני , עלולים לחזק את האלמנטים הלאומניים הימניים . 
הסרבים חוששים כי המנצחים בבחירות בבוסניה - הרצגובינה יעשו יד אחת עם 
הקרואטים להקמת ברית מוסלמית - קתולית , שאליה עלולים להצטרף גם הסלובנים 
והמקדונים . 
