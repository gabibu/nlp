פראג ( מיוחד ל"הארץ " ) . הונגריה חותרת לפירוקה של " המועצה לעזרה כלכלית 
הדדית " הארגון הכלכלי של ארצות מזרח - אירופה הידוע בשם קומקו"ן עוד 
לפני תום השנה , כך אמר השר ההונגרי לסחר חוץ , בלה קאדאר , בראיון לעיתון 
הונגרי . לדברי קאדאר , לקראת סוף השנה ייערך בבודפשט הכנס האחרון של מנהיגי 
ארצות קומקו"ן . קאדאר סבור כי אין לקומקו"ן זכות קיום וכושר קיום וארצות 
מזרח - אירופה , שכל אחת מהן שואפת להשתלב בשוק המשותף המערב - אירופי , 
חייבת לנהל את קשרי המסחר ביניהן על - פי חוזים מסחריים דו - צדדיים . קאדאר 
הוסיף כי שיתוף פעולה רב - צדדי באזור זה יש לו הצדקה רק בתחום ייצור האנרגיה , 
הקמת תשתיות והגנה על איכות הסביבה אבל גם בתחומים אלה יש צורך בהתארגנות 
שונה באופייה מזו הקיימת בקומקו"ן . 
