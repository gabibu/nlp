היועץ לביטחון לאומי בארה"ב , ברנט סקוקרופט , אמר אתמול כי החלטת מועצת 
הביטחון איננה כוללת אמנם את ההרשאה " להשתמש בכוח מזערי " , אך היא אוסרת 
על תנועה מסחרית לעיראק וממנה בדרך הים , ופירוש הדבר הוא שאניות ייעצרו 
וייבדקו . בראיון לרשת הסי - אן - אן אמר סקוקרופט , כי ההחלטה מאפשרת 
לארה"ב להפעיל את מינימום ההתערבות הנחוצה כדי להפעיל את העיצומים ביעילות . 
סקוקרופט דחה את פעילות התיווך של נשיא אוסטריה , קורט ואלדהיים , ואמר 
כי ואלדהיים מבקר בעיראק מטעם עצמו בלבד ואינו נושא כל מסר מארה"ב . " הבהרנו 
לממשלת עיראק שבשטחה פועל הממונה על השגרירות , המוסמך לקיים מגע ולדון 
עם ממשלתה " , אמר סקוקרופט . היועץ לביטחון לאומי הוסיף , כי שליחות המלך 
חוסיין לא העלתה כל תוצאות . " המלך מנסה ליישב בין השקפות שכמעט אינן 
ניתנות ליישוב , ועד כה לא יצא מזה דבר " , אמר . בהגיבו על קריאתו של סדאם 
חוסיין אתמול למצוא פתרון ערבי לסכסוך , אמר סקוקרופט , כי כיום מדובר 
ב"עולם נגד עיראק " , ואילו סדאם חוסיין מנסה למצוא דרך להחזיק בהישגיו הבלתי - 
כשרים . בהתייחסו להופעת שליט עיראק עם בני הערובה , אמר סקוקרופט , כי 
הדבר פעל בסופו של דבר לרעתו . הוא הבהיר , כי הנשיא בוש דואג לשלום בני 
הערובה בעיראק ובכוויית , אך הדבר לא יסיט אותו מלפעול לפי צרכי האסטרטגיה 
האמריקאית . קפידבינבהתייחסו לדאגת ישראל מכמויות הנשק האמריקאי שיוזרמו 
עתה למדינות ערביות במזרח התיכון אמר סקוקרופט , כי ישראל " התנהגה טוב 
מאוד " עד כה . " סדאם חוסיין ניסה להפוך זאת לתוקפנות אמריקאית - ישראלית . 
אני מאמין שהישראלים ישאבו עידוד ממה שקרה כאן , יעמדו על הצורך שיש לאחדות 
משכנותיהן הערביות באמצעים הולמים יותר , כדי להגן על עצמן מפני אנשים כמו 
סדאם חוסיין " . הוא הוסיף , כי הוא מאמין , שישראל תבין עתה שהאיומים 
במזרח התיכון אינם נגדה וכי לאחדות משכנותיה יש צרכי הגנה עצמית לגיטימיים . 
בעקבות הדיווחים האחרונים , לפיהם מטוסים עיראקיים מעבירים מזון דרך תימן 
ומשאיות מעבירות מזון דרך לבנון , סוריה וירדן , אמר סקוקרופט , כי יש 
דיווחים מעטים על משלוחים הנכנסים לעיראק , ובדרך כלל העיצומים נשמרים היטב 
ומרצון . הוא העיר , כי קשה מאוד להעביר כמויות מזון גדולות באמצעים אוויריים . 
סקוקרופט אישר , כי מכלית עיראקית או שתיים נמצאות עתה בנמלי תימן . בפירוק 
אחת מהן הוחל עוד לפני החלטת העיצומים , אולם כשהתקבלה ההחלטה הופסק הפירוק 
ושלטונות תימן ביקשו מהמכלית לחזור על עקבותיה . הוא ציין , כי שלטונות 
תימן הבטיחו לארה"ב שלא ירשו לאף מכלית עיראקית לפרוק מטען בתימן . קפידבינבהתייחסו 
לידיעות על נשק וחומרים לייצור נשק כימי המגיעים לעיראק , אמר סקוקרופט 
כי יש ידיעות על הברחות שונות , אך בדרך כלל רוב המדינות ביקשו מעיראק להפסיק 
את טיסותיה אליהן . לדבריו , העיצומים יעילים ואם מתקבל מידע על הפרתם , 
ארה"ב מתקשרת עם המדינה הנוגעת בדבר ומפנה את תשומת לבה לכך . " אין למעשה 
מדינות באזור , לרבות ירדן , שאמרו כי לא יפעילו עיצומים " , אמר . בהתייחסו 
למצב בשגרירות ארה"ב בכוויית אמר סקוקרופט , כי " המצב נזיל " ועד כה 
לא היה כל ניסיון להוציא את אנשי הסגל הדיפלומטי מהשגרירות . הוא קרא לסדאם 
חוסיין להכיר בכך שפעולותיו נגד הזרים בכוויית ובעיראק הן " מאוד לא מועילות " 
ולהימנע מלפעול נגדם . סקוקרופט אמר עוד , כי ארה"ב קיבלה הבטחה ששיירה 
של בני משפחות הדיפלומטים האמריקאיים תורשה לעזוב את כוויית סיטי ולעבור 
לירדן דרך בגדאד , אך כהגיעו האנשים לבגדאד , הם לא הורשו להמשיך . הוא 
מסר , כי המגעים בנושא נמשכים . 
