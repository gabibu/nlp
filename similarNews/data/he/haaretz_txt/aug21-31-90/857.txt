אבו - דאבי ( ע"ר ) . מחתרת כווייתית איימה אתמול כי תהלום בבגדאד בתגובה 
לפלישת עיראק . בהצהרה ברדיו כוויית החופשית מטעם " תנועת ה52 בפברואר " 
( מועד חגה הלאומי של כוויית ) , נאמר כי הכווייתים נחושים בדעתם לגרש 
את הפולשים העיראקים ולהחזיר את האמיר הגולה של כוויית לכסאו . " נפעל יחד 
עם עיראקים חופשיים כדי לפגוע במשטרו של סדאם חוסיין בלבה של בגדאד " , נאמר 
בהצהרה . " אנו מתחייבים לעמנו כי נשרוף את האדמה שתחת רגליו של סדאם ומשטרו . 
סדאם לא יהנה מסנטימטר רבוע אחד של אדמתנו היקרה " . לפי ההודעה , המחתרת 
הכווייתית כבר איתרה מטרות לפיגוע בבגדאד . פליטים שהגיעו מכוויית לירדן 
טענו אתמול , כי לוחמי המחתרת הכווייתים הגבירו התקפותיהם על הצבא העיראקי . 
מוחמד חאן , מהנדס הודי , שיש לו גם אזרחות קנדית סיפר : " החלטנו לעזוב 
את כוויית מפני הפחד הגובר שם מיום ליום " . נוסעים מכוויית סיפרו כי טנקים , 
תותחים , תותחים נגד מטוסים ונגמ"שים פרוסים בכל האמירות הכווייתית . 
" הכווייתים נלחמים בעיראקים בכל מקום . העיראקים הציבו טילים ליד נמל 
התעופה , טנקים בכל כביש וסוללות תותחים ליד שכונות מגורים " , אמר חאן . 
המהנדס ההודי יצא ביום חמישי שעבר מכוויית עם אשתו ושני ילדיו לאחר ששילם 
לנהג 000 , 5 דולר כדי שיבריח אותו אל החופש . הוא סיפר כי הצבא העיראקי 
חסם מתקנים צבאיים ומפעלים אסטרטגיים כמו בתי - זיקוק לנפט ותחנות - כוח . 
עמר סאלם , סטודנט מכוויית , שנמלט מהנסיכות ביום שישי , אמר כי העיר 
כוויית אחוזה בפחד . " ביום שעזבנו היו הרבה יריות ונראו דליקות בשכונת 
פאחאהיל . המפקד העיראקי המקומי איים לירות בכל מי שיוציא את ראשו מהחלון " , 
סיפר . " נמסר , כי מוסלמים שיעים בכוויית מאמנים את לוחמי המחתרת בהכנה 
ובהפעלה של פצצות תבערה . כולם בכוויית מפחדים . הם מצפים להתקפה . אין 
ביטחון ואיש אינו מעיז לצאת בלילה " , הוסיף סאלם . אחמד סידי , נהג הודי , 
שגר בכוויית עשר שנים , אמר כי תגבורות צבא עיראק מגיעות מדי יום . " יש 
תנועות צבא כל הזמן ונקודות ביקורת בכל 02 מטר " , סיפר . " על הכביש לבגדאד 
ראיתי טילים בדרכם לכוויית " , אמר . סיקנדר זאמן , מהנדס הודי בעל דרכון 
בריטי , שעבד במשרד ההגנה הכווייתי , אמר כי הסתתר מהצבא העיראקי עד בריחתו . 
" אינך יכול ללכת לשום מקום . עברתי מבית לבית , כדי להסתתר . בסוף 
שילמתי 005 דולר לנהג , שיוציא אותי בכביש צדדי " . גם הוא מסר על פעולות 
גרילה נגד צבא עיראק והוסיף כי הלוחמים ימשיכו במאבק , עד שיוחזר האמיר 
סבאח לשלטון . " הם מסוגלים להמשיך בהתנגדות , כל עוד הם מקבלים תמיכה 
מבחוץ . אין הם מוכנים לשום משטר , חוץ ממשפחת האמיר סבאח " . העיתון הלבנוני 
" אל - כיפאח אלערבי " מוסר כי ראשי מפלגות לבנוניות התקשרו עם בכיר כווייתי 
והודיעו לו על נכונותם להציב מאות אנשים תחת פיקודה של הממשלה הכוויתית הגולה , 
כדי לאמן את הצעירים הכווייתים בהתנגדות מזויינת . ההצעה זכתה הועברה ליורש 
העצר הכווייתי שיח סעד עבדאללה . כל הנוסעים שהגיעו מכוויית סיפרו , כי 
גובר המחסור במזון ואי - אפשר להוציא כספים מהבנקים הסגורים . עד כה נפתח 
רק הבנק הלאומי הכווייתי , אולם המפקידים יכולים להוציא רק 03 דינר ביום , 
או 052 דינר בשבוע . קפידבינהעיראקים הורידו את ערך הדינר הכווייתי , שהיה 
מטבע קשה ומוכר בעולם , לרמת המטבע העיראקי , שאינו סחיר כלל בשוקי חוץ . 
הארצות הערביות באזור המפרץ הפרסי החלו אתמול להחליף כמויות קטנות של דינרים 
כווייתים , שאיבדו למעשה את ערכם , ונתנו תמורתם את המטבע הקשה , הנהוג 
אצלם כדי לסייע לעשרות אלפי פליטים שנמלטו מכוויית . המטבע הכווייתי שהורד 
על - ידי שלטונות עיראק לחלק ה21 מערכו הקודם , הוחלף כאן בשער קרוב לזה 
שלפני הפלישה . נגיד הבנק המרכזי של הנסיכויות המאוחדות , עבדול מאליק 
אל - חמר , הסביר כי הורה לבנקים לקבל את הדינר הכווייתי . ממשלת כוויית 
הגולה מחזיקה בידה כמויות גדולות של מזומנים והשקעות בהפקות נפט מתחת לפני 
הים , אשר לא נפלו לידי עיראק עם הפלישה . רוב הנכסים הכווייתים הוקפאו 
במדינות מערב אירופה כדי למנוע שדידתם בידי העיראקים . עם זאת , כספים 
מסויימים הופשרו ועברו לידי ארגונים כווייתים . פקיד בכיר בבנק המרכזי של 
הנסיכויות המאוחדות , סאלים חמאדי מסר כי " ההכנסות של כוויית מהשקעות 
בחוץ עולות על הכנסותיה בתחום המדינה . " אני מקווה כי לאחר שהמשבר יחלוף , 
הדינר הכווייתי יתחזק וישוב להיות מטבע מוביל , כפי שהיה . הוא עשוי להתאושש 
אפילו לפני כן . הכל תלוי בממשלת כוויית הגולה " , אמר . 
