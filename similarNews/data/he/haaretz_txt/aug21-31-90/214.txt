אמנה , צאד ( אי - פי ) . שבוע לאחר כישלון הסיבוב הששי של השיחות בין 
צאד ללוב , שהתקיימו בבירת צאד , בעניין סכסוך - גבול ממושך בין שתי המדינות 
באזור רצועת אאז , הזהיר נשיא צאד , חיסנה האברה , מפני חידוש ההתקפות 
מצד מורדים הנתמכים על - ידי לוב . שלשום , כתום מפגש של " האיחוד הלאומי 
לעצמאות " , המחזיק בשלטון בצאד , ו"ועד המהפכה המרכזי " , עורר האברה את 
תומכיו אנשי הכפרים להילחם במורדים , המשתייכים ל"לגיון האיסלאמי " . " עלינו 
להיות חזקים , מאוחדים ונחושים " , אמר להם . מאז כישלון השיחות , ב41 
באוגוסט , פועלת ממשלת צאד להכין את האוכלוסייה לקראת מעשי - אלימות מחודשים 
מצד המורדים , הפועלים מבסיסים בגליל דארפר המיושב בדלילות , במערב סודאן . 
צאד ולוב חתמו על טיוטה ראשונה להסכם שלום ב13 באוגוסט אשתקד , באלזיר . 
השיחות שנקבעו ביניהן מאז אמורות היו ליישב את שאלת מיקומו של גבולן המשותף , 
להוביל לנסיגת כוחות ולחילופי שבויים . שר החוץ של צאד , השייח איבן - 
אומאר , העריך בשבוע שעבר שתהליך המשא - ומתן בין שתי המדינות נקלע למבוי 
סתום . הוא הודיע שארצו תביא את עניינה להכרעת בית הדין הבין - לאומי בהאג 
אפשרות הנכללת בטיוטת ההסכם שנחתמה באלזיר . פקידים רשמיים בלוב הביעו בינתיים 
תקווה לקיומו של סיבוב שיחות שביעי בעתיד הקרוב , אך לא נקבו בתאריך . צאד 
מאשימה את לוב בניסיון לערער את שלטונו של הנשיא האברה , על - ידי אספקת 
נשק ואמצעים אחרים למורדי " הלגיון האיסלאמי " , על - מנת שיתקפו עמדות 
צאדיות לאורך הגבול עם סודאן . לוב מכחישה את ההאשמות , ומתארת את מעשי 
האלימות כעניין צאדי פנימי . מאות מורדים וחיילי הממשלה נהרגו בהתנגשויות 
ביניהם מאז נחתם הסכם אלזיר . האברה אמר בחודש שעבר כי המורדים נערכים לפשיטות 
חדשות . צבא צאד פועל נגד המורדים בגליל דארפר בהסכמתה של ממשלת סודאן . 
יחד עם זאת , האשימה צאד את סודאן בתמיכה שבשתיקה גם במורדים . 
