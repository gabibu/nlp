שני בקבוקי תבערה הושלכו אתמול על סיורים של צה"ל בעיר עזה . מקורות צבאיים 
מסרו , כי הבקבוקים התנפצו אך לא גרמו כל נזק . מקורות פלשתינים דיווחו 
כי בהתנגשויות עם כוחות צה"ל שהיו אתמול בעזה , רפיח , חאן - יונס וגבאליה 
נפצעו חמישה תושבים . עוד מסרו המקורות על התקהלויות של תושבים ברחוב הראשי 
של עזה , וידויי אבנים לעבר כלי רכב צבאיים . נציג דובר צה"ל בפיקוד דרום 
דיווח על הפרות סדר מעטות , שהיו בעיר עזה , וכי לא דווח מבתי חולים על 
תושבים ערבים פצועים . משפחה ממחנה הפליטים גבאליה טוענת , כי קצין צה"ל 
וחיילת תינו אהבים לפני ארבעה ימים בחדר מעצר בו היו כלואים שלושה נערים . 
אחד מהנערים הוא בן משפחה שלהם . לדברי המשפחה , נעצר בנם בחשד של ידוי 
אבנים ונכלא בחדר המעצר של המינהל בגבאליה יחד עם שני נערים נוספים . עוד 
טוענת המשפחה כי בשעה שהנערים היו במעצר , נכנס למקום קצין צה"ל , לדבריהם 
בדרגת סרן ודובר ערבית , יחד עם חיילת והחל לעשות אהבה לנגד עיניהם . כן 
שאל הקצין את הנערים אם הם רוצים להשתתף . נציג דובר צה"ל בפיקוד דרום אמר 
כי הנושא ייבדק . שתי הפגנות תמיכה בסדאם חוסיין ונגד האמריקאים התקיימו 
אתמול בעיר העתיקה בשכם . בתהלוכת תמיכה של החזית העממית השתתפו כ05 תושבים 
שנשאו דגלים ופוסטרים לתמיכה בשליט העיראקי . בתהלוכה השנייה השתתפו ך 003 
תושבים מתומכי הפת"ח שנשאו תמונות של ערפאת וסדאם . מקורות פלשתינים מסרו 
על תושב ביתא , ראעד אסעד , בן 91 , שהובא אתמול לבית החולים אל - איתיחאד 
בשכם , לאחר שנפצע מירי חיילים ברגלו . במרכז חברון הושלך אתמול בקבוק 
של חומצה לעבר סיור של צה"ל , אך לא נגרם נזק . 
