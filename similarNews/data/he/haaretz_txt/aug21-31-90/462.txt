איזו מידה המשפטים הבאים נכונים לגביך : יש לי סוד חשוב שלא סיפרתי לאף 
אחד ; אם הייתי מגלה לידידי את כל סודותי , הם היו אוהבים אותי פחות ; 
יש דברים רבים ביחס לעצמי שאני שומר לעצמי ; חלק מהסודות שאני שומר גרמו 
לי להתייסר ; כשמשהו רע קורה לי , אני נוטה לשמור זאת לעצמי ; לעתים קרובות 
אני חושש שאחשוף משהו שאינני רוצה לחשוף ; גילוי סודות לעתים קרובות מתנקם 
בי וגורם לי להתחרט על כך שגיליתי אותם ; יש לי סוד כל - כך פרטי , שאעדיף 
לשקר אם אישאל עליו ; הסודות שלי יותר מדי מביכים מכדי שאוכל לשתף בהם אנשים 
אחרים ; יש לי מחשבות שליליות על עצמי שאף פעם לא סיפרתי לאיש . אם מרבית 
המשפטים נכונים מאוד לגביך , מדד ( אינדיקטור ) " הסתרת העצמי " שלך 
( ) גבוה . אם מרבית המשפטים אינם נכונים לגביך , מדד " הסתרת העצמי " 
שלך נמוך . אם חלק מהמשפטים נכונים ציונך בינוני . מחברי השאלון הם דייל 
לרסן מאוניברסיטת סנטה - קלרה ורוברט צסטיין מאוניברסיטת סטנפורד בקליפורניה . 
במאמר העומד להתפרסם בכתב - העת לפסיכולוגיה חברתית וקלינית לרסן וצסטיין 
מגדירים " הסתרה עצמית " ומבחינים בינה לבין " חשיפה עצמית " ( ) , 
מושג שנחקר הרבה בפסיכולוגיה ואינו בדיוק המושג ההפוך . במחקר , שכלל 003 
נבדקים , בחנו לרסן וצסטיין את הקשר בין הסתרה עצמית לבין מדדים שונים של 
בריאות גופנית ונפשית . ממצאי המחקר העידו , כי שמירת סודות קשורה לחרדה , 
דיכאון , בעיות בריאותיות ותסמינים גופניים שונים . הקשר היה חזק במיוחד 
במקרים שבהם הסוד כלל חוויה טראומטית . נראה , שעצם תהליך שמירת הסוד גובה 
מחיר פסיכולוגי ומתפקד כגורם לחץ פנימי . למרבית האנשים רגשות , מחשבות 
ומידע על עצמם שהם נמנעים מלספר לאחרים . הסודות הללו עשויים להיות מביכים 
במידה רבה או מעטה . יש אנשים הנוטים לגלות הרבה על עצמם ויש המגלים מעט 
מאוד . מחקרים מעידים , כי מרבית האנשים נוטים להסתיר חוויות טראומטיות 
( כגון התעללות מינית בילדת ואונס ) ובעיות רפואיות רציניות ( כגון איידס ) 
. מחקרים רבים ועדויות קליניות מוכיחים , כי לאנשים שדיברו על הטראומה 
שעברו ועיבדו אותה עם אדם תומך היו פחות תסמינים גופניים ופסיכולוגיים מאשר 
לאנשים שלא דיברו עליה . לעומת זאת אנשים , שלא הביעו את מחשבותיהם ורגשותיהם 
לגבי חוויות קשות , סבלו בטווח ארוך מבעיות רפואיות רבות יותר . במחקרים 
רבים חשיפה עצמית נמצאה קשורה למדדים של בריאות נפשית וגופנית . להימצאותו 
של אדם אמין , שלו אפשר לספר הכל , יש השפעה חיובית על המצב הבריאותי ויכולת 
ההתמודדות של אנשים במצבי משבר . נראה , שהסתרת מחשבות מדכאות מגבילה את 
טווח תגובות ההתמודדות של הפרט , מונעת התמודדות ישירה ופעילה ומדגישה תגובה 
של התגוננות רגשית . בנוסף על כך , שמירת סודות מונעת אפשרות לקבל עזרה 
ותמיכה מאנשים קרובים . המסקנה המתבקשת מעבודתם של לרסן וצסטיין : אם ציון 
" הסתרת העצמי " שלך גבוה , ואם עברת חוויה טראומטית המדירה שינה מעיניך , 
כדאי לך לשקול לשוחח על חוויה זו עם אדם קרוב ומבין . אם אין לך אדם קרוב 
או מבין דיו מצב העשוי להסביר את גובה ציון הסתרת העצמי שלך חשוב לדבר 
על כך עם איש - מקצוע אמין . 
