מעולם לא חשבתי שיריבי הפוליטיים מהשמאל הציוני הם פחות פטריוטיים ממני או 
מחברי לדעה . ההבדלים העיקריים בהשקפותינו היו ונשארו בעניין מטרות הפעילות 
של אש"ף . באותה עת שבה האמין השמאל שאש"ף של ערפאת רוצה לעשות אתנו שלום , 
לא היה לי אף פעם צל של ספק שכוונת אש"ף היא להשמיד אותנו . אם נתעלם מהשקרים 
ומהתעמולה הזולה של מנהיגי אש"ף כולל אנשים כמו פייסל חוסייני , סרי נוסייבה 
ואחרים לא קרה דבר שאפשר היה לראות בו סימן שאש"ף שינה את דרכו וכוונותיו 
והוא מעוניין באמת לחתום אתנו על הסכם שלום . גם תגובותיהם להתקפה העיראקית 
על כוויית מוכיחות בצורה הבולטת ביותר את התמימות של השמאל הציוני . הגיע 
הזמן שכל ציוני , גם בשמאל , יראה באיובי ישראל אויבים ולא רודפי שלום . 
חיפהקפמאביגבהקדמה לראיון עם אודו שטיינבך , שתורגם מהעיתון " די צייט " 
ופורסם תחת הכותרת " לא להרפות מישראל " ( " הארץ " , 8 . 32 ) , נאמר 
ששטיינבך עומד בראש המכון הגרמני לענייני המזרח ונחשב למומחה המערבי המוביל 
בנושאי המזרח - התיכון . בראיון זה הוא מגולל את התיזה הבסיסית שלו , שלפיה 
אבד כלח על משטרים פרו - מערביים במזרח - התיכון . שליטי סעודיה , ירדן 
ומדינות המפרץ הפרסי יטואטאו בקרוב ובמקומם יבואו סדאם חוסיין , משטרו , 
או נציבים מטעמו . מכאן מגיע שטיינבך למסקנה מרחיקת - לכת ביותר , שלפיה 
על העולם החופשי לחיות ולהסתדר עם סדאם חוסיין , כי הוא ודומים לו עומדים 
לרשת את המזרח - התיכון כולו . לשווא נחפש בראיון הזה התייחסות לשלטון החוק , 
לעקרונות מגילת האומות - המאוחדות , ללקחי שנות השלושים ולצורך החיוני 
לחסום מנהיג פאשיסטי כה מסוכן לעולם כמו סדאם חוסיין . הראיון כולו הוא 
הטפה להשלמה והסתגלות . באופן טבעי עולה השאלה , האם לאדם העומד כיום בראש 
המכון הגרמני לענייני המזרח יש כמיהה נפשית למנהיג פאשיסטי חדש ברוח שנות 
השלושים ? האם הוא חולם על ריאקציה בקנה - מידה עולמי ועל שובו של " המנהיג " 
כדי שיעשה סדר בעולם ? האם הראיון עם אודו שטיינבך מסמל את תפיסת העולם 
של חוגים אינטלקטואליים רחבים ? ולבסוף האם ביסודו של דבר לא השתנה דבר 
בגרמניה המחודשת ? תל - אביבקפמאביגנראה כי הסדר כור עומד לקרום בקרוב עור 
וגידים . הנושים יאולצו למחוק חלק מחובותיהם , ואת היתר יקבלו במזומן 
או בניירות ערך המובטחים על - ידי הממשלה ועל - ידי נכסים טובים . בהזדמנות 
זו ברצוני לקרוא לכל העוסקים בנושא הנהלת כור , ועדת הכספים של הכנסת , 
משרד האוצר , הבנקים הישראליים והנושים הגדולים האחרים לא לפגוע ( כרגיל ) 
באיש הקטן , כלומר באלה שהשקיעו את חסכונותיהם באיגרות החוב של כור . לצערנו , 
למרות הלקחים של משבר המניות הבנקאיות ומסקנות ועדת בייסקי , שוב אנו עומדים 
בפני מצב אבסורדי דומה : הבנקים הגדולים , שהם הנושים העיקריים של כור , 
הם גם הנאמנים של בעלי איגרות החוב . ניגוד אינטרסים זה זועק לשמים , 
והוא מסובך עוד יותר אם נזכור את ריבית הנשך שממנה נהנו הבנקים עד נפילת 
כור . ריבית זו היתה אחד הגורמים למפלה . מישהו בהנהלת כור , בוועדת הכספים 
של הכנסת , במשרד האוצר , חייב לשמור על זכויות האיש הקטן וחסכונותיו . 
יהיה זה מעשה חשוב אם גזירת מחיקת החובות לא תחול על מחזיקי איגרות החוב , 
מאחר שלהם לא היו מכשירים לבדיקה ולניתוח כמו לבנקים ולנושים הגדולים של 
כור . בצורה כזו הצדק לא רק ייראה , אלא גם ייעשה . ירושלימקפמאביגאבי 
גנאור מסיים את היומן " סליחה , מה השעה ? " ( " הארץ " , 8 . 22 ) 
, העוסק בהזזת שעון הקיץ בהערה כלפי האזרחים אומרי הסליחות , בזו הלשון : 
" אך האם לא ראוי להתאמץ כדי לעבוד את הבורא ? בהערה זו הוא מגלה אי - 
הבנה בעולם ההלכה היהודי . להלכה הגדרות וכללים משלה , כשם שלחישובי החיסכון 
באנרגיה המפורטים במאמר חוקים משלהם . חישוב הזמן הוא מרכיב בסיסי באורח 
חייו של יהודי שומר מצוות . הוא קובע את זמני התפילה מדי יום , זמן כניסת 
וצאת השבת , ראשי החודשים והמועדים . כללי חישוב הזמן והלוח העברי הם 
מעניינים ביותר גם ללא קשר ליישומם בהלכה . בהקשר לאמירת סליחות לא נדרש 
מאמץ להשכמה מוקדמת , הנעשית בלאו הכי , אלא לסיום התפילה בשעה מספיק מוקדמת 
כדי לצאת לעבודה . הבנתו של גנאור במושג כה בסיסי ביהדות מעוררת את השאלה , 
האם שאר החישובים והנתונים שהוא מציג אכן מבוססים על לימוד יסודי וידע מהימן . 
אלקנהקפמאביגהתערבותו של שר החוץ , דוד לוי , בעניין חלוקת מסכות הגז הזכירה 
לי סיפור ישן : באסיפת הקולחוז שאל איכר את המרצה מי המציא את הקומוניזם , 
המדענים או הפוליטיקאים . בור שכמוך , השיב המרצה , את הקומוניזם המציא 
החבר לנין והוא היה פוליטיקאי . חשבתי ככה , ענה האיכר , כי המדענים 
היו מנסים את זה קודם על הכלבים . עפולהקפמאביגבשבוע שעבר ליוויתי חברה אל 
מנוחתה האחרונה בבית העלמין של כפר הנוער בן - שמן ביער הרצל . היה עצוב . 
עצוב כפליים היה , בגלל שבית העלמין הקטן מוזנח ועלוב למראה . גם קברו 
של ד"ר ז להמן , מחנכנו הדגול , מייסדו של הכפר ומנהלו עד מותו , סובל 
מן ההזנחה . בכפר הנוער לומדים כ000 , 1 חניכים . האם נבצר מן המורים , 
המדריכים והנהלת הכפר לדאוג כפעולה חינוכית לשמירה וטיפוח בית העלמין 
וקברו של ד"ר להמן ? 
