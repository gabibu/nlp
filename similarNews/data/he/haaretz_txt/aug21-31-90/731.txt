יוהנסבורג ( ע"ר ואי - פי ) . ממשלת דרום אפריקה גייסה כוחות מילואים 
כדי שיסייעו בדיכוי ההתנגשויות שפרצו בעיירות השחורים . שלשום הכריזה הממשלה 
על מצב חירום בכל העיירות שבסביבות יוהנסבורג , והעניקה למשטרה סמכויות 
נרחבות על פי חוקי ביטחון פנים . בהתאם לסמכויות רשאית המשטרה לעצור חשודים 
ולדכא כל גילוי של אלימות וכל הפגנה . צנחנים ויחידות עלית של הצבא הדרום 
אפריקאי התפרסו אתמול בעיירות השחורות שמסביב ליוהנסבורג , בניסיון לשים 
קץ לקרבות הדמים שבהן . פקידים ממשלתיים אמרו כי יותר מ81 אלף בני אדם נותרו 
חסרי קורת גג מאז החלו הקרבות ב21 באוגוסט . 515 בני אדם נהרגו בהתנגשויות 
שבין נאמני הקונגרס האפריקאי הלאומי לבין עובדים זמניים גברים בלבד משבט 
הזולו , המאורגנים בתנועת אינקאתה השמרנית והמתגורים באכסניות שבאותן ערים . 
בסוף השבוע התגלו עוד גופות של שחורים שנשרפו למוות או נדקרו . לדברי המשטרה 
היתה אתמול רגיעה בעיירות השחורים ולא היו התנגשויות קשות בין הנצים . בין 
המגויסים גם גדוד של גולים אנגולים , שנלחמו בשנות השבעים נגד המשטר הקומוניסטי 
בארצם , וגיוס זה עורר מחלוקת קשה בדרום אפריקה . הקונגרס האפריקאי הלאומי 
טוען שכשלושים איש מאותו גדוד איימו על שחורים במחוז נטאל . אנשי צבא סירבו 
למסור מהו מספר המגויסים , אך ברוב הגדודים בדרום אפריקה יש לפחות 005 חיילים . 
בעיירה ווסלורוס ליד יוהנסבורג עברו חיילים מדלת לדלת , בגיבוי מכוניות 
משטרה משוריינות , וחיפשו אחר נשק באכסניות של העובדים בני שבט הזולו . 
הם החרימו כידונים , אלות , סכינים ושאר כלי נשק קר . עד כה לא החרימה 
המשטרה נשק קר שנושאים עמם אנשי השבט . היא כיבדה את טענת אנשי אינקאתה 
כי החניתות שלהם והמגינים , עשויי העור , והאלות הם " נשק אתני " ואחד 
המרכיבים של זהותם . כ0001 שוטרים וחיילים פשטו שלשום על העיירה קאגיסו והחרימו 
מספר רב של כלי נשק , בעוד בני שבט הקסוסה ותומכי הקונגרס נלחמים בבני הזולו 
הנאמנים בעיקר לאינקאתה . מנהיג הזולו , מנגוסתו בותלזי , טען אתמול שהקונגרס 
האפריקאי הלאומי הוא שפתח במעשי האלימות באזור יוהנסבורג . לדבריו איימו 
אנשי הקונגרס על חברי האינקאתה , כדי לסכל את התפתחותו של הארגון כגוף פוליטי 
מתחרה בקרב השחורים . אנשי הקונגרס טוענים שהאינקאתה הביאה לידי התפשטות 
ההתנגשויות ממחוז נטאל אל יוהנסבורג כדי להרחיב את מעגל תומכיה . בקייפטאון 
הפגינו כ052 נשים , בנות כל הצבעים , תומכות הקונגרס האפריקאי הלאומי , 
בדרישה לפעול לסיום הקרבות . הן הגישו לפרלמנט רשימת דרישות , ובהן הקמת 
ועדת חקירה שתבדוק את הסיבות לפרוץ ההתנגשויות . כמו כן דרשו המפגינות שכוחות 
הביטחון יפעלו להשכנת שלום ביעילות וללא משוא פנים . דרישה נוספת שלהן היא 
להקים קרן לעתות משבר ואסונות , שתסייע למשפחות לתקן את הבתים שנבזזו ונפגעו 
בגלל ההתנגשויות . סגן נשיא הקונגרס האפריקאי , נלסון מנדלה , אמר שלשום 
שצעדי החירום אינם נחוצים , אך הם לא יפגעו בשיחות עם הממשלה על סיום משטר 
ההפרדה הגזעית ועל חלוקת השלטון עם הרוב השחור . הוא האשים את הממשלה על 
שלא נקטה די אמצעים להפסקת מעשי הטבח בעיירות השחורים . " אין אנו מבינים 
מדוע כל כך הרבה אנשים נהרגו ומדוע הממשלה לא נקטה אמצעים תקיפים ביותר , 
הן באמצעות הצבא והן באמצעות המשטרה " , אמר מנדלה בעיר השחורים הגדולה 
ביותר בדרום אפריקה , סווטו . 
