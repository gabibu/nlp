אנשי המתקדמת היו ראשונים ובודדים כאשר בירכו על כיבוש כוויית וראו בו צעד 
ראשון על דרך איחוד העולם הערבי . ח"ך עבד אל והאב דראושה , שהוא בדרך 
כלל הזריז מכל חבריו הערבים , שתק שבוע ימים עד שיצא בהכרזה קיצונית יותר : 
כיבוש כוויית הוא " איחוד " של שתי מדינות ערביות . גם הקומוניסטים 
נטשו את עמדתם הראשונית נגד כיבוש כוויית והחלו לגמגם קריאה להסדר בעיות 
עיראק עם כוויית , כפי שהוסדרו בעיות עיראק עם איראן ( " אל אתיחאד " , 
יום ו האחרון ) . עורך ביטאון רק"ח , סאלם גובראן , מתפלמס עם הבאים 
בטענות לעיתונו על עמידתו לצד שליט עיראק ומתרץ את הדבר בעמידה לצד העם העיראקי . 
גובראן , סגנו עלי עאשור ועוד חצי תריסר בעלי מאמרים חתומים מקדישים את 
עיקר דבריהם להתקפה על ארה"ב . הסופר מוחמד עלי טאהא מסיים את דבריו בעיתון 
הקומוניסטים בחזרה על קריאתו של גורג אנטוניוס מ8391 לעמי ערב : עורו , 
עורו , עורו ! השבועון " אל סינארה " המפרסם , בדרך כלל , את המאמרים 
של ח"ך יוסי שריד המופיעים ב"הארץ " מצא את עצמו במצב קשה . שריד שזכה 
באחרונה לביקורת בעיתונות הערבית עקב עמדתו נגד סרבני הגיוס עורר את חמתם 
של רבים בשל ביקורתו על אש"ף שתמך בסדאם . אחמד דרויש , מזכ"ל " התנועה 
המתקדמת " החדש מתפלמס עם שריד ומנסה להטיל את האשם על מנהיגי ישראל שעמדו 
על דרך השלום , ועל מנהיגי כוויית אשר קימצו במתן הסיוע לאש"ף והעבירו את 
תמיכתם לחמאס . שבועון זה פרסם בגליונו האחרון את המאמר של שריד נגד עמדת 
מוחמד מיעארי ועבד אל והאב דראושה , וזכה לתגובה מיידית של עורך השבועון , 
לוטפי משעור , המוצא כי עמדות השמאל היהודי הישראלי מביאה לחשד כי קיים 
חשש של מחלת " כשל מערכת החיסון " ( איידס ) מבחינה רעיונית ופוליטית . 
הוא מביע צער על כי גילויי המחלה הזאת מופיעים גם בקרב הליברלים באירופה 
ובגוש המזרחי ומבקש מחברו האישי , יוסי שריד , להירגע ולא לשבור את הכלים , 
כי " האינטרס של שני העמים טמון במפגשים , ורק בהם " . " אל סינארה " 
הוא העיתון הערבי היחיד המפרסם מגוון של דעות . רפיק חלבי מהטלויזיה הישראלית 
מתפלמס עם תושבי נצרת הדורשים מסכות נגד גזים ומניפים דגלי עיראק , וזידאן 
עטשי , ח"ך לשעבר מטעם שינוי , קובע כי המתנגד להשתלטות עם אחד אחד על 
עם שני אינו יכול לתמוך בכיבוש כוויית על ידי עיראק . כן מתפרסם בו מאמר 
של שרה אוסיצקי מגבעת חביבה המזהיר את מנהיגות אש"ף כי עמדתה הבלתי שקולה 
והבלתי רציונלית יכולה להוביל לתוצאות כואבות ומרחיקות לכת . במאמר אחר 
המתפרסם ב"אל סינארה " מייחל צליבא חמיס , הקומוניסט הוותיק שגורש ממפלגתו 
לפני כמה שנים , מייחל לאינתיפאדה ערבית מקיפה . " כל אל ערב " הוא השבועון 
היחיד בשפה הערבית הנמצא בבעלות יהודיתערבית . עורך השבועון , מוחמד ותד , 
חבר הכנסת לשעבר , והבעלים הם חברת הפרסום " אל בוסתאני " , חברה בת של 
פרסום אריאלי . הכותרת הראשית של השבועון מרגיעה ( " סדקים בעמדה הבין - 
לאומית למען הרעבת העם העיראקי " ) . העורך מתפלמס עם ירון לונדון והשמאל 
הציוניישראלי ואומר כי אינו מופתע מגילוי עמדה דוערכית זאת . השמאל הישראליציוני 
תומך בקיבוץ גלויות יהודי ומנסה להיאחז בקונסנסוס הלאומי בעניין השירות בשטחים 
אך שולל את זכות הצד הערבי לחופש דומה . ותד רומז כי מנהיגי השמאל הציוני 
מובילים את הנחתים הישראלים בלבנון ומשחקים תפקיד מרכזי בדיכוי האינתיפאדה , 
והצד הפלשתיני יודע זאת ומבין כי הם חייבים זאת לצד שלהם . אך השמאל הציוני 
בנוסח ירון לונדון מאיים כי יאטום את אוזניו כאשר תעלה שאלת הזכויות הלגיטימיות 
של הפלשתינאים . בעיתון זה מביע אמיל חביבי עצב על כך שראייתם של שריד וחבריו 
שובשה בכל הנוגע לעמדה הפלשתינית על משבר המפרץ . המוצא שהוא מציע שכל 
הצדדים יאמצו להם כמודד את מידת הלגיטימיות הבינלאומיות לפתרון סכסוכים . 
שבועון חדש יחסית המופיע בעכו , " נדא אלאסואר " ( קריאת החומות ) משבץ 
בעמודו האחרון כמה ידיעות קצרות שלפיהן " פלשתין תומכת בעיראק " , ואילו 
" חזית גורג בוש מתפוררת " . השבועון מפרסם מאמר חתום של גחנא אבראהים , 
המציג את עצמו כדובר המפלגה הדימוקרטיתערבית ותוקף את יוסי שריד , " שאהדתו 
לשמיר וארנס לא מפתיעה לאחר שראה כאסון את ה"רשימה המשותפת " ( של רק"ח , 
המתקדמת , ודראושה בבחירות להסתדרות ) " . אבראהים קובע כי אדמת כוויית 
אינה קדושה מאדמת פלשתין , הגולן ודרום לבנון והנסיגה ממנה אינה דחופה יותר 
מהנסיגה הישראלית מהשטחים הכבושים . ואם ארה"ב רוצה להלחם בערבים מציע לה 
אבראהים לזכור כי עוד לא היתה צמרת של עץ אשר התרוממה עד לכס הבורא ( וכי 
סופו כל עץ לכריתה ) . השבועון של עכו מפרסם שלושה מאמרים נוספים התוקפים 
את שריד , אורי אבנרי ושרה אוסיצקי . אחמד חוסין , המשורר ממוסמוס , 
קובע באחד מהם כי צפוי ניצחון ערבי " או חזרה עד לגבולות העבדות " . " אל 
נדוה " , שבועון ירושלמי חדש בשפה הערבית , מראיין את בלאח חלף , הוא " אבו 
איאד " המכחיש כי אש"ף הזדהה עם עיראק או כוויית ו"כאשר יתגלו הסודות 
יתברר כי אש"ף עשתה מאמצים למנוע אסון " . 
