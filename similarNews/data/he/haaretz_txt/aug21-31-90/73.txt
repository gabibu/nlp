קיימברידג ( ע"ץ ) . קבוצות של אזרחים כווייתים החלו להתארגן נגד השלטון 
העיראקי , והן מוכנות לעזור ולהסתיר את הזרים ה"תקועים " במדינה . כך 
אמר אתמול בריטי שהצליח להימלט מכוויית . פלין גנינגס , בן 43 , העובד 
כמשפטן עבור חברת הנפט , שהה בכוויית בחודשיים האחרונים . הוא סיפר , כי 
לאחר ההוראה שפירסמו העיראקים ולפיה על הזרים להתרכז בשני בתי מלון , ניגשו 
אל גינינגס שכנים כווייתים . " הם הציעו לנו לדאוג לנו , והיו מוכנים 
להסתיר אותנו ולספק לנו מזון , שכבר אז התחלנו להגיש בחסרונו " . יחד עם 
זאת , הוא לא יכול היה לומר אם תאי המחתרת הללו מאורגנים באופן יעיל , 
מפני שעזב את כוויית כבר למחרת היום , תוך שהוא מצטרף לשיירה שחצתה בחשאי 
את הגבול לערב הסעודית . לדבריו , אין ספק כי זרים רבים ינצלו את העזרה 
הזאת . 
