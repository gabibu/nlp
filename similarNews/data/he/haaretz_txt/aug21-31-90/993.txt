ניו - יורק ( ע"ר וע"ץ ) . חמשת החברות הקבועות של מועצת הביטחון הגיעו 
להסכם על הסדר מדיני בקמבודיה . אם ההסכם יהיה מקובל על הלוחמים במדינה , 
יהיה האו"ם אחראי להכרזה על הפסקת אש , לפיקוח על פירוק הנשק מהקבוצות 
הלוחמות , לארגון הבחירות ולנסיגת כל הכוחות הוייטנאמיים מהמדינה . עד 
להקמת ממשלה מקומית יעילה , גם ינהל האו"ם חמישה משרדי ממשלה בכירים . על - 
פי ההסכם , תוקם בקמבודיה מועצה עליונה עד לבחירות החופשיות . דיפלומטים 
בניו - יורק ציינו כי ההסכם טעון אישור של ארבע הסיעות הלוחמות בקמבודיה : 
הממשלה ושלוש הסיעות של לוחמי הגרילה . עד כה , רק לוחמי הגרילה הלא - 
קומוניסטים אישרו את ההסכם , בעוד שאנשי הקמר - רוג , והממשלה עדיין לא 
הגיבו . כל הסיעות הלוחמת בקמבודיה הוזמנו לכינוס שייתקיים בספטמבר בגקרטה , 
בראשות צרפת ואינדונזיה . 
