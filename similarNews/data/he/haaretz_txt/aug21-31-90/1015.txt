שלושה קצינים בדרגות סרן , סגן וסג"ם מביה"ס לקצינים יואשמו בביה"ד הצבאי 
בגרימת מוות ברשלנות . המשטרה הצבאית סיימה את חקירת מותו של הצוער צור 
גולן ז"ל מפליטת כדור בביה"ס לקצינים . גולן בן קיבוץ גבים , נהרג באוקטובר 
אשתקד בבה"ד 1 . מצ"ח העבירה את חומר החקירה לביה"ד הצבאי של פיקוד הדרום , 
שם הוגשו כתבי האישום נגד 3 הקצינים . התובע סרן שלמה ניסים , טוען כי 
מותו של הצוער נגרם כתוצאה מפליטת כדור של מקלע מא"ג , שהיה בחדר בו שהה . 
המא"ג לא נבדק כנדרש על פי נוהלי הצבא לאחר שהצוערים השתמשו בו בתרגיל . 
כתוצאה מכך נפלט צרור כדורים בעת שצוער אחר חלף במקום , נתקל במקלע והפילו . 
אחד הכדורים פגע בצור גולן והרגו . התובע מייחס לשלושת הנאשמים גרימת מוות 
ברשלנות . הצוער שנתקל במקלע לא יועמד לדין . בין עדי התביעה שיופיעו 
במשפט : קצין צנחנים ראשי , מפקד בה"ד 1 , וכן קצינים ומדריכים בבה"ד 
1 . בעקבות מותו הודחו בזמנו 3 קצינים בבה"ד 1 . אחד מהם , הוא בין הנאשמים . 
