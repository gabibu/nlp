בודפשט ( מיוחד ל"הארץ " ) . ראש ממשלת הונגריה , יוזף אנטאל , אמר 
אתמול בראיון לעיתון הונגרי , כי היעדרה של מפלגה סוציאל דמוקרטית חזקה 
הוא פגם חמור של החיים הפוליטיים ההונגריים . מפלגתו של אנטאל , " הפורום 
הדמוקרטי " , מסרבת לשתף פעולה עם המפלגה הסוציאליסטית הקיימת בגלל עברה 
הקומוניסטי אך דומה , כי מישאלתו של ראש הממשלה אנטאל אינה עומדת להתגשם 
בזמן הקרוב . המפלגה הסוציאל דמוקרטית נחלה כשלון חרוץ בבחירות . היא 
לא עברה את אחוז החסימה ולכן אין לה ייצוג בפרלמנט . המפלגה לא התאוששה גם 
אחרי הבחירות והיא מיטלטלת ממשבר למשבר . אתמול החליטו הנהגה הארצית של 
המפלגה וועדת הביקורת הארצית להדיח חמשה ממנהיגי המפלגה , ובראשם היו"ר 
אנה פטרשוביץ , ואף ליזום נגדם פעולה משמעתית בגלל חשד לאי - סדרים כספיים 
אחד המודחים , טיבור באראנאי מיהר להגיב באומרו , כי המוסדות שקיבלו את 
ההחלטה לא היו מוסמכים לקבלה וכי הנהגת המפלגה בהרכבה הקודם ממשיכה לפעול 
ולהכין את הוועידה הארצית , העומדת להתקיים בסוף נובמבר . 
