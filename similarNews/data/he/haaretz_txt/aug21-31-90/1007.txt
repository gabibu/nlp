( ע ) . שר החקלאות רפאל איתן אמר אתמול כי יש סימנים שנשיא עיראק סדאם 
חוסיין , מחפש מוצא מן המשבר במפרץ הפרסי . איתן אמר את הדברים בהרצאתו 
במועדון הכלכלי בירושלים . בסגנונו המיוחד תיאר שר החקלאות את תהליך השתלטותו 
של סדאם חוסיין על כוויית . לדבריו , לאחר המלחמה עם איראן נותר סדאם עם 
הרגשת ניצחון וביטחון : " כמו תרנגול שהתנפח , הוא תפס תולעת . אבל התולעת 
היתה תולעת נפט " . אילו היו בכוויית עשרה מיליון ויאטנמים , שהיו מגדלים 
רק אורז , יכול היה סדאם להרוג את כולם , מבלי שהמערב ינקוף אצבע . אבל , 
כיוון שמדובר בנפט פועל העולם המערבי נגדו , אמר רפאל איתן . שר החקלאות 
אמר עוד , כי ארה"ב לא תוותר על השגת מטרותיה שהן נסיגה מלאה של הכוחות 
העיראקיים מכוויית , אפילו במחיר של הפעלת כוח . הוא אמר כי האמריקאים 
יכולים לפגוע קשה בכוחות העיראקיים מן האוויר . ברגע שתחל הלחימה , יבינו 
האמריקאים כי הצבא העומד מולם , למרות גודלו , אינו צבא כה טוב כפי שמתארים . 
צריך לזכור , שמדובר באלף טנקים עם עיראקים , אמר איתן . איתן התייחס 
לניסיון הקרבי של הצבא העיראקי : " זהו ניסיון ברמה של כורדים , איראנים 
ועיראקים . זהו ניסיון ברמה מסויימת , אני לא מזלזל בהם , אבל צריך לקחת 
אותם בדיוק כמו שהם " . לדעתו של איתן , העיראקים אולי יפגינו רמה התחלתית 
במלחמה , " אבל אם האמריקאים יפעילו נגדם את עוצמת האש שלהם , הם יאבדו 
מיד את היכולת להילחם " . להערכתו קיימת אפשרות שעיראק תשגר טילים לעבר ישראל , 
כדי לערב אותה במלחמה . לדבריו , לאחר המשבר צריכה ישראל להדגיש באוזני 
מדינות המערב , את התמיכה של אש"ף בסדאם חוסיין ובעיראק . 
