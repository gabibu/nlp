( ע ) . בית המשפט העליון נתן אתמול תוקף להרשעתו של תושב שווייץ ישראל 
זילברברג , בעבירה של סירוב למסור ידיעות למשטרה על הברחות כספים של אזרחים 
ישראליים לשווייץ . עם זאת , זיכה בית המשפט את זילברברג מאותה עבירה במהלך 
חקירה אחרת . בפסק הדין המקיף , שהוא בעל חשיבות רבה בכל הנוגע ל"זכות השתיקה " 
של נחקר , במיוחד כאשר מדובר באזרח זר , קבעו השופטים את דעתם , כי אין 
לנחקר חיסיון בפני מתן תשובות לחוקרו , רק בגלל החשש שתשובותיו עלולות להפלילו 
לפי חוקי מדינה זרה . זילברברג , בן 76 , אזרח ישראלי , גר שנים רבות 
בשווייץ ומנהל שם חברה להשקעות . לפני 8 שנים הוא נעצר עם רעייתו בהגיעם 
משווייץ לנמל התעופה בן - גוריון . בחיפוש שנערך בכליו נתפסו פנקסים ודפי 
חשבון בנקאיים . לטענת המשטרה , הכילו המסמכים מידע על הברחות של עשרות 
מיליוני דולרים על - ידי אזרחים ישראליים , שאת תיקי השקעותיהם ניהל זילברברג 
משווייץ . כל ניסיונות החוקרים להניע את זילברברג לגלות את פרטי החשבונות 
ואת זהות בעליהם נכשלו . הוא עמד על זכותו לשתוק כדי לא להפליל את עצמו 
לפי חוקי שווייץ , שם היה צפוי לו עונש חמור . סירובו למסור ידיעות על כספי 
ישראלים בשווייץ עלה לו בהעמדה לדין על שתי עבירות לפי חוק הפיקוח על המטבע . 
אולם בית משפט השלום זיכה אותו בנימוק שטענת החסיון מהפללה עצמית היא הגנה 
טובה גם כאשר סכנת ההפללה היא בשווייץ ולא בישראל . בבית המשפט המחוזי בתל - 
אביב התקבל ערעור המדינה וזילברברג הורשע בעבירות שיוחסו לו . בפסק הדין 
נקבע כי חשש להפללה עצמית בשווייץ לא יוצר הגנה מפני הפללה עצמית בישראל . 
זילברברג ערער לבית המשפט העליון עוד בטרם נגזר דינו בבית המשפט המחוזי , 
באמצעות עו"ד פרוף דוד ליבאי . ערעורו התקבל רק בחלקו , ברוב דעות , 
על - ידי השופטים דב לוין , גבריאל בך ואליהו וינוגרד . השופט דב לוין סבר 
שיש להרשיעו בשתי העבירות שיוחסו לו . הוא קבע כי סכנת הרשעה בארץ זרה , 
איננה טענת חסיון מהפללה עצמית בישראל , ולכן עבר זילברברג עבירה בשתי 
הפעמים בהן סירב להשיב לשאלות חוקרו . השופט הדגיש כי גם פליטת פה של איש 
המשטרה בחקירתו השנייה , לפיה הודיע לזילברברג ש"אינו חייב לומר דבר " , 
לא הטעתה את הנחקר שכן הובהר לו שהוא חייב להשיב , אך הוא עמד בסירובו . 
השופט לוין , שהסתמך על פסיקה זרה , אימץ את ההלכה האמריקאית . לפיה , 
לא עומדת לנחקר זכות חסיון מפני הפללה עצמית במדינה זרה , ולפי חוקיה של 
אותה מדינה . לעומתו סבר השופט בך בדעת מיעוט כי יש לזכות את זילברברג משתי 
העבירות . לדעת בך , בשתיקתו הראשונה של זילברברג לא הושלם מעשה העבירה 
משום שהוא ביקש רק שהות להתייעץ עם עורכי דינו , מבלי שנקט עמדה של סירוב . 
לכן , זילברברג היה רשאי להבין שהחוקר נעתר לבקשתו למתן ארכה לצורך בדיקת 
מעמדו המשפטי . לדברי בך , בסירובו השני לחוקר הוא היה רשאי , להסתמך על 
פליטת הפה של החוקר שאין הוא חייב לומר דבר . השופט וינוגרד הסכים עם בך 
שיש לזכות את המערער מהעבירה הראשונה , אך הצטרף לדעת השופט לוין שיש להרשיעו 
בעבירה השנייה . בשל חילוקי הדעות בין השופטים הפכה החלטה זו , ברוב דעות , 
לפסק הדין של ההרכב כולו . גם השופט בך פסק בהחלטתו שהחוק אינו מקנה לנחקר 
חסיון בפני מתן תשובות לשאלות החוקר , רק מהטעם שיש במתן המידע משום עבירה 
לפי חוקי מדינה זרה . " עם זאת יש לראות בהעמדת נחקר במצב בו נאלץ על - 
פי דרישת החוקר , או על - פי הוראות בית המשפט , לעבור עבירה פלילית , 
משום תופעה בלתי רצויה . על פי מדיניות ראויה יש לעשות כל מאמץ כדי לצמצם 
סמכות זו לאותם מקרים בהם עניין ממלכתי חיוני מחייב זאת " . לאחר פסק הדין 
בבית המשפט העליון יחזור התיק למתן גזר דין בבית המשפט המחוזי . 
