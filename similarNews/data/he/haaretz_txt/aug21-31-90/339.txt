ההתפתחויות בשוק המניות הישראלי בשבוע שעבר על רקע המשבר במפרץ הפרסי , 
משכו את תשומת הלב , כשהדגש הושם על תוצאותיהן המיידיות : שינויי שער חריפים , 
הצטמקות השוק , וגודל מחזורי העסקות . אך דווקא בתקופה כזו , מן הראוי 
לשוב ולהפנות זרקורים אל הצורך החיוני לטפל בהקדם במאפייני השוק הבסיסיים 
יותר , במטרה לתרום להתייצבות ולמיתון התגובות החריפות של שוק ני"ע גם באווירת 
חוסר ודאות , אי בהירות ועצבנות האופפת אותו עתה . מזה 3 שנים כמעט , לאחר 
שוך סערת הזעזועים שפקדה את שוק ההון בשנות ה08 הראשונות , ועל רקע בלימת 
המירוץ המטורף של עליות המחירים במשק , טוענת הבורסה כי יש לגשת במלוא המרץ 
להרחבה והעמקת שוק ני"ע . הרחבת השוק מחייבת טיפול נמרץ בכמה מישורים , 
שהמובילים שבהם הם מחד - גיסא עידוד ויצירת תנאים לכספי החיסכון המוסדי 
לפנות אל שוק ניירות - הערך באמצעות הבורסה , ומאידך גיסא הרחבת בסיס ה"סחורה " 
המוצעת בבורסה באמצעות הצעת ניירות הערך של חלקים ניכרים מהחברות הממשלתיות 
הנשלטות בידי המדינה לציבור הרחב . מנהלי קופות הגמל וקרנות ההשתלמות , 
המרכזים בידיהם כ64 מיליארד ש"ח ( נכון לסוף מארס 09 ) ואשר רשאים להפנות 
עד % 82 מתוכם לשוק המניות ולשוק איגרות החוב של הסקטור העסקי הלא ממשלתי 
חוזרים וקובעים כי מעורבותם בשוק ני"ע תגדל , ככל שיועמדו לרשותם ני"ע 
של חברות גדולות ויציבות , בעלות פוטנציאל ומדיניות חלוקת דיווידנד עקבית . 
הם גם גורסים כי פעילותם בשוק ההון מחייבת כלים מקצועיים כמערכות ממוחשבות 
לקבלת מידע , שיטות מסחר המאפשרות ביצוע עסקות בהיקפים גדולים ומכשירים 
פיננסיים עתידיים , בעזרתם יוכלו לנטרל סיכונים הכרוכים בהשקעות , במניות 
בעיקר . בצד פעולות הסברה והספקת מידע מגוון ושוטף הן על המתרחש בשוק ההון 
והן על החברות שני"ע שלהן נסחרים בבורסה עשתה הבורסה רבות בשלש השנים האחרונות 
לשיכלול שיטות המסחר ופיתוח מערכות אלקטרוניות לתקשורת ואיחזור מידע . בבורסה 
גם החלו להיסחר אופציות רכישה של הממשלה ושל חברות אחרות ובקרוב יחלו להיסחר 
גם אופציות רכישה דולריות שמציע בנק ישראל . נמשכות ההכנות לפתיחת שוק חדש 
למסחר באופציות רכישה ומכירה של מדד שערי מניות ה"משתנים " . אך כל אלה , 
ועוד , הם משום הספקת חמצן לפלג גוף שדם דליל זורם בעורקיו . ממשלת ישראל 
אינה ממהרת בהוצאת החלטותיה אל הפועל בכל הקשור במכירת החזקותיה בחברות עסקיות . 
דיו רב נשפך כבר על הצורך , החיוניות והתועלת שביציאתה של הממשלה מניהול 
עסקים בתחומים שאין לה בהם עניין ממלכתי מיוחד . גם הממשלה הצהירה , חזור 
והצהר , על כוונתה למכור רבים מנכסיה אלה , ולממן בתמורה צרכים ממלכתיים 
רלוונטיים , או אף להקטין ב"מאזנה " את צד ההתחייבויות על - ידי הקטנת 
הנכסים ובכך למעשה להקטין את מעורבותה במשק . בפועל חוזרות ומתעכבות הנפקות 
של החברות הממשלתיות , חוזרת ומתעכבת הצעת מניות הבנקים לציבור , ומנגד 
הולכים וגדלים צרכי המימון של הממשלה וגובר הפיתוי לפנות לשוק ההון ולגייס 
בו כספים נוספים באמצעות הנפקת איגרות חוב . שר האוצר חזר והבהיר לאחרונה , 
כי הוא מקנה רמת קדימות גבוהה למכירות החזקות המדינה בחברות עסקיות , כמקור 
למימון קליטת העלייה והסובב אותה . הוא ציין כי אינו חושש מהביקורת ( לה 
הוא כנראה מצפה ) , בדבר הליך קבלת ההחלטות וההערכות הכלכליות שילוו את 
פעולת המכירה . נראה לי שמי שמבקש להמשיך ולעכב את תהליך ההפרטה כדי לחזור 
ולעשות חשבונות של הטווח הקצר , או כדי לעשות חשבונות בהזדמנות זו עם קבוצות 
לחץ שונות אינו מבין שהמצב הנוכחי עלול להביא על שוק ההון משברים , שיגרמו 
לציבור הרחב ולמשקיעים המוסדיים להדיר רגליהם ממנו לזמן רב , ולסכן את המשק 
הלאומי בהידרדרות שאת סופה קשה להעריך . שוק ההון זקוק להרחבת בסיסו והגברת 
יציבותו על - ידי הפצת מניות ואג"ח של החברות הממשלתיות . שוק ההון זקוק 
להקטנת מעורבותה של הממשלה בו . שוק ההון אינו זקוק עתה להפניית המקורות 
הפיננסיים המרוכזים בו , למימון תקציב הממשלה . שוק ההון צמא ל"סחורה " 
שתספק מענה לצרכי ההשקעה של המשקיעים המוסדיים . שוק ניירות הערך מחפש בימים 
אלה , דווקא , עוגן מייצב ומשענת איתנה שתמתן את תנודות השערים החדות בה . 
ועל רקע כל זה אל לה לממשלה להחשות עוד ולהמתין עם מכירות החזקותיה בחלק 
מן החברות שבשליטתה . העגל רוצה לינוק . הפרה מצהירה על רצונה להיניק . 
וככל שיוקדם המפגש ביניהם כך ייטב לשניהם . 
