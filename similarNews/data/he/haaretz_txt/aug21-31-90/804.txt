מכת הארבה , שפקדה את מדינות צפון - אפריקה והסאהל והגיעה עד לסף גבולה 
של ישראל לפני כשנתיים , נבלמה במאמץ בין - לאומי מתואם היטב . למרות גודלם 
העצום של נחילי הארבה התפרצות הארבה של סוף שנות ה08 הייתה הגדולה ביותר 
זה 05 שנה התארגן במהירות סיוע בין - לאומי לעזרתן של מדינות אפריקה , 
שלא היו מסוגלות לגייס בעצמן את המשאבים הדרושים למלחמה בארבה . סיפור הסיוע 
הבין - לאומי למלחמה בארבה נראה כסיפור הצלחה . הארגונים השונים תרמו 572 
מיליון דולר וצי של מטוסי ריסוס שהמטירו מיליוני ליטרים של קוטלי חרקים על 
שדות אפריקה . הגופים השונים שתרמו לחיסול התפרצות הארבה הגדולה ( הבולט 
בהם הוא הארגון האמריקאי לסיוע בין - לאומי ) יכלו ב9891 לציין בסיפוק 
כי נחלו ניצחון במלחמתם במזיקים והצילו רבים מרעב . אלא שעתה , לאחר שהחרדות 
שככו , נמצא מי שבחן את המאבק בארבה ומבקש להסיק לקחים משלוש שנות המלחמה 
הירוקה . שבועון המדע " סאיינס " מסר בגיליונו האחרון פרטים על דו"ח שהכין 
המשרד להערכה טכנית של ארה"ב , שעל פיו המערכה הבין - לאומית כנגד מכת הארבה 
הייתה בזבוז משאבים . תמצית הדו"ח היא , כי המערכה כנגד הארבה תרמה בעיקר 
לשיכוך החרדה במדינות אפריקה - ולכיסוי חלקים נרחבים באפריקה בקוטלי חרקים 
רעילים ומסוכנים שחלקם נאסר זה מכבר לשימוש בארה"ב . " בסך הכל התוצאות 
של הדברת הארבה היו מאכזבות " , קובע הדו"ח , " ריסוס מאסיווי בקולטי חרקים 
באווירה של משבר הוא יקר במונחים דולריים . הוא נוטה להיות יעיל בטווח הקצר , 
בלתי יעיל בטווח הארוך ומחמיץ את שורש הבעיה " . הסכנה הברורה ביותר של ריסוס 
לא מבוקר היא הסכנה , שהוכחה כנכונה , כי החרקים יפתחו עמידות בפני רעלים 
בדרך של ברירה טבעית . דור הארבה הבא שיתקוף את שדות אפריקה עלול להיות 
עמיד גם בפני הרעלים המסוכנים ביותר . ניסיון העבר מראה כי למרות כל הניסיונות 
לחסל סוגים מסוימים של חרקים , נותרים פרטים עמידים המעבירים את העמידות 
לרעל לצאצאיהם . בנוסף למחיר הכספי היה למבצע גם מחיר דמים . שניים ממטוסי 
הריסוס נפגעו בטילי קרקע אוויר שירו המורדים במערב הסהרה , אחד מן המטוסים 
התרסק וחמשת אנשי הצוות שלו , שהועסקו על ידי ארגון , נהרגו . קוטלי 
החרקים הרעילים פגעו כמעט במחצית מן העובדים שרואיינו במסגרת הפקת הלקחים , 
עדרי כבשים הורעלו למוות ומושבות דבורים בטוניסיה הושמדו . ההרעלה העלתה 
את השאלה האם השקעתה של ארה"ב במאבק 95 מיליון דולר הייתה מוצדקת . הדו"ח 
אינו משיב ישירות לשאלה זו , אך אומר בעקיפין כי יחס העלות לעומת התועלת 
שבפיזור כמויות ענקיות של רעלים לא הוכח . מה שמחברי הדו"ח מכנים " יחס 
עלות - תועלת " היא ההשוואה בין ההוצאות על הריסוס ב9 מדינות אפריקות ב6891 
שהגיעו ל04 מיליון דולר לבין הנזק שנמנע . לאחר הריסוס הייתה פגיעה של 
% 1 ביבול , אלא שמחירו של כלל היבול היה 64 מיליון דולר בלבד . הדו"ח מצטט 
מחקר של חברת ייעוץ פרטית , תמס קונסלטנס , שעל פיו רק % 01%02 מן הנזקים 
ליבולים באפריקה נגרמים על ידי חרקים ואת עיקר הנזק יש לייחס לציפורים ועשבי 
בר . על פי אותו דו"ח אפילו נזקיו של נחיל ארבה תורמים רק חלק קטן מכלל 
הנזק ליבולים . אם הארבה איננו מהווה סכנה כה גדולה ליבולים , מדוע היו 
סוכנויות הסיוע הבין - לאומיות כה להוטות לרסס ? " סאיינס " מצט בתשובה 
לשאלה זו את דבריו של דין היינס , חוקר חרקים מאוניברסיטת מישגן , הטוען , 
כי " רבים מאלה החשים כי הארבה הוא איום רציני הם בעלי עניין בבקרה על 
ממדי התפרצות הארבה " . לדבריו , ייתכן שסוכנויות הסיוע הבין - לאומיות 
היו תחת לחץ של ממשלות אפריקאיות לספק להן חומרי הדברה , בין היתר כיוון 
שלחומרי ההדברה האלה ערך מסחרי . אנטומולוג אחר , דייל בורטל מאוניברסיטת 
מרילנד , שהיה שותף להכנת הדו"ח , אומר כי הלחץ לשימוש במדבירי חרקים היה 
קיים כאשר עסקו בהגנה על יבולים לשימוש עצמי של חקלאים זעירים ולא רק על 
גידולים מסחריים . הריסוס במקרים אלה הוא לדבריו " מהיר , השפעתו נראית 
בשטח נותר הארבה המת אבל אין פירוש הדבר שבכך אכן עזרת לחקלאי הזעיר " . 
היינס מציין עוד , כי ייתכן מאוד שמה שהביא לבלימת התפרצות הארבה של סוף 
שנות ה08 לא היה הריסוס אלא מזג האווויר היבש במיוחד והסערות שהתחוללו באזור . 
ראשי ארגון הסיוע האמריקאי וראשי ארגון המזון והחקלאות של האו"ם התקשו 
לקבל את הביקורת החריפה של הדו"ח , והמשיכו להגן על שיטת הריסוס . האנטומולוג 
אלן שולר ם - הגדיר את הדו"ח " לא הוגן " , וציין כי ארגונו ניסה למתן 
את ההתלהבות מן הריסוס ולמנוע שימוש בחומרים האסורים לשימוש בארה"ב , כמו 
דיאלדרין ופניטרוטיון . לדבריו , ההחלטה הסופית באשר לביצוע הריסוס וסוג 
החומרים בהם השתמשו לא היתה בידי , אלא בידי המדינות האפריקאיות השונות . 
שולר טוען , כי עצם הגישה של מחברי הדו"ח היא מוטעית . לדבריו , לא התייחסו 
מחברי הדו"ח אל העניין כאל ניהול מאבק במשבר בזמן אמיתי , ובמקום זאת הביאו 
הצעות לפעולה לטווח ארוך , העשויות להיות יעילות למנוע התפרצות של נחיל 
ארבה אך לא לטפל במצב שבו הנחילים כבר התפרצו . הדו"ח ממליץ למשל על מערכת 
הדרכה לתושבים המקומיים , והוא כולל המלצות על איתור אזורי דגירה של הארבה 
כמטרות לריסוס מקדים ומונע . " אלה המלצות טובות בתיאוריה " , אומר שולר , 
" אך הרבה יותר קשה לגייס כספים לתוכניות לטווח ארוך ולתוכניות מתמשכות 
למלחמה במזיקים " . לדבריו , מישהו צריך להזהיר מפני ההתפרצות של הארבה , 
אך בפועל מושמעת האזעקה רק לאחר שהנחילים כבר תוקפים את השדות . אנשי המשרד 
להערכה טכנית , מחברי הדו"ח , רואים בעמדה זו תירוץ שלאחר מעשה . לדבריהם , 
אם לא תינקט כבר עתה גישה שונה שתטפל בשורשי הבעיה בעזרת תיכנון לטווח ארוך 
תעמוד באותו מצב בעוד 01 או 02 שנה , בהתפרצות הבאה של נחילי הארבה . עד 
שארגוני הסיוע הבין - לאומיים לא יאמצו גישה שתאפשר להם לפעול על פי הערכותיהם , 
ולא על פי קריאות לעזרה של ממשלות במשבר , הם ימשיכו למצוא את עצמם מגיבים 
ולא יוזמים במאבק על היבולים במדינות העולם השלישי . 
