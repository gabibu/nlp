אלפים השתתפו אתמול בעצרת הזדהות של חסרי הדיור , אשר התקיימה בכיכר מלכי 
ישראל בתל אביב תחת הססמה : " עוד 54 יום לחורף " . מסביב לבימה נתלו כרזות : 
" אוהל זה לא בית " , " אבא , אני רוצה הביתה " , " גג הקרב האחרון " . 
רפי לוזון מכרמיאל , שהקים את האוהל הראשון לפני כשלושה חודשים , היה 
ראשון הנואמים . " בגליל כבר חורף וקר בלילות . הפסיקו את מלחמת ההתשה 
שלכם נגד חסרי הדיור " , קרא לממשלה . " תנו לנו בית לחיות בו ולגדל בו 
את הילדים " . ימין סוויסה , ממעברת הכנסת בירושלים אמר : " אומרים שזה 
מאבק של חוליגנים ושל טרמפיסטים . בכל פעם כשיש התעוררות בחברה הישראלית , 
מתעוררת לה איזו מלחמה . החוליגנים זה ממשלת ישראל , אריק שרון ומודעי , 
אלה שמזמינים את המצוקה , ונותנים לקבלנים להתעשר על גבינו . מדוע משעבדים 
משפחות וילדים לקבלנים , כאשר אפשר לפתור את הבעיה בציק ? רותי באני נציגת 
הפורום לצדק חברתי ולשלום אמרה : " החול בשעון הזמן אוזל . אזרחי המאהלים 
הם רק קצה הקרחון של חסרי הדיור בישראל . הם מנהלים את המאבק בשמם של כל 
המשלמים משכנתאות בטווח של 006 , 1008 , 1 שקל בחודש , המשלמים שכר דירה 
מרקיע שחקים , הסטודנטים והחיילים המשוחררים . הממסד מתיש אותם , קורא 
להם טרמפיסטים , מציג עד כמה הם מפולגים ביניהם , במקום לפתור את הבעיה . 
" בעוד שבועיים מתחילה שנת הלימודים . בעוד חודש יחגגו חברי הכנסת שלנו 
את ראש השנה בדירותיהם " הצנועות " . ומה עשתה הקיץ הזה הממשלה ? דיברה 
על קרוואנים . תשתית למים , לחשמל , לביוב הכינו ? אפילו בניין טרומי 
אחד לא ראיתי . הממשלה צריכה להפסיק לדבר ולהתחיל לעשות " . איציק סלע מכפר 
שלם קרא לעולים להצטרף למאבק . " היום אנחנו , מחר אתם " . אמנים בני 
עדות המזרח הופיעו בהתנדבות . חברי מטה המאבק הארצי של חסרי הדיור ניצלו 
את העצרת על מנת לאסוף תרומות למאבק . 
