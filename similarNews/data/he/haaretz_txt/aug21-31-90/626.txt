דיפלומטים אמריקאים ובני משפחותיהם , יצאה אתמול מכוויית סיטי . השיירה 
יצאה לפנות בוקר לכיוון עיראק כשהיעד הסופי הוא ירדן . בשגרירות עצמה נותרו 
כעת רק צוות חירום של שמונה אמריקאים , ובכללם השגריר נתניאל האוול , סגן 
הנספח וקצין קשר . מחלקת המדינה בואשינגטון ציינה כי השגרירות לא תיסגר וזאת 
בעיקר כדי לנסות ולשמור על קשר עם 005 , 2 האמריקאים הלכודים עדיין בכוויית . 
עיראק הודיעה אתמול כי תאפשר לאזרחים צרפתים אחדים המוחזקים כעת בעיראק ובכוויית 
לעזוב את תחומה . בהודעה שנמסרה באופן אישי על ידי השגריר העיראקי בפאריס 
נאמר כי הצעד הוא " מחווה שנועדה לעודד ממשלות לבחון מחדש את פעולותיהן 
כנגד האינטרסים העיראקים " . קבוצה של 871 יפאנים שהיו לכודים בכוויית , 
הוטסו לבגדאד ושוכנו בבית מלון . בטוקיו מצפים כי 63 אזרחים נוספים הנמצאים 
בכווייית יורשו לעזוב בקרוב . מלונדון נמסר כי כל האזרחים הבריטיים שנתפסו 
כבני ערובה בכוויית , 531 לפי הסיכומים האחרונים , מוחזקים כולם במיתקנים 
לא - צבאיים בדרום כוויית - סיטי . במוסקווה מסרה סוכנות הידיעות טא"ס כי 
שלטונות עיראק התירו למטוס סובייטי לנחות בבגדאד , כדי לפנות את אחרוני 
האזרחים הסובייטים שהיו בכוויית . אליו קינטו , תושב העיר בארי שבאיטליה 
מאמין , כי הצליח להחלץ ואף להעביר עימו 61 נוסעים אחרים את הגבול מכוויית 
לסעודיה , תודות לתשובתו הדייקנית על כוכבי הנבחרת האיטלקית סקילאצי וזנגה . 
הנוסעים , שנמלטו מכוויית , נעצרו על ידי משמר עיראקי באמצע המדבר וכשנשאלו 
לזהותם ענו , כי הם איטלקים . אחד מהם לא היסס ושאל את ראש החבורה מה הוא 
יודע על הנבחרת האיטלקית שהופיעה במונדיאל . קינטו השיב מיד , כי גיבור 
הנבחרת היה מלך השערים סקילאצי , שהבקיע שישה שערים במהלך המשחקים . החיילים 
העירקים היו שבעי רצון מן התשובה הדייקנית אבל לפתע פנה חייל אחר ושאל את 
האזרח האיטלקי : ומי היה השוער ? קינטו השיב מיד : ואלטר זנגה . החייל 
היה והתיר להם לעבור . 
