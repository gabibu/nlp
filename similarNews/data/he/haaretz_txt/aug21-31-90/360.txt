( ע"ר ) . מאות טונות של בשר קפוא הנמצא ברציפי נמל מרסין בדרום טורקיה 
והמיועד לעיראק , עלול להתקלקל ולהירקב . גם אלפי בקבוקי פפסי - קולה בשביל 
כוויית נשארו תקועים בנמל , עקב היישום הקפדני של האמברגו על עיראק מצד 
השלטונות . מטענים נוספים נותרו במחסני האוניות , שעדיין עוגנות בנמל . 
" סירבנו להעניק רשיונות פריקה ל7 אוניות עם מטענים לעיראק , מאז שהחל 
האמברגו " , אמר פקיד בכיר בנמל מרסין . האוניה " פרח הקרח " הנושאת דגל 
דני , והאוניה " איפני " עם דגל מרוקאי טעונות ב002 , 3 טונות של בשר 
בקר , המיועד לעיראק . שתי האוניות עוגנות בנמל , לאחר שסירבו לעזוב את 
מימי טורקיה בשבוע שעבר . מרסין , נמל היצוא הגדול ביותר של טורקיה , מטפל 
במטען שנתי כולל של 006 אלף טון יבוא לעיראק . המטענים מועברים מן הנמל 
בציים של משאיות טורקיות , דרך נקודת המערב חבור , בגבול בין שתי המדינות . 
" עדיין לא הוסדר דבר בקשר להפסד הפיננסי הגדול לנמל מרסין , בגלל חסימת 
המשלוחים " , אמר פקיד הנמל . קרוב ל31 אלף טונות של מצרכים אחרים , שאינם 
נתונים לסכנת ריקבון , מוחזקים ברציפים של מרסין , והטורקים מונעים העברתם 
לעיראק . מקורות בנמל אמרו , כי השלטונות לא יחרימו סחורות אלה , ולמעשה 
לא ידוע מה ייעשה איתן אם האמברגו יימשך זמן רב . " יש למצוא מוצא לבעיה . 
אם לא ייעשה דבר , ייתכן שנחזיר את המטענים למקומות מהם הגיעו " , אמר 
הפקיד . חברת ההובלה הטורקית , " חורוז נקליאט " , נתקעה עם מטען של 053 
טונות בשר קפוא לעיראק , שאוחסנו ב51 משאיות קירור העומדות בשטח הנמל . 
" הבשר פורק מן האוניות לפני האמברגו אך איננו יכולים לשלוח אותו לעיראק . 
המנועים ממשיכים לפעול , כדי לשמור על הקירור , אולם אינני יודע כמה זמן 
נוכל להמשיך בכך " , אמר מנהל החברה , מחמט אמירל . " חתמנו עם עיראק 
על הובלת 031 אלף טונות בשר קפוא השנה . עכשיו הכל נגמר " , ציין . " ביקשנו 
מממשלת טורקיה להעביר את הבשר למחסני קירור גדולים בעיר , אולם נאמר לנו 
כי הוצאת הסחורה מן הנמל היא פגיעה בתנאי האמברגו " . 
