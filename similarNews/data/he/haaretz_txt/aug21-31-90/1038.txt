( ע ) . מפכ"ל המשטרה רב - ניצב יעקב טרנר , אימץ אתמול את הממצאים והמסקנות 
של הוועדה שבדקה את נסיבות בריחתו של חוטף הנערים גמאל עבדייה , מבית המעצר 
של מרחב ירושלים , ב - 9 באוגוסט . עבדייה נלכד לפני שבוע בבית לחם . הוועדה , 
בראשות סגן - מפקד המחוז הדרומי תנ"ץ דן אוהד , המליצה להעמיד לדין משמעתי 
את שני שוטרי בית המעצר , בגין התרשלות בתפקיד ואי - מילוי הוראה . לפי 
ממצאי הבדיקה הוציא סגן סמל המשמרת את עבדייה לעבודות תחזוקה במתקן , בניגוד 
להוראות הקיימות , ומבלי שהעצור יעמוד בקריטריונים הדרושים . כמו - כן 
סגן מנהל המשמרת לא קיבל את האישורים הדרושים לכך מהממונים עליו בבית המעצר . 
השוטר השני , איש תחזוקה , פעל בניגוד להוראות , האוסרות השארת עצורים 
ללא השגחה . כך קרה , שעבדייה נמלט מפתח המזגן בחדר שבו הושאר לעבודה . 
אותו שוטר שגילה את היעלמו של העצור ניסה במשך כחצי שעה למצוא אותו ולא 
הודיע על כך מיד לשלטונות בית המעצר , כמתחייב באירוע מסוג זה . ועדת הבדיקה 
המליצה על צעדים באשר לסדרי המיגון , השמירה והאבטחה , אותם יש להשלים 
בבית המעצר הנמצא בתהליך שיפוצים והרחבה . כן הומלץ , על ריענון ושינון 
הפקודות והנהלים הקשורים לשמירת עצירים והעסקתם בתחומי בית המעצר . בשולי 
הדו"ח התריעה הוועדה , על הצפיפות הרבה השוררת בבית המעצר . תנ"ץ אוהד 
ציין , כי ביום האירוע שהו במקום 543 עצורים , חלקם כאלה האמורים לשהות 
במתקני שירות בתי הסוהר , כאשר הקיבולת המקסימלית בבית המעצר היא 071 עצורים . 
הוועדה התריעה גם על מחסור בכוח - אדם משטרתי בבית המעצר , המקשה על השוטרים 
להתמודד עם המוטל עליהם . המפכ"ל הביא את ממצאי הוועדה לידיעת שר המשטרה 
רוני מילוא . מהמשטרה נמסר , כי יופקו לקחים למניעת הישנות מקרים דומים 
ויושקעו משאבים להקלת הצפיפות ותנאי החיים במעצר . 
