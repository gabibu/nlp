( ע ) . חברת התעופה " אולימפיק נתיבי אוויר " נתבעת לפצות תושב רמת - 
גן , הטוען כי נאלץ לבלות את כל משך טיסתו מאתונה לישראל באווירה אפופת 
עשן , בניגוד להבטחה שניתנה לו לטוס באגף הלא - מעשנים . בתביעה שהגיש לבית 
המשפט לתביעות קטנות בתל אביב , טען שרגא ירון , כי בהגיעו לשדה התעופה 
באתונה , הודיעה לו הפקידה , כי המחשב שלה אינו מוכן לשחרר מקום במחלקת 
ה"לא מעשנים " . יתרה מזו , המחשב אינו מוכן לשחרר מקום כלשהו , ועליו 
להמתין עד למועד הטיסה ממש , כי רק אז יתברר אם נותרו מקומות פנויים . התובע 
מדגיש , כי הוא לא היה בודד במערכה , אלא מסביבו הצטופפה חבורה קולנית 
ומרפקנית של מספר נוסעים שנקלעו לסיטואציה דומה , כשכל אחד מהם מנסה בדרכו 
שלו לשריין לעצמו מקום בטיסה . רק לאחר יותר משעתיים של אוירת חרדה , מתח , 
דחיפות וצעקות , הוקצו לתובע ולאשתו מקומות , אך באגף המעשנים . ירון 
תובע כפיצוי את הסכום המקסימלי שבסמכות בית המשפט להשית על חברת התעופה . 
בכתב ההגנה טוענת " אולימפיק " כי לא התחייבה מעולם בפני התובע שמקומו 
בטיסה מובטח ולא הובטח לו לטוס במחלקת הלא - מעשנים . באשר לטענה בדבר העישון 
במטוס , מדגישה הנתבעת , כי בלתי אפשרי לאסור לגמרי עישון בעת הטיסה , 
וכי האוורור המלא מצמצם את אפקט העישון באופן אופיטמאלי , לשביעות רצון 
הנוסעים . 
