ח"ך יאיר צבן פנה למנכ"ל משרד הבריאות , ד"ר משה משיח , וביקש להעביר רשימת 
חולי סרטן ריאה שלא עישנו לידי מומחים בתחום האפידמיולוגיה . זאת כדי לאפשר 
בדיקת הקשר בין המחלה לבין הימצאות גז הראדון ברמות גבוהות בסביבת מגוריהם . 
בפנייתו מציין ח"ך צבן כי " על פי קביעת מומחים , אחראי הגז לכ002 , 3 
מקרי מוות מסרטן ריאה בארץ בכל שנה , והוא נמצא בריכוזים נמוכים בכל מקום 
בארץ . הריכוזים הגבוהים הקטלניים נמצאים בעיקר בתוך מבנים , ובמיוחד בתוך 
בתי מגורים . בזמן האחרון פורסמו בספרות המקצועית תוצאות של סקרים אפידמיולוגיים 
המראים בבירור שריכוזי הראדון הגבוהים נמצאו בבתיהם של חולי סרטן ריאה לעומת 
בתיהם של נבדקי קבוצות ביקורת " . צבן טוען כי לפני יותר משנה זכתה היחידה 
לרפואה סביבתית ותעסוקתית ( ילס"ת ) של בית הספר לרפואה של האוניברסיטה 
העברית במענק מחקר כדי לאפשר לה לבדוק ריכוזי ראדון בבתיהם של חולי סרטן 
שמעולם לא עישנו , כדי לאתר בתים מסוכנים בכוח , ולהזהיר את המשפחות הגרות 
עדיין בבתים אלה . החוקרים ד"ר גד רנרט ופרוף ליאון אפשטיין פנו , לדבריו , 
לפני יותר משנה למשרד הבריאות כדי לקבל רשימת חולי סרטן שלא עישנו , אך 
עד כה לא נענו . חך צבן מציין עוד כי בדיקות במבנים ברחבי הארץ שביצעה הילס"ת 
במשך השנה האחרונה , תוך כדי המתנה לתגובת משרד הבריאות , העלתה כי פעילויות 
הגז שהגיעו עד ל001 , 9 ברקלים למע"ק , שקולה כנגד הקרינה הכרוכה ב0109 
צילומי רנטגן של החזה בכל יום לכל אדם השוהה במבנה . סביר להניח , הוא 
טוען , שקיימים מקומות בעלי פעילות רדיואקטיווית גבוה עוד יותר , ולכן 
ברור שבמקרים כאלה כל יום שעובר מסכן לשווא אנשים רבים , כאשר תוך שעות 
ספורות ניתן לתקן כל בית ולהקטין באופן משמעותי את ריכוזי הגז בו . בסיום 
מצטט ח"ך צבן פנייה של אחד המומחים שכתב אליו כי " ניתן אולי לסלוח למשרד 
הבריאות על שלא יזם את בדיקת בתי חולי סרטן הריאה לפני שנים בתקציבו הוא , 
אבל קשה להבין בלשון המעטה סחבת ותשובות שליליות במשך יותר משנה לבקשת רופאים 
שכל כולה נועדה להצלת חיי אדם " . מנכ"ל משרד הבריאות , ד"ר משה משיח , 
אמר בתגובה כי מכתבו של ח"ך צבן טרם הגיע אליו , לכשיקבלו יתייחס לפנייה . 
הוא הוסיף כי כל הטיפול בנושא של גז הראדון נמצא בידי המשרד לאיכות הסביבה . 
