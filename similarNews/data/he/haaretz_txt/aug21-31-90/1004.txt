דאהראן ( ע"ר ) . סעודיה הזמינה יותר משני מיליון מסכות נגד גז , עבור 
תושבים החיים באזורים צפופי האוכלוסין במחוז המזרחי של המדינה . כך מסר 
אתמול מפקד ההגנה האזרחית במחוז זה הקולונל מוחמד מאגרבי . המסכות יחולקו 
בערים דאהראן , דאמאם וחובאר , בנמלים ראס תאנורה וגובייל ובעיירת הגבול 
חאפגי . " כל אזרח החי באזור מסוכן יקבל מסכת גז " אמר מאגרבי . שלוש 
ערים אלה מהוות את הריכוז העירוני השלישי בגודלו בסעודיה , ובאזור זה נמצאים 
רבים משדות הנפט , בתי הזיקוק ומסופי הנפט של המדינה . ערים אלה שוכנות 
כ092 ק"ם מדרום לגבול סעודיהכוויית , והן נמצאות תיאורטית בטווח טילי סקאד - 
בי . המשופרים של עיראק . עם זאת אמר מאגרבי כי הסכנה של התקפה כימית על 
האזור , באמצעות טילים , היא מיזערית . " האפשרות נמוכה מאד . יתכן 
שטיל אחד או שניים יצליחו לחדור , אך יש לנו די כלי נשק כדי להשמיד כל מה 
שנמצא ברשות נשיא עיראק " , אמר . צופרים שהותקנו לאחרונה בכל הערים , יעניקו 
אזהרה מוקדמת של חמש דקות במקרה של התקפת טילים כימיים , וההתראה תהיה ארוכה 
יותר לגבי התקפת מטוסים , אמר הקולונל . 
