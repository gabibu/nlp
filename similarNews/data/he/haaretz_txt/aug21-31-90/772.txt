פאריס ( ע"ר וע"ץ ) . שגריר כוויית בצרפת הודיע שלשום כי לוחמי מחתרת 
כווייתים תקפו מטרות עיראקיות עם מכוניות ממולכדות בחומרי נפץ . " אנשינו 
ביצעו פעולות התאבדות וקיבלנו דיווח על פעולות כאלה ביום ששי וביום חמישי " , 
אמר השגריר הכווייתי טאריק ראזאוקי בראיון טלוויזיה . " פיגועים אלה בוצעו 
נגד מטרות של צבא עיראק " , הוסיף . כן אמר השגריר , כי נשק רב הוברח לכוויית 
בשביל תנועת ההתנגדות מאז הפלישה העיראקית , וכי חיילים כווייתים ומתנדבים 
צעירים התרכזו בגבול סעודיה . " מתבצעות פעולות התנגדות רבות , הן בתוך 
כוויית והן מחוצה לה " , הוסיף השגריר . 
