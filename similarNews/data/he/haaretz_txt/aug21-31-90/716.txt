( ע ) . בית המשפט המחוזי בתל אביב מינה כונס נכסים זמני לשמירת ארכיונו 
של הממציא המנוח אלכסנדר זרחין . את הבקשה למינוי כונס הנכסים הגיש המכון 
לחקר תנועת העבודה ע"ש פנחס לבון , במטרה לשמור על שלמותו הפיסית של הארכיון , 
אותו תרם זרחין למכון בדצמבר 58 . בארכיון מסמכים , תמונות , שרטוטים 
ודגמים שונים שפיתח הממציא . בבקשה נטען כי זרחין החל במיון הארכיון לשם 
העברתו לרשות מכון לבון , אך עקב עיסוקיו הרבים שגזלו את מרבית זמנו , 
נמשכה העברת הארכיון זמן רב . במהלך המיון מת זרחין , כאשר מרבית החומר 
טרם הועבר פיסית לידי המכון . לאחר מות זרחין נשאר הארכיון בשמירת אלמנתו . 
המכון עצר את העברת הארכיון לידיו , מתוך התחשבות ברגשות האלמנה . כשזו 
מתה , נכנסה לגור בדירתה אחותה חיה סמילנסקי , אשר לטענת מכון לבון מסרבת 
למסור לידיו את הארכיון . המכון טוען כי נודע לו שסמילנסקי החלה למכור חלק 
מהארכיון . בבקשה צוין כי בארכיון מצויים מסמכים רבים שטרם פורסמו או נחקרו , 
ואי מינוי כונס הנכסים עלול לגרום לעם בישראל נזק בלתי - הפיך , מאחר שהמנוח 
היה אדם רב - פעלים ועתיר - המצאות ויש סיכוי שבין כתביו וארכיונו יימצאו 
מסמכים בעלי ערך חברתי ולאומי חשוב . השופט אורי שטרוזמן נעתר לבקשה והחליט 
במעמד צד אחד למנות את עו"ד יורם פיי ככונס - נכסים זמני על ארכיונו של אלכסנדר 
זרחין , עד לדיון בתביעה העיקרית במעמד שני הצדדים . חיה סמילנסקי טרם מסרה 
את תגובתה לבית המשפט . 
