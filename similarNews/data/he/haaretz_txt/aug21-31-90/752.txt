בוגוטה ( אי - פי ) . התובע הכללי הקולומביאני אלפונסו גומז טען אתמול 
כי פקידים אמריקאים מושחתים מאפשרים הברחת קוקאין לארה"ב . לדבריו , אם 
מבריחי הקוקאין משחדים פקידים קולומביאנים כדי שיתירו למטוסים עמוסי קוקאין 
להמריא , עליהם לשחד גם את הנוגעים בדבר בתחומי ארה"ב כדי שיוכלו לנחות . 
לטענת גומז , " סוחרי הקוקאין יכולים להבריח מדי שנה 005 טון קוקאין לארה"ב 
כיוון שהרשויות האמריקאיות ניתנות לשיחוד , או משום שאלוהים גרם להם לעיוורון " . 
התובע הקולומביאני הוסיף כי אחד המכשולים הגדולים ביותר במלחמה בסמים הוא 
השחיתות בקולומביה וגם בארה"ב . הוא הזכיר כי בלדרי הסמים הקולומביאנים הואשמו 
בשנה האחרונה בהריגת 005 איש , ביניהם שלושה מועמדים לנשיאות . גומז הגדיר 
את הניסיון של שלטונות ארצו לצאת למסע להחרמת רכושם של ברוני הקוקאין " כישלון 
מוחלט " . לדבריו , רבים מהמטוסים , החוות , הרהיטים , הסוסים והיהלומים 
שהוחרמו מברוני הקוקאין הוחזרו להם . הוא הסביר כי קולומביה החלה בהחרמות 
מבלי להכין את התשתית המשפטית לכך . גומז מסר , כי בשלושת השבועות האחרונים 
תפסו כוחות הביטחון הקולומביאניים 58 מטוסים , זהב ופלטינה בערך כולל של 
24 מיליון דולר וכסף מזומן . רוב הרכוש נמצא בחוותיהם של בלדרי קוקאין . 
גומז הצביע על המקרה שאירע בשבוע שעבר , בו נמלטו שני שוטרים מקולומביה 
עם תשעה מיליון דולר שהוחרמו מבלדרי קוקאין , כדוגמא לנזק שגורמת השחיתות 
בארצו למאמצי הלוחמה בסמים . 
