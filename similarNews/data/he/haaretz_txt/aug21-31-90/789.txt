גלי רדיו בתדירות נמוכה במיוחד , שאורך הגל שלהם ארוך מאוד , מצויים בדרך 
כלל מחוץ לתחום הקליטה ( וההתעניינות ) של הקהל הרחב . מכשירי הרדיו שלנו 
מיטיבים לפעול ככל שתדר השידור עולה . אולם לגלי הרדיו בתדר הנמוך תכונות 
המייחדות אותם משאר שידורי הרדיו : גלים אלה מתפשטים גם מבעד לטווח החוסם 
את שידורי הרדיו הרגילים , ובאמצעות משדרים רבי עוצמה אפשר לשדר גלי רדיו 
בתדר נמוך כך שייקלטו גם במקומות שאליהם אין גלי הרדיו הרגילים מסוגלים לחדור . 
התחום החשוב ביותר שבו נעשה שימוש בגלי רדיו אלה הוא התקשורת אל צוללות מתחת 
למים . רק הגלים בתדר נמוך חודרים מבעד לשכבת המים העבה , ורק באמצעותם 
אפשר לשדר פקודות אל הצוללת בלי שתיאלץ לעלות אל פני המים ולחשוף את עצמה . 
הצי האמריקאי מעוניין למצוא אותם ערוצים של תדר נמוך , שבהם לא יסבלו השידורים 
מהפרעות טבעיות . התדר שבוחן הצי הוא נמוך מאוד : בסביבות 01 הרץ , לעומת 
תדרי רדיו רגילים הנמדדים בקילוהרץ ומגה הרץ ( אלפי או מיליוני הרץ בהתאמה ) 
. במסגרת מחקריו בתחום זה מימן הצי מחקר ארוך טווח של הפיסיקאי אנטוני 
פרייז סמית מאוניברסיטת סטנפורד . פרייזר סמית הציב אנטנת קליטה לגלים בתדר 
הנמוך מ01 הרץ בחצר ביתו , כ07 ק"ם מדרום לסן - פרנסיסקו . גלי הרדיו שלו 
גילו לעתים הפרעות אטמוספריות כאלה הנוצרות כאשר קרינה טעונת אנרגיה מן 
השמש פוגעת בשכבות העליונות של האטמוספירה ויוצרת הפרעות בשדה המגנטי של 
כדור הארץ . אך בדרך כלל האזור שבו הוצבה האנטנה היה שקט , ככל שהדברים 
אמורים בגלי רדיו בתדר נמוך מאוד . אלא שבאמצע ספטמבר 9891 החל המקלט של 
פרייזר סמית לקלוט הפרעות רבות יותר ויותר . ב5 באוקטובר וללא כל סיבה נראית 
לעין רשמו מכשירי המדידה של הפיסיקאי קפיצה של פי 02 עד פי 03 בעוצמת הרעשים 
שבתחום שמתחת להרץ אחד ( תדר של פחות מתנודה אחת בשנייה ) . בימים הבאים 
החלה ההפרעה לדעוך , וב71 באוקטובר הגיעה עוצמת הרעש לפי חמישה מרעש הרקע 
הנורמלי . אלא שהירידה נמשכה רק עד לשעות הצהריים , אז התחזקו הרעשים והגיעו 
לפי 002 מרעש הרקע הנורמלי . שלוש שעות לאחר מכן רעדה האדמה ברעש שפגע בסן 
פרנסיסקו ושמוקדו היה בלומה פריטה , ששה ק"ם ממקום הצבת האנטנה . רעידת 
האדמה הידועה כרעש של אוקלנד . האם מדובר בצירוף מקרים ? פרייזר סמית אומר 
שהתופעה חריגה מכדי שתיחשב מקרית . לדבריו מעולם לא נרשמו תנודות כאלה בעוצמת 
השידור . פיסיקאים וגיאולוגים שבחנו את נתוניו של פרייזר סמית אומרים כי 
ייתכן שההפרעות אכן נבעו כתוצאה מתנודות ראשוניות של קרום כדור הארץ . בקרום 
כדור הארץ זורמים זרמים חשמליים חלשים מאוד , המכונים זרמים טלוריים , 
וייתכן כי תנועות הקרום שקדמו לרעש איפשרו למים לחלחל אל שכבה נושאת זרם . 
המים הגדילו את המוליכות ואת עוצמת הזרם , תוך יצירת משדר טבעי לגלים בתדר 
נמוך מאוד . בעבר ניסו גיאולוגים לעקוב אחרי שינויים בזרמים הטלוריים מתוך 
כוונה למצוא מנגנון להתראה מפני רעידות אדמה , אך ללא הצלחה . שינויים 
בזרמים הטלוריים לא סיפקו אפשרות לחיזוי , לא יותר מאשר מעקב אחרי שינויים 
במפלס המים בבארות או התבוננות בהתנהגותם של בעלי חיים . כל המחקרים העוסקים 
בניסיונות לחיזוי רעשים מרוכזים במדידה ישירה של תנודות הקרום באמצעות סיסמוגרפים 
או באמצעות חיישנים הקובעים שינויי מרחק בין נקודות בקרום בסיוע קרני לייזר . 
מיותר לציין כי גם אמצעים אלה לא הניבו כל אזהרה לפני רעידת האדמה של אוקלנד . 
פרייזר סמית , שלא עסק מעולם בניסויים הקשורים לחיזוי רעידות אדמה ולא נכווה 
בשורה של כישלונות כדוגמת הגיאולוגים העוסקים בכך , מבקש לבחון את השתנות 
גלי הרדיו בתדר נמוך כדי לראות אם אכן מדובר באירוע שיש לו קשר ישיר לרעש . 
לדבריו , אם אכן יתגלו תנודות קיצוניות בעוצמת רעש הרקע של גלי הרדיו בתדר 
נמוך מאוד לפני רעידת אדמה נוספת , יהיה בידי המדענים מכשיר חדש לחלוטין 
לצפיית רעידות אדמה . " אני רואה בתדרים אלה מעין חלון המאפשר לנו לצפות 
בשינויים בבטן האדמה " , אמר פרייזר סמית בראיון לירחון " דיסקאוור " . 
מול הרשימה הארוכה מאוד של שיטות ( כושלות ) לחיזוי רעשים , נראה כי 
האזנה לגלי רדיו בתדר נמוך מאוד זכאית לפחות לבחינה רצינית . 
