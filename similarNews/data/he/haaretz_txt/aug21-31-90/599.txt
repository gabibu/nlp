הסכם להעברת ידע ומומחים לטיפול ומעקב אחר נפגעי הקרינה הגרעינית בצרנוביל , 
נחתם בין קופת חולים הכללית והאיגודים המקצועיים בקייב שבברית המועצות . 
נפגעי צרנוביל יטופלו בסיוע ידע ישראלי במרכז החדש לאם ולילד המוקם ליד 
קייב . מנכ"ל קופת חולים הכללית , נחום פסה , שחתם על ההסכם במסגרת ביקורו 
בברית המועצות , ציין כי קיימת שם הערכה רבה ליידע ולשיטות הטיפול הרפואיות 
בנושאי קרינה , כפי שהתגלו בעת ביקור רופאים מבריה"ם בישראל , עם משלחת 
ילדי צרנוביל לפני שנה . על ההסכם עם קופת חולים חתם נשיא האיגודים המקצועיים 
בקייב אנטולי קובלבסקי , העומד בראש ארגון המונה 62 מיליון איש . קובלבסקי 
הביע תקווה כי הסכם זה יהיה צעד ראשון לקראת כינון יחסים דיפלומטיים מלאים 
בין שתי המדינות . נחום פסה ציין אמר כי דוקא בברית המועצות , ששם הרפואה 
מולאמת , מתחילים עתה לתת לאיגודים מקצועיים וולונטרים אוטונומיה ברפואה , 
בעוד שדו"ח נתניהו מצביע על מגמה הפוכה . 
