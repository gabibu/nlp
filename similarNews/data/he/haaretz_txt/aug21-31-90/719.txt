אמנם , רק בתחילת אוקטובר תחל העונה הרשמית , בהיפתח משחקי הליגה הלאומית 
וכל יתר הליגות , אבל גם כך גוברת הסקרנות עם תחילתם של משחקי גביע הטוטו , 
שיהיה בהם כדי לתת את הרמז הראשון : האם הכדורגל שלנו ממשיך בהידרדרותו 
ומאבד את העניין בקרב ההמונים , או שחלה איזו תפנית והכדורגל יחזור אל התודעה 
כספורט לאומי מוביל . העונה הקודמת היתה עונה קשה מאוד לליגה שלנו . אמנם , 
הנבחרת הלאומית בנצחונה הבלתי נשכח בטורניר האוקיאני ובמאבקה הכפול עם 
קולומביה הוכיחה שיש בקרב אוהדי הספורט שלנו כמיהה גלויה לכדורגל טוב ומצליח . 
אבל הליגה הלאומית , עד כמה שהדבר יישמע מצער , המשיכה לאבד גובה , רק 
קהל מועט מאוד מגלה עניין בהליכה לאיצטדיונים , הכדורגל כמעט נדחק לחלוטין 
מתודעת אוהדי הספורט מקרב המין היפה , ומאחר שכך , לעתים רבות מדי נדמה 
כאילו הכדורגל שלנו אינו אלא בלוף תקשורתי . הליגה הזו , שבסך הכל מרכזת 
קהל אוהדים מועט מאוד , שמכירת הכרטיסים למשחקיה ירדה לתחתית , מקבלת תהודה 
תקשורתית מעל ומעבר למה שמקבלים בדרך כלל אירועים המרכזים קהל כל כך מועט . 
השידור הישיר של שירים ושערים ברדיו , התכנית במוצאי שבת בטלוויזיה , 
ובנוסף לכל אלה העיתונות המקדישה עמודים על עמודים במדורי הספורט המתעדים 
בכותרות ענק ובאדיקות ראויה לציון , כמעט כל גיהוק , פיהוק , או שיהוק 
של כל מי שחושב את עצמו לכדורגלן צמרת , מה שקרוי בעגת הספורט " כוכב " , 
עם או בלי מרכאות . ולחשוב שכל המסה המילולית האדירה הזו בקושי מביאה למכירה 
ממוצעת של ך - 000 . 01 כרטיסים בסך הכל לכל משחקי הליגה הלאומית בכל שבת . 
יש משחקים , ולמרבה הצער הם רבים מדי , שכותבים עליהם יותר מלים ממספר 
הצופים שבאים לראות אותם , וכאילו לא די בכך אפילו מתארים אותם גם בשידור 
ישיר ברדיו . בנקודה זו לא הצליחה ההתאחדות לכדורגל לחרוג מעבר לשיגרת המחשבה 
הקפואה של תיפעול משחקי הליגות . האותות לבריחת הקהל מן המגרשים מתחזקים 
והולכים , ובהתאחדות מעדיפים לעסוק בכל דבר שבעולם מלבד במשימה הראשונה 
במעלה : במאמצים להחזרת הכדורגל למעמדו כספורט מוביל המושך ליציעים המונים , 
כמו בימים ההם . הם לא רחוקים , הימים ההם , ימים שבהם איצטדיון בלומפילד 
היה מלא כמעט מדי שבת ; ימים שבהם משחק כדורגל טוב מילא איצטדיון של 000 . 
02 מושבים ; ימים שבהם כל הכרטיסים נמכרו מראש . מתי פעם אחרונה נערך משחק 
בליגה הלאומית שכל כרטיסיו נמכרו מראש ? מתי פעם אחרונה נראו ספסרי - כרטיסים 
באיצטדיוני הכדורגל ? היכן הימים שבהם בפאתי בלומפילד התפרסו בשבתות שוטרים , 
כדי לגלות ולאתר זייפני - כרטיסים שעשו מה שעשו כדי להעשיר את חשבון הבנק 
הפרטי שלהם בזכות הבהלה לכדורגל ? כל מה שנשאר מהימים ההם אלה הגעגועים לכדורגל 
הטוב , למשחקים האטרקטיוויים המלהיבים , לאיצטדיונים המלאים , למשחק ליגה 
בכדורגל הנחרט בזיכרון צופיו כחוויה בלתי נשכחת . מועצת ההימורים העניקה 
סכומי כסף נדיבים לחלוקה בין הקבוצות המשתתפות במשחקי גביע הטוטו , וכל 
זאת כדי לפתות את כל הנוגעים בדבר להעלות על הדשא הצגה טובה שהקהל יהיה מעוניין 
בה . 000 . 52 ש"ח יחולקו לכל קבוצה בעד כל נצחון בטורניר גביע הטוטו , 
000 . 61 ש"ח מענק בעד תיקו ואפילו 000 . 21 ש"ח יוענקו לכל קבוצה בעד כל 
הפסד בטורניר . זו , אולי , המדינה הראשונה בעולם המשלמת גם לקבוצות מפסידות , 
אבל זה לא הדבר היחיד שאנחנו עושים בכדורגל שלנו אחרת מכפי שעושים זאת בכל 
העולם . ורק דבר אחד לא מצליחים ראשי הכדורגל שלנו לעשות : להחזיר את הקהל 
אל המגרשים ולשקם את מעמדו הירוד של הכדורגל בישראל . 
