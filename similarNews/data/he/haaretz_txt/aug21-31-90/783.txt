ביום שני , בגשם דקיק , רוח וטמפרטורות נמוכות בהרבה מהרגיל , ניגנה התזמורת 
בניצוח זובין מהטה הבלתי נלאה את הקונצרט האחרון של סדרת הקיץ בפארק . באותה 
הזדמנות נחנכה גם הקונכייה האקוסטית החדישה , שבנוסף לכל החידושים האלקטרוניים 
שלה היא גם ניידת . הקונכייה תשמש את הפילהרמונית של ניו יורק והמטרופוליטן - 
אופרה , שיחד עם העירייה השקיעו בה מעל 3 מיליון דולר . הבימה עם הגג הפתוח 
מעליה קשורה אלחוטית ל42 מגדלי רמקולים . זה אמור למנוע את הסתבכות הכבלים 
הרגילה שבהופעות פארק . הכל דיגיטלי , כדי לאזן את הצליל בשטחי חוץ גדולים 
של הסנטרל פארק . הקונצרטים הקיציים של הפילהרמונית בפארק הם מסורת שנתית . 
מדי קיץ הם מושכים לדשא הגדול בצפון הפארק מאות אלפי ניו - יורקים , המביאים 
עמם שמיכות , אוכל , משקאות אלכוהוליים ואחרים , ולא משמיעים ציוץ בעת 
שצלילים ממלאים את הפארק הענקי . תושבי העיר , שכל כך רגילים לרעש , צעקות , 
דחיפות מרפקים ומהירות , שוכבים או יושבים על שמיכות , מביטים בשמיים , 
ונמנעים אפילו מלקלל . זובין מהטה , שנראה כמי שנהנה בקונצרטים הללו יותר 
מכל אחד מצופיו , נוטה לסיים את התוכנית בקטע אחד , לפחות , הכולל זיקוקי 
די - נור . בדרך כלל זו הפתיחה " 2181 " של צייקובסקי . הפעם , כיוון 
שהקונצרט ציין את יובל המאה של קרנגי הול וימי ההולדת של ויליאם שומאן ( 
08 ) ואייזק שטרן ( 07 ) , סיימה התזמורת את הקונצרט ב"יום הולדת שמח " 
עם זיקוקים צנועים . שטרן היה במיטבו , למרות מחלה . גון רוקוול , המבקר 
המוסיקלי של " ניו יורק טיימס " , כתב : " שטרן , שיכול לסטות לעתים 
בימים אלה , היה מעולה בקונצרטו מס 1 בסול מינור של ברוך , וקיפץ בנועם 
בשני הדרנים תזמורתיים של פריץ קרייזלר " . מהטה ניתב את התזמורת היטב , 
והקונכייה חגגה את ניצחון הדיגטליה בכל הקשור במוסיקה . חגיגות יום ההולדת 
של קרנגי הול ושל אייזיק שטרן יימשכו לעל אורך השנה . בערב זה הכוכב העיקרי 
היה הגשם . זה דחה את התחלת הקונצרט בחצי שעה ( מחשש שהלחות תפגע בכלים 
היקרים ) , והקטין את הקהל בפארק ל000 , 02 , שהצטופפו קרוב לבימה מתחת 
לעצים . הקונכייה שנבנתה לשלוח צלילים דיגיטליים שימלאו דונאמים של פארק , 
היתה גדולה מדי לקהל . אבל עם שומן , שטרן , מהטה , הפילהרמונית , קו 
הרקיע של מנהטן , זיקוקי די - נור והפוגה מהחום המעיק של אוגוסט , לא רבים 
התלוננו על גשם . כי הכל , כולל הבונוס האלקטרוני של הקונכייה בחינם . 
