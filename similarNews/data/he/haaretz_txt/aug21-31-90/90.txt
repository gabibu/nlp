כוחות גדולים של המשטרה ומשמר הגבול פינו אתמול בכוח את חסרי הדיור מן המאהל 
שברחוב המכבים בפרדס - כץ והרסו את הצריפים שנבנו במקום בשבועות האחרונים . 
השוטרים היכו מפגינים שהתנגדו לפינוי . ארבעה מבין שמונת הפצועים הועברו 
לטיפול בבית החולים בילינסון בפתח תקוה . בין הפצועים אשה בחודש התשיעי 
להריונה . 51 איש נעצרו . על צווי הפינוי חתם ראש עיריית בני ברק , משה 
אירנשטיין , ב8 באוגוסט , בטרם יצא לחו"ל . ביום א בלילה נתלה במקום שלט 
אזהרה , המודיע לדיירי הצריפים על צו ההריסה העתיד להתבצע ביום המחרת , 
יום שני . חסרי הדיור החליטו שלא למלא את הצו . אתמול בחמש בבוקר , בעוד 
כולם ישנים , נכנסו אנשי משטרה לשטח המאהל ועצרו את ששת מנהיגיו , לכולם 
תיקים במשטרה . בהודעת המשטרה נאמר כי השישה נעצרו " בחשד להתארגנות להפרות 
סדר " . מאוחר יותר הגיעו למקום כוחות של המשטרה ומשמר הגבול . בתשע ורבע 
הגיחה בריצה קבוצת שוטרים סמויים מן הבניינים הסמוכים . חסרי הדיור מיהרו 
לצריפים והסתגרו בהם . אז הצטרפו שוטרי משמר הגבול אל הכוח , פרצו דלת 
אחר דלת והוציאו בכוח את האנשים , תוך שהם פוצעים כמה מהם . חסרי הדיור 
הציתו את אחד הצריפים , אולם כבאי האש שהיו מוכנים לכך השתלטו מיד על הדליקה . 
במקום פרצה מהומה גדולה ; רבים צעקו ופרצו בבכי . המשטרה הורתה לחסרי הדיור 
להתרכז תחת הסככה המרכזית במאהל . דחפור הרס את הצריפים בזה אחר זה ומנוף 
הרים את ההריסות על גבי משאית . קפידבינרחל , אשה בהריון , אם לתינוק בן 
9 חודשים , סיפרה : " אמרתי לשוטר אל תתקרב אלי , אני נשארת כאן , אין 
לי בית . באו שלושה שוטרים בלי מדים , תפסו אותי , נתנו לי בוקסים בגב , 
צבטו אותי והפילו אותי על הרצפה . בעלי ראה שמרביצים לי ונכנס פנימה . 
שישה שוטרים של משמר הגבול כיסחו אותו . באינתיפאדה לא עשו כלום כשזרקו 
אבנים על חיילים . כאן באים ומרביצים " . ראובני סאלם , בן 95 , אב לילד , 
יושב על כיסא גלגלים . לפני שבועיים שבר את רגליו כאשר נפל מגג האסבסט 
של הצריף שניסה לבנות . " כשהשוטרים באו סגרתי את הצריף . ישבתי בכיסא 
גלגלים . אמרתי להם , אני לא פותח . שלושה שוטרים ממשמר הגבול פתחו את 
הדלת . אחד סחב אותי מהרגליים , השני דחף אותי מהכסא " . אחדים מחסרי הדיור 
אמרו כי ימשיכו לישון במקום ללא אוהלים . 71 משפחות התגוררו כחודשיים במאהל 
שברחוב המכבים . בשבועות האחרונים החליפו את האוהלים בצריפי עץ שבנו מלוחות 
עץ . לשתי משפחות ניתן סיוע בשכר דירה . לכל השאר לא הוצע עד כה פיתרון . 
בעת הפינוי לא נכח במקום נציג מטעם העירייה , פרט למחלקת הפיקוח והאחראי 
על ההריסה . בהודעת המשטרה נאמר כי המשטרה הפעילה כוח סביר לפינוי האנשים 
שהתבצרו בצריפים . השוטרים לא היו עם אלות ולא עם גז . כמאה איש , כולל 
נשים וילדים , גילו התנגדות לפינוי והחלו להתפרע . " שמונה איש חשו לא 
בטוב " , נאמר . 
