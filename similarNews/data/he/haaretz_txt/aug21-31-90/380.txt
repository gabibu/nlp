, 1 מוסלמים , רובם סטודנטים , הפגינו אתמול בחצר מסגד בגקארטה והציעו 
להגן בעצמם על המקומות הקדושים בסעודיה מפני התקפה . נשים ברעלות וגברים 
בסרטים ירוקים סביב ראשיהם , השמיעו ססמאות נגד הפלישה העיראקית לכוויית 
ונגד סדאם חוסיין . הם גם מיחו נגד הנוכחות האמריקאית במפרץ . " סדאם לך 
לגיהנום . . . המרקסיסטים העיראקים וכל הכופרים חייבים לעזוב את אדמות 
הקודש . . . אמריקאים ויהודים החוצה . אנו המוסלמים באינדונזיה מוכנים 
להתנדב להגנה על האדמות הקדושות . אין לנו אמצעים , אולם אנו בטוחים שאלוהים 
יראה לנו את הדרך למילוי חובה חשובה זו " , צעק אחד הנואמים בפני המפגינים 
בחצר מיסגד בדרום גקארטה . אינדונזיה , בעלת האוכלוסיה המוסלמית הגדולה 
בעולם , דחתה בקשה סעודית לשלוח כוחות לסייע בהגנה על הערים הקדושות מכה 
ומדינה . עיראק הודיעה בעקבות זאת , כי תאפשר לכל 007 האינדונזים המתגוררים 
בכוויית , לצאת ממנה . העיתון " גקארטה פוסט " ציטט מדבריו של שגריר 
אינדונזיה בירדן , כי כל הסגל הדיפלומטי בשגרירות בכוויית , יצא משם , 
אולם 907 אינדונזים נשארו . 
