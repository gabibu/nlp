משרד האוצר שוקל את האפשרות להטיל על הציבור מלווה חובה למימון קליטת העלייה . 
באוצר מתגבשת גם ההחלטה להעלות את מס - ערך - מוסף ב%2 , לפחת את השקל , 
לייקר את המוצרים המסובסדים החלב , הביצים והתחבורה הציבורית ולהעלות 
בכ%02 את מחירי הדלק והסיגריות . שר האוצר , יצחק מודעי , כינס אמש בלשכתו 
דיון בהעלאת המסים . בדיון השתתפו מנכ"ל משרד האוצר , יעקב ליפשיץ , הממונה 
על הכנסות המדינה , יורם גבאי , מנהל אגף המכס , מרדכי ברקת , היועץ 
הכלכלי של שר האוצר , דב מישור , ועוזרו של מודעי , שלמה מעוז . בדיון 
התגלעו חילוקי דעות לגבי המסים , שיוטלו על הציבור , אך לעומת זאת הושגה 
הסכמה , שלא להעלות את שיעורי מס ההכנסה ולהעלות את שיעור מע"ם . מודעי 
הורה לראשי האוצר לשמור על שתיקה בכל הקשור לנושאי הדיונים וקבלת ההחלטות . 
מחר יכונס דיון נוסף בהיבטים התקציביים של התוכנית הכלכלית החדשה , שמודעי 
מתכוון להציגה תוך שבועיים . טרם התקבלו החלטות סופיות , משום שמודעי עדיין 
לא קיבל את התחזיות הסופיות של ההכנסות וההוצאות לשנת 09911991 . ההצעה להטיל 
מלווה חובה הועלתה במסגרת מכלול ההצעות להטלת מסים , שיביאו להגדלת הכנסות 
המדינה . חוגים כלכליים סבורים כי הטלת מלווה חובה עדיפה על - פני הטלת 
מס יסף , או הגדלת שיעורי מס ההכנסה . הצעה זו מעוררת התנגדות בקרב רבים 
מאנשי המקצוע באוצר ובבנק ישראל , הסבורים כי הטלת מלווה חובה כמוה כהעלאת 
שיעורי מס ההכנסה , וכי צעד זה יזיק מאוד לניסיונות לחדש את תהליך הצמיחה 
במשק . הטלת מלווה החובה מצריכה גם מערכת בירוקרטית מקיפה , שתנפיק את 
תעודות המלווה ותעקוב אחר פדיונן . קפידבינתומכי הטלת מלווה החובה מדגישים 
כי הוא זמני ביסודו ויאפשר לממשלה לספוג כספים במהירות , ובד - בבד לאותת 
לציבור כי מדובר בצעד זמני וכי אין בכוונתה להעלות את שיעורי המס לאורך זמן . 
רבים באוצר תומכים בהעלאת מע"ם ב%2 , שתביא לספיגת כ5 . 1 מיליארד שקל מהציבור . 
אנשי המקצוע סבורים כי העלאת מע"ם תביא אמנם לעלייה חד - פעמית במדד המחירים 
לצרכן , אך לא תאיץ את האינפלציה לטווח ארוך . כמו - כן , נבדקת הצעה להטיל 
מסים על נכסים פרטיים יוקרתיים . ככל הידוע , אין הדרג המקצועי באוצר נלהב 
מצעד זה , בעיקר לנוכח הבירוקרטיה הרבה , הכרוכה בגביית מסים כאלה . חוגים 
כלכליים אמרו , עם זאת , כי השר מודעי עשוי בכל - זאת להכריז על הטלת מסים 
אלה כדי לרצות את ההסתדרות , שתיאלץ להתמודד עם צעדים כהעלאת מע"ם וצמצום 
הסובסידיות למוצרי היסוד , שיפגעו בכלל האוכלוסייה ובשכבות החלשות . הצעה 
אחרת , הנבחנת בימים האחרונים , היא פיחות השקל . בפני ראשי האוצר הועלו 
שתי הצעות : האחת לבצע פיחות של כ%01 , והשנייה להעלות את השער היציב , 
ולבצע פיחות זוחל . גורמים במשרדים הכלכליים סבורים כי אין עתה מנוס מביצוע 
פיחות , בעקבות הביקוש הרב למטבע - חוץ , שנרשם בימים האחרונים . הם הסבירו 
כי אם לא יפוחת השקל בקרוב , יתגברו הציפיות לפיחות והרחוב יכתיב בסופו 
של דבר לאוצר ולבנק ישראל את ביצועו . כמו - כן , מוצע לקצץ 003 מיליון 
שקלים בסעיף הסובסידיות למוצרי היסוד ולתחבורה הציבורית . המגמה היא להעלות 
את תעריפי הנסיעה בתחבורה הציבורית ב%02 , ואת מחירי החלב והביצים ב%01 . 
צעד אפשרי נוסף הוא העלאת מחירי הדלק והסיגריות ב%02 . אמצעי נוסף , שיופעל 
במסגרת התוכנית הכלכלית החדשה , הוא עיקור תוספת היוקר ושחיקת השכר . בקרוב 
ידונו מודעי וקיסר בעניין זה . ח"ך גד יעקובי ( מערך ) אמר : " יש לחדול 
מהפרחת ידיעות על מהלכים כלכליים חדשות לבקרים . צריך להכין תוכנית כלכלית 
כוללת " . יעקובי תקף את הממשלה וטען , כי זה ארבעה חודשים היא עוסקת ב " קשקוש 
יומי על מהלכים כלכליים . אתמול היה זה פיחות , שגרם בהלה וספקולציות במטבע - 
חוץ . הממשלה אינה עושה דבר אתמול נמנעה מלהקפיא את מספר העובדים בשירות 
הציבורי ולא קיבלה החלטות בתחום השיכון " . יעקובי הזהיר , כי הגירעון התופח 
בתקציב המדינה ועליית מחירי הדלק יגררו עליית מחירים ניכרת והעמקת האבטלה . 
הוא התריע מפני " פתרון קל של הבעיות , על - ידי העלאת מס ערך מוסף , 
שיאיץ את האינפלציה ויעלה את שיעורי האבטלה . הייתי ממליץ לממשלה על שקט 
תקשורתי בתחום הכלכלי , עד שתקבל החלטות ואז תודיע עליהן " . 
