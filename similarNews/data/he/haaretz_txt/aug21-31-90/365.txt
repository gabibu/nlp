הדבר הטוב ביותר שקרה לליגה הלאומית היה שובו של הפועל תל אביב לחיקה . 
גם שונאי האדומים , ששמחו על ירידתם לארצית מרביתם ודאי קיבלו בברכה את 
שובה של קבוצה זו , לליגה שהם שייכים לה , לליגה שחשה בחסרונה . ולא רק 
בגלל לידתו מחדש של הדרבי מספר 1 . בלי קשר ותחזית לסיכויי הפועל ת"א להצליח 
העונה ואם לא יהיה שינוי בעמדתו של שולי גילארדי אחרי שאריה אלטר סיכם לעונה 
נוספת , או אולי אלטר יעשה חושבים עלול להתפתח במרוצת העונה מאבק חם ולא 
מרוסן בין השניים על חולצת השוער . אם כך יהיה , תספוג הרשת של הפועל לא 
רק כדורים אלא גם מטחי גיצים בין שני שומריה . אלא אם כן תטופל בעיה רגישה 
זו אנושית , חברתית ומקצועית . היו דברים בעולמנו . תופעת שני שוערים 
טובים בקבוצה ( לרוב , לא בנבחרת ) ליבתה פעמים רבות כותרות ומריבות . 
סיני ובזרנו , שוער - העבר של הפועל תל אביב , יודעים זאת . חייבים להיות 
ערוכים לכיבוי שריפות , אם וכאשר , ביחוד על רקע הצהרתו הטריה של אריה 
אלטר : " אני אהיה שוער מספר 1 של הפועל " ( מה שבוודאי לא מקובל על 
גילארדי , החושבמאמינרוצה להיות מספר 1 ) . כי זאת ידוע : אין מאבק על 
חולצה של שחקן שדה ( יכולים להיות בקבוצה עודפי שחקני שדה על כל תפקיד 
ויהיה שקט תעשייתי , גם בגלל אילתורים ) , כמאבק בין שני שוערים מהשורה 
הראשונה ( יש לזכור כי שוער מצליח מספסל את השני לאורך זמן ) . זה מזמין 
צרות . לא בהכרח . ואין כאן נגיעה לשאלה החשובה מה עדיף : שני שוערי צמרת , 
לפעמים בין - לאומיים , בקבוצה אחת , או שוער מצטיין ועל הספסל מספר 2 
לא מנוסה , לא איכותי ולא שאפתן בלתי נלאה , כמקובל ברוב קבוצותינו . תופעה 
ייחודית כזאת , של ישיבה שלווה על הספסל , סיפק שוער המילואים של הפועל 
פתח תקוה , מיקי שיינפלד . לא זכור עוד מקרה כזה בישראל . אולי גם בארצות 
רבות . ישב על הספסל ושתק . והוא היה שוער מוכשר שעליו אמר המאמן היהודי - 
הונגרי גילה מאנדי לאחר מסע שלו עם נבחרת הנוער בהולנד : " מיקי שיינפלד 
יהיה שוער גדול " . כפי ששלושה שוערים בין - לאומיים מצויינים בנדורי , 
בוך ויעקב ויסוקר חסו בצילו של יעקב חודורוב האגדי , ולא יכלו לסלקו מן 
השער , אבל שתקו והבינו את המציאות כך , וכמעט לאורך שנות - דור , סבל 
מיקי . חיכה שנתיים , מאז 1691 , ששוער האליפויות הפתח תקוואי יעקב ויסוקר 
יפרוש . זה הגיע , אבל את יעקב ירש אחיו יצחק , שעשה חיל גם בנבחרת . 
שיא הופעות בשערה . שש שנים היה מיקי מספר 2 של יצחק . קבוצות לאומיות 
רצו בו . אבל הוא סירב . " נולדתי בהפועל פתח תקוה ולו אני שייך " . כדורגלן 
לא מן העולם הזה , אמרו עליו . נכון שכעס על מר גורלו הספסלי . אבל שום 
מריבה עם איציק . אף לא כותרת מגרה . קיבל משכורת לפחות כמו מספר 1 . 
עד שנשבר . ב - 9691 הלך לשמשון תל אביב ( ארבע שנים ) ואחר כך למכבי 
נתניה , שם זכה עימה באליפות ( יצחק ויסוקר בא אליה אחריו וגם הוא זכה 
באליפות ) . אידיליה כזאת לא שורה ברשתות אחרות . היפוכה של אידיליה היה 
במכבי ת"א . משה מרכוס ובוני גינצבורג סירבו להיות על הספסל . בתקופה מסויימת 
לא החליפו ביניהם ולוא מלה אחת ! " או אני או בוני " , אמר מרכוס . " אם 
לא אהיה מספר 1 , לא אשחק במכבי " , הכריז גינצבורג . זה היה בקיץ 3891 . 
המאמן יצחק שניאור חזר למכבי והבהיר בלשונו הבלתי מתפשרת : " לא אוותר 
לא על בוני ולא על מרכוס . אין אצלי מספר 1 . מי שיסרב להיות מחליף , 
יישב ביציע ולא יימכר . לא אשלים עם כך שהם לא מדברים זה עם זה " . המקרה 
הזה הטיף עסיס לתקשורת . הקבוצה נפגעה , חברתית לפחות . מזכיר את מקרה 
בלדבחביב בנתניה , בקאדנציה של זאב זלצר . למכבי לא היתה ברירה . והיו 
לה עוד שיקולים . השניים נפרדו והחלו לרעות במועדונים אחרים כמושאלים ( 
מכבי פ"ת , הפועל ירושלים , בית"ר ירושלים , מכבי חיפה , גלאזגו ריינגרס . 
גם שבו הביתה ) . זה עלול לקרות העונה גם בהפועל ת"א , בע התלאות , אם 
את מקום כפפות השוער לא יתפוס טיפול נקודתי בכסיות של משי . זו משימה כבדה 
מאד המוטלת על סיני ובזרנו , אם שני השוערים כל זמן שיהיו תחת הגג האדום 
יטענו בראש חוצות או בחדר ההלבשה לחזקה על מספר 1 . צריך אופי מיוחד כדי 
שזה לא יקרה . בבעיה הטובה ( ? ) הזאת שני שוערים בדרגה לאומית טמונה 
סכנה , העלולה להרעיד גם את קופת הנקודות , אפילו שמקצועית זה מצב אידיאלי 
לקבוצה ולמאמנה . שהרי , אין מקובלת חלוקה צודקת בין לצורך שקט קבוצתי . 
ולכן איני מאמין ששולי יישב רוב הזמן רגוע על הספסל אם יהיה אלטר במיטבו 
וישתלט על הרשת ולהיפך . כי לא כולם מיקי . 
