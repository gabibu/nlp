שנת הלימודים במעלות לא תיפתח כמתוכנן , בשל סירובו של משרד החינוך לצייד 
בכיסאות , שולחנות ובאביזרי לימוד שלושה גני ילדים וכיתת לימוד , שמיועדים 
לילדי עולים . ראש המועצה המקומית מעלות תרשיחא , שלמה בוחבוט שלח אתמול 
מברק דחוף לשר החינוך , זבולון המר ולמנכל משרדו , זבולון אורלב , שבו 
הוא טוען כי " בחמשת החודשים האחרונים נקלטו במעלות אלף עולים חדשים מבריה"ם 
ומדרום אמריקה , ולכן החלטנו לפתוח שלושה גני ילדים חדשים . אגף ההצטיידות 
של משרד החינוך לא מאשר לנו תקציב לציוד וריהוט אלמנטרי עבור גני הילדים 
ובתי הספר . הוצאותינו מגיעות ל03 אלף שקלים , ובשל קשיים תקציביים , 
לא נוכל לפתוח את שנת הלימודים הבאה " . בסוף מברקו דורש בוחבוט את התערבותו 
של שר החינוך במציאת פתרון לבעיה . מנהל מחלקת החינוך במועצה המקומית , 
דני צייזלר , מסר אתמול כי תשובתו של משרד החינוך לפניית המועצה היתה : 
" אנו מודעים למצב , אולם אין לנו כסף , מאחר שמפעל הפיס לא העביר לנו 
את הכספים שהבטיח . לדבריו , אם עד תחילת שנת הלימודים לא יימצא פתרון לבעיה , 
לא תהיה למועצה ברירה , אלא לנסות לפנות לקהילות היהודיות בהאריסבורג , 
ואלנטאון בפנסילבניה , ולבקש מהן סיוע . " זה לא יהיה לכבוד למועצה , 
ובוודאי שלא לכבוד למשרד החינוך " , אמר צייזלר . 
