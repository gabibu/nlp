לונדון ( מיוחד ל"הארץ " ) . לאחר 211 ימים שבמהלכם נערך בלונדון המשפט 
היקר ביותר בתולדות בריטניה , הרשיע אתמול חבר המושבעים את ארבעת נאשמי 
" גינס " . הארבעה הם הברוקר אנתוני פארנס , המולטי - מיליונר ומנהל חברת 
" הרון " גרלד רונסון , יו"ר חברת " גינס " לשעבר ארנסט סונדרס ואיש 
העסקים גק ליאנס . הם הורשעו במתן דיווחים כוזבים ובגנבה . גזר דינם יינתן 
היום על - ידי השופט . הארבעה הואשמו כי ב6891 הם עשו יד אחת כדי לנפח את 
מניות חברת " גינס " בבורסה של לונדון , וכך לאפשר לה להשתלט על חברת 
המשקאות הענקית " דיסטילרס " , תוך שהיא גוברת על הצעת - רכישה מתחרה . 
סונדרס הבטיח לכל אחד מעמיתיו סכומים גבוהים עבור רכישת המניות בסך כולל 
של 52 מיליון ליש"ט . המשפט עצמו עלה למשלם המסים הבריטי 02 מיליון ליש"ט . 
מבצע ההשתלטות של " גינס " , באפריל 6891 , היה הגדול בתולדות בריטניה . 
בדצמבר אותה שנה החל משרד המסחר והתעשייה הבריטי לחקור את מהלכי העסקה , 
ובמאי 7891 נעצר סונדרס . בעקבותיו נעצרו יתר המעורבים בפרשה . לארבעה 
ימים נזקקו המושבעים כדי לפסוק את דינם של הנאשמים , מאחר והתקשו להגיע 
להחלטה פה אחד . הם זיכו את סונדרס מאשמה כאילו השמיד מסמכים , אך מצאו 
אותו אשם בשאר הסעיפים . פסק הדין המם את הנאשמים , שלא ציפו להרשעה בכל 
סעיפי האישום . בניו של סונדרס טענו לחפותו , וראשי המפלגות כולן הביעו 
תקווה כי תוצאות המשפט ירתיעו מפני תופעות דומות ב"סיטי " של לונדון , 
וקראו להידוק הפיקוח על תהליכי ההשתלטות על חברות . מפלגת הלייבור אמרה 
כי הנאשמים יצגו את רדיפת הבצע שאפיינה את הבורסה בשנים האחרונות . גק ליאנס 
שוחרר אתמול בערבות בגלל בריאותו הלקויה . ביום ששי עליו לעבור ניתוח , 
וגזר דינו יינתן ב52 בספטמבר . שלושת הנאשמים האחרים הועברו בניידות - 
משטרה לכלא בריסקטון . הקהילה היהודית , שעליה נמנים כל הנאשמים , עקבה 
בדאגה אחר המשפט הפינאנסי הארוך ביותר בתולדות המדינה , והיא תהיה דרוכה 
היום לשמיעת גזר הדין . באוקטובר צפוי לסונדרס ולשבעה חשודים אחרים משפט 
נוסף , על האשמות דומות של זיוף וקשירת קשר . בראיון לרשת - טלוויזיה תקף 
בשעתו סונדרס את התביעה הכללית והאשימה בניפוח העניין לממדי - ענק , מטעמים 
פוליטיים " . מנהלה הקודם של מבשלת השכר " גינס " , יונתן גינס , אמר כי 
" פסק הדין של חבר המושבעים היה בלתי - נמנע . אלמלא ניתן פסק - דין מרשיע , 
היתה נפרצת הדרך לעסקות בלתי - רצויות רבות " . 
