הוועד המנהל של רשות השידור דן אתמול בתוכנית הבוקר הטלוויזיונית האמורה 
להיות מופקת תוך שבועות אחדים . מנהל הטלוויזיה , יוסף בראל , והמנכ"ל 
אריה מקל , פירטו את הקשיים העומדים בדרכה של התוכנית , כמו חתימת הסכם 
משמרת שלישית עם העובדים והפעלת ציוד הווידאו . אורי פלח ( מפד"ל ) , 
ביקש שתעשה תוכנית ניסיונית של תוכנית הבוקר , כדי " שנראה על מה מדברים 
וכדי שהתוכנית לא תהיה זה הזמן של שעות הבוקר " . מנהל הטלוויזיה בערבית , 
יוסף ביניא , הציע להקדים את תחילת השידור ולפתוח אותו במהדורת חדשות בערבית 
בת רבע שעה . כמו - כן הוצע לכלול מהדורת חדשות ברוסית . בראל אמר שצריך 
להפריד בין שידורי הבוקר , שבהן משדרת הטלוויזיה הלימודית לבין השידורים 
לעולים , ולהקצות לטלוויזיה הכללית את השעות 3 עד 5 אחר הצהריים , לצורך 
שידורים לעולים ולשידורים חוזרים של תוכניות ליל השבת . מקל השיב שהוא שוחח 
בעניין זה עם שר החינוך , זבולון המר , והוא חושב שגישתו חיובית . המשנה 
ליו"ר , שלמה קור ( ליכוד ) , התלונן ש"ערב חדש " של הטלוויזיה החינוכית 
משודר על חשבון זמן השידור של תוכניות הילדים , וכי את התוכנית עושה למעשה 
" לגיון זרים " . הוסיף על כך אורי פלח ( מפד " ל ) שהוא מסכים ש"ערב 
חדש " הוא ממזר , אבל זו תוכנית מצליחה , לא מרגיזה , מאוזנת ומגרה . 
היו"ר הראל השיב שהוא קבע פגישה בנושא זה עם מנהל הטלוויזיה הלימודית , 
יעקב לוברבוים . חברי הוועד תקפו את הופעתו של דודו טופז ב"ערב חדש " . 
טופז האשים את הנהלת ההטלוויזיה ב"פטריארכליות " והתבטא בחריפות נגד הורדת 
תוכניתו " זה מה יש " , חרף אחוז הצפייה הגבוה שלה . חברי הוועד התלוננו 
שהטלוויזיה החינוכית לא טרחה לבקש את תגובתה של רשות השידור להאשמות . 
