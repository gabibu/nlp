רשות הדואר תנהיג בספטמבר שרות חדש " טלדואר " שיאפשר העברת מסרים על - 
ידי מחשבי פי . סי . , טלקס ופקסימיליות באמצעות מוקד " שוהם " ( שירות 
העברת מסרים ) . הפעלת השירות נתאפשרה בעקבות הרשיון להרחבת שירותי התקשורת 
של רשות הדואר , אשר הוענק ע"י שר התקשורת בשבוע שעבר . על כך מסר אתמול 
יצחק קאול , מנכ"ל רשות הדואר , לשר התקשורת , רפאל פנחסי , במהלך סיור 
היכרות ראשון במתקני הרשות . בסיור הוצג סיום שלב א בפרוייקט מחשוב סניפי 
הדואר , במסגרתו הותקנו בסניפים תחנות עבודה ממוחשבות . כל תחנה משלבת 
על יחידת המחשב פונקציות כגון : קורא מסמכים מגנטי , קורא כרטיס מגנטי 
וצג לקהל , ומאפשרת לתת לקהל את כל שירותי סניף הדואר באשנב אחד . קאול 
מסר כי שלב א כלל התקנת 371 תחנות בשיטת אשנב - כל הפועלות ב04 סניפים . 
השיטה החדשה תביא לקיצור התורים ולהמתנה בתור כ5 דקות בממוצע בלבד . השר 
פנחסי הביע תקווה כי בתוך ימים ספורים יהיה סיכום לגבי המשך כהונת מנכ"ל 
בזק . " אם המנכ"ל ירצה לפרוש נכבד את רצונו " , אמר פנחסי , והוסיף כי 
הוא מניח שכך יקרה . הוא גילה כי כבר ישנם מספר מועמדים לתפקיד . 
