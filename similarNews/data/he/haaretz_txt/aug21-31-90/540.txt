הפעולה האסטרטגי בין ישראל וארצות - הברית בגלל האירועים במפרץ הפרסי , 
עושה לעצמו מלאכה קלה . שיתוף - הפעולה האסטרטגי עם ארצות - הברית יעבור 
אמנם שינויים מהותיים , אך טעות היא לשגר הזמנה להלווייתה של מערכת חשובה 
זו . הבעיות החלו הרבה לפני פלישתה של עיראק לכוויית . זה כשנתיים , על 
דפי " הארץ " , חזרנו וכתבנו כי שיתוף - הפעולה האסטרטגי נקלע למצוקה ואם 
לא ימלאהו תוכן חדש ורענן , הוא עלול להתרוקן מתכנו . גרם זאת השינוי ביחסי 
שני הגושים והצטמצמותו של האיום הרוסי . כאשר נחתם ההסכם האסטרטגי בשנת 1891 , 
הסכים למעשה שרון להעניק לו גוון אנטי - רוסי כפי שאכן ביקשו הנשיא רונלד 
רייגן ושר ההגנה שלו , קספר ויינברגר . לאחר - מכן ניסו יצחק שמיר ומשה 
ארנס , וכן יצחק רבין , להקהות מגמה זו . את ההרתעה שמקורה בשיתוף - הפעולה 
האסטרטגי כיוונו בעיקר כלפי קליינטים של ברית - המועצות בקרב מדינות ערב . 
גם הדגשה זו לא שינתה את ציפייתו של השותף הבכיר להסכם , כי יש להגדיר 
מחדש את יעדי השיתוף האסטרטגי בין שתי המדינות . בינתיים התחולל עוד שינוי 
חשוב , המורגש עתה ביתר שאת , שהשפיע על שיתוף - הפעולה . המשבר העובר 
על ברית - המועצות גרם שארצות - הברית תהיה למעצמה היחידה במזרח התיכון . 
במלים אחרות : ואשינגטון החלה למלא למעשה , בעת ובעונה אחת , תפקיד של 
שתי מעצמות , כשהיא מאזנת ומפשרת בין ישראל ומדינות ערב . רבים מהערבים 
שנהגו לפנות לברית - המועצות , ביקשו עתה את אוזנה הקשבת של ואשינגטון . 
בצד שיתוף - הפעולה האסטרטגי עם ישראל , העמיקה ואשינגטון את יחסיה הצבאיים 
עם מצרים וסעודיה ועשתה תרגילים צבאיים גם עם ירדן . קפמאפרקבצד הניסיון 
הישראלי להעלות נושאים חדשים בדיאלוג האסטרטגי ( אפילו סיוע במלחמה נגד 
הפצת הסמים ) התנהל מאחורי הקלעים ויכוח מעניין . ישראל טענה , ובצדק , 
כי האיומים לשלום העולם לא תמו בשכוך המתיחות הבין - גושית וכי הגלסנוסט 
לא הגיע למזרח התיכון . רבין , למשל , אמר לקבוצת פקידים בכירים בוואשינגטון 
שדווקא ההפשרה הבין - גושית עלולה לדרבן שליטים מקומים להרפתקה צבאית . 
האירועים באחרונה מלמדים עד כמה צדק . ויכוח זה לא מנע את המשך היחסים האסטרטגיים 
המתנהלים ברובם מאחורי הקלעים . במלוא האחריות אפשר לומר כי ההישגים רבים 
והשיתוף בפיתוח החץ הוא רק דוגמה אחת . עם זאת , אסור לייחס לשיתוף - הפעולה 
מה שלא היה בו מעולם . איש לא ציפה כי במצב חירום יצאו כוחותיה של ארצות - 
הברית מישראל להציל מדינה ערבית . המשבר העיראקי - כווייתי זירז והדגיש יותר 
את השינויים במשוואה האסטרטגית האמריקאית במזרח התיכון . גם קודם - לכן 
לא היתה ישראל לבדה במשוואה זו . עקב התפקיד החשוב שממלאות במשבר הנוכחי 
סעודיה ומצרים , ברור שמקומן במשוואה מתחזק לעומת ישראל . איננו בנים יחידים , 
אך נוצר אינטרס משותף למצרים , סעודיה וישראל בהנהגתה של ואשינגטון . 
עם זאת , יש לשים לב גם ליחודיותה של ישראל במשוואה זו : מצרים חשובה מאוד , 
אך זו קודם - כל מצרים של מובארק . דברים רבים במצרים תלוים באדם אחד ואין 
יודע מה יקרה אחריו . ירדן צוינה תמיד כידידתה של ארצות - הברית ובריטניה 
( המאמנת את כוחותיה המיוחדים ) , והנה היא עומדת בצדו השני של המתרס 
עד כדי אפשרות של הטלת מצור על נמל עקבה . ביחס לישראל המצב שונה בתכלית : 
זה שיתוף אסטרטגי יציב . אפילו הפונדמנטליסטים היהודים תומכים בארצות - 
הברית . התשתית הלוגיסטית שיכולה ישראל להעניק לארצות - הברית היא הבטוחה 
ביותר . שטות היא לחשוב שוואשינגטון תבקש למחוק את ישראל במשוואה האסטרטגית 
שלה באזור . עם זאת , ברור כי ישראל תמצא כי שיתוף - הפעולה האסטרטגי משנה 
צורה . ברמה היום - יומית התברר כי היחסים בין הנשיא בוש וראש הממשלה שמיר 
התקלקלו באמת . במשך המשבר לא נוצר קשר אישי , אפילו חשאי , וימים חלפו 
עד שנשלחה איגרת משמיר . היחיד ששמר על קשר אישי עם עמיתו הוא ארנס . ועוד 
התברר כי שיתוף - הפעולה האסטרטגי , הכולל גם חילופי מודיעין , אינו כולל 
תיאום מבצעי שאי - אפשר בלעדיו . אך אלו בעיות שאפשר להתגבר עליהן . השינוי 
המהותי חבוי בתחומים אחרים . אחרי המלחמה נמצא כי המאזן הצבאי באזור השתבש 
לחלוטין בגלל כמויות הנשק האדירות שהזרימו האמריקאים , ועוד יזרימו , למדינות 
ערב . זאת ועוד : מקומו של המלך חוסיין התערער במשוואה האסטרטגית האמריקאית , 
אך הנשיא אסד מסוריה נדחק אליה במפתיע . ממשלת ישראל מרגיעה עצמה בהיחשפותו 
השלילית של אש"ף במשבר זה , אך אנו צפויים לשמוע הרבה על ההתקרבות האמריקאית 
לסוריה . לדעתי , אין לראות זאת בשלילה . מכל מקום , המזרח התיכון לא 
יהיה דומה למה שנהגנו לראות בו לפני הפלישה העיראקית לכוויית . כך יהיה 
אם ינצחו האמריקאים ודאי שכך אם ינצח סאדם חוסין . 
