לוס אנגלס ( מיוחד ל"הארץ " ) . במכתב גלוי לנשיא גורג בוש , שהוקרא בפני 
כמאה פעילים ואל מול סוללה של מיקרופונים ומצלמות טלוויזיה בכנסייה בסנטה 
מוניקה , קליפורניה , קבע שלשום נכה מלחמת ויטנאם , רון קוביק , כי " הסיוט 
עומד לחזור על עצמו " והגדיר את המעורבות האמריקאית במפרץ הפרסי כ"איוולת " . 
קוביק , בן 44 , שעל בסיס האוטוביוגרפיה שלו הופק הסרט האנטי - מלחמתי 
" נולד ב4 ליולי " , אמר כי לדעתו הוא " מייצג את מצפונם ואת תחושות ליבם 
של מיליונים מבני העם ( האמריקאי ) שעד כה בחרו שלא לשאת את קולם נגד המעורבות " . 
פעיל פרו - ערבי ממוצא לבנוני , קייסי קאסם , המגיש מצעד פזמונים פופולארי , 
האיץ אף הוא בנשיא בוש לפקוד על נסיגה . קאסם , שהודה כי מעולם לא מחה 
נגד מלחמת ויטנאם , אמר כי בדעתו לדבר מדי יום ו"להשלים את החסר " . לדבריו , 
הם גם אינם מבינים מדוע יצאה ארה"ב לסייע לכוויית ולערב הסעודית , בעוד 
שלא נקפה אצבע כשגייסות ישראלים פלשו ללבנון . קאסם גינה את תעשיית הסרטים 
המציגה את הערבים כסטריאוטיף . " הדימוי מבסס את התחושה שערבי הוא פחות 
מבן אדם " , טען . " אורח מחשבה כזה מאפשר לשלוח את הנערים להגן על הנפט 
במפרץ מבלי לדאוג לגורם האנושי " . קומץ של מפגיני - נגד שרפו מחוץ לכנסייה 
את דגל עיראק וכינו את קוביק " תינוק בכיין " ו"בוגד " . 
