המשטרה הצבאית חוקרת בשבועות האחרונים חשדות לאי - סדרים , מרמה ושימוש 
בחיילי מילואים לעבודות פרטיות , בבסיס תובלה בדרום הארץ . חקירת המשטרה 
הצבאית מתמקדת בשלושה עניינים : בניית וילה לשליש היחידה , תושב אשקלון , 
בידי חיילי מילואים , שנקראו לשרת ביחידה ; תוספת למשכורת בסעיף " רמת 
פעילות " , שקיבלו רוב חיילי היחידה שלא כדין ; וחשדות לאי - סדרים נוספים . 
עד כה התנהלה החקירה בחשאי , ונחקרו חיילים וקצינים מאותה יחידה . בכוונת 
המשטרה הצבאית לתשאל קצינים בכירים מבסיס התובלה ולעצור חשודים . חיילי 
היחידה מסרבים לשתף פעולה , וחוקרי מצ"ח מתקשים בחקירתם . דובר צה"ל אמר 
אתמול כי החקירה עוסקת ב"שירות מילואים וסוגיות דיווח שלישותיות " . הפרקליטות 
הצבאית בוחנת את חומר החקירה של המשטרה הצבאית בעניין שחרור אנשי מילואים 
מחיל התותחנים משירות . הפרקליט הצבאי הראשי , תת - אלוף אמנון סטרשנוב , 
יחליט אם להעמיד לדין קצינים בכירים מחיל התותחנים ובהם קצין תותחנים ראשי , 
תת - אלוף דורון קדמיאל , שעל - פי החשד היה מעורב בפרשה או לפחות ידע 
עליה . הרמטכ"ל , רב - אלוף דן שומרון , קיבל דיווח שוטף על החקירה ותוצאותיה , 
וייתכן שיזמן אליו לשיחה את קצין תותחנים ראשי . מקור צבאי אמר אתמול : 
" במשטרה הצבאית יש תלונות רבות בדבר שחיתויות בצה"ל , אך אין מספיק חוקרים 
לחקור את כולן " . 
