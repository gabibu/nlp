חבר ועדת החוץ והביטחון של הכנסת , יוסי שריד , מבקש למנוע את העלאתו בדרגה 
של אלוף - משנה אפי איתם , שכיהן בעבר כמפקד חטיבת " גבעתי " . שריד טוען , 
כי נודע לו שבכוונת אלוף פיקוד המרכז , יצחק מרדכי , להעלות את אלוף - 
משנה איתם לדרגת תת - אלוף , ולמנותו לתפקיד בכיר . " זוהי סטירת לחי למערכת 
המשפט הצבאית . שמו של אלוף - משנה איתם הועלה פעמים רבות במשפטי גבעתי 
א וגבעתי ב , שבהם טענו עדים רבים כי היכה עצירים ערבים " , אמר שריד . 
לדבריו , יש לאפשר לפרקליט הצבאי הראשי להחליט אם להעמיד לדין את אלוף - 
משנה איתם ולחכות שיסתיימו משפטי גבעתי . מתברר כי בצה"ל יתפנה בקרוב תפקיד 
בכיר ואחד המועמדים לו הוא אלוף - משנה אפי איתם . 
