וואשינגטון . ( מיוחד ל"הארץ " ) . שר ההגנה האמריקאי ריצארד צייני , 
הכחיש אתמול טענות שהעלה סנטור דניאל פטריק מוינהן , לפיהן נקראו חיילים 
יהודים בצבא ארה"ב שיצאו לסעודיה להעלים את דתם בדיסקיות הזיהוי , מאחר 
שסעודיה אינה מנפיקה אשרות כניסה ליהודים . מויניהאן הסתמך בין היתר על תלונה 
של הורי של חייל יהודי , שניצב בפני בעייה זו . הסנאטור הגדיר מצב זה כהמשך 
למדיניות ארה"ב המעלימה עינבמשך שנים , מול סירובה של סעודיה להעניק אשרות 
כניסה לאמריקאים בני הדת היהודית . צייני אמר בראיון טלוויזיה , כי בעיה 
כזו כלל אינה קיימת ולא הייתה פנייה בנושא לארה"ב . " סעודיה קיבלה את 
כוחות ארה"ב כפי שהם , בלי שים לב לדת או מין " , אמר צייני . הוא ציין 
גם כי נשים ממלאות תפקידים בולטים מאוד בצבא ארה"ב ואף על פי שהיחס לנשים 
בסעודיה הוא שונה בתכלית , ארה"ב לא נתקלה בכל קושי . צייני הוסיף עוד 
כי ייתכן שאדם במערכת הפיקוד הציע הצעה כזו לחייל , מתוך ספקולציה , אך 
עובדה היא שהסעודים לא הטילו כל הגבלות ומובן שאיש לא היה מסכים לכך , 
אילו היתה מוגשת הצעה כזו . מקורות צבאיים אמריקאיים אמרו כי בצבא ארה"ב 
משרתים כ007 , 7 יהודים , מהם 003 , 1 בחיל היבשה . 
