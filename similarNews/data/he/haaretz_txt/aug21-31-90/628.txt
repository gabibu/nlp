ביירות ( ע"ם ) . ארגון חיזבאללה האשים את אמל ושכירי החרב שלו ב"המשך 
הפעולות החריגות נגד בני עמנו והאינטרסים שלהם בכפרי הדרום ועריו " . בהודעת 
הארגון נאמר : " כנופיות אלו מציבות את תותחיהן הכבדים בתוך הכפרים השלווים 
המרוחקים מאיזורי הלחימה ובין בתי התושבים , וביחוד בחדוש , דיר - זהראני 
חומון חפאחתא , זפתא ומרוניה , וזאת במטרה לפגוע בבטחון הציבור והתושבים " . 
" בעיירה חומין נכנסו הכנופיות למסגד והפכו אותו לבסיס שכירי החרב . באזור 
הדרום וביחוד בצור שוררת אוירה של פחד ומתגלות מדי פעם גופות של אזרחים שעברו 
התעללות . המקרה האחרון התרחש כאשר אמצעי התקשורת מסרו שנתגלו גופות באזור 
אלחוש בנפת צור , אחת מהן היתה של חסין עראבה מהעיירה כפרא . בהודעה נטען 
כי אנשי אמל תקפו תושבים שמחו על הריגת ילדיהם . " הכנופיות גובות מיסים 
ודמי חסות מבתי - עסק ומפעלי - תעשייה , וכל מי שסירב לשלם ספג איומים . 
אנשי אמל מטילים עוצר בשעות הערב במספר כפרים מבלי להסביר את הסיבות לצעד 
זה . מצב הכפרים בדרום לבנון דומה למצבם בעת הכיבוש הציוני , כאשר כיכרות 
הכפרים התרוקנו בשעות הערב והופקרו בידי פושעים חמושים " . 
