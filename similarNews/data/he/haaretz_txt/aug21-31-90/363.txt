( ע ) . " כאשר צריך בית המשפט להתבסס על חומר חקירה ראשוני לצורך הארכת 
מעצר , צריכה להיות לפניו גם עמדה כלשהי שתצביע על מהימנות המקור החסוי , 
שדיווח למשטרה על מעורבותם של החשודים בעבירה זו או אחרת " . כך הבהיר אתמול 
שופט בית המשפט המחוזי , מיכה לינדנשטראוס , בעת שהחליט לקצר את משך מעצרם 
של 5 מתושבי רמת הגולן , החשודים בהשתתפות בהפגנת תמיכה לא חוקית בסדאם 
חוסיין , שנערכה ב61 באוגוסט בכפר הדרוזי מגדל - שאמס ברמת הגולן . חמשת 
החשודים , טאהר גאבר מונדר בן 04 , עארף סאלים ספאדי בן 35 , קאמל מוחמד 
שאמס בן 73 , עסאד מחמוד עבד אל - אוואלי בן 83 , ופואד קאסם אלשאער , 
תושבי כפרי הדרוזים ברמת הגולן , עתרו לבית המשפט המחוזי בחיפה נגד החלטת 
שופט שלום בעכו , להאריך את מעצרם ב51 ימים . סניגורם של החשודים טען בבית 
המשפט כי ברמת הגולן נמנעים הדרוזים מלבקש רשיון לעריכת הפגנה , מחשש שהגשת 
בקשה כזו כמוה כהודאה בהחלת החוק הישראלי ברמת - הגולן . " הדרוזים באזור 
מעדיפים איפוא להסתכן בהתקהלות לא חוקית להבעת דיעותיהם מאשר לבקש רשיון 
להפגנה כחוק " , אמר . כן טען , כי הפגנה דומה נערכה בתחומי הקו הירוק 
ברשיון , ובה נישאו אותן סיסמאות פוליטיות של הזדהות עם השליט העיראקי . 
בא כוח המשטרה טען כי במהלך ההפגנה , בה השתתפו כ052 דרוזים מרמת הגולן , 
נישאו כרזות תמיכה בסדאם חוסיין , והונפו תמונותיו . השופט עיין בחומר 
החקירה , וקבע כי דעתו אינה נוחה מהחלטת שופט השלום בעכו , אשר שוכנע מהראיות 
שהוצגו בפניו לעניין החשדות שהועלו כנגד החמישה . לכן החליט לקצר את תקופת 
מעצרם של החמישה ל8 ימים , לצורך השלמת החקירה . 
