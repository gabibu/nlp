רומא ( ע"ץ ) . אזרחי המערב בעיראק " ימשיכו לשמש כנשק הרתעה נגד המלחמה , 
אך לא כבני ערובה " , הכריז אתמול נספח העיתונות בשגרירות עיראק ברומא . 
בהסתמך על ידיעות שקיבל מבגדאד , אישר הנספח אל - קארחי כי " אורחים מסויימים " , 
אמריקאים , בריטים וצרפתים , הועברו לאתרים אסטרטגיים צבאיים , " במטרה 
להרתיע את ארה"ב מלתקוף יעדים אלה " . בריסל ( ע"ר ) . פקידים עיראקים 
בבגדאד הכחישו כי אזרחיהם של שבע מדינות באירופה , ובכללן בלגיה , יכולים 
לעזוב את כוויית באופן חופשי . " זה ( האפשרות לעזוב ) הוכחשה בידי רשויות 
מוסמכות בבגדאד " אמר הדובר . ההכחשה באה לאחר שביום שלישי הגישו השלטונות 
העיראקיים בכוויית , הצעה לשבע שגרירויות אירופאיות לאפשר לאזרחיהם לעזוב 
את המקום . ואולם , דיפלומטים בלגים שיצרו אתמול קשר עם הפקידים בבגדאד , 
קיבלו תשובה כי אין הצעה כזאת . משרד החוץ האיטלקי אמר כי הרשויות העיראקיות 
בכוויית סיטי הבטיחו שאזרחיהם של בלגיה , דנמרק , אירלנד , איטליה , 
יוון , הולנד וספרד , יורשו לצאת לירדן או לטורקיה דרך בגדאד . " עבורנו , 
האפשרות היחידה הינה שכל 21 המדינות יפעלו יחד " , אמר הדובר הבלגי . קפידבינברלין 
( ע"ץ ) . 54 אזרחים מזרח גרמניים מוחזקים כעת בעיראק ושניים נוספים בכוויית . 
כך מסר משרד החוץ המזרח גרמני . שלטונות בגדאד הודיעו באופן רשמי למזרח 
ברלין , כי אנשי הסגל של שתי השגרירויות של מזרח גרמניה בעיראק ובכוויית , 
יוכלו לנוע באופן חופשי , אולם בפועל הדבר אינו מתבצע . דובר ממשלת מזרח 
גרמניה ציין בקשר לכך , כי 74 אזרחים מזרח גרמניים נמצאים כעת בעיראק ובכוויית , 
אולם הוא לא אמר אם הם מוחזקים בניגוד לרצונם . משרד החוץ המזרח גרמני 
הקים צוות חירום מיוחד כדי לטפל באזרחים האלה , ולעקוב אחר המצב במפרץ . 
קפידבינהאבור ( ע"ר וע"ץ ) . עיראק שינתה את החלטתה בדבר יציאת קבוצה 
של יותר מ001 אזרחים שוודים ופינלנדים מכוויית לתורכיה . כך אמרה אתמול 
דיפלומטית שוודית . אינגאליל יונסון , המתינה בתחנת הגבול התורכית - העיראקית 
האבור , לבני ארצה . היא מסרה כי " עיראק שינתה את מדיניותה . היא טוענת 
כי לשוודים אין אשרות יציאה . הם אומרים כי הם עשויים להתיר לנשים ולילדים 
לעבור את הגבול " . יו"ר הפרלמנט העיראקי מהדי סאלח אמר אמש כי מספר צרפתים 
ויפאנים הורשו לצאת מעיראק . הוא לא מסר את מספרם . 
