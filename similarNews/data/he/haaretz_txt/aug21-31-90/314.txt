( ע ) " ישראל צריכה לשבת בשקט , ללא בהלה , ולא לצאת בהכרזות מיותרות " 
כך אמר אתמול ח"ך שמעון פרס לחברי משלחת המגבית היהודית . " לא הוזמנו 
להשתתף באירועים במפרץ . ארה"ב היא זו שמנהלת את העניינים . זהו סכסוך 
בין העולם לבין עיראק , ולא בין הערבים לבין ישראל . אין ספק שהאמריקאים 
ינצחו בעימות זה " , אמר . הוא הוסיף כי מאחר שאין ישראל מנהלת את המערכה , 
הוא לא נפגע מכך שבתוקף תפקידו כראש האופוזיציה הוא לא הוזמן לפגישת עדכון 
עם ראש הממשלה . " המשבר במפרץ הפרסי יביא לסיומה של עוד דיקטטורה נוראה , 
שנידונה להיעלם כמו המשטרים הקומוניסטיים במזרח אירופה . תופעה זו תגיע 
גם למזרח התיכון " , אמר פרס . הוא שיבח את נשיא מצרים , חוסני מובארק , 
על המדיניות האחראית שהוא נוקט בהגנתו על הריבונות של מדינות המזרח התיכון . 
לגבי תמיכתם של הפלשתינאים בסדאם חוסיין אמר פרס : " הפלשתינאים שוגים . 
מצבם לא משתפר עקב המשבר במפרץ הפרסי . הם הקורבן הגדול של התעצמות עיראק . 
אנשים מיואשים נוטים לראות פנטזיה כמציאות , אך כאשר ישקע אבק המלחמה הם 
ייאלצו לחזור למציאות " . 
