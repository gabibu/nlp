יורי פינס ( 62 ) , יו"ר תא " קמפוס " , המזוהה עם השמאל הקיצוני באוניברסיטה 
העברית בירושלים , נעצר בחשד למרמה וזיוף במהלך הבחירות להסתדרות הסטודנטים 
שנערכו בחודש מאי השנה . פינס חשוד כי בעת ששימש חבר בוועדת הבחירות מטעם 
תא " קמפוס " , הוא הגדיל את מספר הבוחרים של התא , על - ידי זיוף קבלות 
תשלום דמי - חבר להסתדרות הסטודנטים על שמות אנשים המזוהים עמו פוליטית . 
בדיון שהתקיים ביום א , ושבו נידונה בקשה להאריך את מעצרו של פינס , טען 
נציג מחלק ההונאה של משטרת ירושלים כי ועדת הבחירות הגבילה השנה את מועד 
הגשת הערעורים על אי - הכללה בפנקס הבוחרים עד לשבועיים לפני הבחירות ; 
החשוד הבין שאחוז התומכים בתא " קמפוס " נמוך מהמצופה , ועל כן מילא בשמם 
של מקורבים אליו טופסי ערעור לצורך הכללתם ברשימת הבוחרים , והגישם בצירוף 
הקבלות המזויפות לוועדת הערעורים . ועדת הבחירות גילתה את הזיוף , ויו"ר 
הוועדה עו"ד מרמלשטיין הגיש תלונה על כך למשטרה ב52 במאי . התלונה לא היתה 
אישית נגד פינס , אלא רק על הזיוף . מחלק ההונאה החל באיסוף חומר וראיות , 
ואז התברר כי יורי פינס חשוד בזיוף . הוא נעצר ביום ו , ובחקירתו הודה 
בזיוף 0809 שוברי - תשלום . נציג המשטרה , רב - סמל אילן מידן , מסר כי 
עד כה אותרו 301 שוברים מזויפים , וכי יש לחקור את כל מי שברשותו שובר מזויף . 
בהסכמתו של פינס , האריכה השופטת יהודית צור את מעצרו בעשרה ימים . 
