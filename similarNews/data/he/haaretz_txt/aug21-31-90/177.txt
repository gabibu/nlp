( ע ) . אדם אחד נהרג ואחר נפצע , בתאונת דרכים שארעה אתמול לפנות בוקר 
בכביש הערבה . לפנות בוקר יצא מאילת ניסן בן נתן , תושב ערד בן 22 , במכונית 
מסוג פורד קורטינה . הוא לקח איתו כטרמפיסט את איתן שטרינג מחיפה , גם 
הוא בן 22 . ב05 : 2 לפנות בוקר הגיעו השניים לקרבת תחנת הדלק בעין יהב , 
ומסיבה שטרם הובררה סטה הנהג ימינה , והתנגש בעוצמה במשאית סמי - טריילר , 
שחנתה כחוק בדרך העפר שמעבר לשוליים הימניים של הכביש . המכונית הפרטית 
נמחצה מתחת למשאית . למקום הגיעו חיילים ורופא צבאי מהמחנה הצבאי הסמוך , 
כדי לעזור לחלץ את נוסעיה . הטרמפיסט נפטר מפצעיו והנהג נפצע קל והועבר 
במסוק צבאי למרכז הרפואי " סורוקה " שבבאר שבע , לשם השגחה . נהג מכונית 
פרטית נפצע אתמול בהתהפכות מכוניתו מצפון למצפה רמון . סמוך לשעה 03 : 41 
נסעה מכונית מסוג " פורד אסקורט " , כיוון מצפה רמון צפונה . ליד כביש 
הכניסה לבית הספר לקצינים של צה"ל איבד הנהג את השליטה על ההגה , מסיבה 
שטרם הובררה , ומכוניתו התהפכה . הנהג נפצע , והועבר למרכז הרפואי " סורוקה " 
בבאר שבע , שם אובחן אצלו שבר בגולגולת . פציעתו הוגדרה בינונית עד קשה , 
והוא אושפז ביחידה לטיפול נמרץ . 
