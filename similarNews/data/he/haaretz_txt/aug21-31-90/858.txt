היחידה המרכזית של מחוז תל - אביב עצרה שני בעלי משרד חקירות פרטי ושלושה 
צעירים מכפר שלם , כחשודים בהאזנות סתר לעיתונאי המתגורר בגבעתיים . שלשום 
בערב התלונן במשטרה כתב " ידיעות אחרונות " , מרדכי גילת על כך שמצותתים 
לטלפון שבביתו . לפני שהתלונן הוא ביקש מחוקר פרטי לבדוק אם השערתו נכונה 
ומהבדיקה התברר שהוא צודק . לבית העיתונאי הגיע צוות של היחידה המרכזית , 
בפיקודו של סנ"ץ יוסף סידבון והחקירה הוטלה על מחלק הבילוש הנושאי . החוקרים 
והבלשים התפרסו בביתו של גילת וסמוך לחצות נעצר צעיר בן 42 מכפר שלם . החשוד 
נלכד כשהחליף קלטות במכשיר הקלטה , והניח את המכשיר בתיקו . בעקבות חקירתו , 
נעצר גם אחיו בן ה92 , שהוא אסיר משוחרר . התברר כי לאחר שחרורו מבית 
הסוהר , התקבל האח לעבודה בחברת " בזק " במסגרת פרויקט שיקום אסירים , 
אך לפני זמן קצר פוטר . במהלך הלילה נאסף חומר , שהביא ללכידת אדם שלישי 
בן 43 . השלושה חשודים בהתקנת האזנות סתר , ונראה כי הם עשו זאת על - פי 
הזמנה . בחיפוש שנעשה בדירותיהם , נמצא ציוד מתוחכם ששימש אותם . אתמול 
נעצר ברחוב בן - יהודה בתל - אביב בעל משרד חקירות , בן 04 , החשוד בשכירת 
השלושה . בשעות הצהריים נעצר גם שותפו . שלושת העצורים הראשונים יובאו היום 
בבוקר לבית - המשפט , והשניים האחרים מחר . מטרת ההאזנות עדיין לא ברורה . 
יצויין כי גילת הוא כתב חוקר ב"ידיעות אחרונות " ולאחרונה היה מעורב בחשיפת 
פרטים בפרשת דרעי . לפני כן היה מעורב גם בגילוי פרטים בפרשת עמר מ"אגד " . 
