במשרדים הכלכליים בירושלים לא הופתעו בשבוע שעבר מנתוני הלשכה המרכזית לסטטיסטיקה , 
שלפיהם שיעור האבטלה במשק בחודשים אפריל - יוני 09 היה % 1 . 01 מכוח העבודה 
במשק . כלומר , 561 אלף איש . בחודשים האחרונים רבו הסימנים להתגברות 
האבטלה , במיוחד עם ראשית הצטרפותם של עולים חדשים לשוק העבודה , ומשרד 
האוצר , בנק ישראל , משרד הכלכלה ומשרד התעשייה התוו תוכניות להביא לצמצומה . 
בפברואר 09 הגישה הרשות לתכנון כלכלי במשרד הכלכלה והתכנון מסמך שכותרתו : 
" קליטת עלייה : בעיות , פוטנציאל לצמיחה ומדיניות קליטה " . בצד ניתוח 
תחזית העלייה מבריה"ם , מצב כוח - האדם והתעסוקה , הוצע להפעיל מדיניות 
מאקרו - כלכלית שתעודד צמיחה והגדלת השקעות , תוך כדי שיפור רווחיותו של 
המגזר העסקי . הודגש הצורך בשינוי סדרי העדיפויות במדיניות התקציבית והגדלת 
האמצעים לקליטה , שינוי החוק לעידוד השקעות הון , הרחבת ההשקעות במו"ף , 
זירוז הקמתן של קרנות הון - סיכון , הרחבה ושיפור של ההכשרה המקצועית . 
במאי 09 הציג בנק ישראל את " המדיניות הכלכלית בתקופת העלייה " . המסמך 
מציע להגדיל את ההשקעות בתשתית , ליצור תהליך של הכשרה מקצועית לעולים , 
להפעיל רפורמות , לעודד השקעות של המגזר העסקי , לשפר את תפקודו של שוק 
העבודה . באותו חודש הציג משרד האוצר " תוכנית לקליטת עלייה 0991 " . גם 
האוצר המליץ אז על הכשרת התנאים הדרושים לצמיחה מוגברת , ובמיוחד יציבות 
בתנאים המאקרו - כלכליים שבהם פועל המגזר העסקי . בלא צמיחה יציבה , 
שתבוסס על צמיחת המגזר העסקי , קליטת העלייה לא תעלה יפה קבע אגף התקציבים 
באוצר . במסגרת ההמלצות לקווי פעולה הוצע לתת זכאות לכל עולה בגיל העבודה 
להשתמש במסגרות של התאמה והכשרה מקצועית , ולתת עדיפות להכשרה פנים - מפעלית 
ולקורסים שיבוצעו בידי גופי המגזר העסקי , במימון חלקי של הממשלה . באוצר 
גרסו שיש לפתוח מסלולי השתלמות קצרים במוסדות להשכלה גבוהה להכשרת מהנדסים 
וכן להשתתף בשכרו של העולה בששת חודשי העסקתו הראשונים בשיעורים פוחתים , 
כדי לקזז את החיסרון היחסי בתחילת עבודתו . בראשית אוגוסט 09 הציג שר התעשייה 
והמסחר , משה נסים , את מדיניותו להגדלת התעסוקה ולקליטת העלייה , עידוד 
יוזמות והשקעות , הפחתת עלויות הייצור , עידוד מחקר ופיתוח , פיתוח תשתית 
תעשייתית . עד כה לא יושמו ההצעות העיקריות של הממשלה בתחום התעסוקה . 
מה עלה בגורל התוכנית להסב עובדים ישראלים ועולים חדשים לענפי הבנייה ? 
היכן נמצאים העולים שאמורים היו להיות מועסקים במכוני מחקר או לעבור הכשרה 
טכנולוגית ? היכן מאגר המידע הממוחשב שיכיל את כל הצעות העבודה , שהיה 
אמור לעמוד לרשות העולים ? מדוע לא הוחל בהקמת חממות ליוזמות טכנולוגיות ? 
באוצר משיבים כי חלק מההצעות ייכלל בוודאי בתוכנית הכלכלית שיציג יצחק מודעי 
בעוד חודש . במשרדים הכלכליים בירושלים מסכימים כי רק שינוי חד בשוק העבודה 
יביא להורדת שיעורי האבטלה . לשם כך שוקדים עתה במשרד האוצר על הצעות להגדלת 
מקומות התעסוקה , ובין השאר עידוד עסקים קטנים , הפעלת קרנות הון - סיכון , 
קרנות לעסקים קטנים , מסלולים נוספים בחוק לעידוד השקעות הון . כדי לשמור 
על רווחיות הייצור נדונות הצעות לשינוי שכר המינימום ולהפחתת השתתפות המעביד 
בתשלומים לביטוח הלאומי . מנכ"ל משרד העבודה והרווחה , שמואל סלבין , סבור 
שיש לטפל בעניין בשני מישורים : מאקרו ומיקרו . בצד המאקרו על משרד האוצר 
להתוות מדיניות שתביא את המשק לצמיחה ולהגדלת השקעות , שיגדילו את התעסוקה . 
בצד המיקרו תפקידו של משרד העבודה והרווחה הוא ביצירת מקומות עבודה . סלבין 
מציע לשנות את הזכאות לקבלת דמי האבטלה , כך שדורש עבודה עד גיל 82 יחויב 
לקבל כל עבודה שתוצע לו . יש לתת תמריץ למובטל המוצא עבודה בתוך שניים - 
שלושה חודשים מיום קבלת דמי האבטלה . כיום מקבלים מובטלים דמי אבטלה למשך 
חצי שנה מיום כניסתם למעגל האבטלה ותנאים אלה אינם מעודדים אותם לקבל עבודה . 
מנכ"ל שירות התעסוקה , דוד מנע , סבור כי בלא יצירת מקומות עבודה חדשים 
יהיה קשה להתמודד עם בעיית האבטלה . האבטלה בארץ היא אבטלה של חוסר ביקושים . 
מול 09 אלף דורשי עבודה בלשכת התעסוקה יש רק 02 אלף הזמנות לעובדים . הגדלת 
התעסוקה , אומרים באוצר , קשורה גם בתיווך העבודה בין מעביד לעובד . לא 
די בתיווך העבודה המתבצע בין שירות התעסוקה לבין דורש העבודה או המעביד 
יש להגמיש את שוק העבודה . שירות התעסוקה ומשרד האוצר חלוקים ביניהם באשר 
להכנסת שינוי בחוק שירות התעסוקה , שלא יחייב זיקת חובה של המעסיק ודורש 
העבודה לשירות . בחוק שירות התעסוקה נקבע , כי " לא יקבל אדם עובד ולא 
יתחיל אדם לעבוד אצל מעביד אלא אם העובד נשלח על - ידי לשכת שירות התעסוקה 
וניתן ממנה על כך אישור בכתב " . באוצר סבורים כי מנקודת ראות מאקרו - כלכלית 
נודעת חשיבות רבה לכך , שתיווך העבודה יבוצע בדרך המהירה ביותר ושהעובד 
ימצא את מקום העבודה המתאים לו ביותר . מונופול שירות התעסוקה בתיווך העבודה 
פועל בכיוון הפוך ליעד זה , אומרים באוצר . על - פי חוק שירות התעסוקה , 
נאסרת פעולתן של לשכות להשמת כוח - אדם שאינן של השירות . ואולם , לשכות 
כאלה יכולות דווקא בתקופה של אבטלה להביא להשמה מהירה ויעילה של כוח - האדם . 
באוצר אומרים כי שירות תעסוקה ממשלתי קיים גם במדינות מערביות מפותחות , 
אך זיקת החובה לשירות הממשלתי חלה רק בישראל וביוון . סלבין תומך בחלק 
מרעיונות האוצר . לדעתו , יש לאפשר הקמת לשכות עבודה פרטיות שיהיו בפיקוח , 
במידה כלשהי , של שירות התעסוקה . אך יש לעשות את הדבר בהדרגתיות . מנע , 
לעומתו , סבור שביטול זיקת העובד והמעביד לשירות התעסוקה יביא לכך שלשכות 
התעסוקה הפרטיות יציעו עבודות מושכות במרכז הארץ , ואילו שירות התעסוקה 
יישאר עם אזורי הפיתוח המרוחקים , שבהם הביקוש לכוח - אדם והיצע המשרות 
הטובות קטנים . הוא מצדד בפעילות מוגבלת של לשכות התעסוקה הפרטיות , שיידרשו 
למיומנות ויהיו בפיקוח , כפי שקבלנים , למשל , נדרשים לקבל הכרה ופיקוח 
של רשם הקבלנים . רק באחרונה מנערים את האבק מהתוכניות להגדלת התעסוקה . 
חוץ מהממשלה , גם ועדת השרים לענייני עלייה תדון בקרוב בהצעות בתחום זה . 
אך נראה כי יישומן יהיה קשה יותר מאשר בתחום הדיור . בניגוד לקרוואנים , 
מקומות עבודה אי - אפשר לייבא באוניות . 
