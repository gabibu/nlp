( ע ) . " הייתי ממליץ לאמריקאים להשתמש נגד עיראק בנשק גרעיני טקטי 
בלתי - מזהם " , אמר אתמול אלוף פיקוד צפון לשעבר , אביגדור ( יאנוש ) 
בן - גל . לדבריו נשק גרעיני זה , " יפגע במטרות נקודה ויכה בצורה מוחצת 
את כוחות האוויר , שדות התעופה , התשתית הכלכלית , הצבאית , ועוצבות 
השריון . " הנשק הגרעיני הוא היחיד הנמצא בידי מעצמות - העל , הנותן יתרון 
גדול למעצמת - על כמו ארה"ב מול מדינה מטורפת כמו עיראק . בן - גל טען בראיון 
ל"קול ישראל " , כי הוחמצה ההזדמנות להתקפת פתע אמריקאית חדה ומוחצת מהאוויר . 
" אם יתקפו האמריקאי , ם הם יעשו זאת בעוד פרק זמן של שבוע עד עשרה ימים 
בצורה שקולה , לפי הספר , כנהוג ביחסי כוחות אוויריים ויבשתיים המקובלים 
במלחמה קונוונציונלית יחסי כוחות שיאפשרו להם לכבוש את כוויית . " האמריקאים 
נמצאים כיום בנקודת זמן של שיווי משקל , בו הם פיספסו את מהלך הפתע אך הם 
עדיין לא מוכנים למהלך קונוונציונלי משולב עם סיכויי סבירות גבוהים להצלחה . 
מאידך , הם נמצאים בנקודת מישור חדשה , של חשש כי הקואליציה הערבית - מערבית 
עלולה להתפרק כתוצאה מאי - פעילות צבאית מהירה , שגרמה לוואקום אליו ינסו 
להיכנס גורמים שישאפו ליצור תהליך של מו"ם ולמצות את האפשרויות הפוליטיות . 
" אני חושב שהאמריקאים שגו בכך שהם לא הקדימו לפעול ולא לקחו סיכונים , 
כי רצו ללכת על בטוח . מי שרוצה ללכת על בטוח עם מינימום סיכונים עלול 
למצוא עצמו במצב שהוא לא יוכל לפעול גם כאשר הוא יהיה מוכן . " מה שקרה 
למעשה הוא שהעיראקים שחררו את מיטב הדיוויזיות שלהם מהגבול האיראני והדרימו 
אותן לאזור הקרבות הצפוי , לכוויית ולערב - הסעודית . זה מהלך שדי הביך 
את חילות המשלוח ומערכת מקבלי ההחלטות הפוליטיים והצבאיים בארה"ב " אמר . 
