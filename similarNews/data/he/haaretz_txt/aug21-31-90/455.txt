ישראל העובדת תלתה את יצירותיה במועדונים ובחדרים פרטיים . הנוער של התנועות 
הסוציאליסטיות בארץ , גדל על רישומיה , הדפסיה , כרזותיה ופסליה . יצירותיה 
של קטיה קולביץ , המפארות את הלוחמים לצדק חברתי , הכואבות את כאבם של 
אמהות ושל ילדיהם הרעבים , יכולות לשמש גם היום ביטוי לסבל ולמחאה על הקיפוח 
בעולם , גם אצלנו . קולביץ , שאיבדה את בנה במלחמת העולם הראשונה , זועקת 
ביצירותיה , בכוח ויכולת רישום נדירים , את כאב השכול ואת האבסורד שבקטל . 
כשגיליתי כי בסניף הבנק קלנר שפר קסה " שבקלן , בנוימרקט לץ , יש מוזיאון 
המוקדש ליצירותיה , נראה לי הדבר כהתגלמות האבסורד . יצירותיה של קטה קולביץ 
בבנק ? שנים נמנעתי מלבקר שם . פחדתי שמא אותה חוויה שחוויתי בנעורי תתגלה 
כזיוף . חששתי לגלות שהולכתי שולל ע"י התוכן הפוליטי . לאחרונה העזתי וביקרתי 
במוזיאון הקטן והיפה הזה , והתברר לי , ללא כל צל של ספק , שקטה קולביץ 
היא רושמת ריאליסטית מהמדרגה הראשונה וממשיכה מסורת של רישום ריאלסטי , 
המבוסס על יכולת רישום קלאסי ושליטה מרבית בחומרי הרישום ובטכניקות השונות 
של ההדפס הגרפי . כל אמן יודע כמה קשה להיות אמן ריאליסטי ולהישאר אמין 
וטוב , במיוחד אם היצירה מבטאת מסר חברתי , המשיק לא אחת עם צורות הבעה 
כרזתיות . קולביץ הצליחה בכך . ברוב יצירותיה , השכילה להישמר מאילוסטרטיוויות , 
מאיזכור אירועים חברתיים - עיתונאיים - מגמתיים , וזאת בעזרת הקו ההחלטי 
והקומפוזיציה המדויקת , החלוקה הנכונה בין שחור , אפור ולבן , ובכוח אמנותי 
מתפרץ . המלחמה הקרה , בתקופה שלאחר מלחמת העולם השנייה , חילקה את עולם 
האמנות לשניים : לעולם המערבי , שבו שלט הציור האבסטרקטי , ולעולם שמעבר 
למסך הברזל , שבו שלט הזדנוביזם הסוציאל - ריאליסטי . נראה היה כאילו ציוריה 
של קטה קולביץ מגויסים , ספרותיים - תיאוריים , משתייכים לעולם זה , 
כך שכרכו אותה יחד עם אמנים בינוניים , שטופי אידיאולוגיה . היום , במרחק 
זמן , כשעולם האמנות נעשה יותר ויותר פלורליסטי , כש"מותר " כבר לצייר 
מהטבע , לצייר דמות אדם בפעולה , כאשר איו עוד טאבו על נושאים ומסרים חברתיים , 
אפשר לבחון מחדש את יצירותיה של קטה קולביץ , ולגלות שהן פרי יצירה של 
אמן אמיתי . כדאי לבקר במוזיאון הקטן הזה שבקומה העליונה של הבנק בקלן , 
שרכש במשך שנים את יצירותיה והציג אותן בפני הקהל הרחב . אפשר להיגרר לוויכוח 
המתקיים זה זמן בעיתונות שלנו בעקבות התערוכה שמקיים מוזיאון תל - אביב , 
בביתן הלנה רובינשטיין האם יש סגנון נשי באמנות , השונה מסגנון גברי . 
נראה שאי אפשר להפריד בין האישה קטה קולביץ ובין ציוריה ונושאיהם . אך אם 
נשכח לרגע את כל מה שאנו יודעים עליה ועל יצירותיה , האם נמצא הבדל שיוכיח 
שהקו , הקומפוזיציה , חלוקת השחור והלבן , הרת , הכוח , הם נשיים , 
וכי גבר היה עושה אותם לגמרי אחרת ? הנאצים גירשו את קולביץ מהאקדמיה ומאגודת 
האמנים , החרימו ולא הציגו אותה , אך לא פגעו בה פיסית . היא היתה אסיסטנטית 
של בעלה , רופא ברבעים העניים של ברלין בזמן המלחמה , ושניהם יחד הקימו 
בקלן , בכנסייה , את האנדרטה לזכר בנם שנהרג . עבודה מדהימה ואובססיווית . 
היום , לאחר המהפך בגרמניה , כשההמונים במזרח - גרמניה חוזרים בשקיקה 
אל חברת הניצול הקפיטליסטית , שאותה ביקרה קולביץ ביצירותיה ונגדה לחמה , 
מקבלות יצירותיה של קולביץ משמעות מוזרה , והצגתן בין כותלי הבנק בקלן 
נראית כסמל למה שמתרחש בחברה המערבית בכלל ובגרמניה בפרט . 
