חיככלל , אומרים בחנויות הבגדים כי נשים וגברים בגיל שלאחר הפנסיה ממעטים 
לבקר בבוטיקים ולרכוש בגדים חדשים . החזיון הנפוץ , כך מקטרים סוחרי האופנה , 
הוא של בת או נכדה שמובילה את אמא או סבתא לחנות , לוחצת עליה לקנות פריט 
מסוים , ונענית , אני לא צריכה . הארון בבית שלי מלא בבגדים יפים וחדשים . 
כך במיוחד לגבי הגברים . ובכל זאת , ניתן למצוא במרבית חנויות הבגדים 
והבוטיקים האופנתים לבוש בסטייל , נוח , ספורטיבי או אלגנטי , גם לבני 
הגיל השלישי . דוד שיאון , אופנאי : נשים בגיל הזה הן מלאות בדרך כלל , 
לכן הן מעדיפות בעיקר חליפות שני חלקים . חצאית ארוכה וחולצת כותנה , 
או זקט . גם נוח , וגם יפה יותר . יש נשים בגיל הזה שמתעקשות על בגדים 
צמודים לגוף , עם מחשופים עמוקים . אבל אני מייעץ להם כמעט תמיד חליפות 
ושמלות רחבות , ( שאינן מבליטות שומנים ) . לצערי , אין היום כמעט בארץ 
אופנה שמיוחדת לנשים בגיל הזה , שצריכה להצטיין בסולידיות . גם בנוגע לצבעים . 
היום הולכים צבעים כמו ירוק , סגול , ורוד , ואת זה אני לא מציע לנשים 
המבוגרות שמגיעות אלי , אלא אם יש אחת שמתעקשת . במקום זה , אני מציע 
להן צבעים כהים , לאו דווקא שחור . בעיקר כחול וירוק כהה . לאירועים , 
אני מציע להן חום , שחור או לבן . בדים סינטטים מעורבים בכותנה . קליינטיות 
קבועות סומכות על הטעם שלי בעניני בגדים . קליינטיות חדשות , קצת חשדניות . 
אבל אחרי הבגד הראשון או השני , אנחנו מסתדרים . קלאודיה , בוטיקאית : 
ככלל , אנחנו לא מחזיקות בבוטיק בגדים דווקא לבנות הגיל הזה . אבל כשנכנסת 
אשה כזאת לחנות , היא מוצאת שיש גם בין הבגדים שהם הצעקה האחרונה . בגדים 
העשויים להלום אותה , ולהחמיא לה . למה לא . אני ממליצה לנשים בגיל הזה 
בעיקר חליפות המשלבות אפור , שחור ולבן . אלה גוונים קלאסים . אם האשה 
מעדיפה בגד צבעוני יותר , אני ממליצה לה על שמלות פרחוניות מאופקות , לא 
צעקניות מדי . שמלות או חליפות מנוקדות . או שמלות חלקות בגוונים כהים , 
שאפשר לשלב אותם עם אביזר קישוט יפה , כמו סיכה עם צבע קונטרסטי . הגזרות 
במקרים כאלה הן ישרות . קלסיות , סגורות , עם מחשופים מינימאלים . חצאיות 
פליסה . בערב , שמלות סטן . ליום יום , שמלות מבד כותנה . אנחנו מציעות 
להן חצאיות בגוונים של זהב על שחור , לפעמים גם חצאיות שיפון . אבל לך 
תדע . לפעמים נכנסת לכאן אשה מבוגרת עם גוף משגע , וראש מטורף שתירצה דווקא 
את השמלה או החליפה הצעקנית ביותר . זה ענין של אופי . והלקוח תמיד צודק . 
בוטיק אלהמברה : הגברים בגיל הזה מעדיפים חולצות קלאסיות . חלקות או עם 
פסים . כחול , אדום . תמיד עם כפתורים . בעיקר מבדים שקל לגהץ , או לא 
צריך כלל לגהץ . גם דיולן , וגם כותנה . העיקר להראות מכובד , כמעט בכל 
מצב . אותו עקרון גם לגבי המכנסים . העיקר בד שאין צורך לגהץ . תמיד נראה 
לביש . תכלת , בז . רק מעטים לוקחים מכנסי כותנה עם פנסים . פנסים לא 
מתאימים לכל אחד . לאירועים , בוחרים חליפה . אבל רק לעיתים רחוקות . 
בעיקר מבדים סינטטים . אני מתאימה להם עניבה , לא דקה מדי , כי זה יוצר 
מראה של פלייבוי , ולא מתאים . מצד שני , העניבות הרחבות כבר יצאו מן 
האופנה . אז אני בוחרת להם רוחב ביניים . בדרך כלל עם הדפסים , אדום , 
ושחור . חנות אחים מקמל : הגברים , מעדיפים שעונים קלאסים ותיקים . אוריינט , 
טיסו , סייקו . לא הולכים על הדברים החדשים . בדרך כלל לקוחות בגיל הזה 
בוחרים שעונים גדולים מן הממוצע , שקל לקרוא בהם את השעה , וכמעט תמיד 
שעוני מחוגים . רק בודדים מבקשים שעונים דיגיטלים . בתור רצועה , מעדיפים 
גברים בגיל העמידה רצועות עור , או מתכת מצופה בזהב . שוב , זה נראה יפה 
ומכובד . אגב , שעוני כיס הזאקט , כבר יצאו מן האופנה . הגברים בגיל הזה 
סולידים . לא מבקשים לעצמם תכשיטים מיוחדים מעבר לשעון . לא שרשראות , 
או מוצרים כאלה . מצד שני , אלה הם הלקוחות הטובים ביותר שלנו לחפתים , 
וסיכות עניבה . כאן , אלה שמבקשים אותם , הם אנשים שהסתובבו בעולם , 
ויודעים לבחור , קרטיה , גוצי , פייר קרדן . הנשים מבקשות לעצמן שעונים 
עם רצועות מוזהבות . צמידים קולירים משובצים אבני חן , אמרלדים , יהלומים 
או חיקויי יהלומים , שרשראות פנינים או חיקויי פנינים , וכך גם לגבי עגילים . 
בתחום הטבעות , אנחנו ממליצים לאשה המבוגרת טבעות משובצות אבני חן בינונים , 
זרקונים , או יהלומים מ01 . 0 קארט , עד קארט אחד . בתחום השרשראות והמחרוזות , 
יש לנשים בגיל הזה עדיפות לשרשראות קצרות , שמקיפות מעט יותר מן הצואר , 
או מחרוזות ארוכות אופנתיות , שמשתלשלות עד לתחתית החזה . הסגנון , ריבועים , 
עגולים . נדיר למצוא נשים בגיל הזה שיבחרו יצירות אמנותיות מקוריות , 
למעט נשים אנינות טעם של ממש . יש נשים לעומת זאת שבוחרות בצמידים עם חריטה 
מרוקאית , וזו באמת הצעקה האחרונה . אמנון מקמל : בעקרון , מעדיפים הלקוחות 
בגיל הזה , בעיקר הנשים , לרכוש מוצרים השומרים על ערכם מבחינת הזהב , 
ולאו דווקא בשל ערכם האמנותי . פנינה דגן : ככלל , בנות השישים פלוס מתחלקות 
כמו אצל כל הנשים , לנשים שתמיד ידעו לשמור על הופעה חיצונית טיפטוף , 
ולנשים שנגררות אחרי האופנה . לדוגמא סיכות משובצות אבני חן , המבוקשות 
מאוד בקרב הלקוחות הללו . אחת שמיחסת חשיבות למראה האופנתי שלה , תבחר 
סיכה מיוחדת לכל שימלה . כחולה עם שימלה או חליפה כחולה וכך הלאה . אחת 
שאינה אופנתית במיוחד , תיקנה סיכה שחורה , או סיכה לבנה , ותגיד , שחור 
ולבן הולכים עם הכל . זאת הגישה . בגיל הזה אוהבות הנשים הרבה מחרוזות פנינים . 
כמובן שלא כל אחת יכולה להרשות לעצמה פנינים אמיתיות , לכן רבות קונות 
את הפנינים המלאכותיות , אלה המכונות תרבותיות . גם אלה אגב לא זולות במיוחד . 
סט של מחרוזת ועגילים תואמים , עשויים להגיע לכ002 שקל . פריט מבוקש ומומלץ 
נוסף , הוא שרשראות אבני הקריסטל משובצים בכסף . את זה קונות במיוחד כלות , 
או נשים מבוגרות שהולכות לחתונה כזאת . וזה יפה מאוד , וגם מרשים מאוד . 
אם התאמת בגדים ואביזרי אופנה לנשים או גברים מבוגרים היא משימה קשה , הגענו 
למסקנה שהתאמת אביזרי קוסמטיקה קשה הרבה יותר . הכל ענין אינדוידואלי של 
טעם אישי , יאמרו לך במרבית החנויות . בכל זאת , בחנות של הלנה רובינשטיין 
באזור המרכז , תרמו לנו כמה טיפים : ככל שהגיל שלנו מתקדם יותר , יש חשיבות 
רבה יותר לשמור על רעננות העור . לכן למשל , מומלץ לנשים מבוגרות להשתמש 
לניקוי הפנים מאיפור במי פנים וחלב פנים שאינם כוללים אלכוהול , כדי שלא 
ליבש את העור . לקרמים של הגוף אחרי מקלחת , יש כאן חשיבות גדולה . למשל , 
סקינלייף של הלנה רובינשטיין . יש כאלה שמעדיפות בגיל הזה לעבור למוצרים 
טיבעיים יותר , עם ויטמינים , על בסיס האלוורה , ורוכשות סדרות שלמות 
של מוצרי טיפוח כאלה . מבחינת בשמים , אוהבות הנשים בגיל הזה במיוחד מוצרים 
של נינה ריצי , גוריסימו , כריסטיאן דיור . אלה בשמים קלאסים מזה שנים . 
בזמן האחרון , הנשים המבוגרות בקרב הלקוחות שלנו , פופולרי בושם הלימונית , 
כנראה בגלל תחושת הרעננות שהוא נותן לגברת בימי הקיץ החמים הללו . הלקוחות 
המבוגרות ממעטות לרכוש פודרה , אבל מרבות לקנות סבונים קוסמטים מדיפי ריח 
נעים . קצף אמבט . הן יודעות להתפנק . הן גם מרבות לרכוש שפתונים , כמעט 
מכל הגוונים , אבל עם יתרון ברור לאדום . האדום הישן והטוב . מבחינת תכשירי 
שיער , יש רבות שקונות תכשירים המכילים חומרי צבע לשיער . בעיקר מוצרים 
של וולה . הרבה ספריי לשיער , כדי להחזיק את התסרוקת . בסך הכל מדובר , 
לפחות בלקוחות של חנויות כשלנו , בנשים שיודעות לשמור על הופעתן החיצונית . 
