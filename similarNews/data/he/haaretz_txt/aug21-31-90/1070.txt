עדה בן - נחום היא האישה הראשונה שמונתה לתפקיד המנהל האמנותי של התיאטרון 
הלאומי " הבימה " כך הודיעו בחדשות הלילה של הטלוויזיה וכתבו ב"ידיעות 
אחרונות " . אני משוכנע שבן - נחום עצמה לא שבעה נחת מן הניסוח הזה . נכון 
שבהיבט כללי של מעמד האישה , משמחת העובדה שמינו אישה לתפקיד בכיר זה . 
אבל כשבין המועמדים היו שתי נשים , ושתיהן כבר מנהלות תיאטראות , קשה 
לראות בכך הישג פמיניסטי . ואם כבר מדברים על " הבימה " , הרי גם בלי מינוי 
חנה רובינא השפיעה על תולדות התיאטרון . עמדת המנהל האמנותי של התיאטרון 
הלאומי היא העמדה הבכירה ביותר במדרג של התיאטרון הישראלי . זה התיאטרון 
שאמור לקבוע את קני - המידה בחיי התיאטרון בארץ , ודווקא בו קשה ביותר 
לקבוע אותם , בשל האילוצים הרבים . האילוצים הללו נובעים מן העבר המפואר , 
שיש בו משקעים מחייבים ושרידים מכבידים . הם גם נובעים מן המצב התקציבי 
המעורער , שהוא תוצאה של הקצבה ציבורית בלתי - מספקת והחלטות ניהוליות , 
כלכליות ורפרטואריות לא - נכונות בעבר הלא - רחוק . קפמאבינאינני מקנא בחברי 
הוועדה שהתבקשה להחליט מי יהיה המנהל האמנותי של התיאטרון הלאומי " הבימה " . 
אלה הם אנשי ציבור שניסיונם הוא בתחום העסקי . רובם אינו מקורב לתחום העשייה 
התיאטרונית , והקשר שלהם לתיאטרון הוא בדרך - כלל באמצעות הצגות " הבימה " 
וישיבות ההנהלה . לעומת זאת האחריות שלהם היא תקציבית : הם כולם יודעים 
לקרוא מאזן ויודעים מהו הגירעון המצטבר והשוטף של התיאטרון . הם מנעים בראש 
ובראשונה על - ידי הצורך בבחירה אחראית . לא צריך להניח שהם צופים ברציפות 
בהצגות של תיאטראות אחרים , או שהם מסוגלים להעריך את איכותם המקצועית של 
המועמדים השונים . הערכתם אינה מבוססת על דעתם האישית לגבי האיכויות המקצועיות 
או ההישגים של המועמד . הם קיבלו את הנתונים על המועמדים , פגשו אותם , 
התרשמו מאישיותם במשך קצת פחות משעה , והחליטו . בהיותם אנשי - עסק מנוסים , 
הם כבר ביצעו מינויים רבים כאלה בחייהם . והם מודעים להימור שבבחירתם . 
קפמאבינבהקשר זה רב משקל דעתו של מנכ"ל " הבימה " , שמואל עומר . היו אליו 
פניות רבות בעניין התפקיד , ישירות ועקיפות , אבל הוא זה שיזם את השיחות 
עם עדה בן - נחום , גרי בילו וציפי פינס . הוא גם זה שבמשך שבועות רבים 
נתן לכל אחד מהם להבין שסיכוייו טובים , ואילו היה הדבר תלוי בו , היה 
מחליט זה מכבר , אבל הדבר אינו בידיו . סביר להניח שהבחירה בבן - נחום 
גם נסמכה על ההערכה של עומר לגבי יכולתה בתפקיד , ולגבי היכולת שלו לשאת 
יחד אתה באחריות לניהול התיאטרון . אם אכן היא היתה המועמדת המועדפת שלו 
מלכתחילה , עומר בוודאי הוכיח שהוא פוליטיקאי מנוסה . האחריות המשותפת 
של מנכ"ל ומנהל אמנותי היא עניין מורכב . יש הסבורים שבראש הפירמידה הניהולית 
בתיאטרון צריך לעמוד מנכ"ל שהוא בעל הידע והסמכויות האמנותיים . זהו האינטנדנט , 
על - פי המסורת הגרמנית , שבנוסחה הישראלית היה למנכ"ל איש מנהל שלא בהכרח 
בא מתחום האמנות ; לכל היותר מתחום האדמיניסטרציה התיאטרונית . בארץ לא 
בלי סיבה , למרבה הצער רווחת הדעה שהמנכ"ל הוא האיש האחראי , ואילו המנהל 
האמנותי הוא ההרפתקן , שיש לרסנו . לכן את הצגות " סאלח שבתי " , " קברט " 
ו"מעגל הגיר הקווקזי " ב"הבימה " , שהעלאתן בזו אחר זו היא מן הסיבות העיקריות 
לגירעונה של " הבימה " ( בנוסף על הקצבה בלתי - מספקת ) , יזקפו לחובת 
המנהל האמנותי , עמרי ניצן , ואילו המנכ"ל עומר עדיין נחשב איש אחראי , 
אף שללא הערכותיו התקציביות זה לא היה קורה . בן - נחום ניהלה שני תיאטראות . 
החאן היה משימה קשה , במציאות התקציבית והחברתית בירושלים , והיא לא 
הוכתרה בהצלחה . אך גם המנהלים שבאו אחרי בן - נחום לא הצליחו יותר ממנה . 
בית לסין הוא אולם תל - אביבי סימפטי ורוחש פעילות , שהתיאטרון הוא חלק 
ממנה . צפיתי בו בהצגות טובות ( " מי מפחד מווירגיניה וולף " עם מרים 
זוהר ואלכס פלג , שחקני הבימה " ) , אך גם בהצגות ובשחקנים שלא ענו על 
קריטריונים מקצועיים מספיקים . אני סמוך ובטוח שבן - נחום הרשימה את חברי 
הוועדה , שהרי על - פי זה בחרו בה . . בניהול האמנותי של " הבימה " 
המטלה איננה רק ניסוח המשימות לביצוע , ברמה הרעיונית או אפילו המעשית . 
האתגר הוא בביצוע , וביישום הטעם וקני - המידה המקצועיים שגם בזכותם אמור 
התיאטרון הזה להיות ראוי לתואר " לאומי " . כדי להצליח בתפקיד תזדקק בן - 
נחום גם להרבה מזל . יש לי אינטרס בהצלחתה בתפקיד לא רק מפני שסברתי שצריך 
למנות מישהו אחר ; אני פשוט לא אוהב תיאטרון רע . וחברי הוועדה שמינו אותה 
יודעים , כמוני , שהצלחתו של מנהל תיאטרון נמדדת לא כעבור עונה אחת או 
שתיים , והמדד אינו רק המאזן . בעוד שלוש או ארבע שנים נדע כולנו אם היה 
זה המינוי הנכון . 
