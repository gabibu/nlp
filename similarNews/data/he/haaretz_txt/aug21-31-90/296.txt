הריני פונה אליך בעקבות מאמרו של חבר הכנסת אברהם פורז במוסף " הארץ " 
של יום שישי 09 . 8 . 01 , היומן הכלכלי של נחמיה שטרסלר מהתאריך הנ"ל , 
והתגובה שלך מיום ב ה09 . 8 . 31 . אני בעל דירה אותה השכרתי בשכירות בלתי 
מוגנת . זו דירתי היחידה , ואני מחזיק בה כחיסכון לעת צרה . החוק , שאתה 
וחברי כנסת אחרים הצעתם , כמוהו כהחרמת רכושו של אדם אחד והעברתו לאחר בצורה 
מקרית לחלוטין . כל שאר בעלי הנכסים במדינה ימשיכו להחזיק בנכסיהם ולא ייפגעו 
ודבר זה מנוגד לכל כללי הצדק הטבעי . בנכס שבו הדירה שלי , יש עוד כמה דירות 
שאיני בעליהן היחיד , ביניהן דירה שהושכרה לדיירים בשנות הארבעים . הדייר 
המחזיק בה משלם כ08 ש"ח לחודש עבור דירת שלושה חדרים מרווחים עם שירותים 
בסביבה טובה . הוא אמיד בהרבה מבעלי הבניין , מרבה בנסיעות לחו"ל מידי 
שנה ורמת חייו גבוהה . הממשלה והכנסת העבירו באחרונה חוק ששיחרר שכירות למגורים 
עד לתקרה מסוימת ממס הכנסה . עתה מי ש"התפתה " יפסיד את כל רכושו ? בשנות 
הארבעים והחמישים , ועד שהתקבל התיקון לחוק הגנת הדייר , לא היה אפשר לשכור 
דירה בשכירות חודשית . אדם הזקוק לדיור קנה דירה בבית משותף , או רכש דירה 
בדמי מפתח . היום רוב תושבי המדינה גרים בדירות בבעלותם . אם יתקבל החוק 
המוצע לא יימצאו יותר בשוק דירות להשכרה בשכירות חופשית . מי שישכיר את 
דירתו , יפסיד את חסכונותיו שבמקרה מושקעים בדירה ולא במניות , או בניירות 
ערך . דיור זמני לא יימצא יותר לזוגות צעירים , עולים חדשים , וסטודנטים . 
יש צורך לעזור למי שראוי לכך , אך בשום פנים ואופן לא על חשבון אחרים ובניגוד 
לכללי הצדק הטבעיים . 
