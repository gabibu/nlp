שווייץ מסרו אתמול כי שלטונות מערב - גרמניה החרימו משלוח לעיראק הכולל כנראה 
פלדה המשמשת לטכנולוגיה גרעינית . דובר של לשכת התובע מסר כי ארגזים שנשלחו 
על ידי " שמידמקאניקה " , מפעל לעיבוד מתכות מביאסקה שבשווייץ , הוחרמו 
בנמל התעופה של פרנקפורט על פי בקשת שווייץ . הוא סירב למסור פרטים על תוכן 
הארגזים או מתי הוחרמו . הדובר גם ציין כי התביעה הכללית רוצה לברר אם במשלוח 
יש פלדה מסוג קשה במיוחד , המשמשת לייצור צנטרפוגות - גז להעשרת אורניום , 
וייצואו טעון רשיון מיוחד . לשכת התובע בברן גם חוקרת אפשרות של עבירה על 
חוקי שווייץ לענייני אנרגיה אטומית מצד חברת " שאובלין " , מפעל לייצור 
מכונות - דיוק . בהודעה שפירסמה חברת " שאובלין " נאמר כי חברות עיראקיות 
היו לקוחותיה במשך שנים רבות . 
