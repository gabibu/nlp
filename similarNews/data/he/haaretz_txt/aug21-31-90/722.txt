( ע ) . ארבעה צעירים מהנגב הואשמו שלשום בבית המשפט המחוזי בבאר - שבע 
באונס אשה שניצבה בשעת לילה בטרמפיאדה מבאר - שבע לדימונה . לפי כתב האישום , 
אשה בת 43 תושבת האזור המתינה בטרמפיאדה , וסירבה לנסוע עם שלושה בדואים 
שהציעו לה טרמף . השלושה , אבראהים סולימאן אל - רביע ( 42 ) , חסן 
עיד אל - צאנע ( 32 ) ומוחמד סאלם אל - עצאם ( 12 ) , מהשבט הבדואי 
אל עצאם בנגב , המשיכו בנסיעה , אך לפתע סובבו את רכבם וחזרו . באיומי 
אקדח וסכין הם חטפו את האשה למכוניתם . השלושה הסיעו אותה למטע זיתים ליד 
נבטים ושם אנסו אותה , תוך מכות ואיומים . האשה סיפרה במשטרה , שהשלושה 
אנסו אותה בזה אחר זה פעמיים ברציפות והסתלקו מהמקום כשהם משאירים אותה 
במטע , לאחר ששדדו ממנה 004 שקל ואיימו לרצוח אותה אם תתלונן נגדם במשטרה . 
בשעת לילה מאוחרת הצליחה הנאנסת להגיע למבואות באר - שבע ופנתה לבקש עזרה 
מהשומר במוסכי סולל - בונה בעיר . התביעה טוענת כי האיש , מרזוק אבו אעמר 
בן 22 משבט קדיראת אל צאנע מהעיירה לגייה , גם אנס את האשה באיומי סכין . 
הדיון בבקשת התביעה לעצור את הארבעה עד לסיום ההליכים המשפטיים נגדם נדחה 
למועד אחר , ועד אז יישארו הנאשמים במעצר . 
