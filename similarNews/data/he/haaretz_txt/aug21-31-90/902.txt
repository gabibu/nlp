ב"חוף השמש " של פלורידה , על החולות החמימים , האין - סופיים , של מפרץ 
מקסיקו , יודעים למה התכוון גורג בוש , כאשר אמר לאמריקאים שסדאם חוסיין 
מאיים על " אורח חיינו " . בפינה הסוב - טרופית הזו של החלום האמריקאי נחוצות 
לפחות 54 דקות נסיעה , במהירות של 09 קמ"ש , כדי להגיע מן החוף אל מרכז 
העיר . המכונית צריכה להיות גדולה מספיק כדי להכיל את הילדים , ומערכת 
מיזוג האוויר צריכה לפעול במלוא העוצמה . באוטוסטרדות הארוכות של " חוף 
השמש " , במשולש הערים סט פיטרסברג - טאמה - קלירוטר , נשרפות מדי יום אלפי 
חביות נפט מן המפרץ הפרסי , וסדאם חוסיין חדל להיות בעיה מופשטת . בנמל 
התעופה של טאמפה התחילו למכור ביום ו שעבר חולצות ספורט , המציגות גדוד 
של עכבישים וכתובת גדולה : " זהירות עיראקנופוביה " . זה משחק מלים על 
הסרט החדש , " אראקנופוביה " , המתאר פלישה של עכבישים ענקיים לעיר אמריקאית 
( " אראקניד " הוא השם הליטני המדעי של משפחת העכבישים ) . תמורת 59 . 
71 דולר אפשר לקנות חולצת עכבישים בשחור , באפור ובלבן . מוכרת בחנות החולצות 
אמרה ביום א כי בשעות הבוקר הספיקה למכור 31 חולצות . הואיל ופלורידה היא 
אתר תיירות עממי יחסית , הנתונים על מכירת החולצות מקבלים ממדים של משאל - 
עם קטן . הסטריאוטיפים האתניים של החולצה האנטי - עיראקית מאמתים את תלונתו 
של פרוף גק שאהין , ערבי - אמריקאי המלמד תקשורת המונים באוניברסיטת דרום 
אילינוי . ביום שבו גיליתי את החולצות בטאמפה פירסם העיתון המקומי מאמר 
ארוך של שאהין על " הדחליל התרבותי שלנו : הערבי המכוער " . פרוף שאהין 
צודק בהחלט , כאשר הוא מתלונן על הזיהוי הקיבוצי של " הערבים " עם צרות 
אמריקה . אבל את עיקר טענותיו , לפחות בימים האלה , הוא צריך להפנות אל 
סדאם חוסיין . בסוף השבוע שעבר שמעו מיליון וחצי צרכנים במרכז - מערב פלורידה , 
כי מ1 באוקטובר יתייקרו חשבונות החשמל שלהם באחוז וחצי . תושבי טאמפה , 
עיר של כחצי מיליון בני אדם , שמעו השבוע כי המשבר במפרץ הפרסי מאיים על 
תקציבי מערכת החינוך שלהם . מחוז הילסבורו , שבו נמצאת העיר , מחזיק צי 
של 057 אוטובוסים , להסעת ילדים לבתי הספר . בשנת הלימודים הבאה עומדים 
האוטובוסים לנסוע לא פחות מ02 מיליון ק"ם , ולצרוך עשרה מיליון ליטר ויותר . 
בחודש יוני עלה להם כל ליטר כ61 סנט . באוגוסט עולה כל ליטר כ02 סנט . 
פלישה אחת לכוויית הוסיפה 004 אלף דולר לתקציב ועדיין היד נטויה . הכותרות 
הראשיות בעמודי הכלכלה של עיתוני " חוף השמש " מדברות לחילופין על " זמנים 
קשים " ועל " מיתון מתקרב ובא בתעשיית הבנייה " . דרומה משם , במיאמי , 
כתב בתחילת השבוע העורך הפיננסי של " מיאמי הראלד " , כי " המלה המתחילה 
בסמ"ך חוזרת לאחר מנוחה ארוכה " . המלה המתחילה בסמ"ך מעבירה צמרמורת גם 
בגווה החמים של פלורידה , והיא " סטגפלציה " , שילוב של מיתון ואינפלציה . 
האמת היא , שאותות הסופה המתקרבת ניתנו לארה"ב עוד לפני הפלישה לכוויית . 
הפלישה הפכה את הסופה לוודאות , והעניקה לאמריקאים נבל קל , סדאם חוסיין . 
פרוף שאהין אינו יכול להיות , כמובן , אחראי לסדאם , אבל זו מלחמה אבודה . 
ציבור המתקשה להבחין בין איראן לעיראק גם מתקשה להבחין בין " ערבים רעים " 
ל"ערבים טובים " . אם אנחנו מניחים , שבמדור מכתבים למערכת מתפרסם מדגם מייצג 
של מכתבי קוראים ; ואם אנחנו מניחים , שאלה הטורחים לכתוב לעורכי העיתון 
הם באמת נציגים אופייניים של דעת הקהל הרי שמותר להטיל ספק ברוחב בסיס התמיכה 
של גורג בוש . " סט פיטרסברג טיימס " , עיתון מקומי בעל מוניטין ויומרות , 
הקדיש ביום ו שעבר עמוד שלם לפרסום מכתבי קוראים על משבר המפרץ הפרסי . 
הלן בראנסון , אמו של חייל שנשלח מזרחה , מיחתה בהתרגשות על חופשת הקיץ 
הארוכה של בוש . " עלבון לתבונתן של משפחות החיילים הוא , שבוש אינו מוותר 
על חופשתו בימים הקשים האלה . בשבוע שעבר היה בני אחד הנשלחים למזרח התיכון , 
בשעה שאנחנו צפינו בבוש משחק גולף ויוצא לדיג " . הקורא ארנולדו בנטונציני : 
" נראה לי שאחד המניעים לפעולה הזו הוא מניעת מיתון כלכלי . שאלו את עצמכם 
אם הייתם רוצים להקריב לטובת זה את אחד מיקיריכם " . הקוראת ליליאן וייט : 
" הנשיא בוש איבד אותי ואת קולי . לא ייאמנו דבריו לעיתונות , שאין הוא 
מוכן להשיב על שאלות בעניינים רציניים במהלך חופשתו . . . כמה מאלפי הצעירים 
שהוא שלח למפרץ הפרסי , אולי כדי להקריב את חייהם , היו רוצים גם הם לצאת 
לחופשות ? הקוראת ליליאן למבאץ : " את הדלק שבוש משתמש בו בפזרנות כזאת 
הוא רוצה לקנות באמצעות דם צעירינו . מעורר חלחלה הוא הזלזול שנוהג אדם , 
שהיה טייס במלחמת העולם השנייה , בשלום . נשיאנו לא התבגר . הוא מעולם 
לא עבר את שלב תהילת המלחמה שבו התנסה כאדם צעיר " . מה כל זה אומר ? אולי 
שמאגר הסבלנות כלפי נשיא ארה"ב גדול בוואשינגטון עצמה יותר מאשר במדינות 
המרוחקות ממנה . אולי שהעיתונות פינקה את גורג בוש יותר מדיי , גם בשבועיים 
האחרונים . אולי שבפלורידה אין דעת האנשים נוחה מן הפינוק האריסטוקרטי של 
המפקד העליון , המקנח ממצחו זעה לאחר חבטת גולף , בשעה שנערים עושים תמרוני 
אבך בדרך העולה לכוויית . על רקע תרועות המלחמה מן המפרץ הפרסי נמשכת ברוב 
חלקי ארה"ב מערכת בחירות לבית הנבחרים הפדרלי , לשליש הסנאט , למושלי מדינות 
רבות , ולמספר עצום של בעלי תפקידים מקומיים . את רחובות קלירווטר מקשטים 
השלטים הכחולים - לבנים המסורתיים של הפוליטיקה האמריקאית , המזמינים את 
המקומיים לחזור ולשלוח את גרי רהם לבית הנבחרים של פלורידה . בעיתונים המקומיים 
אני מוצא מודעות של מועמדים לכהונות שופטים אחד האפיונים הפחות - מובנים 
של הפוליטיקה האמריקאית . בארה"ב בוחרים אנשים את שופטיהם בדרג העירוני 
והמחוזי , ובמדינות אחדות הם רשאים לפטר באמצעות משאל עם אפילו את חברי 
בית המשפט העליון . רוגרס אדגט מגן עכשיו על מושבו בבית המשפט האזורי , 
קבוצה 12 . הוא קורא לבוחרים לזכור את ניסיונו העשיר 61 שנה . יריבו , 
עורך דין ושמו גורג קיקלאייטר , מכריז במודעת הבחירות שלו : " אני אערוב 
לזכותך למשפט הוגן " . הוא מציין שני כישורים עיקריים , בסדר הבא : " ותיק 
קרבות במלחמת וייטנאם " , " פרקליט מצליח עם 11 שנות ניסיון " . תזכורת 
מעוררת אי נוחות על צד לא אטרקטיווי של הדמוקרטיה האמריקאית . אבל הקרב הגדול 
בפלורידה הוא זה המתנהל על כהונת מושל המדינה . המושל ההיספני ( לטינו - 
אמריקאי ) הראשון , בוב מרטינז , מבקש לעצמו כהונה שנייה של ארבע שנים . 
מתחרהו הכמעט ודאי עומד להיות לוטון צאיילס , מן הדמויות הססגוניות ביותר 
של הפוליטיקה האמריקאית . כאשר התמודד בפעם הראשונה על כהונת סנאטור , 
ב0791 , לא היה שמו ידוע כמעט לאיש . הוא נחלץ מאלמוניותו בתעלול בחירות , 
שאז היה עדיין אפשרי : הוא ניהל את מערכת הבחירות שלו ברגל , במדינה הגדולה 
בערך פי שבעה וחצי מישראל . עד 8891 היה צאיילס סנאטור רב השפעה בוואשינגטון , 
היושב ראש של ועדת התקציבים בסנאט . ואז , בעיצומה של מערכת בחירות לסנאט , 
הדהים את תומכיו ואת יריביו כאשר הודיע שהוא חוזר בו מרצונו להיבחר פעם 
נוספת ומסתלק מן המערכה . צאיילס הסביר שהוא נשחק . לימים התברר , שהוא 
לקה בדיכאון קליני והיה זקוק לטיפול פסיכיאטרי . כאשר תם הטיפול , החליט 
צאיילס לחזור אל הזירה הפוליטית , ולהתמודד על משרת המושל במדינה שהיא החמישית 
בגודלה בארה"ב , עם פוטנציאל ניכר של צמיחה נוספת . בעוד שבוע יהיו בפלורידה 
בחירות מוקדמות , ולצאיילס סיכויים טובים להביס את יריבו העיקרי בתוך המפלגה 
הדמוקרטית , לפני שיתמודד עם בוב מרטינז בנובמבר . הפופולריות של צאיילס 
והמוניטין שיצאו לו כאחד הפוליטיקאים ההגונים בוואשינגטון מקשים על יריביו . 
היריב הדמוקרטי הפך את הדיכאון הקליני לסוגייה מרכזית במערכת הבחירות . 
בסמיכות זמנים מקרית לחלוטין יצא בארה"ב לפני כמה שבועות ספר קטן ודרמטי 
של ויליאם סטאיירון , " חשיכה נראית " , על מאבקו של הסופר נגד דיכאון 
שקירב אותו אל סף ההתאבדות . אחד מעורכי " מיאמי הראלד " יצא השבוע להגנת 
זכויותיהם של בעלי דיכאון קליני . " כמו סופות הוריקן וסערות בים " , כתב , 
" לדיכאון ולאי - אושר קונוונציונלי יש הרבה מן המשותף " . ובכלל , בתנאים 
של עצב עמוק הגיע בטהובן לשיאי יצירתו ולינקולן הנהיג אומה במלחמת אזרחים . 
תחת דיכאון חמור כתב אייזאק ניוטון על מתמטיקה , על כימיה ועל תיאולוגיה . 
המושל בוב מרטינז מנהל את מערכת הבחירות הטלוויזיונית שלו מן הגרדום . הוא 
מבטיח בארשת של חומרה , כי אם יחזור וייבחר , הוא ידאג לקצר את הזמן העובר 
מהרשעה על רצח עד ההוצאה להורג . מרטינז אינו הראשון המקווה לנצח בעזרת 
תעמולה מקברית כזאת . קולות דומים בוקעים מקליפורניה ומטקסס . הם אולי 
אינם מספיקים לדיכאון קליני , אבל מספיקים בהחלט ל"אי - אושר קונווציונלי " . 
