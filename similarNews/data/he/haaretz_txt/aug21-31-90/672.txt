( ע ) . כוחות הביטחון פתחו בחקירה לנסיבות פציעתו אתמול באורח קשה של 
תושב רמאללה . אלמונים הביאו את אכרם סעד א - דין צקר , בן 22 , אל בית 
החולים ברמאללה ונעלמו . הוא נפגע באורח קשה בצווארו . הפצוע הועבר לבית 
החולים הדסה עין כרם בירושלים וכוחות הביטחון פתחו בחקירה בנסיבות פציעתו . 
תושבים ברמאללה מסרו כי הפצוע היה בעבר עצור ביטחוני וכי איננו מוכר כמשתף 
פעולה עם שלטונות ישראל . אוטובוס אגד בקו 52 נרגם אתמול סמוך לשעה 9 בערב 
בכביש שועפט בצפון ירושלים . אחת השמשות נופצה ונוסע נפצע קל בידו . בכלא 
גנין התגלתה אתמול בבוקר גופתו של גמיל מוסא מנסרה ( 32 ) , אסיר ביטחוני , 
שנשפט לשלוש שנים על עבירות ביטחון . בדיקה ראשונית העלתה , כי הוא נחנק 
למוות על ידי אחד מחבריו לתא . אחד האסירים הסגיר את עצמו לשלטונות הכלא 
וטען כי רצח את מנסרה , בגלל ששיתף פעולה עם השלטונות . גופתו של מנסרה , 
תושב גנין , הועברה למכון לרפואה משפטית באבו כביר . שירות בתי הסוהר 
מינה ועדת חקירה לבדיקת נסיבות המקרה . בשכם ובגנין הופץ אתמול כרוז בחתימת 
גוף המכונה " חלוצי שומרי פלשתין " , המאשים אישים פלשתיניים בשטחים , 
ובראשם פייסל אל חוסייני , בניסיון למצוא חן בעיני המערב ובנקיטת קו אנטי 
לאומי , הפוגע באחדות הערבית והמנוגד לעמדות אש"ף . כרוז זה פורסם בעקבות 
נייר עמדה , שהגישה בשבוע שעבר משלחת פלשתינית בראשותו של פייסל אל חוסייני 
לקונסולים זרים במזרח ירושלים . כרוז זה מדגיש את התנגדות הפלשתינים לכיבוש 
כוויית על - ידי עיראק ולכל נסיון לתפוס שטחים בכח . הכרוז שהופץ בגנין מוסיף 
כי התזכיר שחיברה המשלחת הפלשתינית מהווה תמיכה במעורבות האמריקאית בסעודיה 
ובכך מאבדים אלה הרואים את עצמם מנהיגים , את אמון העם וזכותם להנהיג את 
הפלשתינים . תושבים בחברון מסרו כי קבוצת פלשתינאים אספה אתמול את כל העיתונים 
והשבועונים המצריים מדוכני העיתונים והחנויות בעירושרפה אותם בערימה במרכז 
העיר . התושבים אומרים כי שריפת העיתונים נעשתה בגלל הביקורת שנמתחה בעיתונים 
אלו על אש"ף . 
