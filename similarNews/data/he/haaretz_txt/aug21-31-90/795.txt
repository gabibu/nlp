השופט מרדכי כליף מבית - הדין האזורי לעבודה בבאר שבע , האריך בסוף השבוע 
את הצו המונע לפטר או להעביר מתפקידו את דוד שיינין , סמנכ"ל לשיווק במפעלי 
ים המלח , עד לגמר שמיעת תביעתו . השופט נימק את החלטתו בכך שהנזק שייגרם 
לשיינין , המעוניין להתמודד על משרת המנכ"ל , יהיה בלתי הפיך באם לא ינתן 
צו מניעה , שכן אין דומה מתמודד על תפקיד המנכ"ל בתוך החברה למתמודד שפוטר . 
שיניין קיבל מכתב פיטורים לפני כעשרה ימים , בנימוק שאינו מתגורר בבאר שבע . 
" במקרה שלפנינו מתגנב לליבנו קורטוב של חשד , כי בעניינו של שיינין בוצעו 
מעשים ומחדלים הגובלים לכאורה , בחוסר תום לב מצד החברה ומצידו של ד"ר יהודה 
פרידנברג " אמר אתמול השופט , שביקר בחריפות את התנהגותה של הנהלת החברה . 
פרידנברג הוא מ"ם מנכ"ל חברת ים המלח . הוא ציין כי מפעלי ים המלח היא חברה 
ממשלתית , וכגוף ציבורי הנשלט על ידי כללי המשפט והמינהל הציבורי , אינו 
יכול לפטר את עובדיו כראות עיניו בחסות סעיפים בחוק החוזים , אלא יש לבחון 
אם נעשו הפיטורים , דוגמת כל פעולה ציבורית , מתוך שיקולים עניניים . השופט 
כליף פסק כי שיינין הביע לא אחת את נכונותו לשוב ולהתגורר בבאר שבע , בתנאים 
אלה ואחרים , אך החברה התעלמה מהצעותיו . השופט הביע גם את תמיהתו ביחס 
לעובדה שהחברה , שעזרה לשיינין במימון בניית ביתו בכוכב יאיר , באמצעות 
הלוואה ב8891 , מנסה לפטרו על רקע מגוריו באותו בית , שעה שלא טענה דבר 
נגד תפקודו המקצועי . כן הוברר במהלך הדיון כי ישנו לפחות עובד אחד בחברה 
שאינו מתגורר בבאר שבע , ולא הוכח כי כל העובדים אכן מתגוררים בדרום . לאור 
זאת , החליט כאמור השופט להשאיר את צו המניעה בעינו עד לגמר בירור התביעה 
בעניינו של שיינין , והטיל על החברה הוצאות בסך 000 , 1 שקל . 
