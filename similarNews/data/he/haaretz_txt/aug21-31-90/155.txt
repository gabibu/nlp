משלחת מישראל תצא השבוע לקובה , כדי להשתתף בקונגרס מטעם האו"ם למניעת הפשע . 
הקונגרס מתכנס אחת לחמש שנים , ומשתתפים בו מדינות , ארגונים בין - לאומיים 
ומומחים בתחום מניעת הפשע והטיפול בעבריין . הקונגרס יימשך שבוע ויידונו 
בו נושאים כגון : מלחמה בפשע בחברה מתפתחת , שיתוף פעולה בין - לאומי , 
טיפול בנוער עבריין , מאסר ואלטרנטיבות למאסר , נורמות אתיקה להתנהגות 
עובדי ציבור , זכויות אדם בהליכי משפט והוראות פתיחה באש במסגרת אכיפת החוק . 
בראש משלחת ישראל תעמוד המשנה ליועץ המשפטי לממשלה , עו"ד יהודית קרף , 
וחבריה יהיו : עו"ד אילן בקר מהמחלקה לייעוץ משפטי במשרד החוץ , רות גבע 
מהמחלקה לקשרי מדע במשרד המשטרה , ד"ר מנחם הורוביץ אומבודסמן לילדים ונוער , 
ד"ר מאיר חובב מנהל האגף לקידום נוער ומבוגרים ושירותי תיקון במשרד העבודה 
והרווחה , ושמחה אתיה יועצת ראש הממשלה למעמד האשה . 
