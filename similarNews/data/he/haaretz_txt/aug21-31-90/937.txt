חברת התעופה הלאומית של מזרח גרמניה , אינטרפלוג , דחתה בשל מחסור במטוסים , 
את מועד תחילת טיסותיה לישראל . ראש מינהל התעופה האזרחית במשרד התחבורה , 
שי שוהמי , דיווח אתמול לשר התחבורה , משה קצב , כי חברת אל - על , 
תקיים את טיסתה הראשונה לברלין בארבעה לספטמבר , ותחנוך באותו יום משרדים 
בעיר זו . דובר משרד התחבורה , יחיאל אמיתי , מסר אתמול כי ישראל אישרה 
לאינטרפלוג להתחיל בטיסות סדירות באותו מועד " אך החברה הגרמנית הודיעה 
למינהל התעופה , כי בגלל מחסור במטוסים , היא תטוס לישראל תוך מספר שבועות " . 
בעקבות האיחוד בין שתי הגרמניות , סוכם עם מזרח גרמניה , כי מינהל התעופה 
של ישראל יפנה , בתיאום עם משרד החוץ , למינהל התעופה של מערב גרמניה בהצעה 
לתקן את הנספח להסכם התעופה בין שתי המדינות , כדי שיכלול גם את הטיסות 
למזרח גרמניה . 
