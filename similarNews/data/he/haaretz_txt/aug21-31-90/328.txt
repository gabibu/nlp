" ( ע ) . זרועות הביטחון עצרו תושב מהכפר רנטיס שבנפת רמאללה , החשוד 
בכך שהתכוון להרעיל את המים בישוב בית אריה שבשומרון . בכתב האישום , שהוגש 
לבית המשפט הצבאי ברמאללה נאמר כי יאסין דנון , בן 53 , התאמן במשך חודש 
בעיראק בהפעלת נשק ומטעני חבלה . לפי כתב האישום , התכוון דנון להרעיל את 
המים באמצעות החדרת רעל למגדל המים של הישוב , אך חזר בו , לאחר שהתברר 
לו מחירו הגבוה של הרעל , בו התכוון להשתמש . הוא נתפש בחודש יוני כחשוד 
בכך שעמד בראש חוליה שהשתייכה לחזית לשחרור פלשתין של אבו אל עבאס . בחודש 
פברואר תכנן החשוד לרצוח את תושב שכם זיידאן אבו גודה , שנחשד בשיתוף פעולה 
אך תכניתו זו לא יצאה אל הפועל . מפכתבמטען חבלה התגלה מתחת למשאבה המוצבת 
סמוך למושב רם און שבחבל תענ"ך . המטען התגלה אתמול בשעות הצהריים על ידי 
עובד מקורות שבא לבדוק את המשאבה . למקום הוזעקו כוחות משטרה מעפולה שניטרלו 
את המטען , ופינו אותו מבלי שנגרם נזק . יצויין כי זהו ניסיון הפיגוע החבלני 
הראשון לאחר תקופת רגיעה ששררה באזור הגלבוע . המשטרה חוקרת בכיוון של פיגוע 
על רקע חבלני עוין , אולם נבדקות גם אפשרויות אחרות . 
