עתירה לבג"ץ נגד החלטת שר הפנים לסגור זמנית שבועון ערבי באום אל - פאחם 
נמחקה אתמול , לפי בקשת העותרים , לאחר שהתברר מתשובת המדינה כי הם העלימו 
מבית המשפט עובדות מהותיות . אב בית הדין , השופט שלמה לוין , אמר לבא - 
כוח העותרים כי לכאורה יש בכך משום הגשת תצהיר כוזב . השופט ציין כי בית 
המשפט רואה זאת בחומרה , ולכאורה צריך להעמיד את פרקליט העותרים לדין פלילי . 
את העתירה הגישו המו"ל של השבועון " סאות אל - חק ואל - חורייה " , והעורך 
הראשי שלו , נגד ההחלטה לסגור את השבועון לשלושה חודשים , עד סוף ספטמבר , 
משום שהוא מפרסם דברי שטנה והסתה , בעיקר מטעם תנועת החמאס , נגד המדינה 
וצה"ל . אבל , נציגת פרקליטות המדינה , עו"ד נילי ארד , הודיעה לבית 
המשפט , כי העותרים העלימו ממנו את העובדה המהותית , ששלושה חודשים לפני 
הוצאת הצו ניתנה להם התראה בדבר הצעדים שיינקטו נגד השבועון . כמו - כן העלימו 
העותרים מבג"ץ את העובדה , כי לא הגישו לצנזורה פרסומים הנוגעים לביטחון 
המדינה , למרות אזהרות חוזרות ונשנות . 
