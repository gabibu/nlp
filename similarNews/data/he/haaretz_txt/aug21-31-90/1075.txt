העבודה מביאה אנשי משטרה רבים לחדרי החדרים של האזרח ולפעמים ממש לחדר השנה 
שלו והם נכנסים לשם בדין ובסמכות כדי לבצע את תפקידם . תוך כדי כך נתקלים 
השוטרים באזרחים הנמצאים במצבים מביכים ועדינים . לעתים הם גם המומים וחסרי 
שיקול דעת בגלל הטראומה שעברו ושבעטיה הגיעו אליהם אנשי משטרה . אנשי המשטרה 
מודרכים ומוזהרים על ידי מפקדיהם לנהוג ביבושת מקצועית , לשמור על כללי 
הנימוס , האתיקה והמוסר במגעיהם עם האזרחים שהם באים לשרתם . רס"ר א"א ( 
השם שמור במערכת ) , טכנאי זיהוי פלילי ותיק ומצטיין , הורשע באחרונה 
בבית הדין למשמעת של המשטרה , בכך שחרג מאוד מכללים אלה . במאי 8891 הוא 
הוזעק לצריף דו משפחתי בגני תקווה שליד פתח תקוה כדי לטפל במקרה פשוט של 
פריצה ולנסות לגלות טביעות אצבע של הפורץ . ממצאים שיובילו אל הפורץ לא 
מצא טכנאי הזיהוי הפלילי , אבל לעומת זה הוא הסתבך עם בתם של בעלי הבית 
נערה בת 51 , שהיתה לבדה בבית באותה עת . השוטר מצא עצמו משוחח ביוזמתו 
עם הנערה על ענייני מין , מסביר ומטיף לה בנושא , ואפילו מספר לה על חוויותיו 
בתחום המיני . השוטר נטל את ידה של הנערה בכף ידו וכך טייל אתה בדירה . 
הנערה נבהלה וברחה מהדירה וסירבה לחזור אליה לבדה כל עוד השוטר נוכח בה . 
הפרשה , המתפרסמת כאן לראשונה , נגולה בחלקה בבית הדין למשמעת של המשטרה 
בפתח תקוה , שם הועמד רס"ר א"א לדין משמעתי על התנהגות שאינה הולמת שוטר 
והורשע בעסקת טיעון , לאחר שהודה בפרטי כתב אישום מתוקן שהוגש נגדו . א"א 
יצא בשן ועין ממשפטו המשמעתי . הוא מסר גרסה מוזרה לפרשה , שלא התקבלה 
על דעת שופטי בית הדין המשמעתי בראשות הנשיא תנ"ץ חיים בן איון , וספג מהם 
ביקורת קשה ועונש של נזיפה חמורה וקנס כספי בסך 005 שקלים . אלה הצטרפו 
לעונש נוסף שקיבל ממפקד מחוז תל אביב , שהעבירו מתפקידו בחוליית הזיהוי 
הפלילי של מרחב דן לתפקיד צלם בבית המעצר באבו כביר , שאינו כרוך במגע עם 
הציבור ובביקורים בבתי אזרחים . בכתב האישום המקורי נגד רס"ר א"א נאמר כי 
" בתאריך 88 . 5 . 22 , סמוך לשעה 00 : 51 טיפל הנאשם באירוע של התפרצות 
בבית הוריה של קטינה בת 51 ( המתלוננת ) , שהיתה בדירה בגפה . תוך כדי 
כך אמר הנאשם למתלוננת שאם לא היה יודע שהיא בת 51 לא היה עוצר בעד עצמו , 
שאל אותה לגבי החינוך המיני בבית ספרה וסיפר לה שכבר בגיל 21 קיים יחסי 
מין עם בת דודתו . במהלך הבדיקה הסתובב הנאשם בבית כשהוא אוחז בזרועה של 
המתלוננת . בשל כך חששה המתלוננת מפני הנאשם וקראה לנערה ( אחרת ) שהתארחה 
אצל השכנים לשהות במחיצתה . הנאשם במעשיו לעיל התנהג באופן שאינו הולם שוטר " . 
מסיבות שונות החליטו הנאשם והתביעה לעשות עסקת טיעון . על פי העסקה , הושמטה 
מכתב האישום הפסקה שבה יוחסה לנאשם האמירה כי אם לא היה יודע שהמתלוננת בת 
51 " לא היה עוצר בעד עצמו " , והוסף המשפט כי " הנאשם תפס בידה של המתלוננת 
וביקש ממנה להראות לו כיצד נכנסו ( הפורצים ) למקום " . המתלוננת לא זומנה 
לעדות . במשפט הקצר שנערך השמיעו עדויות א"א עצמו , שביקש לשכנע את השופטים 
בניקיון כפיו לצורך הטיעון לעונש ושניים ממפקדיו . א"א סיפר להגנתו , כי 
כאשר הגיע לדירה , פתחה לו את הדלת הנערה שהיתה לבושה בצורה לא צנועה , 
מכנסיים קצרים מאוד , חולצה הדוקה ושיער לא מסודר . היא סיפרה לו שהוריה 
אינם בבית ואין איש מלבדה . לפי גרסתו של א"א , הוא שאל את הנערה מדוע היא 
לבושה כך , שהרי היא גרה בגני תקווה , במקום " מלא עבריינים שהיו בו מקרי 
אונס . לדבריו , כשאמרה לו בתשובה לשאלתו שהיא בת 51 הוא התפלא כי היא 
נראתה מבוגרת יותר . הוא שאל אותה אם הא מקבלת חינוך מיני בבית הספר והשאלה 
היתה בהקשר להופעה שלה . " תוך כדי שיחה אמרתי לה שכשהיינו במושב , היתה 
אחת שהיתה מקיימת יחסים עם כולם . אמרתי לה שלא תלך ( לבושה ) בצורה כזאת " , 
אמר . רס"ר א"א טען , כי הפריצה היתה יום קודם לכן וחוקר המשטרה שהיה במקום , 
זמן קצר לפני שא"א הגיע לשם , זימן אותו לבוא לחפש טביעות אצבע . א"א 
סירב בתחילה וטען שהוא ממהר , אבל החוקר הפציר בו ואמר לו שכדאי לו להגיע 
לדירה כי יש שם " פצצה " . כשהגעתי למקום ראיתי שהוא לא טעה " , סיפר א"א 
לשופטים . הוא אישר כי אחז בכף ידה של הנערה ואמר לה שתבוא אתו להראות לו 
היכן היתה ההתפרצות . " אחזתי בידה זמן קצר 0251 שניות , גם כדי להרגיע 
אותה . לא היו לי שום כוונות אחרות . באתי כדי לגמור את העבודה . הסברתי 
לה איך אפשר למנוע פריצה ושתסביר לאבא " . בהמשך סיפר רס"ר א"א : " באתי 
לטפל בזיהוי פלילי . לא היו לי שום מטרות של חינוך מיני ואני לא מחנך מיני 
( . . . ) הילדים שלי נמצאו באותה תקופה נמצאו אישתי ( בני הזוג 
היו בסכסוך וחיו בנפרד ) . באותו רגע הרגשתי רצון לחנך , דבר שהיה חסר 
לי . קיוויתי רק שבתי לא תתנהג כמו שהנערה נוהגת . הסיפור על יחסי עם בת 
דודתי היה רק דוגמה . אני לא חושב שהמתלוננת היתה צריכה לפחד ממני ( . 
. . ) אני לא יודע אם היא ניסתה לפתות אותי . היום , במבט לאחור , 
אני לא חושב שהייתי צריך להיכנס לבד לדירה . ברגע שיש קטין או קטינה לא 
רשאי ( השוטר ) להיכנס אלא אם יש הורה בוגר " . עוד סיפר רס"ר א"א , כי 
באותו זמן אישתו היתה חולה במניה - דיפרסיה והוא היה מתוח מאוד . " היום 
אני אחר , יותר שליו . אישתי נפטרה ואני מטפל בשני ילדי . אני מתפקד במחלקה 
לזיהוי פלילי בצורה טובה מאוד " . קצין משטרה בכיר במערך הזיהוי הפלילי של 
המשטרה , סנ"ץ אלי שמלצר , שהעיד כעד אופי לטובת הנאשם , שיבח מאוד את 
עבודתו ויכולתו המקצועית , אבל ציין כי " אחת התכונות הלא מוצלחות שלו 
היא שהוא מדבר הרבה , קשקשן . אנחנו מכירים אותו ולנו אין בעיה , אבל 
מי שלא מכיר אותו עשוי לטעות בו " . מפקדו של רס"ר א"א , פקד מוטי טרגר , 
שהעיד אף הוא כעד אופי , אמר כי הנאשם מוכר כאיש מקצוע מצוין , וכי יש 
לו הרבה פליטות פה שאחר כך הוא מבקש סליחה עליהן . הוא הליצן שבחבורה . 
לא ידוע לו על שום בעיות ביחסיו עם המין השני . שופטי בית הדין למשמעת , 
הנשיא תנ"ץ חיים בן איון , והמשפטן של בית הדין נצ"ם רמי זוטלר וסנ"ץ צבי 
קובובסקי , לא קיבלו את מרבית טענותיו של הנאשם . הם קבעו , כי לצערם 
עדותו של הנאשם לא היתה אמינה ואף אינה עומדת במבחן הסבירות וההיגיון . 
" הנאשם בהיותו טכנאי זיהוי פלילי ותיק ומנוסה היה אמור להיות מודע היטב 
לתפקידו ולמעמדו כאיש משטרה ( . . . ) לדאבוננו לא הקפיד הנאשם על 
העקרונות אותם למד במהלך שירותו בחייל ובמחלקה לזיהוי פלילי ועשה מעשה מחפיר 
כאשר ניצל את מעמדו וסמכותו לרעה ועורר בלבה של המתלוננת חשש כה כבד עד 
אשר מצאה לנכון לקרוא לנערה אחרת כדי שתהיה אתה בהמשך ביקורו של הנאשם . 
אנו מצפים מאיש משטרה שינהג במילוי תפקידו ביושר והגינות וישרה ביטחון 
על סביבתו . " אוי לה למשטרה שאזרחים תמימים וישרי דרך חוששים מפניה ומפני 
אנשיה . שומה עלינו לגנות מעשים מעין אלה בכל תוקף ולעקרם מן השורש " . 
במהלך הדיון הוברר כי רס"ר א"א הורשע בעבר חמש פעמים במשפטים משמעתיים , 
רובם היו על עבירות תנועה והעדרות . באחת ההרשעות נחשד כי גנב פנס מזירת 
עבירה . הפנס היה שייך כנראה לפורץ ונמסר לנאשם על ידי בעלי הדירה שנפרצה . 
א"א , לפי גיליון השפיטה , לקח את הפנס ולא רשם אותו כמוצג בתיק החקירה 
כנדרש , ורשם אותו באיחור בלתי סביר . הוא הכחיש כי התכוון לגנוב את הפנס , 
אבל מפקד המחוז ששפט והרשיע אותו ציין , ש"למעשה יש פה ממש אשמת גניבה " . 
באותה פרשה הואשם א"א באשמה נוספת של השפעה על בעלי בתים שנפרצו לרכוש מערכות 
אזעקה מסוג מסוים שאותן משווק ומתקין ידידו , ובכך עשה מעשה שאינו הולם 
את מעמדו ותפקידו . " עינינו הרואות " , כותבים שופטי בית הדין למשמעת , 
" מדובר באדם אשר לא פעם ולא פעמיים נכשל בעבר בביצוע מעשים חמורים תוך 
ניצול מעמדו וסמכותו לרעה ובהתנהגות אשר אינה הולמת שוטר , ובכל זאת חזר 
לסורו . אנשים מסוגו מוציאים את דיבת המשטרה רעה ופוגעים באמון שהציבור 
נותן לה . " המקרה שלפנינו איננו מאפשר לנו לנהוג בנאשם במידת הרחמים . 
על אף נסיבותיו האישיות הקשות , לא היה הנאשם רשאי לנהוג כפי שנהג ולפגוע 
בעצמו ובמשטרה כפי שנהג . לאור חומרת המעשה והרשעותיו הקודמות בתחום זה , 
טוב עשה מפקד מחוז תל אביב שהעבירו לשרת בבית המעצר באבו כביר , לאחר 
שקבע שאין לאפשר לנאשם לבצע תפקיד הכרוך במגע עם אנשים מהציבור . ובודאי 
שאין לאפשר לו לבצע תפקיד הכרוך בביקורים חוזרים ונשנים בבתי אזרחים , כאשר 
הוא לבד ועלול שוב להיגרר אחרי חולשת אופיו " . השופטים המליצו שהעתק מגזר 
הדין יועבר לעיונם של מפקד מחוז תל אביב ומפקד בית המעצר באבו כביר כדי שיתנו 
דעתם כיצד למנוע הישנותם של מעשים מהסוג עליהם נסב גזר הדין . 
