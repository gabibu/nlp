הכוכב החדש בשמי הפוליטיקה בפקיסטן הוא בנו הנאה , העשיר והצעיר של העריץ , 
שזה לא כבר שלט במדינה ביד ברזל . הוא למד בארה"ב ומותח ביקורת גלויה 
על הממסד הפוליטי והצבאי בארצו . בד בבד , הוא מעלה על נס את מורשת אביו , 
שעל פי תיאורו מת מות קדושים , ומבטיח להגשים את מצעו הפוליטי של זה אם 
ייבחר לתפקיד ציבורי . נשמע מוכר ? בימים שפקיסטן שרויה במשבר ממשלתי 
נפתל , לאחר הדחתה הפתאומית של ראש הממשלה , בנאזיר בוטו , נראה שההיסטוריה 
חוזרת על עצמה בווריאציה אירונית . הפעם הזאת יורש אדרת האב הוא איגאז 
אול חאק , בנו בן ה83 של הגנרל מוחמד זיה אול חאק , ששלט בפקיסטן מ6791 
עד מותו בהתרסקות מטוס , שעדיין לא פוענחה , ב8891 . פקיסטנים שמרנים , 
שאינם מאושרים מהסערה הפוליטית המטלטלת את ארצם , מעבירים את נאמנותם 
לאיגאז . בכך הם מטילים קלף לא בטוח , שעלול להתגלות כמסוכן , לבליל הבלתי 
צפוי ממילא של הפוליטיקה הפקיסטנית . לפחות לפי שעה כרת איגאז ברית עם " הליגה 
המוסלמית " השמרנית , וקריאות הקרב שלו למען אחדות פאן - איסלמית חוזרות 
על אחד הנושאים האהובים של אביו . לפני כשבועיים , ביום השנה השני למותו 
של זה , נאם איגאז ליד קברו באיסלמאבאד בפני 001 אלף תומכים , שאותם ניסה 
לשכנע כי הוא יורשו הפוליטי הלגיטימי של זיה . " תנועה חדשה , אחדות חדשה 
תיפתח כאן היום " , אמר , " אני נשבע על קברו של זיה אול חאק " . הבן גם 
הבטיח שקולו יהיה אחד הרמים ביותר במקהלה המגנה את ממשלת המעבר של ראש מהמלשה 
גלאם מוסטפה גאטוי . יחד עם נאוואז שריף , לשעבר ראש ממשלת מדינת פנגאב , 
ומוחמד חאן גונגו , ראש ממשלה לשעבר בשלטון זיה , הכריז איגאז כי ממשלת 
גאטוי אינה לגיטימית . " לא צריך היה למנות את גאטוי , כיוון שהוא מנהיג 
האופוזיציה , אמר איגאז ל"ניוזוויק " . " הם מנסים ליצור חזית מדומה עם 
הליגה המוסלמית ועם פלג של מפלגת העם הפקיסטני ( של בוטו ) . אבל לאנשים 
אלה אין שום מעמד ציבורי " . על פי השמועה מחזרים במרץ חברים בממשלת גאטוי 
אחר כמה מאותם שרי בוטו המודחים , שאותם האשימו עד לפני כשלושה שבועות בשחיתות . 
הדחתה של בוטו על ידי נשיא פקיסטן , גלאם אישאק חאן , נחשבת בחוגים פוליטיים 
כניסיון , ללא כחל ושרק , של הביורוקרטיה והצבא , שני מוקדי הכוח העיקריים 
בפקיסטן , להחזיר לעצמם את השליטה על הממשלה . חאן קיווה לגייס את " הברית 
הדמוקרטית האיסלמית " השמרנית מאחורי גאטוי , המתואר על ידי מומחים פוליטים 
רבים כאדם שיהיה נתון להשפעת הצבא יותר מבוטו . מיד לאחר הדחתה , נראה עתידה 
הפוליטי של בוטו קודר , אך המחנה שקם נגדה כבר מיהר להתפצל . גאטוי נהנה 
מנאמנות מועטה בקרב הצמרת או בקרב חברים מהשורה . רבים מהדרג השני בצמרת 
האופוזיציה השמרנית חוששים , על פי השמועה , מתגובתם של מצביעים פקיסטנים 
על הדחת בוטו , שככל הנראה מוסיפה ליהנות מפופולריות באזורי הכפר . בידודו 
של גאטוי גבר בשבוע לפני האחרון , כאשר הסנט כולו המונה 78 חברים , ש48 
מהם הינם , לפחות על הנייר , חברים בקואליציה של גאטוי הכריז על התנגדותו 
לממשלה החדשה . החלל הריק הפוליטי מסביב לגאטוי איפשר לכוכבו של איגאז לעלות , 
למרות שהופעתו כאחד מראשי המחנה נגד בוטו באה על מרבית הדיפלומטים כהפתעה . 
איגאז , שעד לאחרונה היה בנקאי השקעות ב"בנק אוף אמריקה " בבחריין , 
מונה כמנהל מסע הבחירות של " הליגה המוסלמית " , משרה חשובה שיכולה היתה 
לתת לו תפקיד של ממליך מלכים בבחירות צמודות . העובדה שאיגאז מצטייר כפוליטיקאי 
בעל הסיכויים הטובים ביותר לקרוא תיגר על בוטו בקלפיות , היא בבחינת אות 
הוקרה מסוים לאביו . פקיסטנים ארכי - שמרנים רבים זוכרים באהדה את זיה . 
בבזארים מתנהלת מכירה ערה של תמונותיו , ואיגאז מעלה לעתים קרובות את זכר 
האב כמנהיג לאומי , חזק , אמיץ וישר . יחד עם זאת , בנאומיו הוא מלגלג 
על הממסד במדינה , ומצליח להישמע כאילו שאל אותם מאחד ממסעות הבחירות של 
בוטו . הוא גם חזר בפומבי על ספקותיה , אם אכן יאפשר הצבא עריכת בחירות 
חופשיות ב42 באוקטובר . " הם לא יצליחו להבאיש את ריחה של בנאזיר עד אז " , 
הוא חוזה , " ואם הם רק יטילו עליה הגבלות , היא פשוט תיהפך לקדושה מעונה " . 
אבל האיבה בין ביתה של בוטו לביתו של אול חאק עמוקה . זיה דן את אביה של 
בוטו , זולפיקר עלי בוטו , למוות ב9791 . ובוטו מכחישה כי קיים דמיון 
כלשהו בין איגאז ובינה . " הוא מנסה לגייס אנשים על ידי שימוש בכוחן של 
חמולות , והוא מנסה לגייס אנשים תוך פנייה לצבא , קצינים שפרשו וכדומה " , 
אמרה ל"ניוזוויק " , אבל צבאה של פקיסטן , המתייחס לאיגאז כאל יריב פוליטי 
פוטנציאלי , לא נתן לו שום סיוע . למעשה , עלייתו של איגאז אל הזירה 
עוררה עצבנות בכל הממסד הפוליטי והצבאי . בעוד איגאז מצטנע בפומבי באשר 
לשאיפתו הסופית , איש אינו מפקפק בכך שירצה להיות ראש ממשלה ביום מן הימים , 
ובריתו עם " הליגה המוסלמית " כדאית לו לפי שעה , עד אשר יהיה חזק דיו 
לצאת לבדו . " אם נשנה את מערכת הבחירות ליחסית , זה יהיה הפתרון הטוב 
ביותר מבחינתי " , אמר . " אז אקים מפלגה משלי , שמו של זיה אול חאק יהיה 
בכל מקום " . 
