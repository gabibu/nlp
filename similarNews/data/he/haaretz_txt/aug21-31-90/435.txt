תא"ל ( מיל ) עוזי עילם , ראש המינהל לפיתוח אמצעי לחימה אמר אתמול בראיון 
לגל"ץ כי כשעלה לראשונה רעיון הטיל " חץ " , לפני 45 שנים , איש לא העלה 
בדעתו שסכנת הטילים תהיה מוחשית כל כך . סיפור החץ , לדבריו , הוא דוגמא 
אופיינית לדרך ההתפתחות של מערכות נשק מתקדמות . " זה התחיל מיוזמה של 
האמריקאים . די מהר התברר שאנחנו לא מסוגלים לקבל מהאמריקאים מספיק תקציבים , 
אלא אם זה יהיה משהוא קרוב לבעיות קונקרטיות , ואז ננעלנו על העניין של 
הגנה אזורית . זה היה לפני שהעיראקים והאיראנים הפעילו את הטילים שלהם . 
ופתאום היום רואים שכבר אז היינו צריכים לחשוב על זה " . עילם גילה כי לבד 
מפרוייקט החץ עוסק המנהל במספר רב של פרוייקטים נוספים . " יש לנו מספר 
רב של פרוייקטים של פיתוח , ולשמחתנו לא פחותים , לא באתגרים שהם מתמודדים 
אתם , ולא בהישגים " . הוא הוסיף כי החץ הוא פרוייקט חשוב מאוד אך " אי 
אפשר להגיד שהוא ראש החץ " . עילם אמר : " פרוייקט החץ נמצא בשלב מתקדם 
של החלק הראשון של התוכנית . בשלב השני של הניסויים צריך להוכיח שהטיל גם 
יודע להגיע לטיל שמתקרב ולפגוע בו . שלב ב עדיין לא מסוכם סופית , אבל 
אני מקווה שניכנס אליו בסוף שנה הבאה " . עילם אמר כי החץ יהיה אמור לתת הגנה 
של שטח נרחב מאוד , ובסוף הפיתוח הוא צריך להוכיח את היכולת הזאת כדי להבטיח 
שטילים שבאים ממאות ק"ם לא יחדרו . " לוח הזמנים של פיתוח הטיל תלוי יותר 
בתקציבים מאשר ביכולת אנושית " , אמר עילם . " לדעתי , יש לנו היום במדינה 
כוח - אדם ויכולת להרים יותר פרוייקטים של פיתוח , מאשר יש לנו תקציבים . 
אם ייכנס שלב ב למימוש , הוא יתחיל בערך בסוף שנת 19 תחילת 29 . שלב ב 
יימשך שנתיים עד שלוש שנים , ורק אחר כך , כאשר נבחן את ההישגים , נוכל 
לדבר על השלמה של הפרוייקט . בתשובה לשאלה אם יש חפיפה בין החץ לטיל " פטריוט " 
האמריקאי , אמר עילם כי לפטריוט אין כושר הגנה בפני טילים בליסטיים . " הטיל 
נולד כטיל ן . ם . ואפילו טילים משופרים ומתקדמים יותר , שיפותחו על בסיס 
הפטריוט , יוכלו לתת הגנה נקודתית , או הגנה של אזור מאוד מצומצם " . לדברי 
עילם , עצם העובדה שהקונגרס ומשרד ההגנה החליטו להקצות תקציב נפרד לפיתוח 
החץ מעידה על - כך שהם רואים בו פרוייקט נחוץ וטוב . לדברי עילם , יש כיום 
בעולם נטייה ברורה מאוד לצמצום החימוש , וניכרת ירידה בולטת מאוד בפרוייקטים 
גדולים של פיתוח והצטיידות . האירועים באירופה גרמו לאמריקאים , לבריטים 
ולשאר מדינות נאט"ו לשנות את עמדתן . " אם בריטניה מדללת את כוחותיה באירופה , 
היא לא צריכה תקציב לפיתוח . אם האיום האירופאי לא קיים , והגוש הקומוניסטי 
וברית - ורשה הפכו לנמר של נייר , אז ודאי שקשה להם להשקיע עכשיו בפיתוח 
אמצעי לחימה כמו בעבר " . בתשובה לשאלה אם האירועים במפרץ הפרסי עשויים לשנות 
שוב את המגמה בפיתוח אמצעי לחימה , השיב עילם : " אולי , אבל אינני בטוח . 
מה שברור כבר כמה חודשים , הוא שהנטייה באירופה ובארה"ב היא לדלל בכוחות , 
להצטמצם בהצטיידות . עם זאת , בארה"ב יש נטייה מובהקת לשמר את המאמץ של 
הפיתוח ואת המאמץ הטכנולוגי . עמדת שר ההגנה והנשיא היא שכדאי לשמור על 
זה כי זה מאמץ טכנולוגי שמצעיד אותם קדימה . הם מחפשים גם מערכות התראה 
ומערכות מודיעין יותר טובות . האירועים האחרונים במפרץ מעידים שגם אם יש 
למעצמות אמצעי ביון מתוחכמים ולווינים כאלה ואחרים , צפונות נפש האדם , 
נותרו קשות מאוד לחיזוי . 
