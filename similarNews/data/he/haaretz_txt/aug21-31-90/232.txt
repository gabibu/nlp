סוכנות הידיעות של נסיכות קטאר מסרה אמש הודעה בשם " ההתנגדות הכווייתית " , 
בה צויין , כי אנשי המחתרת תקפו אמש מהמארב שיירת משאיות דלק של צבא עיראק 
מדרום לשדה התעופה של כוויית . לטענת אנשי המחתרת נפגעו בהתקפה 31 משאיות 
ונהרגו 02 חיילים . קבוצה של חובבי רדיו התארגנה בבירת כוויית ומשדרת מידע 
על הנעשה בעיר . הרשת מזדהה רק תחת אות הקריאה 9 - קיי - 2 , אות - הקריאה 
של כוויית , ללא זיהוי המפעילים . חובב הרדיו , דוד בן בסט מרענננה שמע 
את אחד השידורים של עמיתיו מכויית ובו מסרו פרטים על התארגנות המחתרת במדינה 
הכבושה . לדבריהם , צפויה ההתנגדות האזרחית לגדול עד כדי סירובם של התושבים 
לצאת לעבודה . הרשת החשאית משדרת בגלים קצרים בשעות בלתי קבועות , ונוקטת 
צעדי זהירות שונים כדי לא להחשף . 
