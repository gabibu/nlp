התאחדות הכדורגל בישראל שלחה אתמול מברק להתאחדות האנגלית בפרשת הקנס שהוטל 
על החלוץ הישראלי רוני רוזנטל המשחק בליוורפול . במברק ההתאחדות מודיעה 
לאנגלים כי תאסור על רוני לשחק בליוורפול אם לא ישלם עד יום ב הקרוב את הקנס 
בסך 51 אלף שקל . רוני נקנס בסכום זה יחד עם אלי אוחנה ושלום תקוה בעקבות 
אי הופעתם של השלושה למשחק נגד נבחרת בריה"ם שהיה ברמת - גן ב - 61 במאי . 
השלושה סרבו לשחק בגלל מחלוקת עם ההתאחדות בנושא הביטוח . בעקבות אי ההופעה 
הועמדו בפני בית הדין המשמעתי של ההתאחדות ואחד מסעיפי העונש הכבד היה קנס 
בסך 51 אלף שקל לכל אחד . בישיבת המזכירות בראשית השבוע העלה את הנושא גזבר 
ההאתאחדות שלמה סופר . הוא שאל אם שילם רוזנטל את הקנס , ואם לא , מדוע 
ההתאחדות אינה דואגת שהקנס ישולם . חברי המזכירות החליטו לתת לרוזנטל ארכה 
של שבוע כדי לשלם את הקנס , ולא , תפעל למנוע את הופעתו בליוורפול . לעומת 
רוני , שילם אתמול שלום תקוה את הקנס בהמחאות דחויות . עתה מצפים כי גם 
רוזנטל ואוחנה יעשו כן . הצהובון " סאן " מתייחס בגליונו מאתמול לפרשת 
הקנס של רוזנטל . העיתון מציין , לאחר שהביא את סיפור המשחק עם בריה"ם , 
כי רוני מסרב בינתיים לשלם , וההתאחדות הישראלית תפנה לזו האנגלית , למנוע 
שיתופו בליוורפול . 
