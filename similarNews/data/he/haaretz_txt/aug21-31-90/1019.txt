( ע ) . שלושה נערים מעזה הואשמו אתמול בבית המשפט המחוזי בבאר שבע בסיכון 
חיי אנשים בנתיב תחבורה . לפני שבוע הם נלכדו , לאחר שניסו לחבל במכונית 
ישראלית בנתיבות . נפתלי עמר עמד ביום שלישי שעבר בכניסה לעיירה נתיבות , 
וחיפש אחר פועל . לפתע הבחין בנער שהניח פחית משקה ריקה מתחת לאחד מגלגלי 
מכוניתו החונה . משהבחין בעמר נמלט הנער עם שני חבריו . מבדיקת הפחית התברר 
שבתוכה היה מותקן מסמר באורך של שישה ס"ם , אשר נועד לנקב את הגלגל עם 
תחילת הנסיעה . עמר הזעיק למקום שוטרים , ואלה רדפו אחרי שלושת הנערים עד 
מחסום נחל עוז , ובכניסה לעזה תפסו אותם . השלושה הם תושבי שכונת תופח 
שבעזה . שניים מהם בני 51 והשלישי בן 61 . אתמול הגישה פרקליטות מחוז הדרום 
כתב אישום נגד השלושה וטענה , שכוונתם היתה לפגוע במכונית ולסכן את בטיחות 
הרכב ואת נוסעיו . התובע ביקש מבית המשפט להאריך את מעצרם של השלושה עד לסיום 
ההליכים המשפטיים נגדם . אביו של אחד הנערים ביקש מבית המשפט לשחרר אותם , 
והיה מוכן להתחייב שיביא אותם לבית המשפט בעת הצורך . השופט אפרים לרון 
החליט לדחות את הדיון בבקשת המעצר לעוד שישה ימים , כדי שעד אז ימונה לשלושה 
סניגור מטעם בית המשפט , שייצגם בדיון . עד לדיון יישארו הנאשמים במעצר . 
