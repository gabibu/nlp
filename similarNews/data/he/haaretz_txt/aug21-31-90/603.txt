קבוצת הורים מיוצאי עדות המזרח מאיימת לשבש את הלימודים בבית הספר רבי עקיבא 
מרכז בבני - ברק , אחרי שילדיהם רוכזו יחד בכיתה ללא אף אשכנזי . בית הספר , 
השייך לרשת החינוך העצמאי ( החרדי ) , כולל גם כיתות גן , והילדים שרוכזו 
בכיתת הספרדים הם בגילאי 35 . הלימודים בחינוך העצמאי וכן בבית ספר זה 
החלו ביום שלישי בשבוע שעבר . במכתב ששיגרה אתמול ועדת הפעולה של ההורים , 
לשר החינוך וליו"ר ועדת החינוך של הכנסת , היא תובעת את התערבותם המיידית . 
הרב משה עמר , יו"ר ועדת הפעולה , גולל סיפור אפלייה המתמשך כשנתיים , 
של ילדים להורים בני עדות המזרח בבית הספר : ועדת החינוך של הכנסת בדקה 
לפני כשנה את המתרחש בבית הספר וקבעה כי יש בו אפלייה על רקע עדתי . היא 
המליצה לפטר את המנהל , שלא פוטר עד היום . אשתקד שיבשו ההורים את מהלך 
הלימודים בבית הספר , אחרי שהמנהל סירב לקבל את ילדיהם למוסד ( לא רק לכיתות 
הגן , כי אם גם לכיתות הגבוהות ) . המנהל טען כי ההורים האשכנזים לוחצים 
עליו לא לקבל תלמידים מזרחיים , ומאיימים להעביר את ילדיהם לבתי - ספר אחרים . 
ההורים המזרחיים הגיבו באלימות , ולמקום הוזמנה משטרה . אחר - כך ניאות 
המנהל לקבל לבית הספר ולגן כמה עשרות תלמידים יוצאי עדות המזרח . לקראת שנת 
הלימודים תשנ"א הודיעה העירייה כי ההרשמה לרבי עקיבא מרכז תיערך במשרדיה 
ולא בבית הספר . כשהגיעו לעירייה הורים לילדים בגילאי גן , יוצאי עדות 
המזרח , נאמר להם כי עליהם להביא אישור ממנהל בית הספר , שהוא מסכים לקבל 
את הילדים . ההורים פנו למנהל , שאמר כי הרישום מתבצע רק בעירייה . אחרי 
לחץ כבד שהפעילו ההורים , ביצעה העירייה את הרישום . רק ביום ג בשבוע שעבר , 
כשהביאו ההורים את ילדיהם לבית הספר עם תחילת שנת הלימודים בחינוך העצמאי , 
התברר להם כי 53 הילדים רוכזו בכיתה נבדלת , ללא אף אשכנזי . יתר - על - 
כן : בעוד בבית הספר יש שלוש כיתות גן , לשכבות הגיל השונות , רוכזו הילדים 
המזרחיים בגילאי 35 בכיתה אחת . ההורים התקוממו וניסו להכניס את ילדיהם בכוח 
לכיתות הגן האחרות . הגננות סירבו , ומשלא עלה בידן לעצור בעד ההורים , 
הן התעלמו מילדיהם במהלך השיעורים . עמר : " הן לא נתנו להם , למשל , 
פתקים עם שמות , שהוצמדו לחולצות שאר התלמידים , ולא חילקו להם סוכריות . 
הילדים שלנו היו ממש עלובים . חלק מהם בכו ואמרו שאינם רוצים ללכת לשם 
יותר כי הגננת לא אוהבת אותם " . כ02 מתוך 53 ילדי הכיתה הספרדית יושבים 
עתה בבית ואינם הולכים לגן . סופרת " הארץ " מציינת כי בשאר הכיתות ( 
א - ח ) בבית הספר , לומדים תלמידים ספרדים יחד עם אשכנזים , בעקבות הוראה 
של מרכז החינוך העצמאי למנהל . אולם ההנחייה היתה שלא לקבל תלמידים מזרחיים 
בשיעור העולה על % 53%04 . הרב עמר : " עצם ההנחייה הזו מקוממת . מה זה , 
אנחנו מצורעים ? האם לילדים שלנו יש זנב ? דובר עיריית בני - ברק הגיב 
אתמול : " איננו מסכימים לנעשה בבית הספר ונפעיל סנקציות נגד המנהל " . 
הדובר טען כי את הכיתה הספרדית הקים המנהל , שהוזמן עקב כך לשיחה בעירייה . 
הדובר ציין כי על פיטורי המנהל יכול להחליט רק מרכז החינוך העצמאי , המעסיק 
את המנהל . מהמרכז נמסר כי העירייה היא שכינסה את התלמידים הספרדים בכיתה 
נבדלת . מקור המקורב לחינוך העצמאי מסר כי עקב מספרם הגדל והולך של ילדים 
ממוצא מזרחי בבתי הספר של הרשת , מעבירים הורים אשכנזים את ילדיהם למוסדות 
חינוך של סאטמר , קרלין , בעלז וויזניץ . עוד נמסר כי בכיתות הגבוהות 
בבית הספר רבי עקיבא מרכז נשרו כמחצית מהתלמידים האשכנזים , עקב ריבוי התלמידים 
המזרחיים המתגוררים בקרבתו ונרשמים אליו . עמר טען אתמול כי האפלייה העדתית 
חריפה בכל מוסדות החינוך העצמאי בבני - ברק , אולם לרוב ההורים אין את הכוח 
להיאבק בה . לפיכך , רבים רושמים את ילדיהם ל"חדרים " , שלכל אחד מהם זיקה 
לעדה אחרת . חדרים אלה הם ללא פיקוח מבחינת התנאים הפיזיים והלימודיים . 
על בריחת התלמידים האשכנזים ממוסדות החינוך העצמאי הגיב עמר : " שיברחו . 
מה אנחנו אשמים ? ! לטענתו , בעיית האפלייה העדתית הובאה לידיעת שר החינוך 
הקודם , יצחק נבון , אולם הוא לא עשה דבר לחיסולה . לפני כחודש שיגרו 
ההורים מכתבים גם לשר המר , אולם הוא לא השיב להם . 
