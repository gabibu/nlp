נבחרת הנוער של ישראל בכדורגל תתמודד באנגליה עם קבוצת הנוער של ארסנל הלונדונית . 
משחק מבחן זה יהיה במסגרת מחנה אימונים שיקיים הנוער בסוף אוקטובר . צפוי 
לו עוד משחק באנגליה נגד יריב שעדיין לא נקבע . המסע הקצר באנגליה יהיה במסגרת 
ההכנות לטורניר הקדם עולמי שיחל בישראל בפברואר 1991 . ישראל תתמודד עם 
שתי נבחרות מאוקיאניה . המועמדות הן אוסטרליה וניו זילנד . הטורניר המשולש 
יתקיים בשיטת ליגה בת שני סיבובים . במסגרת ההכנות לטורניר הקדם עולמי ישתתף 
הנוער בטורניר החורף הבין - לאומי שיהיה בדצמבר , ובטורניר נוסף שיהיה בישראל 
בינואר הקרוב . 
