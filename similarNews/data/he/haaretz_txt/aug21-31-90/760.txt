בראטיסלאווה ( מיוחד ל"הארץ " ) . שר החוץ ההונגרי , גיזה יסנסקי , יערוך 
ביקור רשמי בפראג וייוועד עם עמיתו הצכוסלובקי , יירי דינסטביר , וכנראה 
גם עם הנשיא האוול . בביקור ינסה יסנסקי להפיג את המתיחות שהשתררה בין שתי 
המדינות בשל שאלת מעמדו של המיעוט ההונגרי בצכוסלובקיה ובעניין המשך בנייתו 
של הסכר על הדנובה , בקטע הנהר המשותף לשתי המדינות . ערב נסיעתו הצהיר 
יסנסקי על כוונתו להפנות את קשרי הונגריה עם הצכים והסלובקים לאפיק חיובי . 
הוא הטעים , כי להונגריה אין כוונה להעלות תביעות טריטוריאליות כלפי שכנותיה . 
יסנסקי הביע צער על כי לא יספיק לבקר בבראטיסלאווה , אך הזמין את המדינאים 
הסלובקיים לבוא בכל עת ובכל דרג לשיחות בבודפשט . גם נשיא צכוסלובקיה , 
ואצלב האוול , עשה למען הרגעת הרוחות ואמר במסיבת עתונאים בפראג , כי 
יחסי ארצו עם הונגריה ידידותיים , וחילוקי - הדעות הקיימים אינם מצדיקים 
דיבורים על משבר . לדעת האוול , טבעי הוא כי לאחר שהשאלות הלאומיות " טואטאו 
מתחת לשטיח " במשך עשרות השנים של השלטון הקומוניסטי במזרח אירופה , פורצים 
עתה ויכוחים , אך אין להפריז במשמעותם . הוא הביע תקווה , כי בקרוב יימצא 
פתרון חוקי משביע רצון למעמדם של המיעוטים . עם זאת אמר האוול כי קירוב 
העמדות בעניין סכר - הדנובה יהיה קשה יותר . ההונגרים תובעים את ביטול בנייתו 
בגלל הסכנות האקולוגיות הכרוכות בהפעלתו , בעוד שהסלובקים חותרים לסיום 
הבנייה ולהפעלתו הזמנית של המפעל . לדבריהם , יש להפעילו על מנת לבחון 
אם אכן יש ממש בהתרעות על סכנות אקולוגיות . קפידבינחוגים פוליטיים בפראג 
עוסקים עתה בעיקר בשיפור היחסים בין הצכים והסלובקים , נוכח ההפגנה הלאומנית , 
שנערכה אתמול בעיר רוזומברוק . בהפגנה הועלה זכרו של אנדרי הלינקה , שהיה 
מנהיגה של התנועה הלאומית שחתרה לאוטונומיה סלובקית , לפני מלחמת העולם 
השנייה . הלינקה מת ב8391 ולא היה לו חלק אישי בניתוץ צכוסלובקיה , אך 
מפלגתו היתה מפלגת השלטון במדינה הסלובקית הפשיסטית , שקמה ב9391 בתמיכתו 
של היטלר . כוונתם של הלאומנים הסלובקיים הקיצוניים להכריז ברוזומברוק על 
כינונה של " מדינה סלובקית עצמאית " אילצה את הנוצרים - דמוקרטים וגורמים 
מתונים שונים להסתייג מכל האירוע . משרד הפנים הצכוסלובקי הזהיר , כי כל 
ניסיון להכריז על עצמאות סלובקיה ייחשב לפעולה מנוגדת לחוקה . הנשיא האוול 
הטעים , כי מסקרי דעת הקהל שנערכו באחרונה התברר , כי רק % 8 מהסלובקים 
וכ%6 מהצכים רוצים בפירוק הפדראציה הצכוסלובקית . 
