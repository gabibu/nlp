רשת השקם חזרה בה מהודעתה על פתיחת חנויות הרשת לציבור הרחב . בהודעה שפירסמה 
אתמול נמסר כי דירקטוריון החברה טרם קיבל החלטה ברוח זו . שלשום הודיע מנהל 
אגף ההסברה של הרשת , משה אילת , על קבלת ההחלטה בישיבת הדירקטוריון של 
החברה , אלא שאתמול נתברר שההודעה לא היתה על דעת כל חברי הדירקטוריון וכי 
לא אושרה על - ידי רוב חבריו . בפועל , אומרים חברי הנהלת השקם , הרשת 
חדלה כבר לפני כשנתיים מבדיקת תעודות הזכאות שהונפקו לאנשי מערכת הביטחון 
ומשרתי צבא הקבע הנמנים על ציבור הלקוחות הייעודי של הרשת . ל"הארץ " נודע 
כי בישיבת הדירקטוריון שהתקיימה שלשום נשאלה ההנהלה על - ידי אחד מחברי הדירקטוריון 
באשר לשיעור הלקוחות המבקרים ברשת ואשר אינם נמנים על זכאיה . נציג ההנהלה 
השיב שהמדובר ב%21 מהלקוחות . אתמול הסביר אילת כי עקב שיעור הלקוחות הנמוך 
יחסית של הבלתי - זכאים , הוחלט ברשת כבר לפני כשנתיים שלא לדרוש מהמבקרים 
בחנות את תעודות הזכאות , ובמקום זה להשקיע בהקפדה על סידורי ביטחון . 
לדברי אילת , יש מחלוקת בקרב חברי הדירקטוריון של השקם בסוגיית פתיחת חנויות 
הרשת לציבור הרחב גם באופן רשמי , והנושא עצמו לא הועלה באופן רשמי להכרעה 
בישיבת הדירקטוריון האחרונה . לפני שבועות אחדים מינה שר הביטחון משה ארנס 
את הכלכלן יוסף גרוס לבדוק את סוגיית הפרטת החברות הממשלתיות שבשליטת משרד 
הביטחון , ובכלל זה את האפשרות להפריט את השקם . בדיקתו של גרוס אינה מקובלת 
על מרבית חברי הנהלת השקם , המתנגדים להפרטת הרשת ולפיצולה לשתי רשתות : 
אחת של בתי כלבו עירוניים שיימכרו לגורם פרטי , והשנייה לרשת שקמיות שתמשיך 
לפעול במתקני צה"ל ותיועד לאנשי כוחות הביטחון בלבד . בהנהלת הרשת היו מעדיפים 
להוציא את השקם להנפקה בבורסה הישראלית . בישיבת הדירקטוריון שלשום הוחלט 
להקפיא כל דיון על הפרטה עד שפרופסור גרוס יגיש את המלצותיו לשר הביטחון . 
