כבר כמה שבועות מצולם בירושלים סרטו של עמוס קולק " 3 שבועות בירושלים " . 
הצוות היה בסמטאות עין כרם , במלון לרום ובמדרחוב של בן יהודה , והיום 
יירד לתל - אביב . העלילה מספרת על כתבת של עיתון אמריקאי מכובד , הנשלחת 
לישראל כדי לדווח על האינתיפדה . בתחילה היא מגלה הסתייגות מן המתרחש בשטחים , 
אך המאורעות שאליהם היא נקלעת משנים בהדרגה את עמדתה . היא נקשרת רגשית 
למשפחה פלשתינית , נוכחת בתקריות ביטחוניות ואף מספיקה לפתח מערכת יחסים 
רומנטית עם בחור ישראלי . היא נגררת אל לב הסכסוך ועליה להחליט , למשל , 
אם לפגוע בחיי ילדים ערבים או להציל את חייה . קפמאבינאת העיתונאית הלוחמת 
מגלמת פיי דאנאווי . אחרי שדרישותיה בדבר כמויות המזון וסוגי המשקאות התמלאו , 
החלו הצילומים . יש לה גינונים של כוכבת אמיתית , היודעת איך עושים מה . 
קולק מרוצה מאוד מהמקצועיות של השחקנית הראשית שלו , ומודה שהיא בהחלט 
" עושה משהו לסרט " . מאנשי הצוות שומעים שהיא עושה הרבה מאוד . האווירה 
באתר הצילומים רגועה ביותר . אנשי הצוות לא נכנסים ללחץ , אפילו אם לא 
תמיד ברור מתי מצלמים איזו סצינה ומה יקרה בעוד כמה שעות . דאנאווי כבר 
שינתה לא אחת את לוח הזמנים בגלל ששהתה שש שעות בחדר האיפור , או בגלל שהכריזה 
על סיום יום העבודה עקב חדירתו של צלם לא מוכר לשטח . צילומי " סטילס " 
הם בהחלט נקודת התורפה של דאנאווי . על כך מעיד הצלם שנבחר לתעד את מהלך 
הצילומים . עליו להעביר את כל התמונות אליה , והיא מאשרת רק את המוצלחות 
ביותר . היא גם יודעת בדיוק באיזה פילטר הצלם צריך להשתמש כדי שהיא תיראה 
במיטבה . את הידע המקצועי רכשה לאחר שפעמיים היתה נשואה לצלמים . קפמאבינאנשי 
הקול , התאורה והתפאורה כבר התרגלו לבקיאות של דאנאווי בכל פרט . גם האימפולסיוויות 
ותאוות הקניות שלה לא מפריעים להם . קולק מקרין שלווה רבה , למרות שהוא 
מביים , מפיק ומשחק בעצמו . הוא מאמין שיצליח לסיים את הצילומים בזמן , 
ולא מתרגש מההיסטריות של הכוכבת . מסיכת אב"ך עוד לא קנו לה , וגם סכום 
הביטוח לא הוגדל . שותף נוסף בהפקה הוא רפי רייבנבך , והצלם הוא אמנון סלומון . 
לצדה של דאנאווי משחקים קולק , שמואל שילה , מוחמד בכרי , מייקל שניידר , 
מכרם חורי , ענת עצמון , אמל מורקוס ואחרים . בין החוויות שעוברת הכתבת 
בסרט נכללים שני ראיונות יוקרתיים עם אבא אבן וטדי קולק המשחקים את עצמם 
כמובן . 
