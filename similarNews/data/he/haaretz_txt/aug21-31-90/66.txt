( ע ) . " המצב בירדן מחמיר , יש שם תמיכה המונית בסדאם חוסיין ועלול 
להיווצר מצב של חוסר שליטה מצד השלטון המרכזי . במקרה זה יבקשו הירדנים 
את הגנתו של סדאם חוסיין נגד התוקפנות הישראלית כביכול . מצב זה עלול ליצור 
לאמריקאים חזית שנייה בארץ , שהיא בעלת - ברית שלהם " כך אמר אתמול שר 
החקלאות במסיבת עיתונאים בתל - אביב . " לאמריקאים יש יועצים משלהם , ולא 
לי לייעץ להם כיצד לנהוג ולפעול . נוצר מצב מורכב , שעלול להביא לעימות 
בין העיראקים והכוחות האמריקאים ובעלי בריתם הערבים . בשלב זה האמריקאים 
נחושים בעמדתם לא לוותר , אולם לא ברור כיצד יפול דבר במבוך הנסיבות , 
כאשר כל ירייה עלולה להצית את אש המלחמה " , אמר השר . 
