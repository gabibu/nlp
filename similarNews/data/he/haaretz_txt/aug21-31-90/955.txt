פועלים פלשתינאים , העובדים בסעודיה ונתקעו מחוץ לגבולותיה , חוזרים בימים 
האחרונים לשטחים ואינם יכולים לשוב למקום עבודתם . עובדים שנכנסו אתמול 
דרך גשר אלנבי סיפרו , כי הסעודים סגרו למעשה את גבולות המדינה בפני פלשתינאים , 
גם כאלה שעבדו בתחומיה שנים רבות . פלשתינאים שהגיעו אתמול מכוויית סיפרו , 
לעומת זאת , כי מצבם של רבים מהם השתפר ללא היכר כתוצאה מהפלישה העיראקית . 
ס . ע . פלשתיני נוצרי מאזור בית לחם , הגיע אתמול עם אשתו וילדיו לביקור 
בן חודשיים אצל משפחתו . בשיחה עם " הארץ " סיפר כי הוא מתגורר ועובד 
בכוויית כבר 53 שנים . " בכל זאת לא קיבלנו עד היום פספורט כווייתי ואיננו 
נחשבים תושבים בה " . לדבריו , סדאם חוסיין זוכה לפופולאריות גדולה בקרב 
פלשתינאים רבים בכוויית גם מסיבות מעשיות , כלכליות ולא רק בגלל רגשות פוליטיים . 
ס . ע . עצמו , שהועסק כפקיד בשמשרד האוצר הכווייתי , הרוויח עד כה משכורת 
בסדר גודל של 000 , 1 דולאר לחודש . מחצית מסכום זה שולמה עבור שכירות הדירה 
בה התגורר עם משפחתו . הדירה , כמו רבים מנכסי הדלא ניידי בכוויית שייכת 
לאמיר סבאח הכווייתי . כעת , משברח האמיר מפני הפלישה העיראקית , הוא פטור 
מתשלום דמי שכירות לבעל הבית , ועובדה זו שיפרה , לטענתו , את מצבו הכלכלי 
ללא הכר . לדבריו , גם הידרדרות הדינאר הכווייתי לא משפיעה ישירות על תושבי 
האזור משום שבכוויית ובעיראק אין בעיה להחליף את המטבע הכווייתי בדולאר או 
בכל מטבע זר אחר בשוק השחור . החוזרים מן המפרץ מדווחים על אלפי פלשתינאים 
התקועים בירדן ואינם חוזרים לארצות המפרץ עד להתבהרות המצב . מי שמסוגל 
להרשות לעצמו מתגורר במלונות , ואילו העניים גרים תחת כיפת השמים . בין 
העובדים החוזרים לשטחים ישנם רבים המחליטים להישאר לצמיתות לאחר שאיבדו את 
מקומות עבודתם . התופעה מעוררת דאגה במימשל הישראלי , בגלל המחסור במקומות 
עבודה והמצוקה הכלכלית השוררת ממילא בשטחים . 
