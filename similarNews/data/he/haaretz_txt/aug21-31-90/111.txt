שר התיירות , גדעון פת , יצא אתמול לביקור עבודה בחו"ל , במהלכו יעסוק 
בהסברה ובעידוד תנועת תיירות לישראל , על רקע המשבר במפרץ הפרסי . הוא 
יבקר בשטוקהלם ובלונדון . ראש אגף ההסברה ויועץ השר לענייני תקשורת , יוסף 
שובל , אמר כי מטרת הביקור בשוודיה היא לפגוש גורמים בתעופת השכר לישראל 
ולהבהיר להם , כי הטיסות ימשכו למרות הפסקת הטיסות הסדירות בין שתי המדינות . 
שר התיירות ירצה לפני 002 סוכני נסיעות באזור שטוקהולם על מצב התיירות בישראל , 
על רקע האירועים האחרונים במפרץ הפרסי . הוא ייפגש עם נציגי חברת הפרסום 
המשווקת את ישראל ; עם בנקט בקסטון , יו"ר מארגני התיירות של שוודיה ועם 
נציג אל - על . בבריטניה יפגש פת עם נשיא התאחדות סוכני הנסיעות של בריטניה , 
גון דונסקומב , וינסה להפיג חששות ולהשיב על שאלות , לגבי מצב התיירות 
בארץ . בלונדון תוצג לפני פת תוכנית הפרסומת החדשה לעידוד תנועת תיירות ארצה , 
וכן תוצאות מחקר שוק על מאפייני התיירות לארץ . 
