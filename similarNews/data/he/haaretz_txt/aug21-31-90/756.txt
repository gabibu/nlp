ממשלת עיראק הודיעה אמש כי אינה שוקלת לפי שעה הפעלת כוח נגד השגרירויות 
הזרות שנותרו פתוחות בכוויית , וסביר להניח שלא תפעיל כוח גם בעתיד . אך 
מבחינתה , הדיפלומטים הזרים בכוויית איבדו את חסינותם . אתמול בחצות פג 
האולטימטום שהעמידו העיראקים לסגירת 86 הנציגויות הדיפלומטיות בכוויית , 
בנימוק שכוויית היא עתה חלק מעיראק . 62 מדינות סירבו להיענות לדרישה העיראקית , 
והחליטו להמשיך ולהפעיל את שגרירויותיהן . קפידבינבסוף השבוע נמשכה מלחמת 
העצבים בין עיראק לשגרירויות הזרות בכוויית . העיראקים הידקו את המצור על 
השגרירויות , והממשלות הזרות הודיעו שלא ייענו לדרישת בגדאד ולא יפנו את 
אנשי הסגל הדיפלומטי . חיילים עיראקים הקיפו את שגרירויות ארה"ב , בריטניה , 
איטליה , צרפת , יפאן , הונגריה , נורווגיה ונציגות מזרח גרמניה . העיראקים 
גם ניתקו את אספקת החשמל והמים לכמה מהשגרירויות . בגדאד האריכה את תוקף 
האולטימטום לפינוי השגרירויות מכוויית לשבת בחצות , 42 שעות לאחר שתוקפו 
פג . בגדאד טוענת שכוויית היא עתה חלק מעיראק , ואין מקום לפעולתן של שגרירויות 
עצמאיות שם . היא הודיעה שלא תכיר בחסינות הדיפלומטית של עובדי השגרירויות 
לאחר שיפוג האולטימטום . בשגרירויות אחדות מצאו מקלט גם מאות אזרחים זרים , 
שנלכדו בכוויית בעת הפלישה העיראקית . קפידבינהעיראקים ניתקו את זרם החשמל 
לשגרירות האמריקאית בכוויית . הסגל המועט שנותר בשגרירות , בראשות השגריר 
נתנאל האואל , מצויד בגנראטור , אך לא ידוע לכמה זמן יספיק הדלק להפעלתו . 
מחלקת המדינה בוואשינגטון מחתה לפני בגדאד על סירובה לאפשר לכ001 מאנשי הסגל 
של השגרירות בכוויית ובני משפחותיהם , המרוכזים בעיראק , לצאת את תחומיה 
בניגוד לנורמות הבין - לאומיות והבטחות ממשלת עיראק עצמה . השגרירות הבריטית 
הוקפה ביום ששי בטנקים , שפינו את המקום בשבת בבוקר . סביב השגרירות נותרו 
רק חיילים חמושים . בשגרירות בריטניה נותרו השגריר ושלושה מעוזריו . העיראקים 
ניתקו להם את אספקת החשמל , חידשוה וניתקוה מחדש . חיילים עיראקים הרסו 
קטע מהחומה החיצונית של שגרירות צרפת , המקיפה את גן השגרירות . הם ביקשו 
להגיע אל צנרת המים , כדי לנתק את הזרימה . בשגרירות האיטלקית ביקשו החיילים 
רשות גישה לעמדת הפיקוד החשמלית , כדי לנתק את זרם החשמל . האיטלקים סירבו , 
והעיראקים ניתקו את הזרם מבחוץ . לשגרירות גנראטור הפועל כתקנו . בשגרירות 
נותרו השגריר מארקו קולומבו , המזכיר הראשון ומיופה הכוח של ספרד . דובר 
משרד החוץ האיטלקי , ויטוריו סורדו , אמר : " הדגל עודנו מתנופף מעל 
לשגרירות שלנו , וגם השלט נותר במקומו . הם לא הוסרו והשגרירות פועלת " . 
סורדו אמר כי תשע מדינות הקהילה האירופית מקיימות התייעצויות שוטפות על המצב 
בכוויית , ויגבשו במשותף את צעדיהן הבאים . קפידבינמצרים הודיעה כי לא תסגור 
את השגרירות ואת הקונסוליה שלה בכוויית , והן יוסיפו לפעול . ממשלת תאילנד 
חזרה בה מכוונתה להיענות לדרישת בגדאד , והודיעה כי לא תסגור את שגרירותה 
בכוויית אלא אם העיראקים יפעילו כוח נגד השגרירות . שר החוץ של תאילנד , 
פראפאס לימפאבאנדהו , אמר : " אם החיילים העיראקים יפחידו את אנשי המשלחת 
הדיפלומטית שלנו ויפתחו נגדם בפעולות העלולות לסכן את חייהם , ניאלץ לפנות 
אותם " . השר אמר כי גם במקרה כזה תוסיף בנגקוק לראות את השגרירות כאילו היא 
פועלת . בנגקוק הורתה לשלושה מאנשי הסגל הדיפלומטי להישאר בכוויית ולפקח 
על פינוי חבריהם . יפאן הודיעה כי לא תסגור את שגרירותה , המכותרת בחיילים 
עיראקים , בה נותרו שני דיפלומטים בלבד . 
