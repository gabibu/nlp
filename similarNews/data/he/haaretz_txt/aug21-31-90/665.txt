( ע ) . תושב נחלת - יהודה , בן 24 , נעצר אתמול בחשד שתקף את אשתו . 
האיש , המסוכסך מזה זמן רב עם אשתו , היכה אותה מכות נמרצות בכל חלקי 
גופה . האשה הסתגרה במקלחת , וחתכה את ורידי ידה , בניסיון לשים קץ לחייה . 
אמבולנס שהזמינו שכנים מתחנת מד"א בראשון - לציון , העביר את הפצועה לבית 
החולים " אסף הרופא " בצריפין . נמסר כי מצבה קל . ממשטרת ראשון - לציון 
נמסר כי הבעל התוקף מוכר למשטרה כמי שמסוכסך זה זמן רב עם אשתו וכי הוא שוהה 
עתה במעצר . בכפר סבא נגזרו אתמול שישה חודשי מאסר על בעל שהיכה את אשתו 
ונכנס לדירתה בניגוד לצו בית - דין רבני . שופט השלום , צבי גורפינקל , 
גזר על האיש , אהרון מיימון ( 93 ) תושב כפר - סבא , גם תשעה חודשי 
מאסר על - תנאי לשלוש שנים . לפי כתב האישום , הגיע מיימון ב71 באוגוסט , 
בניגוד לצו בית דין רבני , לדירתה של האשה , נקש בדלת וביקש להיכנס . 
כאשר סירבה האשה לפתוח את הדלת , פרץ לדירה ותקף אותה . המשטרה הוזעקה 
והשניים נלקחו לתחנה כדי לרשום תלונה . בהיותם בניידת שב מיימון ותקף את 
האשה . 
