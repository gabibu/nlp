המשך חופשתו השנתית של נשיא ארה"ב גורג בוש בעת המשבר במפרץ , הפך נושא 
לוויכוח ציבורי בארה"ב . החלטת בוש לקיים את חופשתו השנתית במועד שנקבע מראש , 
שעה שעשרות אלפי חיילים אמריקאים עושים במפרץ הפרסי וכ000 , 3 אזרחים אמריקאים 
מוחזקים כבני ערובה בידי נשיא עיראק , סדאם חוסיין , עוררה תגובות ביקורתיות 
בכלי התקשורת ובדעת הקהל . עתה התחדש הוויכוח בעקבות כתבה , שהתפרסמה שלשום 
בעמוד הראשון של ה"ניו יורק טיימס " , תחת הכותרת " בוש משחק גולף ומשייט , 
בעוד עוזריו חוששים לתדמיתו " . הכתבה פתחה במלים " החופשה של הנשיא חדלה 
להיות משעשעת " . בוש נוהג לצאת לבית הקיץ שלו בקניבנקפורט , מיין , מדי 
שנה בחודש אוגוסט . הוא עשה כך כל חייו , ורק בקיץ 4491 , כשהיה טייס 
במלחמת העולם ה2 חדל ממנהגו . לכן , אומרים כי החופשה במיין היא בעלת חשיבות 
רבה עבורו . ה"ניו יורק טיימס " הישווה את בית הקיץ של בוש , לאחוזת " טארה " 
של סקארלט אוהרה ב"חלף עם הרוח " ממנה , כידוע שאבה סקארלט את כוחה . 
הבעיה היא , כתב ה"טיימס " , שזה לא " נראה טוב " . כשהחליט בוש לצאת השנה 
לחופשתו במועד שנקבע , חרפההתרחשויות במפרץ הפרסי , הוא הסביר לכתבים כי 
אינו רוצה להיות " בן ערובה למצב בבית הלבן " . הוא אמר זאת עם שהוא מגניב 
מבט לעבר הנשיא לשעבר גימי קארטר , שבעת משבר בני הערובה באיראן , לא יצא 
מן הבית הלבן , אך בסופו של דבר לא נבחר לתקופת כהונה שנייה , נוכח כישלונו 
בהחזרתם הביתה . בוש העדיף , איפוא , לשמור על אווירת " עסקים כרגיל " 
ולהמשיך לטפל במצב מקניבנקפורט , תוך שהוא מגיח לוואשינגטון , מדי פעם , 
במידת הצורך . יחד עם בוש עבר לקניבנקפורט צבא של כתבים וצלמים , שהראה 
אותו כשהוא מוסר הודעות מדיניות ליד עגלת הגולף ולפני היציאה לדייג . הוא 
עצמו נראה מוטרד מן המעמדים האלה ובשבת אמר לכתבים , ששאלו אותו אם הוא 
שומר על קשר עם חדר המצב בבית הלבן : " אני לא אוהב לענות על שאלות בעניינים 
רציניים בחופשה שלי . אני מקווה שתבינו שכשאני נופש , אני נופש , וכשאעבוד , 
מה שאני מנסה לעשות גם כאן , אעבוד קשה " . לרבים מבני משפחות החיילים המוצבים 
במפרץ , נראית חופשתו צורמת . ה"ניו יורק טיימס " כתב , שגם עוזריו של 
בוש בדעה שהיה עדיף אילו קיצר את חופשתו . יחד עם זאת הם לא לוחצים עליו , 
כיוון שכאשר בוש מתעקש , קטן הסיכוי לשכנעו . החופשה תוכננה ל52 יום והיא 
עתידה להסתיים אחרי " יום העבודה " , החל השנה ב3 בספטמבר . בינתיים נראה 
בוש בטלויזיה , ביציאותיו לפעילויות הפנאי , כשהוא מוטרד ומודאג , אך 
הוא עומד על זכותו לנופש . המצדדים בחופשה אומרים , כי הנשיא זקוק לחופשה 
זו , שבחשבון אחרון " תסייע לו להתמודד עם ענייני המדינה טוב יותר " . 
עוזריו רוצים שלפחות לא ידבר עם כתבים על המשבר , כשהוא יושב בעגלת הגולף , 
מפני ש"זה נראה נורא " , כפי שאמר אחד מהם . ה"טיימס " טען , כי לא נראה 
שבוש אפילו נהנה ממשחק הגולף והוא משחק כמי שכפאו שד . ביום גשם כבד הוא 
ביקש לפתוח למענו את מגרש הגולף , שנסגר מחמת מזג האויר . הוא עצמו תיאר 
את המשחק כ"מחורבן " ומבינים שעקבו אחרי המהירות שבה הוא דוהר על המגרש 
עם עגלת הגולף שלו , אמרו כי ראשו נתון לדבר אחר . עד כה נסע בוש פעמיים 
במהלך החופשה לוואשינגטון , כדי להדגיש שזו חופשת עבודה , אך לא הצליח 
להסתיר את המתח על פניו . אנשי החוג הפנימי של בוש מציינים , כי הוא מקדיש 
למשבר את תשומת הלב הדרושה . ה"טיימס " ציין , כי בוש נופש כאשר שר ההגנה 
שלו ריצארד צייני אומר לחיילי נושאת המטוסים " אייזנהאור " בים סוף , 
ש"זה עשוי להיות אחד הרגעים החשובים ביותר בתולדות האומה עד סוף המאה " . 
בעוד סדאם חוסיין מודיע ש"עשרות אלפי גברים וילדים " משני הצדדים עלולים 
למות " , וכאשר מזכיר המדינה גיימס בייקר נראה עצבני בחלפו בשבוע שעבר בקניבנקפורט 
נראה בוש אותה שעה בטלויזיה כשהוא דג דגים ומחייך בגשם . 
