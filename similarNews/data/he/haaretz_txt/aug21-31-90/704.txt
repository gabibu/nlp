צוות החקירה המיוחד של המשטרה הצבאית , אשר חקר בחודשים האחרונים את נסיבות 
תאונת האימונים בצאלים , בה נהרגו חמישה חיילים ונפצעו עשרה בעקבות ירי 
שגוי של פגז ארטיליריה , סיים את חקירתו . ההמלצות הונחו על שולחנו של 
הפרקליט הצבאי הראשי , תא"ל אמנון סטרשנוב . צוות החקירה , שעבד בפיקוחו 
הישיר של קצין משטרה צבאית ראשי , תא"ל שלום בן - משה , ממליץ להעמיד לדין 
מספר קצינים ובראשם קצין הסיוע הארטילרי , אשר נטל על עצמו את האחריות לאסון . 
כמו כן המליץ הצוות להעמיד לדין באשמת רשלנות כמה קצינים נוספים שהיו מעורבים 
בפרשה . הצוות הגיע למסקנות דומות לאלו של צוות החקירה הפיקודי , שהמליץ 
להדיח מתפקידם שמונה קצינים ולנזוף בקצין בדרגת תת - אלוף . כזכור , קבעה 
ועדת החקירה בראשותם של האלוף במילואים עמוס ירון ותא"ל דורון קדמיאל כי 
שאננות וזלזול בפקודות הבטיחות ובנוהלי הקרב הם שגרמו לתאונה . אם יוחלט 
בפרקליטות להעמיד לדין את הקצינים המעורבים בפרשה , יוגשו כתבי - אישום 
לבית הדין הצבאי של פיקוד הדרום או הצפון . רוב הפצועים מתאונת האימונים 
כבר שוחררו מבתי החולים . הפצועים קשה מטופלים בבתי חולים שיקומיים . 
