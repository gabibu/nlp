שר התחבורה , משה קצב , יקים ועדת היגוי מיוחדת לטיפול בייצור המטוס המשותף 
לבריה"ם , ארה"ב וישראל . בשיחה מיוחדת ל"הארץ " לסיכום ביקורו בבריה"ם 
אמר אמש קצב , כי כבר בספטמבר הוא יזמן אליו את המשקיעים בפרויקט , כדי 
לדון איתם בהמשך הצעדים המעשיים לקידומו . בין המשקיעים בפרויקט , שעלותו 
חצי מילארד דולר , אנשי העסקים , מקסוול , האמר , אייזנברג ואל - שווימר . 
בראש מינהלת הפרויקט יעמוד מפקד חיל אוויר לשעבר , האלוף ( במיל ) עמוס 
לפידות . לדברי שר התחבורה , הכוונה היא לייצר שני דגמי מטוסים חדשים , 
שיתבססו על דגמי הטופולוב והאליושין . האחד מתוכנן ל003 נוסעים , והשני 
ל002 נוסעים . גוף המטוס ייבנה בבריה"ם , את המנועים תייצר החברה האמריקאית , 
פראט - אנד - וויטני , והאוויוניקה תהיה תוצרת ישראל . לדברי קצב , חברת 
פראט - אנד - וויטני כבר הכינה שמונה מנועים למבחן ניסוי . עלות כל מנוע : 
כ6 מיליון דולר . ועדה משותפת של מינהלי התעופה של שתי המדינות תטפל בזירוז 
תהליכי הרישוי למטוס החדש . קצב אמר כי הייצור וההרכבה בארץ יכניסו לתעשייה 
האווירית מאות מיליוני דולרים מעל להשקעה הבסיסית , הנדרשת לפרויקט , של 
005 מיליון דולר . לדבריו , גם ירחיב ייצור המטוס את היקף קניות הגומלין 
בין ישראל לארה"ב , ואילו בריה"ם כבר הודיעה כי היא מעוניינת לרכוש אלף 
מטוסים חדשים בשביל פעילותה במזרח אירופה . לדברי קצב , על - פי התכנון , 
הכוונה היא להתחיל לייצר סדרות של מטוסים בשנת 59 . 
