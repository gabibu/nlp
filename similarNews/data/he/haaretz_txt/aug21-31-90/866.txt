" אם סדאם חוסיין יישאר בתפקידו , ואם הנשק שברשותו יישאר ברשותו , אז 
יש סיבה לדאגה בישראל , באזור המפרץ , ואני חושב שגם בעולם כולו " כך 
אמר שר הביטחון , משה ארנס , בראיון לטלוויזיה החינוכית . " אני חושב 
שאחד ההיבטים החיוביים של המשבר במפרץ הפרסי , הוא שאנחנו לא היחידים שמודעים 
לסכנה שמהווה סדאם לעולם כולו " , אמר ארנס . בהתייחסו להנחה כי פחתה הסבירות 
למלחמה במפרץ הפרסי , אמר ארנס : " איש מאיתנו אינו מסוגל לקבוע זאת , 
אבל אני חושב שסאדם בצרה . אם לפני כמה חודשים הוא עמד לבד מול ישראל , 
הרי שהיום עומד מולו העולם כולו , בהנהגת ארה"ב , המתגברת מדי יום את 
כוחותיה בסעודיה " . שר הביטחון אמר כי ישראל תשמח אם המשבר לא ייגמר בשפיכות 
דמים , אבל היא לא תהיה שביעת רצון אם סדאם חוסיין , צבאו והטכנולוגיה 
המתקדמת שפיתח באמצעות עזרה מבחוץ , ימשיכו לעמוד על כנם . עוד אמר ארנס 
כי האמריקאים סבורים שהמצור יכניע את סדאם , אבל הם גם מוכנים לפעולה צבאית . 
העיתונאי האמריקאי , רוברט נובאק , שיבח את ישראל על הפרופיל הנמוך שהיא 
נוקטת במשבר , אבל טען גם כי ישראל מנסה למשוך את ארה"ב למלחמה במפרץ . 
בהתייחסו לכך אמר ארנס : " אנחנו לא מושכים אף אחד למלחמה . כרגע איננו 
מעורבים במשבר . כווית נמצאת במרחק של יותר מאלף ק"ם מישראל . נהיה מעורבים 
במשבר , רק אם יתקיפו אותנו . מצבנו השתפר מאד מאז המשבר בגלל מעורבותה 
של ארהב . ארנס אמר כי הוא לא חושש שללחץ אשר מפעילים ארה"ב והאו"ם על עיראק 
יהיו השלכות גם על הסכסוך במזרח התיכון . " אין שום דמיון בין עיראק לישראל . 
סדאם הוא דיקטטור אכזר , שיצא למלחמה של שמונה וחצי שנים נגד איראן , 
ומיליון איש נפגעו במלחמה זאת . העולם כולו מתייצב נגדו מאחר שהוא מהווה 
סכנה לעולם . אף אחד לא טוען שישראל היא סכנה לעולם " . בהתייחסו לאספקת 
נשק אמריקאי למדינות ערב , אמר שר הביטחון : " לפני חמישה שבועות הצגתי 
בפני שר ההגנה , ריצארד צייני , את בעיות הביטחון של ישראל , ואני חושב 
שארה"ב תמשיך להיות מחוייבת לביטחוננו . אין לי ספק שנצליח לשכנע את ארה"ב 
בבעיתיות שמהווה העברת הנשק למדינות ערב המצהירות שהן במצב של מלחמה עם ישראל . 
ברור לכולם כי נשק התקפי הנמצא בידיהן מהווה איום על ישראל " . ראש הממשלה , 
יצחק שמיר , נשאל אם ישראל מתכוננת לתקוף מדינה ערבית . " אין לישראל 
שום תוכניות להתקיף מדינה ערבית כלשהיא . פנינו לשלום באזור . אם לא ייגעו 
בנו , לא ניגע באף אחד " , אמר שמיר . 
