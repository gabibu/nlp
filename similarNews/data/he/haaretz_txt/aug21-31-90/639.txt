ואשינגטון ( ע"ץ ) . המטה הכללי של הכוחות האמריקאיים במפרץ התחיל אתמול 
בפריסה שלו באזור . כך נמסר שלשום בלילה בהודעה של משרד ההגנה האמריקאי . 
מדובר ביחידות מטה של הארמיה ה3 , המהווה את המטה הכללי של הכוחות האמריקאיים 
במזה"ת . הפנטאגון מסר כי ארבע שולות מוקשים יועברו למפרץ , כדי לסכל כל 
נסיון עיראקי למקש את מימי האזור . שלוש אניות מלחמה אמריקאיות עברו אתמול 
דרך תעלת סואץ בדרכם אל המפרץ : הפריגאטות " אלמר מונטגומרי " ו"תומאס 
הארט " ואוניית הסיוע הקרבית " דטרויט " . שלשום עברה דרך התעלה נושאת 
המטוסים " סאראטוגה " בלוויית שתי סיירות - טילים . נחתים אמריקאיים המוצבים 
באוקינאווה עלו אתמול על ספינת התובלה " דיובוק " , לקראת שיגור הדיביזיה 
ה3 של המארינס אל המפרץ , על כך מסרה סוכנות הידיעות היפאנית . ביום שלישי 
נמסר ממקור צבאי אמריקאי בטוקיו , כי שתי נחתות אמריקאיות עזבו את נמל סאסבו 
בדרכן למזרח התיכון . 
