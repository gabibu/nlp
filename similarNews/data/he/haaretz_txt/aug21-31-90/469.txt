היום תתקיים ישיבת ממשלה מיוחדת לשם המשך הדיון בתוכנית לעידוד התעסוקה במשק , 
תוכנית אותה הגיש בתחילת השבוע שר התעשייה והמסחר , משה נסים . בשלוש 
נקודות מחלוקת בין משה נסים לבין יצחק מודעי תתבקש הממשלה להכריע . הראשונה 
נוגעת למתן ערבות מדינה להשקעות חדשות . השנייה דנה בגובה הסבסוד הממשלתי 
שיינתן להכשרת עובדים במפעלים , והנקודה השלישית היא שאלת ביטול מס המעסיקים 
לסקטור המסחרי . מעבר לחילוקי דעות אלה מסכימים שני השרים על שאר מרכיבי 
התוכנית כלומר הם מסכימים שעל הממשלה לפעול לעידוד התעסוקה , אם בדרך של 
הענקת פחת מואץ , אם על ידי הקמת קרנות מיוחדות ליזמים קטנים ומתן עזרה 
בנושאי מחקר ופיתוח ושיווק ואם על ידי הגמשת הביורוקרטיה הממשלתית . אך 
גם אם תאושר היום התוכנית במתכונת זו או אחרת עדיין לא מובטח לנו שההשקעות 
יחלו לזרום . הסיבה הפעם איננה תחלואי המשק הישראלי , אלא תוצאה כלל - 
עולמית של פלישת סדאם חוסיין לכוויית . כיבוש כוויית והאיום במלחמה במפרץ 
הפרסי הכניס את העולם למצב של אי - ודאות גוברת . אי - הוודאות מתבטאת 
בצורה החדה ביותר בנפילת מחירי המניות בבורסות העולם מטוקיו ועד ניו - יורק 
עבור דרך לונדון ופרנקפורט . כל הבורסות בעולם סבלו מנפילה חדה ביותר של 
כ%02 . הן מאותתות לנו שצפויה שנה כלכלית קשה , של אינפלציה גבוהה יותר 
ושל צמיחה איטית יותר , רווחי החברות הנסחרות בבורסה יהיו נמוכים יותר 
ולכן ירידות השערים . המשבר במפרץ הפרסי ניפץ גם את מיתוס הדולר . המטבע 
הנחשב מבוקש ביותר בעת משבר עולמי נחלש הפעם לעומת המטבעות האירופיים . 
סקר שערך לאחרונה ה"וול - סטריט זורנל " בקרב 04 כלכלנים ברחבי ארה"ב , 
מצביע על תפנית חד - משמעית לכיוון של יתר פסימיות בתחזיות הכלכליות לשנה 
הקרובה בארה"ב תוצאה מובהקת של משבר המפרץ , של עליית מחיר הנפט ושל איומי 
המלחמה . גם הבורסה בישראל סבלה מאז תחילת אוגוסט בדיוק כמו אחיותיה בעולם . 
הוכחה נוספת לכך שהעולם הוא כפר כלכלי קטן שבו התרחשות בקצהו האחד משפיעה 
מיד על כולו . לכן , גם אם התוכנית של נסים ומודעי נכונה וטובה , ואפילו 
תיושם במהירות וכל חוליי הביורוקרטיה ירופאו עדיין יהיה קשה מאוד לשכנע 
משקיעים מחו"ל לבוא בתקופה זו לישראל . יהיה גם קשה לשכנע יזמים מקומיים 
להתחייב על הגדלת הפעילות כי אי - הוודאות היא סם מוות ליוזמה ולרצון להשקיע . 
במצב של אי - ודאות , כאשר לא ברור לאן תאמיר האינפלציה וכמה עולים יגיעו 
אם תפרוץ מלחמה , חוסכים האזרחים יותר ומוציאים פחות , המשקיעים בבורסה 
ממירים את השקעותיהם למזומנים וממתינים . כך פועלים גם משקיעים ויזמים . 
יושבים על המזומנים ומחכים . שר האוצר התחייב להגיש תוכנית כלכלית מקיפה 
עד לאמצע ספטמבר . תוכנית זו תצטרך לתת פתרונות מעשיים לעשרות אלפי המובטלים ; 
למחוסרי הדיור הוותיקים ולאלה שנוספו אליהם מבין העולים החדשים . זו תוכנית 
שמטרתה לדרבן את התעשיינים והמשקיעים להזרים עוד ועוד כספים לתוך המשק הישראלי , 
שגם בזמנים רגילים איננו מצליח לתת תשובה למצוקות החברתיות . עומד בפני 
שר האוצר אתגר לא פשוט של הנעת המשק הישראלי קדימה , בתקופה כה קשה של אי - 
ודאות . 
