) המופעל בלא מצלמה רושם השוטר ברשימותיו , על פי רוב , רק את אלה : 
" המכשיר נבדק בתחילת המשמרת ונמצא תקין , נבדק בסיום ונמצא תקין " . 
ו"רכב הנאשם ננעל במהירות כזו וכזו , מהירות עצמית , כזו וכזו " . אך כדי 
לקבל תמונה שלמה על כל אלה לא די בפירוט השטחי הזה , וכאשר יעמוד השוטר 
על דוכן העדים ויישאל בחקירה הנגדית לפרטים נוספים קיימות שתי אפשרויות : 
שהשוטר יהיה ישר ויגיד כי אין הוא זוכר את המקרה המסוים מתוך מאות ואלפי 
המקרים בהם רשם דו"ח , ואין הוא יכול להעיד אלא לפי מה שהוא רשם בעת המקרה . 
או שהשוטר לא ינהג ביושר וידקלם את חוברת ההפעלה של המכשיר במקום לתת תשובת 
אמת על מה שהתרחש . נניח שכל שוטרים ישרים כסרגל ומודים שאין הם זוכרים פרטים 
נוספים שיכולים לסייע לבית המשפט בקביעה אם המכשיר היה תקין ואם הופעל כהלכה . 
נניח גם שכל המסמכים אשר מולאו בעת האירוע אבדו והשוטר אשר הפעיל את המכשיר 
אינו יכול להוסיף פרטים . גם הנאשם לא יכול להוסיף על עדותו של השוטר משום 
שהוא לא היה מול הצגים של הממא"ל אשר ברכבו של השוטר . במקרה כזה רק היושב 
במרומים יכול להעיד , ונשאלת השאלה אם הספק ואי הבהירות פועלים לטובתו של 
הנאשם או לרעתו . הפסיקה בסוגיה זו ברורה מאוד ומתפלגת לשני זרמים האומרים 
בבהירות שאין שנייה לה דבר והיפוכו . הזרם האחד בפסיקה גורס כי נטל ההוכחה 
הוא על התביעה מתחילת המשפט ועד סופו , ואילו הזרם השני גורס כי די לו לשוטר 
לומר כי " רכבו של הנאשם נקלט במהירות כזו וכזו " כדי להעביר את נטל ההוכחה 
על הנאשם . קפמאפרקעל פי הזרם השני , לשוטר כדאי מאוד שלא לזכור דבר , 
וכדאי לתביעה לאבד את כל המסמכים המצויים ברשותה . שהרי , אם השוטר לא 
זוכר כלום וכל המסמכים אבדו , לעולם לא תעמוד לנאשם כל אפשרות להוכיח כי 
המדידה של השוטר היתה שגויה . כאשר הפסיקה אינה אחידה , הדעת נותנת כי בית 
המשפט העליון צריך לקבוע הלכה אחת אשר תחייב את כל בתי המשפט . אך בית המשפט 
העליון נמנע מלעשות את המלאכה ובהעדר הלכה מחייבת גובר משקלו של הזרם השני . 
כיוון שהזרם הדומיננטי בפסיקה הוא זה המטיל את הבלתי אפשרי על שכמו של הנאשם , 
לא נותר לי אלא למתוח ביקורת על המחוקק אשר יצר את המצב הזה . שופט אחד , 
אשר דן גם בתיקי תעבורה ( אבל לא רק בתיקים כאלה ) , אמר לי פעם בשיחת 
רקע שלא לייחוס : " במשפטי תעבורה אני מוכן להרשיע נאשם על סמך ראיות אשר 
לא הייתי מעז לקבלן במשפט פלילי רגיל , ואם הייתי מקבלן , ערכאת הערעור 
לא הייתה סומכת את ידיה על ההרשעה . אני מוכן גם לסטות מכללים אחרים ולהרשיע 
נאשם בעבירת תעבורה בנסיבות שבהן לא הייתי מרשיע את הנאשם בעל תיק פלילי 
אחר . לגבי , כל עוד לא ייקבע תקדים מחייב לפיו משפט התעבורה הוא משפט 
פלילי לכל דבר ועניין , אני נוהג בתיקי תעבורה בגישה אשר לא הייתה מתקבלת 
במשפטים פליליים רגילים . ולדעתי כך צריך לנהוג " . אפשר להעריך את היושר 
האינטלקטואלי של אותו שופט . שופטים אחרים לא מוכנים להודות בכך אפילו בארבע 
עיניים וייתכן שאינם מודים בכך אפילו בינם לבין עצמם . כאשר טוענים בערכאת 
ערעור כי בית המשפט לתעבורה נהג כמו " במשפט צבאי " , ובניגוד לכללי יסוד 
משפטיים מקובלים , בית המשפט הדן בערעור לא רק שלא יתייחס לדברים ברצינות , 
אלא שהוא לא יתייחס אליהם כלל , משום שהדברים שעליהם מתבססת הטענה אינם 
רשומים בשום פרוטוקול . קפמאפרקקיים אמנם פסק דין אחד של נשיא בית המשפט 
העליון , השופט מאיר שמגר , האומר משהו על הצורך להיזהר בהרשעתם של נאשמים 
בעבירות תעבורה , אולם " המשהו " הזה אינו חובק את הסוגיה כולה , ובתי 
המשפט לתעבורה וגם בתי המשפט המחוזיים נוטים להתעלם מפסק הדין הנ"ל במקום 
שבו בתי משפט אינם מוכנים לקבוע הלכה ברורה נוצרת אנרכיה שיפוטית . ואם בתי 
המשפט אינם מוכנים לקבוע ברורות כי משפט התעבורה הוא חלק מהמשפט כולו , 
מן הדין שהמחוקק יבוא ויעשה זאת ובכך יכפה על בתי המשפט לתעבורה ועל ערכאות 
הערעור הר כגיגית . אני מזמין כאן את המחוקק לתקן את פקודות התעבורה ולקבוע 
כי במשפט על עבירת תעבורה ינהג בית המשפט לפי כל עיקרון החל על המשפט הפלילי , 
וכי ינהג על פי סדר הדין ודיני הראיות החלים על המשפט הפלילי . ודאי יימצא 
מי שיגיד כי בתיקונים אלה אין חידוש כי גם כיום זהו הדין . כך גם אני סבור , 
אלא שלא הכל חושבים כך . ואם כדי להחזיר הביתה את משפט התעבורה נחוצה התערבות 
של המחוקק , תיקון כזה אינו מיותר , אפילו אם אין הוא אלא הצהרה על דברים 
שאולי אין בהם חידוש . 
