אלף עולים חדשים , אולם עד כה לא החלה הממשלה ליצור תשתית תעסוקתית של 
ממש לקליטתם כך אמר אתמול ראש מחלקת העלייה בסוכנות , אורי גורדון . לדבריו , 
תוכניות הממשלה בתחום יצירת דיור לעולים אינן מביאות בחשבון את אפשרויות 
התעסוקה בתחומי הישובים השונים , וסופן יצירת כיסי אבטלה נרחבים של עולים 
בכל רחבי הארץ . גורדון הוסיף כי בטרם ייווצרו מקורות תעסוקה חדשים יחלוף 
זמן רב , ולכן יש לאמץ פתרונות ביניים שיתנו מענה לעולים , המבקשים להשתלב 
כבר היום במעגל התעסוקה . לצורך זה , טוען ראש מחלקת העלייה , יש להקים 
לאלתר מרכז מידע ארצי לנושא תעסוקת העולים , אשר ירכז פניות מצד מעסיקים 
בכל רחבי הארץ ויפעל לאיתור מועמדים מקרב העולים . זאת ללא כל קשר לאזור 
מגוריהם , שכן הם מוכנים להעתיק אותו לכל מקום בארץ בו יוכלו למצוא עבודה . 
גורדון קבל על שמידע חיוני בתחום הצעות עבודה איננו מגיע כלל לידיעת ציבור 
העולים , והוא נבלם בלשכות התעסוקה המקומיות . 
