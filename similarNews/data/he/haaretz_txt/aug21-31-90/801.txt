לבנה בן ה75 , נשיא דרום - קוריאה . ידידיה מספרים לה על יקיריהם , שהם 
לא ראו זה 04 שנה או יותר , ועוזריו של רו טיי וו אומרים כי היא דואגת שקובלנותיהם 
יגיעו לבנה . סיפורים כאלה של שברון לב ודאי אינם חדשים לו . מיליוני קוריאנים 
מבוגרים יכולים לספר סיפורים קודרים משלהם על ידידים ובני משפחה שנותרו מעברו 
השני של האזור המפורז . רק לפני כשבועיים התאבד אדם בן 38 , מרוב ייאוש 
על שלא יכול היה לבקר בעיר מולדתו בצפון - קוריאה . מצוקתן של המשפחות המפולגות 
היתה בעבר אחד מכלי הנשק רבי העוצמה ביותר של פיונגיאנג כנגד שלטונות דרום - 
קוריאה . לאחר שנדמו התותחים ב3591 עברה מלחמת קוריאה לפסים אחרים : לא 
רק מאבק על ביטחון אלא גם על אהדה עממית . כל צד ניסה לעורר טינה נגד משנהו , 
על - ידי גישושים והצעות שלום שאויבו לא היה מקבל לעולם . שליטי צפון - 
קוריאה חסמו את ארצם לחלוטין בפני כל מדינה שלא השתייכה לגוש המזרחי , והריעו 
להתנגשויות הרבות בדרום בין שוטרים לרדיקלים , בעיקר סטודנטים . האסטרטגיה 
של הצפון פעלה לא רע עד שהשתנו הכללים . הדיקטטורה הימנית של דרום - קוריאה 
פינתה את מקומה למשטר דמוקרטי יותר . בעלות בריתה של פיונגיאנג בגוש המזרחי 
פתחו במסע ויתורים על המורשת , וכעת יוזמת סיאול צעדי שלום , שנראה כי 
היא תהיה מוכנה הפעם להוציא אל הפועל . נראה שפיונגיאנג לא היתה ערוכה לאסטרטגיה 
החדשה של הדרום . באחרונה הודיע שליט צפון - קוריאה , קים איל סונג , 
שארצו תתיר לאזרחיה להיפגש עם דרום - קוריאנים באזור המפורז למשך יום . 
רו הגיב מיד בהצעה נועזת בהרבה : מדוע לא לפתוח את הגבול לחמישה ימים תמימים 
ולהתיר לקוריאנים לבקר בכל מקום שיבחרו בו בצד השני ? עד לפני כשבועיים 
כבר חתמו 553 , 16 דרום - קוריאנים על בקשות לנסוע לצפון . פיונגיאנג נרתעה 
תחילה . היא לא היתה מוכנה אפילו לקבל את שמותיהם של המבקשים לבקר , ובוודאי 
לא להבטיח רשמית כי יוכלו לשוב בשלום . סיאול הודיעה אז שאיש מהדרום לא 
יורשה לחצות את הגבול , גם לא קבוצה של מתנגדי השלטון שהצפון הזמין במפורש . 
כתוצאה מהודעה זו , התרבו בקמפוסים פעולות המחאה , ובעקבותיהן בקבוקי 
המולוטוב והגז המדמיע של המשטרה . אך כמה משתתפים בהפגנות האשימו את פיונגיאנג , 
לא פחות מאשר את סיאול , במבוי הסתום . רו אינו מראה שום סימן שבכוונתו 
להאט את מתקפת השלום שלו . לפני למעלה משבוע עסקו פקידים בסיאול בהכנות 
לפגישה רשמית ב4 בספטמבר בין ראש ממשלת דרום - קוריאה , קאנג יאנג הון , 
לבין עמיתו הצפוני , יון יונג מוק . אף לאחד משני אלה אין סמכויות רבות , 
ושני הצדדים עדיין לא הגיעו לידי הסכמה על סדר יום ספציפי . בכל זאת , 
אם אכן תתקיים הפגישה , יהיו אלה המגעים בדרג הבכיר ביותר מאז הוקמו הממשלות 
הקוריאניות הנפרדות ב8491 . ברור שרו רוצה בקיומה של פגישה זו . סיאול 
נאלצה לוותר ויתורים רציניים לפני שפיונגיאנג אפילו הסכימה לשיחות ההכנה . 
הדרום - קוריאנים רצו שהדיון יוסיף להתמקד בתחומים כמו סחר , תקשורת , 
תנועת מבקרים , בעוד שהצפון - קוריאנים דרשו לזנק היישר לנושא פירוק הנשק . 
במקום לוותר על המשא ומתן הסכימה סיאול להאזין לכל מה שפיונגיאנג רצתה לומר . 
ייתכן שהצפון - קוריאנים מתכוונים לבטל ממילא את הפגישה . הם דחו את מועד 
שיחות ההכנה שהיו אמורות לדון בהסדרי הביקורים ההדדיים , ולפני כשבועיים 
פירסמה פיונגיאנג את אחד מגינוייה השגרתיים למדיניות הצבאית הדרום - קוריאנית . 
אולי , כפי שחושדים כמה פקידים דרום - קוריאנים , סבור קים שעמדת המיקוח 
שלו תשתפר אם ישהה שיחות רציניות . העיתונות הדרום - קוריאנית , שסוף - 
סוף השתחררה מהגבלות משטר החירום , מלאה בימים אלו בדיוווחים אפוקליפטיים 
על סערה חברתית ותסיסה פוליטית בדרום , למרות שהאווירה בציבור הדרום - קוריאני 
נראית כעת רגועה יותר מכפי שהיתה לפני מספר שנים . שובם של אנשי הקו הנוקשה 
לשלטון בפקין סייע לצמצם את תחושת הבידוד הבין - לאומי של פיונגיאנג . הצפון , 
ללא ספק , שאב גם עידוד מהחלטת ואשינגטון לקצץ בהוצאות על ידי החזרת 000 , 
7 מ000 , 34 חייליה המוצבים בדרום - קוריאה . הדרום - קוריאנים בטוחים לא 
פחות מהצפונים שהזמן עומד לצדם . מעטים מצפים כי הצפון ירכך את עמדתו כל 
עוד יישאר קים איל סונג בחיים . עם זאת , " המנהיג הגדול " , אחד מכינוייו 
הרשמיים היותר צנועים , הוא בן 87 . בנו ויורשו המיועד , קים גונג איל , 
" המנהיג היקר " , אינו יכול לקוות לאותה נאמנות אישית שקים האב רכש במלחמת 
הגרילה נגד הכיבוש היפני בשנות ה03 . כל עוד ימשיך קים איל סונג לשלוט , 
יוסיף לגדול הפער בין רמות החיים של שתי הקוריאות . למרות שדאג לייצור 
כמות מינימלית של צרכים בסיסיים לעמו , הוא שם גם כיום את הדגש על בניית 
בנייני ציבור ואנדרטאות יותר מאשר על צורכי העם . למרות שמשטרו מנסה למנוע 
מנתיניו מידע על חיי העולם מבחוץ , רבים מבני העילית המפלגתית למדו בחו"ל 
ומכירים את התנאים שם . משקיפים רבים צופים כי " המנהיג הגדול " יישאר 
בריא עוד שנים מספר , אך רו לא יחכה עד אז כדי לפעול . עד לאחרונה היה 
נושא האיחוד בעיקר נחלתם הבלעדית של סטודנטים מהשמאל , אבל רו תפס בשתי 
ידיים את היוזמה . אף כי משקיפים מועטים בלבד סבורים שהתהליך יהיה פתאומי 
כמו נפילת חומת ברלין , מצפים הכל שהדבר יקרה במשך הזמן . " פילוג לאומי 
הביא לנו סבל ומכאוב שלעתים נדירות היו כמותם בהיסטוריה העולמית " , אמר 
רו ביום שבו לא נפתח הגבול . " היעד הלאומי הראשון במעלה הוא כעת לאחד 
את ארצנו המפולגת לפני תום המאה " . בין שתי הממשלות יש עדיין חילוקי דעות 
עמוקים בשאלה איזו צורה תלבש קוריאה מאוחדת . הצפון הציע זה מכבר צורה של 
רפובליקה פדרלית שבה ישמור הוא על המבנה הארכי - סטליניסטי שלו , בעוד הדרום 
יוסיף להיות קפיטליסטי מובהק . הדרום מתנגד לסעיף בתוכנית הצפון - קוריאנית , 
הקורא להפקדת מדיניות החוץ והחלטות צבאיות בידי רשות מרכזית . סיאול מצדדת 
במעין קהילייה רופפת בהרבה , שבה יחזיק כל צד בצבאו . פריצת דרך לקראת 
איחוד עדיין נראית נחלת העתיד הלא קרוב , אולם שני הצדדים מתקרבים אט - 
אט ובזהירות לקראתה . לא מכבר שלחו סיאול ופיונגיאנג נציגים אקדמיים לאוניברסיטת 
סטנפורד , לתרגל סיבוב של שיחות לצמצום נשק . למרות שאיש אינו יודע מתי 
שיחות כאלה יוכלו להיפתח , נראה ששני הצדדים סבורים שיהיה זה נבון להתכונן 
לקראתן . שתי הקוריאות לומדות לאטן לדבר זו עם זו . בסופו של דבר עשויה 
יכולת זו לעזור להן לשים קץ לאיבה הממושכת האומללה ביניהן . 
