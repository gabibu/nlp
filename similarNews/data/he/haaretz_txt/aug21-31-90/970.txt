מנילה ( ע"ר וע"ץ ) . מורדים מקרב הצבא , בהנהגתו של הקולונל המודח , 
גרגוריו הונסאן , הודיעו במכתב שפורסם אתמול בעיתוני מנילה כי הם עומדים 
בקרוב לבצע הפיכה ללא שפיכות דם , ולהדיח את הנשיאה , קוראסון אקינו . 
" אנו מודיעים על ניתוק בדרכי שלום , או הפסקת התמיכה במשטר של רדיפת בצע , 
תאווה וטרור , ומכריזים על הקמתה בקרוב של מועצת שלטון בהרכב של פרטיזנים 
ואזרחים " , נאמר בהודעה . הנשיאה אקינו כבר הכשילה ששה נסיונות קודמים של 
הפיכות נגד משטרה . החמור שבהם אירע בדצמבר שעבר , והסתיים במותם של 311 
איש ופציעתם של 006 . המפקד הצבאי , המופקד על הגנת מנילה , הודיע כי אם 
תצליח ההפיכה , תתחולל בפיליפינים מלחמת אזרחים . סגן רמטכ"ל הפיליפינים , 
גנראל רודולפו ביאזון , אמר בהופעה פומבית כי " אם יצליח ניסיון ההפיכה , 
מי שינסה לשלוט במדינה , יצטרך להיאבק נגד מורדים קומוניסטים , מורדים 
מוסלמים , מנדרינים פוליטיים ואפילו נגד מרידות מקרב הצבא " . שר ההגנה , 
פידל ראמוס , אמר באותו פורום כי אין כל יסוד לידיעה שרבע מיליון חיילים 
ימרדו נגד אקינו . לטענתו , אין למורדים יכולת לבצע הפיכה , ולכל היותר 
הם יכולים להתקיף כמה משרדים ובתי עסק , ולגרום נזק למשק . מטען חומר נפץ 
התפוצץ אתמול במפעל של חברת קמח גדולה במנילה . איש לא נפגע . אנשים שטרם 
זוהו זרקו את הפצצה מעל לגדר בגובה של חמישה מטר . היתה זו ההתקפה הרביעית 
על מפעלי אותה חברה , וזהו הפיצוץ ה61 במנילה ובפרבריה מאז ה31 באוגוסט . 
