נשיא עיראק , סדאם חוסיין , הזהיר בשבת את ארה"ב כי אם תפתח במלחמה " ייערמו 
ערמות , ערמות של גוויות ללא קץ " . נשיא עיראק דיבר בבגדאד במסיבת עיתונאים 
משותפת לו ולאורחו , נשיא אוסטריה קורט וולדהיים . סדאם חוסיין קרא לוואשינגטון 
למצוא פתרון מדיני למשבר במפרץ הפרסי . הוא שב והדגיש כי עיראק לא תחזור 
בה מסיפוח כוויית , בהסבירו כי מדינה זו הוקמה על - ידי הבריטים , במטרה 
למנוע מעיראק מוצא לים . נשיא עיראק האשים את ערב - הסעודית וארה"ב בהכשלת 
מאמצי מדינות ערב לפתור את המשבר בדרכי שלום . " לפני בוא הכוחות האמריקאיים 
לאזור עסקו ערב - הסעודית , עיראק , ירדן , תימן ומצרים בהכנת פסגת חירום 
ערבית . בגדאד הופתעה מצעדה של ריאד , שביקשה סיוע צבאי אמריקאי . " אין 
בכוונת עיראק לתקוף את ערב - הסעודית , ואנו מכבדים את הריבונות של כל מדינה 
ערבית " , אמר . " כיבדנו גם את ריבונותה של כוויית , אך המשטר המושחת 
שם קשר קשר נגד ארץ האם שלו " . הוא אישר כי אזרחים זרים הועברו לאתרים אסטרטגיים , 
ובהם בסיסי טילים ובתי - זיקוק לנפט . " איננו עושים זאת כדי להגן על 
עיראק מפני ארה"ב , אלא כדי להגן על האזרחים הזרים " , אמר נשיא עיראק . 
וולדהיים וסדאם חוסיין דנו בגורל אלפי האזרחים הזרים , המוחזקים בעיראק . 
נשיא עיראק התיר לוולדהיים להחזיר עמו לאוסטריה כ08 אזרחים אוסטרים , שנותרו 
בעיראק ובכוויית . וולדהיים , המנהיג המערבי הראשון שנועד פנים - אל - פנים 
עם נשיא עיראק מאז פרוץ המשבר במפרץ הפרסי , הגיע לבגדאד מרבת - עמון במטוסו 
של נשיא עיראק , מלוה בשר החוץ האוסטרי , אלויס מוק , והתקבל בנמל התעופה 
על - ידי סדאם חוסיין . בפגישה בין שני הנשיאים השתתפו , נוסף על שר החוץ 
האוסטרי , גם עמיתו העיראקי , טארק עזיז , סגן יו"ר מועצת המהפכה העיראקית , 
עיזאת איברהים , וחברים נוספים במועצה . הפגישה נערכה בנמל - תעופה קטן , 
סמוך לבגדאד , תחת משמר צבאי כבד . רדיו וינה דיווח כי במסיבת עיתונאים 
עם הכתבים האוסטרים , שנלוו לנשיא ארצם , אמר סדאם חוסיין שהוא שמח על 
ביקורו של וולדהיים , שאותו תיאר כ"מדינאי הגון , היכול לתווך במשבר " . 
וולדהיים הגיע לעיראק מירדן , שבה נחת ביום שישי . ברבת - עמון נפגש עם 
המלך חוסיין ועם יורש העצר , הנסיך חסן . בניגוד לציפיות , לא ליווה אותו 
המלך חוסיין לבגדאד . בראיון לטלוויזיה הירדנית אמר המלך : " הנשיא האוסטרי 
ואנוכי מנסים להשכין שפיות בעולם שכמעט והשתגע " . 
