וינה ( ע"ץ ) . ארגון אופ"ק החליט לדחות להיום ישיבה שאמורה היתה להתקיים 
אתמול , כדי לאפשר למדינות מסויימות הגדלה של תפוקת הנפט שלהן . כך מסר 
המזכיר הכללי של אופ"ק ד"ר סוברוטו מאינדונזיה . סוברוטו אמר כי 11 שרי הנפט 
הנמצאים בווינה , ממתינים לתשובות של עיראק ולוב , שנציגיהן לא נמצאים 
בווינה , כדי שיודיעו אם הן מוכנות להשתתף בוועידה ואם לאו . סוברוטו הסביר 
" אנו מנסים להשיג את הסכמת כל המדינות " . דובר של אופ"ק מסר כי ההתיעצויות 
יתחדשו היום . 01 מבין 31 המדינות החברות באופ"ק התכוננו אתמול להודיע על 
הסכם בלתי - רשמי בדבר הגדלת תפוקת הנפט , כפיצוי על המחסור שנוצר עקב המשבר 
במפרץ . אולם שר הנפט האיראני סרב לסמוך ידיו על הסכם זה . השר האיראני 
אקאזאדה אמר כי לא ישתתף בישיבה מתוכננת של ועד הפיקוח על המחירים של הקארטל , 
שבה התכוונו 01 המדינות להודיע על ההבנה שהושגה ביניהן . עיראק ולוב לא 
טרחו אפילו להשתתף בהתייעצויות הבלתי - רשמיות של אופ"ק , שהחלו ביום ראשון 
בווינה . הישיבה אמורה היתה להתחיל אתמול בצהריים , אך אחד הנציגים אמר 
כי הוסכם שחייבים להזמין רשמית את עיראק ולוב , ותינתן להן אורכה עד היום 
להסכים להשתתף או לדחות את ההזמנה . הציר אמר כי רוב של 01 מדינות חברות 
תומך במתן רשות למספר מדינות להגדיל את תפוקת הנפט , כדי לסייע בהורדת מחירי 
הנפט בעולם . שר הנפט האיראני ציין כי מכל מקום מדובר ב"פשרה בין שרים " 
ולא בהסכם בין המדינות . " מוקדם מדי להעלות את התפוקה " , אמר . לדבריו , 
רק במקרה של מלחמה בין ארה"ב לעיראק יהיה צורך להעלות את התפוקה . השר האיראני 
דורש כי בשלב הראשון תכריז סוכנות האנרגיה הבין - לאומית על קיצוץ במלאי 
שברשותה , המספיק היום ל001 ימי צריכה . " מספיק שיקצצו את המלאי ב9 ימים 
בלבד . זה ישחרר לשוק כ054 מיליון חביות , כמות הזהה לאספקה עיראקית וכווייתית 
במשך 001 ימים " , אמר . 
