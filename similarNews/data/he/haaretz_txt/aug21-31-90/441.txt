דרום - קוריאה הודיעה על מעצרם אתמול של 84 אנשים , ביניהם עשרה חיילים , 
בחשד שקשרו קשר להפיל את הממשלה ולהקים מדינה סוציאליסטית . מטה המשטרה 
הארצי הודיע כי ה84 הקימו ארגון בשם " הלוחמים המהפכנים של מעמד הפועלים " , 
ארגון החותר לשכנע סטודנטים להצטרף אל הכוחות המזוינים ולתפוס נשק , לצורך 
ביצוע מהפכה . " העצורים הכינו תוכנית לבצע הפיכה מזוינת , לאחר תקיפת 
מחסנים של הצבא , המשטרה וכוחות המילואים " , מסר קצין משטרה . " היו 
להם תוכניות להקים צבא מהפכני ומפלגה פוליטית מהפכנית , כדי לכונן מדינה 
סוציאליסטית , לאחר הפלתה של השיטה הדמוקרטית החופשית בארצנו " , הוסיף . 
כל העצורים יואשמו בפגיעה בחוק הביטחון הלאומי , ואילו 12 מהם יואשמו גם 
בסעיפים שהעונש עליהם מוות . 
