( ע ) . יואל אדלר , החשוד שעמד בראש ארגון הסיקריקים , ישוחרר ככל 
הנראה בשבוע הבא מבית החולים לחולי נפש טלביה . אדלר אושפז בבית החולים לפני 
שלושה שבועות , ימים ספורים לאחר ששוחרר ממעצר ממושך במסגרת חקירת היחידה 
המרכזית בפרשת ארגון הסיקריקים . אדלר לקה בהתמוטטות נפשית ובמשך תקופה זו 
היה מאושפז לצורך איבחון , בדיקות והתאוששות . סניגורו , עו"ד יאיר גולן , 
מסר כי ככל הנראה יורשה לעזוב את בית החולים בשבוע הבא . לפי תנאי השחרור 
בערבות יהיה אדלר נתון במעצר בית . חקירת הפרשה עדיין נמשכת , אם כי החוקרים 
נמנעו מלחקור את אדלר במהלך אשפוזו . 
