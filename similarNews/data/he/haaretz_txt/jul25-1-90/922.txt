מאות חברים במרכזי המפלגות , המכהנים בארבע הדרגות העליונות בשירות המדינה , 
אמורים להתפטר היום ממרכזי מפלגותיהם , עקב כניסתו לתוקף של החוק האוסר 
על מינויים פוליטיים . החוק שהתקבל לפני כחודשיים על - פי יוזמתו של ח"ך 
אמנון רובינשטיין ( שינוי ) , אוסר על בכירים בשירות המדינה ועובדים בשכר 
בחברות ממשלתיות להיות חברים בגופים מפלגתיים הבוחרים את מועמדיהם לכנסת 
ולממשלה . החוק הועבר בוועדת החוקה של הכנסת בסיועו של יו"ר הוועדה ח"ך 
אוריאל לין . נציב שירות המדינה מאיר גבאי שיגר לפני כחודש מכתב אל 000 , 
5 הבכירים המכהנים בארבע הדרגות העליונות בשירות המדינה , והסביר להם את 
מהות החוק . הוא ציין כי עד ל13 ביולי 09 יהיה עליהם לבחור בין חברותם במרכזי 
המפלגות לבין תפקידם בשירות המדינה . בליכוד מעריכים כי 057 עד 009 חברי 
מרכז הם עובדי מדינה , מתוכם 06 מנכ"לים ובכירים שיצטרכו להתפטר מתפקידם . 
במערך מעריכים כי כ002 חברי מרכז המפלגה הם עובדי מדינה , וביתר המפלגות 
כמה מאות בודדות . ח"ך מיכאל קליינר ( ליכוד ) יעלה מחר , בקריאה טרומית 
במליאת הכנסת , הצעת חוק הבאה לבטל את החוק האוסר על מינויים פוליטיים . 
קליינר מקווה כי אם תתקבל , ישהה נציב שירות המדינה מאיר גבאי , עד לגמר 
הליכי החקיקה , את החוק שהתקבל ביוזמת רובינשטיין . לעומת זאת , טענו 
אתמול בכנסת כי רק מליאת הכנסת לבדה יכולה , באמצעות חוק מיוחד , לדחות 
את כניסתו לתוקף של החוק . על - פי פרשנות מסוימת בליכוד , חברי מרכז המפלגה 
אינם חייבים להתפטר מתפקידם בשירות המדינה , מאחר ובהעדר חוקה או תקנון 
לליכוד ( בעקבות האיחוד עם הליברלים ) , אין ודאות כעת שמרכז המפלגה הוא 
הגוף הבוחר את מועמדיה לכנסת . יו"ר ועדת חוקה , חוק ומשפט של הכנסת , 
ח"ך אוריאל לין , אמר כי אם תתקבל מחר בכנסת בהצבעה הטרומית הצעת החוק של 
חברי הכנסת צחי הנגבי ומיכאל קליינר " אוי לשירות המדינה ואוי למצפונם 
של חברי הכנסת " . עם זאת , הוא בטוח כי ההצעה תיפול . ח"ך לין מעריך כי 
על פי חוק זה חייבים להתפטר כ08 מחברי מרכז הליכוד . הוא גם מעריך כי בשירות 
המדינה יש כיום כ051 מינויים פוליטיים , בנוסף על הדירקטורים שמונו מטעמים 
פוליטיים . בפגישה עם תא הכתבים לענייני משפט בירושלים , אמר ח"ך לין כי 
התיקון החדש הוא אחד החשובים שנחקקו באמצעות ועדת חוק ומשפט , משום שהוא 
בולם תהליך של השחתת שירות המדינה ברמה ובהיקף שלא יהיה אפשר לבלום בעתיד . 
הבעיה אינה רק של חברי מרכז המתמנים למשרות בשירות המדינה , אלא גם של 
פקידי מדינה שמחליטים כי כדאי להם להתחיל בפעילות מפלגתית במפלגת שלטון . 
הדבר יוצר פוליטיזציה בשירות המדינה , המשחיתה את המערכות . ח"ך לין ציין 
כי המפלגה הליברלית , שהיה חבר בה , ירדה מהמפה הפוליטית רק בגלל שיטת 
המינויים הפוליטיים , לאחר שקבוצה קטנה של שרים השתלטה על המפלגה בעזרת 
מינויים אלה . לין אמר כי במועצות - מנהלים שהיו באחריות השרים הליברלים , 
היו % 09 מחבריהן אנשי המפלגה הליברלית . הוא הדגיש כי קשה להגן על התיקון 
החדש , משום שח"כים רוצים להיבחר מחדש ולשם כך הם זקוקים לתמיכה במרכז מפלגתם . 
ואולם בליכוד יש לפחות 01 חברי כנסת התומכים בתיקון , ובהם השרים מרידור , 
אולמרט ומילוא , והם יסייעו לסכל כל ניסיון לבטל את התיקון . 
