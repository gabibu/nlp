בלגרד ( ע"ר ) . יוגוסלוויה האשימה אתמול את בולגריה בניסיון להרחיב את 
הטריטוריה שלה אל תוך הרפובליקה המאקדונית כדי להקים " בולגריה גדולה " . 
דוברת משרד החוץ היוגוסלווי אמרה , כי ממשלת בולגריה הזמינה את השגריר היוגוסלווי 
בסופיה כדי למחות על סירובה של יוגוסלוויה לאפשר למשלחת בולגרית להניח זר 
לרגלי מצבה של מהפכן מאקדוני שנהרג ב3091 . " קיבלנו את התגובה הבולגרית 
בדאגה רבה . תגובה זו זיהתה את המדיניות הבולגרית הרשמית עם השאיפות להקמת 
בולגריה הגדולה " , אמרה הדוברת . סוכנות הידיעות היוגוסלווית מסרה , כי 
השלטונות בבלגרד מתנגדים למאמץ הבולגרי לטהר את גוס דלצב , שעמד בראש מרידה 
נגד המשטר העותומאני במאקדוניה כגיבור בולגרי . הרפובליקה של מאקדוניה נמנית 
על פדרציית הרפובליקות של יוגוסלוויה . היא גובלת בבולגריה , יוון ואלבניה , 
והוקמה על ידי יוגוסלוויה בתום מלחמת העולם השניה . אולם ממשלת בולגריה 
רואה את תושבי מאקדוניה כבולגרים לכל דבר ומתכחשת לקיומה של אומה מאקדונית . 
השטח היה לחלק של יוגוסלוויה ב8191 לאחר מאות שנים של שלטון עותומאני . 
