ואשינגטון ( מיוחד ל"הארץ " ) . משרד החוץ הישראלי שילם לכתבי רדיו ששידרו 
מישראל לתחנות רדיו בעולם , בתמורה לדיווחים אוהדים לישראל , לפי הנחיות 
של משרד החוץ . כך מסר אתמול העיתון האמריקאי רב ההשפעה " ניו - יורק 
טיימס " , על סמך תחקיר של כתבי העיתון בירושלים , שפורסם בהבלטה בעמוד 
הראשון של היומון , ומסתמך על עדויות עיתונאים משתתפי התוכנית ופקידי ממשלה . 
לפי הדיווח , משרד החוץ ואולפן רדיו ירושלמי ניהלו במרוצת ארבע השנים האחרונות 
תוכנית חסויה , שבמסגרתה אולפן הרדיו שכר את שירותיהם של עיתונאים ישראלים 
המסוגלים לשדר בשפות זרות , ומשרד החוץ נתן להם הנחיות לגבי מהות הדיווחים 
שהם מתבקשים לשדר לתחנות רדיו שונות בעולם . אולפן הרדיו , בתמורה , שילם 
להם תשלומים חודשיים של כמה מאות דולרים , ומשרד החוץ העביר בחשאי תשלומים 
לחשבון הבנק של אולפן הרדיו . כתב העיתון בירושלים , גואל ברינקלי , ושותפתו 
סאברה שארטראן , שהיתה כתבת קול - ישראל באנגלית עד לפני כשנתיים , כותבים 
בתחקירם : " המשתתפים אמרו כי הדבר נעשה משום שמשרד החוץ מאמין שהתדמית 
של ישראל נשחקת כתוצאה מדיווחים לא הוגנים וחד - צדדיים בעיתונות הבין - 
לאומית . הכסף ממשרד החוץ הועבר בחשאי דרך אולפן הרדיו , כך שהמחאות נכתבו 
לחשבון הבנק של האולפן , לדברי כמה מהמשתתפים בתוכנית , אנשי מנהלה ופקידי 
ממשלה אחרים . כולם דרשו ששמותיהם לא יפורסמו , משום שהם עובדי מדינה , 
או בעלי קשר הדוק למערכת הממשלתית . המשתתפים בתוכנית מסרו כי התוצאה היתה 
שעשרות תחנות רדיו , עם קהל מאזינים של כמה מיליונים באירופה , באפריקה , 
באסיה , בדרום - אמריקה ובארה"ב , העסיקו את העיתונאים , שתוארו כעיתונאים 
חופשיים ( שאינם שכירים על בסיס קבוע ) , לצורך דיווחים חדשותיים וכתבות 
נרחבות , מבלי לדעת שהעיתונאים מקבלים משכורת ממשרד החוץ הישראלי . המנהל 
והבעלים של אולפן הרדיו הירושלמי , אבי יפה , אמר כי לעיתונאים הללו יש 
לקוחות במדינות האלה : מקסיקו , גואטמאלה , הונדורס , ונצואלה , ברזיל , 
בוליביה , צילה , ארגנטינה , אורוגוואי , אנגולה , פורטוגל , צרפת , 
בלגיה , איטליה , אוסטרליה , ניו - זילנד , דרום - קוריאה וארה"ב , 
בנוסף למקומות אחרים . לדבריו , " בארה"ב , יש לנו ארבע רשתות ותחנה 
פרטית " . אבי יפה הודה בראיון כי שילם משכורת חודשית נמוכה לכתריסר עיתונאים , 
שעבדו למען משרד החוץ . " יש לנו קשרים טובים מאוד אתם " , אמר , בהתייחסו 
למשרד החוץ . אבל , מר יפה הדגיש כי הוא שילם לעיתונאים משכורות מכספו 
הפרטי , ולא מכספי משרד החוץ . " ידעתי שהכסף הזה יכול להיראות כהתחייבות , 
אם משרד החוץ ינסה אי - פעם להתערב בדיווח שלי " , אמר אחד העיתונאים . 
" המבחן האמיתי אם נטילת הכסף היתה לא - הגונה , היה אילו הם התערבו , 
והם לא התערבו " . אחד מהעיתונאים אמר : " תראו , הענין העיקרי הוא שהם 
בוטחים בנו . הם בוטחים בנו שננהג באחריות כלפי ישראל " . קפידבינדובר משרד 
החוץ , יוסי עמיהוד , אמר אתמול כי בשלב של בדיקה שגרתית של הפרויקט של 
יפה נתעוררה שאלה של מראית - עין בכמה מקרים שבהם יכול היה להיווצר הרושם 
כאילו יש כאן ניגוד אינטרסים . כתוצאה מכך נתבקשו האולפנים לתת דין וחשבון 
מפורט על פעילותם ועבודתם הופסקה עד שהעניין יוסדר . הדובר הוסיף כי חלק 
מעובדי האולפן הם עיתונאים המועסקים ככתבים של תחנות שונות , ואלה מתודרכים 
מדי פעם על ידי משרד החוץ , כדבר שבשגרה . 
