גורמי תיירות מוסמכים הביעו אתמול דאגה מפני פגיעה אפשרית בתנועת התיירות 
לישראל , כתוצאה ממותה של התיירת מקנדה ופציעתם של אחרים בחוף ימה של תל - 
אביב . בשלב זה אין עדיין ביטולי הזמנות מחו"ל , אולם לדברי גורמי תעופה , 
מוקדם עדיין לבדוק את השפעת אירוע הטרור על תנועת התיירות לישראל . לדברי 
מנכ"ל התאחדות המלונות של תל - אביב רבתי , אלי זיו , " אין שום כוונה 
לשנות את תוכנית השיווק התדמיתי בגלל האירוע הטראגי בחוף הים . להפך , 
הפיגוע ממחיש את הצורך הדחוף במסע פרסום , כדי לחזק את תדמיתה של העיר " . 
ערב הפיגוע הוצגה תוכנית רב - שנתית לשיווק ועידוד תנועת תיירות לתל - אביב , 
שבמרכזה הדגשת נופש לחופי ימה של העיר , לפני ראש העירייה , שלמה להט , 
וסגניו . הפגישה התקיימה במלון קרלטון , ואת התוכנית הציגו ראשי התאחדות 
המלונות בתל - אביב רבתי והעמותה לתיירות ת"א - יפו . במסגרת התוכנית יושם 
דגש על מגוון הפעילויות שמציעה היום העיר כבר במסע הפרסום של עונת הקיץ העכשווית . 
תוכנית השיווק לעונה זו מכוונת לעידוד חופשות משפחתיות בתל - אביב . מסע 
השיווק החדש יכלול הפצה שוטפת של מידע על האירועים בעיר באמצעות העיתונות ; 
הפצת מידע על האירועים לתיירים בבתי המלון ובאמצעות לשכות התיירות העירוניות ; 
תשדיר שירות בטלוויזיה ופרסום ב52 מקומונים בכל רחבי הארץ . מתחילת חודש 
אוגוסט , באמצע השבוע , אף יוחל בהצבת שילוט חוצות , שיישאר תלוי עד סוף 
חודש אוקטובר . בפגישה עמד להט על הצורך להדגיש בשיווקה של תל - אביב את 
אופיה התיירותי כעיר נופש וים . הוא אמר , כי הוא רואה את התוכנית הרב - 
שנתית בחיוב , ויסייע בקידומה . סוכם , כי התאחדות המלונות ועמותת התיירות 
ימשיכו בפעילותם להוצאתה לפועל . בכוונת התאחדות המלונות תל - אביב רבתי 
אף להדפיס מהדורה חדשה על חוברת התדמית לת"א - יפו בשפה האנגלית , משום 
שהמלאי הקיים בלשכות התיירות הממשלתיות של ישראל בחו"ל הולך ואוזל . מדובר 
בהדפסתם של 57 אלף עותקים חדשים , שמרביתם יועברו ללשכות התיירות הממשלתיות 
של ישראל באירופה ובארה"ב . כמות החוברות הנותרת תשמש לחלוקה בירידי תיירות , 
לסוכני נסיעות ולנציגי אמצעי תקשורת המתארחים בעיר , ולהפצה בין גורמי 
תיירות בחו"ל , הפונים בבקשה לקבל חומר על תל - אביב . הדפסת המהדורה החדשה 
תמומן ברובה על - ידי משרד התיירות ועיריית ת"א - יפו . 
