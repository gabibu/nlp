סיבות מבצעיות ופוליטיות יביאו לכך , שבעיקר הנטל של הקיצוץ האחרון בתקציב 
הביטחון , בסך 97 מיליון שקלים , תשאנה התעשיות הביטחוניות ולא צה"ל ישירות . 
פירוש הדבר , לדעת מומחים , הוא צמצום נוסף בהזמנות מתעשיות אלה , והקטנת 
מספר העובדים בהן בכ007 איש . מה שדרוש עתה הוא חיסכון בשקלים , ולא חיסכון 
דולרי מתקציב הסיוע האמריקאי . ביטול פרויקט הצוללות , למשל , לא יביא 
לחיסכון גדול בשנה זו . אם יבטלו , לדוגמא , את עסקת מסוקי ה"אפאצי " , 
ייחסכו סכומים גדולים בדולרים מתקציב הסיוע , אך אי - אפשר יהיה להמיר 
את החיסכון לשקלים . התחומים , שבהם אפשר לקצץ עכשיו , כדי שהחיסכון בשקלים 
בהיקף נכבד יורגש מיד , הם ספורים . אפשר לחסוך במלחמה באינתיפאדה , אך 
הדרג הפוליטי החדש במשרד הביטחון לא יסכים להרפות מהמאמץ הצבאי , שנועד 
לדכא את ההתקוממות הפלשתינאית . בשל האיום העיראקי , כפי שהוא נתפס כיום , 
יתנגדו שר הביטחון והמטכ"ל גם לקיצוץ בסדר הכוחות של צה"ל . אף אם היו 
מחליטים לקצץ בסדר הכוחות , לא היה החיסכון מורגש בשנת התקציב הנוכחית . 
מאותה סיבה אין להניח , כי יחליטו לקצץ במלאים של ציוד ותחמושת . המלאים 
קוצצו בשנים האחרונות במידה ניכרת , וזה מכבר נפלה במערכת הביטחון ההחלטה , 
שיש לעצור תהליך זה . מה שנותר , לפיכך , הוא קיצוץ גדול במספר ימי המילואים , 
בתקציב השוטף של אחזקת צה"ל ובהזמנות מהתעשיות הביטחוניות . קיצוץ בימי 
המילואים תורם בעקיפין גם למשק . לעומת זאת , יגרום קיצוץ בהזמנות מהתעשיות 
הביטחוניות לפיטורין , דווקא בעת שמדברים על יצירת מקומות עבודה חדשים כדי 
לקלוט את גלי העלייה . ההזמנות מהתעשיות הביטחוניות נמצאות במגמת ירידה 
זה מספר שנים . אם ב5891 הגיעו ל%54 מתקציב הביטחון בשקלים , הרי שב9891 
עמדו על % 82 בלבד . בצה"ל מתכוונים להגיש בקרוב דרישה לתוספת בתקציב הביטחון , 
כתשובה לאיום העיראקי . דרישה זו תוגש בכל מקרה , גם אם יבוטל הקיצוץ 
הנוכחי של 97 מיליון שקל . טוב היה עושה שר הביטחון , אם היה מורה לצה"ל 
לבחון גם אפשרויות לקיצוץ או הארכת הפיתוח של פרויקטים שונים , וכמו - 
כן את קיצור שירות החובה , קודם של נשים ואחר - כך גם של גברים . 
