בון ( עסט"א ) . שתי הקהילות היהודיות של גרמניה הכריזו על איחודן , 
במטרה להקל על הדיונים עם ממשלת מזרח גרמניה בשאלת השילומים ובנושא החזרת 
הרכוש היהודי . האיחוד ייכנס לתוקפו ב51 בספטמבר . לאחר תאריך זה , יבוטל 
הארגון המרכזי של יהודי מזרח - גרמניה . ראש הקהילה היהודית של מערב גרמניה , 
האנס גאלינסקי , מסר השבוע בברלין , כי שתי הקהילות החלו להכין את איחודן 
מזה זמן רב . מקורות יודעי דבר אומרים , כי בין היתר , מטרת האיחוד היא 
לקלוט את הרכוש היהודי , שגנבו הנאצים והקומוניסטים , אשר יוחזר על - ידי 
מזרח גרמניה . משקיפים בבון אומרים , שלקהילות היהודיות יש אינטרס משותף 
להתאחד ולהציג את עצמן כיורשות היחידות של רכוש הקהילות היהודיות בגרמניה , 
ולשלול בכך את האפשרות לתביעת חלק מהרכוש על - ידי ארגונים אחרים . אחד 
הארגונים העיקריים , שנגדו יוצאות הקהילות , הוא קהילת " עדת ישראל " 
בברלין , התובעת לעצמה הכרה רשמית , וכן את הזכות לקבל את נכסי קהילת " עדת 
ישראל " , אשר פעלה בברלין לפני מלחמת העולם השנייה . 
