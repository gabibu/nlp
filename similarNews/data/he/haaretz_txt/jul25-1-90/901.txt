החלטתי להתפטר מהמרכז כי המחוקק קבע שעובדים ב4 הדרגות העליונות בשירות המדינה 
לא יוכלו להישאר בתפקידם וגם להיות חברים במרכז מפלגה . איני צריך להיות 
חבר מרכז על מנת להתמודד על מועמדות ברשימת המפלגה לכנסת . אם אתמודד , 
אפסיד אולי את הקול שלי . אני ממלא תפקיד ממלכתי בכיר , ואם המחיר הוא 
התפטרות מחברות במרכז , אשלם אותו . התפקיד הממלכתי קודם . כללית , אני 
בעד החוק . אני תומך באסכולה הדוגלת כי המממכלתיות קודמת למפלגתיות . עם 
זאת , אני סבור כי החוק כמות שהוא גורף מדי . יש אלפי עובדים בשירות המדינה , 
כמו מורים ורופאים , המכהנים בתפקידם עשרות שנים , וברור שהם לא מונו 
בעבר על ידי גורמים מפלגתיים . מדוע עליהם להתפטר עתה מחברותם במרכזי המפלגה ? 
יש תחושה של איפה ואיפה . מדוע החוק חל רק על שירות המדינה ולא על מוסדות 
וחברות ההסתדרות או הסוכנות היהודית ? אכן , יש לתקנו ולהחילו גם על ההסתדרות 
והסוכנות היהודית . כי ישנה תחושה שהחוק מגמתי בכך שאינו כולל את המוסדות 
האלה . החוק הנוכחי מרחיק לכת . לכן יש לשבת ולשקול הנושא מחדש , אין 
עוררין על כך , שיש לשמור על מרחק בין המפלגות לבין השירות הציבורי , אך 
יש להחיל את החוק גם על ההסתדרות והסוכנות . ומפריעה לי העובדה כי מתוך 
021 חברי כנסת , פחות מ02 השתתפו בהצבעה על החוק . הרי החוק הזה נוגע 
לכל אחד מאיתנו . 
