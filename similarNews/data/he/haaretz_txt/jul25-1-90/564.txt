רנגון ( ע"ר ) . הכת הצבאית השלטת בבורמה לא עמדה בהבטחתה , שלא להתערב 
בתהליך הקמתה של ממשלה אזרחית נבחרת , בטענה שעליה קודם כל לחבר חוקה חדשה . 
דובר הכת הצבאית הודיע , כי את החוקה צריכה להכין האספה הלאומית הנבחרת , 
על - פי הנחיות של מועצה מיוחדת , שמינה הצבא . לדבריו , תובא הצעת החוקה 
למשאל - עם לפני שהאופוזיציה , שזכתה בבחירות בחודש מאי , תוכל לקבל לידיה 
את השלטון . דיפלומטים ברנגון אמרו , כי ההודעה אישרה חשדות קודמים , 
שלפיהם לא יוכל הפרלמנט שנבחר להקים ממשלה , והצבא יעמוד על דרישתו למלא 
תפקיד מרכזי בהכנת החוקה החדשה . 
