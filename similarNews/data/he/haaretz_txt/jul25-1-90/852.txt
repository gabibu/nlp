( ע ) . אסיר פלילי תובע מהמדינה פיצוי על עגמת נפש שנגרמה לו , בכך 
שריצה בתקופת מאסרו 36 ימי מאסר אזרחי , ללא ידיעתו . האסיר , אהוד אור 
מנתניה , הגיש אתמול לבית משפט המחוזי בחיפה תביעת נזיקין כנגד המדינה . 
האסיר טוען בעתירתו , כי בתקופה שבה ריצה מאסר בכלא דמון שעל הכרמל , 
הפסיקו רשויות הכלא את מניין ימי מאסרו הפלילי , ומבלי להודיע לו על כך 
החלו בתקופת מאסר זו למנות 36 ימי מאסר שנפסקו לו בגין פקודות מאסר אזרחיות , 
שהוצאו נגדו בגין אי תשלום חובות ומזונות . האסיר , השוהה כיום בכלא אשמורת 
( כפר יונה ) , טוען כי " ריצוי המאסר האזרחי לא הובא לידיעתו ועקב תקדים 
משפטי , שקבע בית המשפט העליון , " לא ניתן להחזיר את הגלגל אחורה ולהחסיר 
את מניין המאסר האזרחי " . לטענתו , הוא שילם את חובותיו ופקודות המאסר 
האזרחיות נפסקו לו שלא כדין . האסיר טוען , כי התרופה היחידה העומדת בפניו 
כיום , היא להגיש תביעת פיצויים נגד המדינה בגין רשלנות ושרירות לב עובדיה , 
ומכאן הוא תובע פיצוי על עגמת הנפש שנגרמה לו מחמת ריצוי 36 ימי מאסר אזרחי , 
בפסק זמן שבתקופת מניין המאסר הפלילי . טרם הוגש לבית המשפט המחוזי כתב 
הגנה של המדינה לעתירה . 
