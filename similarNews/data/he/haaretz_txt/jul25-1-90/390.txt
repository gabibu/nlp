מקסים לוי ואלי לנדאו , שני נציגי הליכוד בראשות המרכז לשלטון מקומי , 
רשמו אתמול שיא חדש במערכת היחסים העכורה ביניהם . השניים החליפו אתמול 
בישיבת הנהלת מרכז השלטון המקומי גידופים וחרפות , והגיעו על סף הרמת ידיים 
זה על זה . הדבר קרה כאשר לוי איחר לישיבת ההנהלה , שדנה באישור תקציב 
המרכז , וגילה כי לנדאו , שהוא יו"ר המועצה , פתח את הישיבה ומנהל אותה , 
אף שעל - פי התקנון , בהעדרו של יו"ר ההנהלה ( לוי ) , רשאים לנהל אותה 
רק סגני יו"ר ההנהלה . לוי נכנס לאולם הישיבות בכעס , היסה את לנדאו ומנכ"ל 
מרכז השלטון המקומי , מיכאל אלמוג , שדיבר באותו זמן , ונטל את ניהול 
הישיבה . לנדאו התפרץ על לוי , ומחה על כי הפריע " לאדם מבוגר " ( אלמוג ) 
לסיים דבריו . כאן החלו חילופי הדברים ביניהם , שנמשכו כמחצית השעה ועיכבו 
את המשך הישיבה . תוך כדי חילופי הדברים התלהטו רוחות השניים , ולפי עדות 
נוכחים היה חשש שיתחילו בחילופי מהלומות זה עם זה . זה קרה כשלנדאו נגע 
בידו של לוי , וזה התפרץ עליו באומרו : " שלא תעז לגעת בי " . חלק מחברי 
סיעת המערך עזבו את הישיבה במחאה על האירועים . לנדאו דרש לנעול את הישיבה , 
אך לוי המשיך לנהל אותה , ובהשתתפות של כ52 מכלל כ09 חברי ההנהלה , נערכה 
ההצבעה על מסגרת התקציב . אלי לנדאו החל אתמול באיסוף חתימות של חברי המרכז , 
לשם קיום בחירות חדשות על ראשותו . לטענתו , אסף עד כה כ04 חתימות של 
חברי מועצות ועיריות , רובם ככולם מהליכוד , ובהם חתימתו של ראש עירית 
תל - אביב , שלמה להט . כדי לכנס את אסיפת מרכז השלטון המקומי נדרשים לפחות 
מחצית מקולות חברי האסיפה , המונה 081 איש . לנדאו טוען , כי לוי גרם 
לשיתוק מוחלט של פעולות המרכז לשלטון מקומי , והדבר מסב נזק כבד לרשויות 
המקומיות , שאין מי שייצג את בעיותיהן בפני הממשלה . לוי טוען , כי לנדאו 
אינו נלחם את מלחמת השלטון המקומי , אלא למען קבלת שררה במרכז . הוא דחה 
את הטענה על שיתוק פעילותו של המרכז . 
