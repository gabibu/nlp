ואשינגטון ( מיוחד ל"הארץ " ) . מומחים אמריקאים וישראלים לענייני הגנה , 
ופקידים במנגנון החוץ של ארה"ב מתייחסים בביטול לאפשרות שארה"ב תרכוש את 
מטוס ה"לביא " כמטוס סיוע לכוחות היבשה , כפי שהציע שר הביטחון , משה 
ארנס , בפגישתו עם עמיתו האמריקאי בשבוע שעבר . פקידים במנגנון החוץ האמריקאי 
אמרו בעקבות ביקורו של ארנס , כי אין כל אפשרות שהממשל יתעניין בלביא " 
הישראלי , והגדירו את ההצעתו כ"רעיון מגוחך " . אנשי ממשל העוסקים בענייני 
הגנה אמרו , כי הסיכויים שה"לביא " ייכלל במסגרת המועמדים לתוכנית " סיוע 
קרוב לקרקע " כפי שהציע ארנס שואפים לאפס . אחד מנציגי המערכת הביטחונית 
של ישראל בוואשינגטון אמר : " אפס סיכויים תהיה הערכה אופטימית מדי , 
כדי לתאר את הסבירות שארה"ב תרכוש את המטוס " . עם זאת , סבורים מומחים 
אחרים כי יש סיכוי מסוים , אף כי קלוש ביותר , שארה"ב תרכוש רכיבים אחדים 
מן הטכנולוגיה של ה"לביא " לשימוש הכוחות המזוינים שלה . נציגים ישראלים 
בוואשינגטון ופקידים אמריקאים אמרו , כי הצעתו של ארנס להחיות את ה"לביא " , 
ואף למכור אותו לארה"ב היתה ל"משל ושנינה " בחוגי הממשל . " מתייחסים 
לרעיון כאל בדיחה " , אמר נציג ישראלי . מומחים אמריקאים לענייני הגנה מצביעים 
על הקיצוצים המכאיבים , אשר כבר ברור שיוכנסו לתקציב הצבאי האמריקאי . 
בין היתר צפוי קיצוץ משמעותי ברכש מטוסים חדשים . הקונגרס האמריקאי עשוי 
להחליט בקרוב על הפסקה מוחלטת של פרויקט הפיתוח והייצור של המפציץ הענק " בי - 
2 " . התעשייה האווירית האמריקאית שרויה במשבר כלכלי קשה ביותר , והממשל 
משקיע מאמצים כבירים כדי לעניין מדינות זרות לרכוש מטוסים מתוצרת אמריקאית . 
