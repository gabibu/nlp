עילים שחורים לדרום אפריקה והמעצרים שביצעה משטרת דרא"ף גם בקרב כמה ממנהיגי 
" הקונגרס הלאומי האפריקאי " , הם חלק מניסיון לקבוע את כללי המשחק בין 
הממשלה והשחורים עוד לפני שיחות הנשיא דה קלרק ונלסון מאנדלה , שייפתחו 
בראשית אוגוסט . הקונגרס האפריקאי כלל אינו מכחיש שהוא מעביר " לוחמים " 
אל מעבר לגבול , והממשלה טוענת שהקונגרס עוסק בהכנת מרד מזוין . מנהיגי 
השחורים טוענים שזכותם לצבור כוח צבאי כ"ערובה למקרה שהשיחות ייכשלו " . ברור 
הוא שהשחורים רוצים להישען בשיחות על האלטרנטיווה של הפעלת טרור והממשלה 
רוצה להבטיח שהיא תדבר מעמדת כוח . בהתחלת כל מו"ם בין ממשלה חוקית לבין 
מחתרת יודעים שני הצדדים שכללי המשחק , שאתם נכנסים לשיחות , יכולים להשפיע 
באופן משמעותי על תוצאותיהן . אך משבר המסתננים ממחיש היבטים דרום - אפריקאיים 
מיוחדים . " מסע הניצחון " של מאנדלה במערב אירופה ובאמריקה שאיבד הרבה 
מזוהרו כתוצאה מביטויי אהדתו לטרוריסטים מכל לאום וצבע סייע אולי ליוקרתו 
בין השחורים בבית , אך לא חיזק את מעמדו כלפי הדרום - אפריקאים הלבנים . 
האיום של התגברות התמיכה המערבית המאסיווית במאבק השחורים איבד מכוחו , 
ואתו גם פחתה אימת הידוק החרם הכלכלי על דרום אפריקה . מצד שני , בימין 
הלבן חלה התגבשות נוספת של הקיצונים , ודה קלרק ותומכיו המתונים במפלגה 
הלאומית סבורים , בצדק או שלא בצדק , שהם חייבים עתה לשקול במשנה זהירות 
את הוויתורים הבסיסיים לשחורים . בזמן שמאנדלה צבר שבחים בניו יורק , החריפו 
במחוז נטאל התנגשויות הדמים בין תנועת ה"אינקטה " של הזולו , הגדולה בשבטי 
דרא"ף , לבין הקונגרס הלאומי האפריקאי , שמנסה לכפות את מרותו על האינקטה . 
התקבל הרושם שמאנדלה אינו יכול , או אינו ממהר , להשתלט על הגורמים הקיצוניים 
בתנועתו . ייתכן שהסתננות אנשי קונגרס חמושים נועדה לחזק את ידי מאנדלה 
גם כלפי הממשלה וגם כלפי האינקטה . ספק רב אם היא תורמת באופן משמעותי לשתי 
המטרות . 
