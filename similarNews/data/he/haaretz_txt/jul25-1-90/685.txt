בודפשט ( מיוחד ל"הארץ " ) . הפילוג בתנועת " סולידריות " הפולנית נראה 
עתה בלתי - נמנע . מנהיג התנועה , לך ואלנסה , מתח אתמול ביקורת חריפה 
על כמה מיועציו לשעבר , העומדים עתה במוקד ההתארגנות לייסוד מפלגה פוליטית 
חדשה , והאשים אותם , כי השמיצו את פולין בהצהרותיהם לעיתוני - חוץ . ואלנסה 
הכריז , כי בפולין טרם שונה המשטר , שכן בראש המדינה נשאר קומוניסט והפרלמנט 
שאישר את הממשלה החדשה , לא נבחר בבחירות דמוקרטיות . תומכי ואלנסה רוצים , 
שעוד השנה יאולץ הגנרל יארוזלסקי להתפטר ומציעים לבחור במקומו את ואלנסה 
ולהרחיב את סמכויות הנשיא . 
