" הסכם הפעלת קווי התעופה הישירים , שנחתם בין " אל - על " לחברות התעופה 
הסובייטית הלאומיות " אירופלוט " , אינו מיושם ואינני רואה סיכויים ליישמו 
בתקופה הקרובה , עד שלא ייפתרו בעיות מסויימות בין שתי המדינות " כך אמר 
אתמול נשיא לשכת המסחר והתעשייה של ברית המועצות , ולדמיר מלקביץ , בפגישה 
כתבים כלכליים , בבית סוקולוב בתל - אביב . מלקביץ , שהגיע שלשום לישראל 
כאורח אגוד לשכות המסחר , אמר כי הבעיות שהתעוררו בקשר להסכם התעופה הינן 
פוליטיות . " לא נראה לי , כי יימצא להן פתרון בתקופה הקרובה " , אמר . 
מלקביץ הוסיף , כי אינו יכול להבטיח שהסכמים אחרים , בעלי השלכות פוליטיות , 
בין שתי המדינות לא ייתקלו בעתיד בקשיים דומים . עם זאת הדגיש , כי " שגיאות 
שנעשו בעבר אינן צריכות למנוע יצירת קשרים כלכליים בהווה " . מלקביץ הגיע 
לביקור ראשון בישראל לאחר ביקור בן כמה ימים בסין . הוא מכהן בתפקיד נשיא 
לשכת המסחר של בריה"ם מאז 88 ובעבר היה סגן בכיר ראשון לשר לסחר חוץ של בריה"ם . 
קפידבינבשיחות שניהלה אתמול המשלחת הסובייטית עם צוות איגוד לשכות המסחר 
בישראל , בראשותו של דני גילרמן , סוכם על הקמת ועדה משותפת , שתפגש אחת 
לשנה במוסקווה ובת"א ותבחן את התקדמות היחסים המסחריים בין שתי המדינות . 
כמו כן סוכם על שיגורה של משלחת אנשי עסקים ותעשיינים למוסקווה ועל עריכת 
" שבוע סובייטי " בישראל , במרץ 19 . עוד הוסכם על שיגור משלחת סובייטית 
לארץ ועל קיומו של שבוע ישראלי במוסקווה בעוד כשנה . במסיבת העיתונאים נשאל 
מלקביץ מדוע שומרת מוסקווה היחסים בין שתי המדינות בדרג שאינו ממשלתי . 
על כך השיב מלקביץ באומרו , כי זה אינו מקרי . הוא הסביר , כי לנוכח העובדה 
כי שאלת חידוש היחסים הדיפלומטים המלאים בין שתי המדינות אינה עומדת בשלב 
זה על הפרק , מעדיפים הסובייטים לפעול במישור המנותק מהמישור המדיני . 
" אך נוכח הרוח החדשה במשטרו של גורברצוב , יש להניח כי הקשרים בין שתי 
המדינות עוד יתחזקו " , אמר . מלקביץ הביא כדוגמא את התפתחות היחסים המסחריים 
בין ארצו לדרום קוראה , שגם איתה אין לבריה"ם יחסים דיפלומטים . הוא אמר , 
כי הוא צופה שיתוף פעולה מסחרי בין ישראל לבריה"ם בתחומי הטכנולוגיה החלקאית , 
ייצור מזון ועיבודו , מכונות לייצור טקסטיל וייצור מטוס תובלה , בפרוייקט 
המשותף ליזמים אמריקאיים , בריה"ם והתעשייה האווירית הישראלית . קפידבין " אם 
נעבור את שלב הביוקרטיה , נוכל לספק מטוסים לאירופה תוך כמה שנים " , אמר 
מלקביץ . לדבריו , הוא נכח בפגישה בין איל ההון היהודי הקנדי , אלברט 
רייכמן לנשיא בריה"ם גורברצוב , בה הוצג בפני הנשיא מכתב מהממשל האמריקאי 
המאשר התקנת מנועים מתוצרת ארה"ב במטוסי נוסעים סובייטים . בפגישה נכח גם 
איל ההון היהודי , האמרנד המר . הסכם כוונות ראשון לפרוייקט נחתם עם שר 
האווירייה הסובייטי בדצמבר 98 . את העסקה , לפיה יותקנו מנועים אמריקאים 
במטוסי נוסעים סובייטים שישופצו ויזוודו בציוד חדיש , שפותח בתעשייה האווירית , 
אמורים לממן המר , רייכמן , אייזנברג ומקסוול . מלקביץ הוסיף , כי הוא 
רואה יתרון בכך שבישראל יש ריכוז גדול של עולים מבריה"ם , היכולים לסייע 
ביצירת הקשרים העסקיים בין שתי המדינות . לדבריו , קשרים אלו עשויים להגיע , 
בתוך שנים מעטות , להיקף של מאות מיליוני דולרים . עם זאת שב מלקיביץ 
והדגיש , כי בשלב זה מדובר על יחסים מסחריים בלבד . הוא אף ציין , כי 
אניות שיגיעו לישראל לא ישאו דגל סובייטי . 
