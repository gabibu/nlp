בעוד משלחת כלכלית של הממשלה המרכזית בבריה"ם נושאת ונותנת בישראל על עסקות , 
ממכירת נפט ועד לייצור משותף של מטוס , מזהיר דובר כלכלי בכיר של הרפובליקה 
הרוסית : " ישראל תידרש קודם כל לתת אשראי וכיום אסור לתת אשראי לממשלת 
גורבצוב " . ואסילי סליונין , פרשן כלכלי בולט ואיש צוות המוחות של נשיא 
רוסיה , בוריס ילצין , העריך בראיון טלפוני ממוסקווה , כי כל חוב שיקבלו 
עליהם שלטונות בריה"ם יוגש לבסוף לפירעון מקופות הרפובליקות , ובפרט רוסיה . 
זו גמרה אומר שלא לשעבד יותר לשם כך את סחורות הייצוא העיקריות שלה אוצרות 
הטבע . " אפילו אם המטוס המוצע יהיה משותף , הרי השתתפותה של ישראל תתבטא 
בראש - ובראשונה במימון . אתם צריכים להחליט בעצמכם אם לתת את האשראי הזה " , 
אומר סליונין , " אך אני רק יכול לומר שמתן אשראי לבריה"ם כעת מה שנידון 
בוועידת יוסטון של שבע העשירות רק יאריך את גסיסתם של הממשלה והמשטר , 
והם ינצלו אותו לרעה " . בריה"ם חייבת היום 04 מיליארד דולר , לא הרבה יחסית 
לגודל משאביה , אך סליונין מודאג מהרכבו של החוב : " יותר ממחציתו מהווה 
מה שנקרא אצלנו חובות גורבצוב הלוואות שנלקחו בתקופת הפרסטרויקה . היכן 
הכסף הזה ? היכן 671 מיליארד הפטרו - דולרים שהרווחנו בעת משבר האנרגייה ? 
נזלו בין האצבעות בלא תכלית , ורק בלמו תהליכים כלכליים " . סליונין תיאר 
את בזבוז האשראי על מוצרי צריכה , לרבות מוצרי מותרות להנהגה ומזון לציבור 
הרחב שחלק גדול ממנו הרקיב בשל מערכת גרועה של תובלה ושיווק , כשם שמכונות 
שנרכשו לתעשייה החלידו מחוסר שימוש . " הכסף לא יעבוד לפני שנעבור לכלכלת 
שוק " . " היה מקום שתתנו אשראי כזה ושאנו ניקח אותו , אילו רק היינו בטוחים 
שתוך שלוש שנים ישפיעו הרפורמות הכלכליות המוצעות ( של גורבצוב ) לכיוון 
של כלכלת שוק , ותתחיל ההבראה . אך כעת נראה שממשלה זו כבר לא תהיה , 
והחוב ייפול בסופו של דבר עלינו , ברפובליקה הרוסית . ממשלתנו אמנם תהיה 
ממשלת אמון לאומי , ומדרך הטבע היא תקבל עליה את פירעון החובות , אך אנו 
מעוניינים לקבל כעת אשראי רק אם נהיה בטוחים שנוכל להחזיר את הכסף לא על - 
חשבון אוצרות הטבע של רוסיה " . 
