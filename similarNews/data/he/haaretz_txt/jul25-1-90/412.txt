בצע משולב , ראשון מסוגו , של הטסת נוסעים מבולגריה לישראל דרך הונגריה , 
התבצע אתמול על - ידי חברת בלקן - אייר , בשיתוף עם חברת תעופת השכר סאן - 
דור וחברת אל - על . חברת התעופה של בולגריה נאלצה אתמול להטיס 33 נוסעים 
ישראלים במטוס מיוחד מדגם טופולוב מסופיה לבודאפשט , שם עלו הנוסעים על 
טיסה סדירה של חברת אל - על ארצה . הצורך בקיומו של המבצע המיוחד נוצר לאחר 
שהתברר , כי לחברת בלקן - אייר , שהחלה לפעול בקו תעופת - שכר חדש לישראל , 
מטוסים בעלי קיבולת קטנה מכדי להטיס חזרה את כל כמות הנוסעים מהארץ . זאת , 
כיוון שהנוסעים יצאו במטוסי חברת תעופת השכר של ישראל , שהם בעלי קיבולת 
גדולה הרבה יותר . הטיסה מהארץ הופעלה בקו לווארשה , כאשר המטוס נחת נחיתת - 
ביניים בסופיה , והוריד שם חלק מהנוסעים . בטיסה האחרונה יצאו מישראל לבולגריה 
101 נוסעים , אולם כאשר היה צורך להחזירם התברר , כי מטוסה של בלקן - אייר 
מסוגל לשאת רק 86 נוסעים . במבצע משותף הוטסו אתמול יתרת קבוצת הנוסעים מבולגריה 
להונגריה , ומשם המשיכו בטיסה סדירה לישראל . 
