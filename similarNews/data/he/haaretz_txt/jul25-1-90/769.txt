במשך למעלה מעשור השתעשע שופט בית המשפט העליון , ויליאם ברנאן , במחשבה 
לפרוש , ומסיבות שונות . בעבר הכריעו תמיד את הכף אהבתו למקצוע ותפקידו 
כמגן הנלהב ביותר על זכויות הפרט וחירויותיו . אך לפני כחודש הוא סבל 
( למרות שלא ידע זאת אז ) משבץ קל בדרכו לשייט בים הצפוני . עם שובו לוואשינגטון 
ב71 ביולי , הוא הועמד בפני העובדות הרפואיות . את היומיים הבאים בילה 
בהתייעצויות עם רופאים ובני משפחה , שהיו בדרך כלל תמימי דעים : " לא 
היתה לי ברירה אלא לוותר על הכל " , אמר השופט בראיון טלפוני ב22 ביולי . 
התפטרותו של השופט בן ה48 ב02 ביולי , לאחר כמעט 43 שנים שישב בכס המשפט , 
סיפקה לנשיא ארצות הברית גורג בוש את ההזדמנות הראשונה למלא מקום פנוי בבית 
הדין העליון . יתר על כן , נפלה לידיו ההזדמנות לפייס שמרנים , שזעמם נגדו 
עלה בגלל נושאים אחרים , על ידי הסטה משמעותית ימינה של בית הדין העליון 
המפולג . אך בו בזמן כרוך צעד כזה בסיכונים פוליטיים הנובעים מהמאבק להשגת 
אישורו של הסנאט למינוי החדש . בוש מסתכן גם בהעמקת הפילוגים בקרב הקואליציה 
הרפובליקאית בסוגיית ההפלות הטעונה חומר נפץ . על שופט חדש יופעל לחץ אדיר 
להצביע בעד ביטול פסיקת רו נגד וייד ( פסיקה שקבעה את זכותן של נשים להפלה ) 
. השפעות עזיבתו של ברנאן , והחלפתו הצפויה בשמרן ( בוש כבר הודיע על 
החלטתו למנות לתפקיד את דייוויד סוטר , שופט בית הדין לערעורים ) יורגשו 
כמעט מיד עם התכנסות בית הדין ב1 באוקטובר . בנושאי הפלה והפרדת דת ומדינה 
כבר יש לשמרנים רוב של 5 : 4 . אבל עד כה מנעו בעדם חילוקי דעות אישיים להרחיק 
לכת . בנושאים אחרים עדיין הצליח האגף הליברלי של בית הדין , ושעליו נמנה 
ברנאן , לגייס כמה ניצחונות חשובים ברוב של 5 : 4 , בעיקר בשאלת עדיפות 
קידומם של נשים ובני מיעוטים מקופחים במקומות עבודה , בכמה נושאי זכויות 
אזרח אחרים , חופש דיבור וביטוי ושמירת זכויותיהם של נאשמים היושבים במעצר . 
סביר שפרישתו של ברנאן תשים קץ פתאומי לניצחונות אלה . עוזרים בבית הלבן 
אמרו , עוד לפני שפורסמה החלטתו של בוש , כי אין ספק שהלה ימנה משפטן שמרן 
בנושא ההפלות , שיגלה נטייה לבטל את פסיקת רו . בעוד שהנשיא עצמו הוא מתון 
בנושאי פנים רבים , הוא מאמין אמונה איתנה ברטוריקה שלו , כי יש לצדד בשופטים 
הנוטים לפירוש נוקשה ומוגבל של כוונת החוקה והסולדים מגמישות משפטית . ואכן 
כמה עוזרי ממשל מוצאים שהמינוי נעשה בתזמון נכון במסגרת מאמציו של בוש לכבוש 
מחדש את מעמדו בקרב שמרנים המתנגדים למדיניות המסים שלו ומדיניותו בנושאים 
אחרים , בעשותו את מה שהיה ממילא עושה מציע לבית הדין העליון מועמד בעל 
השקפות משפטיות שמרניות בכללותן . " די בכך שיעשה את מה שממילא היה רוצה 
לעשות , כדי להפיח מרץ מחודש בתמיכה השמרנית " , אמר מומחה ממשל בכיר . 
אבל מינוי כזה יכול גם להדגיש את הפער בין רפובליקאים אלה , השמרנים בעניינים 
חברתיים , ואותם מצביעים , בעיקר צעירים יותר ובעלי דעות חברתיות ליברליות 
יותר , אך התומכים בעמדה הרפובליקאית בנושאי כלכלה וביטחון לאומי . פער 
זה , שכבר בולט לעין בתחומים כמו התחיקה בעניין איכות הסביבה וזכויות האזרח , 
קיים כזרם תת - קרקעי מאז נבחר בוש כמועמד הרפובליקאי לנשיאות ב8891 . 
אך יועציו של בוש , בעיקר היושב ראש הארצי של המפלגה הרפובליקנית לי אטווטר , 
ניסו להעלים את קיומו של פער זה . אמנם לא מינוי השופט החדש לבית הדין 
העליון יוצר את הקרע , אך הוא עלול לחדד אותו . קפמאבינהממשל יכול היה להחליט 
על נטרול חלק מההתפלגות הפוליטית בבית הדין העליון , על ידי חיפוש אחר מועמד , 
שאפשר היה להדגיש את סגולותיו האחרות בפני לא שמרנים , למשל על ידי מינוי 
שופט היספני ראשון . בוש מקווה להשיג הבטחה של הוועדה לענייני משפט בסנאט , 
שהיא תערוך את גביית העדויות לאישור המועמדות בתחילת ספטמבר , ולהשתמש 
בפגרת הקונגרס באוגוסט כדי לגייס תמיכה במועמדו . שמרנים עדיין מלקקים את 
פצעיהם בעקבות מה שהם רואים ככישלון של רונלד רייגן בפגרה דומה ב7891 לגייס 
תמיכה בשופט לשעבר רוברט בורק , שמינויו לבית הדין העליון לא אושר . הממשל 
מקווה שלוח זמנים כזה יביא לבוש ניצחון בסנאט לפני הבחירות לקונגרס בנובמבר , 
או , לחילופין , יאפשר לרפובליקאים לנצל את כישלונם למנות שופט חדש כדי 
לנגח את הדמוקרטים . לפני שהחליט בוש על מינוי דייוויד סוטר , קראו אנשים 
מחוץ לממשל לנשיא לגלות רוח נועזת יותר ולמנות את השופט ההיספני הראשון או 
אישה שנייה לבית הדין העליון . הדעת נותנת שהדמוקרטים בסנאט ינסו לחסום 
את המינוי , ואז קרוב לוודאי שהם יתמקדו בירושה שהותיר אחריו ברנאן , אשר 
מאז מינויו לבית הדין על ידי אייזנהאור ב6591 , מילא תפקיד חשוב בכל החלטה 
תחיקתית משמעותית שהשפיעה על החברה האמריקאית המודרנית . כאשר הגיע לבית 
הדין העליון בגיל 05 הביא עמו ברנאן הלבבי והשרוי תדיר במצב רוח טוב , יכולת 
מופלאה להתיידד עם עמיתיו ולעבוד אתם , גם עם אלו שעל עמדותיהם חלק . מתמחים 
לשעבר מספרים שראו אותו נעצר במסדרון בדרכו לישיבות החשאיות של בית הדין , 
כדי לחכות לחבריו השמרנים , השופט הרי בלקמון או השופט שפרש בינתיים לואיס 
פאוול , וללכת עמם שלובי זרוע . לא מכבר הסתמרר השופט ברנאן נוכח תדמיתו 
הציבורית של פוליטיקאי אירי לבבי המתמרן בדברי נועם את חבריו השופטים ומשדל 
אותם להצטרף אליו . נכון יותר לומר שסיבה אחת להצלחתו הרבה , כפי שמודים 
מעריצים ליברלים ומבקרים שמרנים כאחד , היתה גישה פרגמטית ביותר לתפקידו . 
הוא אהב להתגרות במתמחיו שנה אחר שנה , כאשר שאל אותם מהו העיקרון החשוב 
ביותר של חוק קונסטיטוציוני . כאשר נשארו באלם פה , הוא זקף חמש אצבעות . 
" אינך יכול לעשות כאן דבר בלי חמישה קולות " , נהג לומר . אין הוא טוען 
שצודק הוא כל מה שהרוב עושה , נהג להסביר , אלא שעל פי הבנתו את התפקיד , 
העיקר הוא לזכות ברוב . גישה פרגמטית זו הכתיבה תמיד את טיפולו בחוות דעת 
של בית הדין , כפי שהשתמע מראיונות עם מתמחים לשעבר ועם כמה שופטים . יותר 
מהאחרים היה ברנאן מוכן לעשות כברת דרך ארוכה כדי להכניס שינויים בפסיקות , 
לשנות ניסוח של טיעונים , ובדרכים אחרות לרצות את עמיתיו על מנת להשיג 
רוב ולשמור עליו . היתה לו דעה ברורה נטולת פקפוקים באשר לתפקידו של בית 
דין עליון בפירוש החוקים הפדרליים והחוקה . לפני שנים מספר כתב לפרופסור 
למשפטים , כי כשופט הוא נאבק מדי יום עם השאלה אם להישען אך ורק על על " תבונה " 
או " להרחיק מעבר ליכולת רציונלית עקרה ולהניע את הממשל להתייחס לאזרחיו 
בכבוד " . הוא הוסיף כי " שופט הפועל על בסיס של תבונה בלבד מסתכן בהתנתקות 
מהמקורות מהם זורמות תפיסות כמו כבוד , הגינות ויחס הוגן " . קפמאבינמבקרים 
שמרנים תקפו זה מכבר את גישתו כאקטיוויזם משפטי , המוביל לדבריהם למצב שבו 
שופטים הופכים את דעותיהם האישיות לחוק . באחרונה קראו שמרנים לשיבה לכוונתם 
של אבות החוקה . אבל השופט פטר ביקורת כזו במשיכת כתף והכריז בנאום ב5891 : 
" השופטים הנוכחיים קוראים את החוקה בדרך היחידה שאנו יכולים לקוראה כאמריקאים 
בני המאה ה - 02 . . . השאלה הסופית חייבת להיות מה משמעותן של מילות 
הטקסט בימינו " . חשיבות פעילותו בבית הדין העליון מתועדת בחוות דעת הנושאות 
את שמו , ובכמה שאינן נושאות את שמו . רשומות בית דין פומביות ופרטיות 
מראות שהוא אשר חיבר את עיקר ההחלטה ב85 , שדרשה מבתי ספר בליטל רוק בארקנזס 
לבטל את ההפרדה הגזעית , למרות שחתמו עליה כל תשעת שופטי בית הדין העליון , 
כדי לתת לה משנה תוקף . ההחלטה כללה גם את הקביעה השנויה במחלוקת עד היום , 
שלא רק החוקה היא " החוק העליון של המדינה " , אלא גם הפירוש שנותן לה 
בית הדין העליון . ברנאן גם מילא תפקיד חשוב מאחורי הקלעים , בגיבושן ובניסוחן 
של החלטת השופט ויליאם דגלס מ56 , שהכירה לראשונה בזכות הפרטיות המעוגנת 
בחוקה , ושל החלטת השופט בלקמון מ37 שהכירה בזכות להפלות . דאגתו לפרט חלשה 
לא רק על דעותיו אלא גם על סגנונו האישי . עובדי בית הדין העליון נהגו להיכנס 
אליו לברך אותו לשלום דרך קבע , והוא מכיר עשרות מהם בשמותיהם הפרטיים . 
ב02 ביולי רצה נואשות לדחות את ההודעה על פרישתו , עד אשר יוכל להיפגש 
אישית בבוקר ה32 ביולי עם ארבעת המתמחים החדשים , שהיו אמורים להתחיל בו 
ביום בעבודתם . אולם השמועה על פרישתו דלפה ואילצה אותו להודיע על כך בפומבי 
ב02 ביולי . הירושה המשפטית שלו מקיפה עניינים עקרוניים רבים . בין השאר 
טיאטאו פסיקותיו מהזירה את חוכמת החיים הישנה , כי אי אפשר לתבוע את השלטונות . 
בשורת החלטות הוא איפשר הגשת תביעות נגד רשויות שלטון מקומי ונגד מדינות 
ארצות הברית , לקבלת דמי נזיקין על הפרת זכויות האזרח , ובנסיבות מסוימות 
איפשר הגשת תביעות אפילו נגד חברים בקונגרס או פקידים פדרלים אחרים ותביעת 
דמי נזיקין . השינוי המשמעותי ביותר בנוף הליגלי אולי התחולל כאשר שימש 
ברנאן שופט עליון תחת אב בית הדין העליון ארל וורן . בתקופה זו החיל בית 
הדין את מרבית ערבויות מגילת הזכויות גם על פעולות של ממשלי המדינות השונות 
ורשויות שלטון מקומי , ולא רק על פעולות הממשל הפדרלי . ברנאן בחר להתמקד 
רק באותן ערבויות תחיקתיות שנראו לו החשובות ביותר , כמו , למשל , זכותו 
של אדם לא להפליל עצמו על פי התיקון החמישי בחוקה . 
