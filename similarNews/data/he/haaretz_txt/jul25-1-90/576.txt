ואשינגטון ( מיוחד ל"הארץ " ) . בשעה שמרתון ההתייעצויות על צמצום הגרעון 
העצום בתקציב האמריקאי נמשך בעצלתיים , וללא סימן של פריצת דרך , שמעה 
ארה"ב ביום ו את החדשות הכלכליות הקודרות ביותר זה שמונה שנים . התוצר הלאומי 
הגולמי שלה ב21 החודשים האחרונים גדל ב%2 . 1 בלבד , השיעור הנמוך ביותר 
מאז 3891 . כלכלן הראשי של לשכת המסחר האמריקאית הכריז בעקבות הנתונים האלה , 
כי " כפסע עכשיו בין כלכלתנו ובין מיתון מלא " . רוב המשקיפים הכלכליים 
מתבטאים עכשיו בפסימיות על סיכויי המשק האמריקאי . רשתות הטלוויזיה הגדולות 
הציגו ביום ו גרפים אדומים מאיימים על מרקעיהן , והזהירו את צופיהן כי ארה"ב 
קרובה עכשיו אל מיתון כלכלי ראשון מאז תחילת שנות ה08 . ירידה נרשמה כבר 
בצריכה הפרטית , בהשקעות בתעשייה ובענף הבנייה . מספר התחלות הבנייה בארה"ב , 
אבן - בוחן מסורתית לקצב הפעילות הכלכלית , פחת ברבע השני של 0991 ב%31 . 
התחום היחיד שבו נרשמת עלייה בלתי פוסקת הוא הוצאות הממשלה , בדרג הארצי , 
המדינתי והמקומי . תחזיות מעמידות עכשיו את גירעון הממשלה הפדרלית בשנת 
הכספים שתתחיל בחודש אוקטובר על 061 עד 071 מיליארד דולר . ביום ו הודיע 
הבית הלבן למנהיגים של הקונגרס , כי הוא מוכן להגדיל את המסים על אלכוהול 
וטבק , ולהגביל ל000 , 01 דולאר את ההוצאות המוכרות לצורכי מס בדרג המדינתי 
והמקומי . אבל סדרת ההתייעצויות הקדחתניות , שהתחיל הבית הלבן ביום ג שעבר 
עם ראשי הקונגרס על בעיית הגירעון , עדיין לא נחלצה משרטון . מנהיגי המיעוט 
הרפובליקאי התלוננו ביום ו במרירות על מנהיגי הרוב הדמוקרטי , שאין הם מוכנים 
לקבל עליהם סיכונים , ולהעמיד הצעה משלהם מול הצעת הנשיא . גורג בוש עורר 
עליו ביקורת ולעג בחודש שעבר , כאשר חזר בו מהבטחת הבחירות שלו , שלא ירשה 
מסים חדשים . עכשיו מציע בוש , שהקונגרס לא יפרוש לפגרת הקיץ בשבוע הבא , 
עד אשר תושג הסכמה על קיצוצים דרקוניים בתקציב . חקיקת התקציב חייבת להסתיים 
עד 03 בספטמבר , שאם לא כן ייכנסו ב1 באוקטובר לתוקפם קיצוצים שרירותיים 
בתקציב , העלולים לשבש קשה את פעולות הממשלה הפדרלית . נתוני התל"ג החדשים 
מצטרפים אל סטטיסטיקה מבשרת רעות אחרת , שפורסמה במהלך השבוע שעבר . על 
פיה פחתו המכירות של מוצרים בני - קיימא בארה"ב ב%2 . 3 , כאשר הנפגעת העיקרית 
היתה התעשייה הביטחונית . ההתפתחויות האלה עלולות לפתוח מעגל מיתון מלא . 
ירידת הצריכה היא גם ביטוי של פסימיות כלכלית , וגם תוצאה של ירידה ב%2 
ויותר ברמת ההכנסה הממוצעת בארה"ב . הירידה הזו ניכרת עכשיו בכל בתי הכל - 
בו הגדולים , המנסים להיפטר מן המלאי באמצעות מבצעי הנחה גדולים . פירושו 
של דבר , שהתעשייה האמריקאית נאלצת להקטין את הייצור , לפטר עובדים , 
ולהימנע משכירת עובדים חדשים . עליית שיעורי האבטלה תפחית עוד יותר את רמות 
ההכנסה , ותצנן את הפעילות הכלכלית אלא אם כן ייענה הבנק המרכזי ( " פדרל 
רזרב " ) ללחצי הבית הלבן , וירופף את הפיקוח המוניטרי שלו באמצעות הורדת 
שערי הרבית . הבנק המרכזי בארה"ב נהנה מעצמאות , שכמעט אין דוגמתה בעולם 
המתועש , ואין הוא מקבל הוראות מן הממשל . נגיד הבנק , אלאן גרינספאן , 
הבהיר בשבוע שעבר כי ריסון האינפלציה מוסיף להיות המטרה מס 1 של הבנק , 
רמז לאי - נכונות להוריד את שערי הרבית . אבל הנתונים של יום ו עוררו תקווה , 
שגרינספאן ישנה את דעתו . קרן האור היחידה בנתונים האלה היא ששיעור האינפלציה 
ברבע השני של 0991 , בחישוב שנתי , היה % 9 . 3 , כמעט חצי השיעור של הרבע 
הראשון . אם אמנם ישתכנע גרינספאן , כי האינפלציה נמצאת תחת שליטה , ואפשר 
לרופף במקצת את הלפיתה המוניטרית , הוא יסכים להורדת שערי הרבית . זו עכשיו 
התקווה הגדולה של ממשל בוש . ירידת השערים לא רק תזרז את הפעילות הכלכלית , 
אלא גם תוריד את שער הדולר , ותשפר את סיכויי היצוא האמריקאי . אבל צעד 
כזה מצד הבנק המרכזי יהיה חסר ערך , כל זמן שלא תושג הסכמה על צמצום הגירעון 
בתקציב . למימון הגירעון תלויה הממשלה הפדרלית בזרימת דולרים מחו"ל , בעיקר 
ממערב אירופה , מיפאן ומטייוואן . זרים מפקידים דולרים בבנקים אמריקאיים , 
כאשר הם נהנים מרבית אטרקטיווית . ביום ו הגיב שוק המטבע של ניו יורק על 
נתוני התל"ג החדשים במכירות גדולות של דולרים , בהנחה שהבנק המרכזי אמנם 
יוכרח להוריד את שערי הרבית . הנתונים החדשים מראים גם ירידה נוספת ברמת 
החסכונות בארה"ב , שהיא ממילא אחת הנמוכות ביותר בעולם . מעגל הקסמים הזה 
מתחיל אפוא , וגם מסתיים , בוואשינגטון . הדמוקרטים אמנם מוכנים לקבל 
את הצעות הנשיא בוש בעניין מסים , אבל הם וכנראה גם פקידים לא מעטים בממשל 
נוטים להאמין , שהעלאת מסים ישירים היא הדרך היעילה ביותר להתמודד עם הגירעון . 
לא ברור בשלב הזה אם הנשיא בוש יסכים לבלוע גלולה כל כך מרה , להיפרד סופית 
מן הפילוסופיה הכלכלית הדומיננטית בארה"ב בשנות ה08 , ולקומם עליו את האגף 
הימני של מפלגתו , ערב בחירות אמצע - קדנציה לקונגרס ולבתי המחוקקים של 
רוב המדינות . 
