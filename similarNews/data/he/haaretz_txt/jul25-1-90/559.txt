( ע ) . בית - משפט השלום בירושלים הורה ביום ששי לעצור לשמונה ימים את 
גמאל עבידיה ( 42 ) מהכפר גאבל מוכאבר שליד ירושלים , בחשד שניסה לחטוף 
ביום רביעי אחר - חצות את ניר שניר ולאה וולפרט , שנסעו עמו כטרמפיסטים 
לקיבוץ רמת - רחל . עבידיה נעצר בביתו ביום חמישי , סמוך לשעה 2 אחר - חצות . 
הוא זוהה בתמונות על - ידי הנער והנערה , וגם מכוניתו , מסוג פיאט 131 , 
תאמה לפרטי המכונית שמסרו השניים בחקירתם במשטרה . בדיון טען מפקח יוסי 
בן - יאיר , ממחלק המיעוטים של משטרת ירושלים , כי בחיפוש במכונית נתפסו 
פריטים משמעותיים , הקושרים אותה לחטיפה . הוא הדגיש , כי לטענת החשוד , 
רק הוא נוהג באותה מכונית , ומשום כך יש חשד שהוא קשור לחטיפה . מפקח בן - 
יאיר הציג לשופט דוד חשין מסמכים חסויים , שכללו את הודעות הנער והנערה 
וכן פעולות שהמשטרה צריכה עוד לבצע . כן הגיש את גיליון ההרשעות של החשוד , 
בגין עבירות רכוש וגוף . בן - יאיר הוסיף , כי להערכת המשטרה בוצעה החטיפה 
על - רקע לאומני . הוא ביקש מהשופט להאריך את המעצר ב51 יום . סעיף האישום 
שמייחסת המשטרה לחשוד הוא חטיפת אדם לשם רצח או סחיטה . החשוד , גמאל עבידיה , 
נמוך - קומה ומוצק , ישב בעת הדיון בידיים משולבות , והאזין בקשב לדברי 
החוקר . הוא טען להגנתו , בשפה העברית , כי בליל המקרה לא יצא אחרי השעה 
03 . 8 מהבית והוסיף , כי 51 ימי - מעצר " זה יותר מדי " . בהחלטתו קבע 
השופט חשין , כי קיים במקרה זה חשד סביר לעבירה שהמשטרה תולה בחשוד . אולם 
הוא הסכים עם עבידיה , ש51 ימי - מעצר הם זמן רב מדי , והחליט להאריך את 
המעצר בשמונה ימים בלבד . לבקשת המשטרה אסר השופט את פרסום תמונתו של החשוד . 
בא - כוח המשטרה נימק את בקשתו בכוונתה לערוך מסדר - זיהוי . 
