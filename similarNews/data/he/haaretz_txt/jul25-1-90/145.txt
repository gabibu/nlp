פיגארו " כתב אתמול , כי מנהיג ארגון המחבלים " פתח המועצה המהפכנית " , 
המכונה אבו - נידאל , מצא את מותו או נתון בשבי בידי לוב , לאחר שארגונו 
פורק . העיתון הביא שתי גרסאות סותרות , זו בצד זו : לפי האחת , מוחזק 
אבו - נידאל כנראה באזור טוקרא הנידח שבלוב ; לפי השנייה , המסתמכת על 
" מקורות מהימנים אחרים " , נהרג . לפי " לה - פיגארו " , הקיץ הקץ על 
ארגונו של אבו - נידאל בסוף החודש שעבר , כשנאמני יאסר ערפאת בארגון הפתח 
ניהלו עם אנשיו קרב אכזרי ועקוב - מדם בדרום - לבנון . לפחות 051 מ053 אנשיו 
של אבו - נידאל נהרגו בידי נאמני ערפאת , 05 נלקחו בשבי , וכעשרה ערקו 
לצד המנצח . " כל השאר נמלטו על נפשם " , כותב " לה - פיגארו " , הידוע 
בקשריו הטובים עם שירותי הביון הצרפתיים ובדיווחיו המהימנים . לדברי העיתון , 
התנהלה הלחימה העזה בשני מחנות הפליטים הגדולים , עין אל - חילווה שליד 
צידון וראשידייה שליד צור . לדעת " לה - פיגארו " , הקנה ניצחון זה ליאסר 
ערפאת שליטה מלאה על הפלשתינאים הגולים , בייחוד בלבנון , ושיפר את תדמיתו 
בעיני תושבי השטחים . לחובתו של אבו - נידאל , שנידון פעמיים למוות על - 
ידי אש"ף , נזקפו כמה מהתקפות הטרור החמורות ביותר בשנים האחרונות . חוגי 
ביון מערביים סברו עוד , כי אבו - נידאל ואנשיו ביצעו פיגועים למען ארגונים 
לא - פלשתיניים וארגוני טרור לא - ערביים . חוגים יודעי - דבר אמרו , כי 
בשנה שעברה הוציא אבו - נידאל להורג כ051 מאנשיו , ובכללם אחדים מיועציו 
הקרובים ביותר , לאחר שחשד בהם בשיתוף פעולה עם נאמני ערפאת . 
