התיקון לחוק , שנכנס אמש לתוקף , היה במקורו הצעת חוק פרטית של ח"ך אמנון 
רובינשטיין ( שינוי ) . ההצעה נתקבלה פה אחד במליאת הכנסת בכל ההצבעות 
עליה , מן ההצבעה הטרומית ועד האישור הסופי . הנוסח הסופי של התיקון לחוק 
הונח על שולחן הכנסת חמישה ימים לפני אישורו , ופירוש הדבר שאיש מהח"כים 
אינו יכול לטעון שהופתע . אף על פי כן הצביעו , כאמור , כל 59 חברי הכנסת 
שנכחו באולם המליאה בעד החוק . התיקון עצמו נוגע לתוספת של שני סעיפי משנה 
לסעיף 3 לחוק שירות המדינה ( סיווג פעילות מפלגתית ומגבית כספים ) התשי"ט9591 . 
סעיף המשנה המעורר כעת התנגדות קרוי 3א , והוא אוסר על עובד מדינה שדרגתו 
אחת מארבע הדרגות העליונות בכל סולם דירוג להיות חבר ב"גוף בוחר " של מפלגה . 
לצורך זה מגדיר הסעיף " גוף בוחר " גוף שתפקידו , או אחד מתפקידיו , 
לבחור מועמדים לכנסת או לממשלה , או לכל תפקיד ברשות מקומית ובסוכנות היהודית . 
הכוונה בהגדרת " גוף בוחר " היא , איפוא , למרכז מפלגה . אותו סעיף 
משנה גם אוסר על כלל עובדי המדינה החברים ב"גוף בוחר " , להשתתף בבחירות 
הפנימיות שבהן בוחרים מועמדים לכנסת , לממשלה , לרשויות מקומיות או לסוכנות . 
מהבהרות שפירסם ח"ך אוריאל לין , יו"ר ועדת חוקה חוק ומשפט , שעיבדה את 
הצעתו של ח"ך רובינשטיין , עולה כי מתנגדי החוק החדש העריכו הערכת - יתר 
את השפעתו המעשית . מספרם של כל העובדים בארבע הדרגות הבכירות הוא 776 שהם 
% 7 . 2 מכלל העובדים בדירוג האחיד . רק מעטים מהעובדים הבכירים הללו הם 
חברי מרכז מפלגה . בדירוג האקדמאי שיעור העובדים הבכירים הוא % 5 . 11 , 
וגם מתוכם מספר חברי מרכזי המפלגות הוא מועט . המספר הכולל של העובדים הבכירים 
שהחוק מאלצם להתפטר משירות המדינה בגלל חברותם במרכז מפלגה אינו גדול איפוא 
מ001 . ואם נזכור שמספר חברי המרכז של מפלגה גדולה נע בין 004 , 1 ל000 , 
3 , יתברר שאין מדובר בהתפטרות המונית שאי אפשר לעמוד בה . רוחו של התיקון 
לחוק אינה חדשה . גם לפני התקנתו נאסר על עובדי מדינה בדרגות הבכירות להיות 
חברים בהנהלות פעילות של מפלגות או לשמש יושבי ראש במפגשים מפלגתיים . יודגש , 
כי התיקון לחוק אינו מונע מחבר מרכז מפלגה להתמנות לתפקיד בכיר בשירות המדינה . 
הוא רק מאלץ אותו לחדול מכהונה במרכז כל עוד הוא משמש בתפקיד זה . התיקון 
לחוק קובע גם כי ההגדרה של " גוף בוחר " אינה חלה על בחירות בשיטת ה"פריימריז " , 
אלא מתרכזת במרכזי מפלגות . התיקון לחוק משיג כמה מטרות : ראשית , הוא 
מונע משרים את טובת ההנאה שביכולתם להעניק לחברי מרכז הנאמנים להם המינוי 
לתפקיד בכיר , יותר או פחות , בשירות המדינה , בתמורה לפעילותם במרכז 
לטובת השר . התיקון גם ימנע לחץ של עובד משרד בכירים על השרים הממונים עליהם , 
החברים במפלגתם . שכן , אם עובדים אלה משתתפים באופן פעיל במרכז המפלגה 
בבחירת השרים , שיקוליהם של השרים עלולים לנטות מלחץ אינטרס העובדים . התיקון 
לחוק מסייע גם להפחית את הרושם שנוצר בציבור כי בכירים בשירות המדינה מעדיפים 
את טובת מפלגתם על האינטרס הציבורי . התיקון עשוי אף לבלום את התופעה הגוברת 
של הצטרפות עובדי מדינה לפעילות במפלגת שלטון כדי להשיג קידום אישי . ככלל 
ניתן לומר על החוק שהוא נועד למנוע ממנגנון שירות המדינה מלהפוך למנגנון 
שירות המפלגה . ולבסוף , התיקון לחוק הוא רק אחד מסידרה של חוקים שנועדו , 
כלשונו של ח"ך לין , לבלום את תהליך השחתת המנגנון הציבורי . חוק אחר 
בסדרה זו הוא החוק למניעת מעילה באמון של נבחרי ציבור שכבר נתקבל פה אחד 
בכנסת בקריאה ראשונה , ויש סיכוי שיאושר סופית כבר אחרי הפגרה . חוק זה 
נועד לשים קץ לתופעה שבלטה ערב הקמת הממשלה הנוכחית כאשר חברי כנסת עברו 
מסיעה לסיעה תמורת תפקידים והסכמי שיריון . 
