( ע ) . " כשהגענו לקיבוץ וביקשנו לעצור , הנהג האיץ את הרכב . התחלנו 
לצעוק , אך הוא המשיך בנסיעה " , כך שחזר ניר שניר בן ה61 מרמת - גן את 
הניסיון לחטוף אותו ואת חברתו ליאת וולפרט בת ה51 , חברת קיבוץ רמת - רחל . 
המקרה אירע ביום ד , אחר חצות , באזור הטיילת של ארמון הנציב בירושלים . 
ניר וליאת הכירו לפני חודש בקורס מדריכים בו השתתפו מטעם הנוער העובד והלומד . 
ביום ד הגיע ניר לבקר את ליאת בקיבוץ . סמוך לשעה 00 : 32 טיילו השניים 
בטיילת ארמון הנציב . סמוך לחצות החליטו לחזור לקיבוץ , אולם התברר להם , 
כי התחבורה הציבורית כבר אינה פועלת . השניים ירדו לרחוב דרך חברון ומשם 
ניסו לתפוס טרמף שיקח אותם לקיבוץ רמת - רחל , הסמוך לארמון הנציב , מדרום 
לשכונת ארנונה . כעבור כמה דקות , עצרה לידם מכונית והשניים נכנסו פנימה . 
במהלך הנסיעה החל הנהג לשוחח עם השניים וממבטאו הסיקו השניים כי הוא ערבי . 
הנהג הציע להם להצטרף אליו ולבוא לביתו . ניר וליאת סירבו . כאשר חלפה 
המכונית ליד צומת הכניסה לקיבוץ ביקשו מהנהג לרדת , אך תחת זאת , הוא האיץ 
והמשיך בנסיעה . המכונית עברה את הכפר צור באחר . בשלב זה החליט ניר , 
נער בריא גוף , לנקוט ביוזמה : " חבטתי בנהג והוא התעצבן . פתחתי את 
הדלת הימנית , קפצתי החוצה וליאת קפצה אחריי " . בחקירתם במשטרה סיפרו השניים , 
כי תוך כדי מאבק , הבחינו שהנהג שולף סכין . ליאת וניר נחבטו על הכביש 
וספגו חבטות ושריטות . בגדיו של ניר נקרעו . השניים רצו לגבעות והתחבאו 
בין הסלעים . הנהג עצר את המכונית והחל לחפש אחריהם . מרוב התרגשות , החלה 
ליאת לצעוק . " סתמתי לה את הפה עם היד " , סיפר ניר . כעבור 01 דקות , 
התייאש נהג המכונית ונסע מן המקום . שני הצעירים הקיפו את הכפר צור באחר 
עד שהגיעו לצומת גילה , והמשיכו ברגל חזרה לכיוון ירושלים עד שהגיעו לקיבוץ . 
השניים הגיעו לקיבוץ אחרי השעה 2 אחר חצות וסיפרו את שאירע להם לשומרי הקיבוץ . 
משטרת ירושלים הוזעקה מיד למקום ונפתחה חקירה . רופא הקיבוץ לקח אותם לפנות 
בוקר לבית החולים הדסה בהר - הצופים , שם טופלו פצעיהם בחדר המיון . המשטרה 
הציגה בפניהם אלבום תמונות של חשודים , אולם השניים לא הצליחו לזהות את 
הנהג . במשטרת ירושלים מתייחסים בחומרה רבה לאירוע והחוקרים מנסים לאתר את 
המכונית על סמך עדותם של השניים . 
