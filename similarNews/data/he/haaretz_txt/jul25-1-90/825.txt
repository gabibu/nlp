חברת עלית חתמה על הסכם לייצור ושיווק חטיפים מלוחים עם החברה האמריקאית 
פפסיקו , החברה האם של פפסי קולה , וכן עם החברה האמריקאית פריטו לאי . 
בעקבות החתימה על ההסכם עומדת עלית להקים מפעל חדש בהשקעה של 21 מיליון דולר , 
שיעסיק כ002 עובדים . בישיבת חברי דירקטוריון עלית הועלתה הצעה להקים את 
המפעל באשקלון . כניסתה של עלית לתחום ייצור מוצרי חטיפים מלוחים תביא להגברת 
התחרות בין עלית לבין חברת אסם , שעד לפני שנים חילקו ביניהן את תחומי החטיפים 
בשוק הישראלי . קפידבינעלית התרכזה בעבר בייצור חטיפים מתוקים ואסם בייצור 
חטיפים מלוחים . התחרות בתחום זה תצטרף לתחרות בין החברות בנושא שיווק הפסטה , 
שמתעתדת עלית לייבא מאיטליה ובעתיד לייצרה בישראל , על - פי הסכם ידע שנחתם 
עם חברת ברילה האיטלקית . מנכ"ל עלית , נתן ניסני , אמר לפני עשרה ימים , 
כי בחברה שוקלים להיכנס לתחומים נוספים בענף המזון . להנהלת עלית הובהר , 
כי החברה מיצתה את עצמה בשוק הישראלי ולכן נערכו דיונים על מדיניות להגדלת 
נפח פעילותה . במסגרת הדיונים נבחנו הדרכים להגדלת יצוא החברה , וכן נבחנה 
כניסתה לתחומי פעילות נוספים בענף המזון . ההסכם בין עלית לחברה האמריקאית 
פפסיקו אינו הראשון מסוגו . לפני שלושה חודשים נודע , כי כלל ליסינג חתמה 
הסכם עם חברת " פיצה האט " , שבבעלות חברת פפסיקו להקמת רשת פיצריות בישראל . 
חברת פפסיקו הינה יצרנית פפסי קולה והבעלים של רשת מסעדות נוספות דוגמת טאקו 
בל וקנטקי פרייד ציקן . מנכ"ל אסם , דן פרופר , אמר אמש בתגובה , " כל 
צעד לייצור בארץ הוא צעד בכיוון הנכון מבחינת צרכיו של המשק הישראלי . אנחנו 
למודי תחרות ובוודאי בתחום החטיפים , ואנחנו רגילים לקבל תחרות . ייתכן 
שהיא תביא להגדלת השוק " . 
