ואשינגטון ( מיוחד ל"הארץ " ) . ארצות - הברית עוקבת בדאגה רבה אחר ההתפתחויות 
בגבול בין עיראק לכוויית , ולפי כמה ידיעות , הועמד הצי האמריקאי במפרץ 
הפרסי בכוננות עליונה , לקראת אפשרות שייקרא לסייע לכוויית . במקביל לכוננות 
הצבאית , מנהלת ארה"ב מגעים דיפלומטיים הדוקים עם מדינות המפרץ , באמצעות 
שגריריה ובאמצעות הנציגויות של מדינות המפרץ בוואשינגטון . עוזר מזכיר המדינה 
של ארה"ב לענייני המזרח - התיכון , גון קלי , מתאם את הפעילות הדיפלומטית 
בעניין זה . הממשל האמריקאי סירב אתמול לאשר או להכחיש באופן רשמי את הידיעות , 
כי הצי האמריקאי במפרץ הועמד בכוננות לנוכח ריכוזי הכוחות משני צדי הגבול 
בין עיראק לכוויית . דובר מחלקת ההגנה של ארצות הברית אמר אתמול , כי הממשל 
אינו נוהג למסור פרטים על מצב הכוננות של כוחותיו , אך הבהיר כי לארה"ב 
" מחויבות רבה לסייע להגנה העצמית האינדיווידואלית והקולקטיווית של ידידיה 
במפרץ , שעמם יש לה קשרים עמוקים וממושכים " . בתדרוך לכתבים , אמר הדובר 
כי ארה"ב נחושה בדעתה להבטיח זרימה חופשית של נפט דרך מיצרי הורמוז במפרץ , 
" ולהגן על העקרונות של חופש השיט וחופש המסחר " . הממשל אישר אתמול את 
הידיעות מן המפרץ על ריכוזי כוחות בגבול בין עיראק לכוויית . לפי אחת הידיעות , 
שפורסמה בעיתון " ואשינגטון פוסט " אתמול , מפי מקורות דיפלומטיים אמריקאיים 
וערביים , הזרימה עיראק יותר מ03 אלף לוחמים מן היחידות המובחרות שלה לגבול 
הכווייתי . היקף הכוחות הזה עולה על כל הצבא הכוויתי הזעיר , שבו מעט יותר 
מ02 אלף חיילים . דוברת מחלקת המדינה של ארה"ב אמרה אתמול , כי ואשינגטון 
עוקבת מקרוב אחר המצב באזור , וכי המצב במפרץ גורם לה דאגה רבה . " עיראק 
ומדינות אחרות יודעות , כי אין מקום לכפייה והפחדה בעולם התרבותי , וכל 
הסכסוכים צריכים לבוא על פתרונם בדרכי שלום " . דובר מטעם הבית הלבן הגדיר 
אתמול את המצב במפרץ עדין ורב - עוצמה " . קפידבינהצי האמריקאי במפרץ כוללכיום 
שש ספינות : ארבע פריגאטות , משחתת אחת וספינת פיקוד אחת . כוחות אמריקאיים 
עורכים בימים אלה תמרונים משותפים עם הכוחות המזוינים של איחוד האמירויות . 
מזכיר ההגנה האמריקאי , ריצרד צייני , אמר לפני ימים אחדים , כי " ארה"ב 
תתייחס ברצינות רבה לאיום כלשהו , שיסכן את האינטרסים האמריקאיים או אינטרסים 
של ידידי ארה"ב באזור . הוכחנו בשנים האחרונות , כי יש לנו היכולת להגיב 
ולעשות דבר - מה בתגובה לאיום כזה " . קפידבינמומחים לענייני המזרח - התיכון 
בממשל האמריקאי ובמכוני מחקר ואשינגטוניים אומרים , כי לא ברור עדיין אם 
האיום העיראקי על כוויית משקף כוונות תוקפניות של ממש , או שהוא איום צבאי , 
שאין כוונה להוציאו אל הפועל . ההערכה הרווחת בקרב הפרשנים הצבאיים האמריקאיים 
היא , כי נשיא עיראק , סדאם חוסיין , מבקש להפעיל לחץ על כוויית לייקר 
את מחירי הנפט שלה ולהגביל את מכסות היצוא של נפט כווייתי לקראת כינוס ועידת 
אופ"ק מחר . פרשנים אחרים אומרים , לעומת זאת , כי אם הכוונה היא רק להפעיל 
לחץ כלכלי לקראת ועידת אופ"ק , אין הממשל העיראקי זקוק לאמצעים צבאיים חריפים 
כל - כך , כפי שנקט עד כה , וכי סדאם חוסיין מגיב בדרך , המשקפת את השאיפות 
הטריטוריאליות שלו לגבי כוויית . אחת הראיות המובהקות לכך , שעיראק מעוניינת 
לתת פומבי לאיום הצבאי שלה על כוויית , היא העובדה שהממשל העיראקי התיר 
לקבוצה של נספחים צבאיים ממדינות המערב לחצות את הגבול מכוויית לבגדאד בסוף 
השבוע שעבר , והסיע את הקבוצה לבירת עיראק בכבישים , שהיו עמוסים במובילי 
טנקים וכלי - נשק של צבא עיראק , שהובלו לגבול עם כוויית . העיתון " ואשינגטון 
פוסט " , שדיווח על כך לראשונה אתמול , מסר כי הנספחים הצבאיים מנו כ000 , 
2 עד 000 , 3 כלי - רכב צבאיים בכביש המוביל מבגדאד לחזית הכווייתית . להערכת 
הנספחים הצבאיים , הניעו העיראקים שתי דיוויזיות לגבול עם כוויית . עם 
זאת , לא הבחינו כלל בסימנים המצביעים על כך , שצבא עיראק פורס קווי אספקה 
וגיבוי לכוחותיו בחזית . 
