לונדון ( מיוחד ל"הארץ " ) . למרות הכחשותיו של המלך חוסיין , נודע בסוף 
השבוע בלונדון , כי מפעל נשק בלגי בבעלות בריטית עמד למכור לעיראק פגזי 
ארטילרייה ארוכי - טווח , תחת מסווה של חוזה עם ירדן . המדובר בשתי עסקות 
לרכישת פגזים בקוטר של 551 מ"ם , שהיו אמורים להימכר תמורת 002 מיליון ליש"ט . 
הבריטים מביעים חשש , כי הירדנים ניצלו מלווה צבאי בריטי , בסך 572 מיליון 
ליש"ט , כדי לערוך כמה רכישות עבור בגדאד . המפעל פי . אר . בי . נרכש 
על - ידי התאגיד הבריטי " אסטרה " לפני שנה , והכריז על עצמו כפושט - 
רגל לפני שבועיים . ה"סאנדיי קורספונדנט " הלונדוני , המדווח על כך בעמודו 
הראשון , טוען כי את הפגז תכנן ד"ר גראלד בול , המדען שנרצח בבריסל לפני 
חצי שנה . הפגז , שנוסה על - ידו בהצלחה בקנדה , נמצא עד אז בשירות הצבאות 
של בריה"ם וסין בלבד . 
