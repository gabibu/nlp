מזכירות תנועת רץ תקיים ביום ראשון דיון מיוחד בנושא סרבנות השירות בשטחים , 
ובו תקבע עמדה , השוללת את הסרבנות . הדיון יתקיים בעקבות מודעה שפרסמו 
אתמול 34 נבחרי רץ במועצות המקומיות ומועצות פועלים , ביניהם סגן ראש עיריית 
ירושלים , אורנן יקותיאלי , בהזדהות עם חבריהם המרצים עתה עונש מאסר על 
סירוב לשרת בשטחים . ח"ך יוסי שריד הגיב אתמול בזעם על פרסום המודעה , 
והגדיר אותה כ"גניבת דעתה של התנועה , המחייב אותה לשוב ולקבוע באופן חד - 
משמעי את עמדתנו , השוללת את הסרבנות מעיקרה " . הדיון ביום ראשון יתקים 
ביוזמתם של שריד וח"ך רן כהן . עוד אמר שריד , כי פרסום המודעה בציון 
תפקידיהם הציבוריים של החותמים היה " מעשה רמייה " . לדבריו , הוזהרו יוזמי 
המודעה בכל לשון של אזהרה , כי אסור שתשתמע ממנה כל זהות , אפילו בעקיפין , 
עם רץ . הוא עצמו קיים שיחות בעניין זה עם כמה מן החותמים . בתגובה לכך 
שראש התנועה ח"ך שולמית אלוני והוא עצמו ביקרו באחרונה בכלא 6 את עופר גור - 
אריה , חבר הנהלת עיריית רמת - גן מטעם רץ , המסיים עתה עונש מאסר על סירוב , 
אמר שריד : " אין קשר בין הביקור לשלילת עיקרון הסרבנות . הביקור נערך 
על בסיס חברי , ולא היה בו ביטוי להסכמה " . 
