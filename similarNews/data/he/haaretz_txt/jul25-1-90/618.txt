כל הטורפים בטבע חייבים לפתח כללי התנהגות " כלכליים " אם ברצונם לשרוד . 
מדובר במאזני עלות ותועלת של אנרגיה , ולשם כך פיתחו הטורפים שיטות שונות . 
הציד עצמו הוא תהליך בזבזני של אנרגיה , ועל הטורף לוודא כי טרפו , כאשר 
הציד צולח , יוכל להשיב לו את האנרגיה שהוציא , בתוספת תשואה הולמת . השיקול 
ה"כלכלי " נוטה אמנם לכאורה להעדפה ברורה של טרף גדול , אך למעשה היעד 
איננו הטרף הגדול ביותר , אלא הטרף שיעניק את התשואה הגדולה ביותר . טרף 
מסוים , שאינו מאלץ את הטורף לרוץ למרחקים ולהיאבק עמו , עשוי להיות 
כדאי יותר , למרות שהוא קטן , מאשר טרף גדול , שריצתו המהירה ומאבקו העיקש 
עשויים להביא לאובדן של קלוריות , שלא לדבר על הסכנה לפגיעה בטורף עצמו , 
העשויה לגרום לו לנכות ולמוות ברעב . שיקולי האנרגיה המצאת הופכים קריטיים 
יותר כשמדובר בטורפים מעופפים . התעופה היא פעולה הגוזלת אנרגיה רבה במיוחד , 
והציד הזמין לעופות הוא כמעט תמיד ציד קטן ודל בקלוריות . זה נכון במיוחד 
לגבי מיני ציפורים ועטלפים המתקיימים מציד חרקים . ציפור הצדה חרקים יכולה , 
בדומה לטורפים אחרים המסתייעים בחוש הראייה , לבחון את גודל הטרף ולבחור 
בחרק הגדול יותר , או בזה הנע באטיות . אך כיצד יכול העטלף , שאינו מסתייע 
בראייה , להבחין בין סוגי טרף שונים ? מחקר שהתפרסם לאחרונה בביטאון " גורנאל 
אוף אנימל אקולוגי " ( כרך 95 , עם 785 ) , מראה כי גם עטלפים בוחרים 
את טרפם על פי שיקולי משק האנרגיה שלהם , ויכולת ההבחנה של מערכת השמעת 
הקול וקליטת ההדים שלהם מספקת להם נתונים המקבילים לנתונים שמספק חוש הראייה 
לציפורים . המחקר בחן את עטלף הפרסה הגדול , המשתמש בתהודה כדי לאתר את 
טרפו , והוכיח כי ההחלטה איזה טרף לתקוף מתבססת על הנתונים המתקבלים ממערכת 
השמעת הקול וקליטת ההדים , כך שהעטלף יעדיף להשקיע את האנרגיה בתקיפת הטרף 
הגדול יותר . שילוב ההחזרות של הדי הקול מאפשר לעטלף הפרסה לדעת לא רק 
את מיקומו של הטרף , אלא גם את גודלו . המערכת המשולבת מספקת לעטלף שלושה 
נתונים לגבי חרקים המעופפים באוויר : באמצעות החזר הקול שהושמע באיפנון 
תדר כצווחה עולה ויורדת , יכול העטלף לקבוע את מרחק המטרה וכיוונה . החזר 
הקול , המושמע בתדירות קבועה , מאפשר לעטלף לדעת שני נתונים חשובים נוספים 
השתנות התדר המוחזר לעומת התדר המושמע מאפשרת לקבוע את המהירות היחסית של 
הטרף . אם העטלף שומע קול גבוה יותר משהשמיע הוא מתקרב לטרף ; ואם הקול 
נמוך יותר הוא מתרחק ממנו . הנתון השני מתבסס אף הוא על ניתוח דופלר והוא 
קצב תנועת הכנפיים של החרק , הגורם לשינוים בהחזר הקול . זיהוי קצב הזמזום 
מאפשר לעטלף להכיר את החרק תוך הסתמכות בלעדית על החזר הקול , ועל פי הזיהוי 
הוא מחליט לעבר איזה חרק לעוף כדי לצודו . המחקר , שבוצע על ידי גארת גונס 
מאוניברסיטת בריסטול , הראה בבירור כי כאשר נמצאו באוויר חרקים מסוגים שונים , 
תקפו עטלפי הפרסה את החרקים הגדולים יותר , בעיקר עשים וחיפושיות זבל , 
ורק כאשר לא נמצאו חרקים גדולים , נטרפו גם חרקים קטנים יותר . תפקידם 
של עטלפי פרסה בצמצום אוכלוסיית החרקים המזיקים ברור . הם מצויים בעיקר 
בדרום אירופה , והמעקב אחרי הרגלי הציד שלהם חשף גם סכנה אפשרית לקיומם . 
כיוון שחלק גדול ממזונם הוא חיפושיות זבל , עשוי השימוש הנפוץ בתרופות 
נגד תולעי מעיים , הניתנות לבקר , לפגוע באוכלוסייתם . 
