אני מכיר את התופעה , אם כי לא בפרוטרוט כפי שהיא מדווחת ב"ניו - יורק טיימס " . 
ידוע לי שמשרד החוץ מממן לכתריסר כתבים זרים שעות - אולפן לבישול כתבותיהם 
לפני שידורן לתחנות בחו"ל . המדובר באולפן ירושלמי בבעלותו של אבי יפה . 
אני משוכנע שהכתבים הללו לא מסוגלים לשלם בעצמם את שעות האולפן , שהתעריף 
האחרון הידוע לי הוא 57 דולר לשעה , שהוא גבוה מהתשלום שהם מקבלים כשכר - 
סופרים לכתבה . לגבי רובן זה מיותר . האמצעים מאפשרים לכתב לשדר את כתבותיו 
באמצעות הטלפון לתחנת - האם , ושם הכתבות עוברות את הבישול הנדרש , כפי 
שאני , ומרבית הכתבים העובדים לרשתות הגדולות , עושים מדי יום . אני פוסל 
כל שירות חינם שניתן לכתבי חוץ . רשתות השידור יכולות להרשות לעצמן לממן 
את שיחת הטלפון או את השימוש בטלקס . זה בריא יותר לעבודה העיתונאית האובייקטיווית . 
לי לא ידוע על כך . אבל אם הדבר נכון , זה חמור ביותר . הם יותר מדי פיקחים 
לא לגשת לכתב עצמאי ומנוסה כמוני לנסות לשדל אותו להיות " כתב מטעם " . 
אני משוכנע שהם גם לא העזו לפנות לכתב בי - בי - סי או אן - בי - סי ודומיהם 
משום שהם ידעו שזה חסר טעם . הכתבים שמשרד החוץ טיפח , ושלהם הוא מעניק 
בחינם שירותי אולפן ותדרוכים שבועיים קבועים , הם לפי מיטב ידיעתי כתבי 
תחנות - רדיו ממדינות כארגנטינה , צילי ואולי כמה תחנות קטנות בארה"ב . 
אני רואה תופעה זו כפסולה משני הצדדים . כתב מקצועי , המכבד את עצמו ורוצה 
לשמור על עצמאותו , צריך לדחות הצעה כזו על הסף ולראות בה פגיעה בכבודו 
המקצועי . אבל ביתר חומרה אני רואה את ההתערבות של הממשלה בעבודה העיתונאית . 
ציבור המאזינים של התחנות שכתביהן נהנו משירותי משרד החוץ לא ידע שהכתבות 
מומנו על - ידי ממשלת ישראל . זה מזכיר את השיטות שננקטו במדינות הגוש המזרחי 
לפני עשרים שנה . כנראה שבמשרד החוץ לא סומכים על ה"קייס " שלהם או על 
הדוברות שלהם . אין לי הסבר אחר למעשה זה . זו שטות גמורה . הדרך שבה נוקטת 
כיום הממשלה לא תביא לשיפור תדמיתה בעמים . מספיק שדוברי הממשלה יגיבו בזמן 
ויתנו תגובות מלאות ואמינות . מניסיוני אני יכול להעיד כי התגובות וההסברים 
של הממשלה הם איטיים , לא שלמים ובהרבה מקרים גם לא משכנעים . במקום לטפח 
כתבים - מטעם , על דוברי הממשלה ומשרד החוץ לטפח קשרים בעלי אמון עם כתבים 
כפי שזה נעשה בכל העולם החופשי . הסיפור של האינתיפאדה לא יכול להיות סיפור 
יפה לישראל ולא משנה מה שהממשלה תעשה . 
