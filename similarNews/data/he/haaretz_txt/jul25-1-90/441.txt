תנועת הנוסעים בין ישראל לשוודיה נמשכת כסדרה על אף הפסקתן , מאתמול , 
של הטיסות הסדירות בין שתי המדינות . שר התחבורה , משה קצב , החליט על 
הפסקת הטיסות לאחר ששוודיה החליטה לשנות את סדרי הביטחון בטיסות אל על בשטוקהולם , 
שהיו נהוגים מאז תחילת טיסותיה הסדירות של החברה לשם , מחודש מארס 98 . 
חברת אל על מציעה לנוסעים המבקשים לטוס מישראל לשוודיה לטוס עימה לקופנהאגן 
או לאחד מיעדיה באירופה ומשם להמשיך בטיסה לשטוקהלם בטיסת המשך של חברת ס - 
א - ס , אפשרות אחרת היא לטוס מישראל לכל יעד אחר באירופה , באמצעות חברת 
תעופה זרה ומשם להמשיך לשטוקהולם . המשמעות המעשית של הפסקת הטיסות הסדירות 
היא פגיעה כלכלית בחברת אל על , כאשר המרוויחה העיקרית היא חברת ס - א - 
ס . ממשרד התיירות נמסר אמש כי שר התיירות גדעון פת היה שותף להחלטה להפסיק 
את הטיסות . במשרד מקווים כי חידוש הטיסות יהיה זמני בלבד ולא יפגע בתנועת 
התיירות בין שתי המדינות . בשוודיה תפסה הידיעה על הפסקת הטיסות בראש מהדורת 
החדשות של הטלוויזיה ולוותה בהסברים שכללו תצלומי ארכיון של גופות אדם מרוטשים 
בשדות התעופה של וינה ורומא . מנהל סניף אל על בסקנדינוויה , ניסה להמעיט 
בחשיבות ההחלטה והדגיש כי ההפסקה היא זמנית . לעומתו הגיב יו"ר איגוד סוכני 
הנסיעות בשוודיה , בנגט בנגטסון , בחריפות ואמר : " אם תיירים שוודים 
אינם רצויים בישראל הם יוכלו למצוא אתרי נופש בהם הם רצויים . ישראל קשרה 
את ידיה מאחור . התיירים משוודיה מהווים כמחצית מכל התיירות הסקנדינאווית 
לישראל . מפכ"ל משטרת שדה התעופה בשטוקהולם , פטר באלצה , אומר כי המשטרה 
מילאה אחר כל תביעות הביטחון של אל על . המשטרה רואה עצמה אחראית לכל הנושא 
הביטחוני בשדה התעופה . גורמים בענף התיירות מדכישים כי גם אם תשונה בקרוב 
החלטת שר התחבורה הרי שהנזק שנגרם יהיה בעל השלכות לטווח ארוך שכן ענף התיירות 
הוא ענף רגיש מטיבעו . 
