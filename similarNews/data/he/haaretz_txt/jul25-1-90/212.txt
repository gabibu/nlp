( ע ) . כיצד אירע שתיק הוצאה לפועל שנסגר וחובו חוסל , נפתח מחדש אחרי 
שלושה שבועות וחובו צמח לפתע לסכום של כ091 אלף ש"ח ? על כך קובלת חברה 
מסחרית בעתירה לבג"ץ . שופט בית המשפט העליון מיכאל בן - יאיר נעתר לבקשת 
החברה , והוציא צו - ביניים האוסר על ההוצל"ף לבצע כל פעולה בתיק עד לבירור 
הפרשה בבג"ץ . הדיון בעתירה יתקיים בהרכב של שלושה שופטים . חברת " פרחודניק 
טקסטיל בע"ם " טוענת בעתירתה , באמצעות עו"ד אלי גרונדשטיין , כי ביום 
09 . 6 . 81 שילמה לחברה אחרת את מלוא חובה , בסך 037 , 65 ש"ח , כפי שהופיע 
ברישומי תיק ההוצאה לפועל . העותרת קיבלה אישור על סגירת התיק ועל איפוס 
החוב . שלושה שבועות אחר - כך , משבא בא - כוח העותרת , עו"ד גרונדשטיין , 
להוצאה לפועל לבדוק אם בוטלו כנדרש כל העיקולים ופעולות אחרות בתיק , הוא 
נדהם לגלות כי החוב צמח לפתע לסכום של 745 , 781 ש"ח . התברר לו , לדבריו , 
שכל התשלומים לחיסול החוב , 037 , 65 ש"ח כאמור , לא נקלטו כלל במחשב 
ההוצל"ף . עו"ד גרונדשטיין טוען כי הגדלת הסכום , בניגוד לפסק - דין של 
בית - משפט , נעשתה על סמך בקשה של החברה בעלת החוב . זאת , ללא אישור 
ראש ההוצל"ף וללא נתוני תחשיב כנדרש . הפרקליט טוען כי בהוצל"ף נאמר לו , 
שעל - פי הכללים יכול בעל - חוב לרשום כל סכום העולה בדעתו בטופס ההגדלה 
של קרן החוב , מבלי שתהיה על כך כל ביקורת שיפוטית , מבלי שיצטרך לצרף 
כל אסמכתא ומבלי שיינתנו לחייב הודעה וזכות תגובה . " זהו מצב בלתי הגיוני 
ובלתי נסבל " , מתריע עו"ד גרונדשטיין בעתירתו . 
