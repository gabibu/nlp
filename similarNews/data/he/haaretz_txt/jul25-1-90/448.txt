מזרח ברלין ( ע"ר ) . פקידים מזרח גרמניים מסרו כי במשרדי השלטון המקומי 
המזרח גרמני נחשפה רשת ריגול , שריד של המשטרה החשאית השטאסי , הפועלת 
עדיין . תומס קרוגר , ראש מחלקת הפנים של עיריית מזרח ברלין , אמר כי 
הרשת נוהלה ככל הנראה בידי סוכנים חופשיים ( פרילאנס ) ללא ממונה . הפקידים 
מצאו חדרי ציתות סודיים בבניין העיר של מזרח ברלין ובמשרדים של השלטון המקומי 
ב11 ישובים נוספים , שחלקם היו השבוע עדיין בפעולה . ענפי הריגול הללו 
היוו חלק ממפקדה חשאית הקשורה למשרד הקבינט ולמטה המפלגה הקומוניסטית , 
שהוקמה ב8491 על ידי הממשלה הקומוניסטית הקודמת , למקרה של תסיסה עממית . 
קרוגר אמר לכתבים כי " זוהי שערוריה פוליטית " . " יש אנשים שעדיין מרגלים 
אחר שלטונות מקומיים שנבחרו באורח דמוקרטי , שבעה חודשים לאחר פיזור השטאסי " , 
אמר קרוגר . החדר הסודי בבניין העירייה התגלה ביום רביעי והכיל טלפונים , 
מכשיר טלקס , מכונה להשמדת מסמכים ומכשיר לפענוח צופנים , סיפר קצין המשטרה 
לותאר קוואנדט במסיבת עיתונאים . קרוגר אמר כי סוכנים לשעבר של השטאסי , 
שנשלחו למשרדי השלטון המקומי כקציני משמרת ל42 שעות בעת שבוטל השירות החשאי , 
הם אלה שניהלו ככל הנראה את רשת הריגול . לעומתו הכחיש שר הפנים המזרח גרמני , 
פיטר מיכאל דיאסטל , את הדיווחים בדבר רשת הריגול . דיאסטל אמר כי חדרי 
הציתות שפעלו בבנייני העיריה של 21 עיריות במזרח גרמניה , משמשים היום כחדרי 
תקשורת רגילים , ולא כמרכזי האזנה , כפי שטען תומס קרוגר קודם לכן . לדברי 
דיאסטל , תומס קרוגר , העומד בראש מחלקת הפנים של עירית מזרח גרמניה " הינו 
בעל כוונות טובות , אולם אין לו מושג על מה הוא מדבר " . הגנרל אריך מילקה , 
שהיה ראש המשטרה החשאית של מזרח גרמניה , נעצר אתמול לאחר שבדיקה רפואית 
ע"י גורמים בלתי - תלויים קבעה שמצב בריאותו מאפשר את מעצרו ; כך מסרה התביעה 
הכללית במזרח - ברלין . הגנרל מילקה , בן ה28 , שהיה אחד האישים בעלי 
הסמכויות הנרחבות ביותר במשטרו של אריך הונקר , הודח מתפקידו באמצע נובמבר 
אשתקד . 
