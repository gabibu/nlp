בגדאד ( ע"ר ) . עיראק האשימה אתמול את המערב שהוא מפעיל מערכת תעמולה 
עוינת באמצעי התקשורת , שנועדה להצדיק התקפה ישראלית על מתקנים עיראקיים 
חיוניים . " אנו מזהירים את אלה הזקוקים לאזהרה וחוזרים ואומרים כי מי שיתקוף 
את עיראק צריך לצפות למכות שיזעזעו את ישותו . לצבאנו כמה סגולות מיוחדות , 
ובחזית חיל האוויר הגיבור שלנו יחכה להם " , אמר דובר עיראקי רשמי . " המדינות 
האימפריאליסטיות מנסות פעם נוספת לטרוף את הקלפים באמצעות פרסומים מכוונים , 
המשתמשים בעמדתה של עיראק כלפי מדיניות הנפט של אופ"ק , כתירוץ וכיסוי 
לגל חדש של עיוותים וקנוניות " , הוסיף הדובר , שדבריו צוטטו על ידי סוכנות 
הידיעות העיראקית . הדובר אמר כי מסע התעמולה נועד " לספק כיסוי הולם לבעלת 
בריתם האיתנה , ישראל , כדי שהאחרונה תוכל להכות שוב מתקנים עיראקיים חיוניים " . 
אמצעי התקשורת בעולם האשימו את עיראק שהיא מאיימת בכוחה הצבאי כדי לאלץ את 
כוויית לפצות אותה על שעברה על מכסות הנפט של אופ"ק וגרמה לירידת מחירי הנפט . 
העיתון " ואשינגטון פוסט " דיווח אתמול כי עיראק העבירה לאזור הגבול עם 
כוויית קרוב ל001 אלף חילים , 003 טנקים , 003 כלי נשק ארטילרי וציוד להקמת 
גשרים . נציגים של עיראק וכוויית עומדים להיוועד השבוע בגדה שבערב הסעודית , 
במטרה לפתור את הסכסוך בין שתי המדינות . בעקבות הדו"ח הראשון בשבוע שעבר 
על תנועת הכוחות העיראקיים בגבול , הסכימו שרי אופ"ק , הנועדים בזנווה , 
לנסות ולהעלות את מחיר הנפט בשלושה דולר , ל12 דולר לחבית . אמצעי התקשורת 
הרשמיים בעיראק לא מסרו על תנועת כוחות . נשיא עיראק סדאם חוסיין אמר לעמיתו 
המצרי , חוסני מובארק , בפגישתם בשבוע שעבר , כי אין בכוונתו להשתמש בכוח 
נגד כוויית . 
