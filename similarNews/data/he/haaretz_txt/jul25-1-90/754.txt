הסכם עקרוני , בעל משמעות מרחיקת לכת , על פיתוח משותף של מערכת הגנה משולבת , 
דו - שכבתית , מפני טילים בליסטיים , הושג בין התעשייה האווירית לחברת 
הענק האמריקאית " ריתיאון " . על פי ההסכם תפותח מערכת הגנה מתקדמת בעלת 
שתי שכבות הגנה , המורכבת מטילי חץ וטילי פטריוט . הכוונה היא לייצור מערכת 
שתענה על איומי כל סוגי הטילים הבליסטיים , הקיימים והצפויים בעתיד הקרוב 
ואשר במסגרתה אמור הטיל חץ ליירט את הטילים בטווח הרחוק , בעוד שתפקיד הפטריוט 
יהיה ליירט בטווח הקרוב יותר את אותם טילים שיצליחו לחדור מבעד למסך ההגנה 
של החץ . בכך יהיו למערכת ההגנה המשולבת סיכויי השמדת טילי אויב גדולים 
מאוד , והיא תוכל להגן בהצלחה על אזורים נרחבים . " ריתיאון " היא שפיתחה 
ומייצרת את טילי הפטריוט , ולאחרונה ביצעה בהם שיפורים והתאימה אותם ליירוט 
חלק מסוגי טילי הקרקע - קרקע הקיימים היום , דוגמת הסקאד בו מצוידות עיראק 
וסוריה . הרעיון של שיתוף הפעולה עם התעשייה האווירית עלה כבר בשלבים מוקדמים 
של פיתוח מערכת החץ , ובאותה תקופה התקיימו אף מספר פגישות בין מהנדסים 
משתי החברות . בפגישות נבחנה האפשרות לשלב במערכת החץ מרכיבים של הפטריוט 
ובהם מערכת בקרת האש ומכשירי המכ"ם . הבחינות הראשוניות העלו כי קיימת אפשרות 
כזאת . שיתוף הפעולה הצפוי בין שתי החברות והמשך הפיתוח המשותף של מערכת 
ההגנה הדו - שכבתית עשויים לקצר את משך פיתוח מערכת החץ ואף לחסוך חלק מעלות 
הפיתוח המתוכננת . הכוונה היא לשלב את מכשירי המכ"ם של מערכת הפטריוט לשימוש 
הגרסה הראשונה של החץ . הדבר יאפשר לקצר את שלבי הפיתוח עד לייצורה של הסדרה 
המבצעית הראשונה של טילי חץ . להערכתם של מומחי ביטחון בוואשינגטון , מעורבות 
של חברת הענק האמריקאית בפרויקט החץ אף תגדיל את הסיכויים לרכישת המערכת 
על ידי ארה"ב . מקורות במערכת הביטחון האמריקאית הביעו סיפוק רב מההסכם שאליו 
הגיעו התעשייה האווירית ו"ריתיאון " . לדבריהם , שיתוף פעולה זה יגדיל 
מאוד את סיכוייו של פרויקט החץ , וייתכן שיסייע להשגתן של ההקצאות הכספיות 
האמריקאיות הנדרשות לצורך מימון שלבי הפיתוח הבאים שלו . לאחרונה מדגישים 
מומחי ביטחון בוואשינגטון את הצורך בהצטיידות אמריקאית במערכת הגנה מפני 
טילים בליסטיים לטווח קצר ובינוני . לטענתם , ההתחמשות של מדינות רבות 
בעולם השלישי בסוג זה של טילים מעמידה בפני צבא ארה"ב אתגר חדש , וקיים 
חשש שכוחות משלוח אמריקאיים שישוגרו לאזורי מתיחות שונים יימצאו תחת איום 
הטילים , עליו אין להם בשלב זה תשובה מבצעית הולמת . גישה זאת , שרוכשת 
לה מצדדים גם בקרב חברי הקונגרס , עשויה להעניק דחיפה להחלטות על הקצאת 
כספים לפיתוח מערכת הגנה מפני טילים בליסטיים דוגמת החץ . מערכת דומה , 
המכונה " אירינט " , מפותחת עתה בארה"ב על ידי חברת אל - טי - וי . שיתוף 
הפעולה המתוכנן בין התעשייה האווירית ל"ריתיאון " עשוי גם להכריע את הכף 
בנושא רכישת טילי פטריוט עבור צה"ל . זאת משום שאם ממילא אמורים טילים אלה 
להיות משולבים במערכת הגנה רחבה יותר , שתכלול גם את החץ , יהיה זה יתרון 
להצטייד בהם בשלב מוקדם ככל האפשר . בשלב זה לא התקבלה עדיין החלטה במערכת 
הביטחון באשר לרכישתם של טילי פטריוט . עלות רכישתן של שתי סוללות טילי 
פטריוט היא כ081 עד 061 מיליון דולר . 
