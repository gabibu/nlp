קשיים חדשים התעוררו במהלך המשא ומתן על הסכמי השכר במיגזר הציבורי , בין 
ההסתדרות לבין הממונה על השכר במשרד האוצר : הוא תובע שלא להחיל תוספות 
שכר על שכירים עליהם חלה תוספת מכח שכר מינימום . יעקב דנון , הממונה על 
השכר במשרד האוצר , לא דחה על הסף את התביעה להעלות ב%01 את שכרם של כלל 
עובדי הציבור , כפי שההסתדרות דורשת , אולם הצעתו מוציאה מכלל זה הלכה 
למעשה , עשרות אלפי שכירים הנהנים עתה מהשלמת הכנסה מכח שכר מינימום . בוועד 
הפועל של ההסתדרות בתל אביב , התחדש אתמול המשא ומתן בין ההסתדרות לאוצר , 
לאחר ששר האוצר מודעי והמזכ"ל קיסר , סיכמו עקרונית , לא לכרוך את המשא 
ומתן במימוש מקביל של הרפורמה בשכר על פי המלצות ועדת זוסמן . האיגודים 
המקצועיים הציגו שורת תביעות ובראשן תוספת שכר של % 01 . תביעה זו לא נדחתה 
על הסף , אולם דנון הבהיר שעלותן של תביעות אחרות , צריכה להתקזז מאותם 
עשרת האחוזים . מהדיונים התברר כי האוצר אינו דוחה את התביעה להעלות את תקרת 
הוותק ל53 שנה , כשם שחלק הרכיבים הנוספים אותם ההסתדרות תובעת להכליל בבסיס 
החישוב לצורך פנסיה , אינם מעוררים מחלוקת של ממש . יחד עם זאת , דנון 
לא היה מוכן לדון עתה על קיצור שעות העבודה השבועיות ל04 , כפי שדורשת ההסתדרות 
וכן לא ברור עדיין אם יש לו סמכות לדון עם האיגודים על הנפקת אגרות חוב מועדפות 
לקרנות ההשתלמות , כפי שההסתדרות תובעת . ההסתדרות סיכמה אמש את הסיבוב 
הנוסף של הדיונים , באופטימיות זהירה , מתוך תקווה שביום ד השבוע , לכשיימשך 
המו"ם , התמונה תתבהר יותר וניתן יהיה לראות באיזו מידה ההסכם הוא בר השגה 
בטווח הקרוב . יחד עם זאת אמרו חוגים באיגוד המקצועי , כי הדיונים מתנהלים 
לגופו של עניין וכי ביטול הסובסידיות ללא ספק יוצר באוצר מוטיווציה לסכם 
בהקדם את ההסכם עם האיגודים , לבל יתפתחו סכסוכי עבודה במהלך המו"ם . 
