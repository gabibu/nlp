( ע ) . שני מחסנים במעבדות רפא"ל ליד עכו , שהכילו צבעים וחומרי - דילול , 
נשרפו אתמול אחר הצהרים כמעט כליל . כתוצאה מהדלקה נכוו מחסנאי ואחד הכבאים , 
והם הועברו לטיפול בבית החולים רמב"ם בחיפה . מצבם הוגדר כ"קל " , וקרוב 
לוודאי שהם ישוחררו מבית החולים כבר היום . הדלקה פרצה , ככל הנראה , כתוצאה 
מפיצוץ של שני בלוני גז . סיבת הפיצוץ עדיין אינה ידועה . הצבעים וחומרי 
הדילול , שהיו בקרבת מקום , התלקחו מיד , וגרמו לשרפת ענק . עובדי רפא"ל 
החלו בכיבוי האש , עד הגיעם של כבאים מעכו ומחיפה . לאחר עבודה מאומצת 
שנמשכה כשעתיים , כובתה השרפה . הנהלת רפא"ל הקימה ועדת חקירה , שתבדוק 
את נסיבות הדלקה . 
