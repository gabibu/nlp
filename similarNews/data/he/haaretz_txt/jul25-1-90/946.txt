רכזות נעמת משכונות שונות בעיר פרסמו אתמול הודעת תמיכה במזכירת נעמת תל 
אביב , עדה רבון . הרכזות טוענות כי אינן מתערבות בדו"ח מבקר ההסתדרות , 
אולם הפרסומים השליליים על מזכירת נעמת פוגעים קשה בעבודתן . הרכזות מדגישות 
כי למרות שהן עובדות במשרה חלקית בנעמת , הן מקדישות שעות עבודה רבות , 
לעיתים אל תוך הלילה . " עתה אנחנו נאלצות להתמודד עם האשמות כאילו גנבו 
את כספי הילדים , כפי שטענו בפרסומים השליליים בעיתונות . המאבקים הפרסונליים , 
שהיו גם בעבר בין נעמת מרכז לנעמת תל - אביב העצמאית , פוגעים בנו ובמתנדבות 
שלנו " , טוענות הרכזות , ומזהירות כי התדמית השלילית עלולה לפגוע בכספי 
התרומות היעודיות . בהודעתן מציינות פעילות נעמת , כי מזכירת נעמת עדה 
רבון הכניסה לארגון רוח צעירה והעניקה לתנועה בתל - אביב תדמית חיובית . 
הן הביאו לדוגמה את רשת המועדוניות שהוקמה כפתרון לילדים בשעות הצהרים , 
לאחר תום הלימודים . רשת זו מופעלת ללא סיוע ממשלתי או גורם חיצוני אחר . 
ילדי שכונות המצוקה בעיר משלמים 092 ש"ח לחודש עבור השהות במועדוניות , 
וההפרש למימון העלויות בא מהתשלום של ילדי צפון העיר , המשלמים 054 ש"ח 
לחודש . 
