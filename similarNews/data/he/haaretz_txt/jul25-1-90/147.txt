סקירות ודיונים על האינתיפאדה נערכו אתמול בכנס סגור וסודי במלון אוויה , 
בהשתתפות כל קציני המטה של המינהל האזרחי ברצועת עזה וכן ראשי המינהל האזרחי , 
בראשותו של ראש המינהל תא"ל אריה שיפמן - רמות . נודע , כי ראש המינהל 
האזרחי תא"ל אריה רמות - שיפמן וכל קציני המטה שלו , תמימי דעים כי יש ירידה 
באלימות ברצועה , אך יחד עם זאת מדובר לדעתם , " בשקט מדומה " ואירועים 
חריגים עלולים לגרום התלקחותה מחדש . אלוף משנה דוד חכם המשמש כיועץ לענייני 
ערבים במינהל האזרחי , אמר כי ברצועה " החמאס הולך ומתחזק ונושף בעורפו 
של הפתח " . בהמשך הכנס הובע החשש מההתחזקות של התנועות האיסלמיות ברצועת 
עזה . קציני המטה של המינהל האזרחי , התלוננו על הארגונים השונים הפועלים 
ברצועת עזה כמו : אונרוו"א ויוניצ"ף . קציני המטה התלוננו קשות על עימותים 
והפרעות לעבודה , על ידי הארגונים השונים וכן הקושי של המינהל האזרחי , 
שעובד מול הארגונים הללו . עם זאת ראשי המינהל סבורים כי לא ניתן להוציא 
את פעילות אונרוו"א והארגונים האחרים מחוץ לעזה , נוכח הכסף הרב המושקע 
על ידם ברצועה . 
