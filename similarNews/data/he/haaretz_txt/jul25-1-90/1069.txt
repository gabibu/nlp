מבני העיריות והמועצות המקומיות היו בשבועות האחרונים יעד מועדף במאבקם של 
חסרי הדיור ומתנחלי האוהלים . ההתבצרות על גגות של בנייני עירייה בבני - 
ברק , לוד , בת - ים ועוד , מעידה כי תנועת המחאה של חסרי הדיור מעבירה 
את חציה מהרשויות הממלכתיות לרשויות העירוניות . זה קורה על אף שראשי העיריות 
והרשויות המקומיות , כשלמה להט , מאיר ניצן ואלי לנדאו , התייצבו לימין 
חסרי הדיור ומנסים לנווט את מחאתם של אלה לעבר הממשלה . הפגנת חסרי הדיור 
שנועדה אתמול ליד הכנסת אינה משנה את העובדה שתנועת המחאה של חסרי הדיור 
היא בעיקרה תנועת מחאה עירונית . ככזאת היא תתבע פתרונות מהרשויות המקומיות , 
אף שאלה מוגבלות במתן הפתרונות בהיות נושא השיכון באחריות ממשלתית . התארגנות 
חסרי - הדיור מצטרפת לשורה של תנועות מחאה חברתיות - עירוניות , שרובן נשכח 
והפך לנחלת היסטוריונים וחוקרים . הבולטות בהתארגנויות כאלה הן זו שהתארגנה 
בחיפה על רקע אירועי ואדי סאליב וההפגנות האלימות שנערכו בה , ובעיקר תנועות 
המחאה שהתארגנו בירושלים , כמו הפנתרים השחורים , תנועת האוהלים , צל"ש 
( צעירים למען השכונה ) . עיון בגורלן יכול לרמז על עתיד תנועת המחאה 
של חסרי הדיור . ד"ר שלמה חסון מהאוניברסיטה העברית בירושלים חקר את תנועות 
המחאה העירוניות - חברתיות בירושלים והתחקה אחר שלבי התפתחותן וגסיסתן . 
ממצאי מחקרו פורסמו על ידי " מכון ירושלים לחקר ישראל " . במחקרו בדק חסון 
בין היתר את הפנתרים השחורים , " אוהל יוסף " , " אוהל שמואל הנביא " , 
" תנועת האוהלים " ( קואליציה של מספר אוהלים ) , " תנועת די " ( 
משכונת מורשה ) , צל"ש , ושח"ק ( שיפור חיי הקהילה ) . תקופת הפעילות 
של ארגונים אלה היתה מתחילת שנות השבעים עד אמצע שנות השמונים . ד"ר חסון 
מצא כי מבחינה חברתית תרמה הפעילות החברתית - פוליטית המקומית לחיזוק הדימוי 
העצמי של תושבי השכונות , להגברת האחריות והיצירתיות ולמעורבות רבה יותר . 
היעלמותן היתה תוצאה של תהליך השתחררות מאשליות ואכזבה . התנועות עברו למעשה 
תהליך מיסוד כפול : הפיכת המסרים האידיאולוגיים הרחבים לתביעות מוגבלות 
לנושאים מוחשיים בשכונות מוגדרות , וגם תהליך מיסוד התנועות ידי צירופן 
למפלגות ולממסד הממשלתי - ציבורי . ועדי השכונות שצמחו בירושלים הם תוצאה 
של פעילות תנועות המחאה בשנות השבעים ותחילת שנות השמונים , אף שבדיקת פעילות 
הוועדים תגלה כי השפעתן מוגבלת , בין השאר בשל שיטת הניהול והממשל הריכוזית 
שעדיין שלטת גם בשלטון המקומי . יחד עם זאת , חלה תמורה במציאות הפיסית 
בשכונות ובתחושת תושביהן מאז הוענקה להם עצמאות מה בניהול ענייניהם באמצעות 
התארגנות בוועדי שכונות . בעיית ביזור הסמכויות וחלוקה ברורה של הסמכויות 
בין השלטון המרכזי לצוותי היגוי מקומיים עמדו גם בעוכריו של פרויקט שיקום 
השכונות שדעך כמעט באותה מהירות שבה התעורר , בסוף שנות השבעים . המסקנה 
העיקרית במחקר מקיף שערכו פרוף רחל אלתרמן ופרוף משה היל מהטכניון , היה 
שהכישלונות בפרויקט שיקום השכונות , שהוא במידה רבה תוצאה של מאבק תנועות 
המחאה העירוניות - חברתיות משנות הששים והשבעים , נבע מן הפער הגדול בין 
הצהרת הכוונות של הוגי הפרויקט וראשיו לבין הביצוע . דווקא בתחום שבו הציג 
הפרויקט כרטיס ביקור חדשני שילוב בין שיקום פיסי לחברתי היתה מידת ההצלחה 
נמוכה ביותר . התיאום בין שני התחומים נפגע , להערכת החוקרים , בשל בדלנותו 
של משרד הבינוי והשיכון וכן בשל העדר מסורת תיאום בין המגזר הפיסי והחברתי . 
אחת הדרכים לבדוק הצלחת פעולת מחאה ציבורית היא על ידי עריכת סקר דעת קהל . 
מסקר כזה שנערך לצורך המחקר נמצא כי שני שליש מהציבור הישראלי סבורים שיש 
קשר בין מחאה לבין השגת המטרה . קיים הבדל בתשובותיהם של ישראלים שהשתתפו 
באירועי מחאה בעבר לבין אלה שלא השתתפו : % 7 . 77 מהקבוצה הראשונה מייחסים 
הצלחה לפעולות מחאה , לעומת % 6 . 16 מקרב הקבוצה השנייה , שלא השתתפה 
בהפגנות . יותר ממחצית הנשאלים האמינו בהצלחת פעולות המחאה גם כשהמדובר 
בפעולות מחאה לא חוקיות . תפיסה זו , טוען ליימן - ווילציג , נובעת כנראה 
מהתרבות הפוליטית של " אי - ליגליזם " שהתפתחה בארץ והמשקפת את האמונה 
הצינית ברחוב הישראלי , שהמטרה מקדשת את האמצעים בכל מה שקשור בפעילות חוץ - 
פרלמנטרית . לממצאים אלה של הסקר קרובים ממצאי מחקר קודם שערך ד"ר גדי וולפספלד 
ושראה אור בארה"ב ב9981 . במחקר זה נשאלו מנהיגי קבוצות המחאה בלבד בעניין 
הצלחת פעולתם . % 78 השיבו שמחאתם השיגה " הצלחה כללית " , " רבה " או 
" חלקית " . כדי לבחון את השאלה בדרך נוספת קבע ד"ר ליימן - ווילציג רשימה 
של 82 מבצעי מחאה בשנים 97916891 והיא הועברה להערכתם של עשרה מרצים למדעי - 
המדינה בארץ . התוצאה היתה שתנועות המחאה זכו להישגים ולהצלחה פחותים בהרבה 
מאלה שמייחס להם הציבור . פעולות המחאה שקיבלו את ציוני ההצלחה הגבוהים 
ביותר בסקר שנערך בקרב המומחים היו ההפגנות ההמוניות לאחר הטבח בסברה ושתילה , 
בעד סילוק שר הביטחון אז , אריאל שרון , והקמת ועדת חקירה ממלכתית לבדיקת 
הנושא ( 2891 ) , והפגנות החרדים נגד בניית איצטדיון כדורגל בשועפת בירושלים 
( 28919791 ) . אגב , ציון זה ניתן לפני פסק הדין של בית המשפט העליון 
אשר סלל את הדרך לבניית האיצטדיון . לציון גבוה יחסית זכו גם הפגנת החרדים 
נגד בניית אגף חדש במלון בטבריה " מעל בית קברות יהודי " ( 583891 ) ; 
הפגנות ויידויי אבנים של חרדים בכביש רמות כדי למנוע תנועת מכוניות בשבת 
( 389791 ) ; הפגנות חרדים נגד ניתוחי מתים ( 380891 ) ; הפגנות שערך 
גוש אמונים לקדם ולהאיץ יישוב השטחים ( 689791 ) ; הפגנות תושבי העיר 
ימית בעד הגדלת הפיצויים בעקבות הנסיגה מסיני ; הפגנות והשבתות לימודים 
על ידי הסטודנטים באוניברסיטאות נגד עלאות שכר הלימוד . ציוני הצלחה נמוכים 
יחסית קיבלו ההפגנות נגד תהליך השלום עם מצרים ועצירת הנסיגה מסיני ; הפגנות 
של קבוצות כמו " יש גבול " נגד כפייה של שירות מילואים בשטחים ; הפגנות 
עובדי אל - על ופועלי ההסתדרות נגד סגירת החברה בשבתות ; הפגנות של דתיים 
נגד פתיחת קולנוע " היכל " בפתח תקווה , והפגנות החרדים נגד בניית האוניברסיטה 
המורמונית בהר הצופים . ההצלחה או הכישלון של קבוצת מחאה קשורה לדעת החוקר 
בכמה גורמים , בהם הטקטיקה של המפגינים , עוצמתם הפוליטית , הכלכלית והחברתית , 
פתיחותה ויכולתה של הקבוצה לכרות בריתות פוליטיות עם קבוצות אחרות , עתוי 
המחאה , מספר המשתתפים במחאה בפועל , או מספר האזרחים שהקבוצה מייצגת . 
חשובות גם תכונות ארגוניות של הקבוצה : רמת מיסוד , גמישות , תמיכה 
כספית , ליכוד השורות וכן סוגי דרישות המפגינים ( רדיקליות או מתונות ) 
, ורצונם ויכולתם של המפגינים לנקוט אלימות . הסיבה שעומדת בשורש היווצרותן 
של תנועות המחאה בישראל היא גם זו שגורמת לכישלונה , לדעת ד"ר ליימן - ווילציג . 
הוא מציין כי המבנה המוסדי של השלטון המרכזי התאבן ללא שום שינויים ורפורמה , 
ולא קיים ייצוג גיאוגרפי ואישי בשיטת הבחירות הארצית , העשוי להקל על הציבור 
בהעמדת כתובת פוליטית ברורה לבקשותיו . כל אלה דוחפים את האזרח לעקוף את 
המערכת הפורמלית ולצאת לרחוב , על מנת להעביר מסרים לממסד . אולם , זהו 
בדיוק הגורם העומד מאחורי אי - הצלחתן היחסית של פעולות המחאה . מאחר שהשיטה 
הפוליטית בישראל אינה מחזקת את אחריותם של הנבחרים כלפי הבוחרים , ולאור 
העובדה , שאף ממשלה בישראל לא היתה מורכבת ממפלגה אחת עם רוב מוחלט , הלחץ 
הציבורי חייב להיות כללי ומפוזר . אין חבר כנסת מסוים , אין מפלגה אחת 
ויחידה , שהציבור יכול להטיל עליהם אחריות ואשמה אם וכאשר דרישות המחאה 
אינן נענות . המפגינים , טוען החוקר , יורים בדרך כלל לעבר יעד פוליטי 
נע , ולעתים מעורפל . קליעות למטרה אינן נדירות , אך מספר ההחטאות רב 
יותר . התארגנויות מחאה רבות נכשלות כי מראש הן נועדו לכישלון . ייתכן 
אף שהמתארגנים ידעו זאת , אבל מאחר שמחיר המחאה של קבוצות לחץ נמוך , ומצריך 
השקעת זמן מועט ולפעמים סכום כסף זעום , מרשים לעצמם המוחים לצאת למחאה . 
עוד מציין החוקר , כי בניגוד לדיעה הרווחת בישראל , אין מסורת של כניעה 
ממשלתית למחאה ארוכת - טווח . חוסר ההיענות למחאה מהווה לדעתו המשך לנתק 
החמור בין השלטון לעם . 
