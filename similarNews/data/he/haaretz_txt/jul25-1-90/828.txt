חוזים מוקדמים שבידי מגדלי התמרים יאפשרו השנה יצוא של תמרים כסנסנים תלויים 
( על הענף ) לקראת חג המולד , בהיקף של 005 טון ובתמורה של 5 . 1 מיליון 
דולר . זה גידול של יותר מפי שלושה לעומת אשתקד , עת יוצאו לקראת חג המולד 
סנסני תמרים בכמות של 051 טון בלבד , תמורת כ000 , 004 דולר . שיטת המשלוח 
בסנסנים נכנסה להפעלה מסחרית רק בשנת 98 והיא מבוססת על חיתוך כפות התמר 
הנושאות פרי מן העץ בהבשלה מוקדמת . הפרי ממשיך להבשיל לאחר הקטיף , נשלח 
כסנסנים לחו"ל ומגיע לשוק כשהוא מוכן לאכילה . יצוא בצורה זו מקנה יתרון 
לתמר הישראלי , בכך שהוא מגיע לשוקי אירופה כ6 שבועות לפני התמרים ממדינות 
כתוניסיה , אלגיריה , איראן ועוד , המתחרות בישראל . השנה ייוצאו תמרים 
כסנסנים תלויים לצרפת , ספרד , בריטניה , בלגיה והולנד . % 54 מיבול התמרים 
מיועדים לייצוא והיתר לשוק המקומי . לנוכח העלייה ביבולי התמרים עקב נטיעות 
מוגברות בעשור הקודם , גדלה כמות התמרים שאיכותם ירודה והדקלאים נאלצים 
להפנות כמות גדלה והולכת של תמרים לייצור ממרחים וקונפיטורות . 
