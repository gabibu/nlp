עודד קוטלר יכהן בתיאטרון חיפה גם כמנכ"ל וגם כמנהל אמנותי דוגמת תיאטרוני 
אירופה לדבריו . חידוש אחר : הדרמטורג ד"ר אבי עוז פינה מקומו לדני הורוביץ . 
במאית הבית תהיה נולה צלטון ומוסיקאי הבית דורי פרנס . את הופעתו הרשמית 
הראשונה באספת עיתונאים פתח קוטלר ב"אני מאמין " שלו על תפקיד התיאטרון 
דומה מאוד לזה של קודמיו . הרפרטואר שהציג אמור לענות לדבריו על צרכי העיר , 
אבל גם על אלה של כל הארץ מבחינה אמנותית , בידורית , עיגונה במציאות 
העכשווית וכו . קוטלר הבטיח לא להיכנע לתכתיבי הדירקטוריון או העירייה בתחום 
זה , אפילו אם יזדקק לכסף . על הרפרטואר שיועלה בעונה הבאה הוא מבקש להביע 
דעה רק בסופה . מה שתוכנן על ידי ההנהלה הקודמת לא נראה לו כמתאים , וגם 
המדפים הריקים ממחזות שמצא בתיאטרון , היו בוודאי חלק מאילוצי הבחירה . 
בין ההצגות שתועלינה : " המתלבט " , קומדיה חדשה של חנוך לוין ובבימויו , 
בשיתוף עם תיאטרון הקאמרי ; " מקלות ועצמות " מאת דייוויד רייב , בבימויה 
של נולה צלטון ; " וינה על הים " , מחזה ביכורים של עדנה מזיא , שעוסק 
ביהודים באיטליה של טרום - שואה , גם בבימוי צלטון . כן יועלו " יאיר " 
מאת דני הורוביץ , בבימוי עודד קוטלר ; פרק נוסף מתוך " מר מני " של 
א . ב . יהושע בבימוי גדליה בסר , ובשיתוף עם תיאטרון צוותא . אחד המחזות 
שמופיע ברפרטואר לפחות בפעם שלישית ולא הופק עדיין הוא " המעברה בחדרה נסגרה " , 
מאת יוסי הדר , בבימוי אילן תורן . יו"ר הדירקטוריון יונה יהב מסר כי תקציב 
המוסד השנה הוא תשעה מיליון ו006 אלף ש"ח , לעומת 81 מיליון של הקאמרי ו02 
מיליון של הבימה . מזה אמורים המנויים לכסות 4 מיליון . עד כה חתמו כ61 
אלף מנויים , כשהמינימום הדרוש הוא 005 , 91 . היות שמפעל המנויים בנוי 
ברובו על פעילות ועדי עובדים , ניכרת ירידה של % 02 במפעלים שהקטינו את הסבסוד , 
אבל בירידה זאת יש גם ביטוי להסתייגות הקהל ממה שהועלה בעונות קודמות . 
לדברי קוטלר , אחת הבעיות היא בכך שהתיאטרון מתבסס על קהל מהפרולטריון , 
ולא מגיע אל " יאפיס " מהכרמל . בעיות נוספות הן גירעון של קרוב ל4 מיליון 
ש"ח , שנסחב כבר מספר שנים . בנוסף לכך , מצבו הגרוע של הבניין דורש , 
להערכת מומחה העירייה , השקעה של למעלה ממיליון ש " ח . לתקציב נוסף יזדקק 
קוטלר לחגיגות ה03 שהוא מתכנן בשנה הבאה בתיאטרון . לכל אלה יש להוסיף את 
הבעיות האמנותיות המתמקדות בעיקר בלהקה הקטנה של השחקנים . קוטלר עזב את 
תיאטרון חיפה לפני עשר שנים בטריקת דלת . עיתונאית הזכירה לו אתמול שהוא 
דיבר אז על חיפה אטומה , ושאלה אם הוא חוזר משום שחיפה השתנתה בעיניו . 
קוטלר ענה שהתכוון אז לחלקים אטומים באוכלוסיה ובעירייה , וכיום הוא חוזר 
לחלקים הלא אטומים הישנים והחדשים שהגיעו . 
