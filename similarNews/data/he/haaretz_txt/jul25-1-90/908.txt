ראשי חברות הביטוח החליטו לעבד תעריף חדש לביטוח רכב רכוש , במקום התעריף 
הקיים . לפני חודשים אחדים החלו ראשי החברות לעבד תעריף , שמבוסס על הצעה 
של מנכ"ל חברת מגדל , עוזי לוי , המכהן גם כיו"ר איגוד חברות הביטוח . 
במהלך הדיונים , שנערכו בין ראשי החברות בחודשים האחרונים , הוחלט לקבל 
רק חלק מהרעיונות של מגדל , ולגבש תעריף חדש . בראש ועדת הרכב של איגוד 
חברות הביטוח עומד מנכ"ל חברת כלל ביטוח , רימון בן שאול , המכהן גם כסגן 
יו"ר איגוד חברות הביטוח . ועדה זו הקימה ועדת משנה בראשותו של סמנכ"ל חברת 
מגדל , יוסי דביר , המעבדת את פרטי התעריף החדש . בניגוד להצעת מגדל לחלק 
את הנהגים ל5 עד 6 קבוצות גיל , הוחלט שיהיו רק שתי קבוצות : נהגים מעל 
גיל 42 , ונהגים מתחת לגיל 42 , שישלמו פרמיה גבוהה יותר . ההצעה לקבוע 
את תעריפי הביטוח , גם על בסיס אזור המגורים נדחתה , והתעריפים בכל חלקי 
הארץ יהיו זהים . כלי הרכב יחולקו לכ08 קבוצות , על - פי סוגי הרכב ושנות 
ייצורם . הנהגים , שלא יגישו תביעות , יהנו מהנחות בביטוח של % 7 בשנה , 
אך לא נקבע עדיין מה תהיה ההנחה המירבית . בנוסף , הוחלט לדחות את ההצעה , 
לפיה נהג יחיד על כלי הרכב יהנה מהנחה , ויימשך המצב הנוכחי , שבו אין 
למספר הנהגים על רכב השפעה על תעריף הביטוח . מנכ"ל מגדל אמר ל"הארץ " , 
כי התעריף שיאומץ על ידי חברות הביטוח , לא חייב להיות לתעריף המוצע , 
ואולי אף רצוי שלא יהיה זהה . לדבריו , במגדל סבורים שהתעריף אשר הוצע 
על ידם הינו העדיף ביותר , והם יפעלן על פיו . לוי ציין , כי מדובר בשלב 
זה ברעיונות , שכן המפקח על הביטוח עדיין לא אישר אף אחד מהתעריפים הנבחנים . 
