תערוכות ה"בנייה הישראלית " , בהיקף הגדול ביותר עד כה בארץ , תיפתח באוקטובר 
בגני התערוכה בתל - אביב , יחד עם תערוכת " מונקס " לשירותים מוניציפליים . 
שר הבינוי והשיכון , אריאל שרון , ביקר בגני התערוכה בסוף השבוע כדי לראות 
את אחד הבתים המוכנים שכבר הוקם בשטח , במסגרת קומפלקס של " רחוב " המתוכנן 
להיבנות לקראת התערוכה . ב"רחוב " יוצגו , לראשונה בישראל , בתים מוכנים 
מייצור מקומי ויבוא . מנכ"ל " מרכז הירידים " , יצחק ברנר , ציין כי מציגים 
רבים הבטיחו את השתתפותם בתערוכה . באפשרות המציגים להקים כבר עתה את הבתים 
המוכנים שישארו בשטח גני התערוכה עד סוף אוקטובר . בין המציגים שכבר נרשמו 
" איטונג בע"ם " , " החברה הישראלית לטרקטורים וציוד בע"ם " , " איתנית " , 
" חוליות " ו"דלתות חמדיה " . מציגים מחו"ל מגלים עניין בתערוכה ומנהלים 
מו"ם לגבי השתתפותם . התערוכות עומדות השנה בסימן הצורך במתן פתרונות מהירים 
לדיור . בתערוכות הבנייה ירוכזו החידושים , השיטות , הציוד והחומרים , 
המצויים כיום בשוק ועשויים להביא לייעול ולחיסכון בהשקעה ובכוח - אדם בענף 
הבנייה כולו . ברנר הוסיף כי בתערוכה יושם דגש מיוחד על נושאים וטכנולוגיות 
העשויים לסייע לגורמי הבנייה לעמוד במאמץ המוגבר , כגון : תצוגות של בנייה 
מתועשת , יבוא חלקים ושילובם בבנייה הקונוונציונלית , בתים מוכנים ודיור 
זמני . בתחום המוניציפלי , המוצג בשיתוף עם מרכז השלטון המקומי , יודגש 
ההיבט האקולוגי , בכל הנוגע לאמצעי בקרה ושיטות לשמירת איכות הסביבה . 
