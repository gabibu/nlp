סידני ( רויטר ) . מכתב ששלח חובב ראגבי אוסטרלי נרגז , לנשיא בריה"ם 
מיכאל גורבאצוב , הוביל לפיטורי מאמן ראגבי סובייטי בכיר ושני שחקנים . 
קרייג מורן סיפר אתמול , כי שלח מכתב לכתובת : " מר ם . גורבאצוב , 
הקרמלין , מוסקווה " יומיים אחרי שלסתו של קפטן קבוצה אוסטרלית , ניק 
פאר - גונס , נשברה ממכת אגרוף של שחקן סובייטי שלא זוהה , במשחק שהיה 
ב - 82 במארס . במכתב , שאליו צורפו גזרי עיתונים המתארים את המקרה , ביטא 
מורן את הסתייגותו מהתנהגות הקבוצה הסובייטית . מורן , העובד כסוכן בתעשיית 
מחשבים , כתב לגורבאצוב כי אם המשחק מהווה אינדיקציה , " זה מעורר רושם 
רע על ארצך " . ארבעה חודשים לא היתה כל תגובה למכתבו . אבל בתחילת השבוע 
סיפר מורן כי הוא קיבל מכתב מולאדימיר איליושין , נשיא התאחדות הראגבי של 
בריה"ם . איליושין כתב במכתב : " אנו יכולים רק להסכים איתך שראגבי הוא 
משחק של גנטלמנים ואין מקום להתפרעות במגרש . אנו מודיעים לך שאחרי החזרה 
מאוסטרליה , פוטר ויקטור מאסירה מעבודתו כמאמן הראשי של הנבחרת הלאומית 
של בריה"ם , והשחקנים איגור קוקלוב ואלכסנדר ביקוב נופו מהנבחרת " . איליושין 
הביע במכתב תקווה שפאר - גונס הבריא מפציעתו , ומשחק ראגבי כמו לפני המקרה " . 
פאר - גונס , המשחק כעת עם נבחרתו בניו זילנד , אמר לעיתונאים : " די 
מוזר שמר גורבאצוב צריך להתערב בדבר כזה , והמאמן , שלא היה לו יד בזה , 
צריך להסתבך " . 
