" איני מכיר משק שיכול לחיות עם 5 . 8 אחוזים של גירעון בתקציב , אין אף 
משק מערבי שמסוגל לכך . אסור שבקליטה יהיו הוצאות שאינן מחויבות בהכרח " 
כך אמר אתמול ל"הארץ " שר האוצר , יצחק מודעי . דברי מודעי באו על רקע 
הצעתו של שר הבינוי והשיכון , אריאל שרון , להוסיף עוד 3 מיליארד שקלים 
לתקציב הבנייה . ביום ראשון תובא לממשלה תוכנית שרון לשיכון העולים וחסרי 
הדיור . מודעי נפגש אמש עם שרון לדיון על התוכנית . לפי חשבונו של שר האוצר , 
הוקצבו עד כה בתקציב 4 מיליארד שקלים למטרות עלייה ובנייה : מיליארד שקלים 
נכללו בתקציב המקורי , 5 . 2 מיליארד בהצעת התוספת לתקציב , הנידונה בימים 
אלה בכנסת , 3 . 0 מיליארד הוספו לתקציב משרד הקליטה ו2 . 0 מיליארד נוספו 
לתשתית ולכבישים . תוספות אלה גרמו לעליית הגירעון המתוכנן בתקציב ל%5 . 
5 מהתוצר הלאומי הגולמי . גרעון זה הוא הגדול ביותר מאז בלימת האינפלציה 
ביולי 58 . תוספת תקציב של 3 מיליארד שקלים , תעלה את הגרעון ל%5 . 8 מהתל"ג , 
העומד על כ001 מיליארד שקלים . שר האוצר אמר אתמול בכנס המרכז הישראלי לניהול , 
כי הבעיה המרכזית היא מציאת תעסוקה לעולים , ובנושא הדיור " יש לדבר על 
דיור ארעי , על יישוב העולים במחנות צבא ובמבנים ציבוריים כשלב ביניים , 
כמו בשנות ה05 " . " אין מה לצפות עכשיו לתוכניות כלכליות מהפכניות " , 
אמר מודעי בכנס , שעסק בחשיפת המשק הישראלי לייבוא . " את השינוי המבני 
הנדרש כיום למשק הישראלי , לא עושים במהפכות " . קפידבינתוכנית השר שרון 
להקמת יחידות דיור לעולים החדשים ולמחוסרי הדיור תוצג בישיבת הממשלה ביום 
ראשון . התוכנית כוללת ייבוא של 05 אלף קרוואנים ו04 אלף בתים מוכנים בתוך 
שנתיים . לדברי שר השיכון , ניתן יהיה להביא את הקרוואנים ראשונים תוך 
כחודשיים ממועד הזמנתם . הוא ציין , כי יש קושי בהובלתם , אך זהו כורח 
המציאות . שרון הוסיף , כי מיד עם קבלת ההחלטה העקרונית בממשלה לרכישת 
הקראוונים תתחיל עבודת התשתית . שרון יציע גם שורת צעדים להקלת מצבם של 
חסרי הדיור , כמו אישור תוספת השתתפות בשכר הדירה , למי שמחיר דירתו האמיר ; 
המשך השתתפות המדינה בשכר דירה , גם מעבר ל63 חודשים ; טיפול בעידכון 
המשכתנאות . בתוכנית מופיע גם שיפוצן של כ005 , 8 דירות " עמידר " , ושיכון 
העולים ומחוסרי הדיור במחנות צה"ל , אכסניות , בתי הבראה וכדומה . עלות 
תוכניתו של שרון תהיה כ3 מיליארד שקלים . אתמול נפגש שרון עם מזכ"ל ההסתדרות , 
ישראל קיסר , והבטיח לו שלא יפעל לייבוא בתים מוכנים , לפני שימוצה פוטנציאל 
הייצור המקומי . השניים מגבשים שורה של הבנות לשיתוף פעולה בבניית חרום 
לעולים ולישראלים נזקקי דיור . קיסר מציע גיוס חירום של צעירים לעבודה בענף 
הבנייה , בתנאי שכר מועדפים , שבחלקם ימומנו מקרן הביטוח נגד אבטלה . 
