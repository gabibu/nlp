" הגרביים שלי , הגרביים שלי " , אמרה בבהלה האיראנית . היא מיהרה לחלוץ 
את נעליה ולגרוב את רגליה החשופות בעוד השוטר התקרב למונית . מכיוון שהבחין 
כי הצעירה מלווה במבקר מערבי , ומכיוון שרצה כנראה להימנע מתקרית , סימן 
השוטר למכונית להמשיך לעבור . כאשר התרחקה המכונית ממחסום הדרכים נרגעה 
הצעירה . " זה כל - כך מפחיד ומרגיז " , אמרה . והכל משום שמישהו חושב 
שפיסת קרסול חשוף היא " חטא " . מכל הגופים הממשלתיים שהוקמו בידי המשטר 
הנוכחי אולי אין גוף , להוציא המשטרה החשאית , המעורר פחד או סלידה יותר 
מאשר ה"קומיטה " או " הוועדה " . זו יחידת המוסר הארצית הממונה על אכיפת 
תקנות המשטר על החיים החברתיים . שוטרים חמושים של הוועדה מהלכים ברחובות 
במדי קרב בצבע זית ומבטיחים את שמירת המוסר כפי שרואה אותו השלטון . מתפקידם 
להבטיח שגברים ונשים לא - נשואים לא ישלבו ידיים או ילכו יחד על המדרכה , 
שבעלי חנויות יציגו לראווה תצלומים גדולים של אנשי הכמורה הבכירים במדינה , 
שאלכוהול לא יוגש במסיבות פרטיות , וכי שיערן , זרועותיהן ורגליהן של 
נשים יהיו מכוסים , רצוי בצדור השחור . במדינה פועלים אלפי שוטרים מטעם 
ועדות אלה . " לקומיטה יש כוח יותר מאשר למשטרה " , אמר דיפלומט מערבי 
בטהראן . " הבעיה היא שבשם הדת אנשים אלה מתנהגים כמו בריונים " . יותר 
מעשור לאחר המהפיכה ושנה לאחר מותו של חומייני , זרים המכירים את איראן 
משתאים לנוכח מה שהם מתארים משב של חירות ( במרכאות כפולות ומכופלות ) 
חדשה במדינה . איראן מעודדת , למשל , חברות פרטיות להיכנס לתעשיות שהולאמו 
בעבר . הגבלות על תנועתם של כתבי חוץ רוככו . אבל איראנים מכל המעמדות 
מתלוננים שלאותה חירות אין כמעט ביטוי בחיי היום - יום . במידה רבה נובע 
הדבר מהשפעת הקומיטה . בעשרות ראיונות סיפרו איראנים , עשירים ועניים , 
בערים ובאזורי כפר , על התנכלותיה של הקומיטה : זבנית בת 42 בעיר הצפונית 
ראשט נגררה מהרחוב והושלכה על קיר , בעוד קציני הקומיטה טבלו צמר גפן בצנצנת 
משחה להסרת איפור והעבירו אותו על שפתיה . הם רצו לבדוק אם משחה את שפתיה 
בשפתון . לנשים באיראן אסור להופיע בפומבי מאופרות . אישה אמידה בטהראן 
בשנות ה04 המוקדמות שלה ונער בשנות העשרה נעצרו , הופרדו ונשאלו מדוע הם 
הולכים יחד . השוטרים לעגו לאישה המושפלת ואמרו לה שהיא זונה ושהנער הוא 
לקוח . השניים שוחררו רק לאחר שהאישה הוציאה תעודת זהות והוכיחה כי היא 
אמו של הנער . התקבלותו של נער בן 81 לאחת האוניברסיטאות היוקרתיות ביותר 
במדינה בוטלה לאחר שחוקרי הקומיטה טילפנו לביתו ושמעו ברקע מוסיקה מערבית 
אסורה . לקומיטה סמכויות מעצר ומאסר נרחבות . חוקי האיסלם , כפי שהם מפורשים 
על - ידי המשטר , מתירים לקציני הקומיטה לעצור חשודים בעבירה הקלה ביותר 
נגד האיסלם או שליטי האומה . צעירה שוחררה לא מכבר מהכלא לאחר שהיתה כלואה 
שלוש שנים . היא הואשמה על - ידי הקומיטה כי הדביקה על קיר בכיתתה מדבקה 
קטנה שנאמר בה " הלאה האייטולה חומייני " . הנערה היתה אז בת 41 . ( והיא 
יצאה בעונש קל . בגלי המעצרים וההוצאות להורג ההמוניים שנועדו לעקור מהשורש 
את כל תנועות ההתנגדות , בעיקר " מוגהידין חאלק " , המוסלמים השמאליים , 
הוצאו להורג לא רק ילדות בנות גילה אלא גם ילדות רבות בנות תשע ) . " זה 
הכל טירוף " , אמרה איראנית שלמדה במערב . " הדבר העצוב הוא שאנחנו התרגלנו 
לטירוף הזה . אנשים לא מתלוננים , מכיוון שזה לא יעזור ומכיוון שאם תתלונן 
יש לך סיכוי להיעצר " . דיפלומטים ואנשי עסקים מערביים מחזיקים בדעה שהנשיא 
רפסנגאני היה מעדיף לבלום את כוחה של הקומיטה , שיש הרואים אותה ככלי בידי 
מתנגדיו בשלטון . אולם עתה רפסנגאני שקוע בניסיון לחלץ מהמצר את כלכלת המדינה . 
" התמודדות עם הקומיטה אינה יכולה לתפוס מקום גבוה בסדר הקדימויות של גורם 
כלשהו ( במשטר ) " , אמר דיפלומט מערבי . השפעת הקומיטה חלה על כל היבטי 
החיים באיראן . סטודנטים באוניברסיטה מספרים כי הקומיטה מעסיקה מלשינים 
בקרב הסטודנטים , המדווחים על מקרים שבהם סטודנטים שותים משקאות אלכוהוליים 
או על קשרים הנרקמים בין סטודנטים לסטודנטיות . אנשי הקומיטה גם עובדים 
בבתי מלון ממשלתיים ופוקחים עין על האורחים . בלאלה אינטרנשיונל הוטל , 
במרכז טהראן , העובדים אינם רוצים בעיות עם הקומיטה ובעצמם פוקחים עין 
על לבושם והתנהגותם של אורחים , בעיקר נשים . יום אחד נפגשו כמה איראניות 
לתה מנחה בלאלה . מטפחת - הראש של אחת הנשים צנחה מעט לאחור וחשפה כמה סנטימטרים 
משיערה . כאשר הגיש את קנקן התה הבחין המלצר בשיער , עזב במהירות וחזר 
להגיש לאישה כרטיס קטן . בשפה מליצית הזהיר הכרטיס את האישה שתחזיר את המטפחת 
למקומה . " אחות יקרה " , נאמר בכרטיס , " מילוי חוקי האיסלם מסייע לשמור 
על מעמדן הרם והמרומם של נשים בחברה . בבקשה כבדי את החוקים והעניקי לנו 
את העונג לשרת אותך " . האישה תיקנה את מטפחתה והתה הוגש . 
