בצמרת הליכוד מנהלים באחרונה מגעים עם מפלגת העבודה לאפשרות של הגדלת מימון 
המפלגות . אחד התנאים שמציב הליכוד לכך הוא איחוד כל מערכות הבחירות ליום 
אחד , פעם בארבע שנים . בישיבת מזכירות הליכוד שנתכנסה אתמול , לראשונה 
מאז הקמת הממשלה החדשה , סוכם גם כי הסיעה בכנסת תיזום , בתיאום עם סיעת 
המערך , תיקון חוק מימון המפלגות , כדי לבטל את החלטת בג"ץ בנידון . בהחלטת 
המזכירות נאמר כי יש להביא לתיקון ליקויים טכניים בחוק בעקבות פסיקת בית 
המשפט . החלטה נוספת שקיבלה המזכירות , לראשונה מזה ארבע שנים , היא לפתוח 
את שערי התנועה למצטרפים חדשים . הצטרפות כזו לא היתה אפשרית בשנים האחרונות 
בגלל היריבויות הפנימיות בליכוד . בעת כינוס מהזכירות דרשה משלחת של נשי 
הליכוד להצטרף לישיבה כמשקיפים , יו"ר המזכירות משה ארנס סירב לאפשר להם 
להיכנס ובמקום היו חילופי דברים קשים . 
