אל תאמרו שפאייקאן גנב את מצלמת הווידיאו הראשונה שלו . ראש הכפר האינדיאני , 
בן לשבט קאיאפו , המתגורר ביערות הגשם של ברזיל , מדגיש כי הוא פשוט " לקח 
עליה בעלות " . הבעלים הקודמים היה מחפש זהב שעשה טעות והתעקש לחפש זהב 
בשטחם של בני קאיאפו לפני חמש שנים . מתצפית מדוקדקת ידע פאייאקן מה יכולה 
מצלמת וידיאו לעשות , ובמהרה לימד את עצמו להשתמש בה . המכשיר לא היה רק 
שלל במאבקם הממושך של הקאיאפו להגן על היער שלהם מפני פולשים מבחוץ . בני 
עמו של פאייקאן רכשו נשק חדש שכוחו עולה בהרבה על אלות המלחמה שלהם והרובים 
שבידיהם . " האיש הלבן לא תמיד קיים את הבטחותיו לקאיאפו " , אומר פאייקאן , 
" אבל המצלמה לא משקרת במצח נחושה " . נראה שללבנים נדרש זמן כדי להבין 
מדוע מרבית שאר שבטי האמזונס חוששים מזעמם של הקאיאפו . פולשים ומחפשי אוצרות 
התעלמו בהתמדה מהאזהרות החוזרות ונשנות של הקאיאפו להסתלק מאדמתם . כאשר 
התלוננו הקאיאפו על הפולשים ומסיגי הגבול , נהגו פקידי ממשלה להשיב בהבטחות 
ריקות מתוכן . בתחילת שנות ה08 שילמו עשרות פולשים בחייהם על שמתחו יתר 
על המידה את סבלנותם של הקאיאפו . אבל זה היה לפני שמצלמות הווידאו הגיעו . 
כיסוי הראש עשוי נוצות תוכים והפנים החומות , המרוחות בסמלים צבעוניים המופקים 
מגרגרים , עוררו מן הסתם בזרים את הרושם שהקאיאפו הם שבט נחשל . פאייאקאן 
ואחרים הראו עד כמה הם שגו . בחודש שעבר קיבל ראש הכפר את פרס " גלובל 
005 " מהאו"ם על הישגיו בהגנה על יערות הגשם של האמזונס , במידה רבה באמצעות 
המצלמה שלו . קפמאליד " עבור פאייקאן הפכה מצלמת הווידיאו לנשק פוליטי " , 
אומר דארל פוזי , אנתרופולוג אמריקאי ששהה 31 שנים עם הקאיאפו . " הוא 
החל להביא לוחם אחר מבני עמו כדי לצלם בווידיאו כל פגישה שהיתה לו עם פקידי 
ממשלת ברזיל " . ראשי כפר אחרים של הקאיאפו גילו במהרה את כוחה של המצלמה . 
קובה - איי קנה את שלו בתמלוגים שקיבל מכריית זהב בשטח בני עמו . ראוני 
ואחיינו מגארון , שכפרם הוא היחיד שאינו מקבל שום תמלוגים ממכרות זהב או 
מחברות עץ , קיבלו את המצלמה שלהם מצוות טלוויזיה שצילם סרט דוקומנטרי על 
הקאיאפו עבור גרנדה בבריטניה . הצוות רצה לצלם את כפרם של ראוני ומגארון 
כניגוד לכפרו של קובה - איי , שבינתיים קנה לא רק מצלמת וידיאו אלא גם מקלטי 
רדיו בגלים קצרים , מקלטי טלוויזיה , אנטנות , גנרטורים עם מנוע דיזל , 
מטוסים המתאימים לטיס באזור הגונגל ועוד ציוד ומיכשור מודרני . ראוני ומגארון 
הסכימו בתנאי שיקבלו מצלמה משלהם . צוות גרנדה התרשם מהעדר העניין של בני 
קאיאפו בשידורי טלוויזיה סטנדרדיים . " הם לא יושבים מסביב בלילה וצופים 
בטלוויזיה כמו שבטים אחרים שספגו יותר את התרבות הזרה ושיש להם גנרטורים 
חשמליים " , אמר מייק בקהם , אחד ממפיקי התוכנית הדוקומנטרית . " הם פשוט 
חוזרים וצופים בקלטות של הריקודים השבטיים הארורים האלה שוב ושוב " . פאייקאן 
תפס בשלב מוקדם כי המצלמות " יכולות לשמר את תרבות אבות אבותינו " . והכפרים 
מחליפים בהתלהבות את הקלטות שהקליטו , המתעדות את המסורות והטקסים שלהם . 
" האיש הלבן חושב שמשום שאנו משתמשים במצלמת הווידיאו , אנחנו רוצים להיות 
כמוהו " , אמר פאייקאן , " אבל אנחנו משתמשים בה כדי לא לשכוח מי אנחנו " . 
עד כה לא הזדקקו הקאיאפו לעדות המצלמות שלהם כדי להעמיד את הממשלה בפני הבטחותיה . 
אבל עצם הבנתם את חשיבותה של התקשורת היתה חשובה דיה . בשבוע שעבר זימנו 
הקאיאפו יותר מ006 אינדיאנים בחבל האמזונס , בני 73 שבטים , כדי למחות 
על פרויקט הידרו - חשמלי מתוכנן , בסך 8 . 5 מיליארד דולר , המאיים על 
שטחי הפאיאקו . יותר מ001 כתבים זרים וצוותות טלוויזיה מכ04 מדינות באו 
לכסות את האירוע . כדי להבטיח את בואם הזמינו הקאיאפו את כוכב הרוק הבריטי 
סטינג , הידוע בהתלהבותו לשימור הסביבה . וכדי שהמצלמות לא ישבתו ממלאכה , 
קראו המארגנים לאורחים האינדיאנים ללבוש את תלבושתם הצבעונית ביותר . כל 
תוכנית מלל החלה בלוחמים צבועים שקראו קריאות ורקדו ריקודים מסורתיים . 
" חשיפתו של פאייקאן לכוחה של מצלמת הטלוויזיה סיפק לו את הידע התקשורתי 
הדרוש לקיים את הוועידה האינדיאנית " , אמר פוזי . בין פאייקאן , ראוני 
ומגארון ובין מנהיגים אינדיאנים אחרים , התומכים בפתיחת אדמות הקאיאפו לפעולות 
נרחבות יותר של חיפוש זהב וכריתת עצים , נגלע לאחרונה סכסוך ( קובה - איי 
חושב שהכסף הנוסף הוא דבר טוב ) . פאייקאן אפילו לא הוזמן לפגישה שבה מנהיגים 
התומכים בפיתוח שללו מראוני את מעמדו כדובר רשמי . אבל התנועה לא דעכה . 
שבטים ברזילאים אחרים החלו לקנות מצלמות וידיאו כדי ללמוד להשתמש בהן . 
ופאייקאן השתמש במצלמתו כדי להבטיח שהקאיאפו יבינו לאן יכולות להוביל הדרכים 
המודרניות . כאשר הוא מבקר בברזיליה , סאו פאולו ובערים אחרות , הוא מקפיד 
לצלם את הדלות המרודה בערים . " אם ילדינו יחליטו לעזוב את השבט " , הוא 
אומר , " הם יידעו מנין הם באו ולאן הם הולכים " . 
