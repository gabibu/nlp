ואשינגטון ( מיוחד ל"הארץ " ) . ועדת האתיקה של בית הנבחרים האמריקאי החליטה 
אתמול לא להשעות את הציר הדמוקרטי בארני פראנק , שנמצא אשם בחריגות חמורות 
מקוד האתיקה של הקונגרס , בכך שניצל את מעמדו לספק טובות הנאה לפרוצה ממין 
זכר , שעמד בקשר הדוק עימו . קבוצת צירי קונגרס משתי המפלגות הגדולות , 
שהתמנתה כדי לשמש מעין ועדת משמעת חד - פעמית לבדיקת החריגות של פראנק , 
המליצה לנזוף בו , אך כמה צירי קונגרס מהמפלגה הרפובליקאית היריבה דרשו 
עונש חמור יותר . ציר הקונגרס פראנק , ממדינת מסצוסטס , הוא הומוסקסואל 
מוצהר , שבמשך זמן מה קיים קשר הדוק עם סטיבן גובי , צעיר ממדינת וירגיניה . 
גובי היה המאהב בשכר של פראנק . הוא הורשע בפני ועדת המשמעת בזיוף מכתב 
שנשלח לקצין המבחן של גובי , ובמתן אישורי חנייה לגובי , שהשתמש במכוניתו 
הפרטית של פראנק , בעת שסיפק שירותי ליווי לגברים . הפרשה שעוררה הדים רבים 
בארה"ב , היוותה הזדמנות לצירי הפרלמנט באגף השמרני של המפלגה הרפובליקאית 
לנגח את יריביהם לאחר כשלון הרפובליקאים להשיג רוב להשעייתו של פראנק אתמול , 
הם מבקשים עתה לבדוק אפשרות של ענישה פחות קיצונית , אך בעלת מידה רבה 
יותר של השפעה מאשר נזיפה בלבד . פראנק התנצל אתמול בפני עמיתיו במליאת הקונגרס 
ונשא דברים להגנתו , אך ציין כי דו"ח הוועדה היה הוגן ומדוייק , והציג 
את המציאות לאשורה . פראנק אמר לעמיתיו : " הייתי צריך לדעת טוב יותר 
( את משמעות מעשי ) עכשיו אני יודע , אבל עכשיו מאוחר מדי " . החלטת הקונגרס 
באה למחרת החלטה שהתקבלה פה אחד בסנאט , לגנות את הסנטור הרפובליקאי דייויד 
דורנברגר ממדינת מינסוטה , שנמצא אשם בהעלמת הכנסה מתשלומים על הרצאות שנשא , 
במסגרת מסע לקידום מכירות של ספר פרי עטו , וכן בדרישה כוזבת של החזר הוצאות 
שכירות על שבבעלותו בעיר מיניאפוליס . הסנאטור שזכה לגינוי , נדרש גם לשלם 
לגופי צדקה את סכומי הכסף שקיבל שלא כדין , בהיקף של כ021 אלף דולר . 
