השבוע האחרון סימל את ראשית המפנה בפעילות הציבורית - פוליטית של הערבים 
בישראל . ככל הנראה ייזכר שבוע זה בעתיד , כזמן שבו החלו הפוליטקאים הערבים 
בהתארגנות נפרדת על בסיס לאומי . בעלי היוזמה החדשה , חה"ך מוחמד מיעארי 
ועבד אל והאב דראושה ממהרים לציין כי אין בדעתם " לדרוש אוטונומיה או להיפרד 
מגוף המדינה , אבל אנו דורשים הכרה בכל הערבים בישראל , לעדותיהם , כמיעוט 
לאומי , ולא כאוסף של מיעוטים ועדות דתיות . אין אנו סתם אזרחים אינדיווידואלים , 
אנחנו מהווים מיעוט לאומי , וזכאים לחלקנו בשלטון ובתקציבים . אנחנו רוצים 
אוניברסיטה ערבית והכרה רשמית בוועד הארצי של הרשויות הערביות , ובמועצה 
לאומית לתרבות ואמנות " . בשאלת ההשתתפות בחיים הפוליטיים ; הם רוצים להצביע 
בבחירות לכנסת , והם קראו ל"תנועה המוסלמית " ושאר הגופים הערבים שלא עודדו 
את חבריהם ליטול חלק בהצבעה בבחירות לכנסת , לשנות את מינהגם . " אילו 
היינו מנצלים את הפוטנציאל שלנו יכולנו להכניס 61 חברים לכנסת , ועם סיעה 
כזאת יכולנו לחסום את יצחק שמיר , ולקדם את הקמת המדינה הפלשתינית בשטחים " 
אומר דראושה . מיעארי ודראושה מדגישים , כי בדעתם להמשיך ולפעול בשיתוף 
פעולה הדוק עם ארגונים וקבוצות של יהודים המזדהים עמם , אפילו במידה חלקית . 
" אבל קודם כל נדאג לבנות לנו את הבית שלנו , ורק לאחר מכן נתיידד ונקיים 
שותפות עם השכנים " , אמר מיעארי , נציג " המתקדמת " בכנסת . כיצד יתנהל 
שיתוף פעולה כזה ? תלוי בזהות השותף היהודי , משקלו האלקטורלי , ועמדותיו . 
" המתקדמת " דחתה לפני שבוע , בוועידה השלישית , את הצעת שותפיה היהודים 
מקבוצת " אלטרנטיווה " לפרק את השותפות ולהקים מפלגה ערבית - יהודית על 
בסיס שוויוני בין חבריה , ללא שריונים או זכויות יתר לאיש או לקבוצה . 
החברים הערבים רצו לשמור על מסגרת ערבית לאומית נפרדת , והם מעדיפים " ברית 
לאומית " עם " המפלגה הדימוקרטית - ערבית " ( דראושה ) ועם " התנועה 
המוסלמית " , ורק לאחר כינון ברית זו , לנהל משא ומתן עם גופים וארגונים 
יהודיים . דראושה , נציג המפלגה הדימוקטית - ערבית , אינו צריך לעשות 
מאמץ כלשהו כדי לקבל את ההצעה של מיעארי , שכן מפלגתו נוסדה לפני שנתיים 
על בסיס כזה ; היא מורכבת מחברים ערבים , הפונים למצביעים ערבים ומציעים 
להם להצביע עבור מועמדים ערבים . דראושה אומר כי מפלגתו שיתפה פעולה עם 
כל מפלגה יהודית או מעורבת שהיתה מוכנה לכך , בכנסת או מחוצה לה , בנושאים 
ששני הצדדים הסכימו עליהם . דראושה אומר כי הערבים בישראל נלחמים למען שוויון 
זכויות . הם לא יזכו בו , אם ייצאו למאבק בהתארגנות המבוססת על בוחרים 
ערבים ונבחרים יהודים ( כמו חד"ש ו"המתקדמת " ) . קפמאפרקגם השייך ראיד 
צלאח , ראש עיריית אום אל - פחם ונציג " התנועה המוסלמית " בוועידה השנייה 
של המפלגה הדמוקרטית - ערבית , בירך על דברי מיעארי ודראושה , והבטיח כי 
הוא רואה בהם הד לדברי הנביא מוחמד , על הצורך באחדות וסיוע הדדי למאמינים . 
השייח צלאח לא רצה לפגוע בקודמיו , ולא הזכיר להם כי שמח לשמוע , כי הם 
מקבלים את עמדת התנועה המוסלמית , הקוראת זה חמש שנים לכינון גוף ערבי מאוחד 
שישתתף בבחירות לכנסת . השייך עבדאללה נימר דרוויש , מנהיג " התנועה המוסלמית " 
ומי שהיה בין יוזמי הרעיון , לא הסתיר את שמחתו . הוא אמר , כי לאחר ששמע 
את דברי מיעארי דראושה , וצלאח נעשה אופטימסט לגבי סיכויי " הברית הלאומית " . 
אבל אין להסיק מכך , כי הברית הלאומית עומדת בפתח . " המתקדמת " מעוניינת 
בברית זו מסיבות פנימיות . האופוזיציה למיעארי , בעיקר בסניף נצרת , החרימה 
את הוועידה השנייה של התנועה , וסכנת הפילוג מרחפת על המפלגה , שהצטמקה 
במידה ניכרת מאז הגיחה למרכז הפעילות הפוליטית לפני שש שנים , כההתארגנות 
ערבית - לאומית ראשונה שלא נתמכה בידי היהודים . ( שלא כמו מק"י - רק"ח - 
חד"ש ותריסר מפלגות הלווין הערביות של מפא"י , מפ"ם , אחדות העבודה , 
והציוניים - הכלליים ) . אבל השוואת רשימת מייסדי " המתקדמת " ( " ועדת 
ה13 " ) עם הוועד המרכזי שנבחר בוועידה השלישית , לפני שבוע , תגלה שרק 
6 מתוך 13 הצליחו להחזיק מעמד . רוב הפורשים היו פעילי ציבור ידועים בטרם 
הצטרפו ל"מתקדמת " , ולעומת זאת רבים מהפנים החדשות חדשים בפעילות ציבורית 
כלשהי . גם מספר הסניפים הצטמק בצורה ניכרת , ובוועידת עכו לא הופיע איש 
מיפו , לוד , רמלה , ירושלים והנגב . שני הבדואים שהיו בוועד המייסד 
נעלמו , וגם שבעת הנוצרים . התנועה לא הצליחה לחדור לעדה הדרוזית , ולא 
חיזקה את שותפיה היהודיים מקבוצה " אלטרנטיבה " ( ד"ר מתי פלד , ויוסי 
אמיתי ) . תוצאות הבחירות לכנסת האחרונה העידו כי קסמה נחלש בצורה משמעותית . 
חלקה בקולות המצביעים הערבים ירד מ%81 ב4891 ל%41 ב8891 , ומאז לא אירע 
דבר שיעיד על עלייה בכוחה . עד היום לא הצליחה המתקדמת לארגן תנועת נוער , 
קבוצת סטודנטים או נשים . האשה היחידה בוועד המרכזי היוצא נעלמה מהוועד 
החדש . לעומת זאת יכול דראושה לראות בהמונים הנוהרים לכנסים שלו , עדות 
לפופולריות של מפלגתו ויש בזה הרבה אמת . המפלגה הדימוקרטית - ערבית מרחיבה 
את שורותיה , והצליחה לקלוט מספר ניכר של ראשי רשויות מקומיות , אקדמאים 
ואנשי רוח במידה רבה הודות לפעלתנותו של מייסד המפלגה . אבל כל העוקב אחר 
הנעשה במגזר הערבי יכול להבחין בקלות , כי רבים מאוהדי דראושה נשמעים יותר 
לעבדאללה נמר דרוויש , מנהיג התנועה המוסלמית . כאשר רץ דראושה לכנסת , 
הוא זכה באלפי קולות של מוסלמים בנצרת , אולם כאשר השתתפה בבחירות לעיריית 
נצרת רשימה מוסלמית , הוא לא הצליח לעבור את אחוז החסימה . בוחריו לכנסת 
חזרו לבסיסם בבחירות העירוניות . במלים אחרות , עתיד " הברית הלאומית " 
ייחרץ בתנועה המוסלמית , וספק רב אם מנהיגי תנועה זועומדים להקל על שותפיהם 
את החיים . מיעארי ודראושה ובאי הוועידות של מפלגותיהמראו , למשל , במכתב 
ברכה מיאסר ערפאת את האירוע המלהיב ביותר בוועידות . ההודעה על המכתב נתקבלה 
בקימה , ודבריו זכו לתשואות . אבל ראיד צלאח , נציג " התנועה המוסלמית " 
ראה לנכון להביע תמיהה על שערפאת " שכח " להזכיר , כי אש"ף דורש שירושלים 
תהיה בירת המדינה הפלשתינית שהוא מבקש להקים . דראושה מיהר לתקן את צלאח 
ולקרוא את הפסקה המתאימה במכתב הברכה . מצד שני ברור , כי כינון " ברית 
לאומית " כזאת יעורר את חד"ש למלחמת הגנה על מעמדה . מי שרצה לעמוד על 
כוחה של חד"ש , היה צריך לעקוב אחר הפגנת הכוח המסורתית שלה מחנה המתנדבים 
של עיריית נצרת . מחנה זה נערך אחת לשנה , זה 51 שנים , ביוזמת עיריית 
נצרת , ומושך אלפי נערים ונערות מישראל , מהשטחים ומחו"ל . הם עוסקים 
במשך ארבעה ימים בעבודות פיתוח ושיפוצים בנצרת , ובשעות הערב מאזינים למצעד 
של נאומים וזמרים , רובם ככולם מאנשי חד"ש ואוהדיה . מספר המשתתפים לא 
הדאיג את אנשי חד"ש , והם היו גם מעודדים ממספר הצועדים במפגן האחד במאי 
האחרון . בקלות הגיעו שם למסקנה , כי המפלגה אינה עומדת בפני חיסולה ככוח 
חשוב במגזר הערבי , גם אם תסבול מירידה ניכרת בכוחה . יש גם לזכור , כי 
אנשי מפלגת העבודה הערבים , המייחסים לעצמם את הכרעת הכף במרכז המפלגה בין 
רבין לפרס , אינם מתכוונים לשקוט מהמלאכה . הם מקווים , כי תוך החודשים 
הקרובים יקיים שמעון פרס את הבטחתו , ויעשה לכינון מחוז ערבי במפלגה ; 
החברים הערבים יוכלו לבחור במועמדים הערביים לרשימת המפלגה בבחירות לכנסת 
וברשויות , וזה יסייע בוודאי לחיזוק כוחם . גם אנשי מפ"ם ור"ץ מגלים פעילות 
במגזר הערבי ומאמינים באפשרות להגביר את כוחם . וכאשר כולם מקווים ורוצים 
לממש את הציפיות שלהם , ברור רק דבר אחד : זה עומד להיות חם ומעניין . 
