החופשי גם ללא תשלום המסים כנדרש בחוק . בבדיקה במסוף משרד הרישוי בעת מכירת 
הרכב הופיע שאין על המכונית שעבוד , עיקול או חובת תשלום מסים נוספת . 
לפי החשד , הודות לשיתוף פעולה וסיוע של עובדים במכס , שוחררו מהמכס מכוניות 
שיובאו בשביל עולים , בלי ששולמו עליהם כל המסים החלקיים שבהם העולים חייבים . 
המכוניות גם לא חויבו בתשלומי מסים על תוספות שונות בהן , כנדרש . בהפרשים , 
שלא שולמו לאוצר המדינה , התחלקו עובדי המכס עם חברי הרשת . כדי למצוא 
עולים חדשים או תיירים , שעל שמם ייובאו המכוניות לארץ וייעשו הליכי המיסוי 
והרישוי הפיקטיוויים , העסיקו חברי הרשת " מאתרים " . תפקידם היה לאתר , 
בעיקר בדרום הארץ , עולים חדשים ותיירים , שיסכימו תמורת תשלום ( לעתים 
אלפי דולרים ) לספק את שמם , תעודותיהם ומסמכיהם לחברי הרשת . מרגע שהיה 
בידי הרשת שם של עולה חדש או תייר , הם דאגו למימון רכישת מכונית בחו"ל 
ולהובלתה לארץ , וכמובן לשחרורה מהמכס . כאשר חברי הרשת נוכחו שהם מצליחים 
למכור במחיר מלא מכוניות ששולמו עליהן מסים חלקיים בלבד , הם שיכללו את 
השיטה והחלו לייבא ולמכור מכוניות בלי ששולמו עליהם מסים כלל . השווי הממוצע 
של המסים שלא שולמו הוא כ001051 אלף שקלים למכונית . הפעם נקטו , לפי החשד , 
שיטה פשוטה של זיוף טפסים . הם השיגו טופסי מכס ( טופסי מכס ובלו ) . 
טפסים אלה משמשים , כשהם חתומים כדין , אישור שעל מכונית שיובאה לארץ 
שולמו כל המסים ולכן משרד הרישוי יכול לתת לה רישוי לנסיעה בארץ . חלק מהטפסים 
נגנבו או הושגו במרמה ממשרד הביטחון . הטפסים שוכפלו לשימוש נרחב וחברי 
הרשת הכינו חותמת מזויפת . הם החתימו את הטפסים , לאחר שמילאו בהם את פרטי 
המכונית המיובאת , והציגו את המסמכים המזויפים במשרדי הרישוי . חברי הרשת 
נהגו לפזר את פעילותם במשרדי רישוי בכל רחבי הארץ , כדי לא לעורר חשד . 
מדי פעם נהגו אחדים מחברי הרשת לצאת לחו"ל , בעיקר לגרמניה , ושם רכשו 
את המכוניות מסוחרי רכב . כל מכונית עלתה להם שם כמה עשרות אלפי שקלים ( 
תלוי בסוג המכונית ) . אחרי הרכישה שנעשתה בשמות בדויים , או על שמם של 
עולים חדשים , דאגו רוכשי המכוניות להסדיר את הובלתן בדרך הים לישראל , 
כשהם משלמים את כל הוצאות ההובלה והתשלומים הנלווים . הם דאגו שהשם האמיתי 
של מבצע הרכישה בחו"ל לא יהיה רשום בשום מסמך . כאשר המכוניות הגיעו לארץ , 
נכנסו לפעולה מתווכים , שפעלו בשירות הרשת והסדירו , בעזרת קשריהם בנמל 
ולעתים גם שוחד , את הוצאת המכונית מהנמל . בשלב הזה היו מביאים את העולה 
החדש , שהמכונית כביכול מיועדת לו , או את התייר שהסכים לשתף פעולה , 
ומשתפים אותם בשלבי התהליך . אם המכונית הובאה לארץ , כביכול , על - ידי 
תייר , היה התהליך פשוט ביותר , כי לתיירים מותר להביא לארץ מכוניות בלא 
תשלום מסים , לשימושם למשך חצי שנה . אחר - כך עליהם להוציא את המכונית 
מהמדינה . במקרה כזה נזקקה הרשת לשירותיו של התייר לשעות ספורות , רק כדי 
לשחרר את המכונית מהנמל . חברי הרשת הרבו לגייס באילת תיירים - נוודים , 
ודאגו בכמה מקרים לקנות להם חליפות אלגנטיות , כדי שייראו כתיירים מהוגנים 
שמכונית מפוארת הולמת אותם . כאשר תייר מכניס מכונית לארץ מוחתם דרכונו 
בהתאם . חברי הרשת תידרכו את התיירים להשמיד את הדרכון , כדי שלא יישארו 
כל עקבות שיובילו אל הרשת . לאחר השמדת הדרכון התלוננו התיירים במשטרה על 
גניבת הדרכון , ודאגו להוציא לעצמם דרכון חדש , שבו לא היה זכר למכונית 
שהכניסו , כביכול , לישראל . כאשר היתה המכונית בידי הרשת , לאחר הוצאתה 
מהנמל , החל שלב הרישום והרישוי במשרד הרישוי . טופס מכס ובלו המזויף הוצג 
לעובדי אגף הרישוי , כאסמכתה לתשלום כל המסים במכס . באמצעות תעודת זהות 
מזויפת של אזרח ישראלי נרשמה המכונית על שמו של האזרח . הכל נראה תקין . 
משרד הרישוי רשם את המכונית כחוק , נתן לה מספרי רישוי ישראליים והרשת 
החלה לחפש קונה תמים . היו מקרים שפורסמו מודעות בלוחות העיתונים או שהמכונית 
הוצגה במגרש רכב . תמיד הוכן סיפור כיסוי כדי לשכנע את הקונה . לפעמים 
אף פיתו את הקונים בהנחה זעירה . בחקירה של צוות החקירה המשטרתי , בראשות 
רפ"ק אמנון שמעון , התברר כי היו קונים שרומו פעמיים . פעם בכך שקנו מכונית 
שהמסים עליה לא שולמו ופעם בכך שסברו כי קנו מכונית משנת ייצור 9891 או 8891 , 
בעוד שהמכונית היתה משנת ייצור 6891 או 7891 . ויותר חמור : הוברר כי 
לגבי כמה מהמכוניות שיובאו על - ידי הרשת נעשו זיופים וכנראה שונתה זהות 
המכונית ( שינוי מספרי שלדה ומנוע ) . עלה חשד כי המדובר במכוניות שנגנבו 
בחו"ל . החקירה בנושא זה נמשכת . כאשר ראו חברי הרשת שהם יכולים לרשום 
במשרדי הרישוי מכוניות שלא שולמו עליהם מסים , הם החליטו , לפי החשד , 
להחיל את השיטה על מכוניות שנגנבו בארץ חברי הרשת לא גנבו בפועל . סייענים , 
לבושים בחליפות מהודרות ובעלי חזות מעוררת אמון , נשלחו לשכור מכוניות 
מפוארות בחברות השכרת רכב . כל " איש עסקים " כזה שילם מראש על שכירת 
מכונית וולבו או סיירה למשך כמה שבועות . הוא מסר ככתובת מגוריו שם של בית 
מלון מפואר בתל - אביב . מיד לאחר שכירת המכונית הסירו ממנה חברי הרשת את 
לוחיות הזיהוי , ובאמצעות מסמכים מזויפים הציגו את המכונית כאילו יובאה 
ביבוא אישי מחו"ל . הרכב נרשם על שמו של אזרח ישראלי וקיבל מספרי רישוי 
ישראליים חדשים . כך היתה למכונית זהות כפולה , שרק חברי הרשת ידעו אותה 
( מספרי השלדה והמנוע לא שונו , אך נרשמו ברשיון הרכב של המכונית המיובאת , 
כביכול ) . כעבור ימים אחדים היה שוכר המכונית מתייצב בחברת ההשכרה ובמשטרה 
ומתלונן כי המכונית נגנבה ממנו . החקירה בפרשת רשת הברחת המכוניות נעשית 
בשיתוף פעולה מלא של כל הגורמים עם המשטרה , והיא תימשך עוד כמה שבועות 
לפחות . מחלקת החקירות של המכס מגישה למשטרה כל סיוע אפשרי . עד כה נחקרו 
כ05 חשודים ועדים . עשרים מהם נעצרו לפרקי זמן שונים . בימים אלה שוקדת 
עורכת - הדין שלומית אריאל מפרקליטות מחוז המרכז על הכנת כתבי אישום . נראה 
כי כבר בקרוב יוגשו כתבי אישום נגד כעשרה מהמעורבים בפעילות הרשת . אחדים 
הודו בחקירתם בעבירות המיוחסות להם . על לקחי הפרשה והפרצות שחשפה אומר עמי 
סגל , ראש מחלקת חקירות המכס בתל - אביב והמרכז : " אנחנו עובדים עכשיו 
על תכנון המערכת , כדי לסגור את הכל טוב יותר . נדאג לכך שתיירים לא יוכלו 
לעזוב את הארץ ללא הוכחה שהם מוציאים את המכונית שהכניסו למדינה . נגביר 
את התיאום בין המכס לבין אגף הרישוי במשרד התחבורה , כדי שלא ינוצלו לרעה 
מקרים כמו אלה שהתגלו בחקירה " . 
