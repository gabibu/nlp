סוכנויות הידיעות דיווחו מפי מקורות לבנונים כי מאות כפריים נמלטו אתמול 
מדרום לבנון , מחשש שצה"ל יפלוש לאזור ויהרוס עמדות חדשות שתפסו בו לוחמים 
פלשתינים . לוחמי הפתח נכנסו לאזור ההררי שבו יש מאחז של השיעים , בנימוק 
כי הם מבקשים לשים קץ לקרבות בין חיזבאללה הפרו - איראנית , לבין המליציה 
הפרו - סורית אמל . בידיעה מלבנון נמסר כי כוח צה"ל חצה את צפון תחום הביטחון 
וכ02 טנקים ועשרה כלי רכב משוריינים , פועלים נגד ארגון החיזבאללה . אין 
אישור נוסף לפרסומים השונים כאילו מאות כפריים נמלטו מבתיהם מחשש לפעולה 
צבאית ישראלית , אך נוסעים שהגיעו אתמול לאזור הביטחון , מסרו על בהלה 
גדולה בקרב התושבים שם . מקורות צבאיים בצה"ל הכחישו אמש את הידיעות כאילו 
כוח צה"ל חצה את צפון גבול רצועת הביטחון בלבנון . תותחים ישראלים ותותחי 
צד"ל , הפגיזו שלשום את אזור הקרבות , ופגעו ביעדים של הפתח , אמל וחיזבאללה . 
לוחמי החיזבאללה ירו שוב ביממה האחרונה קטיושות לעבר אזור הביטחון . על 
פי דיווחים שונים נפלו כמה פגזים סמוך לסוללות תותחים של צבא דרום לבנון . 
מקורות לבנוניים מסרו כי צה"ל וצד"ל ממשיכים להפגיז לסירוגין , את לוחמי 
החיזבאללה שעדיין מחזיקים בכפר גרגועה , שנכבש לפני למעלה משבוע מידי אנשי 
אמל . מקורות ביטחוניים לבנונים , מסרו כי ישראל כבר שיגרה טנקים ותותחים 
לרצועת הביטחון . המוצבים החדשים של אנשי הפתח נמצאים במקומות שונים , 
בטווח ראייה של כוחות צה"ל באזור החיץ . סוכנויות הידיעות דיווחו מפי מקורות 
לבנוניים כי מאות אנשים ובידיהם חפצים מועטים , הסתלקו משורה של כפרים באיקלים 
א - תופאח , שנפגעו ע"י כ002 פגזים ישראלים . אחד המקורות טען כי " ההפגזה 
הישראלית עוררה בהלה בקרב התושבים ואילצה אותם לעזוב את כפריהם " . הוא הוסיף , 
" התושבים מפחדים מפני עימות בקנה מידה נרחב , בין הישראלים והפלשתינים " . 
במזרח לבנון ירו תותחנים של חיזבאללה מספר פגזים לעבר עמדות של צה"ל וצד"ל 
במארג עיון , מסרו מקורות לבנונים . הם הוסיפו כי תותחי צה"ל וצד"ל הגיבו 
בהפגזה על שורה של כפרים שבשליטת חיזבאללה , ופצעו 7 ילדים ו3 מבוגרים . 
המקורות מסרו עוד כי חיזבאללה ואמל , הנתמכת ע"י הפלשתינים , ניצלו הפוגה 
בקרבות , כדי לתגבר עמדות ולהחיש תחמושת ואספקה . לפחות 731 איש נהרגו ו452 
נפצעו , מאז נתחדשה המלחמה בין אמל וחיזבאללה . הקרבות בין שתי המיליציות 
השיעיות היריבות , נמשכו גם אתמול , למרות שממשלת לבנון קראה שלשום בערב 
להפסקת הלחימה . חילופי ירי היו מסביב לעיירה האסטרטגית גרגוע , אותה כבשו 
אנשי חיזבאללה מידי אמל , ביום פתיחת הקרבות ב61 ביולי . צור ( ע " ץ ) 
. רבבות תושבים של דרום לבנון , הפגינו אתמול בעיר החוף צור , במחאה 
על " הפלישה האיראנית לדרום לבנון " , ביוזמת התנועה השיעית אמל , הפרו - 
סורית , המנהלת עתה מלחמה עם חיזבאללה הפרו - איראנית . 
