חמהתערבות בית - הדין הגבוה לצדק בעניין צווי החירום של שר הבינוי והשיכון 
אריאל שרון הותירו אותו מאחור במירוץ המטורף עם עמיתו אריה דרעי : מי מהם 
יצליח לכופף מהר יותר וחזק יותר את חוק התכנון והבנייה , ולנטרל את הוראותיו 
ומוסדותיו בדרך לריפוד הארץ בשיכונים לעולים ולחסרי הדיור . החוק שהציע דרעי 
גבר על תקנות החירום של שרון , אבל השניים לא הולידו את התאווה השלטונית 
לרמוס את הליכי התכנון והבנייה . מרגע שנחקק ב5691 , היו החוק , ובעיקר 
הוועדות המחוזיות לתכנון ובנייה , לצנינים בעיניהם של חסידי הפיתוח המהיר . 
הוועדות , הליכי האישור וזכות האזרח להתנגד לתוכניות בנייה נראו מאז לידתם 
כמטרד מזיק , החוסם את שוורי הפיתוח בדישם . שרון ודרעי יכולים רק לקנא 
באבותיהם הרוחניים , קיסרי מפא"י מסוגם של לוי אשכול ופנחס ספיר . הוותיקים 
ידעו איך להסיר מדרכם חוקים וגופים מטרידים , שנועדו להבטיח את זכויות האזרח , 
בלי לתקוף ישירות את הביורוקטיה , אותו יציר מופלא שלהם עצמם . וכך חרתו 
בספר החוקים הישראלי חוק יחיד במינו , קצר להפליא , שקריאת ארבעת סעיפיו 
מעוררת נגינה של בולדוזרים ופטישים : " חוק תחנת הכוח תל אביב , תשכ"ז7691 " . 
החוק , שהתקבל בכנסת במהירות בזק של שמונה ימים , הקנה למליאת הממשלה 
את סמכותן של ועדות התכנון , ופטר את חברת החשמל ממכשול הוועדות בדרך להקמת 
תחנת הכוח רדינג ד , אותה סיגריה אפורה וגבוהה , המעשנת בפתחה הצפוני של 
תל אביב . טיעוניהם של תומכי " חוק רדינג " בוויכוח על קבלתו נשמעים כהד 
מן העבר לתוכניותיו המתחדשות לבקרים של שרון : גם אז היה " מחדל " שיש 
לתקן במהירות , כל עיכוב בביצוע עלול לגרום מפולת ואסון , ורק קיצור ההליכים 
יושיע . וגם אז , כשכלו התירוצים , נשלפו המיתון ומאות מקומות העבודה 
שתבטיח התחנה החשמלית . באותם ימים של קיץ 76 התבשמה ישראל משכרון ניצחונה 
במלחמת ששת הימים . הממשלה נהנתה מיוקרה ללא תקדים וללא אחרית , ונסכה 
על העם תחושה של רגע היסטורי בכל מעשיה . הזבוב שזימזם והפריע לפסטורליה 
הכללית היה מלר"ז , העמותה למניעת רעש וזיהום אוויר , שניהלה אז מלחמה 
קשה נגד הקמת רדינג ד , נושפת הזיהום בלב המטרופולין ובקרבת שכונות מגורים . 
המסע נגד רדינג לווה במודעות בעיתונים , שתקפו אישית את הפוליטיקאים תומכי 
התחנה , והבטיחו להם להתראות בבחירות ; דו"חות של מומחים שלימדו על זיהום 
האוויר הנוראי שתגרום הקמתה ; וניסיונות לעורר ויכוחים ודיונים לעיכוב התוכנית . 
כמו במאבק הנוכחי נגד הקמת משדרי קול אמריקה , נלחמו הירוקים של אז בלהט 
רב נגד הפרויקט וחברת החשמל . נקודת החולשה של מתנגדי קול אמריקה היום היתה 
אז מעוז כוחם : מיקום התחנה . במקרה של המשדר האמריקאי , הנפגעים הם יישובים 
נידחים בערבה , שבעיני רוב הישראלים אינם אלא נקודות זערוריות בדרך לאילת . 
ואילו רדינג סיכנה את הריכוז העירוני החזק והיקר ביותר בארץ , צפון תל 
אביב . כ051 אלף תושבים חתמו על עצומה נגד בנייתה . לוויכוח הציבורי נגרר 
כל מי שיכול : פרופסורים ועיתונאים , מדליפים ובעלי עניין . מועצת פועלי 
תל אביב תמכה בתחנה , שהבטיחה מאות מקומות עבודה . מועצת פועלי אשדוד הפגינה 
נגד , ודרשה להעביר את המעסיק החדש לעירה . אצלנו יש יותר מיתון , טענו 
האשדודים . המפלגות תפסו עמדה . מפלגת העבודה , ששלטה אז גם בעיריית תל 
אביב , התייצבה ברורות לימין החשמלאים . גח"ל בשורותיה כיכבו אז ליברלים 
אמיתיים כמו יוסף תמיר ופרוף הנס קלינגהופר הניפה את נס ההתנגדות . מנהיגיה 
נבלעו אז בממשלת הליכוד הלאומי , אבל בעניין רדינג התירו לחברי סיעתם לנהוג 
כאופוזיציה . חברת החשמל נהנתה אז , כהיום , מעמדת כוח חזקה ומגיבוי ממשלתי 
רחב . השר שלחם את מלחמתה היה משה קול , שר התיירות והפיתוח ( החשמל השתייך 
אז למשרד הפיתוח , קודמו של משרד האנרגיה ) . קול וסגן שר הפיתוח , יהודה 
שערי , היו חברי סיעת הליברלים העצמאיים , שותפתן הזוטרה של מפא"י ומפלגת 
העבודה . עיתוני התקופה סיפרו שמשרדו של קול הופעל בשלט - רחוק מלשכת שר 
האוצר , פנחס ספיר הכל - יכול , ולא היה אלא זרוע רחוקה שלו . קפמאפרקחמבתכנון 
רדינג ד הוחל ב2691 . בקיץ 76 התנהלו כבר עבודות הכשרה בשטח , אבל רשיון 
הבנייה נראה הרחק באופק . תחנת כוח חופית כרדינג היא פרויקט הנדסי מורכב , 
המשלב בנייה ביבשה ובים וסכנה סביבתית גדולה , ומחייב הליכי תכנון ואישור 
מסובכים וממושכים . היה ברור גם שהציבור ינצל את זכותו להתנגד לתוכנית , 
מה שיעכבה עוד יותר . העיכובים שגרמו לימים ההתנגדויות להקמת תחנות הכוח 
בחדרה ובאשקלון , מלמדים שחששה של חברת החשמל היה מוצדק . ב13 ביולי 76 
פורסמה הצעת החוק , שקבעה כי " הממשלה רשאית , על - פי הצעת חברת החשמל , 
לאשר תוכנית לבנייה ולהפעלה של תחנת כוח חשמלית בשטח הנמצא בתחום עיריית 
תל אביב - יפו ובמימי החופין שלה , ורשאית הממשלה לתקן את התוכנית , הן 
ביוזמתה היא והן על - פי הצעה " . סעיף 2 בהצעה היה חלומו של כל שר שאפתן . 
מה היה נותן היום שרון כדי לקבל הרשאה דומה : " אושרה תוכנית תחנת הכוח , 
לא יהיו הקמתה , הפעלתה והשימוש בה טעונים רשיון , היתר , פטור , אישור 
וכיוצא באלה , על - פי חוק התכנון והבנייה , פקודת המלאכות והתעשיות והתקנות 
על - פיהם " . הסעיף השלישי הבטיח שהממשלה תפקח על הפעלת רדינג ד , ותוכל 
להחיל עליה מקצת מהוראות החוקים שנעקפו בסעיף הקודם . דברי ההסבר לחוק החריג 
היו קצרצרים אך בוטים : " קיים צורך חיוני להתחיל ללא דיחוי בהקמת תחנת 
הכוח . . . המצריכה הטלת תנאים והסדרים מיוחדים , החורגים מתחום פעולתם 
וסמכותם של המוסדות הפועלים לפי חוק התכנון והבנייה " . יומיים אחרי הפרסום 
התכנסה הכנסת לדיון בקריאה הראשונה של החוק , בדיון עתיר - נואמים . רוב 
המשתתפים דיברו על עצם הקמת תחנת הכוח והבעיות הסביבתיות שעוררה . רק מיעוט 
התייחס לעיוות שבחקיקה מיוחדת למען פרויקט מועדף . השר קול נשלח לחזית כנושא 
דבר הממשלה , ופתח את נאומו בסקירה גדושת נתונים מאיימים על המחסור הצפוי 
בחשמל , והשיבושים שיבואו בעקבותיו . את הדיפת החוקים הקיימים נימק בכך 
שהם " לא מתאימים לצורכי הקמת התחנה " . חבר סיעתו , יצחק גולן , סיפק 
את שורת הביקורת ההכרחית על קודמיו של השר , שלא עשו את מלאכתם בזמן , 
ועכשיו יש צורך למהר באישור התוכנית . " אם לא יוחל בעבודה מיד , עלולים 
להגיע לקיצוב חשמל " , הזהיר גולן . מהו קצת זיהום באוויר לעומת הסכנה שנהיה 
כרומנים בימי צאושסקו החשוכים והקפואים . הפרוצדורה הרגילה , אמר גולן , 
תעכב בהכרח את הפרויקט החיוני . יעקב כץ , איש פועלי אגודת ישראל , הסביר 
שבוועדה המחוזית " יש מסורת של סחבת " . משה ברעם , מעסקני מפלגת העבודה 
בירושלים ( אביו של ח"ך עוזי ברעם ) , הפשיל שרוולים וחבט : " בשעתו , 
כשהממשלה לא נזקקה לכל המכונה הכבדה של ועדות מקומיות ועדות מחוזיות , 
דבר זה הציל את המדינה . אינני מתאר לעצמי שבתנאים רגילים היינו יכולים 
לפתור בעיות שיכון עולים בקנה מידה רחב כזה " . קשה להאמין שעברו 32 שנה 
מאז הנאום , ושלא נישא השבוע באחת מכיכרות האוהלים . ברעם סיפר על מקרה 
שקרה בבירה , שם נדחתה הקמת מלון בגלל מטרדי רעש לשכנים , וכך אבדו 021 
מקומות עבודה . מאות מקומות העבודה של רדינג ד סינוורו אותו : " האין 
לנימוק זה משקל לעומת הקמט , ויש בזה קמט , של עקיפת ועדת בניין ערים מחוזית ? 
הגדיל מכולם יצחק רפאל , שועל המפד"ל , שהפריח נימוק כה עגול ומקורי , 
עד שקשה להאמין שלא התבדח : " אני בעד חוק מיוחד , כי דווקא חקיקת החוק 
המיוחד מוכיחה שיש התחשבות בחוק הקיים , כי אחרת היתה התעלמות מוחלטת . 
דווקא ההזדקקות לכנסת מוכיחה שאין עושים דבר באופן שרירותי " . תומכי החוק 
חזרו על הטיעונים המוכרים כל כך , המשמשים להצדקת כל גחמה שלטונית : ההשקעה 
האדירה בפרויקט הלאומי , הקידמה הטכנולוגית של החשמל העברי , פרויקט מיוחד 
ראוי לחוק מיוחד . קפמאפרקחמגוש המתנגדים היה קואליציה מוזרה של גח"ל , 
אגודת ישראל , הקומוניסטים , אורי אבנרי וכמה מחברי רפ"י , שעוד רגע התאחדה 
מחדש עם המערך . יוסף תמיר , מוותיקי הירוקים בישראל ( היום הוא יו"ר 
ארגון " חיים וסביבה " ) , שטח בנאום סדור את כל עוולות " חוק רדינג " . 
" חוק התכנון והבנייה " , הסביר תמיר , " מהווה אחד הבסיסים המשווה זכויות 
האזרח לזכויותיה של הממשלה " . החקיקה תצא נפגעת מחוק רדינג , כי " כל 
אזרח במדינה יראה בחוק מסוג זה מעין פרוטקציוניזם ממשלתי . נתאר לעצמנו 
לרגע קט שהתאחדות של התיישבות מסוימת רוצה לבנות מפעל , ועדת בניין ערים 
מתנגדת מנימוקים השמורים אתה . יבואו בעלי החזקה אל הממשלה , ולהם כוח 
והשפעה על יד שולחן הממשלה , וישכנעו אותה שטובת העניין מבחינת היקף המבצע 
וחיוניותו מחייבים חקיקה מיוחדת . האם הדבר הזה נסבל מבחינת השיפוט הענייני 
לגופם של דברים ? לא ולא " . תמיר אמר שקיצור ההליכים יהיה ממילא על הנייר 
בלבד , כי בכל מקרה יהיו בוודאי מי שיעתרו לבג"ץ על החלטת הממשלה להקים 
את תחנת הכוח , ויהיה צורך לחכות לפסיקה . ואז שלף תמיר את השפן : בוועדה 
המחוזית השנואה כל כך על השרים , יש 51 חברים , שעשרה מתוכם הם נציגי הממשלה 
שלוחיהם של אותם שרים עצמם . אם כך , מדוע להפקיע את סמכותם ? השיב לו 
יצחק גולן : " מדוע אסור פעם , בעניין כה חשוב , לשרים עצמם להחליט ? 
מדוע השרים פחות מהימנים מאשר נציגיהם בוועדה המחוזית ? קורה לא פעם שבעניין 
חשוב ודחוף רוצה השר להחליט בעצמו ולא על - ידי נציגיו " . עכשיו התברר הכל : 
העניין המקצועי של השרים באישור תוכניות בנייה עמד מאחורי החקיקה הזריזה . 
היחיד שהבין , כנראה , את משמעותו האמיתית של חוק רדינג היה שלמה לורנץ 
מאגודת ישראל . " נדמה לי " , אמר לורנץ , " שהממשלה עדיין אינה יודעת 
אם בהתאם לחוקים הקיימים היא יכולה להקים את תחנת רדינג ד או לא , ובגלל 
הספק הזה היא רוצה שבכל אופן יהיה בעניין זה חוק בתור רזרווה , ואם יהיה 
צורך , נגיד , להעלים עין מחוקים קיימים , תוכל בכל זאת לבצע את הקמת 
התחנה " . אחרי הנאומים שטף הרוב הקואליציוני את החוק לוועדת השירותים הציבוריים , 
שם גילו התחשבות ותיקנו את ההצעה . הנוסח החדש , שהתקבל בקריאה שנייה 
ושלישית ב76 . 8 . 8 , קבע שהממשלה תביא את תוכנית תחנת הכוח " לידיעת " 
הוועדה המחוזית , וזו רשאית להעיר הערות תוך 41 ימים , שרק אחריהם תוכל 
הממשלה להכריע בהצעה . ממש כמו הצעת חוק הבנייה המזורז של דרעי , שמחייבת 
את הוועדה המחוזית המיוחדת להשלים את מלאכתה תוך 06 יום , באישור תוכניות 
בנייה גדולות . למחרת אישור החוק רעמו מודעות הירוקים בעיתונים , עם שמות 
התומכים בחוק והבטחה שביום הבחירות " יגמלו תושבי צפון תל אביב למפלגות 
שתמכו בהקמת רדינג " . הוויכוח הציבורי נמשך עוד זמן רב , אבל הסוף ידוע 
והיה צפוי מראש : הממשלה אישרה את הקמת התחנה , חברת החשמל קיבלה את שלה , 
ותושבי תל אביב רואים עד היום את שובל העשן מעל השכונות הצפוניות של עירם . 
חסידי הריאות הנקיות קיבלו פיצוי קטן בדמות תקנות מיוחדות , שהבטיחו פיקוח 
מחמיר במיוחד על תחנת הכוח התל אביבית . הלקח מפרשת רדינג , שחזר והתעורר 
במירוץ הנוכחי לקיצור הליכי הבנייה , הוא שראוי לבחון את ריבונותה המוחלטת 
של הכנסת , המאפשרת לה לחוקק כאוות נפשה , ואף להפקיע את זכות האזרח לשמור 
על ריאותיו מזיהום . בהעדר ביקורת שיפוטית על החלטות הפרלמנט , יהיה הרוב 
הקואליציוני מעוזו הבטוח של כל שר שאפתן , שיבקש להראות תוצאות מהירות בקדנציה 
שלו באמצעות חקיקה ייחודית . האיפוק שגילתה הממשלה בשנים האחרונות כלפי 
ועדות התכנון , תוך ביטחון בשליטתה בהן , אינו מובטח לנצח . 
