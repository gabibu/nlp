ועד הפעולה של חסרי הדיור ונפגעי המשכנתאות דרש אתמול משרי האוצר והשיכון 
לפנות את האוהלים תוך שבוע , ולקלוט את השובתים באופן זמני בבתי - מלון . 
במכתב ששלח הוועד , הכולל נציגים מכ52 מאהלים , נדרשו השרים , כי תוך 
חודשיים יועברו חסרי הדיור לקרוואנים , שיוצבו בערים . כן תבעו הנציגים 
לפתור את בעיית המשכנתאות ולהשוות את זכויות חסרי - הדיור לזכויות העולים 
החדשים . כוכי נדב , מחברות הוועד , אמרה כי אם לא יראו תוצאות תוך שבוע , 
יסיר הוועד את אחריותו מהתנהגות המפגינים . " האווירה מתוחה . אנשים 
רוצים לפעול לבד , לנקוט בצעדים אלימים . לא ייתכן שכל שבוע יתנו פתרון 
לשבע משפחות , צריך למצוא פתרון כללי " . נדב מתחה ביקורת על כך שמשרד השיכון 
מספק פתרונות רק למשפחות נתמכות סעד , ואינו מתייחס לאנשים העובדים , שנקלעו 
לבעיה רק באחרונה בשל העלאת שכר הדירה . " שכבת אוכלוסיה זו היא למעלה 
ממחצית המפגינים , ולמעשה ממנה יצא גל המחאה . אולם היא נותרה לפי שעה 
ללא פתרון . את בעייתם יש לפתור באמצעות שינוי המדיניות לגבי משכנתאות . 
יש להוריד מיד את ההצמדה והריבית הגבוהות " . קפידבינרק קהל צופים מצומצם 
הגיע אמש לכיכר בית המועצה ברמת - השרון , להפגנה של זוגות צעירים חסרי 
דיור . באוהלים במקום גרות מזה שלושה שבועות 51 משפחות משכונת מורשה . שלמה 
אליהו , מנציגי המפגינים , השובת רעב זה ששה ימים , אמר : " אנו זוגות 
צעירים , נשים וגברים שעובדים קשה . כולנו שירתנו בצבא והנה , משפחות 
שלמות נמצאות ברחוב בתנאים משפילים . זה זלזול בדור העתיד . אנו דורשים 
הצבת קרוואנים ברמת השרון ובנייה לזוגות צעירים " . ראש מועצת רמת - השרון 
אפרים חירם : " כואב לי מאוד שידי קצרה מהושיע . המדינה תמרנה את הצעירים 
האלה למצב , שגם כאשר הם רוצים לעזור לעצמם הם אינם יכולים . דורשים מאנשים , 
תעשה שלושה ילדים ואז נעזור לך . זה אבסורד שיוצר דור שני ושלישי של מצוקה . 
נדמה לי שגלגלי הממשלה נעים לאט מדי " . חירם אמר כי חלק מבעיות הזוגות הצעירים 
עשויות להיפתר אם יזורז אישור בנייתן של 002 יחידות דיור לזוגות צעירים במקום . 
" אלה לא יהיו דירות סלאמס . כדי שלא תהיה בכייה לדורות נבנה דירות בשטח 
של לפחות 58 מ"ר " . ישי גבריאלי , נציג רץ , שאל אותו : " כמה יעלו 58 
מ"ר ברמת השרון ? האם אלה דירות המיועדות לזוגות צעירים שיבואו מצפון תל - 
אביב , או שתהיה עדיפות לילידי רמת השרון ? חירם : " אינני יכול להתחייב 
על המחיר , אבל נעשה מאמץ עליון שלפחות אחוז מסוים ייועד לבני רמת - השרון , 
במחיר ובתנאים שיוכלו לעמוד בהם . קפידבינמאות מפגינים חסרי דיור מאור יהודה 
חסמו ביום ראשון בלילה את הכביש המוביל לבית המועצה בצמיג בוער ובקרשים , 
וילדים שברו שמשות בבניין המועצה . ההתפרעות החלה בעקבות פגישה של המפגינים , 
הגרים באוהלים במקום , עם ראש המועצה , שהסתיימה בלא שהשובתים באו על 
סיפוקם . בשעה עשר וחצי בלילה התחממו הרוחות במאהל והחלה ההשתוללות . כוחות 
משטרה וכיבוי אש הגיעו למקום והשיבו את הסדר למקום . מספר חשודים בהתפרעות 
יזומנו לחקירה . 
