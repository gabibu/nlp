ואשינגטון ( מיוחד ל"הארץ " ) . שר החוץ של אתיופיה דחה אתמול במשתמע את 
הרעיון של רכבת אוויר לפינוי יהודי אתיופיה , והבטיח , כי ממשלתו תוסיף 
להתיר את יציאת היהודים " באופן שהוסכם " עם ישראל . לדבריו היתה ירידה 
זמנית במספר היוצאים , אבל הרמה חזרה ועלתה לשיעוריה הקודמים . על פי מקורות 
הקרובים לעניין יהודי אתיופיה יוצאים מן המדינה מדי חודש ך - 005 יהודים . 
במחנות פליטים באדיס אבבה ממתינים בסך הכול ך - 51 אלף יהודים . השר , 
טספאי דינקה , הגיע שלשום לביקור בוואשינגטון . זה הקשר הרשמי רם - הדרג 
ביותר של ארה"ב ואתיופיה זה שנים ארוכות , ודינקה דיבר במסיבת עתונאים על 
" שיפור נמשך " ביחסי ארצו עם ארה"ב . מקור רשמי אמריקאי הגיב בספקנות 
על האיפיון הזה , ואמר , כי גישתה הבסיסית של ארה"ב אל ממשלת מנגיסטו לא 
השתנתה , והיא מוסיפה להתנגד ליחסים דיפלומטיים מלאים איתה . דינקה , כלכלן 
בן 05 , אמר , כי ממשלתו הופתעה מן הזרימה המאסיווית של יהודים מן האזורים 
המרוחקים של צפון אתיופיה אל עיר הבירה אדיס אבבה . " לא הבאנו בחשבון 
גל כזה , אבל הואיל וזה קרה עלינו לשפר את הטיפול בהם , ולדאוג למיתקנים 
רפואיים נאותים " . הוא הטעים בתשובות לשאלות חוזרות , כי ממשלתו " תמשיך 
את ההגירה באופן המוסכם " . דינקה , אשר עמד להיפגש הלילה עם סגן מזכיר המדינה 
לורנס איגלברגר , הטעים , כי ממשלתו אינה מטילה כל הגבלות על מספר היוצאים . 
הוא אישר , כי גם לא - יהודים ניסו לקבל אשרות יציאה לישראל , " והשגרירות 
( הישראלית באדיס אבבה ) ניסתה להדק את הפיקוח . אבל אם תתבוננו במספרים 
החדשים , תראו שאין ירידה " . הוא נמנע מלנקוב במספרים האלה . דינקה דחה 
" קאטגורית " את הטענה , שממשלתו מנסה לקשור את גורל היהודים בסיוע צבאי 
ישראלי . " לא חידשנו את היחסים ( עם ישראל ) , ואיננו מוסיפים לקיים 
אותם , בגלל רצוננו בנשק מישראל . מטרתנו היא יחסים טובים עם ישראל , 
כמו עם ארצות אחרות " . " מעולם לא ביקשנו סיוע צבאי ישראלי , ומעולם לא 
קיבלנו סיוע כזה " , הכריז השר האתיופי . כאשר נשאל על הודאות ישראליות 
גלויות , לאחרונה מפי שר הבטחון לשעבר יצחק רבין , כי נשק ישראלי אמנם 
זרם לאתיופיה , השיב דינקה בחיוך : " עליך להציג את השאלה הזו למר רבין " . 
קפידבינעל המצב הצבאי בארצו , שמתנהלות בה שתי התקוממויות רחבות ממדים נגד 
הממשלה המרכזית , אמר דינקה : " איננו מרגישים נצורים " . לאחרונה נמסר 
על תבוסה כבדה של צבא הממשלה ך - 002 ק"ם מאדיס אבבה , שנהרגו בה ך - 51 
אלף חיילים אתיופיים . בחבל אריתריאה מקיפים המורדים מכל עבר את הבירה המחוזית 
אסמרה . " המצב הצבאי באריתריאה לא השתנה בשלושת או ארבעת החודשים האחרונים " , 
הטעים דינקה . " יתכן שהקבוצה ההיא ( " החזית העממית לשחרור אריתריאה " ) 
מנסה להפיץ תעמולה , כדי ליצור את הרושם שיש לה עדיפות צבאית . אבל בפועל 
אין להם שום יתרון על כוחות הממשלה " . על הערכת דינקה חולקים שורה של מקורות 
אמריקאיים , המאמינים שנפילת אסמרה והתמוטטות המשטר היא עניין של זמן בלבד . 
הוא דחה על הסף את הרעיון , שממשלתו תסכים לעצמאות אריתריאה . " העם האתיופי 
רוצה לעשות ככל יכולתו , כדי לשמור על אחדות אתיופיה . העם האתיופי לא 
יקבל את הדעה , שעניין כזה ( עצמאות אריתריאית ) הוא בלתי נמנע " . הוא 
גם דחה במשתמע את דרישת המורדים , שבאריתריאה ייערך משאל עם על עצמאות , 
בחסות בין לאומית . דינקה האשים את המורדים , שהם מונעים " בכוונה " 
העברת סיוע הצלה לאוכלוסיה האזרחית באריתריאה דרך נמל מאסאווה , שהם שולטים 
בו מאז חודש פברואר . נציג בכיר של אחת מתנועות המורדים באתיופיה אמר אתמול , 
כי למשטר " אין שום יכולת צבאית ופוליטית להישאר בשלטון . הוא כמעט מחוסל " . 
האיש , מר פרהאנה , הוא חבר הוועד המרכזי של " חזית השחרור העממית של 
טיגרה " , והוא דיבר בראיון טלפוני . הטיגריאנים , בניגוד לאריתריאים , 
אינם מעוניינים בעצמאות , אלא מנסים לתפוס את השלטון בכל אתיופיה . לפי 
דיווחים עתונאיים ומודיעיניים , הם נמצאים כ002 ק"ם מאדיס אבבה . פרהאנה 
אמר : " אין לנו הספק הקטן ביותר שנוכל לכבוש את אדיס אבבה . זה עניין 
של זמן לא רב . אבל אין לנו עניין בנצחון צבאי , אנחנו רוצים בפתרון של 
שלום , ובכינון ממשלה זמנית " . נציג אחר של המורדים האתיופיים , טאפארה 
וואלואה , מצוטט היום בשבועון היהודי " ואשינגטון גואיש וויק " , שאם יגיעו 
המורדים לשלטון , יהיו היהודים חופשים להגר לישראל ללא תנאים מוקדמים . 
