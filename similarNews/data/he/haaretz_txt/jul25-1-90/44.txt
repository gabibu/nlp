בודפשט ( מיוחד ל"הארץ " ) . האספה הלאומית ההונגרית אישרה פה אחד פנייה 
אל הסובייט העליון בבקשה שיכריז על התערבותה של בריה"ם בדיכוי המרד ההונגרי 
ב6591 כעל מעשה בלתי - חוקי , זאת בדומה להסתייגות הסובייטית מן הפלישה 
לצכוסלובקיה ב8691 . היוזמה לפנייה באה ממפלגת השלטון הראשית , " הפורום 
הדמוקרטי " , אך היא נתמכה גם על - ידי מפלגות האופוזיציה . בפנייה נאמר , 
כי הצהרה סובייטית ברוח זו " יש בה כדי לחזק את מחויבותה של בריה"ם לכיבוד 
ריבונותה של הונגריה , לתרום לידידות - אמת בין שני העמים ולעודד את עמי 
אירופה המרכזית והמזרחית להחשת התמורות הדמוקרטיות " . דובר משרד החוץ הסובייטי , 
גנאדי גראסימוב , השוהה עתה בפראג , הגיב מיד על הפנייה ההונגרית ואמר , 
כי לדעתו ההתערבות בהונגריה ב6591 היתה מעשה בלתי - נסבל שאין להצדיקו , 
ממש כמו שאין להצדיק את הפלישה לצכוסלובקיה . הוא ציין , כי בבריה"ם עדיין 
נמשכת " הבחינה מחדש של הכתמים הלבנים בהיסטוריה הסובייטית " . שר החוץ הסובייטי , 
אדוארד שוורדנאדזה , כבר כרך יחד בזמנו , בעת נאום שנשא בוועידת המפלגה 
הקומוניסטית , את ההתערבות בהונגריה ובצכוסלובקיה , אך משקיפים סובייטיים 
סבורים , כי לא תהיה זו מלאכה קלה להניע את הסובייט העליון שעדיין רב בו 
משקל השמרנים לאשר הצהרה ברוח זו . קפידבינבקרבת המחנה הצבאי הסובייטי ברובע 
ה61 של בודפשט ניתן עתה להשיג בלי קושי , תמורת 09 אלף פורינט ( כ004 , 
1 דולר ) , מקלע שניתן להרכיבו על טנק . תמורת 5203 אלף פורינט אפשר לקנות 
תת - מקלע . כדורים לתת - מקלע נמכרים בפורינט ( סנט וחצי ) האחד . העיתון 
ההונגרי " מאגיאר הירלאף " דיווח , כי ככל שמתקרב מועד פינויים של הכוחות 
הסובייטיים , כן גדלים ממדי הסחר בנשק . החיילים הסובייטיים מוכרים כלי 
נשק , שגנבו מחבריהם או נרשמו כאבודים או כאלה שאינם רשומים כלל . המודיעין 
הצבאי הסובייטי הודיע לא מכבר להונגרים על עסקה צפויה בין חייל סובייטי לבין 
שני הונגרים , שהיו מוכנים לשלם 05 אלף פורינט תמורת תת - מקלע " קלאצניקוב " . 
המשטרה הציבה מארב , אך החייל לא הגיע לבסוף למקום המפגש . לדעת אנשי המודיעין 
ההונגריים , המשימה העיקרית צריכה להיות גילוי היעד של הנשק הנקנה . לשם 
כך יש צורך במעקב אחרי רוכשי הנשק , אולם המשטרה מתקשה לפעול , שכן על 
פי החוק , לשם הפעלת מעקב חשאי היא זקוקה לאישור בית המשפט . תהליך זה 
נמשך יומיים - שלושה ועד אז נעלמים עקבותיהם של סוחרי הנשק ושללם . המשטרה 
ההונגרית החליטה להגביר את פיקוחה על סביבת המחנות הסובייטיים , אולם גם 
זה הוא אמצעי שיעילותו מוגבלת , שכן לשלטונות ההונגריים אסור לעצור רכב 
עם תווי - זיהוי סובייטיים צבאיים , אלא אם הוא מעורב בתאונת דרכים . 
