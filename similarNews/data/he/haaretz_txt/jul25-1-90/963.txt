איסטבורן ( מיוחד ל"הארץ " ) . ראש ממשלת בריטניה , מרגרט תאצר , קראה 
אמש לכל חברי הפרלמנט במפלגתה לבדוק מדי בוקר את מכוניתם , בעקבות רציחתו 
של הפוליטיקאי השמרני איאן גאו , שהיה מזכירה האישי ונשיא המועצה הפרלמנטרית 
לצפון - אירלנד . שלושה ק"ג של חומר נפץ הוצמדו לתחתית מכוניתו של גאו בסמוך 
לביתו ליד העיר איסטבורן בדרום - אנגליה . המכונית מדגם " מונטיגו " נהרסה 
כליל וגאו מת דקות ספורות לאחר הפיצוץ . מפקד היחידה ללוחמה בטרור במשטרת 
אנגליה אמר , כי את מטען חומר הנפץ הטמינו במכונית טרוריסטים של המחתרת 
האירית . הרצח היכה בהלם את הממסד הפוליטי הבריטי . ראש הממשלה תאצר אמרה , 
כי מותו של גאו הוא אבדה קשה לזירה המדינית בבריטניה . היא נראתה מזועזעת 
בעת שדיברה עם כתבים מחוץ למשרדה ברחוב דאונינג . נחרצותו של גאו בדבר המשך 
האיחוד בין בריטניה לבין צפון - אירלנד הפכה אותו למטרה עיקרית של המחתרת 
האירית . רק בשבוע שעבר הוא הופיע בטלוויזיה וגינה את הרצח של הנזירה הקתולית 
ושלושה קציני משטרה בהתפוצץ מוקש בצפון - אירלנד . הוא אמר , כי הצבא האירי 
הרפובליקני חייב לדעת אחת ולתמיד כי " הם לעולם , לעולם לא ינצחו . אנו 
אף פעם לא ניכנע לאנשים שמבצעים מעשי רצח כאלה " . למרות קרבתו לתאצר , פרש 
גאו ב5891 מתפקידו כשר במשרד האוצר במחאה על ההסכם האנגלו - אירי שנחתם בין 
בריטניה ואירלנד . הוא סבר , כי ההסכם נדון לכישלון , והמשיך להגן בתוקף 
על זכויותיהם של הפרוטסטנטים בצפון - אירלנד . גאו היה חבר הפרלמנט הרביעי 
שנרצח בידי האירים הרפובליקאים . היה זה מקרה הרצח התשיעי בחודש יולי , 
שבמהלכו התנהל מסע טרור חסר - תקדים של האי - אר - איי בצפון - אירלנד ואף 
באנגליה ובאירופה . בשבוע שעבר הרגו הטרוריסטים שלושה חיילים ואחות בצפון - 
אירלנד . לפני עשרה ימים הם הטמינו פצצה בבורסה של לונדון ובחודש שעבר פוצצו 
את מועדון קארלטון , אחד ממקומות המפגש הידועים ביותר של חברי המפלגה השמרנית . 
כל ראשי המפלגות בבריטניה ובאירלנד הביעו חרדה וזעזוע מהמעשה . ה"שין - 
פיין " , הזרוע הפוליטית של האי - אר - איי , לא גינתה את הרצח . הפעולה 
משקפת את דאגתם של הקתולים הקיצוניים בצפון - אירלנד מפני האפשרות שהפרוטסטנטים 
והקתולים בחבל יחלו בקרוב לנהל משא - ומתן בפעם הראשונה על פתרון למשבר צפון - 
אירלנד , בתיווכה של לונדון . 
