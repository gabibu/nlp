קולומבו ( ע"ץ ) . המורדים הטאמילים בסרי - לאנקה האשימו אתמול את חיל - 
האוויר בהטלת " פצצות בקטריולוגיות " על העיר גאפנה , שבצפון המדינה . 
" ביום ששי שעבר הטיל מטוס של חיל - האוויר פצצה שהכילה חידקי כולרה על 
גאפנה , עיירה מאוכלסת בצפיפות . קבוצה של חוקרים מבית החולים האוניברסיטאי 
בגאפנה בדקה את הפצצה ואישרה את טבעה הבקטריולוגי " , נאמר בהודעת ארגון 
המורדים " נמרי השחרור של עילאם טאמיל " . בהודעה נאמר כי חידקי הכולרה 
עלולים להתפשט במהירות בכל חצי האי גאפנה , שם אין מערכת יעילה לטיהור מים . 
דובר של חיל האוויר בקולומבו הבירה הכחיש ידיעות אלה . על פי שלטונות הצבא , 
ערכו מטוסים של חיל האוויר מספר התקפות על מנת להקל את הלחץ מעל הבסיסים 
הצבאיים בצפון , הנתונים למצור מצד המורדים מאז ה11 ביוני . 
