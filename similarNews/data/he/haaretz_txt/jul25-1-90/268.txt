ועדת - חקירה מטכ"לית הוקמה לבדוק את נסיבות חדירתו של אלמוני לבסיס צה"ל 
" מחנה 08 " , שליד פרדס - חנה . האלמוני תקף חיילת , שהוצבה לשמור לבדה 
באחד משערי הבסיס , חטף ממנה תת - מקלע " עוזי " , קשר את ידיה ואת רגליה 
וניסה לאנסה , מבלי שאיש בא לעזרתה . בד - בבד החלה המשטרה הצבאית בחקירה , 
ומפקד מחנה 08 , קצין בדרגת אלוף - משנה , פתח בתחקירים משלו . בעקבות 
תקיפת החיילת הגיעו טלפונים רבים מהורים , שביקשו לבדוק אם שלום לבניהם 
ובנותיהם , המשרתים במחנה . אחדים מההורים התלוננו על סדרי האבטחה במחנה 
08 . אתמול בשעות הבוקר הוצבה טירונית בת 81 , שהתגייסה לצה"ל אך לפני שמונה 
ימים , לשמירה בשער הצפוני של הבסיס . מדובר בשער נעול , הנפתח רק בימי 
סוף השבוע , שבהם באים לביקורים הורי החיילים , המשרתים בבסיס . החיילת 
שכחה את המחסנית בחדרה , ושמרה כשברשותה תת - מקלע " עוזי " ללא תחמושת . 
אחת השאלות , הנבדקות עתה , היא מדוע הוצבה החיילת לשמירה לבדה , מאחר 
שעל - פי פקודות מטכ"ל על חיילי צה"ל לשמור בזוגות . כשעמדה החיילת על משמרתה 
התנפל עליה אלמוני , שלפי עדותה " נראה כיהודי " , והחל לתקוף אותה . 
הוא קרע מעליה את מדיה , וניסה לבצע בה מעשה מגונה . החיילת נאבקה עמו . 
האלמוני הצליח לגרור אותה למתקן השמירה , ושם ניסה לאונסה . החיילת המשיכה 
להתנגד , והוא קשר את ידיה ואת רגליה , גנב את כלי - נשקה , הסתובב עוד 
דקות אחדות בשטח הבסיס , ונעלם . החיילת שכבה כבולה במשך 02 דקות , ורק 
בעקבות ביקורת שמירה , שנערכה במקום על - ידי שני חיילים , התגלתה . השניים 
שחררו את החיילת , שנתקפה הלם , ולא יכלה לדבר . היא הועברה מיד לטיפול 
במרפאת המחנה . לאחר טיפול ראשוני שוחחה החיילת עם בני משפחתה . הודעה הועברה 
למשטרה , שפתחה בסריקות ובחיפושים אחרי האלמוני , בשיתוף עם כוחות הביטחון . 
אתמול התרכזו החיפושים באזור חדרה . מפקד מחנה 08 הורה מיד לסגור את הבסיס , 
והחל לבצע תחקירים . חוקרי המשטרה הצבאית הגיעו למקום , ופתחו אף הם בחקירה . 
בעקבות פרסום הפרשה התקשרו הורים רבים למחנה 08 , מתוך דאגה לשלום בניהם 
ובנותיהם . אתמול התברר , כי לפני שנתיים התריע יחיאל ספרא , אביה של 
חיילת ששירתה אז במחנה 08 , על ליקויי שמירה רבים , שהבחין בהם כשביקר 
את בתו . ספרא נפגש אז עם גורמים במשרד הביטחון ושלח מכתבים למערכות העיתונים . 
אחד מחיילי מחנה 08 אמר אמש : " אפשר להיכנס לבסיס ולצאת ממנו מבלי שאף - 
אחד יבחין בכך . בשעות הערב מגיעים למחנה צעירים , שחברות שלהם משרתות 
במקום , מבלי שמישהו שם את לבו לכך " . 
