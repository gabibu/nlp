ש ( ע ) . " אין לזלזל בעיראק . יש להביא בחשבון את כל האפשרויות ולהתכונן 
לקראתן , אך באותה מידה אינני חושב , שהאיום העיראקי הוא אימננטי . אין 
להפריז במידת המיידיות של הסכנה " . כך אמר אתמול ח"ך יצחק רבין , שר הביטחון 
לשעבר . רבין אמר , כי מרגע שהתפנתה עיראק ממלחמתה באיראן נוצר מצב חדש 
במזרח - התיכון . " עיראק יצאה מהמלחמה כמדינה הערבית החזקה ביותר מבחינה 
צבאית , בכל הקשור לגודל כוחה , ניסיונה המבצעי , התשתית למחקר ופיתוח 
וכושר הייצור של אמצעי מלחמה . עם זאת , בל נשכח שעיראק עברה מלחמה קשה 
מאוד והיא יודעת , שישראל אינה איראן . ישראל היא המדינה החזקה ביותר במזרח - 
התיכון מבחינה צבאית " , אמר . לדבריו , האיום הקונקרטי כיום מצד בגדאד 
הוא נגד מדינה ערבית . " עיראק מנסה לתפוס מחדש את מקומה בעולם הערבי , 
אם בדרך של גיבוי למדינות ערב האחרות , ואם בדרך של איום על מדינה או מדינות 
ערביות אחרות . " ביחס לישראל יש לזכור , כי לעיראק אין גבול משותף עמנו . 
לכן , יכולתה היא רק בתחום הטילים וחיל האוויר שלה , ונגד אלה יש לישראל 
יכולת להכות מכה אחת אפיים את עיראק " , אמר רבין . בתשובה לשאלה הוסיף , 
כי גם נשיאה המתרברב של עיראק הגביל את עצמו לכך , שמדובר בתגובה על פעולה 
ישראלית נגד עיראק או מדינה ערבית אחרת . " אנו נמצאים במצב , שבו הנושאים 
המדיניים והצבאיים שלובים , במידה רבה , זה בזה . ראינו את ועידת הפסגה 
של מדינות ערב בבגדאד ואת הוויכוח בין העמדה הנוקשה של עיראק לבין עמדה אחרת 
של מצרים ביחס לתהליך המדיני עם ישראל . אם התהליך יוקפא ויוזמת השלום לא 
תצבור מומנטום , כך שלא יתקיים מפגש ישראלי - פלשתיני בקהיר , ודאי שנסייע 
לעיראק לגבש חזית ערבית עוינת לישראל , שתקיף מספר מדינות ערביות . אם 
תקום חזית כזו , או - אז תגדל הסכנה לטווח בינוני וארוך , שתוקם גם חזית 
צבאית " . ח"ך רבין דיבר בראיון ליומן גלי - צה"ל . 
