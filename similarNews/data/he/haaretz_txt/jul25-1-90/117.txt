תלונה חריפה על התנהגות בלתי - הולמת לכאורה של אנשי ביטחון בנמל התעופה 
בן - גוריון בלוד כלפי שניים מבני העדה הדרוזית הוגשה לרשות שדות התעופה . 
עוזר מנכ"ל רשות שדות התעופה , פנחס שיף , נפגש בתחילת השבוע שעבר עם 
יו"ר הוועד לחקר העדה הדרוזית , רפאל חסון וסוכם , כי הנושא ייבדק . על - 
פי התלונה , רמזי מנצור ואבו חמד ניר , מעוספיה ומדלית אל - כרמל , חזרו 
מחו"ל לפני עשרה ימים . בנתב"ג התייחסו אליהם אנשי הביטחון בצורה בלתי - 
הולמת ואמרו להם בהתאם לנוסח לשון התלונה " אנו רואים בכם ערבים מהשטחים 
ואין אתם עושים לנו טובות שאתם משרתים בצה"ל " . על - פי נוסח התלונה , 
" אין זו הפעם הראשונה שבני העדה משוחררי צה"ל נתקלים בבעיות מסוג זה " . 
לדברי דוברת רשות שדות התעופה , אריאלה רבדל , שום גורם ברשות שדות התעופה 
לא קיבל תלונה בנושא . לדבריה , חסון אמנם נפגש עם שיף , אולם " הנושא 
לא עלה כלל לדיון " . 
