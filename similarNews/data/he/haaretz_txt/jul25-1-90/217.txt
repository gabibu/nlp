יוהנסבורג ( שירות " הארץ " ) . ערב סיבוב חדש של שיחות בין הממשלה הלבנה 
ובין נציגים של הרוב השחור , פוקדת את דרום - אפריקה האלימות הקשה ביותר 
זה שנים אחדות . " אנחנו חיים בחברה מטורפת ואלימה " , כתב לאחרונה גדול 
העיתונים השחורים של דרום - אפריקה , ה"סוטאן " . " אם לא ניזהר , אנחנו 
עלולים לגלוש לתוהו - ובוהו " . אחד מעורכי ה"סווטאן " , סאם מאה , נורה 
ונהרג על ידי שודד , ימים אחדים אחרי שאמר לעורכו הראשי , כי הוא רוצה 
לכתוב מאמר מערכת בגנות התפוצה החופשית של כלי נשק . בתחילת השבוע הכריז 
הנשיא ף . וו . דה - קלרק , כי לא יסבול " אי - סדר , אנרכיה וטרור " . 
דבריו באו בעקבות ידיעה , שלוחמי גרילה חמושים של " חנית העם " , הזרוע 
הצבאית של " הקונגרס האפריקאי הלאומי " ( - - ) , מסתננים אל דרום - 
אפריקה מן הארצות השכנות . עיתונים מקומיים דיווחו , כי המשטרה עצרה קרוב 
ל04 לוחמי גרילה , ותפסה רובי סער , משגרי ראקטות , ומוקשים . השבוע הכריז 
מפקד " חנית העם " , כריס האני , כי אנשיו יתפסו את השלטון בכוח , אם 
לא תשנה הממשלה את עמדותיה . אתמול ניסה מנהיג " הקונגרס " , נלסון מנדלה , 
לצנן את הרוחות , והודיע , כי ארגונו מוסיף לדבוק בדרך המשא - ומתן בשלום . 
קפידבינהאלימות המתפשטת היא מכשול מרכזי לפתרון של שלום . דיפלומט מערבי 
מעריך , כי דרום - אפריקה יציבה עכשיו פחות משהיתה , כאשר ביטל הנשיא דה - 
קלרק , בחודש פברואר שעבר , את האיסור על פעולות " הקונגרס " , ושחרר 
את נלסון מנדלה מן הכלא . התנגשויות בין פלגים שחורים יריבים בערי - השינה 
השחורות גברו . באחת מהן , סקנג , נהרגו ביום א השבוע 03 בני אדם בקרבות 
בין חברי " אינקאטה " , תנועתו של מנהיג הזולו מנגסט בותלזי , ובין ארגון 
התומך במנדלה . המכון הדרום - אפריקאי ליחסים בין - גזעיים חוזה עכשיו , 
ש000 , 4 שחורים ימותו עד סוף השנה בהתנגשויות בין הפלגים . שוב פוקדים 
את מקומות מגוריהם של השחורים החזיונות של אמצע שנות ה08 : חשודים בשיתוף 
פעולה עם הממשלה נתפסים , מושחלים אל תוך צמיגים טבולים בדלק , ומועלים 
באש . אחד הקרבנות האחרונים של הפראקטיקה המזוויעה הזו היה ילד בן 11 בחבל 
נאטאל . באיזור העירוני השחור הגדול ביותר , סווטו , ליד יוהנסבורג , 
התחילו תלמידי בתי ספר תיכוניים לירות על פושעים , המשתוללים בשכונותיהם . 
חיילים ושוטרים נשלחו לחלקים מרוחקים של נאטאל , לאחר ששבעה חוואים לבנים 
נרצחו בידי כנופיות נודדות . בעוד ששמרנים לבנים מטילים את האחריות על האקלים 
החדש של סובלנות פוליטית , אשר יצר הנשיא דה - קלרק קיצונים ימניים ביצעו 
שורה של התקפות , הרגו שני בני אדם , ופצעו עשרות . בין היעדים היו גם 
שלושה משרדים של המפלגה הלאומית השלטת . מתנגדי האפרטהייד מאשימים את המשטרה , 
שהיא תורמת לאלימות על ידי גירוש חסרי - דיור מהתנחלויותיהם הארעיות , 
או באמצעות התקפות על מפגינים בערים השחורות אלכסנדרה ומאמלדי . נער שחור 
בן 51 מת מפצעיו , לאחר שנעצר החודש על ידי המשטרה . " מדי יום יש דיווחים 
על שימוש בפצצות , ברימונים , בגאז מדמיע , על יריות באוויר , ועל שימוש 
בתחמושת חיה ; בולדוזרים הורסים את בתיהם של אנשים , יש קרבות בין פלגים 
יריבים , שריפות , הבערת בני אדם , מעשי רצח , הריגות והתקפות והם באים 
מכל רחבי המדינה " , אמר לאחרונה הארגון " בלאק סאש " , המאגד נשים לבנות 
במאבק נגד האפרטהייד . מומחה פוליטי בפרטוריה חישב ומצא , כי מספר ההתקפות 
בששת החודשים הראשונים של 0991 היה הגדול ביותר בתולדות דרום - אפריקה . 
הוא מנה 553 מעשי טרור , דוגמת הטלת פצצות והשלכת רימוני - יד , ו132 , 
6 תקריות של התנכלות . קפידבינריימונד סאטנר , יהודי לבן העומד בראש המחלקה 
לחינוך פוליטי של " הקונגרס האפריקאי הלאומי " , מאשים את האפרטהייד ביצירת 
תרבות של אלימות . " אחת התוצאות ארוכות - הטווח של שלטון האפרטהייד , 
העתידה להאריך ימים הרבה אחרי שיפורק , היא הברוטאליזציה של כל שכבות האוכלוסיה " , 
אמר סאטנר בפגישה פומבית ביוהנסבורג . " לקחי שלטון האפרטהייד הם , שעניינים 
מוכרעים באלימות , וטבעי הוא , שהמדוכאים יגיעו למסקנה כי זו הדרך " . מרכז 
התסיסה הוא חבל נאטאל , שבו משתוללת מלחמה בין חברי " אינקאטה " ותומכי 
" החזית הדמוקרטית המאוחדת " , בעלת ברית של " הקונגרס האפריקאי הלאומי " . 
במרוצת חמש השנים האחרונות נהרגו במלחמה הזו כ000 , 3 בני אדם . בין הטראגדיות 
האחרונות של האלימות נרשמה תאונת אוטובוס מחרידה . האוטובוס ניסה להתחמק 
מיריות , גלש מן הדרך שבה נסע , והתרסק . 62 נהרגו , ו65 נפצעו . העיתון 
הכלכלי הדרום אפריקאי " ביזנס די " , האשים את " הקונגרס " במאמר מערכת , 
כי הוא מנהל מערכה למחוץ את יריביו טענה ש"הקונגרס " מכחיש . אחרים מטילים 
את האחריות על היעדר משמעת בין צעירים מחוסרי עבודה ומעוטי השכלה , הגולשים 
לקיצוניות במהלך מאבק פוליטי . " בשלב הזה , הטלת אשמה היא מעשה ריק מתוכן " , 
הכריז הארגון " בלאק סאש " . " הדבר החשוב היחיד הוא להפסיק את האלימות 
מעוררת החלחלה הזו . אם לא תיפסק , הארץ כולה תשקע במרחץ דמים , ותתמעט 
התקווה לעתיד של שלום ושל שגשוג לכול " . מנהיגים שחורים מסרבים לפי שעה לאמץ 
גישה של " אין - זו - אשמת - איש " , כדי לשים קץ לאלימות . קריאתו של 
נלסון מנדלה לצדדים הנצים בנאטאל להתפרק מנשקם נדחתה בפברואר . שבועות אחדים 
אחר כך ביטל מנדלה עצמו פגישה מתוכננת עם מנהיג " אינקאטה " , ציף בותלזי , 
אחרי התנגדות נרחבת מצד תומכיו . בשבוע שעבר דחתה " אינקאטה " יוזמה 
מקומית לכונן שביתת נשק . אפילו תפחת האלימות , קשה להאמין שהיא תיעלם . 
" תרבות האלימות היא תופעה שנצטרך להתמודד איתה גם לאחר השחרור " , אומר 
ריימונד סאטנר מן " הקונגרס האפריקאי הלאומי " . " יהיה עלינו להסביר , 
כיצד יכולים אנשים לבטא את שאיפותיהם באמצעים לא - אלימים " . 
