אחד מפסקי - הדין החשובים הנוגעים לזכאותם של מתווכים לדמי תיווך , ניתן 
לפני ימים מספר בבית המשפט המחוזי בתל - אביב על - ידי השופט ישראל גלעדי . 
חשיבותו של פסק - הדין הוא בכך , כי על אף העובדה כי המתווך הביא לחתימתו 
של חוזה שלא התממש , הוכרה זכאותו לקבל דמי תיווך . המדובר בתביעה שהגיש 
לפני שלוש שנים המתווך הושנג משיאן , שתבע את חברת " אזורים " ושתי חברות 
נוספות , " סי אנד סאן " ו"מרכז שליטה " , שבשליטת איש העסקים מוטי זיסר . 
השופט חייב את שלוש הנתבעות לשלם למתווך סכום כולל של 446 אלף דולר בשל העסקה 
להקמת הפרויקט היוקרתי " סי אנד - סאן " שבחוף הקאונטרי - קלאב בתל - אביב . 
השופט קבע , כי מהחברות בשליטת זיסר יקבל המתווך כשני אחוזים משווי העסקה , 
ואילו ם " אזורים " אחוז אחד ( באשר ל " אזורים " קבע השופט , כי השתכנע 
כי היא נוהגת לשלם אחוז אחד כדמי תיווך ) . בשנת 7891 חתמו ביניהם הצדדים , 
זיסר והמתווך בלבד ללא " אזורים " , על זיכרון דברים , אולם קבעו כי עליו 
לקבל אישור של מועצות המנהלים של החברות בשליטת זיסר . ראוי להדגיש , כי 
שנתיים לפני כן נוצר קשר בין זיסר ל"אזורים " , ללא המתווך , אך לא נחתם 
הסכם כלשהו ביניהם . האיש שגרם לחידוש הקשר בין זיסר ל"אזורים " היה המתווך . 
בעוד ש"אזורים " מיהרה לאשר את ההסכם , הודיעה מועצת המנהלים של " סי 
אנד סאן " כי היא מאשרת אותו רק אם יתמלאו כמה תנאים . " אזורים " פנתה 
אז לבית המשפט המחוזי בבקשה כי יצהיר שההסכם תקף , אולם פיצוי כספי שקיבלה 
כעבור שנה , בסכום של מאות אלפי שקלים , סלל את הדרך להודעה משותפת שמסרו 
הצדדים לבית המשפט , לפיו הם אינם רואים עוד את ההסכם כמחייב . השופט גלעדי 
קיבל את טענות פרקליטי המתווך , עורכי - הדין יהודה רסלר וארי מילשטיין , 
שטענו כי " אזורים " מנועה מלטעון נגד תוקפו של ההסכם , הואיל והיא טענה 
את ההיפך , שההסכם מחייב , ולכן פנתה לבית המשפט כדי לקבל פסק דין הצהרתי . 
השופט גלעדי מתח ביקורת על בכירים ב"אזורים " שניסו לקפח את המתווך מחלקו . 
באותה עת ש"אזורים " הודיעה לו כי היא אינה מעוניינת בעסקה , קבע השופט , 
היא ניהלה משא ומתן עם חברותיו של זיסר לקידום הפרויקט . באשר לזיסר , 
השופט קבע כי הוא ניצל את המידע שמסר לו המתווך , וכאשר נודע לו מפיו ( 
של המתווך ) כי שגרירות ארצות הברית מעוניינת בשטח להקמת השגרירות , עקף 
את המתווך וניסה לפעול באמצעות ראש עיריית הרצליה , אלי לנדאו . באשר לטענת 
פרקליט הנתבעים , עוד יצחק מירון , קבע השופט כי אין בעובדת קיומו של מגע 
קודם בין הצדדים לגבי הפרויקט היוקרתי כשנתיים לפני זיכרון הדברים כדי 
לגרוע מחלקו של המתווך , שכן התובע גרם לחידוש הקשר שנותק כלל בין " אזורים " 
לבין זיסר . עוד כתב השופט , כי הוא לא מוציא מכלל אפשרות כי הקשר בין 
הצדדים היה מתחדש , אך עובדה היא שהתובע הוא שחידש אותו והוא שהניע את הגלגלים 
שהביאו בסופו של דבר לחתימה על זיכרון הדברים שבו הובטחו לו דמי תיווך . 
