( ע ) . אחד משובתי הרעב מבין חסרי הדיור שהתנחלו באוהלים בגן הזיכרון 
בחיפה , חש אתמול לפנה"ץ ברע ונזקק לטיפול רפואי . בינתיים מתרחבת תופעת 
חסרי הדיור , ולדברי נציגיהם , שוהות במקום כבר 97 משפחות . בגן הזיכרון 
הקימו חסרי הדיור אוהל " חפ"ק " , בו עושה יחד עם חסרי הדיור נסים סלמן , 
יו"ר עמותת השווקים הפתוחים . הלה שאינו חסר דיור , החליט להזדהות ולהנהיג 
את חסרי הדיור ואף שובת רעב יחד עמם , מאז הלילה בחצות . " ההחלטה לשבות 
רעב , לא נוגעת לעניין מצוקת הדיור . הופתעתי אתמול מכך שכמה מהמצרכים 
המסובסדים התייקרו על ידי אותו שר אוצר שביקש ערבות כספית לעצמו , בסכום 
של 01 מיליון דולרים . מה הערבות שתינתן לחלשים ולחסרי הדיור ? ייקור המצרכים 
המסובסדים משמעותו יותר לחם לעניים ויותר בשר לעשירים . אני שובת רעב , 
כי באתי מוואדי - סאליב ולא מאזורים בהם לא היו שביתות רעב והפגנות . כל 
מי שמכיר את ואדי - סאליב יודע מה משמעות הדבר , ואני מבקש להזהיר מפני 
האפשרות שמדינת ישראל תחזור להיות של שחורים ולבנים , כפי שהיה בואדי בין 
השנים 6536 " , אמר . מאז השתכנו חסרי הדיור בגן הזיכרון , פוקדים אותם 
חברים ממועצת עיריית חיפה ואזרחים שונים לאות אהדה . חסרי הדיור ציינו את 
פעולותיה של העירייה , המטפלת בילדיהם ומנסה להקל על תנאי הדיור שלהם בגן 
הזיכרון . 
