בית - המשפט המחוזי בתל אביב דחה את בקשתו של דפוס רהט בע"ם , הנמצא בשלבי 
פירוק , לקבל פטור מאגרת בית - משפט . את הפטור מאגרה ביקשו כדי להתגונן 
מתביעה כספית של בנק אמריקאי - ישראלי , שדרש ממפרקי הדפוס 1 . 807 אלף 
שקל . השופט אמנון הומינר ציין בפסק - דינו שכאשר בא בית - המשפט להכריע 
בשאלה של מתן פטור , הוא נותן דעתו לשני היבטים : יכולתו של התובע לשלם 
את האגרה , והאם התביעה מגלה עילה . כאשר מוגשת תביעה כספית על - ידי חברה 
בפירוק , יש צורך בקבלת הסכמת כונס הנכסים הרשמי . אחד מבעלי הדפוס בעבר , 
שלמה קייקוב , ביקש להורות לכונס הנכסים הרשמי לייפות את כוחו של פרקליטו 
להגיש את התביעה הכספית הנוכחית . בתצהיר שהגיש הצהיר כי ההוצאות שייפסקו 
נגד החברה , לרבות אגרת בית - המשפט , יחולו עליו . בית - המשפט החליט 
כי ברשותו של קייקוב האמצעים הכספיים הדרושים הן למימון אגרת בית המשפט בתביעה 
הנוכחית והן לתשלום ההוצאות שהתובעים עלולים להיות מחויבים . " אם התובע 
הצהיר הצהרות לא - נכונות בדבר יכולתו לשאת בהוצאות המשפט , אז הוא בא בשערי 
בית - המשפט בידיים בלתי - נקיות , ואם הצהיר אמת , עליו לעמוד בהצהרותיו 
ולשלם את האגרה " , אמר השופט . השופט ציין כי בתחילה היה תחת הרושם כי 
יתכן שאין לקייקוב אמצעים כספיים לשלם את האגרה , " ואף התחלתי להכתיב 
החלטה בנושא זה באולם ( ההחלטה פורסמה ב"הארץ " ) , אולם החלטה זו הופסקה 
באמצע לאחר שהתברר לי שלא הוגשו תצהירים מטעם כל התובעים , ולפיכך הוריתי 
על הגשת תצהירים נוספים " . בהמשך ציין בית - המשפט : " נתגלו לי עובדות 
נוספות אשר לא הובאו בפני בתחילת הדיונים , ובין היתר עובדת התחייבותו של 
שלמה קייקוב לתשלום האגרה , ואשר בגינן הגעתי למסקנה כי אין לפטור את התובעים 
מתשלום האגרה " . בית - המשפט ציין עוד כי מתן פטור מאגרה משמעותו מענק שנותנת 
המדינה , כך שלבית - המשפט זכות מוחלטת לחזור ולעיין במתן הפטור בכל עת 
וזמן . 
