התפטרות השופט ויליאם ברנן , בעל ותק של 43 שנות פסיקה ליברלית , מיקדה 
השבוע את תשומת הלב הפוליטית בוואשינגטון לחשיבותו הגדולה של בית המשפט העליון 
בחיי הפרט והחברה בארה"ב . החלטות בית המשפט העליון קובעות , במידה רבה , 
את קצב הקדמה ואת מערכת היחסים בין האזרח לשלטון . הן מכריעות לא רק לגבי 
הפירוש הסופי של החוקים ותקפת החלטות הממשל , אלא גם לגבי כשרות החקיקה 
החדשה בקונגרס . מינוים של שופטי בית המשפט העליון הוא מן הסמכויות החשובות 
ביותר של נשיא ארה"ב . החלטותיהם של תשעת השופטים עשויות לקדם או לעכב 
את מדיניותו הבסיסית של הנשיא . לכן , מחכה כל נשיא להזדמנות לכשרק מתפנה 
מושב בבית המשפט העליון למנות שופט בעל השקפת עולם , הקרובה לשלו . בשתי 
תקופות כהונתו מינה הנשיא רייגן שלושה שופטים עליונים חדשים , שמרניים מקודמיהם , 
ומינה את השופט רנקוויסט השמרני לכהונת נשיא בית המשפט . בכך שינה את הרוב 
הליברלי המסורתי , שאפיין את המוסד המשפטי הגבוה ב05 השנים , שקדמו למינוי 
זה , והשיג יתרון של 5 : 4 לטובת השמרנים . בתקופת כהונתו של כל נשיא מגיעים 
הנושאים החברתיים והכלכליים המרכזיים , השנויים במחלוקת ציבורית , להכרעת 
בית המשפט העליון . בתקופת רוזוולט היתה זו החקיקה הסוציאליסטית ; בתקופת 
אייזנהאואר ויורשיו שוויון השחורים וזכויות הפרט לעומת השלטון . הרוב השמרני 
שיצר רייגן צמצם את חופש ההפלה , והגביל את סמכויות השלטון לכפות שוויון 
זכויות על חשבון זכויות הפרט . שאלת ההפלות ושאלת זכויותיו של חשוד או של 
נאשם עומדות עדיין בראש הוויכוח הציבורי והמשפטי באמריקה . הצטרפות שופט 
שמרני נוסף לרוב הצר הנוכחי יכולה להעניק לו את המשקל לפסיקה מצמצמת חדה 
יותר , הן בנושאים אלה והן בנושא " ההעדפה המתקנת " לטובת נפגעי הפליה 
בעבר , בעיקר שחורים ובני מיעוטים אחרים . החלטת הבית הלבן למנות שופט בלתי - 
מוכר ממדינת ניו - האמפשר במקום ברנן היא צעד אופייני לנשיא בוש . המועמד 
הוא ממקורבי ראש מטה הבית הלבן , גון סונונו , ולכן ידועות דעותיו המשפטיות 
בוודאי גם לנשיא . אך , מכיוון שאיש אינו זוכר כי פסקי הדין שלו הגיעו 
אי - פעם לכותרות , מקווה בוש שלא תהיה התנגדות חזקה למועמדו בסנאט . אלא 
ששני ניסיונותיו של רייגן מלמדים , שחקירת המועמד בוועדת החוק של הסנאט 
יכולה לגלות פרטים על עברו והשקפותיו , העלולים להכשיל גם מועמד " בטוח " . 
