המועצה לענף הלול בודקת חשדות , לכאורה , לפיהם 23 מבין שבעת קבלני הרבייה 
הפועלים בארץ עברו על חוקי המועצה וענף הלול בכך ששיווקו אפרוחים תוך עקיפת 
המכסות בהיקפים גדולים . מ"ם מנכל המועצה לענף הלול , אריה חדש , מסר אתמול 
שאותם קבלני רבייה מכרו אפרוחים ליצרנים של פטם או ביצי מאכל , ללא שימוש 
בתלושים שהמועצה מנפיקה לצורך תכנון המכסות בהתאם להיצע ולביקוש . לדבריו , 
כדי להסוות את פעילותם הבלתי חוקית , דואגים קבלני הרבייה לקבל מהיצרנים 
חשבוניות פיקטיוויות , בהן לא מצויין כי נעשתה מכירה של אפרוחים , אלא 
סעיפים דמיוניים , כגון " הובלה " או " יעוץ והדרכה " . חדש ציין כי נגד 
קבלני רבייה אלה יוגשו תביעות לוועדת הקנסות של המועצה לענף הלול , ובמקביל 
ייסגרו המדגריות בהן נמכרים האפרוחים . לדבריו , קבלני הרבייה הנחשדים 
בעבירות על חוקי המועצה , מגלגלים מיליוני ש"ח בשנה בשוק השחור . עם זאת , 
טען מ"ם מנכ"ל מועצת הלול , כי באחרונה ניכר שיפור בתוצאות המאבק שמועצת 
הלול מנהלת נגד " עברייני המכסות " . העודפים של תרנגולי הודו הצטמצמו , 
ואילו עודפי הביצים יגיעו השנה ל001 מיליון ביצים בלבד , לעומת 002 מיליון 
ביצים אשתקד . בהתייחסו למסקנות החמורות של הבדיקה שערכה חברת " יבין " 
לייעוץ כלכלי לגבי המועצה לענף הלול ( " הארץ " מאתמול ) , טען חדש , 
שהבדיקה נעשתה לפי הזמנת קבלן למכירת אפרוחים , שהוא בעל עניין בתחום . 
