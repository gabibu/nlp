טורונטו ( ע"ר ) . האיש שעמד בראש הפיכת הנפל של המוסלמים השחורים בטרינידד 
וטובאגו התגורר מספר שנים בקנדה ולמד שם בראשית שנות ה08 . יוסוף מועמר , 
מנהל הקרן הבין - לאומית של המוסלמים בקנדה , אמר בשיחה ממונטריאול , 
כי המורדים המוסלמים קיבלו סיוע פינאנסי מן המוסלמים בכל העולם , לרבות 
תרומות מן המוסלמים בטורונטו ומונטריאול . העיתון " טורונטו סטאר " מסר 
אתמול כי יאסין אבו - באקר , מנהיג " גמאעאת אל - מוסלמין " , הוא ארגון 
המוסלמים השחורים שאנשיו פרצו לבניין הפרלמנט ותפסו כבני - ערובה את ראש 
הממשלה א . ן . ר . רובינסון ו11 שרים , נתן שורה של הרצאות בטורונטו 
רק לפני ששה שבועות . העיתון ציטט מדבריו של הארון סאלאמאת , ראש העדה המוסלמית 
באזור טורונטו , שאמר כי אבו - באקר דיבר עמו על אכזבתו מתפקודה של ממשלת 
רובינסון , אולם לא אמר דבר על הכנותיו להפיכה , שהסתיימה בהשתוללות של 
ביזה ושרפות בבירה פורט אוף ספיין . עם זאת הגן המוסלמי הקנדי על מניעיו 
של אבו - באקר ואמר בראיון לעיתון : " הוא עשה מה שעשה לא לצורך השגת תהילה 
לעצמו אלא למען טובת העם " . עוד כתב ה"סטאר " , כי לאבו - באקר יש ותק של 
תשע שנים במשטרת טרינידד . לאחר שפרש מן המשטרה הגיע לקנדה וטס בין טורונטו 
לבין פורט אוף ספיין מספר פעמים . נראה כי בנו ובתו לומדים במכללה בטורונטו . 
אבו - באקר עצמו למד הנדסה בפוליטכניון " ריירסון " בטורונטו . בעת לימודיו 
בקולג הוא התאסלם ואמר בראיון בטלוויזיה כי " המרת הדת היתה המעשה הטוב 
ביותר שעשיתי " . אבו - באקר עבד בראשית שנות ה08 ביחידת הסרטה של רשות השידור 
הקנדית . לאחר מכן חזר לטרינידד והקים את ארגון המוסלמים השחורים " גמאעאת 
אל - מוסלמין " . הארגון עסק בייבוש ביצות בקרבת עיר הבירה ובהקמת מסגד גדול 
ותשלובת שכללה בית ספר יסודי , מטבח שסיפק מרק לחסרי יכולת ומרכז רפואי . 
בתקופה זו החלו החיכוכים בין אבו - באקר לבין שלטונות טרינידד . התברר כי 
הקים כוח צבאי למחצה , תחת פיקודו , והחל לתקוף בעצמו סוחרי סמים בסביבתו . 
השלטונות האשימו אותו בקיום קשרים עם לוב . הוא עצמו ביקר בלוב ונועד עם 
הקולונל מועמר קדאפי . כמו כן כתבו עיתוני פורט אוף ספיין שלוב מימנה את 
הפיכת הנפל שלו . ראש הממשלה רובינסון עלה לשלטון לפני שנתיים וחצי וממשלתו 
עשתה מספר ניסיונות כדי לגרש את אנשי הגמאעאת מן האי . 
