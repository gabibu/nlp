בשבועות האחרונים הסתבר פה כי ההתמוטטות הנמשכת של תעשיית ההלוואה והחיסכון 
בארה"ב מתפתחת לאחת השערוריות הכספיות המדהימות והיקרות ביותר בתולדות הרפובליקה . 
מאמצי חילוצם של מאות המוסדות הפיננסיים הכושלים , שעליהם השתלט הממשל 
הפדראלי בשנתיים האחרונות , מוערכים כעת ב005 מיליארד דולר . קשה לתפוס 
את המספר הזה . רבים נוטים להאמין שאפילו הון עתק זה לא יספיק לכסות על 
תהום הרקב הפיננסי שנפערה פה בשנות ה08 . מבצע מכירת נכסים במחירי הפסד 
והחזרת כספי המפקידים מחייב עירוי הון מתמיד מקופת ציבור ריקה . לפני שבוע 
דווח כי באוקטובר יאזל הכסף שהוקצב לסגירת דלתות הבנקים . מכיוון שמועד הבחירות 
לקונגרס נובמבר 09 הולך וקרב במהירות , השערורייה הכספית משתלבת במערכה 
הפוליטית . זעמו הגואה של הציבור מתואר פה כטיל המבקש להתביית אל מקור החום . 
נורות התרעה אדומות נדלקו בלשכות פוליטיות רבות . בשלב זה מתנהלת חקירה 
נגד חמישה סנאטורים בכירים , שקיבלו תרומות מבעל ההון צארלס קיטינג , נשיאו 
של בנק " לינקולן סאווינגס " פושט - הרגל . בסוף השבוע דיווח יו"ר ועדת 
הבנקים בסנאט כי יחזיר לתעשיית ההלוואה והחיסכון תרומה פוליטית בסך 021 אלף 
דולר . שני המחנות הפוליטיים רגישים מאוד לנושא . העובדה שניל בוש , בנו 
של הנשיא , היה מעורב בהתמוטטות בנק " סילווארדו " , בעלת משוערת של כמיליארד 
דולר למשלם המסים , איפשרה לדמוקרטים להנחות באמצעותו את השערורייה היישר 
אל המשרד הסגלגל . עצם השם בוש חייב להזכיר לציבור הבוחרים ההמום שמישהו 
נהג ברשלנות מופלגת בעת שנשיא רפובליקאי ישן בבית הלבן . הרפובליקאים מנסים , 
כמובן , לחלוק את האשמה עם הדמוקרטים ברשות המחוקקת . בקונגרס בוצעו בשבועות 
האחרונים כמה פעולות חמיקה עצבניות במיוחד . כל אותם מחוקקים שהבקיעו לפני 
כעשר שנים פרצת ענק בחומת התקנות תובעים עתה לערוף את ראשי הבנקאים שחדרו 
בעדה . לפני שבוע העניק הסנאט לאנשי התביעה הפדראלית , ברוב של 1 : 99 , 
סמכויות ענישה וחקירה רחבות במאמץ לאתר ולהעמיד לדין את המועלים הבכירים . 
מחוקקיו החסודים של בית הנבחרים שנהנו במשך שנים רבות מרוחב - לבם של הבנקאים 
העבירו תקנות משלהם , האמורות לשכלל את המרדף אחריהם . רבים מאשפי הכספים 
שנתפסו בשנות ה08 כפרי ההילולים של אקלים - העסקים האמריקאי נתונים עתה בלחצים 
כבדים . תומאס שפיגל הוא אחד מהם . במשך 31 שנים חלש על אחד המוסדות הפיננסיים 
הרווחיים ביותר במדינה , " קולומביה סייווינגס אנד לון " . הוא השתכר יותר 
מכל מנהל אחר בתעשיית ההלוואה והחיסכון . ב58 , כשהבנק גרף רווח נקי בסך 
221 מיליון דולר , זכה נשיאו בחבילת הטבות כוללת שהסתכמה ב057 אלף דולר 
לחודש : 9 מיליוני דולר לשנה . רק שני מנהלי חברות ציבוריות בארה"ב הרוויחו 
אותה שנה יותר מתום שפיגל . דיווחי התקשורת הפכו את הבנקאי בן ה93 לאחד 
מאנשי העסקים הידועים במדינה . מאז התהפך הגלגל . לפני כשבעה חודשים , 
בעת שהבנק נקלע לקשיי ענק , אולץ שפיגל לנתק את כל קשריו עם המוסד . אנשי 
משרד המפקח על מוסדות ההלוואה והחיסכון תבעו ממנו בתחילת חודש יולי להחזיר 
ל"קולומביה " 91 מיליון דולר . הם חותרים להטיל עליו קנס בסך 5 מיליוני 
דולר . " לוס אנגלס טיימס " חגג את ההתפתחות בכתבת ענק . עצמאותו של " קולומביה 
סייווינגס אנד לון " תלויה עתה על חוט השערה . הממשלה בחרה שלא להשתלט 
עליו . הוא עוד עשוי לקומם את עצמו מתוך מפולת הקשיים . אבל שלבי התערערותו 
מייצגים , במידה רבה , את קשיי התעשייה המתפקדת בתוך סבך של תקנות . בנק 
ההלוואה והחיסכון הקטן נרכש ב4791 בידי אייב שפיגל קבלן ואיש עסקים , יהודי 
צכי ששכל את בנו הבכור בשואה . את בנו השני , תום , שנולד בארה"ב , מינה 
ב7791 לנשיא הבנק . בדומה למוסדות אחרים , נקלע גם " קולומביה " ללחץ 
כבד בעת ששיעור הריבית למפקידים עלה לכ%51 . במסגרת מאמץ העידוד לתעשייה 
כולה השיק הקונגרס , ב2891 , רפורמה כוללת בחוקי הפעלתה . רונאלד רייגן 
הוריד את הממשלה מעל גבם של בנקאי ההלוואה והחיסכון . " קולומביה " הורשתה 
להשקיע את כספי המפקידים המבוטחים על - ידי סוכנות פדראלית עד 001 אלף דולר 
לחשבון לא רק בהלוואות מסורתיות אלא גם בהשקעות סיכון . תום שפיגל הימר 
על ההזדמנות שנפלה לידיו . מכיוון שהיה ידידו ובעל - בריתו העסקי של מייקל 
מילקן , אשף " גרוטאות החוב " של חברת ההשקעות " דראקסל בארנהם לאמבר " , 
החל משקיע מאות - מיליוני דולר באיגרות - זבל , שפיצו על סיכון גבוה יחסית 
בתשואה גבוהה יחסית . המרווח בין עלות ההון לתשואה הממוצעת של האג"ח ( כ%7 . 
31 ) , במכפלה של 51 . 4 מיליארדי דולר , הפך את " קולומביה " למכונת 
כסף . הבנק גרף רווחים נאים : בין השנים 4888 הסתכמו רווחיו ב445 מיליון 
דולר נטו . ירחון העסקים היוקרתי " פורבס " הכתיר את " קולומביה " , 
במשך שנתיים רצופות , המוסד המנוהל טוב מכל בנק הלוואה וחיסכון אחר במדינה . 
בניגוד לאביו , שמצא את עצמו פעם בקרון רכבת בדרך לאושוויץ , תום שפיגל 
הוא מוצר אמריקאי מובהק . הוא ידע כנראה רק מעט על תהפוכות הגורל . גם 
הוא וגם מילקן ביססו את הצלחתם בלא מורא והרחיבו את עסקיהם במהירות . אחת 
השותפויות שהקימו רכשה מטוס - מנהלים מדגם " גולפסטרים 4 " ובנתה מוסך 
מטוסים בשדה התעופה של ואן נייס . לטענת פקידי משרד המפקח , שפיגל נהג 
לטוס עם משפחתו לסופי שבוע באינדייאן וולס , 051 ק"ם ממזרח ללוס אנגלס , 
ולשהות באחת מדירות המוסד שהועמדו שם לרשותו . פעם הזעיק את המטוס מלוס 
אנגלס ללונדון כדי שיטיסו לשווייץ . כשנקלע הבנק לקשיים צצו האשמות מוזרות 
נוספות : אוסף של אקדחים , רובים ותת - מקלעים מדגם עוזי . 91 מאבטחים 
אישיים לבני המשפחה . ארבע דירות פאר במערב היבשת . הלוואה בריבית נמוכה 
לסוחר מכוניות פאר , שהעמיד לרשותו של שפיגל מכוניות מרצדס ובנטלי . כרטיסים 
בשווי 048 , 7 דולר למופע של מייקל גקסון . 502 , 2 דולר על תשרים בטיול 
לאירופה . 678 , 4 דולר למגבות . 837 דולר לשני ארגזי יין . גם הסתערותו 
של מיקל מילקן קדימה הקימה לו אויבים רבים . בסוף שנות ה08 התחוללו שני 
תהליכים מקבילים : מסע הצללים והשמועות נגד מילקן הסתיים בתביעה פלילית . 
" דראקסל " הכריזה על פשיטת רגל . שוק " גרוטאות החוב " ספג מהלומה 
עזה ושערי האג"ח נפלו . לפני שנה התערבה הרשות המחוקקת פעם נוספת בתקנות 
ההפעלה של מוסדות ההלוואה והחיסכון ופקדה עליהם למכור בתוך חמש שנים את כל 
מלאי איגרות - הזבל שאגרו בתיקי ההשקעות שלהם . התקנה שינתה את כל חוקי 
משחק , בעוד הכדור באוויר והשחקנים מסתערים לעבר השער . כולם נותרו המומים . 
היצף ההיצע הוריד ביתר שאת את שערי איגרות החוב הבעייתיות . איש לא הזדרז 
לרכוש . מכיוון שהיה מחויב למכור , אולץ " קולומביה " לרשום את איגרות 
החוב בספריו במחיר השוק , ובו - במקום אולץ להכיר בהפסדי ענק . בתחילת 
חודש אפריל 09 דיווח הבנק על הפסדים בסך 575 מיליון דולר בחמישה חודשים . 
ערך המניה , שהגיע לשיא של כ71 דולר , הידרדר לסנטים ספורים . המפקחים 
הפדרליים נכנסו פנימה והסתערו על המסמכים וספרי החשבונות . מתקפת התקשורת 
נמשכה . תום שפיגל מכחיש בזעם את כל ההאשמות שיוחסו לו . הוא האשים את משרד 
המפקח על מוסדות ההלוואה והחיסכון ב"משפט באמצעות תמסירי עיתונות " וב"כישלון 
מחפיר " . לא רק הוא סבור שהמפקחים הפדרליים התנהגו כפילים בחנות חרסינה 
והרסו את התעשייה . הוא גם הגדיר את צעדו האחרון של משרד המפקח " פאניקה 
מסיבות פוליטיות " , ואמר שאנשיו " מחפשים שעיר לעזאזל במטרה להסיח את תשומת 
לבו של הציבור מאי - כושרם " . מבחינות רבות זהו מקרה - מבחן . לפני כשבועיים 
זכה שפיגל בסיבוב משפטי ראשון בעת שבית - המשפט בלוס אנגלס ביטל את צו ההגבלה 
על נכסיו ואת התביעה להפקיד 42 מיליון דולר בחשבון מיוחד עד גמר ההליכים 
נגדו . הוא גם שכר את שירותיו של עו"ד ניו יורקי קשוח , רוברט מרבילו , 
שקבע בקור - רוח כי בדעתו להוכיח שמסע " הבזבוז " המיוחס לשפיגל נעשה 
לצרכים עסקיים לגיטימיים . " הממשלה " , טען מרבילו , " מתעלמת מהעובדה 
שבעת ביצוע ההוצאות היה קולומביה אחד הרווחיים ורבי - העוצמה שבמוסדות ההלוואה 
והחיסכון בארה"ב " . הוא גם אמר שדאגתו של שפיגל לביטחונו האישי לא רק בגלל 
הכסף ; משפחתו היא אחת התומכות העיקריות של ישראל בקליפורניה היא לגיטימית . 
במסגרת קרב הדיווחים עשה " לוס אנגלס טיימס " מטעמים ממה שתואר על - ידו 
" אובססיה של אמצעי ביטחון " : מפה אלקטרונית המורה על פעילות הטרור הבין - 
לאומי ומכוניות ליווי מלאות תת - מקלעים . שפיגל בחר לא להגיב . סיכוייו 
של " קולומביה " להיחלץ מקשייו תלויים במידה רבה בהצלחת מאמצי המכירה של 
כל מלאי איגרות - הזבל שברשותו , כ3 מיליארדי דולר . על - פי דיווחי העיתונים , 
הבנק מנהל מו"ם עם שמונה קונים - בכוח . בדאגה רבה יותר עוקבת הקהילה היהודית 
בלוס אנגלס אחר ההליך המשפטי שיחרוץ את גורלו האישי של תום שפיגל . אף אחת 
מהאשמות נגדו עוד לא הוכחה בבית - המשפט . הקרב בעיצומו והוא יהיה ממושך 
וקשה . 
