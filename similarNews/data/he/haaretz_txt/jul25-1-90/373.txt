אני מתייחס לפרסום מאת אורית גלילי ( " הארץ " , " ראיתי שמעתי " , 7 . 
42 ) . ברצוני להביא לידיעת קוראי " הארץ " את העובדות האמיתיות בקשר 
לפעילותי כמזכ"ל מפלגת העבודה בהכרעות האחרונות במפלגת העבודה : עמדתי על 
כך שבמחלוקת אישית , טעונת - רגשות , ברמה של עימות בין שמעון פרס לבין 
יצחק רבין , שמירה על כללי הדמוקרטיה ועל חוקת המפלגה הם הדרך לשמירת אחדותה 
של המפלגה לאורך זמן . לכל אורך הדרך קיימתי שיחות גלויות ולציטוט הדדי בין 
שמעון פרס ליצחק רבין . את כל המהלכים שקדמו להכרעה במוסדות המפלגה הכנתי 
תוך קיום התייעצות והסכמות עם ראשי המטות של שני האישים . " הפריימריס " , 
הבחירות המוקדמות , אינם קיימים עדיין בחוקתה הנוכחית של מפלגת העבודה . 
הועידה היא המוסד היחידי המוסמך לשנות את החוקה בנושא זה . הייתי ועודני 
בין ראשוני היזמים והתומכים בהנהגת בחירות בשיטת " פריימריס " . חשוב לציין 
כי בדיוק באותן דקות שבהן הסברתי בטלפון לגב גלילי כי אין שחר לטענותיה , 
הופיע ח"ך רבין בתוכנית " ערב חדש " ומסר מפורשות כי עמדה בפניו הברירה 
לבחור בין התמודדות על ההנהגה בשיטת " פריימריס " המחייבת זמן והיערכות 
לבין התמודדות במרכז המפלגה . הוא הוסיף כי בהתייעצות עם חבריו הכריע לטובת 
התמודדות מיידית במרכז . הסברתי עוד כי ח"ך רבין יוצג בוועדת החוקה על - 
ידי עורך - הדין חנן מלצר , מטובי המשפטנים בישראל , וכי לא היה לי חלק 
בניסוח פסיקת ועדת החוקה . עלבון הוא לכתוב כאילו אני או מישהו אחר מובילים 
באף או טומנים פח ליצחק רבין . הוא פשוט שקל בין אפשרויות והכריע . גם הדברים , 
כאילו שלחתי " את שני אנשי הקרובים ביותר יובל פרנקל ושמואל בהט לעבוד 
במטה רבין " , הם עלבון להיגיון . השניים הם בעלי דעות עצמאיות ובעלי מעמד 
עצמאי ומרכזי , בזכות עצמם , במפלגת העבודה . מזכ"ל מפלגת העבודהתל אביבערב 
פרסום רשימתה של אורית גלילי הובא תוכנה במלואו לידיעת מיכה חריש . תגובתו 
של חריש הובאה בגוף הרשימה . במאמר " חפרפרות המערך " מאת הדה בושס ( 
" הארץ " , 7 . 81 ) הובאה ביקורת על מנהל הטלוויזיה החדש יוסף בראל , 
המוצג כמיסיונר העלול להחדיר לציבור הצופים את השקפות הליכוד . האיש טרם 
הספיק לחמם את כיסאו , וכבר עולים עליו בטרם הראה לנו למה הוא מסוגל . העובדה 
שאנשי המערך והליכוד התעלו מעל חשבונות פוליטיים מכוערים ( תופעה ברוכה 
נדירה ) וקולותיהם תמכו בבחירת איש זה , מראה על בגרות וא - פוליטיזציה 
של הוועד המנהל . אמנם , כדי למנוע חתונה קתולית למשך קדנציה שלמה , היה 
רצוי שחוזה העסקה יהיה מותנה לתקופת ניסיון , כפי שמקובל במשק . לאחר תקופת 
ניסיון חיוביתשלילית יאושר או יידחה מינוי המועמד . כעת , כשהדבר הוא בגדר 
עובדה מוגמרת , בואו ניתן סיכוי למר בראל ונאחל לו הצלחה . חיפהכשכבר חשבנו 
שנגאלנו מתשדירי " מה לעשות " , החליטו ברשות השידור כי נוכח ההצלחה , 
הם יימשכו עד ספטמבר . לא ברור אם ההצלחה מתבטאת בכך שהכנסות הרשות גדלו 
פלאים , או שפריון העבודה בישראל גדל בזכות המוטיווציה החיובית והגאווה 
שנטעו התשדירים בפועלי ישראל . פעם עוד אהבתי איכשהו לשמוע את אנסקי בתוכניותיו 
ברדיו , אך כעת אני מפתח אלרגיה קשה לדמותו של מקפיץ העפרונות הלאומי , 
המטיף לנו לפחות שלוש פעמים ביום בכל אחד משני הערוצים הלאומיים שלנו . 
מעל לכל , מכעיסה העובדה שפרסומות אלו רחוקות מלהיות " תשדירי שירות " . 
שירות למה ? הרי בכל " תשדיר " דואגים לפרסום הלוגו והמוצר . אז שכבר 
יפרסמו את מוצרי המפעלים וטיבם , מחיריהם וכו , במקום כל הקשקשת הצבועה 
הזו שעדיין לא גרמה לאף עובד להשקיע שעות נוספות בעבודתו . גבעתייממכתבו 
של ליאור בורקו ( " הארץ " , 7 . 31 ) מזכיר לנו איך נוצרת שנאת האחים 
בעמנו ומנין היא באה . טבעי שבמלאות 05 שנה לפטירתו של מנהיג דגול מתקיימים 
טקסים לזכרו . לכל הדעות , נחשב זאב זבוטינסקי אחד ממנהיגי הציונות בשיעור 
קומה כשל הרצל , ויצמן ובן - גוריון . הטלוויזיה הקרינה סרט קצר ומעניין 
על חייו של הציוני הדגול , זאב זבוטינסקי . מתוכן מכתבו של מר בורקו אפשר 
להסיק שלוא הוקרן הסרט על חייהם של בן - גוריון , ארלוזורוב או חברי מפלגתם , 
היה זה מתאים וכשר , אך מאחר שהסרט היה מוקדש לזבוטינסקי , הרי זו תעמולה 
וטריפה . ניתן היה להניח שתקופת שנאת האחים של הסזון עברה . תוכן המכתב 
הנ"ל מזכיר לנו שתקופה זו עברה , אלא גם מהיכן נובע העידוד לשנאת האחים . 
חיפהאם תום שגב מעז לפרסם ( " הארץ " , 7 . 31 ) מכתב עם תוכן כה מעליב 
לנשיא המדינה , זה נעשה בוודאי בידיעתה ובהסכמתה של מערכת " הארץ " . הנני 
קורא את עיתון " הארץ " זה יותר מ15 שנה , ואמשיך לקוראו למרות שרחוק 
אני מלהסכים לגישתו הפוליטית בנוגע לערבים . אבל לפגוע בנשיא המדינה בצורה 
כה גסה , לטעון שאין לו כל זכות לדבר בשם העם בישראל , אפילו לדרוש ממנו 
למחות נגד גישתו של צה"ל באינתיפאדה , ועוד , כפי שעושה זאת תום שגב , 
זה רחוק מלהוסיף כבוד ל"הארץ " . גבעתיימבצה"ל יש פקודות ונהלים מכל סוג 
ובכל נושא , כגון הוראות לבוש , אחזקת נשק , נהיגה , מהירות והתנהגות 
בכבישים , הוראות פתיחה מראש , בטיחות האימונים ועוד . וידוע ש"תאונות 
אינן קורות , הן נגרמות " . ביום ג , 7 . 71 , אירעה תאונת אימונים שבה 
נהרגו חמישה חיילים ועוד היו פצועים רבים . ביום ו , 7 . 02 , נתפס סגן 
הרמטכ"ל , האלוף אהוד ברק , על - ידי שוטרי משטרת ישראל , כאשר הוא נוהג 
ב72 קמ"ש מעל למותר . כעת הכל מובן . נראה שביצוע פקודות , הוראות ונוהלים 
וההקפדה עליהן אינו בתחום עיסוקם של המפקדים , אלא רק של השין - גימל . 
