חמחלוצי השלום בישראל נזקקו לזריקת העידוד שהזריק להם ביום ראשון ניצחונו 
ה"בלתי - צפוי " של שמעון פרס על יצחק רבין , בהצבעת המרכז של מפלגת העבודה . 
חלוצי השלום כבר שקעו בתחושת חידלון שפשתה בחוגיהם . אין צורך בטיעונים 
מיוחדים כדי לסתור את עמדתם של אלה המסרבים להבחין בהבדלים בתוך מחנה היריב . 
אין ערבי ישראלי שיאמר כי אין הבדל בין רבין ופרס , נוכח הוויכוח הגורלי 
בין הימין והשמאל בישראל או נוכח הוויכוח המתנהל בתוך מפלגת העבודה על מגמותיה 
בעתיד . השלב הראשון בהתמודדות בין פרס ורבין , במרכז מפלגתם , היה התמודדות 
אישית רק לכאורה . הבליטו את הצד האישי רק אלה שביקשו להסתיר את הסיבות 
המדיניות הטהורות שגרמו להם להסתופף במחנהו של רבין . שכן המאבק הוא על 
מגמתה של מפלגה שמאלית - מרכזית - ציונית זו מול העולם המשתנה ללא - הרף . 
מפלגת העבודה , בייחוד מאז עלות בגין והליכוד לשלטון , נקטה טקטיקה של 
המפלגות הסוציאליסטיות הימניות באירופה . טקטיקה זו שואפת להשיב למפלגת 
העבודה את קולות הבוחרים האבודים בדרך של תחרות עם הליכוד על עמדותיו הימניות . 
מטעם זה ניתן למערך הכינוי " ליכוד ב " . טקטיקה זו פגעה בציבור הישראלי 
כתולעת רקב . לא זו בלבד שהותירה חלקים רחבים בדעת הקהל הישראלי אובדי - 
עצות בין אפשרויות זהות וללא תחליף לשמאל או לימין , אלא אף העלתה שדים 
מדיניים ואינטלקטואליים , שהשלו ומשלים את מי שמעז לבור את הבר מן התבן . 
נבחרי מפלגת העבודה , ובראשם שמעון פרס , תמכו בשינוי החוק למניעת טרור 
האוסר על ישראלים להיפגש עם חברי אש"ף . פרס הוא אביהם של שלושת הלאווים : 
לא להכרה באש"ף , לא לוויתור על ירושלים כבירת ישראל הנצחית , לא לחזרה 
לגבולות 76 . עד שפרץ המשבר האחרון , לא אמרה מפלגת העבודה דברים ברורים 
ביחס למשא והמתן עם אש"ף ומעמד ירושלים . כמה ממנהיגיה ניסו להסביר לנו 
בשיחות אישיות כי גמגום זה אינו אלא טקטיקה לקריעת הבוחרים מחיק הליכוד . 
ראוי לזכור כאן כי בשמה של טקטיקה זו הקריבו את עזר ויצמן ואת עתידו . 
זכותו של עזר לומר עתה לפרס : " נעשה לך מה שעשית לי " . שני גורמים חוללו 
לדעתי את המשבר החריף במפלגת העבודה . הגורם הראשון הוא האינתיפאדה . בשמו 
של יצחק שמיר לקח עליו יצחק רבין את תפקיד שר המלחמה הביטחון , במינוח 
הישראלי על כל משימותיו המתועבות . בזכות אותה " לקיחה מטעם " יצרו אמצעי - 
התעמולה הליכודיים ליצחק רבין " פופולריות לאומית " . הגורם השני הוא היאלצותו 
של פרס להיענות לשינויים הסוערים במצב הבין - לאומי , אחרי שהבין כי ללא 
היענות זו אין עתיד לו ולמפלגתו . אין לנו עניין אלא בעמדות המוצהרות של 
הפוליטיקאים . ה"זמן האבוד " שעשינו בו שימוש במונחים כמו " אינטרסים 
אישיים " של מנהיג זה או אחר וסברנו כי הם " קשורים לוואשינגטון " , עבר 
לבלי שוב . עם זאת , אני מרגיש שתחושתו של שמעון פרס , שוואשיגנטון הוליכה 
אותו שולל והפירה את הבטחותיה לו , חזקה יותר מתחושת הפלשתינאים . הניסיון 
להציג את מועמדותו של רבין לתפקיד יו"ר מפלגת העבודה אינו אלא ניסיון להחזיר 
את המפלגה אל ממשלת האחדות הלאומית בראשות שמיר , מתוך היענות לרמזים החוזרים 
ונשנים הבאים מהבית הלבן . שמעון פרס הציג , במשך המשבר הממשלתי והמשבר 
הפנימי במפלגה , עמדות מדיניות ואינטלקטואליות המבשרות כי ניצחונו על רבין 
יפתח מערכה חדשה בתוך אותה מפלגה שמאלית - מרכזית - ציונית , שתשחרר אותה 
משרידי היותה " ליכוד ב " ותאפשר לה גיבוש מדיניות חלופית ברורה , השונה 
ממדיניות הליכוד . התוצאה תהיה תלויה בפרס ובתומכיו , שהקנו לו את הניצחון . 
ואולם היא תלויה גם בשאר מפלגות השמאל , השלום והדמוקרטיה בישראל ציוניות 
ושאינן ציוניות . יש טוענים , כי שני יסודות הבטיחו לפרס את ניצחונו . 
מפלגות השלום והדמוקרטיה ותושבי ישראל הערבים והפלשתינאים . פרס יגרום איפוא 
הפעם נזק ללא - תקנה למפלגתו , אם ימשיך לגמגם ולא לומר דברים כהווייתם 
בעניין הצורך החיוני להשיג הבנה מרבית ושיתוף - פעולה מלא עם שני יסודות 
אלה . וחשוב מזה : נראה לי שפרס יודע כי הוא ומפלגתו אין להם מנוס אלא 
לומר דברים ברורים ביחס להכרה באש " ף ושיתוף - פעולה ישיר אתו , כדי להגשים 
את השלום הצודק היחיד שתי מדינות לשני עמים . לא נחטא לאמת אם נצביע על 
קווי הדמיון בין הלחצים המופעלים על מפלגת העבודה והלחצים המופעלים על אש"ף . 
אין ספק שהמשך האינתיפאדה במגמות מתקבלות על הדעת ודבקותו של ערפאת במגמת 
השלום , למרות ה"התגרויות האמריקאיות " , הבטיחו את האווירה המתאימה לתבוסת 
רבין ולניצחונו של פרס . כמובן , לא אלו העמדות ששמיר חלם עליהן . אין 
זה בלתי - סביר שרבין , ועמו כל המבקשים לראות במפלתו של עולם ללא מלחמה 
קרה , שקועים עדיין באשליותיהם כי ואשינגטון לבדה יכולה לעשות הכל . כבר 
ראינו כיצד מתפשטת השפעת המהפיכה הדמוקרטית והמחשבה החדשה וכיצד שינו מדינות 
קרובות ורחוקות את מצבן הפנימי . שאלנו את עצמנו : הייתכן שהשפעה זו תפסח 
על ארצנו ? כשצפינו בטלוויזיה ביום ראשון השבוע וראינו את הכינוס הדמוקרטי , 
הפתוח , של מרכז מפלגת העבודה , שרבין וכל הטקטיקות שלו הובסו בו , ירדה 
השאלה מן הפרק . לא היה אפשר להתעלם מהמפיכה הדמוקרטית ומהלוך - המחשבה 
החדש , לא במדיניות ולא בתוך המפלגה . כאן גם כן מצאנו מקבילה למתרחש באש"ף 
מבחינת מגמותיו ומעשיו . בכל אשר תפנה מפלגת העבודה בהנהגת פרס , בחפשה 
מוצא מהסבך שהימין הנוקשה והעוין גרר אליו את ישראל , לא תמצא אלא את כתובתו 
של אש"ף . יש להעלות על נס את דבריו האמיצים של הסופר יזהר סמילנסקי . 
הוא הפנה בחודשים האחרונים אצבע מאשימה כלפי הנהגת מפלגת העבודה , על שהתעלמה 
מהמציאות החדשה , תולדת האינתיפאדה והתמורות בעולם . סמילנסקי גייס דעת - 
קהל רחבה בקרב הסופרים העברים , במערכה שנועדה להציג במערומיה את מדיניות 
רבין ואת הקיפאון האינטלקטואלי במדיניות הציונית הרשמית קיפאון שכמוהו כאיבוד 
לדעת . סמילנסקי נשא נאום שאמר בו : נמאס לנו לשתוק על דרכי הליכוד . 
העולם כולו משתנה ורק אנחנו ממאנים לשנות את דרכנו . הניסיון לדכא את האינתיפאדה 
היה ניסיון כושל שנבע מעיוורון והתדרדרות מוסרית ויהירות מנופחת , שבעקבותיה 
נותרנו מבודדים בעולם . יתכן שמה שאירע ביום ראשון במרכז מפלגת העבודה הוא 
צעד ראשון המלמד כי גם הממשלה לא תוכל להמלט עוד זמן רב מהשפעת הסערות , 
המזעזעות את העולם הישן ומטלטלות את אורחות - המחשבה העתיקים שאבד עליהם 
הכלח . 
