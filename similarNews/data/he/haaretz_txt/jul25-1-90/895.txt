( ע ) . במאי הסרטים האמריקאי סטיוארד אלן ריין , העצור בארץ לבקשת שלטונות 
בריטניה בשל חטיפת בתו , עשוי להשתחרר בקרוב ממעצרו . הסדר ברוח זו התגבש 
אתמול , בדיון שנערך בבית המשפט העליון בעניינו של ריין . העצור מבקש להחזיק 
בבתו הקטינה , אולם בדיון הובהר , כי ההסדר ייכנס לתוקף רק אם הבמאי ואשתו 
יגיעו להסכם כולל ביניהם , ורק אם שלטונות בריטניה ייענו מצדם לחיסול הפרשה . 
ריין מבוקש באנגליה משום שלטענת השלטונות , חטף את בתו בת ה4 ב09 . 6 . 
42 , לאחר שהתיז גז מרעיל על פני האם , שאחזה בה . באותה עת לקחו שלושה 
גברים את הילדה מהאם , הכניסו אותה למכונית וברחו עמה . החוטף נעצר בתל 
אביב , לבקשת שלטונות בריטניה . הוא נמצא במעצר כבר למעלה משבועיים . פרקליטו 
של ריין , עו"ד אריה צרטוק , ופרקליט האשה עו"ד דב ישראלי , הוזמנו אתמול 
לשוב מחר לבית המשפט העליון , ולהודיע אם עלה בידי שולחיהם להגיע להסכם . 
האשה , גיל , מבקשת כי בעלה יתחייב להסדיר תשלומי מזונות ודיור עבור ילדתו 
באנגליה , וכי יתן ביטחונות שלא יחטוף אותה שוב , ותמורת זאת תסכים האשה 
לבטל את תלונתה במשטרת לונדון על חטיפת הילדה , ולסגור את התיק הפלילי נגדו . 
ריין מצדו מבקש שאשתו תאפשר לו לראות ולבקר את הילדה מספר פעמים בשבוע . 
אם אכן יגיעו השניים להסכם , תוגש פנייה מפרקליטות המדינה לשלטונות בריטניה , 
לבטל את בקשת ההסגרה ולסגור את התיק . 
