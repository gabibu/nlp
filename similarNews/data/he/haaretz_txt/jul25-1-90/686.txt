הכתבים האיזוריים המכסים את שלושת הפיקודים צפון , מרכז ודרום הביעו זעם 
רב בעקבות החלטת שר הביטחון לבטל את נציגויות דובר צה"ל בפיקודים השונים . 
הכתבים האזוריים החליטו לפעול במשותף כדי למנוע את ביטול הנציגויות . הם 
פנו אתמול בבקשה אל שר הביטחון משה ארנס , הרמטכ"ל דן שומרון , ודובר צה"ל 
תא"ל נחמן שי , לפגוש אותם ולהביע באוזניהם את מחאתם על ההחלטה . יושבי - 
ראש ועדי העיתונאים האזוריים , מנחם הורוביץ מהצפון , רוני שקד מהמרכז 
ואורי בינדר מהמרכז , החליטו לפעול במשותף כדי לשכנע את צנרת משרד הביטחון 
וצה"ל שלא לבטל את הנציגויות . במברקים ששלחו אתמול לשלושת האישים נאמר 
" כפי שאי - אפשר לנהל את הפיקוד ממרכז הארץ , כך אי - אפשר לנהל מערכת 
דוברות על המתרחש בגבולות המדינה , מהקרייה בתל - אביב . 
