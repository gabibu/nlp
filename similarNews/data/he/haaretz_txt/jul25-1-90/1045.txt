בארה"ב מוקרנים הסרטים בטלוויזיה , בלי הסצינות האלימות , או בבתי קולנוע 
קטנים . בשאר ארצות העולם שבים ומופיעים הסרטים בסינמטקים , ברטרוספקטיבות 
הנערכות לכבודם של במאים , של זאנרים או של שחקן זה או אחר . אפשר לרכוש 
את הסרטים הללו בקלטות וידיאו , רובן בלי תרגום . משום שמדובר בסרטים מראשית 
ימי הקולנוע , הפסקול לא תמיד צלול . אותי זה לא מרתיע . " אויב הציבור " , 
סרטו של הבמאי ויליאם וולמן , בכיכובו של גיימס קאגני , הופק על ידי האחים 
וורנר ב1391 . שנה לפניו הופק " הקיסר הקטן " , עם אדוארד ג רובינסון , 
ושנה אחריו הופק " פני צלקת " , עם פול מוני . שלושה סרטים אלה הם משיאי 
הזאנר של סרטי הגנגסטרים וסרטים מעולים בזכות עצמם . וולמן , אמריקאי יליד 
6981 , שיחק בסרט אחד ב9191 ומאס בקריירה של שחקן . את סרטו הראשון ביים 
ב0291 ועד מותו , ב5791 , ביים עוד 57 סרטים . הביקורת הרצינית אינה רואה 
בו במאי חשוב , אך אחדים מסרטיו שבים ומוקרנים . " אויב הציבור " , " סיפורו 
של חייל " , " לינץ " , " שום דבר איננו קדוש " ו"כוכב נולד " ( שעל 
התסריט שלו זכה בפרס האוסקר ) הם סרטיו המפורסמים ביותר . יופיו ואיכותו 
של " אויב הציבור " בחסכנות שבו ובניצול עתיר דמיון של הפסקול במיוחד 
בסצינות הברוטליות , שאינן נראות כאלה ורק הפסקול מקנה להן נפח ברוטלי . 
במעט סצינות משרטט וולמן את ילדותם של גיבוריו , את הסביבה שצמחו בה בשכונות 
העוני של שיקאגו . תום פאוארס הוא בנו של שוטר וכבר בילדותו עוסק בפשיעה 
קטנה . עד מהרה , בימי חוק היובש באמריקה , הוא הופך לארכי - פושע . 
סצינות רבות נחרטות בזכרון : קאגני הפצוע זוחל במטר זלעפות שותת דם ; קאגני 
מטיח חצי אשכולית בפניה של אהובתו , והסצינה האחרונה , המדהימה בעוצמתה 
הגרפית . הסרט נפתח ומסתיים בכותרות זהות : אויב הציבור אינו דמות של אדם 
מסוים ; אויב הציבור הוא בעיה , בעיה שיש לפתור . בראיון שנתן זמן קצר 
לפני מותו , אמר גון יוסטון : " במסתרים אהבנו את דמותם של הגנסטרים . 
היה להם הומור והזדהינו עם מלחמתו של היחיד בממסד " . זוהרם של סרטי הגנגסטרים 
לא הועם . בוני וקלייד ודון קורליאונה הם גיבורים עממיים שהפכו מודל לחיקוי . 
מי שמתעניינים בזאנר , מעריציו של קאגני או של וולמן ואולי כל מי שקולנוע 
טוב קרוב ללבם ימצאו עניין ב"אויב הציבור " גם ששים שנה אחרי שהופק . יש 
לסרט ערך היסטורי , כחלק חשוב מתולדות הקולנוע וכעדות לכשרונם של יוצריו 
להשתמש בשפה שב1391 עשתה את צעדיה הראשונים כאמנות מדברת . " אויב הציבור " 
הוא סרט שמן הראוי שיעמוד על מדפיו של שוחר הסרט הטוב . 
