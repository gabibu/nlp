הרמטכ"ל , רא"ל דן שומרון , אמר כי צה"ל יתערב במתרחש בקרבות בין הפלגים 
השונים מחוץ לאזור הביטחון , רק כאשר הקרבות שם יסכנו את האינטרסים של ישראל . 
בראיון לתחנת הרדיו " קול הדרום " אמר רא"ל שומרון , כי צה"ל בעיקרון 
לא מתערב באותן מלחמות פנימיות בלבנון , אלא אם כן הן עלולות להוות סיכון 
עבור ישראל . " אם נחשוב שיש סיכון , אז נתערב . אנחנו עוקבים אחר ההתפתחויות 
ונקבל את ההחלטות כשנצטרך " , אמר . הרמטכ"ל סייר אתמול באזור הביטחון 
בדרום - לבנון בלוויית אלוף פיקוד הצפון , יוסי פלד , ודן יחד עם מפקדי 
צה"ל באזור בהמשך הקרבות העזים בין אמל והחיזבאללה מצפון לאזור הביטחון . 
בדיונים השתתף גם מפקד צבא דרום - לבנון , הגנראל אנטואן לאחד . מצפון 
לאזור הביטחון נשמעים עדיין הדי התפוצצויות , בעקבות המשך המתיחות בין אמל 
והחיזבאללה . נמסר , כי לוחמי אמל עדיין לא הצליחו לכבוש בחזרה את העיירה 
גרגועה , שנכבשה מידם על - ידי החיזבאללה . לעומת זאת , עזרו לוחמים פלשתינאים 
לכוחות אמל לתפוס גבעות אסטרטגיות באזור איקלים אל - תופאח , שהוחזקו על - 
ידי החיזבאללה . מקורות ביטחוניים אמרו , כי לפחות 52 בני - אדם נהרגו ויותר 
מ08 נפצעו בקרבות שהתחוללו בין שתי המיליציות היריבות בעדה השיעית החל משבת 
לפנות - בוקר ועד אתמול לפנות - בוקר . לפי מקורות אלה מסייעים הפלשתינאים 
לאמל בהתקפות על החיזבאללה . בגלל עצמת הקרבות והאש החזקה לא יכלו צוותי 
הצלב האדום לפנות נפגעים מן העיירה כפאר מילקי . המקורות הביטחוניים אמרו , 
כי הגופות עדיין פזורות ברחובות העיירה . בהתקפה על כפאר מילקי נטלו חלק 
573 אנשי אמל , וכמה פלשתינאים מארגונים הנאמנים ליאסר ערפאת . לפי הערכה , 
הגיעו לשטח הקרבות 006 לוחמים פלשתינאים בסוף השבוע שעבר , בכדי למנוע 
מהחיזבאללה להגדיל את השטחים שתפסו . קודם לכן הם נתנו סיוע ארטילרי להתקפות 
אמל . עדי ראייה מסרו , כי שעת ההכרעה קרובה , מאחר שאמל והפלשתינאים הביאו 
תגבורות נוספות לאיקלים אל - תופאח . כוחות אמל תפסו משלטים על דרך האספקה 
למעוזי החיזבאללה , ומונעים החשת עזרה . דובר החיזבאללה הכחיש כי ארגונו , 
הנתמך על - ידי איראן , נסוג ממקום כלשהו . 
