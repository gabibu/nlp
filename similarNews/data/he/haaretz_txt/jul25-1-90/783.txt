עם כניסתו לתפקיד מנהל הטלוויזיה אמר יוסף בראל , שיש בדעתו לטלטל את 
שידורי הטלוויזיה ובכללם את שידורי ליל שבת . הוא רמז שהוא שוקל לבטל 
את יומן אירועים , אותו שק אגרף , שזה זמן רב הוא לצנינים בעיני פוליטיקאים . 
התכנון נמצא עתה בשלבים אחרונים , כך אמר , ולכן אינו מוכן להיכנס לפרטים , 
אך " תהיה מסגרת שידור שתכלול עקרונית את כל המרכיבים הקיימים היום , 
אך לא בהכרח במתכונת הנוכחית " . היומן נולד כבר בימיה הראשונים של הטלוויזיה , 
כאשר עובדי הרדיו בעיקר , שעברו לעבוד שם , הביאו עמם את המסורת של " יומן 
השבוע " משבת בבוקר . עורכו הראשון של היומן היה חיים יבין , ב8691 , 
ומאותו הזמן הוא משודר כמעט ללא הפסקה . בין עורכיו היו רם עברון , מיכה 
לימור , יעל חן , דוד גלבוע וכיום אליעזר יערי . בכל התקופה הזו היו 
ניסיונות חוזרים ונשנים להתנכל לו . " היומן נולד בקושי ותמיד הוחזק בקושי " , 
אומר אחד העובדים ברשות השידור . ב0891 הודיע מנכ"ל הטלוויזיה , טומי לפיד , 
לעורכת היומן , יעל חן , כי היא מכפיפה את שיקוליה המקצועיים להשקפת עולמה 
האידיאולוגית . העובדים האשימו את לפיד ב"ניסיון למסע הפחדה שיטתי בסגנון 
מקרתיסטי שאין לו תקדים " . בעקבות התקרית מסר לפיד כי בדעתו לשנות את אופי 
יומן האירועים , שאינו משקף , לדעתו , את ההתרחשויות באופן מאוזן . 
פעמים אחדות , כך טען , פנה למנהל מחלקת החדשות בטלוויזיה , חיים יבין , 
והעיר לו על ריבוי הכתבות היוצרות תחושה קשה בציבור בקשר למתרחש במדינה . 
באותה שנה הודיע המנהל החדש של מחלקת החדשות , טוביה סער , כי יבטל את 
" השבוע יומן אירועים " ובמקומו יובא סיכום אירועים שבועי . " התוכנית 
המשודרת בליל שבת לא תעסוק עוד בתחקירים וביוזמות עיתונאיות ותשדר אך ורק 
את סיכום האירועים השבועי " , נאמר . ב5891 החליט הוועד המנהל על הפסקת יומן 
השבוע , בנימוק שהוא " מכביד על הציבור ועושה שחור על הנשמה " , כדברי 
דוד אדמון , חבר הליכוד . ישראל פלג , איש המערך , טען כי ביטול היומן 
פירושו הטבעת אוניית הדגל של רשות השידור . קפמאבינההחלטה על ביטול היומן 
עוררה תסיסה במחלקת החדשות ובטלוויזיה בכלל . יושב - ראש ועד העיתונאים , 
רפיק חלבי , אמר אז , כי במעטה של החלטות אדמיניסטרטיוויות הצליח אורי 
פורת לעשות את הצעד הפוליטי הקשה ביותר שנעשה בטלוויזיה והוא ביטוי לחוסר 
הבנה מוחלט בעיתונות החופשית . היומן לא בוטל , אך הוויכוחים סביבו לא פגו . 
יצחק לבני , שהיה מנכ"ל רשות השידור בין 4791 ל9791 , מספר שגם בזמנו 
היו מלחמות על היומן ואף הוקמה ועדה , בראשותו של מנכ"ל משרד החינוך אז , 
יעקב שריד , שהציע הצעות שונות כדי להפיח רוח מיוחדת בשידורי ערב שבת . 
" ברור שכשעושים חדשות לעומק , יש יותר פוטנציאל לטענות פוליטיות . כשחדשה 
קורית , התוקף האובייקטיווי של האירוע מכריע . היומן הוא החלטת המערכת . 
כיוון שאלה נושאים פוליטיים בחלקם , היומן מועד יותר להתקפות . אני מצדי 
הגנתי עליו בתוקף . זו היתה גם מלחמה על כתבות ספציפיות . זכותם של גורמים 
ללחוץ ולהביע את דעתם המנוגדת . בוודאי זו גם זכותו של הוועד המנהל , אבל 
החובה של המנכ"ל ומנהלי המדיה היא לא להילחץ " . אומר עורך בכיר בטלוויזיה : 
" האנשים שמתעסקים בוויכוחים האלה , השיקולים הטלוויזיוניים לא מעניינים 
אותם בכלל הם רואים עצמם אחראים למורל העם . אם דנים לגופו של עניין , 
אכן יש לרענן את המתכונת . בעולם יש תוכניות כמו 06 דקות שרצות שנים 
בלא שינוי והן בעלות אחוז צפייה גבוה ביותר . אנחנו לא סי - בי - אס , 
ויש בהחלט מקום לחשוב על מתכונת אחרת . אבל זה לא ויכוח רלוונטי . הפוליטיקאים 
לא רוצים ערבים ביום שישי ולא שישחירו להם את המסך " . איש תקשורת ותיק , 
המזוהה עם הימין , סבור שמזמן אבד כלח על היומן , אבל לא היה לו תחליף . 
" אלה החצוצרות שהתייבשו . העובדים ראו ביומן אירועים את ספינת הדגל , 
אבל הבינו שאין צורך להטביע אותה כי היא תטבע בעצמה . יש ביומן מין שגרה 
מעייפת , צפויה , משעממת , ולכן גם לעובדים עצמם נמאס מזה . ל היומן 
היה מתרענן , מתחדש , עוסק בנושאים מגוונים יותר , היה משנה את התחושה 
שיש לנו בכל יום שישי , שבסרט הזה כבר היינו מאתיים פעם . אבל מי שחושב 
שאותם משאבים טכניים ואנושיים יכולים להפיק מוצר מוגמר שונה , אינו יודע 
מה הוא שח " . ארנון צוקרמן , מי שהיה מנהל הטלוויזיה , אומר : " היומן 
הפך למוסד בהוויה הישראלית וככזה אני חושב שיש לו חשיבות רבה . מובן שאפשר 
לשפר אותו . יש תוכניות כאלה בארצות אחרות שחיות שנים רבות . היומן הוא 
כמו מוספי סוף השבוע של העיתונים . אז מישהו מציע לבטל את המוספים הפוליטיים ? 
זו שטות " . עקרונית , ודאי שצריך לבדוק מדי פעם בפעם ולשנות , אומר לבני . 
" אני חושב שהיומן היה תמיד מהתוכניות היותר - חשובות ואיני חושב שהוא 
התיישן . יש מתכונות קלאסיות . השינוי צריך להיות שינוי בתוכן , בהעלאת 
האיכות , אבל אין מקום לבטל אותו . המתכונת של יומן חדשות לעומק שלא כמבט , 
שהוא מהדורת חדשות טלוויזיונית קיימת בעולם בצורה הרבה יותר מרחיקת לכת 
ומקיפה מאשר בארץ . היתרון של היומן הוא , שבמקום לרוץ אחרי האירועים , 
נכנסים לרקע ולהקשרים " . מכשלתו העיקרית של היומן , כמו של הטלוויזיה 
כולה , הוא העדר כוחות צעירים שיעשו את עבודת הרגליים . שלושה או ארבעה 
תחקירים טובים בכל יומן יעמידו אותו על הרגליים . אבל אין מי שירוץ . 
יש שכבה עבה של מפיקים ועורכים , יש כתבים עייפים , אנשים שאינם רוצים 
להינתק מהמחלקה לימים אחדים של צילום . את היומן עושים היום כמה צדיקים , 
כמו רפיק חלבי , עודד שחר , גיל סדן ויצחק ארגז , שמוכנים להשקיע ומחפשים 
מקום להתבטא . אך רבים מעדיפים להוריד פרופיל , לא להיקלע לסוגיות שנויות 
במחלוקת , לא להסתבך עם פוליטיקאים . לכן מועסקים עובדים עצמאיים , 
כמו מוטי קירשנבאום , שהיותו רחוק מן הקלחת מקנה לו יתרון . קפמאבינעורך 
היומן מתקשה למצוא כתבים שיסכימו להכין כתבות , אומר מנכ"ל רשות השידור , 
אריה מקל , ולא פעם מה שמשודר הוא למעשה אוסף מקרי של כתבות , שהצטברו 
בדרך זו או אחרת . " אין ספק שהגיעה העת לרענן את התפיסה המקצועית של הנושא 
החדשותי בלילות שבת . שום מסגרת אינה יכולה להיות מקודשת לעד ותמיד צריכים 
לחפש דרכים כדי להביא את המידע לציבור בדרך יותר טובה , יותר מקצועית ויותר 
מגוונת " . חלק מהישועה אמור לבוא מששה כתבים חדשים , הממתינים להיקלט בטלוויזיה 
משיתן מנהלה החדש את אישורו . בתכנון החדש , שיוגש למליאה בסוף אוגוסט , 
לדברי מקל , יש הרחבה ניכרת של המסגרות החדשותיות והאקטואליה והפעלה מאסיווית 
יותר של חטיבת החדשות . " הבאת החדשות והמידע לציבור תשופר גם מהבחינה 
הכמותית וגם מן הבחינה האיכותית " , מבטיח מקל . יש להניח , שבראל ינסה 
ללכת על קו ההסכמה הרחבה . דברים שאישים כמו שמיר וגם נבון מסכימים עליהם , 
כמו טלוויזיה ציונית , ממסדית . השאלה היא , מי יעשה מגזין כזה , 
כשהאנשים הטובים בטלוויזיה הם האנשים הקשים לשלטון . אומר לבני : " זה 
מותנה גם בהרחבה גדולה של המושג חדשות . אם יתפסו כחדשות רק מה שקורה במערך 
או בליכוד , אנחנו והערבים , כלכלה ויחסי עבודה ימשיך היומן להיות מייגע . 
יש חשיבות לעומק , להגשה אינטליגנטית וקשר בין עריכה להגשה כמו שמקובל 
בעולם , כדי לשמור על אמינות המגיש . אחד התנאים הוא להרחיב את המושג חדשות 
לכל דבר שמתרחש בחיים התרבותיים , החברתיים , באוכל , באופנה , בגילויים 
מדעיים , באוניברסיטאות . אירוע כמו יציאת הספר מר מאני האם אינו חשוב 
יותר ממה שאמר פסח גרופר במקום מסוים ? 
