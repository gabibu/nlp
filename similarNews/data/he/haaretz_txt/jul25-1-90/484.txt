( ע ) . אבל ירד על מושב גאליה הסמוך ליבנה , עם היוודע מותו של מוטי 
לוי , שנפגע מקרינה במפעל הגרעין בנחל שורק . מוטי לוי , בן 23 , השאיר 
אחריו אשה ושני ילדים קטנים . הוא גדל במושב גאליה שחבריו יוצאי בולגריה . 
את לימודיו סיים בבית הספר האזורי בבית - חנן ובצבא שירת בגדוד 202 של הצנחנים 
והשתתף במבצע ליטני . לפני כשנתיים עזב לוי את חברת תדיראן והתקבל לעבודה 
כטכנאי החברה המטפלת במתקני נחל שורק . על תאונת הקרינה מספר חבר : " למוטי 
היה תג , שנועד לתת קריאה ולדווח בעת קרינה . התג נתן קריאה כפולה , ודלת 
הכניסה לחדר הקרינה היתה אמורה להישאר נעולה . מכיוון שהדלת נפתחה , חשב 
מוטי כי מדובר בתקלה בתג הבודק , ולפיכך נכנס לתקן את התקלה שעליה דווח 
בבריכה הסולרית . עם היכנסו , חש מוטי בקרינה ישירה ובצריבה בעיניו . 
הוא יצא מהחדר , הקיא ושטף את פניו . ניידת טיפול נמרץ פינתה אותו לבית 
החולים הדסה עין - כרם בירושלים . חבר שביקר אותו בשבוע שעבר מסר , כי מח 
העצמות אשר תרם למוטי אחיו שלומי נקלט , אך אי אפשר היה להפסיק את הדימומים , 
שגרמו למותו . קפידביניו"ר המחלקה לבטיחות בהסתדרות , שאול בן - שמחון , 
דורש להעמיד לדין את כל האחראים למותו של עובד חברת גרעין בנחל שורק . 
כך מסר דובר ההסתדרות . בן - שמחון טוען , כי בעלי מפעלים נוהגים לזלזל 
בחוקי הבטיחות ובכך גורמים לאסונות . גם תהליך העמדתם לדין הוא ארוך ונמשך 
שנים רבות . העונשים בדרך כלל קלים יחסית , אמר , דבר המהווה תמריץ שלילי 
לנקיטת אמצעי בטיחות הנדרשים לפי החוק . בן - שמחון קורא להפוך את המקרה 
האחרון לדוגמא , כדי לחייב גורמים המשתמשים בחומרים מסוכנים לנקוט באמצעים 
מתאימים . לדבריו , קיימים חומרים כאלה ב000 , 1 מפעלים בארץ . 
