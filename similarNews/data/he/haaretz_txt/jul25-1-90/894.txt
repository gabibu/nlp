פאנל חברות התעופה ביטל במפתיע את ההיתר לפעילות משרדי נסיעות מורשים , 
בסניפים שלא אושרו ישירות על - ידי הארגון הבין - לאומי של חברות התעופה , 
יאט"א . נודע , כי בהוראות פנימיות חדשות , שהעביר יו"ר פאנל חברות התעופה 
הפועלות בישראל , ישעיה חרסית , לציבור סוכני התיירות המורשים , בוטלו 
כל ההיתרים , שהיו קיימים עד היום בנושא זה בענף הנסיעות בארץ . זאת , 
לאחר שההסדר בדבר פעילות שיווקית או מכירתית במשרד או סניף נסיעות , לא 
אושר על - ידי יאט"א בזנווה . בהתאם להסדר , שהיה קים עד היום , היו סוכני 
הנסיעות רשאים לפתוח נקודת מכר , ולהפכה למשרד משנה , גם ללא רישיון מיאט"א , 
אך בתנאי שמקום המכירה החדש יהיה בבעלות מלאה של המשרד הראשי בעל הרישיון 
מיאט"א . על המשרד הראשי היה לפנות למזכירות פאנל חברות התעופה , בבקשה 
לפתוח את הסניף , ולבקשה צורף אישור רשמי של עורך - דין , או רואה חשבון , 
המעיד על בעלות המלאה . משרדי הנסיעות , שקיבלו בזמנו היתרים מסוג זה ממזכירות 
פאנל חברות התעופה בארץ , נדרשו בהוראה החדשה לפנות לקבלת הנחיות להגשת 
בקשת רישיון ליאט"א , אם ברצונם להמשיך להפעיל את סניפיהן . האיסור על המשך 
הפעילות חל , בהתאם להוראות החדשות , על כל נקודות המכר , מלבד המשרד 
המאושר ע"י יאט"א . 
