מוסקווה ( ע"ר ) . ברית המועצות שוקלת שער חליפין חדש לרובל בסחר החוץ 
שלה , כך הודיע נגיד הבנק המרכזי הסובייטי ביום שלישי . מבלי לומר כי מדובר 
למעשה בפיחות , אמר יו"ר " גרוזבאנק " , ויקטור גראשצנקו , כי השער הנוכחי 
מבטא את " המגמה ההיסטורית של הפיתוח בברית - המועצות ואת בידודה הארוך 
בשטח המסחר הבין - לאומי " . " תהליך הדה - צנטרליזציה והגיוון המוגבר על 
סחר החוץ מוביל אותנו למחשבה שיש לנהל את סחר החוץ שלנו על בסיס אחר , אמר 
במסיבת עיתונאים , " לכן , אנו שוקלים עתה הכנסת שער חדש לפעולות סחר . 
חשוב מאוד לקבוע את הערך הממשי של הרובל " . שער חדש לרובל לתיירים הוכנס 
עוד בשנה שעברה והוא הוריד פי עשרה את שווי הרובל למבקרים מבחוץ . אולם , 
הצעד שננקט רק העלה עוד יותר את שער הדולר ואת שערי יתר המטבעות המערביים 
החשובים . על פי השער החדש קיבלו התיירים קרוב ל6 רובל לדולר , בעוד שבשוק 
השחור הם יכלו לקבל בעדו אתמול81 עד 52 רובל . 
