סיאנג דונג קונג , בן 12 , תלמיד הקונסרווטוריון של שנחאי , למד אחר כך 
אצל קלוד פרנק בארה"ב וזכה במדליית - הזהב של תחרות - הפסנתר הבין - לאומית 
ע"ש גינה בכואר 8891 בסולט לייק סיטי . יש לו כושר וירטואוזי מרשים , ואת 
הטכניקה המלוטשת והמבריקה שלו הפגין באתגרים תובעניים כגון " גאספאר של 
הלילה " מאת ראוול והרפסודיה הספרדית של ליסט . יצירה זו , בעיקר , היתה 
מבצע בראוורה מסחרר של זיקוקין די - נור , בעוד שביצירתו של ראוול הציג 
קונג גם את כישוריו הדקים יותר , בקלילות - מגע אוורירית , בשלל צבעי - 
צליל מרצדים ובגווני - דינמיקה עשירים , למן חרישיות רכה וענוגה ועד לעוצמות 
עזות , נוקשות ולפעמים גם ברוטליות . את הווריאציות והפוגה הסבוכות והמורכבות 
על נושא " ארואיקה " של בטהובן השמיע קונג בשקיפות - מרקם קיצונית , שהיא 
נדירה אף אצל פסנתרנים מבוגרים יותר . נגינת היצירה היתה מלאכת - מחשבת 
מתוכננת בקפידה וללא דופי , אך גם ללא שום השראה , ספונטנית , הבעה רגשית 
או ביטוי טמפרמנטלי כלשהם . היתה כאן שליטה של האינטלקט והשכלול הטכני . 
האמוציונלית שביצירות הערב הסונטה בסול מזור של שוברט היתה גם החוליה החלשה 
שבתוכנית . אי - מיצויו של המטען המלודי והעדרם של צליל זמרתי ומעורבות 
אישית הצביעו על כך שפסנתרן צעיר ומחונן זה רחוק עדיין מאותם תכנים מוסיקליים 
שאינם ניתנים לפיצוח על ידי השגי הטכניקה בלבד . 
