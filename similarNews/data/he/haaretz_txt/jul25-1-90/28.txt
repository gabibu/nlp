ואשינגטון ( מיוחד ל"הארץ " ) . הנשיא גורג בוש קיבל אתמול את מה שכמה 
מן המשקיפים מכנים " ההחלטה הבולטת ביותר של נשיאותו " : הוא מינה שופט 
חדש לבית המשפט העליון , במקום שופט שהתפטר בגיל 48 , ביום ו שעבר . ההתפתחויות 
בבית המשפט עמדו במרכז ההתעניינות הציבורית בארה"ב בארבעת הימים האחרונים . 
מינוי שופט עליון הוא אחת הפררוגאטיבות הנשיאותיות החשובות ביותר . שופטים 
מתמנים לכל חייהם , או עד שהם מחליטים לפרוש . לבית המשפט העליון , בהיותו 
המפרש הסופי של כוונות החוקה , יש השפעה עצומה על פניה של החברה האמריקאית . 
ב03 השנה האחרונות היה בית המשפט חלוץ בליברליזציה של נורמות חברתיות בארה"ב , 
ועורר עליו את זעמו של המחנה השמרני . השופט שפרש , ויליאם ברנן , תואר , 
גם על ידי מבקריו מימין , כסולל דרך . אחד המבקרים אמר עליו , שהוא היה 
רב - הכוח ביותר מכל שופטי המאה ה02 . אתמול הפתיע בוש את כל המשקיפים , 
כאשר הודיע על מינויו של שופט אלמוני ממדינת ניו - האמפשר הקטנה , דייוויד 
סטר . מינויו , הטעון אישור של הסנאט , היה אנטי - קליימאקס מביך הן לימין 
והן לשמאל . איש בוואשינגטון אינו יודע מה חושב סוטר על המחלוקת המשפטית , 
המעיקה על ארה"ב שנים ארוכות : זכות הנשים להפלות מלאכותיות . השמרנים 
קיוו , שהנשיא ימנה לבית המשפט מתנגד ברור של ההפלות , ויצר רוב שמרני 
יציב , אשר ינהיג את הרשות השופטת הרחק אל תוך המאה ה12 . אפשרות כזאת 
הילכה אימים על הליברלים , ובכללם תנועות למען זכויות האשה . מינוי סוטר 
מעורר חשדות אצל הליברלים , מפני שהאיש בא ממדינתו של ראש סגל הבית הלבן , 
גון סונונו . זה האחרון היה מושל ניו - האמפשר עד סוף 8891 , והוא שמינה 
לפני כמה שנים את סוטר לשופט בבית המשפט העליון של המדינה . בשעתו הכריז 
סונונו , כי הוא מקווה להיזכר יום אחד בזכות המינוי הזה . המושל לשעבר 
נחשב לבעל בריתם העיקרי של שמרני המפלגה הרפובליקאית בבית הלבן , ואחדים 
כבר התבטאו , שאם הוא כשר בעיני סונונו הוא כשר גם בעיניהם . בשורה של 
הדלפות לעיתונות מנסה עכשיו הבית הלבן להצניע את תפקיד סונונו במינוי , 
אבל ותיקי עיר הבירה של ארה"ב מתקשים להאמין . הם מציינים למשל , כי מיד 
אחרי שזימן בוש את סוטר ללשכתו , להודיע לו על המינוי , יצא השופט המיועד 
אל לשכתו של סונונו . הסיבה הברורה למינוי שופט אלמוני היא בדיוק אלמוניותו . 
בסנאט יש רוב דמוקרטי ברור , ומועמד הידוע בהתנגדות להפלות מלאכותיות יתקשה 
לקבל אישור . כדבר הזה כבר קרה ב7891 , כאשר מועמד ימני מובהק של רונלד 
רייגן נדחה על ידי הסנאט . הדיון במינוי סוטר יתקיים רק בספטמבר , כאשר 
ישוב הקונגרס מפגרת הקיץ . יש להניח , שהוא ישא אופי של מאבק חתול ועכבר : 
הסנאטורים הדמוקרטיים ינסו לתהות על קנקנו של סוטר , והוא ישתמט מפניהם 
בטענה המסורתית שאין הוא יכול להביע את דעותיו על נושאים , העשויים לבוא 
לפניו יום אחד לדיון משפטי . בנסיבות כאלה , הואיל ולאיש אין ספק במיומנותו 
המקצועית של סוטר ובהתאמתו , ייאלץ הסנאט לאשר את המינוי , אם גם בחוסר 
חשק . התוצאה הצפויה היא , שהאיש קטן הקומה והרזה , אשר התייצב אתמול בביישנות 
ניכרת לפני מצלמות הטלוויזיה , יחזק את הנטיות השמרניות של בית המשפט העליון , 
ויכריח ליברלים אמריקאיים לצאת למאבק פוליטי על נושאים שמקודם יכלו לסמוך 
בהם על תמיכת הרשות השופטת . 
