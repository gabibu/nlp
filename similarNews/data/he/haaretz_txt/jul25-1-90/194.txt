מגן דוד אדום , בתיאום עם משרד החוץ , ישלח בסוף השבוע תרופות לעזרת נפגעי 
רעידת האדמה , שהתרחשה לפני כשבוע ימים באיי הפיליפינים . המשלוח , הכולל 
תרופות אנטיביוטיות ותרופות לטיפול חירום במצבי לחץ , יוטס חינם על - ידי 
חברת אל - על ליעד באירופה , ומשם יועבר על - ידי חברת התעופה הפיליפינית 
למנילה , ויימסר לידי הצלב האדום . הפנייה לעזרה רפואית הגיעה לישראל ממערכת 
הבריאות הפיליפנית , באמצעות שגרירות ישראל בבירת מנילה . 
