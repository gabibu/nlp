בשירותים הווטרינריים של משרד החקלאות העריכו שבתוך חודש יבטל משרד החקלאות 
האמריקאי את האיסור שהטיל בימים אלה , לייבא מישראל בשר עוף , הודו וכבד 
אווז . ההחלטה לאסור יבוא של בשר זה מישראל ומכמה מדינות אחרות , התקבלה 
ברשויות האמריקאיות לאחר שהתברר כי בשר זה אינו עומד בתקן האמריקאי . בבשר 
המיובא מישראל אף נמצאו חומרי ריסוס , תרופות וטרינריות ופסולת מתכת . 
הייצוא השנתי של בשר עוף , הודו וכבד אווז לארצות - הברית מוערך ב01 עד 
51 מיליון דולר . מנהל השירותים הווטרינריים במשרד החקלאות , ד"ר ארנון 
שמשוני , מסר שכבר הוחל בהכנות להקמת מעבדה מרכזית לאנליזה כימית , שבה 
ייבדקו החומרים שבבשר המיוצא מישראל . במעבדה , שתוקם בבית דגן , תבוצע 
דגימה חודשית של הרכב הבשר המיוצא . לדברי ד"ר שמשוני , ראשי משרד החקלאות 
האמריקאי הבטיחו כי " ברגע שיראו שאנו מקימים את המעבדה המרכזית , הם יחדשו 
את ההתר ליבוא , דבר שיארך 3 עד 4 שבועות " . 
