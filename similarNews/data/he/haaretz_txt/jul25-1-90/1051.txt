" אנא התרחק , אתה קרוב מדי למכונית " . דברים אלה , בקול כמעט אנושי , 
מושמעים מן הרמקול של מערכת אזעקה היקפית מסוג חדש , שבשיווקה הוחל באחרונה 
בארצות הברית . אם האדם המתקרב למכונית מתעלם מן האזהרה וממשיך להתקרב , 
מוחלפת נעימת הדיבור , והנוסח הוא : " עצור והתרחק . אם לא תעשה כן , 
תופעל מערכת האזעקה " . התעלמות נוספת והתקרבות אל המכונית מביאה להפעלה 
של צופר האזעקה ושל כל מערכת נוספת , כגון שידור רדיו אל מכשיר איתורית 
הנמצא אצל הבעלים של המכונית . כאשר האדם המתקרב מציית ומתרחק מן המכונית , 
מושמעת הודעה שלישית : המערכת מודה לו באדיבות . המערכת החדשה מיוצרת על 
ידי " אלקטרוניק סקיוריטי פרודקטס " מקאנוגה פארק , קליפורניה , היא 
משתלבת במערכת האזעקה הקיימת ברכב ויוצרת מחסום בלתי נראה סביב המכונית . 
החידוש הטכנולוגי העיקרי של המערכת הוא בגלאי הנפח המיוחדים . אלה מאפשרים 
למעבד המרכזי שלה לדעת לא רק שבנפח הנתון להשגחה היתה תנועה ( דבר הנעשה 
על ידי גלאי הנפח המקובלים במערכות אזעקה ביתיות ) , אלא גם לאמוד את הטווח 
היחסי ועל פיו לבחור את דרך הפעולה : אזהרה מנומסת , אזהרה תקיפה או הפעלת 
צופרים . הגלאים החדשים מאפשרים לשנות את התייחסות המערכת לפולשים על פי 
מקום הימצאותם . הגלאים ניתנים לכוונון , והם חשים באדם המתקרב ומפעילים 
את המערכת כשהוא במרחק של מטרים אחדים מן הרכב . אפשר לכוון את עוצמתם 
לטווח שבין 03 ס"ם ל5 . 1 מטר . אוצר המלים של המערכת , שהוכלל בשבב קולי 
ליד המעבד הראשי , מוגבל ל82 מלים קבועות מראש , ואינו ניתן לשינוי . 
כאשר מחנים את המכונית באזור שבו תנועת הולכי רגל רבה , אפשר לנתק את ההגנה 
ההיקפית , אך מערכת האזעקה הרגילה ממשיכה לפעול . אפשר גם להשאיר את ההגנה 
ההיקפית במצב שהמכונית תשמיע את האזהרה המדוברת , אך צופרי האזעקה לא יופעלו 
אלא אם תהיה פגיעה ממשית ברכב . פגיעה ממשית , או פשוט פתיחה של דלת המכונית , 
תפעיל את מערכת האזעקה הרגילה , המופעלת באמצעות גלאי נפח פנימי , מיקרופונים 
וחיישני תנודות . הפעלת המערכת היא אוטומטית , כ54 שניות לאחר היציאה מן 
הרכב , וניתוקה ( כאשר רוצים להיכנס למכונית ) נעשים באמצעות משדר זעיר , 
המשדר את קוד הניתוק ; משדר מוכר ממערכות האזעקה המקובלות . 
