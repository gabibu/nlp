משפטי גירושין ומשפטי דיבה הם , בדרך כלל , אמבט בוץ שששני הצדדים נזרקים 
לתוכו ומתיזים רפש זה על זה , מלוא חופניים . מעטים האנשים שיצאו ממשפטים 
אלה כפי שנכנסו , ויהיה סופו של המשפט אשר יהיה . עתה מצפה מרחץ - בוץ 
כזה לגונתן ואן פולארד , אשר עד לשבוע שעבר כונו בתקשורת " בני הזוג פולארד " . 
צמד המרגלים עשה כותרות בתקשורת האמריקאית פעמים רבות . אחרי המשפט התפרסמה 
אן במיוחד , בשל מחלותיה ומצבה הגופני הרעוע . לאורך כל הדרך הצהירה אן 
על אחדות הזוג ועל סולידריות ועל תקוותה הגדולה מכולן לשוב ולחיות עם גונתן 
כאנשים חופשים , בישראל , אם אפשר . גונתן נחשף לתקשורת מעט , יחסית 
לרעייתו , ודיבר עוד פחות . מחשבותיו לגבי חייו בעתיד עם בת - זוגו ( 
או בלעדיה , כפי שמתברר ) לא חרגו מאמירות סתמיות . לציבור הוצגה חזית 
של סולידריות ואחדות - גורל . עכשיו יהיה משפט גירושין . ובמשפט הזה ייצא , 
מן הסתם , זעמה של אן על הגבר שגרר אותה להרפתקאות הריגול שלו . יתכן 
במשפטם היא לא אמרה את כל מה שידעה , כדי שלא להזיק לבעלה . עכשיו , כשהיא 
חשה פגועה ונבגדת , כפי שנשמעה בשבוע שעבר , יתחיל אמבט הרפש להתמלא . 
בסיטואציה הזאת , בבית המשפט ואולי גם מחוצה לו , ייתכן מאוד שישראל תמצא 
את עצמה בתווך , סופגת נתזי בוץ משני הצדדים . לשניהם בטן מלאה על התנהגות 
ממשלת ישראל כלפי כל אחד מהם . והם לא ינצרו את לשונם . קפמאפרקבימים שמנחם 
בגין היה ראש הממשלה החלטתי לרכוש את ספרו של הפרופסור גדליה אלקושי " אוצר 
פתגמים וניבים לאטיניים " . בגין נהג , כשמצב רוחו הממלכתי הרקיע שחקים , 
לשרבב בדבריו מלים וניבים לאטיניים . במדורי המכתבים למערכת פורסמו מכתבים 
של מומחים , שחלקו או הסכימו עם בגין בשימושיו בלשון הלאטינית . בלי ספר - 
עזר רציני קשה היה , לעתים , להבין מה ביקש ראש הממשלה לומר ועם מי הצדק . 
על כל פנים , ללאטינית היתה עדנה בימי ראש הממשלה הראשון מטעם הליכוד . 
עכשיו , דומני , צריך להביא מן המדף את המילון הצרפתי . במשרד החוץ החל 
עידן דויד לוי . כבר באחת ההצהרות הראשונות שלו לתקשורת , לאחר שנעשה שר 
החוץ , הכריז כי פגישתו עם פוליטיקאים אמריקאים שבאו לכאן היתה באוירה של 
בון טון . במשדר " מוקד " , הראשון שלו כשר החוץ , חזר והצהיר על כוונותיו 
להביא בון טון לשיחות עם האמריקאים . בעניין אחר , אמר כי יש צורך ב - 
( במשמעות הרחבה : יוזמה חופשית ) . בון טון משמעו התנהגות טובה , נימוסים 
נאים , דרך - ארץ . האם עלינו להבין שעד כה , לדעת מר לוי , התפרחחו 
שני הצדדים והחליפו דברים בלשון וולגארית וגסה ? אולי התכוון שר החוץ החדש 
לומר שדרושה אוירה יותר רגועה במגעים . אם כך , השפה העברית , זאת שמר 
לוי מתכוון להביא לה עדנה וכבוד בטרקליני הממשל בוואשינגטון , תספיק גם 
לאוזן הישראלית . עם קום המדינה נקבע שצרפתית תהיה השפה השנייה במשרד החוץ . 
שר החוץ אז , המנוח משה שרת , ביקש להדגיש את הנייטראליות של ישראל בין 
שתי המעצמות הגדולות , וראה בשימוש באנגלית הזדהות עם ארצות - הברית . 
מאחר שכך , כל השלטים בנציגויות ישראל בחו"ל , ונייר המכתבים של משרד החוץ , 
נשאו את הכתובת " מדינת ישראל " ו"משרד החוץ " בצרפתית ובעברית . צרפתית , 
להזכירכם , היתה במשך דורות רבים שפת הדיפלומטיה בעולם . אט אט , חלפה 
תהילתה של השפה הצרפתית . האנגלית דחקה את רגליה . עתה , במשרד החוץ בירושלים , 
היא עשויה לראות פריחה מחודשת . משעמם לא יהיה שם . קפמאפרקכאשר התכנסה 
הוועדה המרכזת של ההסתדרות לישיבתה הראשונה באו צלמים וצילמו את המעמד . 
לדובר ההסתדרות היה חשוב שייכתב בעיתונים , מתחת לתצלום , לפי איזה סדר 
יושבים הנוכחים . בשל החשיבות שייחס לעניין , העביר למערכות העיתונים בפאקס 
את הטקסט המבוקש , בכתב ידו . וכך נכתב שם : " יוצאים לדרך . . . " הוועדה 
המרכזת החדשה של ההסתדרות התכנסה היום ( יום א ) לישיבה ראשונה מן המניין . 
( בתמונה ) . " לקראת הישיבה הראשונה התלבטו מזכ"ל ההסתדרות ח"ך ישראל 
קיסר ומזכיר הוועדה המרכזת עדי קידר כיצד להושיב ליד השולחן הארוך בחדר הישיבות 
את כל 54 החברות והחברים שנבחרו לוועדה , ובאיזה סדר קדימויות . " סוכם 
כי החברים שכיהנו בוועדה המרכזת הקודמת ונבחרו שוב ישבו במקומותיהם הקבועים 
הקודמים , כאשר העיקרון המנחה לגבי האחרים הוא שוותק קודם לתפקיד . דהיינו : 
ככל שהחבר ותיק יותר בכהונתו מקומו ליד המזכ"ל , היושב בראש השולחן , 
קרוב יותר ויהיה תפקידו ( ראש אגף או חבר רגיל ) אשר יהיה . . . עד כאן 
על החשיבות שיוחסה לסדר הישיבה . זה הזכיר לי , בדמיוני הפרוע , בדיחה 
שהילכה לפני שנים בעניין אחר . החבר ברזנייב יצא לביקור בחווה חקלאית , 
שגידלו בה חזירים לבשר . כנהוג , ליוו אותו צלמים , ואלה הנציחו את הביקור . 
בערב , הונח על שולחנו של עורך " פרבדה " תצלום מן הביקור , עם הנחיה 
לפרסמו בעמוד הראשון . נטל העורך את התצלום וגופו נתכסה זיעה קרה . איזה 
כיתוב יתן לתמונה ? " החבר ברזנייב מוקף חזירים " ( זה מה שנראה בתמונה ) 
? ישלחו אותו לסיביר . " חזירים מקיפים את החבר ברזנייב " ? ידיחו אותו . 
אולי " ברזנייב בחוות החזירים " ? ישליכו אותו לכלא . לבסוף רשם : " החבר 
ברזנייב שני משמאל " . דילמות קשות , מסתבר , ניתנות לפתרון , גם במוסקווה 
וגם בתל - אביב . 
