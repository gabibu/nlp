משרד הבריאות הזהיר אתמול את הציבור משימוש באבקות ובמכשירי הרזייה שונים , 
וכמו - כן משימוש בגלולות הריון לריפוי פצעי - בגרות . האזהרה פורסמה בעקבות 
פרסומת מסיווית שהחלה בעיתונות על שיטות הרזייה חדשות . בהודעת המשרד נאמר , 
כי שימוש במכשירי הרזייה כמו עגילים , צמידים ודומיהם , אין בהם ממש , 
וכל הרוכש אותם שם את כספו על קרן הצבי . אין במכשירים אלו השפעה על הרזייה , 
וירידה מהירה במשקל מזיקה לבריאות . מוצרי מזון ארוזים בשקיות או בכמוסות , 
שמיחסים להם תכונות של המסת - שומן או תכונות יחודיות שונות ומשונות של 
הפחתת משקל הגוף , מטעים את הציבור . הדבר נכון גם לגבי התקנת " מלתעות " . 
יש בה משום סכנת חיים , נוסף לפגיעה בפה ובשיניים . מאגף הרוקחות במשרד 
נמסר , כי בישראל מאושרות כמה תרופות המשמשות כגלולות למניעת הריון , אך 
אף אחת מהם לא אושרה לשימוש כנגד פצעי בגרות או להשפעה על מאזן השומנים בגוף . 
גלולות אלו חייבות במרשם רופא , ומחייבות מעקב רפואי מתמיד והתאמה אינדיווידואלית 
למשתמשת . עדיין לא הוכחה עדיפות של אחד התכשירים על - פני אחרים , ופרסום 
תוויותיהם לא אושר על - ידי משרד הבריאות . 
