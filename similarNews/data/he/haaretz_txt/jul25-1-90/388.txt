משרד התיירות דחה דרישה של אגודת מורי הדרך לתיירות בישראל , למתן ביטוח 
שער , בדומה לפיצוי הניתן למגזרי המלונאות וסוכני התיירות הנכנסת ארצה . 
בתום פגישה בין שר התיירות , גדעון פת , לראשי ציבור מורי הדרך , פנחס 
עמרני ושמואל בר - אל , סוכם , כי אגודת מורי הדרך תעביר לשר תזכיר מפורט 
בעניין זה . שר התיירות אף דחה פניה של נציגי מורי הדרך לסייע בהקמתה של 
קרן כספית לעזרה הדדית למורי דרך במצוקה . 
