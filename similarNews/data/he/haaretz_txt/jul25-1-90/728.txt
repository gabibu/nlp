לא מכבר פורסם , בכותרת בולטת מאוד , שהמצב הכספי של מכבי תל אביב , כדורגל , 
כל כך גרוע עד שניטלה הסמכות וזכות החתימה מידי יו"ר מחלקת הכדורגל דני 
לאופר . אתמול , ידיעה קטנה בעיתון , לא בולטת . כותרת על טור אחד , 
מספרת שמכבי תל אביב , כדורגל , שילם את כל חובותיו לשחקניו . כמה קבוצות 
בישראל יכולות לשחרר ידיעה כזו לתקשורת . או , ידיעה אחרת , גדולה וזועקת , 
סיפרה שהוצא צו עיכוב יציאה מן הארץ נגד כדורסלני מכבי ת"א קווין מגי וקן 
בארלו , בגלל אי תשלום הניכויים משכרם למס הכנסה . כאשר יצאו השניים למחרת 
לחו"ל היתה הידיעה על צאתם לאקונית ולא בולטת . מצד אחד יכול בהחלט להיות 
שהמצב הכלכלי של מכבי תל אביב מזכיר את מצבו של כל המשק , שיש אוברדראפט 
מעיק ועוד קשיים כאלה ואחרים מצד שני הכותרות על הצרות תמיד בולטות , אבל 
הכותרות על הפתרונות משום מה בולטות פחות . 
