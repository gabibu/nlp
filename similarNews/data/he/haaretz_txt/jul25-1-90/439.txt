קלאוזן ( ע"ר ) . ארה"ב החלה אתמול בהוצאת הנשק הכימי שלה ממערב - גרמניה . 
הפעולה לוותה במחאות ובפעולות משפטיות מצד ארגונים להגנה על איכות הסביבה , 
הטוענים שהמסע דרך המדינה מסוכן . חיילים אמריקאים ושוטרים גרמנים אבטחו 
את השיירה היומית הראשונה , המונה 03 משאיות . השיירה יצאה מהמאגר האמריקאי 
בקלאוזן , שבדרום - מערב המדינה . מסעה של השיירה לאורך 056 ק"ם לנמל בים 
הצפוני עובר באזורים מאוכלסים בצפיפות . כ001 אלף פגזים , המכילים גז - 
עצבים קטלני מסוג סארין ו - וי . אקס . ארוזים במיכלי פלדה אטומים בפני 
דליפות , יועברו לנמל נורדנהאם , משם יעשו דרכם בים לאי גונסטון שבאוקינוס 
השקט , ויושמדו . הנשק הקטלני אוחסן בסודיות בקלאוזן , סמוך לגבול עם לוכסמבורג , 
במשך 02 שנה , עד שוואשינגטון הודיעה כי היא מפנה אותו , בגלל הסרת האיום 
מצד מזרח - אירופה . ביום רביעי דחה בית משפט במואנסטר ניסיון מצד תושבים 
המתגוררים לאורך מסלול הנסיעה של השיירות , למנוע את המבצע . 
