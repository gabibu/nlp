דו"ח ביקורת שערך משרד הפנים במועצה המקומית מגדל , השוכנת לחוף הכינרת , 
חושף מימצאים חמורים על התנהגותו של ראש המועצה , וממליץ על פיזור המועצה 
לאלתר . מדו"ח הביקורת עולה כי ראש מועצת מגדל , חיים ברלס , הרבה להתארח 
במלונות יקרים בתל אביב , ואירח בהם אנשים נוספים על חשבון המועצה , לרבות 
בשבתות ובחגים . ביוני 88 שהה ברלס תשעה ימים במלון רמדה בתל אביב , מתוכם 
ארבעה ימים רצופים מיום רביעי עד שבת . עבור ארבעה ימים אלה חוייבה המועצה 
ב433 דולר כדמי לינה וארוחת בוקר , וב401 דולר נוספים עבור אורח שהצטרף 
לברלס ביום ששי . תמורת שהותו באותו בית מלון ב88 . 6 . 22 , שילמה המועצה 
453 דולר . בסוף השבוע של 4161 ביולי 88 , שהה ברלס שוב במלון רמדה והמועצה 
שילמה למלון 264 דולר , מהם 202 דולר כהוצאות אירוח " שמהותן לא ברורה " , 
כדברי המבקר . בספטמבר 88 שהה ברלס במלון ארבעה ימים , תמורתם שילמה המועצה 
665 דולר , וראש המועצה שילם בעצמו 001 דולר נוספים . מחשבוניות המלון 
עולה , על פי הביקורת , כי ברלס הזמין לעתים חדר נוסף לאנשים אחרים , 
שפרטיהם לא ידועים . המועצה שילמה עבור אכסונם , ותמורת ארוחות נוספות 
ודמי כיבוד , הוצאות שלדעת המבקר אינה חייבת לשאת בהן . רובי נאגר , ראש 
היחידה לפיקוח וביקורת ברשויות המקומיות של משרד הפנים , מציין עוד בדו"ח 
הביקורת כי התשלום לבתי המלון על שהות ראש המועצה ואנשים נוספים , נעשה 
כולו מקופת המועצה ולעתים ישירות ממנה , כדי לא לשלם מס הכנסה . המבקר 
מציין , שראש המועצה לא דיווח למליאת הרשות על הדיונים שקיים בבתי המלון 
ולדבריו , שהות כה רבה בבתי מלון , לראש מועצה קטנה כמגדל , מעוררת השתאות 
וספקות . הביקורת מצאה גם כי הוצאות האש"ל של ברלס חרגו עשרות מונים מהמקובל 
בשירות הציבורי , ונגדו את תקנות משרד הפנים . ראש המועצה אירח על חשבון 
המועצה 64 אנשים במסעדת " טיבריוס " בטבריה , ובמקרה אחר אירח 011 איש 
במסעדת " מלון גיא " בטבריה , וזאת חרף מצבה הרעוע של המועצה , כלשון 
המבקר . במחצית הראשונה של 9891 הגיעו הוצאות אחזקת הפלא - פון של ברלס 
ל004 , 1 שקלים בחודש . את תגובת ברלס לא ניתן היה להשיג במשך מספר ימים , 
עד שאותר במלון רמדה בתל אביב . הוא טען , כי לא ידוע לו על הדו"ח , 
ומבקר משרד הפנים לא שוחח איתו . מנכ"ל משרד הפנים , דב קהת , אמר כי 
בלי קשר למימצאים מונתה ועדה לבדיקת ביטול עצמאותה המוניציפלית של מגדל , 
ואיחודה עם טבריה לרשות אחת . בגלל החריגות התקציביות ומימצאי הביקורת , 
עיכב באחרונה המשרד העברתם מענק של כ001 אלף שקלים למועצת מגדל . 
