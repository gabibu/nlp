המפלגות הערביות הפועלות בישראל , עומדות בפני כינון " ברית לאומית " 
שתאחד את " התנועה המוסלמית " , עם מד"ע המפלגה הדמוקרטית הערבית ( דראושה ) 
והתנועה המתקדמת . ברית זאת תשאף לכינון קואליציה עם כל הארגונים והקבוצות 
היהודיות ( או היהודיות - ערביות כמו חד"ש , מפ"ם , או ר"ץ ) , באם 
יהיו מוכנות לשתף עמה פעולה . על כך מסרו אתמול חוגים פוליטיים בנצרת . 
ההתארגנות החדשה תפעל לזכות בהכרת הממשלה בזכויות של מיעוט לאומי לערבים 
בישראל , כולל הכרה רשמית בוועד הארצי של הרשויות הערביות והקמת " מועצה 
ערבית עליונה לתרבות ואמנות " ולמען אוניברסיטה ערבית בישראל . עוד תפעל 
הברית למען הכרה בזכות הפלשתינאים בשטחים , להקמת מדינה עצמאית , לצדה 
של מדינת ישראל . קפידבינמגמה זאת של שיתוף פעולה הסתמנה אתמול בבירור בוועידה 
השנייה של המפלגה הדמוקרטית - הערבית , שנפתחה אתמול ביפיע , ליד נצרת . 
יו"ר המפלגה , ח"ך עבד אל - והב דראושה , יו"ר המתקדמת ח"ך מוחמד מיעארי 
והשייח ראיד צלאח , ראש עיריית אום אל - פחם , קראו בדבריהם לכינון " הברית 
הלאומית " . מיעארי אמר ל"הארץ " כי אין להבין מהדברים כי קיימת מגמה במתקדמת , 
לנטוש את חבריהם היהודים מ"אלטרנטיווה " . לדבריו על הגופים הערביים לארגן 
את שורותיהם ולגשת מיד לדיון ענייני על הדרך לשיתוף פעולה עם כל קבוצה של 
יהודים , שתהיה מוכנה לשותפות עם " הברית הלאומית " . שייך עבדאללה נימר 
דרוויש , מנהיג התנועה המוסלמית , אמר ל"הארץ " כי הוא אופטימי לגבי סיכויי 
ההתארגנות החדשה . סופר " הארץ " מציין כי לוועידת המפלגה הדמוקרטית - 
ערבית , באו עשרות פעילים בכירים מהשטחים ורבים מהם נשאו דברים ובהם הקריאה 
לאחדות השורות של הארגונים הערבים הפועלים בישראל , ולהגברת התמיכה של הערבים 
הישראלים באחיהם בשטחים . בפתיחת הוועידה הוקראה ברכתו של נשיא המדינה חיים 
הרצוג , שבה גינה את ההקצנה של יהודים וערבים , קרא לשוויון בין אזרחי 
המדינה ואמר כי שוויון הזכויות מחייב נאמנות למדינה . אבל באי הועידה התלהבו 
יותר כאשר הוקראה ברכה שנתקבלה מיאסר ערפאת " נשיא מדינת פלשתין " , כפי 
שחתם ערפאת בסיום הברכה , ובה דברי עידוד לפעילי השלום בישראל ולערבים אזרחי 
ישראל , הנלחמים למען שוויון זכויות . 
