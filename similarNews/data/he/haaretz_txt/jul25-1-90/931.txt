( ע ) . חסרי דיור שהקימו מחנה אוהלים בגן שמעוני בלוד , החליטו להתפנות 
מרצונם , לאחר פגישה אישית שקיים כל אחד מהם עם ראש העירייה מקסים לוי . 
במשך יום אתמול נמצאו פתרונות דיור ל61 משפחות בעיר , אשר הצטרפו ל81 משפחות 
נוספות , להן נמצא פתרון דיור עוד בשבוע שעבר . יחד עם מקסים לוי , נכחו 
בפגישות עם חסרי הדיור גם נציגי משרד הבינוי והשיכון . מעיריית לוד נמסר , 
כי מזה שלושה ימים עושה ראש העיר מאמצים לפתרון בעיית הדיור בעיר . במסגרת 
זו , נערך מיון שמי של משפחות במצוקה חמורה ומשפחות שמצבן טוב יותר . במקביל 
פינתה העירייה דירות משרדים שהיו ברשותה בשכונת רמת אשכול והעמידה אותן לרשות 
חסרי הדיור . כמו כן בדקו נציגי העירייה דירות נטושות של חברת עמידר הפזורות 
בעיר והוחלט להעמידן לרשות חסרי הדיור . ראש העיר מקסים לוי הסביר ליושבי 
מחנה האוהלים כי יפעל למצוא להם פתרון דיור גם אם לא יישבו במחנה האוהלים , 
ולכן הם יכולים להתפנות . 
