בצעד חסר תקדים , הורה אמש הרמטכ"ל , רב אלוף דן שומרון , למפקד מחנה 
08 , אל"ם אהרון סבאג , לא להתייצב במחנה , עד לסיום חקירת המשטרה הצבאית , 
בפרשת חדירת האלמוני בשבוע שעבר לתוך המחנה ותקיפת החיילת , ניסיון לאונסה 
וחטיפת נשקה . בעקבות הפרשה , מונתה ועדת חקירה בראשותו של מפקד הנח"ל , 
תא"ל מנחם זטרוצקי , אשר המליצה להשעות את מפקד המחנה , עד לסיום חקירת 
המשטרה הצבאית . אתמול פורסמה בכלי התקשורת תמונתו של אל"ם סבאג , בתוך 
עמדת שמירה בכניסה למחנה . בעקבות פרסום התמונה , זימן אליו הרמטכ"ל אמש 
ללשכתו את סבאג , והביע את מורת רוחו מפרסום תמונה זו , וכן אסר עליו , 
כאמור , להתייצב במחנה , עד תום החקירה . גורמים צבאיים ציינו , כי מדובר 
בעונש קשה ביותר , וזו הפעם הראשונה שהרמטכ"ל מורה לקצין בכיר שלא להתקרב 
למחנה עליו הוא מופקד . נודע , כי המרטכ"ל כעס על פרסום התמונה שהציגה 
את מפקד מחנה 08 כש . ג . קפידבינחקירת מצ"ח בפרשת תקיפת החיילת לא הביאה 
עד כה לתוצאות . חוקרי מצ"ח מתמקדים בשאלה המרכזית , מי אשם באי קיום הוראות 
הבטיחות והשמירה במחנה 08 . שלשום התגלתה מחלוקת בין מפקדת העורף של פיקוד 
הצפון לבין פיקוד הנחל ומחנה 08 , בנושא הוראות האבטחה במחנה ; בעוד פיקוד 
הצפון טוען , כי בכנס שקיים לפני שבועיים בנושא אבטחת מחנות , ובו השתתפו 
קצינים ממחנה 08 , נמסר על שינוי בהוראות הבטיחות , טוענת קצינה ממחנה 
08 שהשתתפה בכנס , כי לא נמסר על הוראות לביצוע מידי , אלא בגיבוש רעיונות . 
המשטרה הצבאית תגיש בקרוב את ממצאיה לרמטכ"ל ולפרקליטות הצבאית . 
