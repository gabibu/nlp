ואשינגטון ( מיוחד ל"הארץ " ) . דיפלומטים ישראליים ואמריקאיים בוואשינגטון 
סבורים כי התנהגותה התוקפנית של עיראק בימים האחרונים הנחילה לישראל כמה 
נקודות חשובות במאבק על דעת הקהל האמריקאית . הסלידה בציבור האמריקאי מן 
השימוש של נשיא עיראק באיום צבאי בוטה , כדי לשפר את מצבה הכלכלי של ארצו , 
משמשת לדבריהם נכס הסברה ישראלי מצויין ומאפשרת המחשה של הסכנה הטמונה בצדאם 
חוסיין לאזור כולו . ההסברה הישראלית בוואשינגטון משתמשת בלקחים של ההתפתחויות 
האחרונות במפרץ , כדי להוכיח את הטיעון הישראלי כי מוקד הסכסוך המזרח - 
תיכוני ועיקר הסכנה באזור אינם במישור הישראלי - פלשתיני , אלא במישור הישראלי - 
ערבי . " הניו - יורק טיימס " ו"וול סטריט גורנאל " הקדישו אתמול את מאמרי 
המערכת שלהם להתנהגותו של סאם חוסיין . ה"וול סטריט גורנאל " הגדיר אתמול 
את נשיא עיראק " צליל צורמני מרגיז בחגיגה הגדולה לציון סיומה של המלחמה 
הקרה " . לדברי העיתון , עד כה יכלו המדינאים במערב להתעלם מהצליל הזה , 
אך עתה הוא חזק עד כדי כך ש"ראוי שהוא יישמע מעבר לרעש האופוריה " . הוול 
סטרייט גורנאל כותב כי " במבט ראשון , ההצקה מעוררת הזעם שחוסיין נוקט 
נגד כווית , נראית כלוחמנות מטורפת . הבריונות שלו מסיטה את ההתעניינות 
מישראל , שהערבים השיגו כמה נצחונות תעמולתיים נגדה לאחרונה . האפיזודה 
הזו החרידה הרבה מנהיגים ערביים , ששמחו להריע לו כשהוא איים לחסל את מחציתה 
של ישראל באמצעות גאז " . העיתון מוסיף , כי " עלייתו האלימה של חוסיין 
מעל פני השטח שינתה את פני הבעייה המזרח תיכונית . נקודת המוקד אינה עוד 
הסכסוך הישראלי - סורי . עתה , עין הסערה היא בגדאד , והיא מקרינה לכל 
הכיוונים , הן מבחינה צבאית והן מבחינה כלכלית " . המאמר , שכותרתו היא 
" פיראטיות במפרץ " , מסתיים בקביעה כי על המערב לשקול מחדש את הייעוד רב 
השנים של רדיפת הפיראטים , שכן " הפיראטים של היום מצויידים בנשק כימי 
ואולי אף בנשק גרעיני , ולא סביר שתרתיע אותם המאנטרה האומרת כי השלום פורץ 
בכל מקום " . מאמר המערכת של ה"ניו - יורק טיימס " אתמול קרא אף הוא לנקוט 
פעולה נגד נשיא עיראק : " אם מדינות המערב ומדינות ערב לא יגיבו בנחישות 
ובמהירות , ההפחדה שלו עלולה להצית עוד מלחמה במזרח התיכון השברירי " . 
המאמר ממליץ בפני ממשלות המערב להתיייחס ברצינות לציחצוח החרבות בעיראק , 
משום שלנשיא עיראק יש הן יכולת הצבאית והן עזות המצח לתרגם את איומיו לשפת 
המעשה . הדרך היחידה לשים קץ לכך היא באמצעות התנגדות משותפת , ומהר " . 
