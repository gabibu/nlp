מושג " אוכל אינסטנט " אינו מעיד בהכרח על אוכל רע . לפעמים קיצורי דרך 
הם חיוניים , במיוחד עבור אלה שזמנם אינו בידם , או שאינם מצטיינים במטבח . 
זה נכון במיוחד במקרה של הכנת קוסקוס , שאופן הכנתו המסורתי הוא מורכב 
וממושך . אלא שמאז שהוחל בשיווק סדיר של קוסקוס אינסטנט מייצור מקומי או 
מייבוא , היו מתכוני הקוסקוס גם לנחלת אלה שאינם אמונים על תהליך ההכנה 
הארוך . הקוסקוס המיידי סביר לגמרי מבחינת טעמו ומרקמו , במיוחד כאשר מדובר 
בסלט קר ומתובל , כמו זה המוצע כאן . מי שנהנה מהכנתו המסורתית של הקוסקוס 
לא ירפה ממנה , אך גם מי שימלא אחרי ההוראות שעל גבי הקופסה , יגיע לתוצאה 
טובה ומשביעת רצון . זהו סלט קייצי המזכיר את הטאבולה , אך בניגוד לטאבולה , 
העשוי מגרגרי בורגול , משתמשים כאן בקוסקוס . את הרעננות והחמצמצות מעניקים 
לו לימון ונענע , ואילו גרגרי הצנובר הקלויים אחראים לפריכות . הסלט יכול 
לשמש כליווי למנה עיקרית או כמנת פתיחה . קפגלאוכל2 כפות מיץ לימון טרי . 
6 כפות שמן זית . 1 כוס קוסקוס . 2 עגבניות חתוכות לקוביות קטנות . 2 גבעולי 
סלרי אמריקאי קצוצים דק . 3 בצלים ירוקים קצוצים . 3 כפות נענע טרייה קצוצה . 
3 כפות פטרוזיליה טרייה קצוצה . 2 כפות צנובר קלויים קלות . מלח ופלפל שחור 
לפי הטעם . עגבניות צרי ועלי נענע לקישוט . מערבבים בקערה 2 כפות מיץ לימון 
עם מלח ופלפל שחור לפי הטעם , מוסיפים את שמן הזית בזרם דק , תוך כדי ערבוב , 
ממשיכים לערבב עד שהמיץ והשמן מתאחדים לרוטב . מרתיחים 32 כוס מים בסיר , 
מוסיפים את הקוסקוס ( אינסטנט ) , מערבבים , מכסים , מסירים מהאש ומניחים 
לעמוד כ5 דקות . חוזרים ומערבבים את הרוטב , מטפטפים 2 כפות רוטב על הקוסקוס , 
ונותנים לו לחכות , מכוסה , כ2 דקות . מעבירים את הקוסקוס לקערה , ממוללים 
אותו בידיים כדי לפורר גושים ומחכים שיתקרר . שופכים את שארית הרוטב על הקוסקוס , 
מוסיפים את העגבניות , הסלרי , הבצל הירוק , הנענע , הפטרוזיליה , 
מיץ לימון נוסף ומלח ופלפל לפי הטעם . מערבבים היטב , מצננים מכוסה במקרר 
לפחות במשך שעה אחת . לפני ההגשה מוסיפים את הצנובר הקלוי ומערבבים היטב . 
אפשר לקשט עם עלי נענע ועגבניות צרי ולהגיש . 
