הקיבוץ הארצי ( השומר הצעיר ) החליט אתמול להצמיד מבקר מקצועי לכל אחד 
מ91 התאגידים השייכים לתנועה . בין התאגידים : מחלקת הבנייה ( הנחשבת 
לחברה השנייה בגודלה בענף הבנייה ) , תכ"ן , קרן השומר הצעיר , ספריית 
פועלים , על המשמר ועוד . ההחלטה למנות מבקרים לתאגידים התקבלה אתמול בישיבת 
הוועד הפועל של הקיבוץ הארצי , בעקבות דיווח קשה שמסר רכז ועדת הביקורת 
של התנועה , אדם רנד , מקיבוץ עברון . מהדיווח מתברר שגרעונות הקיבוץ הארצי 
נגרמו בגלל קשיים במעקב על המתרחש בתאגידי התנועה ושלוחותיה , לרבות מאזנים 
פיננסיים ועסקות נדל"ן . רנד הצביע על גרעונות בתקציבי הוועד הפועל בגין 
הוצאות בלתי מתוקצבות . החובות , אמר , תפחו בשל הפרשי ריבית והצמדה . 
הגרעונות של המוסדות המרכזיים של הקיבוץ הארצי , הכלולים בהסדר לפריסת חובות 
הקיבוצים , מגיעים ל041 מיליון ש"ח . כמה מהמשתתפים בישיבת הוועד הפועל , 
מחו לנוכח מה שהגדירו כ"דיווח מאוחר " של ועדת הביקורת על המצב בתאגידי 
התנועה , וערערו על דרך עבודתה של ועדת הביקורת . גיורא ינאי , המשמש מתאם 
כלכלי בקיבוץ הארצי , מתח ביקורת על עשרות מקיבוצי התנועה , הנמנעים למעשה 
להצטרף להסדר החובות של הקיבוצים . הוא הזהיר את המשקים הסרבניים , שאם 
לא ינקטו בכל הליכי ההצטרפות להסדר עד יום רביעי הבא , הראשון באוגוסט , 
" יאבדו את גב התנועה ויאלצו לכלכל ענייניהם מול הבנקים לבדם " . כמה גזברים 
של קיבוצים טענו כי הקיבוצים שהצטרפו להסדר מילאו אחר תביעות הבנקים ביחס 
לתוכניות הבראה , ואולם הבנקים אינם ממלאים את חלקם בהסדר . שניים מהגזברים 
אף דרשו לעכב את ביצוע ההסדר , " עד שהבנקים יעמדו בהתחייבויותיהם " . 
