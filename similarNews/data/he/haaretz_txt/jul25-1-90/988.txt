לונדון ( ע"ר וע"ץ ) . ארגון המחתרת , הצבא האירי הרפובליקאי , הודה 
אתמול כי אנשיו הם שרצחו את ציר הפרלמנט מן המפלגה השמרנית , איאן גאו . 
בהודעת הארגון נאמר כי הסיבה להתנקשות בגאו היתה עקב מעמדו כאחד היועצים 
הקרובים של ראש הממשלה , מרגרט תאצר . המחתרת האירית כינתה את גאו " אדריכל 
מדיניותה של בריטניה בצפון - אירלנד " . גאו , הידוע בביקורתו החריפה נגד 
הצבא האירי הרפובליקאי , מת בתוך מכוניתו שהתפוצצה כאשר נכנס לתוכה . הדבר 
ארע בקרבת ביתו בכפר בדרום אנגליה . בהודעה שראתה אור בדבלין קיבל על עצמו 
הארגון האירי את האחריות " להוצאתו להורג של גאו " . הארגון גם הבטיח " להלום 
בכל עת ובכל הזדמנות עד אשר תסכים בריטניה לאיחודה של אירלנד " . להלן נאמר 
בהודעה כי גאו , שהיה המזכיר הפרלמנטרי הראשון של תאצר מ9791 עד 3891 " נטל 
לידיו תפקיד מרכזי בהחלטות מדיניות הנוגעות לצפון - אירלנד ונשאר יועצה ונאמנה 
של תאצר עד מותו " . אלמנתו של גאו , שהיתה בביתה בעת הפיצוץ , הודיעה למחתרת 
האירית בראיון לעיתונות : " אתם לעולם לא תנצחו " . גאו , בן ה35 , היה 
ציר הפרלמנט הרביעי בבריטניה שנרצח על ידי טרוריסטים אירים . שמו מופיע 
ברשימת חיסול של המחתרת האירית , הכוללת מדינאים , קציני צבא , עובדי 
מדינה ושופטים . רשימה זו נתגלתה על ידי המשטרה בפשיטה על סדנה לייצור פצצות 
של המחתרת האירית בלונדון ב8891 . 
