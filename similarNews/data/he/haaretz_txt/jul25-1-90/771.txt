כאשר יחזור איוון החייל הביתה , לא יתקבל בתרועות ובזרועות פתוחות , 
כאותו גוני השב משדה הקרב . בדזרזינסק , מרחק 863 ק"ם ממזרח למוסקווה , 
מתגוררות 72 משפחות של אנשי צבא בצפיפות רבה , שתי משפחות בחדר . שני 
בתי שימוש ומטבח אחד משמשים שבעים נפשות . המצב כה גרוע , עד כי יש 
המתגעגעים לקסרקטינים שעזבו אחריהם באירופה . " בצכוסלובקיה חייתי במשך 
שנתיים בתנאים אנושיים נורמליים " , מקונן רב - סרן בן שלושים , המתגורר 
במשרד צבאי עם עוד שלושה קצינים רווקים . " עכשיו אני יודע שזו היתה 
התקופה הטובה ביותר בחיי . חזרתי הביתה לחברה איומה " . לפני שבוע ויותר 
באו מיכאיל גורבצוב והלמוט קוהל לידי הסכם על התנאים לאיחודה מחדש של גרמניה , 
ובהינף אחד שינו את הנוף הצבאי ששלט במרכז אירופה מאז סוף מלחמת העולם 
השנייה . גורבצוב , שנכנע למה שכינה " אותה מלה גרמנית מוכרת היטב ריאלפוליטיק " , 
חזר בו מהתנגדותו לחברת גרמניה בנאט"ו . שני המנהיגים הסכימו להתחיל 
לשאת ולתת על הוצאת 000 , 063 החיילים הסובייטים מגרמניה . קוהל התחייב 
לצמצם במקביל את מספר חיילי גרמניה בנאט"ו ולהעמידו על סך כולל של 000 , 
073 " בתוך שלוש או ארבע שנים " לאחר האיחוד מחדש . הוא גם אמר , שגרמניה 
" תימנע מייצור , מהחזקה או מהזמנה של נשק גרעיני , ביולוגי וכימי " , 
הבטחה שעשויה להשפיע על האסטרטגיה הצבאית של המדינות הגרעיניות בנאט"ו , 
כולל ארצות - הברית , המחזיקה בגרמניה מאגר של פגזי ארטילריה גרעיניים . 
לא נפתרה שאלת גורלם של כוחות נאט"ו הלא - גרמניים המוצבים בגרמניה לאחר 
שיפונו משם החיילים הרוסים . קוהל מחויב להשארת ארצו במסגרת הברית האטלנטית , 
אך אינו מחויב למבנה כוחות ספציפי כלשהו . החיילים הסובייטים שבים הביתה 
אל מצב של התמוטטות כללית . קרוב ל000 , 52 חיילים חזרו בשנה שעברה לברית - 
המועצות ממדינות הגוש הסובייטי לשעבר . הסכמים דו - צדדיים עם צכוסלובקיה 
והונגריה מדברים על יציאת 000 , 001 חיילים נוספים השנה . הסכמים אלה זיכו 
את גורבצוב ביתרונות דיפלומטיים בחו"ל , אך הותירו קצינים בכירים סובייטים 
שקועים בחיי סיוט . במפקד שנערך לפני שבעה חודשים נמנו 000 , 661 משפחות 
של קצינים ללא דיור , ועוד 008 , 8 משפחות המתגוררות בבניינים מטים ליפול 
ובמגורים משותפים בבסיסי צבא . המצב החמור יורע אף יותר . " מוסקווה כבר 
החליטה להפחית את מספר החיילים שתחזיר הביתה לפי התכנון המקורי " , אמר דיפלומט 
מערבי בבירה הסובייטית , " אך הבעיות הלוגיסטיות והפוליטיות האמיתיות עוד 
יבואו " . הקרמלין אינו יכול לסמוך על אהדת האזרחים . רוב המשפחות בערים 
בברית - המועצות ממתינות עד עשר שנים לקבלת דיור משלהן . הן מודעות ליתרונות 
שנהנו מהם הקצינים הסובייטים ששירתו במזרח אירופה : בעזרת משכורות ששולמו 
בחלקן במטבע מקומי , יכלו הקצינים לקנות מוצרים טובים מאלה שניתן להשיג 
בברית - המועצות . " אנשים השתמשו בכל הקשרים שלהם , בחבריהם , בקשרי 
משפחה כדי לשרת שם " , אומר ולאדימיר קובלווסקי , אלוף - משנה בדימוס ומרצה 
לשעבר באקדמיה הצבאית על שם פרונזה . " התושבים המקומיים יאמרו , נשות 
הקצינים האלה לובשות בגדי משי , ולנו אין מה לאכול וללבוש . ייווצר קונפליקט 
חברתי נוסף " . הרגשות האנטי - צבאיים כבר נמצאים בעלייה . הצבא , המונה 
ארבעה מיליון חיילים , מוקד הערצה רשמי על הצלת המולדת במלחמת העולם השניה , 
איבד מיוקרתו בקרב הדור של אפגניסטאן . הגלסנוסט , שהעלה על פני השטח 
ביקורת שהושתקה במשך שנים רבות , חילץ את הפקק מבקבוק השד הלאומי . מתרבים 
מקרים של עריקות , תקיפות קצינים והשתמטות מגיוס , במיוחד ברפובליקות הלא 
רוסיות . בליטא ובגרוזיה התייצבו עד כה רק כשליש ממחזור המגויסים בני ה81 ; 
בארמניה התייצבו רק % 5 . 7 . חיילים סובייטים , שנשלחו לדכא מהומות לאומיות 
בקירגיזיה , הוכו שם , ועל הרכבות שהסיעו אותם הושלכו אבנים , מספר טיגראן 
אסלמאסיאן , דובר של " מגן " , קבוצה חדשה למען רפורמות צבאיות . אמהות 
של מתגייסים דורשות דיווח על נסיבות מותם של כ000 , 51 חיילים מאז 6891 , 
שנהרגו בתאונות , בהתאבדויות או בתקריות אלימות , הקרויות " דדובשצינה " , 
או " רודנות הוותיקים " : חיילים ותיקים משפילים דרך קבע את הטירונים , 
ולדברי אסלמסיאן " מכים אותם , שוברים את צלעותיהם , והמפקדים פשוט מטייחים 
את העניין " . פעילים ברפובליקות הלא רוסיות טוענים , שצעירים מקומיים שהתגייסו 
לצבא הסובייטי נבחרו בכוונה כקורבנות להתעללויות " תגמול " על דרישות 
העצמאות של רפובליקות אלו . חיילים רבים דורשים עתה ביטוח חיים ומשכורות 
גבוהות יותר ( המשכורת הממוצעת של חייל רגלים היא כ11 דולר לחודש ) . 
נשמעת אף דרישה להקים איגוד של חיילים . " מגן " וליברלים אחרים דורשים 
תרופה דרסטית יותר וקוראים לשים קץ לשליטת המפלגה על הצבא . בתחילת החודש 
פירסמו 74 אינטלקטואלים ידועים ואנשי רפורמה צבאיים , לרבות גיאורגי ארבטוב , 
מנהל המכון לחקר ארצות - הברית וקנדה המשמש יועץ לגורבצוב ביחסי חוץ , 
מכתב ובו נאמר , כי כל עוד הצבא קשור למפלגה אין האזרח יכול לסמוך על הצבא 
שיגן על האינטרסים שלו . " לצד מי יעמוד הצבא במקרה של התנגשויות חדשות 
בחברה שלנו ? " שאלו . קצינים בכירים שמרנים נחרדים למשמע דיבורים כאלה . 
" התעמולה נגד הצבא לובשת צורות לא נורמליות " , הזהיר שר ההגנה השמרן , 
דימיטרי יאזוב , בפברואר . זה לא כבר פירסמה קבוצה של קצינים בכירים ופוליטיקאים 
מכתב נזעם , המגנה את הדרישות לשחרר את הצבא משליטת המפלגה . בין החתומים 
היה גנרל אלברט מקאשוב , שכבר הכריז קודם לכן כי מדיניות החוץ של הקרמלין 
מחלישה את הביטחון הלאומי וכי " אנו מגורשים ( ממזרח אירופה ) בלא קרב " . 
לא כל עמיתיו של הגנרל הסכימו עמו . לפי סקר שערכה סוכנות הידיעות הסובייטית 
" נובוסטי " , שני שלישים מהגנרלים ויותר ממחצית הקולונלים תמכו במקאשוב , 
ואילו קצינים בדרגות הנמוכות יותר דחו את דעותיו ברוב מכריע . בהוציאו את 
כוחותיו מאירופה שם גורבצוב לאל את פחדם של אנשי הקו הנוקשה מפני " כיתור 
אימפריאליסטי " . מששב הצבא לארצו , הוא נמצא מכותר על ידי החברה הממורמרת 
בביתו שלו . 
