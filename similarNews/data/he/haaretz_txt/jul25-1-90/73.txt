המתיחות במפרץ הפרסי הוחרפה אמש , עם הזרמת כוחות צבא עיראקיים וכווייתיים 
לגבול המשותף לשתי המדינות והשמעת איומים מפורשים מבגדאד כוויית . באיגרת , 
ששיגר סגן ראש הממשלה ושר החוץ העיראקי , טארק עזיז , למזכ"ל הליגה הערבית 
בתשובה לאיגרת הכווייתית , נאמר : " שום גורם זר לא יוכל להגן על מעשי 
הבוגדנות נגד האומה הערבית . כל מי , שרוקם מזימות נגד האומה הערבית , 
לא יוכל להסתתר מאחורי הגנת זרים " . בד - בבד עם האיומים המילוליים , מסרו 
דיפלומטים מערביים וכתבים ערבים במפרץ הפרסי על תגבורות עיראקיות בסדר גודל 
ראשוני של שתי דיוויזיות שריון , שהוחשו לגבול עם כוויית והתפרסו סמוך לשדות 
הנפט , השנויים במחלוקת . הדיפלומטים אמרו כי ההתפרסות , בסדר - גודל של 
אלפי חיילים , נועדה קרוב לוודאי לשמש כ"הפגנת כוח פומבית גרידא " לקראת 
פתיחת ועידת אופ"ק בזנווה . לדבריהם , הועמדו הכוחות העיראקיים במצב כוננות , 
אך לא כוננות גבוהה . היחידות העיראקיות , שהגיעו לאזור הגבול , כללו 
טנקים וסוללות טילי קרקע - קרקע , והיו מצוידות בציוד גישור . יחידות משתי 
דיוויזיות אחרות של צבא עיראק נעו אתמול דרומה , לעבר הגבול . העיתון " ואשינגטון 
פוסט " דיווח אתמול , כי נספחים צבאיים מערביים הורשו לבקר בעיראק , וראו 
שם 000 , 2 עד 000 , 3 משאיות צבאיות בתנועה לכיוון דרום . במשאיות אלה 
היו כ03 אלף חיילים , חלקם חיילי יחידות עלית . לפי העיתון , הועמדו שבע 
אניות המלחמה האמריקאיות במפרץ הפרסי בכוננות עליונה . כוויית העמידה את 
כוחותיה עוד לפני ימים אחדים בכוננות גבוהה , והציבה טילים בקרבת הגבול . 
ביומיים האחרונים הקטינה את רמת הכוננות , כנראה כדי לאותת לבגדאד כי אין 
פניה למלחמה . קפידביננשיא מצרים , חוסני מובארק , הביע אתמול אופטימיות 
באשר לסיכויים לפתרון המשבר בין עיראק לכוויית . לאחר ששלשום נפגש עם חוסיין 
מלך ירדן ועם שר החוץ העיראקי , הגיע אתמול מובארק במפתיע לבגדאד ונועד 
עם נשיא עיראק , סדאם חוסיין . דיפלומט מצרי בבגדאד אמר , כי השניים דנו 
ב " אמצעים להבראת האווירה הערבית וליישוב הסכסוך העיראקי - כווייתי " . 
בתום הפגישה קרא מובארק לשתי המדינות להסב לשולחן הדיונים , במטרה לשים 
קץ לסכסוך ביניהן . אחרי - כן יצא לכוויית ונועד עם האמיר הכווייתי , השייח 
גאבר אל - אחמד . לעת - ערב הגיע לגדה בערב - הסעודית , ונועד עם המלך 
פאהד . מקורות בפמלית הנשיא מובארק אמרו , כי המאמצים המצריים מושקעים עתה 
בכינוס מיידי של פסגה מרובעת של ראשי עיראק , כוויית , ערב - הסעודית ואיחוד 
האמירויות על אדמת מצרים , שתכן בפגישה של שרי החוץ של חמש המדינות . יועצו 
המדיני וראש לשכתו של הנשיא המצרי , הד"ר אוסאמה אל - בז , הצהיר אתמול 
כי מצרים לא תאפשר לסכסוכים הערביים לפגוע בסולידריות הערבית . סוכנות הידיעות 
של המפרץ הפרסי הודיעה , כי שר הפנים העיראקי הגיע אתמול לבחריין , כשהוא 
נושא מסר מסאדם חוסיין לאמיר בחריין , השייח עיסא בן - סולימאן אל - חאליפה . 
בחריין חברה , כמו גם כוויית , במועצה לשיתוף פעולה של המפרץ הפרסי . 
