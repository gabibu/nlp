מנכ"ל משרד העבודה והרווחה , ד"ר יצחק קנדל , אמר אתמול , כי אין הוא 
מכיר בגוף שנקרא ועדת מעקב לענייני רווחה במגזר הערבי , וכי התייחסות משרדו 
היא לכל יישוב בנפרד , במגזר הערבי כמו במגזר היהודי . ועדת המעקב לענייני 
רווחה במגזר הערבי , שהוקמה לפני שלוש שנים ובראשה עומד ד"ר סמי גרייסי 
מנצרת , עסקה בתחילת דרכה במחקר ובסקרים , ולפני שנה החלו חברי במגעים 
עם הגופים הנוגעים בדבר . פנייה של הוועדה לפני שנה למנהלי המחוזות ולד"ר 
קנדל , להגדלת התקנים ולביטול לשכות הרווחה המקובצות , המעניקות שירותים 
חלקיים לכמה ישובים במרחקים גאוגרפיים גדולים , נותרה עד היום ללא תגובה . 
בישיבת הוועדה , שהתקיימה לפני שבוע בנצרת , הביעו חברים את מחאתם , 
כי הממסד הישראלי מזניח אותם . ד"ר גרסי ציין , כי מטרת הוועדה היא לסגור 
את הפערים החברתיים בין המגזר היהודי למגזר הערבי . " אנחנו כועסים על 
אדישות הממסד היהודי אך לא מיואשים . עד כה לא נעשה דבר " , אמר . בתגובה 
אמר קנדל , כי הורה לעובדי משרד העבודה והרווחה שלא להשתתף במפגש נוסף שארגנה 
ועדת המעקב אתמול בעכו , בנימוק שכל כינוס מקצועי ארגוני חייב להיות מוכר 
על - ידי משרד העבודה והרווחה . ד"ר קנדל ציין , כי למרות מצוקת הרווחה , 
הושקעו באחרונה משאבים להרחבת שירותי הרווחה למיעוטים . יו"ר ועדת העבודה 
והרווחה , אורה נמיר , אמרה אתמול כי הוועדה זימנה את ועדת המעקב לישיבה , 
אך אנשיה לא הופיעו וגם לא התנצלו . היא הפריכה את טענות ד"ר גרסי , כי 
פניית חברי הוועדה להתקבל בוועדת העבודה והרווחה , נותרה ללא תגובה , למרות 
שלוש תזכורות . " המזמין היה ראש העיר , והוא קבע את המוזמנים . אבל 
אני מוחלת על כבודי . אני ערה למצוקות , ואצור קשר עם ועדת המעקב כבר בימים 
הקרובים " , אמרה ח"ך נמיר . 
