העובדים במפעל ספקטרום לייצור מוצרי כימיה על בסיס גז , שברמת חובב , 
נוקטים בעיצומים , ואתמול הם נעלו את שערי המפעל . עובדי המפעל משבשים את 
העבודה במסגרת מאבקם נגד החלטת ההנהלה לפטר שבעה עובדים . עובדים אלה פוטרו , 
עקב שינויים ארגוניים , שנעשו בעיקר במחלקת המחקר והפיתוח ובמעבדות החברה . 
מפעל ספקטרום הועבר לפני שנתיים לידי קונצרן כימיקלים לישראל , שרכש אז 
% 85 מהבעלות על המפעל . לפני שנה השלים הקונצרן את ההשתלטות על המפעל באמצעות 
קבוצת הברום , חברה בת של מפעלי ים המלח , שרכשה את אחוזי הבעלות הנותרים . 
קבוצה זו , היא שהחליטה על שינויים ארגוניים אשר חייבו , לדברי ההנהלה , 
צמצום במספר העובדים . הנהלת ספקטרום הגיבה בחומרה על עיצומי העובדים , 
בציינה שמועצת פועלי באר - שבע לא אישרה להם להכריז על סכסוך עבודה . 
