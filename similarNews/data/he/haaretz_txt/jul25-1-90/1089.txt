החברה הממשלתית לתיירות ( החמ"ת ) תפתח מערך חדש , שיהיה מבוסס על פעילות 
היין בקצרין שברמת הגולן ובזכרון יעקב , בהמשך למערך הקיים בראשון לציון . 
כך עולה מתוכנית הפרויקטים החדשה של החמ"ת לביצוע בדיקות , סקרים ותכנונים 
רעיוניים מקדמיים , לקראת קבלת החלטות באשר להמשך פיתוחם בעתיד . מהתוכנית 
החדשה שהגיעה ל"הארץ " עולה , כי זו השנה השלישית שבה מעניקה חמ"ת עידוד 
לפארק היין בראשל"ץ , בשיתוף אגודת הכורמים ועיריית ראשל"ץ . " זה מאות 
שנים קיים בעולם הרחב גרמניה , איטליה , צרפת , אוסטריה וארה"ב , פלח 
תיירותי זה , שהינו בעל פוטנציאל תיירותי אדיר : הן כמותית והן איכותית " , 
נאמר בתוכנית . תחום פיתוח שאליו מתייחסת התוכנית הוא ציר השפלה . " מדינת 
ישראל מאופיינת על - ידי מספר צירי אורך תיירותיים שטופלו ומטופלים בשנים 
האחרונות . הציר הראשי הינו ציר החוף . הציר השני הינו קו השבר הסורי - 
אפריקאי , שעובר בתחומי מדינת ישראל . ציר שלישי הינו ציר השפלה , שעובר 
באזורים כגון : כרמיאל , יקנעם , נמל התעופה בן - גוריון , לוד , רמלה 
ודרומה " . במסגרת פעילותה לעידוד ופיתוח אתרים תיירותיים החלה החמ"ת בעבר 
בטיפול בציר זה . השנה תטופל רמלה , על מגוון אתריה הייחודיים . תחום פעילות 
אחר יהיה באתרי צליינות : " במסגרת פעילות לפיתוח ועידוד פלח התיירות 
הצלייני , המהווה אחוז גבוה מסך כל הביקור בישראל , פועלת החמ"ת השנה במספר 
אזורים : בירושלים במסגרת יצירת הקשר בין פרויקט ממילא ושער יפו . בשלבי 
תכנון מתקדמים הפיכת הרצועה שבין הפרויקט לבין הקישלה לאתר מוביל לכניסה 
לעיר העתיקה " . בנצרת בתום עבודת התכנון של תוכנית הפיתוח התיירותית כניסה 
לביצוע שלב ראשון של אזור השוק , המהווה יחד עם הכנסיות את אתר התיירות 
המרכזי של נצרת . בכפרי הדרוזים תפעל החמ"ת בשני מוקדים עיקריים : פקיעין 
ודליית אל - כרמל . " תכנון פיתוח במסגרת הניסיון לשוות לאתרים פנים תיירותיות 
ולענות על צורכי המטיילים והתיירים העוברים בפקיעין ובדליית אל - כרמל והשוק 
הססגוני " . 
