מטה המאבק של אחיות בתי החולים החליט להמשיך במאבק , במחאה על הפגיעה הצפויה 
בהכנסתן בעקבות הפעלת הרפורמה במס . בכינוס חירום שקיימו אתמול האחיות , 
הוחלט להשבית את משמרת הלילה שבין רביעי לחמישי בבתי החולים הכלליים . האחיות 
טוענות כי ביטול נקודות זיכוי לילד , יביא להפחתה של 86 עד 631 שקלים בהכנסתן 
ויגרום לכך שהאחיות לא ירוויחו מהנהגת הרפורמה במס . האחיות דורשות להמיר 
את נקודות הזיכוי לילד בהפחתת שיעורי מס על עבודה במשמרות , דבר שהאוצר 
מתנגד לו . שר הבריאות אהוד אולמרט אמר , כי יש קושי להיענות לדרישת האחיות , 
מאחר ומדובר בשינוי חוק . " יש בסיס לתביעת האחיות על תוספת הכנסה על 
עבודה במשמרות , אולם הדבר מחייב ניהול מו"ם , ואיני יכול לנהל מו"ם תחת 
אולטימטום " , אמר השר . אולמרט הוסיף כי אם האחיות לא תיענינה לקריאה להפסיק 
את העיצומים , יצטרך לנקוט נגדן בצעדים ארגוניים , כלומר הוצאת צווי מניעה . 
האחיות בחרו להשבית את משמרת הלילה כדי להדגיש את העובדה כי הן עובדות במשמרות . 
על פי הוראות מטה המאבק , הוקם בכל בית חולים צוות חירום , שמתפקידו להיענות 
לצרכים הדחופים ביותר . האחיות שתגענה מחר בערב , בשעה 00 . 22 לעבודה 
במשמרת לילה , תתייצבנה בפני הצוות . ליד כל חולה שמצבו מוגדר כקריטי תוצב 
אחות אחת , ובמידה ויהיה צורך תוזעקנה אחיות נוספות . במחלקות טיפול נמרץ , 
דיאליזה , יונקים , פגיה , חדר לידה וחדרי מיון תתנהל העבודה במתכונת 
הרגילה . 
