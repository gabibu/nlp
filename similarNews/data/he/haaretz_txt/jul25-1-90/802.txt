אמקור , הקובלות כי הטלוויזיה מבצעת שידורי פרסומת מסחרית אסורה , במסווה 
של תשדירים לקידום היצוא , עתרו ביום ו לבית המשפט הגבוה לצדק בבקשה לאסור 
על רשות השידור להקרין את תשדיר הפרסומת למזגני מנהטן של תדיראן . שופט 
ביהמ"ש העליון מיכאל בן - יאיר העביר את העתירה לדיון בפני הרכב של 3 שופטים . 
אלקטרה ואמקור טוענות , כי רשות השידור הפרה את הכלל שהיא עצמה קבעה , 
לפיו אין להזכיר בתשדירים לקידום היצוא כל שם מותג של מוצר ואין להקרין תוויות 
כל שהן על גבי המוצר , כדי למנוע פרסומת מסחרית . אלקטרה מלינה כי אף שרשות 
השידור התנגדה , על בסיס אותו איסור , לשלב באותה מסגרת תשדיר על מזגן 
שלה בשם טוקידו , היא מקרינה בימים אלה תשדיר על מזגני מנהטן של היריבה 
המסחרית , תדיראן . רשות השידור עושה זאת , לטענת העותרת , במסווה של 
משדרים לקידום היצוא , אף שמזגני מנהטן מיוצרים בעיקר לשוק המקומי . אלקטרה 
מאשימה את רשות השידור בחריגה מהוראות החוק והנהלים , בעשיית שימוש בכלי 
ממלכתי למטרה מסחרית טהורה , ובניסיון לקדם יצרן מסויים תוך פגיעה באחרים 
המתחרים עמו . העותרות טוענות , כי מאחר שזו העונה הבוערת למכירת מזגנים , 
ייגרם להם נזק בלתי הפיך , אם יימשך הפרסום המשודר של יריבתן . 
