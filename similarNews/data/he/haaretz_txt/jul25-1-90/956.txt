פסק - דין עקרוני , שניתן אתמול בבית המשפט העליון , עשוי לעורר גל תביעות 
נגד חברות הביטוח בסכומים הנאמדים בעשרות מיליוני שקלים . שלושת השופטים , 
נשיא בית המשפט העליון מאיר שמגר , השופט אהרן ברק והשופט דב לוין , קיבלו 
שני ערעורים של קרובי משפחה של נפגעי תאונות דרכים , שלא נכחו בתאונות , 
על דחיית תביעתם בבתי משפט מחוזיים לפיצויים בגין נזקים נפשיים שנגרמו להם 
בגלל מות הנפגעים . השופטים קבעו , כי יש לראות גם בקרובי משפחה שנגרמו 
להם נזקים כאלה " נפגעי תאונות דרכים " לפי חוק הפיצויים . כמו כן קבעו 
השופטים , כי העובדה שקרוב המשפחה לא נכח בעת התאונה אינה פוגעת בזכותו 
לפיצויים , אם נגרם לו נזק נפשי ממשי ומוגדר לאחר מכן . ההלכה שנקבעה תאפשר 
לקרובי משפחה של מי שנהרגו או נפצעו בתאונות דרכים לתבוע את חברות הביטוח 
לפצותם על נזק נפשי , לפי חוק הפיצויים , אם יוכיחו שמדובר בזעזוע נפשי 
רציני , וזאת גם אם לא נכחו במקום התאונה בעת התרחשותה . עד כה אי - אפשר 
היה לתבוע פיצויים במקרים כאלה . בשנים האחרונות עיכבו בתי המשפט תיקים 
רבים בתביעות דומות , עד שיקבע בית המשפט העליון את דעתו . קפידבינבפסק 
הדין שכתב השופט שמגר , והמשתרע על 76 עמודים , הוא מתייחס רק לקרובי משפחה 
מדרגה ראשונה ( הורים , ילדים , בני זוג ) כאל זכאים לפיצויים . כמו 
כן הוא קובע , שיש לצמצם את סוג הנזקים הראויים לפיצוי רק לתגובות נפשיות 
מהותיות , כגון מחלת נפש ( פסיכוזיס ) , או הפרעה נפשית רצינית ( נוירוזיס ) 
. אחת הפרשיות שבהן דנו השופטים היא בעניין ילד בן חמש וחצי , דוד דהאן 
מירושלים , שנפגע קשה מדריסת משאית וגסס 62 יום בבית החולים . הוריו לא 
היו עמו בעת התאונה , אך שהו ליד מיטתו וראוהו בייסוריו וסבלו עד יום מותו . 
ההורים טענו , באמצעות באי כוחם עו"ד שניאור זלמן פונדמינסקי ועו " ד 
בועז ארד , כי מות ילדם , והחוויה הקשה שעברו , גרמו להם נכות נפשית קשה , 
ודרשו לפצותם לא רק לפי חוק הנזיקין אלא גם לפי חוק הפיצויים , שכן נגרם 
להם " נזק גוף " ב"תאונת דרכים " . בית משפט השלום בירושלים קיבל את תביעתם , 
אך חברת הביטוח ערערה על כך . בית המשפט המחוזי הסכים שמדובר בנזיקין , 
בגלל רשלנות הנהג , אך קבע שאין להורים עילה לתבוע את חברת הביטוח לפי 
חוק הפיצויים , משום שלא מדובר בנזק שנגרם בתאונת דרכים . התביעה השנייה 
שנדונה היתה על נסיבות דומות . תושבת כפר שאמה נדרסה , שלא בנוכחותה , 
תבעה פיצויים על מחלת נפש שלקתה בה עקב ביקורה אצל האם הגוססת בבית החולים , 
ולאחר שחזתה בגופת האם בעת שהובאה לביתה לצורך קבורה . בית המשפט המחוזי 
בנצרת קבע , כי אין לתובעת עילה לתביעת נזיקין , משום שאין קשר סיבתי משפטי 
בין הנזק לבין התאונה , וגם אין לה עילה לתבוע לפי חוק הפיצויים , משום 
שהבת אינה מוגדת כנפגעת בתאונת דרכים . בשתי הפרשיות ערערו תובעי הפיצויים , 
ובפרשייה הראשונה ערערה גם חברת הביטוח על ההחלטה כי יש עילה לתביעת נזיקין . 
כאמור , קבע בית המשפט העליון כי יש עילה לתביעות נזיקין ופיצויים , וחייב 
את שתי חברות הביטוח בהוצאות המשפט . סופר " הארץ " מציין , כי בעקבות 
פסק הדין יוכל כל קרוב משפחה של נפגע בתאונה דרכים בשבע השנים האחרונות , 
שלא הגיש תביעת נזיקין , להגיש תביעה לפיצויים . קפידבינראשי חברות הביטוח 
קיבלו בתדהמה את החלטת בית המשפט העליון ואמרו שפסיקה זו מהווה " הרחבה 
פראית " של החוק לטובת נפגעי תאונות הדרכים . עד היום , אם הנפגע מהתאונה 
מת , היו יורשיו זכאים לקבל פיצוי בגין צער על קיצור תוחלת החיים , השווה 
ל52 אלף שקל בלבד ובמקרה של פציעה פיצוי עד 001 אלף שקל , לא כולל הוצאות 
האשפוז . אחד מראשי החברות אמר שאם אכן מרחיבים את החוק גם על מי שלא היו 
במקום התאונה , עלולות חברות הביטוח להיות בבעיה קשה . " יהיה בכך משום 
פסיקה נוספת לשורה של פסקי - דין אחרים שניתנו לאחרונה בבית המשפט העליון 
ואשר הרחיבו את הפסיקה והעלות של התשלומים לנפגעים שכבר עתה גבוהה מאוד " . 
אחד ממנהלי חברות הביטוח מסר , כי החלטה זו תחייב את החברות לייקר את תעריפי 
הביטוח . חברות הביטוח דרשו מוועדת ברנזון , בראשותו של השופט צבי ברנזון , 
הבודקת את עניין הפיצויים לנפגעי תאונות , להביא לצמצום התשלומים לנפגעים . 
המלצות ועדת ברנזון יוגשו בקרוב . 
