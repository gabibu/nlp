לונדון ( ע"ץ ) . התובע הכללי הבריטי עתיד לבקש בשמה של המלכה אליזבת 
צו האוסר על פירסומו של ספר חדש על חיי המשפחה המלכותית . הספר הקרוי " על 
גבול הסכנה " , נכתב בידי מלקולם בייקר , שעבד בעבר בארמון באקינגהאם . 
בייקר כולל בספרו סיפורים מביכים רבים על חיי משפחת המלוכה , ובכללם הרפתקאות 
אהבים של הנסיך אנדרו , תקריות לא נעימות שאירעו למלכה אליזבת , סודות 
של המלכה האם , וארועים אינטימיים שונים מחיי המשפחה המלכותית . המלכה מבקשת 
את הצו עקב שבועה של עובדי בית המלוכה הבריטי שלא לחשוף סודות הנחשפים בפניהם 
במהלך העבודה . קטעים מתוך הספר , שפורסמו במגזין הצרפתי " פארי מאץ " , 
נתלשו מעותקי העיתון שנמכרו בבריטניה , בהוראת בית המשפט . 
