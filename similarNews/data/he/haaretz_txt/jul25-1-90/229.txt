לידש ( מיוחד ל"ספורט הארץ " ) . שני הכדורגלנים הישראלים אלי אוחנה ושלום 
תקוה , המתאמנים בקבוצה האנגלית לידס יונייטד , ישתתפו הערב במישחק אימון 
במדי לידס שתשחק מול קבוצה חצי מקצוענית . יתכן שמשחק האימון של הערב שיכריע 
לגבי סיכויי החתמתם של הישראלים בקבוצת לידס יונייטד . סיכוייו של אלי אוחנה 
לקבל חוזה בלידס עדיפים בשלב זה , אך גם לאוחנה ברור שעליו להפגין יעילות 
ויכולת משכנעת במישחק האימון של הערב . בבוקר צפוי לשחקנים אימון שיגרתי 
מעייף , מה שוודאי לא יקל על שני הישראלים שאינם מורגלים בקצב כזה של אימונים . 
העייפות והשרירים הכואבים עלולים להיות בעוכריהם , אך זוהי הזדמנות יחידה 
להפגין את יכולתם הטכנית שכן באימוני הקבוצה התרכזו עד כה באימוני כושר מפרכים . 
מנגר לידס הווארד וינקנסון סרב להתייחס לסיכוייהם של השניים . הוא העדיף 
לציין את מחויבותו לנסות ולחזק את הקבוצה ככל האפשר . עם זאת אין כמעט ספק 
מחר בבוקר תימסר לשנים ההודעה הסופית על מעמדם בלידס . 
