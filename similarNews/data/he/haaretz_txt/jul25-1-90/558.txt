מצרים וירדן קראו אתמול לכינוס ועידה בין - לאומית לשלום במזרח - התיכון 
על בסיס עקרון " שטחים תמורת שלום " . בהודעה , שפורסמה בתום דיוני הוועדה 
העליונה המשותפת לשתי המדינות , שנערכו אתמול ברבת - עמון , הודגש הצורך 
בהעמקת היחסים הדו - צדדיים ובהבטחת הסולידריות הערבית . בראש הוועדה המצרית - 
ירדנית עומדים ראשי שתי הממשלות , הד"ר עאטף סידקי ומודאר בדראן . במהלך 
הדיונים העביר סידקי איגרת מהנשיא מובארק למלך חוסיין . משרד החוץ המצרי 
פרסם אתמול הודעה , שלפיה ייקבע סדר היום למפגש העיראקי - כווייתי הצפוי 
בגדה על - ידי שני הצדדים הניצים , ללא התערבות גורמים ערביים אחרים . 
בהודעה נאמר עוד , כי המפגש הצפוי יהיה ראשית הפתרון לבעיות , התלויות 
ועומדות בין שתי המדינות . מקורות ערביים בביירות מסרו אתמול , כי השייח 
זייד בן סולטאן א - נהיאן , העומד בראש איחוד האמירויות הערביות במפרץ הפרסי , 
אמור להגיע השבוע למצרים לפגישה עם הנשיא מובארק . העיתון הכווייתי " א - 
סיאסה " כתב אתמול , כי מצרים דחתה באחרונה פנייה אמריקאית לעריכת תמרונים 
משותפים בין הכוחות המזוינים המצריים לבין יחידות של צבא ארה"ב . 
