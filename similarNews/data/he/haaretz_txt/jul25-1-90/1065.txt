ישראלי בא בימים , תושב ותיק בארץ , מנאמני השירות הציבורי ההתנדבותי , 
שבא לאחרונה להינפש בבית ההבראה עתיק הימים " ארזה " שבהרי ירושלים , 
החל את שהותו במקום בעלייה על משטח שריד עץ הארז שיוצר התנועה הציונית העולמית , 
בנימין - זאב הרצל , שתל בנובמבר 8981 בדרכו לירושלים לפגישה עם קיסר 
גרמניה דאז , וילהלם . עץ היסטורי זה נגדע כעבור שנים בידי אלמונים , ונותר 
ממנו רק שריד של שורש השמור בארזה כמזכרת בתוך מסגרת מיוחדת " ב"גינת הרצל " . 
לאחר הקמת מדינת ישראל הונהג שנשיאי המדינה שותלים עץ זיכרון , עם ציון 
שמם , כסמל להמשכיות הציונית . שעה קלה עמד הישיש הישראלי ליד שריד העץ 
של הרצל , תוהה מה היה אומר הרצל על מדינת ישראל של היום ועל פני הנהגתה . 
לארזה , שכך נקראה לזכר עץ הארז של הרצל , באים בעיקר זקני וותיקי היישוב 
והמדינה בחודשי הקיץ הלוהט ( לא מעטים גם סיורי הנוער לארזה ) , רובם 
כי חשקה נפשם בנופש בטעם של הימים הרחוקים ההם . ארזה היא כיום בת 07 שנה . 
היא משתרעת על פני שטח קרקע הררי ומיוער , שעליו ניצבים שמונה בניינים 
ובהם 021 חדרים לנופשים . זה מעין גן - עדן עלי אדמות , השוכן בחיק חורשות 
מרהיבות עין ושפע של עצי ענק וערוגות של פרחי נוי ססגוניים . ועל כל אלה : 
מזג אוויר נוח ונעים אפילו בחודשי הקיץ הלוהטים וסביבה מקסימה עם מראה מרהיב 
עין , כולל מצפה הנשקף אל הרי ירושלים . ארזה הישישה ( שעל אף גילה לא 
איבדה מיופיה ) מושכת אליה בעיקר ותיקים מבקשי מנוחה שלמה ללא רעש והמולה 
של נעורים תוססים , " ללא פטיפונים ומגאפונים " ( כהגדרת אחד הנופשים 
הזקנים ) , ללא זמרה מחרישת אוזנים של ה"פוף " וה"הוף " , ללא הפרעה למנוחת 
התרדמה שבין השעות 2 - 4 אחר הצהרים . אין אפוא פלא שאין כאן בכלל נופשים 
צעירים , פרט לבנים ולבנות , לנכדים ולנכדות שבאים לכאן לביקור קצר , 
בעיקר בשבתות , אצל סבא וסבתא , לדרוש בשלומם , ובהזדמנות זו אולי גם 
לזכות בדמי כיס . האוכל של יום - יום ביתי ומשביע , כפי שמבשלות האמהות 
והסבתות שאת תורת הבישול למדו אצל אמהותיהן ולא בספרי הבישול המודרניים , 
במסכת " קלוריות " . מרק לעולם לא נעדר בארוחת הצהרים , גם עוף מבושל 
מוגש תכופות , כשרבים מבקשים את החלק התחתון והרך שלו . תה חם מוגש כאן 
בכל זמני הארוחות . בדרך הטבע נוצרות כאן חבורות לשיחות חולין , לחילופי 
דעות בענייני בריאות ומחלות . מפוליטיקה בורחים כאן כמו מצרעת . שוב שמיר ? 
שוב פרס ? לרוב מסתפקים בקריאה שטחית בעיתונים או בצפייה בשידורי הטלוויזיה , 
בעיקר בחדשות . נופשים אינטליגנטיים מביאים איתם צרורות ספרים לקריאה ולעיון . 
המדינה הזאת במצבה הנוכחי אינה מוצאת חן , בדרך כלל , בעיני רוב הנופשים . 
ועוד פחות אהודה עליהם הנהגת המדינה הנוכחית , " הימין והשמאל אותה הצרה " , 
כדבריהם . כמו להוכיח בפועל ש"ארזה " אינה צועדת עם הזמן , עדיין לא הותקנו 
מכשירי טלפון בחדרים . . עבור הנופשים הנזקקים לקשר חיצוני הוקמו שתיים - 
שלוש סוכות ובהם מכשירי טלפון ציבוריים . המבקש בקבוק קוקה - קולה , חפיסת 
שוקולד , או עיתון , ימצא את מבוקשו בקיוסק זעיר הנצא שם . מזמן לזמן מוצג 
כאן סרט ( לא מן החדשים ) ומובא איזה זמר , שיודע את טעמם המוסיקלי של 
הוותיקים , ומנעים להם בפרקי זמר ישנים . אבל העיקר הוא לנוח , לאכול 
היטב , לברוח מהשמש הלוהטתלשקוע בחיק הצל המרענן , לדבר על הבנים והנכדים , 
ולהיזכר בימים הטובים ההם . 
