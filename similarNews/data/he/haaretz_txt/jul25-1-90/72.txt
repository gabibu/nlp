בגדאד ( ע"ם ) . העיתון העיראקי " א - תאורה " מתח ביקורת על מזכיר 
המדינה האמריקאי גיימס בייקר עקב התנגדותו לשילוב אש"ף בתהליך השלום . העיתון 
מזכיר , כי ארה"ב פועלת לשתף פלשתינים בתהליך השלום , אולם היא אינה רוצה 
בשיתופו של אש"ף בתהליך . " אבל אפילו בייקר עצמו איננו מתעלם מהעובדה , 
כי קשה מאוד ואף בלתי אפשרי שארצו תמצא פלשתינאים שיאותו להשתתף בתהליך 
השלום ללא הסכמת אש"ף , ובלא שהארגון עצמו ימלא תפקיד בתהליך זה " , נכתב 
ב"א - תאורה " . " ניתן לומר כי מזכיר המדינה האמריקאי מבין כי הפלשתינאים 
באדמות הכבושות ומחוצה להם רואים באש"ף את נציגם הלגיטימי והיחיד . אש"ף 
הוא היחיד המוסמך להחליט אם להשתתף בתהליך השלום או לא , והיחיד המוסמך 
לשאת ולתת , להיענות או להתנגד בשמו של העם הפלשתיני כולו . " לפני בייקר 
היו אלו הציונים שניסו לחפש פלשתינאים שיהיו מתאימים להשתתף בתוכניותיהם 
ונכשלו . לכן , אין טעם לחפש פלשתינאים שיסכימו להשתתף בתהליך השלום במנותק 
מאש"ף , החלטותיו ושאיפותיו הפוליטיות . הפרדוקס הוא , שמזכיר המדינה האמריקאי 
אשר מתנגד לשיתוף אש"ף בתהליך השלום , מצהיר גם , כי הממשל האמריקאי סבור 
כי יש טעם לעשות מאמץ נוסף לחדש את הדיאלוג האמריקאי - פלשתינאי . פירושו 
של דבר , שארה"ב מסכימה לחידוש הדיאלוג עם אש"ף ( בתנאים מסוימים כמובן ) 
, אולם היא אינה מוכנה לשתפו בתהליך השלום . " אם נתעלם מתנאי האמריקאים 
לחידוש הדיאלוג , תנאים שאין אפשרות לקבלם , מותר לתמוה מה תכלית בדיאלוג 
עם אש"ף ? אם הוא מנותק מתהליך השלום ולא קשור אליו בשום צורה . " מדוע 
אם כן הדיאלוג עם אש"ף מחד וניהול מו"ם עם פלשתינים שאינם קשורים אליו מאידך ? 
ברי , כי הפרדת הדיאלוג מתהליך השלום מטרתה להפוך את הדו - שיח לדיאלוג 
למראית - עין בלבד , שולי וחסר משמעות . בעוד שאת תהליך השלום מיעדים להתקדם 
לפי המזימה הציונית , ושבסופו לא ישיגו הפלשתינים יותר מאוטונומיה או מנהל 
עצמי שאין להם עניין בהם . נראה , כי בייקר מבקש להתחכם , שאם לא כן , 
מי ילך שולל אחר העמדות הסותרות ? על איזה דיאלוג הוא מדבר , ואילו פלשתינאים 
הוא מחפש ? " שואל " א - תאורה " . 
