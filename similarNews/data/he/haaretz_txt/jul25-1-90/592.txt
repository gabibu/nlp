משנה א . , ושני קצינים בדרגת רב - סרן וסגן , הושעו מתפקידיהם עד סיום 
חקירת המשטרה הצבאית בפרשת תקיפת החיילת במחנה . ההחלטה על כך התקבלה על - 
ידי הרמטכ"ל , רב - אלוף דן שומרון , שקיבל שלשום את מסקנות הביניים של 
ועדת החקירה המטכ"לית בראשות מפקד הנח"ל , תת - אלוף מנחם זטורסקי . הוועדה 
בדקה את נסיבות המקרה בשבוע שעבר , שבו חדר אלמוני למחנה , תקף חיילת ששמרה 
לבדה , ניסה לאונסה וגנב ממנה את נשקה , תת - מקלע " עוזי " . מן המסקנות 
הראשוניות של הוועדה עולה , כי היו ליקויים רבים בסידורי השמירה במחנה ובכל 
הקשור למתן הפקודות . ועדת החקירה ממשיכה בעבודתה , ובודקת עתה אם מולאו 
במחנה הנהלים , המחייבים בסיס בסדר גודל כזה . לוועדה הגיעו תלונות של 
הורים , שביקרו את בניהם ובנותיהם במחנה 08 ודיווחו על ליקויים רבים בשמירה . 
המשטרה הצבאית ממשיכה לחקור את נסיבות חדירתו של האלמוני למחנה וניסיונו 
לאנוס את החיילת . המשטרה הצבאית בודקת , בין השאר , אם היתה רשלנות מצד 
מפקדים או קצינים , שהיו תורנים באותו יום , שבו חדר האלמוני למחנה . בד - 
בבד , ממשיכה משטרת ישראל בחקירה משלה . בסוף השבוע נעצר קטין בן 51 וחצי , 
החשוד בתקיפת החיילת , בניסיון לאונסה ובגניבת נשקה . במחנה 08 כבר הוסקו 
הלקחים ותוגברה השמירה . חיילות לא יוצבו לשמירה בשערים מרוחקים , והשמירה 
תתנהל בזוגות , כמתחייב מפקודות מטכ"ל . החיילת שהותקפה הוצאה לחופשה ומתאוששת 
בביתה , ואחר - כך תחזור לשירות במחנה 08 . 
