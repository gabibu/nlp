משלחת בת עשרה מדענים בכירים מבריה"ם תבוא בקרוב לישראל להשתתף בכינוס בין - 
לאומי של האיגוד הישראלי להבטחת איכות , שיתקיים בהשתתפות כ005 , 1 מדענים 
ואנשי תעשייה מישראל ומכל רחבי העולם . המדענים , שהנם בעלי שם עולמי ומועסקים 
במוסדות ממלכתיים בבריה"ם , ירצו בפני באי הכינוס בנושא הבטחת איכות בתעשייה 
הכימית . מאמרים שנכתבו על - ידם בנושא הגיעו באחרונה לארץ . מושב מיוחד 
בכינוס יוקדש לנושא התעשייה הכימית . את המושב ירכז שלום קופלמן מנהל הבטחת 
האיכות של תרכובות ברום , שנדרשו על - ידי לקוחותיהם לעמוד בדרישות החדשות 
של התקן הבין - לאומי . יו"ר האיגוד הישראלי להבטחת איכות , ד"ר זיגמונד 
בלובנד , מסר כי גם הונגריה הודיעה על השתתפותה בכינוס , וכי מומחה בעל 
שם עולמי מהונגריה יגיע לישראל , והרצאתו תוקדש לנושא " עזרה לממונה הרשמי 
של הונגריה להכנסת הבטחת איכות כוללת בחברות למיניהן " . מהאיגוד הישראלי 
להבטחת איכות נמסר כי חמישה מדענים מדרום אפריקה אישרו אף הם השתתפותם בכינוס , 
והם ירצו על הבטחת איכות בשלב פיתוח ותכנון של פרויקטים . 
