ניצן ( 04 ) היה חבר בלהקת פיקוד מרכז ; למד במחלקה לבימוי בדרמה - סנטר 
בלונדון ; שימש כאסיסטנט של הבמאי גונתן מילר ב"נשיונל תיאטר " ; במשך שש 
שנים היה במאי - הבית של תיאטרון הבימה ; היה חבר בהנהלה האמנותית של תיאטרון 
הקאמרי ; שימש כמנהלו האמנותי של תיאטרון חיפה ובחמש השנים האחרונות מכהן 
כמנהל האמנותי של תיאטרון הבימה . ניצן ביים כ03 הצגות בישראל . ניצן ייכנס 
לתפקידו כבר הבוקר , לאחר שיסכם את פרטי חוזה העסקתו עם הנהלת הפסטיבל . 
הוא ימשיך לשמש כמנהלו האמנותי של תיאטרון הבימה עד שיימצא לו מחליף . לפני 
כחצי שנה הודיע ניצן על פרישתו מניהולו האמנותי של תיאטרון הבימה על - מנת 
להתמסר לבימוי . השבוע הוא ביטל שתי הצעות עבודה בחו"ל , אחת בתיאטרון 
הלאומי בגרוזיה והאחרת בגרמניה . על היבחרו , מתוך שבעה מועמדים , אמר 
ניצן : " היו מועמדים מצויינים , חלקם היו טובים מאוד . אני מרגיש אחריות 
גדולה כי הייתי בחברה טובה . התפקיד מדליק , נתנו בי אמון ואנסה שלא לאכזב " . 
סגן מנהל הפסטיבל , רפי קינן , העוסק בעיקר בבחירת התוכנית המוסיקאלית 
של הפסטיבל , מועמד בימים אלה לתפקיד קונסול התרבות של ישראל בפאריס . 
אם ייבחר , תידרש הנהלת הפסטיבל לחפש סגן חדש . 
