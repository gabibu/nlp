פסק הבוררות של ההתאחדות לכדורגל , לגבי החלוץ עופר מזרחי , יינתן על ידי 
עו"ד עדי זרנקין ב - 21 באוגוסט . בדיון שהיה אתמול בפני הבורר ביקש מזרחי 
להשתחרר ממכבי חיפה לקבוצה הבלגית קורטריי , תמורת 000 , 002 דולר . הוא 
טען שהשחרור הובטח לו בעל - פה . הוא יוצג על ידי עו"ד יוסי לבנה . יו"ר 
מכבי חיפה , בנימין ברנשטוק , אמר שלא הובטח למזרחי שחרור . ברנשטוק טען 
עוד , כי למזרחי חוזה לשחק עוד שנה במכבי חיפה . הוא הוסיף שחתימת מזרחי 
ביטלה כל הבטחה קודמת , אם היתה כזאת . את מכבי חיפה יצג בדיון עו"ד יואל 
גולדברג . ליאור רוזנטל חתם בקבוצה לעונה אחת . הוא חוזר לחיפה אחרי שתי 
עונות , בהן שיחק בבני יהודה ומכבי תל אביב . רוזנטל מיועד לתפקיד בלם 
אחורי , שהתפנה עם שחרורם של דוד לוי ויוסי קרמר . יחל מחר בחוף הים את 
אימוניו לעונה הקרובה . הבלם הזר של הקבוצה , הבולגרי גיאורגי דימיטריוב 
( 13 ) , אמור להגיע בימים הקרובים . 
