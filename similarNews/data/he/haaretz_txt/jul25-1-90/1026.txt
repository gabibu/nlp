מנהלי האגפים והחטיבות הרפואיות של קופות החולים מתכנסים היום כדי לדון בהשלכות 
של החלטת משרד הבריאות להפעיל החל מ7 . 1 שיטת התחשבנות דיפרנציאלית לפעילויות 
רפואיות שונות , כמו ניתוחי שבר , ערמונית , ניתוחים נוירוכירורגיים , 
ניתוחי לב , שתלים , צנתורים ועוד , המבוצעות בבתי - חולים ממשלתיים . 
עד כה התבססה שיטת ההתחשבנות עם קופות החולים על מחיר יום אשפוז . החלטת 
המשרד לשנות את השיטה נובעת מהעובדה שמחיר יום אשפוז כפי שהונהג בשנים האחרונות 
אינו עונה על ההתייקרות המואצת של השירותים הרפואיים . לדברי שר הבריאות , 
אהוד אולמרט , שיטת ההתחשבנות הדיפרנציאלית תביא להתייעלות השירותים , 
באשר היא תגרום להגברת הפעילות ולקיצור משך האשפוז . מנכ"ל קופת חולים הכללית , 
נחום פסה , טוען לעומת זאת כי " שיטת התחשבנות דיפרנציאלית היא גרועה , 
מאחר והיא עשויה לגרום לניפוח הוצאות , ולהגדיל בכך את ההוצאה הלאומית 
לבריאות . אין בשיטה זו תמריץ להתייעלות , ויש חשש שבתי - חולים יבחרו 
להם את הפעולות הרצויות להם לביצוע מבחינה כלכלית " . לדברי פסה , יש צורך 
לעבור לשיטת הקפיטציה , לפיה תיקבע לכל בית - חולים אחריות על אוכלוסייתו , 
וההתחשבנות אתו תיעשה ישירות עם המחוז , ותותנה בטיפול רפואי מהיר וקצר , 
תוך ביטול התורים לבדיקות וניתוחים . יתרה מזאת , בית החולים יהיה חייב 
לספק לאוכלוסייתו פתרונות ניתוחיים וטיפוליים חלופיים , במידה ומשך ההמתנה 
בו יהיה ארוך מדי . בהנהלות בתי החולים הממשלתיים חוששים כי הפעלה של שיטת 
הדיפרנציאציה , במקביל לביטולו של הסכם האשפוז האזורי , יגרמו לתחרות בין 
בתי - חולים על ביצוע פעולות שונות , ויפגעו בהכנסות של חלק מבתי החולים . 
