נציגי הממשל האמריקאי , המנהלים את המו"ם עם אנשי משרד הביטחון בנושא מימון 
פיתוח פרויקט החץ , מתכוונים להגיע להסכם לפיו תממן ישראל מחצית מעלות השלב 
השני של הפיתוח . יהיה זה שינוי משמעותי לעומת ההסכם הקודם , שנחתם לפני 
כשנתיים , לפיו מימנה ארה"ב % 08 משלב א של הפיתוח וישראל % 02 בלבד . עלות 
השלב השני של פיתוח החץ מוערכת בכ042 מיליון דולר , ובמקרה שתתקבל הדרישה 
האמריקאית תיאלץ ישראל להשקיע כ021 מיליון דולר בשלב הפיתוח , שיימשך כשלוש 
שנים וחצי . המקור להשקעה זו אמור להיות תקציב הביטחון , ולאחר הקיצוצים 
שנעשו בו בתקופה האחרונה והמצוקה אליה נקלע צה"ל , יקשה על שר הביטחון , 
משה ארנס , להחליט על ביטול תוכניות הצטיידות אחרות כדי להפנות את הכספים 
לפיתוח החץ . אנשי הממשל בארה"ב ומומחי תוכנית מלחמת הכוכבים ( אס - די - 
אי ) , שהחץ פותח במסגרתה , הבהירו כי הם מודעים לכך שישראל תתקשה לעמוד 
בנטל הכספי הכרוך בפיתוח , אך העריכו שלא ניתן יהיה לשכנע את הקונגרס לחזור 
ולאשר את הנוסחה הקודמת לפיה תממן ארה"ב % 08 מעלות הפיתוח . הקושי לשכנע 
את חברי הקונגרס לאשר את הנוסחה הקודמת מקורו , בין השאר , בקיצוץ שבוצע 
באחרונה בתקציב האס - די - אי . ועדת הכוחות המזוינים של הסנאט החליטה על 
קיצוץ של 009 מיליון דולר מתקציב התוכנית לשנת 1991 שהגיש הממשל לאישורה . 
התקציב כולו עומד על 7 . 4 מיליארד דולר . עם זאת , מסרו אתמול מקורות 
בקונגרס האמריקאי ל"הארץ " , כי תיתכן אפשרות לפיה תוצג במו"ם עם ישראל הצעת 
פתיחה שבה יהיה חלקה של ישראל במימון % 04 בלבד . ההחלטה על גובה השתתפות 
הממשל האמריקאי בפרויקט החץ אמורה ליפול בשבועות הקרובים בוואשינגטון , 
ורק לאחריה יהיה צורך לאתר בישראל את מקורות מימון חלקה של מערכת הביטחון . 
גורמים צבאיים בכירים אמרו , בהתייחסם לנושא מימון החץ , כי כל עוד מדובר 
במימון % 02 מעלות הפיתוח באמצעות תקציב הביטחון , לא יביע לכך צה"ל כל התנגדות . 
אולם במקרה שהסכום יהיה גבוה יותר עלול הדבר לפגום בתוכניות ההצטיידות הצבאית , 
וצה"ל עשוי להביע התנגדות לכך . בקרב בכירים במטה הכללי קיים חשש מפני מה 
שהם רואים כהסתבכות אפשרית של מערכת הביטחון בפרויקט ענק שמימונו בעתיד עלול 
לבוא על חשבון תוכניות בניין הכוח של צה"ל . גורמים אלה מעריכים כי בסופו 
של דבר העלות של פרויקט החץ , כפי שמציגה אותה התעשייה האווירית , לא תעמוד 
במבחן המציאות והיא תגדל במידה ניכרת . בינתיים החלו מספר חברי קונגרס בארה"ב 
לפעול לשרין סכום של 24 מיליון דולר , מתוך תקציב האס - די - אי , למימון 
פיתוח החץ . בין התומכים בבקשה הסנאטורים גון ורנר , טד סטיבנס , פיט 
וילסון וקארל לוין . במקביל , נמשכות בתעשייה האווירית ההכנות לשיגור הניסיוני 
הראשון של החץ . השבועון האמריקאי לענייני ביטחון , " דיפנס ניוז " , 
מוסר כי בשיגור הראשון ישוגר טיל חץ חד - שלבי שיקבל מן הקרקע הוראה לפיצוץ 
עצמי . בהמשך תפותח גרסה נוספת , דו - שלבית של הטיל . 
