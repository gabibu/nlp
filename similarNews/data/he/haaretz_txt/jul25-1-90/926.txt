מוסקווה ( ע"ץ ) . " מוסקווה חשה דאגה רבה עקב הבלימה בהתקדמות בתהליך 
השלום וההחמרה במצב במזרח התיכון " , כך אמר אתמול סגן שר החוץ הסובייטי , 
אלכסנדר בלונוגוב , בשיחה עם מזכיר הממשלה אליקים רובינשטיין , הנמצא 
בביקור פרטי בבריה"ם . סוכנות טאס , שדיווחה על הפגישה , מסרה כי בלונוגוב 
אמר לרובינשטיין : " לא מקובל עלינו לחלוטין הניסיון לשנות את המצב הדמוגראפי 
בשטחים הכבושים , תוך יישוב מהגרים סובייטיים " . שני האישים שוחחו על היחסים 
הדו - צדדיים בין המדינות . 
