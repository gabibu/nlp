ואשינגטון ( מיוחד ל"הארץ " ) . ביקורו של שר החוץ , דוד לוי , בוואשינגטון 
נקבע ל9 או ל01 באוגוסט . כך הודיעה שלשום דוברת מחלקת המדינה , מרגרט 
טאטוויילר . היא מסרה כי מזכיר המדינה , גיימס בייקר , שלח ללוי הזמנה 
להיפגש עמו בוואשינגטון בתאריכים אלה , והשר לוי השיב בחיוב . " השניים 
ידונו על כל קשת היחסים שבין שתי המדינות " , אמרה הדוברת . " מזכיר המדינה 
מצפה לפתח בסיס משותף , עליו ניתן יהיה לעבוד עם ישראל כדי להשיג התקדמות 
לקראת שלום " . מקורות דיפלומטיים ישראלים ואמריקאים מסרו , כי ההודעה משקפת 
את הציפייה והתקווה של הממשל האמריקאי , כי לוי יביא עמו התייחסות רעננה 
והשקפה חדשה לגבי תהליך השלום , וכי המוניטין של איש פעולה שיצאו לו , 
יאפשרו התקדמות מדינית . ההודעה באה בעיתוי של שיפור מסויים בדיווחי התקשורת 
האמריקאית על ישראל . הבולט שבהם היה כתבה גדולה של כתב ה"וואשינגטון פוסט " 
בירושלים , שפורסמה שלשום , והבהירה כיצד הממשלה החדשה הזימה עד כה את 
התדמית הנוקשה , שדבקה בה עם הרכבתה . על פי הכתבה , הממשלה הזו נזהרת 
מאוד שלא לנקוט מדיניות קיצונית , כדי לשפר את הרושם הראשוני הקשה שלה בזירה 
הבין - לאומית , ובמיוחד בארה"ב . 
