, כשהאחים קארלו ונלו רוסאלי נרצחו בדקירות סכינים בידי צעירי ארגון חשאי 
ימני - צרפתי שפעל בשליחות המשטר הפאשיסטי באיטליה . הם היו בדרכם חזרה 
מתחנת הרכבת של עיירת הנופש הצרפתית באניול דה לורן שבנורמנדי . כמה צעירים 
עצרו אותם כדי לבקש , כביכול , את עזרתם בהתנעת מכוניתם שנתקעה בצדי הדרך . 
כשירדו האחים ממכוניתם הותקפו . קארלו בן ה83 , הלוחם והאידאולוג האנטי - 
פאשיסט , נרצח מיד בדקירות סכין בעורפו . נלו , ההיסטוריון , נאבק על 
חייו שעה ארוכה עד שחוסל בדקירות בכל חלקי גופו . יומיים אחר כך מצא עובר 
אורח את גופותיהם בצדי הדרך . עשרות אלפי צרפתים ליוו בפאריס את האחים היהודים 
רוסאלי בדרכם האחרונה . מדינאים והעיתונות בעולם הדמוקרטי כולו מחו נגד 
הרצח , בעוד שבאיטליה רחץ המשטר בניקיון כפיו . פראנקו ותומכיו בספרד , 
הנאצים בגרמניה , תומכי הפאשיזם באיטליה ודומיהם בארצות אחרות תומכי פראנקו 
והפאשיזם באיטליה , חגגו את היום . קפמאליד1רק שנה אחרי שהובאו הרוצחים 
בפני בית משפט צרפתי , נודעו במלואם בעולם הרחב פרטי הרצח , מבצעיו , 
מניעיו והעומדים מאחוריו , והובהר שהוא מומן על - ידי ראש הממשלה מוסוליני 
ושר החוץ שלו ( שהיה גם חתנו ) , הרוזן ציאנו . ורק אז , בדרך מקרה , 
בדרכן הביתה מבית ספר בשוויץ , נודעו הפרטים האלה גם לשתי בנותיו של נלו , 
פאולה וסילוויה . ויה רוסאלי , פיאצה רוסאלי , ויאלה רוסאלי , מועדון 
רוסאלי השם הזה חוזר שוב ושוב בכל ערי איטליה ורבים מעיירותיה וכפריה . 
ב9 ביוני השנה עלו לקברי האחים בפירנצה ( לשם הועברו מפאריס ב1591 ) יושב 
ראש הסנאט , ספאדוליני , תת שר הפנים , ספיני , ונכבדים רבים אחרים . 
כמו בכל שנה נערכו אזכרות , והעיתונות , הרדיו והטלוויזיה העלו שוב את 
זיכרון האחים רוסאלי . השנה נפתחה בפירנצה תערוכת ציוריו של נלו , שהתגלו 
במרתף הבית שלהם לפני חודשים לא רבים . בבתי הספר התיכוניים , בפקולטות 
למדעי החברה , לומדים חוקרי היסטוריה בת זמננו על האחים רוסאלי , על דעותיהם 
ומאבקם נגד העריצות הפאשיסטית . מאריה , אלמנתו הישישה של נלו , ושלושה 
מארבעת בניהם אירחו אותי בחדר ספרייתו של נלו , שקירותיו מכוסים עד לתקרה 
כונניות עמוסות ספרים רבים . גם על שולחן הכתיבה ועל שולחן קטן בין הכורסות 
הגדולות והעמוקות היו מונחים ספרים זה על גבי זה : היסטוריה , חשיבה פוליטית , 
ביטאונים שונים וגם ספרו האחרון של דויד גרוסמן . מאז חזרה המשפחה מארה"ב 
ב6491 ביקרו בבית הזה רבים מאנשי השמאל האיטלקי , מדינאים , הוגי דעות , 
אמנים , סופרים והרבה מהידידים של הימים ההם , שהשתתפו במרי האנטי - פאשיסטי . 
את רובם נהגה רוסאלי לקבל בספרייה הזאת שפעם , בטרם רכשה המשפחה את הווילה 
( 1391 ) , שימשה כנסייה פרטית לבעלי המקום . מכאן נשקפת העיר פירנצה 
וכאן צייר נלו רבות מהתמונות המוצגות עכשיו בפאלאצו וקיו , כיום בית עירייתה 
של פירנצה . אני שואלת את רוסאלי למוצאו של שם המשפחה . רוסאלי משיבה כי 
יש כפר בשם זה בספרד . כמו רבים מיהודי איטליה גם המשפחה הזאת הגיעה מספרד 
לליבורנו , העיר שפתחה את שעריה לפני יהודים בתקווה שיהפכו אותה מעיר נמל 
קטנה לנמל בין - לאומי ולגדול שבנמלי דוכסות טוסקנה של המאות ה71 וה81 . 
כמרבית יהודי ליבורנו עסקה משפחת רוסאלי במסחר , בעיקר עם בריטניה . באמצע 
המאה שעברה תמכו רבים מיהודי איטליה בתנועת אחדות המדינות השונות שהיו בה , 
בעיקר נגד הכנסייה , שמדינותיה השתרעו על פני שטחים נרחבים . גוזפה מאציני , 
האידיאולוג העיקרי ומראשי המאבק ליישום האיחוד , היה בא ויוצא בבית רוסאלי , 
ובאמצעות הבנק המשפחתי מצא מימון גם לרכישת נשק ללוחמי השחרור ושמר על קשר 
עם רבים מתומכיו , שכמוהו ירדו למחתרת . בבית רוסאלי התאהב בשרה נתן , 
קרובת משפחתם , והשפעתה עליו היתה רבה . בבית זה ראה לראשונה את העולם 
היהודי מבפנים , ובבית רוסאלי בפיזה נפטר , בשנת 2781 . יהדות איטליה היתה 
מאז ומתמיד קהילה קטנה כבת ארבעים - חמישים אלף איש בקרב מיליוני קאתולים . 
בכל זאת אין להבין במלוא היקפו את תהליך התפתחותה הפוליטית , הכלכלית והתרבותית 
של איטליה במאה וחמישים השנים האחרונות , מאז יצאו היהודים מהגיטאות , 
בלי התרומה היהודית . היהודים היו בעלי עסקים גדולים , הוגי דעות , אמנים , 
סופרים ומדינאים . הם הוציאו מקרבם ראש ממשלה ( לוצאטי ) שר חוץ ( סונינו ) 
, את ארטום , יועצו הכספי של קאבור , ראש ממשלת בית סאבויה בשנות תהליך 
האיחוד . יהודים נטלו חלק חשוב בפיתוח התעשייה ( אוליבטי למשל ) , הביטוח 
( חברת גנראלי ) , המסחר והבנקאות . אומברטו טראציני היה ממייסדי המפלגה 
הקומוניסטית האיטלקית , הגדולה בעולם המערבי ; מודיליאני , הצייר מליבורנו , 
וסופרים כמוראוויה ובאסאנו . בעולם המדע היה חלקם חשוב ביותר : אביה של 
הסופרת נאטליה גינסבורג , הפרוף יוסף לוי הכימאי , זכה בחמישה פרסי נובל . 
