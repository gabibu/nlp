" ניו - יורק ( מיוחד ל"הארץ " ) . נשיא תנועת העבודה הציונית בארה"ב , 
מנחם רוזנזאפט , קיבל מכתב אישי מיו"ר אש"ף , שבו מתבטא ערפאת בחיוב לגבי 
חמש הנקודות של מזכיר המדינה האמריקאי , גיימס בייקר , ומדגיש כי ישראל 
היא זו הדוחה אותן . " שלום לא יושג על - ידי מפלגה אחת " , כותב ערפאת , 
" אלא אם כן תעשה ישראל פשרה היסטורית דומה לזו , שעשה אש"ף , במטרה 
להשיג שלום עם העם הפלשתיני , שיהיה מבוסס על הכרת הזכויות הלאומיות של 
עמנו כולל הזכות לחירות , לעצמאות ולריבונות " . זהו מכתב ראשון מסוגו , 
שנשלח על - ידי ערפאת למנהיג ציוני באמריקה , המשתייך לממסד היהודי וחבר 
בוועידת הנשיאים של הארגונים היהודיים . המכתב , שהגיע מתוניס , נושא 
את התאריך 52 ביוני 0991 , וכתוב ערבית בצירוף תרגום אנגלי על נייר מכתבים 
רשמי , שבראשו סמל אש"ף ומשני צדיו הכתובת מדינת פלשתין , הארגון לשחרור 
פלשתין , משרד הנשיא " , בערבית ובאנגלית . מנחם רוזנזאפט נמנה על משלחת 
של חמישה פעילים יהודים - אמריקאים , שנפגשו עם ערפאת בשטוקהולם בדצמבר 
8891 . לאחר ניסיון הפיגוע בחופי ישראל ב03 במאי , פרסם רוזנזאפט פנייה 
לממשל בוואשינגטון , שבה ביקש להשעות מיד את הדו - שיח עם אש"ף . רוזנזאפט 
פרסם גם מכתב גלוי לערפאת בשבועון " ניוזוויק " , שבו קבל על שמנהיג אש"ף 
אינו מתנער מפעולות טרור של ארגוני חבלה פלשתיניים , והאשימו בנוקשות ובהתחמקות 
מהכרעות חד - משמעיות . קפידבינאת מכתבו פותח ערפאת בדברי הערכה לגילוי הלב , 
שהפגין רוזנזאפט בהתייחסויותיו לנושא השלום במזרח - התיכון , ומבטיח לו 
כי אין בלבו כל רוגז על גילוי - לב זה . " זכותך להביע את דעותיך , כפי 
שאתה מוצא לנכון , ויש להעריך זאת במיוחד בהתחשב בכך , שאתה ציוני ומכהן 
כנשיא תנועת העבודה באמריקה " . בה - בעת כותב ראש אש"ף : " מצערת העובדה , 
שאתה שבוי עדיין בסטריאוטיף של הפלשתינאים ושל אש"ף . חשבתי , כי השתתפותך 
במפגש עמי בשטוקהולם תהיה גורם , שיכריע בעד גישה אובייקטיווית ומציאותית 
לגבי אחת הבעיות הסבוכות בעולם " . ערפאת מזכיר את ההצהרה , שפרסם בתום המפגש 
בשטוקהולם בדבר נטישת הטירור , ומסווג אותה כ"פשרה היסטורית " וכאבן הפינה 
לכל הסדר של הבעיה האזורית . " לולא הצהרה זו , לא היה תהליך השלום באזור 
מקבל דחיפה " . מנהיגי ישראל , טוען ערפאת , הם אלה שדחו עד כה את כל יוזמות 
השלום , כולל חמש הנקודות של גיימס בייקר . בסוף מכתבו מביע ערפאת את אמונתו , 
כי " יום יבוא ויקיץ הקץ על שרשרת האלימות , וכל אחד מאתנו ינקוט את הצעדים 
ההכרחיים להשגת שלום צודק וקובע " . המכתב אינו נכנס לפרטים , וערפאת נמנע 
מאזכור ניסיון הפיגוע בחופי ישראל , למרות שהמכתב בא , כנראה , כתגובה 
להחלטת הממשל להשעות את הדו - שיח עם אש"ף . להערכת רוזנזאפט , מוכיח המכתב 
כי ערפאת חותר לחידוש הדו - שיח עם הממשל האמריקאי . רוזנזאפט אמר אמש , 
כי העביר העתק מן המכתב למחלקת המדינה . " הייתי מעבירו גם למשרד החוץ 
בירושלים " , אמר , " אך איני רוצה להביך את המשרד , שלפי מדיניותו אין 
לקבל מסמך רשמי של אש"ף " . 
