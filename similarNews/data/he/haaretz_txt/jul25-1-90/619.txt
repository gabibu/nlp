חברת מי לוגמים אמריקאים את ספל הקפה הראשון בבוקר ? האם האיש מולם הוא 
בראיינט גמבל האלגנטי והשנון , או צארלס גיבסון החלקלק , ואולי הם מעדיפים 
את פולה זון הסימפטית ? אין זו שאלה של מה בכך . יש לה השלכה ישירה על 
מעמדן הפיננסי של שלוש רשתות הטלוויזיה הגדולות בארצות הברית . בעקיפין 
היא עשויה להשפיע על תנודות בשוק המניות ומצב הרוח בקהילת הפיננסים בניו - 
יורק . עשרות מיליוני אמריקאים מתחילים את יומם בצפייה באחת משלוש תוכניות 
השחרית שמציעות הרשתות הגדולות . הן נמשכות שעתיים , משבע עד תשע , והן 
תערובת של חדשות , פרשנויות וראיונות . הוותיקה והידועה מבין שלוש תוכניות 
הבוקר היא " טודיי שואו " , שמוקרנת מדי בוקר ברשת אן - בי - סי מאז 2591 . 
רשת איי - בי - סי התחילה להקרין את " בוקר טוב אמריקה " בשנת 5791 , 
ובראשית שנות ה08 הצטרפה רשת סי - בי - אס עם תוכנית " הבוקר הזה " . שנים 
רבות ריתקה " טודיי שואו " את מרבית הצופים , אך בשנות ה07 הצליחה תוכנית 
" בוקר טוב אמריקה " לתפוס את המקום הראשון . בשנת 0891 צורף ל"טודיי 
שואו " כתב ספורט פופולרי , בראיינט גמבל , שהזניק את התוכנית שוב למעמד 
המוביל . " הבוקר הזה " מזדנבת במקום השלישי , וחרף מאמצים גדולים מצד 
ראשי סי - בי - אס וצירופם של מגיש מנוסה , הארי סמיט , ומגישה חדשה , 
פולה זון , שאף היא בעלת ניסיון עיתונאי , התוכנית אינה מצליחה להתמודד 
עם שתי התוכניות המתחרות . תוכניות הבוקר מהוות מקור הכנסה מרכזי לרשתות 
הארציות והצפייה בהן משפיעה על נטיות הצפייה במהלך היום והערב . לכן משקיעות 
הרשתות משאבים עצומים במימון ובכוח אדם . הן נעשות בהפקת מחלקת הבידור 
של הרשתות וניכר בהן מאמץ להדגשת הצד הבידורי הקל . קפמאליד1את רמת הצפייה 
קובעים מגישי ומגישות התוכניות , השייכים למועדון האקסקלוסיווי של מקבלי 
המשכורות הגבוהות ביותר בארצות הברית . התקשורת האמריקאית מתייחסת אליהם 
כאל כוכבי צמרת וכל בדל רכילות עליהם , כל רמז מצדם על כוונה לעבור לרשת 
המתחרה או לתוכנית אחרת , זוכים לפרסום בולט , לעתים קרובות כידיעות בעמודים 
הראשונים של עיתוני ארצות הברית . קפמאפרקמי שחושב שהאמריקאים מתעניינים 
באמת בעברו של המועמד החדש לבית המשפט העליון או דואגים למתיחות שנוצרה במפרץ 
הפרסי , כנראה שלא שמע על גיין פאולי , שזכתה באחרונה בתואר הנכסף , אהובת 
צופי הטלוויזיה האמריקאים . לנשות אמריקה פאולי היא מופת לאחת ש"עשתה זאת " 
וכבשה מעמד מרכזי בעולם הטלוויזיה האמריקאי , שהוא בשליטת גברים . לאנשי 
תקשורת היא דוגמה למקצועיות וכישורים , שהפכוה מכתבת בתחנת טלוויזיה מקומית 
קטנה בעיר שדה למגישת תוכנית חדשות מעולה ברשת ארצית . פאולי מוזכרת היום 
בנשימה אחת עם שמות כמו דן ראדר , פיטר גנינגס , ברברה וולטרס ותום ברוקאו . 
יש גם צד אירוני בסיפור הצלחתה . הוא חשף , לצהלת המבקרים , את כושר השיפוט 
המוטעה המאפיין לעתים את ראשי הרשתות ומנהלי התוכניות . גיין פאולי זינקה 
לצמרת כתוצאה ממשגה של דיק אברסול , אחד המפיקים הראשיים של " טודיי שואו " 
והאחראי לתוכנית , שהחליט שהתוכנית זקוקה לרענון , למרות שהיא זוכה לאחוזי 
צפייה גבוהים . לפני חודשים אחדים שכר כתבת מתחנת טלוויזיה מקומית בשיקאגו , 
דבורה נורוויל , בלונדינית יפהפייה בת 13 , לתפקיד ממלאת מקום ב"טודיי 
שואו " . גיין פאולי , 93 , קלטה את הרמז , והדהימה את מפיקי התוכנית 
ואת ראשי הרשת בהודעה שהחליטה לפרוש מהתוכנית , שבה הופיעה שמונה שנים . 
את מקומה לצדו של בראיינט גמבל , המגיש הוותיקקפתמונה1 , 81פשל " טודיי 
שואו " , תפסה דבורה נורוויל . התוכנית האחרונה , שבה נפרדה פאולי מהצופים 
הנאמנים של " טודיי שואו " והעבירה את ההגשה לדבורה נורוויל , הפכה לאחת 
הזכורות ביותר בטלוויזיה האמריקאית . לעיני מיליוני צופים התחבקו והתנשקו 
השתיים ופאולי העניקה למחליפתה שעון מעורר קטן שי שימושי למגישי תוכניות 
הבוקר המשכימים קום בשלוש לפנות בוקר כדי להתכונן לתוכנית . מה שקרה אחר 
כך הפתיע את כולם . אלפי מכתבי אהדה מצופים הגיעו לפאולי . בכנס של נציגי 
תחנות טלוויזיה המנויות על תוכניות רשת אן - בי - סי התקבלה פאולי בתשואות 
סוערות והפכה לאורחת בתוכניות מלל בשתי הרשתות המתחרות . אך מה שהדהים והחריד 
את ראשי הרשת היה העובדה , שעקומת אחוזי הצפייה ב"טודיי שואו " התחילה 
לצלול , ושבועות אחדים לאחר פרישת גיין פאולי הפסידה " טודיי שואו " % 51 
מצופיה ואת המקום הראשון שבו החזיקה שנים רבות . הבכורה עברה ל"בוקר טוב 
אמריקה " של רשת איי - בי - סי . גם " הבוקר הזה " של סי - בי - אס הראתה 
לפתע סימני התאוששות ונרשמה עלייה במספר צופיה . המבוכה בצמרת אן - בי - 
סי היתה גדולה . " כיצד מוותרים על תרנגולת שהטילה ביצי זהב ? " , לעג 
מבקר הטלוויזיה של " ניוזדיי " . המפיק האחראי ל"טודיי שואו " לא עמד בביזיון 
ופרש מניהול התוכנית . קפתמונה1 , 81פמנהלי אן - בי - סי , שעמדו מיד על 
חומרת המשגה , עשו מאמץ עליון כדי לפצות את פאולי ולהבטיח שלא תעבור חלילה 
לרשת ארצית אחרת . הוחלט להפיק מגאזין חדשות שבועי חדש ופאולי נבחרה לתפקיד 
העורכת הראשית והמגישה . כן מונתה לסגנית וממלאת מקום קבועה של תום ברוקאו 
והגישה בהיעדרו את חדשות הערב . הקרנת הבכורה של המגאזין , " חיים אמיתיים 
עם גיין פאולי " , התקיימה בראשית החודש וזכתה לביקורת נלהבת . בשבוע שעבר 
זינקה התוכנית למקום החמישי בין עשר התוכניות בעלות אחוזי הצפייה הגבוהים 
ביותר בטלוויזיה האמריקאית . זו הצלחה חסרת תקדים של תוכנית חדשות חדשה . 
קפמאפרקבעוד פאולי חוגגת את נצחונה , נקלעה " טודיי שואו " למשבר . דבורה 
נורוויל התגלתה כמגישה בעלת כישורים בינוניים ובלתי משכנעת . בראיינט גמבל , 
אחד ממנחי התוכניות המעולים והפופולרים בארצות הברית , האשים את המפיקים 
ואחדים מן המשתתפים הקבועים . מבקרים טענו , כי חלק מן האשמה רובץ בעצם 
על כתפי גמבל עצמו , שמגלה לדעתם סימני עייפות ופורק זעמו על עמיתיו . ראשי 
אן - בי - סי המודאגים התכנסו להתייעצות חירום ובעקבותיה הזעיקו מגמלאות 
את גו גאראגיולה , שהיה דמות טלוויזיונית פופולרית בשנות ה06 , כדי להופיע 
לצדו של גמבל . המטרה היתה ברורה להאפיל על נוכחותה של דבורה נורוויל ולהעניק 
לתוכנית אופי מכובד יותר . עתה מצפים שם בדריכות לנתוני צפייה חדשים . פרשת 
גיין פאולי מיקדה מחדש את התעניינות צופי הטלוויזיה והמבקרים בארצות הברית 
בתופעת חדירתן של נשים לכהונות בכירות כמגישות בתוכניות חדשות ברשתות הארציות . 
הראשונה שעשתה זאת וסללה את הדרך לבאות אחריה היא ברברה וולטרס , שגם היא 
התחילה את הקריירה התקשורתית שלה ב"טודיי שואו " . וולטרס התפרסמה בעיקר 
בראיונות בלעדיים שקיימה עם מנהיגים עולמיים , כמו הראיונות הנפרדים עם 
מנחם בגין ואנואר סאדאת לפני ביקורו של סאדאת בירושלים , שלדעת פרשנים תרמו 
להתקרבות בין שני המנהיגים ולקידום המפגש הראשון שלהם . פרישתה מרשת אן - 
בי - סי ורכישתה על ידי הרשת המתחרה , איי - בי - סי , היתה אירוע סנסנציוני 
בתקשורת האמריקאית . לפי השמועות , הסכימה לעבור לאיי - בי - סי תמורת 
משכורת שנתית המסתכמת בשני מיליון דולר . ברברה וולטרס מופיעה אחת לשבוע , 
בליל ששי , במגאזין חדשות " 02 - 02 " לצדו של המגיש הוותיק יו דאונס . 
היא גם מגישה מדי פעם תוכנית ראיונות עם כוכבי קולנוע ובידור . להוציא את 
גיין פאולי , שלדעת מכיריה ומבקרי טלוויזיה היא עיתונאית מעולה והיא מעוררת 
אמון ומשכנעת , הצלחתן של המגישות האחרות מוגבלת , ולעתים מאכזבת . למרות 
זאת , אחדות מהן נרכשו מרשתות מתחרות תמורת משכורות שנתיות המסתכמות במיליוני 
דולר . כדי להצדיק את הרכישה מנהלים ראשי הרשתות מבצעים של יחסי ציבור יקרים 
למגישות החדשות , שמעוררים צפיות גבוהות מהן , אך גם יוצרים בין צופי טלוויזיה 
את הרושם , כי נבחרו והועדפו רק בגין יופיין וכי כישוריהן לא היוו מרכיב 
קובע ברכישתן ובמעמד הבכיר שהוענק להן . דוגמה אופיינית היא דיאנה סוייר , 
מנחה בינונית . שנים אחדות היתה המגישה של תוכנית " הבוקר הזה " ברשת 
סי - בי - אס , אך סולקה כשאחוזי הצפייה התחילו לרדת . המפיק הראשי של 
" 06 דקות " צירף אותה לצוות מגישי המגאזין הפופולרי , אך מייק ואלאס 
ומורלי סייפר , צמד העיתונאים - החוקרים המעולה והמיומן ביותר בטלוויזיה 
האמריקאית , האפילו עליה . לפני שנה נרכשה על ידי רשת איי - בי - סי תמורת 
משכורת שנתית והטבות שונות , שלפי ידיעות בלתי מאושרות מסתכמות בארבעה מיליון 
דולר . הרשת שלפה מהבית הלבן את כתבה הוותיק והמנוסה סאם דאנלדסון והחלה 
בהפקת מגאזין חדשות " פריים טיים לייב " , אותו מנחים בצוותא סוייר ודאנלדסון . 
אך המגאזין אינו מצליח להמריא ואחוזי הצפייה בו אינם גורמים אושר לראשי 
איי - בי - סי . קפמאליד1ההכנסות מפרסומות במגאזינים מהוות כ%04 מכלל ההכנסות 
של שלוש הרשתות הגדולות , ובה - בעת עלות הפקתם קטנה ב%05 מעלות הפקתן של 
תוכניות בידור ומערכונים קומיים . נוסף לכך מיועדים מגאזינים אלה לטיפוח 
יוקרתן של הרשתות הארציות . לכן נוצרה תחרות עזה ביניהן על הפקת מגאזינים 
המוקדשים לחדשות , לתחקירים מיוחדים ולאירועים אקטואליים . אך עד כה נכשלו 
מרבית המגאזינים , להוציא " 06 דקות " ו " 02 - 02 . מסתבר , כי פניית 
הרשתות לעזרתן של נשים יפות , שאחדות מהן מוכשרות מאוד , לא הניבה את התוצאות 
הצפויות . את האשמה , אומרים מבקרים , אין להטיל על כתפי נשים אלה , 
אלא על הרשתות הממוסחרות , המעדיפות להדגיש את יופיין ולדאוג לכך שבטורי 
רכילות יסופר בהרחבה היכן בילו , כיצד התלבשו ועם מי רקדו . בדיוקן של 
גיין פאולי שפורסם בשבועון " ניו יורק " צוין לשבח , כי סירבה להעניק 
ראיון בלעדי לירחון היוקרתי וניטי פייר " , כסימן להסתייגותה מהתדמית שמבקשות 
הרשתות הגדולות להצמיד למגישות שרכשו . 
