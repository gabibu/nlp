שלושה מקומות הוקצו לנציגי אמצעי התקשורת מישראל בכנס בין - לאומי של כתבי 
תיירות , שייערך בתוניס . מזכ"ל אגודת העיתונאים בתל - אביב , רזי גוטרמן , 
ויו"ר תא כתבי התיירות , איתן שיבי , דיווחו בסוף השבוע בכתב לחברי תא 
כתבי התיירות , כי " הנהלת התא פועלת נמרצות , כדי להבטיח אשרות כניסה 
לתוניס לנציגים הישראלים , האמורים להשתתף בקונגרס השנתי של פיגט הארגון 
הבין - לאומי של כתבי תיירות , שייערך בתוניס בחודש אוקטובר הקרוב " . למרות 
שמסיבות פוליטיות ספק אם יינתנו לעיתונאים מישראל אשרות כניסה , ממשיכים 
חברי אגודת העיתונאים בת"א , והנהלת תא כתבי התיירות , במאבקם בנושא , 
ונערכים לאפשרות המעשית , כי הכניסה לתוניס תתאפשר . חברי תא כתבי התיירות , 
המעוניינים לצאת לכנס הבין - לאומי בתוניס , הונחו להירשם במזכירות האגודה 
עד ל51 באוגוסט . אם יירשמו יותר משלושה חברים , תתקיים הגרלה בין המועמדים . 
בכנס האחרון של הארגון הבין - לאומי של כתבי תיירות , שנערך בבריה"ם לפני 
כשנתיים , התעוררו בעיות דומות לגבי מתן אשרות כניסה לנציגי אמצעי התקשורת 
מישראל . בתחילה , הסכימו המארגנים הסובייטים לאשר את כניסתם של שלושה 
נציגים בלבד , אולם לאחר מאמצי שכנוע רבים ובעזרת התערבותה של הונגריה , 
אושר למשלחת של תשעה כתבי תיירות לקחת חלק בכנס במוסקווה . 
