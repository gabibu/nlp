אנטיביוטיקה וטכניקות ההרדמה והכירורגיה המשוכללות ירש מהוריו והורי - הוריו 
את תדמית בית - החולים כמקום שאליו באים כדי למות . הניתוח הכירורגי נחשב 
לפעולה הירואית , שהביאה בעקבותיה , לעתים קרובות , מוות , לא תמיד באשמת 
מבצעיה . בעיני הדור הצעיר שונתה התדמית כליל . בבית - החולים כבר לא 
מתים , לא מהרדמה ולא מניתוח . אם זה קורה , לעתים נדירות , מוקמת ועדת 
חקירה , פנימית או ממשלתית , ומחפשים את האשמים , דורשים , ואף מקבלים , 
פיצויים , ולעתים אף נפתח תיק פלילי . אך דווקא הדור בעל התדמית הישנה 
הזדקן וצורך שירותים כירורגיים יותר מכל קבוצת גיל אחרת . לפי שעה רק כ%11 
מכלל האוכלוסייה צורכים בין % 02 ל%04 של כלל הניתוחים , וכ%05 מכלל הניתוחים 
הדחופים נעשים בזקנים . גם הם וגם המטפלים בהם מודעים לשבריריותם ולסופיותם , 
ויש שנשאלת השאלה , אם כדאי לבצע את הפעולה הכירורגית מבחינה כלכלית ומהבחינות 
של הארכת החיים ואיכות החיים . קפמאפרקשאלות כאלה מורכבות ומסובכות , והן 
מתבררות עתה תוך כדי עריכת מחקרים במרכזים גריאטריים שונים . אולם אין לצפות 
לתשובות חד - משמעיות , אלא לכל היותר לקווים מנחים , שיתבססו על נתונים 
סטטיסטיים . הסיכון הניתוחי מורכב מארבעה גורמים : בעיותיו הרפואיות של 
החולה ; שיטת ההרדמה ; סוג הניתוח ; המיומנות הטכנית של הצוותים . בעיות 
אלה מתפרשות על פני שלוש תקופות - זמן : הכנת החולה לפני הניתוח , בזמן 
הניתוח ולאחר הניתוח . בכל שלוש התקופות מעורבים מומחים מתחומי הרפואה השונים . 
הרופא המתחיל את תהליך הניתוח ואף מסיים אותו הוא רופא המשפחה . בשירותיו 
של הרופא הגריאטרי , שהיה אמור ללוות את החולה הזקן מתחילת התהליך ועד סופו , 
משתמשים רק לאחר מעשה . מהי כדאיות הניתוח ? אם התשובה המתבקשת היא הארכת 
חיים , הרי בעולם המערבי יש היום לבן 56 סיכוי לחיות עוד כ6171 שנים ; 
כלומר להגיע לגיל 28 . לבן 08 יש סיכוי להגיע לגיל 88 , ואם הוא מעל 
גיל 58 עדיין מזומנות לו , מבחינה סטטיסטית , עוד כחמש שנים . אם התשובה 
המתבקשת היא כלכלית , יש בה שני מישורים : הפרטי והחברתי . הפרטי עד 
כמה האדם עצמו או משפחתו מוכנים להוציא משאבים העומדים לרשותם . החברתי 
עד כמה החברה מוכנה לדאוג להם , בחקיקת חוקי ביטוח סוציאליים ובסבסוד 
ישיר או עקיף , להשגת המטרה . מבחינת ההיבט העיוני - המוסרי עומד על הפרק 
ערך האדם בעיני עצמו ובעיני החברה שהוא חי בה . מבחינת ההיבט הפוליטי - 
המעשי עולה השאלה עד כמה הפרט והכלל נוקטים פעולה כדי לקבוע עמדה ברורה בנדון . 
אם לאריכות ימים המדע נותן פתרונות , ולמשאבים כלכליים החברה , הרי על 
הכדאיות מבחינת איכות חיים רק הנוגע בדבר יכול לתת תשובה ; קודם כל לעצמו , 
ואחר - כך לחברה שהוא חי בה . קאולם בשאלת הכדאיות כרוכים היסוסים מסיבות 
נוספות . הרושם הוא , כי היסוסיו של האדם הזקן לפני הניתוח נובעים לא רק 
מפחד המוות , אלא יותר מכך מפחד הכאב , מפחד הנכות ומפחד הבדידות . ואולי 
יותר מהפחד קיים חשש מאובדן שליטה עצמית ומחוסר ישע . ברור עם זאת , שכל 
הפרדה בין כדאיות של אריכות ימים לכדאיות כלכלית , לכדאיות של איכות חיים 
ולהיסוסים מסיבות אחרות היא מלאכותית , ובעצם אין להפריד ביניהם . הזקן 
אמנם לא מפריד . כדי לעשות את חשבון כיסו וחשבון נפשו הוא אוסף מידע . מהם 
מקורות המידע שלו ? בראש ובראשונה הגורמים המטפלים . אך המגזר הרפואי חשוד , 
בהיותו גורם מעוניין . גם לקרובי המשפחה יכול להיות עניין , לעתים סמוי 
או לא - מודע , ללחוץ על הזקן לכיוון זה או אחר . מי אפוא יועץ חסר פניות ? 
עוברי אורח , שכנים , חברים באותו מועדון , ההולכים ביחד לבית - המדרש , 
או מורו ורבו של הזקן . בנוסף , ובמידה פחותה , פרסומת בעיתון , ברדיו 
ובטלוויזיה . על כן , אם במועדון או בבית - הכנסת יש אדם שעבר ניתוח קטרקט 
או ניתוח ערמונית ומודיע כי הניתוח הצליח , הדרישה לניתוחים אלה תגבר באותה 
שכונה . אך המנותחים לא תמיד מודים באכזבות ובטעויות . משום כך יש פער 
בין הודעת בעל הדבר כי הניתוח הצליח לבין המדדים האובייקטיוויים להצלחה . 
ברוב המקרים יחלוף זמן עד שהמנותח יוכל לשקול את החסרונות ואת היתרונות 
של החלטתו . יעבור זמן עד שיודיע על כך ברבים . אם קרה שהפעולה הכירורגית 
שעבר אדם לוותה בסיבוכים , או הסתיימה בכישלון , יחרימו שכניו את נותן 
השירות ( רופא ) , את המקום ( מחלקה , בית - חולים ) , או אפילו יימנעו 
מביצוע הפעולה גם אם היא מוצדקת מבחינה אובייקטיווית . בני הדור הקודם , 
הזקנים של היום , היו מורגלים בגישה האוטוריטטיווית במגזר הרפואי . ההמלצות 
הרפואיות היו פקודות . גישה זו הולכת וננטשת לטובת חוות - דעת נייטרלית 
ומניית כל הסיבוכים האפשריים . זה נעשה לא רק מסיבות רפואיות - חוקיות , 
אלא גם בגלל ההכרה הפילוסופית כי האדם , באשר הוא אדם , יש לו זכויות 
על עצמו , ורצונו כבודו . סוף תהליך זה הוא החתימה על מסמך ההסכמה המעביר 
את כל האחריות על כתפי החולה , החסר ידע רפואי . אך באחריות זאת הוא מבקש 
לחלוק , ולא ברור אם יש לו עם מי . 
