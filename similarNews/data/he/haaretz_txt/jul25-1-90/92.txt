תושבי רמת השרון הנזקקים לאביזרי מין לשווא יחפשו אחר חנות המציעה סחורה 
זו בעירם . עד היום מנעה המועצה המקומית פתיחת בתי עסק מסוג זה בתחומי היישוב . 
לפני שנה הוציאה המועצה המקומית צו סגירה נגד חנות לאביזרי מין שנפתחה באחד 
מרחובותיה הראשיים של רמת השרון . בעל העסק עתר לבג"ץ . הוא טען על פגיעה 
בחופש העיסוק . היועץ המשפטי של המועצה המקומית רמת השרון , עו"ד יצחק 
גלאור , מצא " פרצה בחוק המאפשרת למועצה מקומית למנוע פתיחת בתי עסק שאינם 
נראים לה . בהופיעו בפני בג"ץ טען גלאור , כי " צו המועצות המקומיות " 
מקנה לרשות מקומית שאיננה עיר את הסמכות להגביל , לצמצם ולקבוע אילו בתי 
עסק יפתחו בתחומה . סמכות זו , לדבריו , איננה מופיעה ב"פקודת העיריות " 
ומשום כך , מה שמותר בעיר הגדולה לא מותר באופן אוטומטי גם ברשויות המקומיות 
הקטנות . שופטי ההרכב נחלקו ביניהם . השופט דב לוין , טען כי אכן נכון 
שהוראות החוק הותאמו ליישובים קטנים , אבל רמת השרון כבר איננה מתאימה להגדרה 
זו . השופט לוין ערער על עצם הסמכות של רשות מקומית " להציץ בחור המנעול " 
של חייו הפרטיים של אזרח ולהכתיב לו בעקיפין כיצד ינהל את חייו האינטימיים . 
השופט לוין היה בעמדת מיעוט , ובית המשפט קיבל את עמדת הרשות המקומית ואת 
עתירתה , וכתוצאה מכך הוציא צו לסגירת החנות . כי באותה החלטה קבע בג"ץ 
כי מן הראוי שהרשות המקומית תקבע קריטריונים היכן כן ניתן לפתוח בתי - עסק 
מסוג זה בתחומה ואל לה לסרב באופן מוחלט להעניק רישיונות לבתי עסק כאלה בתחומה . 
זה לא מכבר הונחה על שולחן רשות הרישוי במועצת רמת השרון בקשה לפתיחת חנות 
לאביזרי מין באיזור התעשייה . למרות שהמיקום תואם את הקריטריונים שהיועץ 
המשפטי של המועצה צידד בהם במהלך הדיון בבג"ץ , דחה יו"ר רשות הרישוי את 
הבקשה ומסרב להעניק את הרישיון . הנושא נמצא בבדיקה משפטית במחלקה המשפטית 
של המועצה , ומבקש הרישיון מעיין באפשרות של פנייה לבג"ץ . הסיכוי שתושבי 
רמת - השרון " יזכו " לחנות מין ראשונה ביישובם יקטן לכשיכנס לתוקפו חוק 
חדש שיזם שר הפנים , הרב אריה דרעי . לפני שבוע עברה בקריאה ראשונה בכנסת 
הצעת חוק לתיקון חוק רישוי עסקים , המקנה לרשות המקומית , מועצה כעירייה , 
את הסמכות לאסור פתיחת בתי עסק למכירת אביזרי מין באזורים מסוימים , להגביל 
את מספר הרשיונות לבתי עסק כאלה ועוד . אם תאושר הצעת חוק זו , תיסגר " הפירצה " 
שחשף עו"ד גלאור וגם עיריות יוכלו לסגור ולמנוע פתיחת חנויות לאביזרי מין 
בתחומיהן , אם המיקום שלהם אינו נראה להן . הצעת חוק זו נולדה בעקבות פסק 
דין שניתן בבג"ץ ב88 . 21 . 8 . היתה זו עתירה שהגיש תושב רחובות , נגד 
העירייה שסירבה להעניק לו רישיון לניהול חנות למכירת אביזרי מין . העותר 
ביקש מהעירייה רישיון עסק ל"ממכר מוצרי גומי , ספרות וקלטות " . לאחר בירור 
נמצא כי הכוונה למכירת אמצעי מניעה ואביזרי מין , וכן ספרות וקלטות בענייני 
מין . העירייה ראתה ב"לשון הסתרים " שבה נוסחה הבקשה לרשיון משום " חוסר 
נקיון כפיים " של המבקש ומטעם זה דחתה את בקשתו . בית המשפט קיבל את העתירה 
וחייב את הרשות המקומית לשלם לעותר את הוצאות המשפט . המשנה לנשיא בית המשפט 
העליון , מנחם אלון , מציין בפסק דינו המנומק , כי " מאחר וסירוב להענקת 
רישיון עסק יש בו משום פגיעה בעיקרון היסוד של חופש העיסוק , אין רשות הרישוי 
מוסמכת לסרב מתן רישיון כזה , אלא מטעם המפורש בחוק . הנימוק המאפשר סירוב 
כזה מצוי בסעיף בחוק רישוי עסקים והוא לשם מניעת סכנות לשלום הציבור והבטחה 
מפני שוד והתפרצויות " . פירוש לחוק זה ניתן בהחלטה אחרת של בג"ץ שבו נדון 
מקרה דומה . באותה החלטה שניתנה על - ידי נשיא בית המשפט העליון יצחק כהן 
המנוח , ושאותה מצטט השופט אלון בפסק דינו , נכתב : " נותר הנימוק של 
מניעת סכנות לשלום הציבור . ברור שבמלים אלה לא התכוון המחוקק לשמירה על 
ערכי המוסר , אם כי ערעור יסודות המוסר בקרב הציבור עלול בסופו של דבר לפגוע 
בשלומו של הציבור , אלא התכוון לענייני ביטחון הציבור פשוטו כמשמעו , ועל 
כן כרך בפיסקה הנ"ל ביחד מניעת סכנות לשלום הציבור והבטחה מפני שוד והתפרצות . 
. . גם במובן מצומצם זה יש בהוראה זו כדי להצדיק מניעת רשיון מעסק , 
אשר מעצם טבעו פוגע קשות ברגשות הציבור בסביבה שבה מתכוונים לפתוח את העסק , 
וכתוצאה מכך יש חשש ממשי לפגיעה בשלום הציבור . אם , לדוגמה , ירצה פלוני 
לפתוח מועדון לילה בלב מאה שערים , או בית מרזח בשכונה מוסלמית דתית , 
תיצדק רשות הרישוי כשתסרב לתת רשיון . ברם , כדי להצדיק סירוב כזה חייבת 
רשות הרישוי להראות , שהעסק פוגע קשות ברגשות רובו של הציבור בסביבה שבה 
רוצים לנהלו . יש מקרים שבהם ניתן למצוא ראיה לכך בנסיבות , שבהן בבחינת 
מפורסמות שאינן צריכות ראיה , אך לא כך הוא הדבר במקרה דנא . " המשיב לא 
הביא בפנינו בעניין זה ראיות מיוחדות . כל מה שידוע לנו הוא שהעסק הוא באיזור 
מסחרי בירושלים , שהעותרת מציגה את מוצריה בתוך משרד , באופן שהם בלתי 
נראים לעין לאנשים שעוברים ברחוב , ושהיא מספקת אותם באמצעות הדואר . ניתן 
להניח שעצם קיומו של עסק מסוג זה בירושלים הוא למורת רוח לחוגים רחבים של 
הציבור בירושלים , אנשים דתיים וחילוניים כאחד , אך בכך לא סגי כדי לקבוע 
שהעסק מסכן את שלום הציבור " . על פי אותה מגמה עצמה , ומאותו נימוק , 
נפסק בשעתו בבג"ץ בפסק דין אחר , שאין רשות מקומית מוסמכת למנוע פתיחת מועדוני 
משחקים באמצעות מכונות חשמליות , למרות הנזק החינוכי הצפוי מהם , במיוחד 
לבני נוער . בעקבות פסק דין זה יזמו כמה חברי כנסת תיקון לחוק רישוי עסקים , 
שהיקנה לרשות המקומית את הסמכות לאסור פתיחת מועדונים כאלה באזורים מסוימים 
ולאסור סוגים מסוימים של משחקים . השופט אלון , מציין בפסק דינו כי אין 
לו ספק שהנימוקים האמורים שבהחלטת רשות הרישוי ומועצת עיריית רחובות מעוגנים 
היטב , הן בצורכי הסדר הציבורי והן בטעמים חינוכיים . לאחר מחשבה נוספת 
בא לכלל מסקנה , כי " אין לפגוע בעיקרון - העל של חופש העיסוק " , אלא 
בהוראת חוק מפורשת , כפי שהדבר נעשה בנוגע למועדוני ההימורים . ועל כן 
המליץ השופט אלון למחוקק , שמן הראוי כי יביא תיקון מתאים לחוק רישוי עסקים 
גם לעניין חנויות המין . השר דרעי עט על המלצת השופט כמוצא שלל רב , ומיהר 
ליזום הצעת חוק בעניין זה , שמקנה לרשות המקומית סמכויות לאסור פתיחת חנויות 
למכירת אביזרי מין באזורים מסוימים , להגביל את מספר הרשיונות באיזורים 
מסוימים , לאסור או להגביל פעילויות נוספות בתחומי אותם עסקים , ולאסור 
או להגביל פרסומם של אביזרי מין במקום העסק , בעיתונות או בכל דרך אחרת . 
השר דרעי ניצל את ההזדמנות וכלל בהצעת החוק , שכאמור , עברה קריאה ראשונה , 
גם את הסמכות לרשות המקומית לשלול רישיון עסק מבית קולנוע שהפר את הוראות 
המועצה לביקורת סרטים ( " הצנזורה " ) והקרין סרטים " אסורים " . ואם 
לא די בכך , הרי שעתה נבחנת במשרד הפנים הצעת חוק נוספת להחיל את הפיקוח 
העירוני גם על ספריות ההשאלה לסרטי וידיאו . הנימוק הוא שבספריות אלה מוצעים 
להשאלה סרטי מין וסרטי אלימות קשה וסדיזם שנפסלו על - ידי הצנזורה להקרנה 
באולמות ציבוריים , או שהוגבלו לצפייה לגיל 81 ומעלה , כאשר בספריות הווידיאו 
אין מדקדקים בעניין זה ומשאילים סרטים לכל דורש . יעקב מרקוביץ , המשנה 
למנכ"ל משרד הפנים , המצדד בחוק שיחיל פיקוח על ספריות הווידיאו , טוען 
כי קיבל באחרונה פנייה מהלשכה המשפטית במשרד החינוך , לפיה הגיעו תלונות 
רבות למשרד החינוך מצד הורים הקובלים על כך שילדיהם נחשפים לסרטי מין ואלימות 
המושאלים לכל דורש בספריות הווידיאו . הצעות חוק אלה , והצעות נוספות כמו 
" חוק החזיר " , חוק רישוי מכוני עיסוי , ואחרות , המצטרפות לשלל של חוקי 
מדינה וחוקי עזר עירוניים , הופכים את הרשות המקומית למעין " משטרה " 
זוטא , שכן האחריות לאכיפת חלק ניכר מחוקים אלה מוטלת על אגפי הפיקוח 
העירוניים . אכיפת חלק מהחוקים היא בסמכות המשטרה , אולם זו , בשל עומס 
העבודה המוטל עליה והמחסור בכוח אדם , משאירה לעיתים קרובות את הטיפול לרשות 
המקומית . אבל גם זו , בשל מחסור בכח אדם , ולעתים בשל אי הרצון להתנגש 
עם התושבים , נמנעת אף היא מאכיפת החוק במקרים רבים . היועץ המשפטי של המועצה 
המקומית רמתהשרון , עו"ד יצחק גלאור , המשמש גם כיו"ר איגוד היועצים המשפטיים 
ברשויות המקומיות , טוען כי עדיף היה שחלק מהחוקים לא היו נחקקים כלל , 
שכן אין הרשות המקומית מסוגלת לאוכפם . " הנזק שנגרם מאי כיבוד חוקים 
ואי אכיפתם גדול יותר מהנזק שעלול להיגרם אם חלק מהחוקים הללו לא ייחקק כלל " , 
אומר גלאור . הוא מביא כדוגמא את רמת השרון . לרשות המחלקה על פיקוח הבנייה 
עומדים שני פקחים בלבד ולפיקוח על חוקי העזר האחרים יש חמשה ששה פקחים בלבד . 
לדבריו , הרשות המקומית לא מסוגלת , בשל מחסור בכוח אדם , לאכוף את החוק 
למניעת עבירות בנייה , שהוא נושא שהנזק שהוא יכול להסב לציבור גדול יותר 
מהנזק שעלולה להסב חנות לצורכי מין או מסעדה שתמכור בשר חזיר . לדעת גלאור , 
חוק רישוי חנויות אביזרי מין , חוק החזיר , ודומים להם , הם ההוכחה עד 
כמהנדרשת חוקה בישראל . לדעתו , אילו היתה חוקה שהיתה מבטיחה את זכויות 
הפרט , לא היה אפשר לחוקק חוקים שפוגעים בפרט . הוא מזכיר בהקשר זה את 
ארצות הברית , שבה השמירה האדוקה על חופש הביטוי וזכויות הפרט ניכרה באחרונה 
בקביעת בית המשפט העליון , שזכותו של אזרח אפילו לקרוע את דגל הלאום , 
אם הדבר משרת את חופש הביטוי . 
