בון ( ע"ץ ) . ארגון הטרור המערב - גרמני " סיעת הצבא האדום " הודיע 
אתמול כי הוא עומד " לנהל מסע ארוך של מאבק נגד הכוח העולמי החדש גרמניה 
הגדולה " . במכתב מודפס , בן חמישה עמודים , שהגיע אתמול למשרדי סוכנות 
הידיעות הצרפתית בבון , נטל על עצמו הארגון בפעם השניה את האחריות לניסיון 
ההתנקשות בחייו של המדינאי האנס נויזל , וקבע כי " נויזל מסמל את המשך 
הפאשיזם הגרמני של הרייך השלישי , המוביל לרייך הרביעי " . " גרמניה הפדראלית 
וצמרת השלטון החדשה במזרח - גרמניה , בהחליטם להקים גרמניה גדולה , ממשיכים 
באותן המטרות והתוכניות האימפריאליסטיות של הפאשיזם הנאצי " , אומר המכתב . 
" אנו נילחם נגד התפתחות זו בכל כוחנו , מאחר שאנו רואים כתפקידנו לנהל 
את מלחמת המעמדות הבין - לאומית כך שהם לא יצליחו במזימותיהם " . נויזל נפצע 
קל ביום שישי כאשר מטען נפץ הונח במכוניתו . קפידבינחמישה חילים סובייטים 
ערקו שלשום דרך הגבול הפתוח ממזרח למערב גרמניה וביקשו מקלט מדיני מסרה 
משטרת מערב - גרמניה . זהו המקרה השני מסוגו בשבועיים האחרונים . החיילים 
אמרו כי שירתו בבסיס סובייטי סמוך לשוורין , שבצפונה של מזרח - גרמניה . 
הם חצו את הגבול לסאקסוניה התחתונה במכונית " וולגה " מתוצרת סובייטית , 
מסר קצין משטרה בגוטינגן . החיילים , שהיו לבושים בבגדים אזרחיים , ביקשו 
מקלט מדיני בגוטינגן והועברו למרכז של פליטים . פקידים במערב - גרמניה אמרו 
בשבוע שעבר כי שלושה חיילים סובייטים ערקו ממזרח - גרמניה למערבה באמצע יולי . 
החיילים רשאים לבקש מקלט ולא יוסגרו לידי השלטונות הסובייטים , שביקשו 
ממערב - גרמניה לסייע להם בחיפושים אחר החיילים שנחשבו לנעדרים . 
