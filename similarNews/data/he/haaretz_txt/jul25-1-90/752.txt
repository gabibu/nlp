מליאת רשות השידור תדון היום בהוראתו של מנהל הטלוויזיה , יוסף בראל , 
להפסיק הכנתה של כתבתו של ישראל סגל למבט שני , אשר עוסקת בסיקור השטחים 
בעיתונות הישראלית . בראל הורה אתמול שלא לפתח את החומר שצולם עד היום לכתבה . 
ביום חמישי אסר בראל על על צוות צילום של הטלוויזיה לצאת לשטח לצילומים 
לצורך הכתבה . צעדיו של בראל נעשו ללא ידיעתם של עורך התוכנית מיכאל קרפין 
ומנהל מחלקת החדשות אלימלך רם . קרפין הודיע אתמול למנכ"ל רשות השידור , 
אריה מקל וליו"ר לאהרון הראל כי הוא שוקל להתפטר אם בראל לא יחזור בו מהחלטתו , 
לאחר שהגיע למסקנה כי לא יוכל להמשיך לערוך את התוכנית בתנאים אלה , ולא 
ישלים עם פגיעה מקצועית זו . למקורביו אמש כי זו צנזורה פוליטית שאין לה 
תקדים . בעבר היו ויכוחים בין על קטעים מסויימים בתוכניות , אך מעולם לא 
נפסלה כתבה בשלמותה . באוזני מקורביו ציין קרפין כי בשבוע האחרון נפסלו שתי 
תוכניות . ביום שלישי שעבר פסל בראל , בניגוד לדעתו של קרפין , ראיון 
עם תא"ל ( מיל . ) אפרים סנה במסגרת התוכנית שעסקה במשתפי הפעולה בשטחים , 
בטענה שלסנה יש מעורבות פוליטית . בישיבת בוקר שהתקיימה אתמול במחלקת החדשות 
ניסה אלימלך רם לשכנע את בראל לשנות את החלטתו , אולם בראל סרב . בחטיבת 
החדשות בטלוויזיה אומרים כי זהו מאבק על עצמאותה של הטלוויזיה , וחוששים 
כי אחרי מבט שני יגיע תורו של יומן השבוע . כתבתו של ישראל סגל , שכותרתה 
" כתב שטח " , עוסקת בסיקור השטחים בעיתונות הישראלית : כיצד מסקרים 
העיתונאים את השטחים , איך משתקפים השטחים בעיתונות ואיך מושפעת מכך החברה 
הישראלית . סגל עובד על הסרט כבר חודש וחצי , לאחר שהסרט אושר להפקה על 
ידי ניסים משעל בעת שכיהן כמנהל הטלוויזיה . רוב הצילומים לכתבה כבר נעשו . 
בתחילה נימק בראל את הפסילה בכך שהסרט לא אושר , למרות שהסרט אושר על ידי 
מישעל . אחר כך אמר שההפקה לא תוקצבה , אבל התברר שמבט שני איננו מתוקצב 
באופן קבוע כי הוא שייך למחלקת החדשות , שבה אין קובעים תקציב להכנת סרט . 
האיש המוביל בסרט , אם כי לא המרואיין היחיד , הוא יזהר באר , כתב " הארץ " 
בשטחים . בשיחה בין בראל לאלימלך רם ביום חמישי טען בראל כי אין צורך בסרט 
על כתב של עיתון " הארץ " וכיצד הוא מסקר את השטחים . דוברת רשות השידור , 
ירדנה הראל , מסרה בתגובה כי הכתבה לא נפסלה . קרפין חרג מן הנוהלים הקיימים 
בטלוויזיה הן בתוכניות והן בחדשות , לפיהן על מנת להפיק סרט דוקומנטרי ארוך 
יש להגיש תסריט ותקציב , ורק על - פי אישור שלושה קובעים את המסגרת התקציבית 
להפקה . מאחר שמנהל הטלוויזיה מצא שעד היום היו אי - סדרים רבים בנושא זה , 
ושקרפין חרג מן הנוהלים , הוא דרש מהממונים על קרפין לדאוג לכך שיכבד את 
הנוהלים . מדובר בכל הסרטים הארוכים של מבט שני ולא בכתבה הנדונה בלבד . 
בשלב זה בוטלה הפקת הכתבה . היום יתברר גורלה במליאה . 
