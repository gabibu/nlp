רבת עמון ( ע"ר ) . " המועצה לשיתוף פעולה ערבי " ( המאגדת את ירדן , 
עיראק , תימן ומצרים ) גינתה אתמול בחריפות את שר המדע , פרוף יובל נאמן , 
בעקבות דברים שהשמיע על יכולתה של ישראל בתחום הנשק הכימי . " המועצה לשיתוף 
פעולה רואה בדבריו של נאמן על עוצמתה הכימית של ישראל הוכחה חותכת לכוונותיה 
התוקפניות של ישראל " , ציין מזכ"ל המועצה חילמי נאמאר , בהודעה רשמית . 
נאמן , מומחה לפיסיקה גרעינית , טען ביום ו שישראל מסוגלת להשיב לעיראק 
מנה אחת אפיים אם זו תפעיל נשק כימי נגד ישראל . מחקרים שהתפרסמו בארצות 
שונות מציינים כי ברשות ישראל נשק כימי ונשק גרעיני כאחד . 
