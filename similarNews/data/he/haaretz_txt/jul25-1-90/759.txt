מאז הפיצוץ בחוף תל - אביב , שבו נהרגה שלשום התיירת הקנדית מרני קימלמן , 
הגבירה המשטרה את פעילותה למניעת פיגועים נוספים . לפי החשד נמנים מניחי 
המטען בחוף ירושלים בתל - אביב עם חוליית מחבלים מרצועת - עזה . החקירה נערכת 
בשיתוף פעולה בין המשטרה לגורמי הביטחון השונים , כאשר הדגש הוא על פעולות 
חקירה ומודיעין בשטחים . במשטרת מחוז תל - אביב הוחלט להגביר את החיפושים 
והבדיקות בכליהם של ערבים מהשטחים המגיעים לתל - אביב או גרים בה , ויוגדל 
מספר מחסומי הפתע לביקורת בכניסות לגוש דן וגם בערים עצמן . המשטרה תגביר 
גם את הנוכחות הסמויה במקומות ריכוז של אזרחים . מטען החבלה האחרון בחוף 
תל - אביב הונח לפני כחמש שנים . אז הבחינו בו מתרחצים והזעיקו חבלני משטרה , 
שנטרלו אותו ללא נפגעים . במשטרת תל - אביב נמשכה אתמול חקירתם של שמונת 
הערבים שנעצרו באזור הפיגוע בשבת ב"חוף ירושלים " שבטיילת . מעצרם של שניים 
מהנחקרים שהם קטינים הוארך אתמול ב63 שעות . הבוקר יוחלט במשטרה אם לבקש 
מבית משפט את הארכת מעצרם של שאר ששת העצורים . בשלב זה עדיין לא ברור אם 
העצורים קשורים לפיגוע , ונראה כי אין ראיות נגדם . חברי משלחת הנוער עליהם 
נמנתה מרני קימלמן ז"ל המתינו אתמול במלון אמבסדור בתל - אביב לאוטובוס שיקח 
אותם לירושלים . רוב בני הנוער מעדיפים לחזור לקנדה , וביניהם שלושת חבריה 
של קימלמן , ששהו עמה בזמן הפיצוץ בחוף הים ונפצעו באורח קל ביותר . הנהלת 
מחלקת הנוער והחלוץ בהסתדרות הציונית החליטה אתמול שלא לבטל את המשך התוכנית 
של הקבוצה , ולהמשיך עד מועד הסיום המקורי בעוד עשרה ימים . ההחלטה התקבלה 
בהתייעצות עם פסיכולוגים ואנשי מקצוע . סוכם , עם זאת , ששני פסיכולוגים 
של המחלקה ימשיכו ללוות את חברי הקבוצה . הקבוצה מונה כ08 צעירים בגילאי 
71 עד 22 מקנדה , שהגיעו לתוכנית קיץ של כששה שבועות , שדוגמתה מארגנת 
הסוכנות היהודית ליותר מ000 , 5 בני נוער מדי שנה . קפידבינדודה של התיירת 
שנהרגה בפיצוץ הגיע אתמול לטפל בהעברת גופתה . את הדוד , לאו רזניק , 
קיבלו ליד כבש המטוס שניים מאנשי שגרירות קנדה בישראל . הם לקחו אותו לחדר 
צדדי ושוחחו אתו במשך כמה דקות בטרם יצא מהנמל . רזניק הגיע מקנדה לניו - 
יורק עם הוריה של הנערה בניסיון להגיע אליה ולבקרה בבית חולים , אך בניו - 
יורק השיגה אותם הידיעה על מותה . ההורים החליטו שלא להמשיך לישראל וחזרו 
לטורונטו . לסוכנות נמסר , כי הצעירה שנהרגה תוכר כנפגעת פעולת איבה והוריה , 
כהורים שכולים . כן יכוסו , בין היתר , כל הוצאות האשפוז והשהות של המשפחה 
בישראל , הטסת הגופה וחלק מהוצאות הקבורה , על - ידי הביטוח הלאומי . 
שר החוץ הקנדי גו קלארק יצא בהצהרה המגנה את הפיגוע בחוף תל אביב בו נהרגה 
הנערה הקנדית מרני קימלמן מטורונטו . קלארק כינה את האירוע דוגמה מחרידה 
של שימוש אכזרי בטרור . קלארק שיבח את העזרה הרפואית המסורה לה זכו הנפגעים 
הקנדים , ובמיוחד ציין לשבח את הסיוע הפסיכולוגי שניתן לשאר חברי הקבוצה . 
כמו כן הודיע קלארק כי ממשלת קנדה תקיים מגעים עם השלטונות בארץ במטרה להביא 
להעמדתם לדין של האחראים לפיגוע . הקונגרס היהודי הקנדי קרא לממשלת קנדה 
לנקוט מדיניות נוקשה יותר נגד ארגוני הטרור הערביים . הקונגרס תובע מממשלת 
קנדה לנתק את הקשרים הדיפלומטיים עם אש"ף אם יתברר שהארגון היה אחראי לפיגוע . 
גופתה של קימלמן מוטסת כעת במטוס אל - על לטורונטו . הקהילה היהודית בעיר 
נערכת לקראת ההלוויה היום . בלוויה ישתתפו נציגים בכירים בממשלות קנדה ואונטריו 
וראשי הקהילה היהודית בקנדה . 
