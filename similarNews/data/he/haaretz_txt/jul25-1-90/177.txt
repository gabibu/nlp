" אפלייד מטריאלס " מקליפורניה החליטה להקים מרכז טכנולוגי בישראל . המרכז 
יעסוק בפיתוח מערכות לייצור חצאי מוליכים . מנכ"ל החברה יהיה ד"ר מיכאל 
ברונשטיין , לשעבר נשיא " אופאל " שיש לו ניסיון של למעלה מ02 שנה בתעשייה . 
החברה תקים את המרכז באיזור תל אביב ותתחיל בעבודתה בנובמנבר השנה . לשם 
כך , התחילה לגייס כוח אדם מתאים , אשר יתחיל לעבוד במפעלי החברה בסנטה 
קלרה בארה"ב , עד להשלמת המבנה בארץ . אפלייד מטריאלס היא חברה אמריקאית 
בעלת מחזור שנתי של כחצי מיליארד דולר , המתמחה בייצור ציוד לתעשיית הרכיבים . 
שיתוף הפעולה הראשון שלה עם ישראל התבצע באמצעות חברת סי - איי ממגדל העמק , 
אשר פיתחה רעיון למדידת טמפרטורה של פרוסות סיליקון , אשר מהן מיוצר שבב 
מחשב במהלך תהליך הייצור , באמצעות ציוד אינפרא אדום . פרויקט זה זכה לתמיכת 
הקרן הדו - לאומית ישראל - ארה"ב , בירד . סמנכ"ל אפלייד מטיריאל , ד"ר 
דן מידן , אמר כי מרכז הפיתוח החדש של החברה בישראל , יתרכז בשיפור המערכות 
האוטומטיות של קווי היצור לרכיבים , תוך בדיקת גישות חדשות לבקרה ממוחשבת 
למוצרים חדשים . להערכתו , קיים בארץ " פוטנציאל מוחות " בהנדסת תוכנה 
וחומרה , ובמיוחד במערכות אוטומטיות , ולכן החליט להקים כאן את המרכז . 
חברת " אפלייד מטיריאלס " היא אחת החברות המובילות בעולם , בתחום של מערכות 
לייצור פרוסות עבור תעשיית חצאי המוליכים . לחברה חמישה קווי ייצור עיקריים , 
שבשלושה מהם היא הגורם המוביל בשוק . מפעליה ממוקמים בארה"ב , אירופה 
ויפן . 
