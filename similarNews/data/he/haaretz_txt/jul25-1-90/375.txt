מה השתנה השבוע במפלגת העבודה ? שום דבר . מה לא השתנה ? שמעון פרס הוא 
היו"ר . יצחק רבין חותר ליטול את התפקיד . רבין הוא הפופולרי בין ראשי 
המפלגה בסקרי דעת הקהל . המחנה שלו פעיל . משה שחל ואורה נמיר רוצים גם 
הם להיות יו"ר המפלגה . גם מרדכי גור , גד יעקבי וישראל קיסר . המחלוקות 
האישיות מטרידות את מנוחת המפלגה . הכל ממתינים להתמודדות הגדולה ב2991 . 
היונים במפלגה מרוטות כנפיים . המפלגה באופוזיציה . לא יודעים איך אפשר 
לנצח בקלפי . לא יודעים איך לשכנע שני דתיים להצטרף לקואליציה . קפמאפרקחמודאי 
שפרס היה המנצח הגדול בכינוס המרכז . החודשים האחרונים לא הטיבו עמו . 
הוא פוטר מן הממשלה , אך נקרא אל הנשיא , הקים קואליציה וחילק תיקים בישיבת 
מרכז . בוקר אחד הכל קרס . כך איבד את המעט שהיה למפלגתו , את מחצית הכיסאות 
בממשלה . חבריו כועסים עליו ובמפלגה מודים שהוא מפסידן כרוני . כמה מהם 
הכינו מארב להחליפו . ההתמודדות נכפתה עליו בשעתו הקשה ביותר , והוא בא 
אל מרכז המפלגה בתחושת הפסד . התקווה היחידה שנותרה לו היתה ניצחון בהתמודדות 
עצמה , שנועדה ליום ראשון הבא . אבל בשמונה בערב הודיעו לו שהוא נשאר היו"ר . 
קפמאליד4מובן שגם רבין ניצח . לאחר עשור בלא התמודדויות במפלגה הצליח רבין 
להביא למהלך שכזה . אילו ויתר גם בשלב הזה , שבו רק הוא יכול לקרוא תיגר 
על המנהיג , עלול היה פרס למנוע התמודדות אף לקראת 2991 . עתה ברי לכל 
וכך גם נקבע בהחלטת המרכז השבוע , שיש לארגן מהלך של התמודדות בתוך שנה 
עד שנה וחצי במתכונת המעודדת השתתפות של מועמדים רבים . רבין רומז שהוא 
יהיה אחד מהם . המפלגה כולה ניצחה . כאשר הדף המרכז את רבין , הוא הציל 
בכך את המפלגה מהתרסקות . ניצחון של פרס פירושו בסך הכל המשך הסטטוס - קוו 
המתוח , משום שרבין ימשיך בדרכו הפסיווית , הלא - נמרצת , לערער על המנהיג . 
אילו נוצח פרס , הוא לא היה מוותר ובדרכו הסוחפת כפוליטקאי המנוסה והמשופשף 
ביותר בזירה היה מסתער בחזרה על תפקיד היו"ר . 393 , 1 חברי המרכז הם בעצם 
המנצחים . המרכז הוכיח כמה הוא חשוב , וכי מי שלא מתחשב בו , שאינו מתחנף 
לו קצת , אינו יכול להנהיג אותו . פרס גילה איך השיג את הניצחון המפתיע . 
הוא ניהל כאלף שיחות בטלפון או פנים אל פנים עם האנשים הנכונים , עם חברי 
המרכז , והפך מסוס מת למנהיג ( כמעט ) בלתי - מעורער . המרכז גם הפגין 
את עצמאותו ועוצמתו בדחותו את הצעת הלשכה . היה בכך ביטוי מסוים לעוצמה 
הטמונה במנגנון מפלגתי , המורכב מסבך של נאמנויות ואינטרסים אישיים . משה 
שחל הצהיר מראש כי הוא תומך בפרס . אורה נמיר הודיעה כי היא מטילה פתק לבן . 
ישראל קיסר לא בא לכינוס המרכז . השלושה האלה , הנערכים לקראת 2991 , 
הם אולי המנצחים . הם לא נסחפו עם קבוצת הטרמפיסטים לעבר רבין . הם נקיים 
מן הקלון . המרכז שימש להם בימה חשובה להכריז על מועמדותם לקראת הבחירות 
הבאות . שחל שייך כעת לקבוצה המנצחת במפלגה . נמיר יכולה לטעון בצדק כי 
היא המנהיגה של חוג לא - קטן במפלגה , של 021 נמנעים , באשר כ%01 מחברי 
המרכז נהגו כמותה והטילו פתק לבן . וכך קיסר הוא מנהיגם של כ081 הנעדרים . 
ניצחונו של פרס הוא גם ניצחון של קו אידיאולוגי . מעבר ליריבות האישית , 
למשקע ההדחה ולשיקולים של פופולריות בסקרי דעת הקהל מבטאת זכייתו של פרס 
גם את ניצחונה של הגישה המתונה יותר במפלגה מול רבין , המייצג את הקו הנצי . 
מעל בימת המרכז ביקש רבין להזכיר כי לא רק נאבק באינתיפאדה , אלא עשה גם 
מעשים טובים וכשר ביטחון הוציא את צה"ל מלבנון . פרס ביקש להוכיח שהוא צחור 
ממנו , וביטל את תוכנית השלום של שמיר , שרבין שותף בעיצובה , בהגדירה 
" שיירים של קמף דייוויד " . החברים הערבים במפלגה ראו בניצחון פרס ניצחון 
שלהם . המנצח העיקרי הוא אולי הליכוד . פרס , שלא הצליח לגבור על הליכוד 
בארבע מערכות , כבר אינו נתפש כאיום על הליכוד . אילו התבקשו חברי הליכוד 
לבחור במועמד של היריב , הם היו בוחרים בפרס . דובריו של פרס הודו שרבין 
אולי מסוגל להביא מנדט או שניים מן הליכוד , אבל יפסיד ארבעה - חמישה לשמאל . 
וזהו בדיוק הדבר שמפניו חוששים בליכוד . הרי כל מה שחסר לפרס היו מנדט 
או שניים מגוש הליכוד , באשר השמאל התייצב לצדו בכל מקרה . במידה של נחת 
שמעו בליכוד עד כמה מתפתל פרס מול הלקאותיהם של חבריו ורשמו עוד ציטוטים 
בגנותו , בגנות אמינותו . ופרס סיכם בהודאתו מעל הבימה , כי הליכוד הוליך 
שולל את העבודה . זה היה יום נעים לליכוד . ניצחונו של פרס הוא ניצחונו 
של עמיתו , מנהיג הליכוד שמיר . שתי המפלגות הגדולות עוקבות זו אחר זו 
ולומדות זו מזו , ובליכוד הבינו עכשיו שאין מדיחים מנהיג , במיוחד לא בשעתו 
הקשה . אם יבקש שמיר לרוץ ב2991 , אולי יקומו לו יריבים , אבל המרכז יידע 
כי עליו להודפם . יתרה מכך , מרכז העבודה קבע כי השנה וחצי הבאים יוקדשו 
להתארגנויות , ובכך נתן לשמיר אורכה לניהול ממשלתו . איש לא יטריד את ראש 
הממשלה , כי בעבודה עסוקים בבעיות פנימיות . אף חבר לא יעז להציע מהלך 
מזורז של התמודדות . קפמאפרקחמפרס שוב לא יחזור להיות פרס של פעם . תומכיו 
יאמרו לו כי בסך הכל הצביעו נגד הדחה , מפאת כבודו של היו"ר , אבל הם לא 
תומכים בפרס האיש . ספירה נכונה של הקולות במרכז מלמדת כי פרס זכה בכ%84 
ואילו כמעט % 25 הצביעו לרבין או שילשלו פתק לבן . נראה כי השבוע דווקא חמקה 
מידיו של פרס הזדמנות נוחה לזכות במינוי של מועמד המפלגה לבחירות הבאות , 
שכן יכול היה לקיים הליך של הצבעה אחת בלבד הן נגד ההדחה והן לבחירת מועמד 
המפלגה לבחירות 29 . אלא שהוא לא רק איבד את ההזדמנות , אלא הקשה על עצמו . 
כדי להציל את עורו בשעה הקשה , הוא נאלץ לשלם מחיר כבד מבחינתו באמצו את 
שיטת הפריימריס לבחירת מועמד המפלגה ולבטל בכך את תפקודם של המרכז או הוועידה , 
שבהם הוכיח עד כמה הוא מיטיב לשלוט . המפסיד הוא הרי רבין . מי שהצליח 
ללכד את השואפים לשינוי , והם עשו אותו למנהיגם , ייוותר עתה לבד , לאחר 
שנכשל לספק את הסחורה בעיתוי הנוח ביותר להשיגה . המחנה שגדל פתאום יחזור 
לממדיו הקודמים ואולי אף יקטן . המיתוס שהוא בן שנים אחדות , בדבר סיכויו 
של רבין לגבור על פרס , ספג מהלומה . ההפסד צורב עוד יותר , משום שרבין 
עצמו הוא שחיזק את מנהיגותו של פרס . המפלגה כולה היא המנוצחת . בעבודה 
יודעים כי פרס לא יכול לגבור על הליכוד . בכל זאת נאלצו לשוב ולחזק את מנהיגותו 
לקראת קביעת ראש המפלגה בבחירות הבאות . ואם ניצח פרס את יריבו הנצחי מתוך 
עמדת חולשה , מי יעצור אותו להבא ? שוב תופיע המפלגה עם אותה הסחורה , 
שאין לה די קונים . מבלי משים היה זה המרכז שהפסיד יותר מכל . התברר כי 
ההערכה לגבי חשיבותו ועצמאותו של המרכז היא נמוכה . בכירי המפלגה ופרשנים 
לא טרחו ללמוד ולדעת את תכונותיו , משום שראו במסגרת זו בסך הכל מעין חותמת 
גומי להחלטות המנהיגות . ואז , דווקא כאשר 393 , 1 חברי המרכז נחלצו להפגין 
עצמאות במענה על שתי השאלות הראשונות שהוצגו בפניהם , הם החליטו במסגרת 
השאלה השלישית על התאבדותם הפוליטית . להבא יקפידו במפלגה כי בחירת היו"ר 
תיעשה כנהוג בוועידה , ואמנם הבחירה הבאה צפויה בוועידה ביוני 19 . אך 
גם בחירת המועמד מטעם המפלגה לראש הממשלה לא תעשה על - ידם אלא בפריימריס . 
אפילו ביום ראשון הקרוב המרכז אינו מתכנס . בשאלות המרתקות ביותר של בחירת 
המנהיגים עשה המרכז את שלו והמרכז יכול ללכת . מי שלא רצו מולם את רבין , 
כשהוא מחוזק כיו"ר פופולרי , כאשר הם יציגו את מועמדותמקפמאליד4לקראת בחירות 
29 , קיבלו את פרס מחוזק אולי עד 69 . שחל , נמיר וגם יעקבי וקיסר נגד 
הדחה , אך הם מוכנים להדיח את פרס עוד היום למען בחירתם שלהם . כאשר יקומו 
על פרס ב2991 , הוא ילין על תאוותם . הוא יאמר כי להכריח יו"ר ללכת קודם 
שהוא החליט על כך בעצמו , זו הדחה . מנהיגי הקו המדיני המתון במפלגת העבודה 
נחלו מפלה . במאזנם של עוזי ברעם ולובה אליאב תירשם בצד פרישתם המפוארת 
ממזכ"לות המפלגה גם תמיכה מפוקפקת בשר הביטחון של האינתיפאדה . אבל גם ליוסי 
ביילין ולחיים רמון יזכרו שהיו קטני אמונה . ביילין אף ניסה לדבר על לבו 
של אביו הפוליטי , כי הגיעה העת לפרוש ולא להתבזות . את רפי אדרי ישאלו 
לאן נעלם . החלטת מרכז העבודה על עריכת בחירות מוקדמות אינה נוחה לימין . 
שיטת הבחירה הזו אכן מיועדת לבחור את המועמד הטוב ביותר , והיא גם תחשל 
אותו במערכה ארצית , שתחשוף אותו לא רק בפני אנשי העבודה . הציבור כולו 
יעקוב וילווה בעניין ובאהדה את מערכת הבחירות המוקדמת הזו , אשר תציג את 
מפלגת העבודה כדמוקרטית יותר . יאמרו עליה שהשכילה להיענות במידת - מה לתביעות 
הפופולריות של תנועת המחאה למען שינוי שיטת הממשל . שלל הח"כים הוותיקים 
יתוארו כפנים חדשות . גם ניצחונו של פרס אינו בהכרח בשורה לימין . במפלגת 
העבודה עשויה להשתרר בתקופה שכזו רגיעה מסוימת , ואפשר גם שההתמודדות בפריימריס 
שוב לא תיעשה באותה החריפות והעוינות כמו בין פרס לרבין . תחרות והתמודדות 
אי - אפשר להביא אל סיומן במפלגה ; הן רוחשות תמיד מתחת או מעל לפני השטח . 
כשהמפלגה בשלטון , היריבויות מצויות מתחת ; כשהמפלגה באופוזיציה , הן 
גלויות . כאשר מנהלים את הממשלה אפשר לחלק לבכירים משרות ושלל תוארים . 
שררה אפשר לחלק בין שניים , שלושה או עשרה . שפע העשייה מחליש את היריבות 
ודוחק אותה למועד אחר . באופוזיציה אין מנוס ממאבק . המפלגה אינה נהנית 
משפע של משרות מכובדות , וכל הבכורה מסתכמת בתפקיד היו"ר . מי שאינו שר 
וגם אינו מנהיג האופוזיציה , נותר בחוסר כל ונדחק לאחור . מדינת ישראל הורגלה 
דווקא להיסטוריה של זעזועים אצל האוחזים בשלטון יותר מאשר בקרב האופוזיציה . 
מנחם בגין הנהיג את חרות , את גח"ל ואת הליכוד מול מפא"י , המערך ומפלגת 
העבודה מבלי שיערערו כמעט על בכירותו . קוראי תיגר בדמותו של שמואל תמיר 
ב6691 נוצחו . שבע שנותיה של העבודה באופוזיציה נודעו ביריבות רבה , אך 
רק בהתמודדות אחת . עתה שבה המפלגה לאופוזיציה ומיד נערכה התמודדות . כאשר 
מפלגה ניגשת לבחור את מנהיגיה , היא משוכנעת כי זו שעתה הקשה . התקופה 
הנוכחית אמנם אינה שעתה היפה של מפלגת העבודה , המצויה באופוזיציה , שזה 
מקרוב איבדה מחצית מן המלוכה , והיא שרויה בתחושה של חוסר - כל ובחיפוש 
אחר אשמים . אבל זו אינה שעה עגומה בגלל עצם ההתמודדות . התמודדות אינה 
פגם . אם נמנעו עימותים במשך רוב השנים לשביעות רצונן של המפלגות , נבע 
הדבר מן הכוח שנצבר אצל מנהיג יחיד בצמרת . הצלחתו של פרס הזכירה את כושרם 
של המנהיגים הבלתי - מובסים לשרוד . ההישג החשוב של השבוע הוא אימוץ ההחלטה 
להנהיג שיטת בחירות חדשה . מכל מקום , היה זה בינתיים בסך הכל קרב על ניהול 
זמני של האופוזיציה . רבין הפסיד , כי חסרו לו 93 חברי מרכז כדי להפוך 
את הקערה על פיה . תחת להתאמץ להשיג עוד כמה עשרות חברים , יכול היה להסתפק 
רק בגיוסם של שני תומכים . שני חברי כנסת מש"ס . המנצח האמיתי הוא מי שמסוגל 
לרתום אל גוש העבודה עוד שני מנדטים , ואת זה גם רבין לא יכול . אילו יכול 
היה , המפלגה היתה הולכת עמו . הניצחון של פרס תואר כניצחון גדול , היסטורי , 
אולי החשוב בחייו , משום שהיה מפתיע . מתברר שאי - אפשר לנבא בפוליטיקה . 
ואמנם הכל עוד יכול להשתנות . זו היתה רק יריית הפתיחה לקראת 2991 . הפוליטיקה 
הרי אף פעם לא נגמרת , גם פרס לא . 
