ביום שני בלילה , אחרי חצות , כשרק שעות ספורות נותרו לפתיחת הדיון בבית 
המשפט על מכירת נכסיו לחברת אפריקה ישראל , ישב שיף , כהרגלו , בפאב תל - 
אביבי ושתה בירה . לידו מספר מועט של ידידים . שיף , כהרגלו , מהל את 
הבירה שלו בהרבה אופטימיות . " תראה " , אמר לי , " מחר בבוקר תהיה הפתעה 
בבית המשפט . יגיע לפחות משקיע אחד שיציע מחיר גבוה יותר מההצעה של בנק 
לאומי " . " ואם לא יגיע ? " , שאלתי , " הוא מוכרח להגיע . עד עתה 
הוא העדיף להמתין " , ענה שיף . בעת השיחה עדיין לא ידע שיף כי גם המשקיע 
האמריקאי , אפרים אוריון , חזר בו מהצעתו . כאשר סיפרתי לו על כך , הביע 
פליאה . אוריון , לפחות , הציע שני מיליון דולר יותר מהצעת חברת אפריקה 
ישראל . למרות הבשורה כי חברת אפריקה ישראל עשויה להיות היחידה בבית המשפט , 
ניסה שיף להיות אופטימי . אנשים חשבו שאני רוצה למכור לבנק לאומי . הם 
לא מבינים שמחירי המקרקעין הוכפלו . יבואו ויציעו יותר , תראה " . אחר - 
כך הוסיף : " גם אם לא יבוא , אני עדיין אוכל לעשות מה שאני רוצה . אני 
עדיין נשאר עם קצת כסף " . ההפתעה נפלה בבית המשפט . אפריקה ישראל היתה היחידה 
שהציעה לקנות את נכסיו של שיף , עובדה שעוררה את חמתו של המלונאי שצעק מלות 
גנאי לעבר אנשי בל"ל ואפריקה ישראל , ונדרש להתנצל . אמש לא ניתן היה להשיג 
את תגובתו של חיים שיף . למרות שהציע לי שנשוחח לאחר החלטת בית המשפט , 
העדיף , כנראה , לשתוק . בנו , דובי שיף , אמר : " אנחנו לא מגיבים . 
אמנם קיווינו שיגיע משקיע נוסף , אך הוא לא הגיע " . 
