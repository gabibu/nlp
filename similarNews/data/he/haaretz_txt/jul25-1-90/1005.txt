( ע ) . מומחים בכירים במשרדי הדתות והמשפטים בודקים בימים אלה את תביעתו 
של הוואקף המוסלמי להקים מסגד על גבול הרובע היהודי בעיר העתיקה בירושלים . 
המומחים יחליטו , בתוך ארבעה חודשים , אם להביא את הסוגייה הרגישה לבירור 
בממשלה . על כך הודיעה פרקליטות המדינה לבית המשפט הגבוה לצדק , בתגובה 
לעתירת הוואקף לחייב את ראש הממשלה להסיר את המגבלות שהוטלו על הקמת המסגד . 
בג"ץ קיבל את עמדת המדינה המתנגדת לכל שינוי בעיר העתיקה , " ובמיוחד 
להשלכות שיש להקמת מסגד . . . בסמוך לרובע היהודי " ודחה בשלב זה את 
עתירת הוואקף . מדובר בנכס הנמצא בגבול שבין הרובע הארמני לרובע היהודי . 
זהו מבנה הרוס , ללא גג , שבתוכו צומחים עצים . הוואקף המוסלמי טוען 
כי למעשה זהו מסגד בשם אל - חרירי . במחצית שנות ה07 אף החל הוואקף לשפץ 
את המבנה . אולם הפטריארך הארמני התנגד לכך באותה עת , בטענה שמדובר בכנסיית 
תומאס הקדוש , וכי ברשותו אסמכתא מימי האימפריה העותמאנית , המעידה שהכנסייה 
נרכשה על - ידי הארמנים עוד במאה ה61 . הסכסוך בין המוסלמים לארמנים הגיע 
לפני כשמונה שנים לערכאות . הפטריארך טען אז שרישום הנכס בטאבו על שם הוואקף 
המוסלמי " נעשה בתרמית " , ובית המשפט המחוזי בירושלים החליט שהואיל ומדובר 
במקום קדוש הוא אינו מוסמך לדון בפרשה , ויש להעבירה לטיפול שר הדתות , 
" על פי דבר המלך במועצתו " . כדי לשמור על הסדר הציבורי ועל הסטטוס - 
קוו במקום כה רגיש , פעלו המשטרה ואגף העתיקות לסגירת פתחו של האתר בשערי 
ברזל ונמנעה אליו כניסה . עתה שבה ועלתה הפרשה מחדש , כאשר בעתירה לבג"ץ , 
באמצעות עו"ד א גורן מירושלים , הסתייע הוואקף בעובדה שהארמנים הסתלקו , 
מסיבה לא ברורה , מתביעתם על המבנה וויתרו עליו לטובת המוסלמים . " לא 
קיים עוד סכסוך בעלות על הנכס , ולכן אין עוד עילה להתערבות הממשלה , ואל - 
לה להיאחז בסכסוך מדומה כבקרנות המזבח , כדי להצדיק את סירובה לשחרר את 
הנכס " , טען הוואקף , והתלונן כי הפרשה גורמת להתמרמרות רבה בעדה המוסלמית . 
פרקליטות המדינה השיבה כי טענת הוואקף שמדובר במסגד איננה מבוססת , שכן 
באתר לא קיים צריח , והמקום מוזנח ובוודאי לא יכול היה לשמש לתפילה במשך 
שנים רבות . גם בפנקס המקרקעין נרשם כי הוואקף הוא בעלים של " קרקע " , 
ולא של מבנה כלשהו באתר . עוד טענה המדינה , כי לאור הסכסוך הממושך שהתקיים 
בזמנו בין הארמנים לבין המוסלמים , " אין כל משקל ממשי לוויתור לכאורה 
של הפטריארך הארמני על הזכויות בנכס " , ולא ניתן לראות את המקום כאילו חדל 
להיות קדוש לעדה הארמנית . הפרקליטות הסתמכה על כך שהמגורים בעיר העתיקה 
מחולקים לרבעים לפי עדת , וביקשה מבג"ץ לדחות את העתירה , בהתחשב ברגישות 
המיוחדת שיש לכל שינוי בעיר העתיקה , " ובמיוחד להשלכות שיש להקמת מסגד 
ברובע הארמני ובסמוך לרובע היהודי " . עם זאת , הביאה המדינה לידיעת בג"ץ 
כי " הדרג המיניסטריאלי מברר את הנושא מכל היבטיו , העובדתיים והמשפטיים " . 
הפרקליטות התחייבה להודיע לוואקף בתוך ארבעה חודשים על מהלך הבירורים . 
השופטים שלמה לוין , גבריאל בך ושושנה נתניהו הודיעו לבא - כוח הוואקף כי 
זכותו שמורה לו לפנות מחדש לבג"ץ , לאחר שיקבל את הודעת המדינה . 
