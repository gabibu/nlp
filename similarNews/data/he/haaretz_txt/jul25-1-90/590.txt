מתח רב שורר ברץ לקראת הדיון הצפוי היום במזכירות התנועה בנושא סרבנות השירות 
בשטחים . הדיון יתקיים ביוזמתם של חברי הכנסת יוסי שריד ורן כהן , בתגובה 
על מודעת תמיכה בסרבנים שפרסמו 34 מנציגי רץ במועצות המקומיות ובמועצות הפועלים . 
ביום שישי השתתפו ששה מחותמי המודעה , לצד פעילי " יש גבול " , בקבלת 
פנים לסרבנים שהשתחררו מכלא 6 . בשיחות פנימיות בתנועה אמר ח"ך יוסי שריד , 
כי " זה נושא שעליו מפלגים תנועה " , על אף שלא נראה כי חילוקי הדעות ברץ 
יגיעו לכדי פילוג . על - פי התוכנית המקורית אמורה היתה תנועת יש גבול " 
לממן את מודעתם של נציגי רץ , ובהתערבותו של שריד בוטל המימון , והמודעה 
מומנה על - ידי מפרסמיה . בעקבות פרסום המודעה , שלוותה בתגובתו הנזעמת 
של שריד , עשתה ראש התנועה , שולמית אלוני , מאמצים למתן את המתח ברץ . 
בתגובה למודעה ולהתבטאויותיו של שריד אמרה אלוני כי " רץ היא תנועה שומרת 
חוק , אך לא מפלגה טוטאליטרית . התנועה מכירה גם בחופש המצפון . אם אדם 
מחליט על - פי מצפונו ומוכן לשלם על כך , אי - אפשר להכתיב לו טוטאליטרית . 
השאלה לגבי המודעה היא , אם על נושא של עמדה מצפונית , צריכים לתת במודעה 
את התארים הרשמיים . לקראת הדיון היום פרסמו אתמול שריד וכהן הודעה משותפת , 
האומרת כי " עמדתה המוסכמת והחד - משמעית של רץ היא התנגדות מוחלטת לסרבנות , 
ואין לרץ שום עמדה אחרת . המודעה שפורסמה בזכות הסרבנות וההפגנה שנערכה 
לכבוד הסרבנים מבטאות את דעתם הפרטית של קומץ חברים , ויש בה משום גניבת 
דעתה של התנועה " . סגן ראש עיריית ירושלים מטעם רץ , אורנן יקותיאלי , 
מיוזמי המודעה , הגיב באמרו כי אין מדובר בקומץ חברים , וכי 34 הנציגים 
במועצות המקומיות , מועצות הפועלים ונעמת , הם רוב מספרי לנציגי התנועה . 
