מסוק ללא טייס מתוצרת התעשייה האוירית ניזוק אתמול בבוקר כאשר ביצע נחיתה 
קשה בעת סדרת ניסויים הנערכים עם הכלי באזור ירושלים . המסוק המיוצר על - 
ידי חברת מת"א , מפעל המסוקים של התעשייה האוירית , ריחף בגובה של כ6 מטר 
מעל הקרקע כשקרתה תקלה קלה באחת המערכות הפנימיות , ובנחיתתו נגרם נזק לא 
חמור בלהבי המסוק . המסוק נחת נחיתה קשה באזור עטרות , אך לא התרסק . 
טכנאי המפעל והמדענים המבצעים את הניסויים בודקים את סיבת התקלה . דוברת 
התעשייה האווירית , סילביה בית הלחמי , הוסיפה שהמסוק הנבנה עבור חיל הים 
הישראלי , נמצא בשלבי פיתוח מתקדמים , ואין זה יוצא דופן שבסידרת ניסויים , 
מתגלות תקלות . " זאת בדיוק המטרה של טיסות הניסוי " , הסבירה . היא 
הוסיפה , שעל - ידי איתור התקלות , ניתן יהיה בסופו של דבר ליצור כלי אמין 
ושלם . מקורות בתעשייה האווירית מציינים , כי הנזק שנגרם למסוק אינו כבד , 
והמסוק הועבר מיד לבדיקות של המהנדסים והטכנאים בתעשייה האווירית . עם 
סיומן של הבדיקות ימשיך המסוק בסדרת הניסויים . המסוק ללא טייס מפותח במפעל 
המסוקים של החטיבה הטכנולוגית של התעשייה האווירית בירושלים , בשיתוף עם 
אלביט , עבור חיל האויר הישראלי . מפקד חיל הים חשף לראשונה את המסוק לפני 
כשנה ביום חיל הים . מדובר במסוק ראשון מסוגו בעולם , אשר יופעל בעיקר 
על ספינות טילים מדגם סער 4 וסער 5 . במהלך הפרויקט מלווים קצינים של חיל 
הים , את פיתוח המסוק והם גם הגדירו את הדרישות . מטרת המסוק היא גילוי 
וזיהוי , תצפית והכוונת הספינות . הוא יבוא במקביל למסוקי הדולפין הצרפתיים , 
המצויים כיום על סיפונן של חלק מספינות הטילים בחיל הים . מקורות ביטחוניים 
מסרו כי כבכל שלב של ניסוי מערכת נשק חדשה , ישנו שלב שבו מנסים בצורה הדרגתית , 
את דרך תפעולן של המערכות השונות של המוצר , מאחר ומדובר בטכנולוגיה חדישה 
שאין בה ניסיון רב . 
