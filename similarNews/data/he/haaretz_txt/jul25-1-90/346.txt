" ימי הקיץ " , אומרת בחיוך של מבוכה מולי יארד , " הימים שבהם לא מתארע 
דבר , נהפכים באורח פרדוקסלי לתקוותן של נשים רבות בארה"ב " . הגברת יארד 
היא נשיאת ארגון " נאו " , ראשי - התיבות של " נשיונל אורגניזיישן פור 
ווימן " , זהו ארגון לאומי לנשים , תנועת - הגג הגדולה ביותר של ארגוני 
הנשים במדינה . דבריה התייחסו לעובדה שבית - המשפט העליון יצא לפגרתו . 
" לפחות עכשיו , עד למושב החורף , אנו יכולות לנשום לרווחה " , הוסיפה . 
זה כעשור , בשיטתיות ובהחלטיות של סיפוח זוחל , נוגסים השופטים בזכויות 
הנשים להפלה ומבטלים בזה אחר זה תקדימים משפטיים שקודמיהם קבעו . הדבר מסתייע 
משום האופי השמרני שלבש בית - המשפט העליון מאז הצליח הנשיא רונלד רייגן 
להחדיר למוסד הזה את מינוייו , היצוקים ברוח השקפת עולמו . פרשנים לענייני 
משפט מעריכים כי יש כיום לפחות חמישה מבין תשעת השופטים הנחשבים לשמרנים . 
אחת מהן היא סנדרה אוקונור , האישה הראשונה היושבת על כס בית - המשפט העליון 
בוואשינגטון . בשורה של הכרעות שהתקבלו טרם הפגרה קיבלו השופטים ברוב של 
חמישה , בהכרעת קולה של סנדרה אוקונור , החלטות המגבילות עוד יותר את זכות 
הנשים לקבוע את גורל ולדיהן . הרוח התחוקתית הנושבת מכיוון המוסד המשפטי 
העליון בוואשינגטון מעניקה לכל מדינה זכות לקבוע בעצמה את עמדתה בנושא כה 
שנוי במחלוקת , המפלג במיוחד את ציבור הנשים . קפמאפרקחמנטייה זו מנוגדת 
למגמה הקודמת של בית - המשפט , בעידן הטרום - רייגני , שביקשה לעצב מאז 
3791 עמדה אחת המתירה הפלות שתהיה משותפת לכל 05 המדינות של ארצות הברית . 
ברוב המדינות קיימות היום הגבלות שונות , הדורשות הסכמה מוקדמת של שני 
ההורים ( גם אם הם גרושים או פרודים ) להפלה שתבצע בתם , והתנגדות לממן 
בכספים פדרליים הפלות המתבצעות במרפאות . החקיקה המרחיקת - לכת מכולן התקבלה 
החודש בלואיזיאנה . בית המחוקקים של מדינה דרומית זו , הנשלטת על - ידי 
רוב רפובליקאי , קבע כי אסור בתכלית לבצע הפלות , גם אם ההריון נגרם מאונס 
או מגילוי עריות . " התקדים של לואיזיאנה " , מדגישה מולי יארד , " הוא 
תוצר מובהק של האווירה שיוצר בית - המשפט העליון , שאין לי מנוס אלא לכנותו 
בית - המשפט של רייגן . בעת הפגרה עלינו לשנס מותניים ולנצל את פסק הזמן 
כדי לכלכל את תגובת - הנגד שלנו בתבונה " . נשות הארגון עושות זאת בהצלחה . 
בתקופה האחרונה הכפיל נאו , הנושא בשורה ליברלית , את מספר חברותיו ל072 
אלף והכפיל את תקציבו . נשיאת נאו הודיעה באחרונה בוועידה השנתית , שהתכנסה 
בסן - פרנסיסקו , כי משאבי הארגון יתועלו להפעלת השדולה במערכת הפוליטית , 
הניצבת בפתחה של מערכת בחירות חדשה בנובמבר לקונגרס , לסנאט , למושלי 
מדינות ולכל שאר נושאי המשרות הציבוריות , כולל שופטים בערכאות נמוכות . 
" אנו עולים על דרך חדשה של פמיניזציה של העוגה הפוליטית באמריקה " , אמרה 
יארד . מספר שיא של נשים נושא עיניו לתפקידי מפתח במערכת הפוליטית . עשר 
נשים ( מתוך 63 מועמדים ) מתמודדות למשרת מושל מדינה , שבע נשים ( מתוך 
43 ) לסנאט של ארה"ב ו45 ( מתוך 534 ) לקונגרס . " אחדות מהן ינצחו 
השנה ורבות עוד יותר יזכו בניצחון ב2991 " , מדגישה יארד בביטחון . מערכת 
פוליטית נשית יותר , היא אומרת , תגיב בחיוב לדאגותיהן של נשים : הפלות , 
מעונות יום לנשים עובדות ושמירת מקומות העבודה לנשים בחופשת הריון ( באחרונה 
הטיל הנשיא גורג בוש וטו על חוק בעניין זה ) . קפמאפרקחמאלא שזהו ביטחון 
מוגבל . אין ערובה לכך שהדעה הליברלית מבית - מדרשה של מולי יארד תתחזק , 
גם אם תהליך הפמיניזציה אכן קורם עור וגידים . הרי גם הנשים עצמן , הבוחרות 
והנבחרות , אינן עשויות מקשה אחת . דוגמה טובה יכולה לשמש דיאנה פיינסטיין , 
מועמדת המפלגה הדמוקרטית למשרת מושל מדינת קליפורניה . פיינסטיין התקבלה 
בתשואות ובהתלהבות בוועידת נאו . אך קשה לשכוח כי בתפקידה האחרון כראש עיריית 
סן - פרנסיסקו היא לא היתה אהודה במיוחד על נאו ועל ארגוני נשים אחרים , 
משום דעותיה השמרניות . אמנם דיאנה פיינסטיין מצדדת בזכות ההפלה , אך 
היא תומכת בעונש המוות . גם אן ריצרדס , מועמדת המפלגה הדמוקרטית למושל 
טקסס , תומכת בזכות הנשים להחליט בעצמן בעניין ההפלה , אך מנהלי מסע הבחירות 
שלה מבטיחים כי יעטפו את המהות הליברלית הזו בכריכה קשה של שמרנות . כמו 
במטות של נשים אחרות , היא גילתה שהנשיות כסיסמה יכולה להיות חרב פיפיות . 
היא מושכת נשים בקליפורניה , % 06 מהתומכות הרשומות של המפלגה הדמוקרטית 
הן נשים אך יכולה גם להרתיע גברים בוחרים ולדרבן יריבים להכות את הנשים 
המתמודדות מתחת לחגורה , שהיא לעתים חגורת צניעת מתחסדת . אן ריצרדס הותקפה 
על - ידי מתנגדיה במפלגה ועוד תותקף על - ידי יריבה הרפובליקאי , על שהיתה 
מכורה ל"גלולות " ; דיאנה פיינסטיין נאלצת להסביר את ניגוד אינטרסים בעובדה 
שבעלה הבנקאי תרם כ3 . 1 מיליון דולר למסע הבחירות שלה . " ריבוין של נשים 
במערכת הבחירות יעניק צביון חדש וחריף יותר " , סבור פול מסלין , יועץ פוליטי , 
" והוא יאלץ גברים יריבים לחשוף את צפורניהם " . עוד טריים רשמי הוויכוח 
הלוהט בין גורג בוש , כשהיה המועמד הרפובליקאי לסגן - נשיא , לבין גרלדין 
פרארו , מועמדת המפלגה הדמוקרטית לאותו תפקיד . בוש תקף בזעם את פרארו , 
היכה בה על ימין ועל שמאל , ולבסוף התפאר : " ניסינו לחבוט בישבן קטן " . 
ההערה הרגיזה רבים , אך לא הזיקה לעתידו הפוליטי . מאז השתנו הזמנים , 
אך האם השתנתה תפישת האישה בעיני החברה הגברית ? 
