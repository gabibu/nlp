בדיקה שערך בימים אלה משרד החינוך במרכז הארצי לבדיקת בחינות הבגרות ( מרב"ד ) 
בתל אביב העלתה ממצא מפתיע : ישנם פערים בציונים , שנותנים מעריכים - 
בכירים , המגיעים לעתים ליותר מ51 נקודות . מדובר במעריכים , האמורים 
להכריע בין ציונים קוטביים , שנותנים שני המעריכים הראשונים , הבודקים 
את מחברת הנבחן . ממצא זה מאושש ממצא זהה , שהתגלה גם בקיץ שעבר , בבדיקה 
ראשונה מסוגה שערך גף הבחינות במשרד החינוך , בנוגע לאיכות עבודתם של הבודקים 
הבכירים . המעריך הבכיר אמור להכריע במקרים של ספק לגבי ציונו של נבחן , 
ולקבוע מי משני המעריכים הקודמים צדק בהערכתו . הציון שהוא מעניק , מחליף 
את הציון השונה ביותר משלו . מנהלת גף הבחינות , שלומית עמיחי , מסרה כי 
הפערים בהערכות של בודקים - בכירים ושל בודקים רגילים , מעידים על כך שעדיין 
יש בעיה בניסוח השאלונים , ובהדגשים השונים שנותנים המורים לחומר הנלמד 
בעת הוראת תוכנית הלימודים . " אין אחידות בקרב המורים בהכנת תלמידים לבגרות , 
והיות שחלק מאותם מורים משמשים בקיץ כמעריכים של בחינות הבגרות , הערכותיהם 
נבדלות לעתים זו מזו " , טענה עמיחי . היא ציינה , כי משרד החינוך שיפר 
מאוד את איכות שאלוני הבגרות , הן מבחינת ניסוחן של השאלות והן מבחינת ההקפדה 
על רמת קושי אחידה בהן ( בהשוואה בין בחינה של שנה אחת לבחינה בשנה אחרת ) 
, אך לטענתה " יש עדיין מקום לשיפור " . 
