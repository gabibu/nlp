מצבם הכספי הקשה של האיגודים המסונפים להתאחדות לספורט , הביא את פורום 
יושבי - ראש האיגודים להחליט , כי אם לא יוגדל התקציב בעונה הבאה באופן 
משמעותי , יסירו מעליהם את האחריות להכנות לאולימפיאדת ברצלונה 2991 . בפגישת 
הפורום עם נשיאות ההתאחדות לספורט , השתתפו 81 ם - 02 היו"רים של האיגודים . 
הנוכחים בפגישה הציגו בפני חברי הנשיאות תמונת מצב קשה של המאזן הכספי של 
האיגודים , כאשר לחלק גדול מהם אזל התקציב לעונה הנוכחית ובחודשים שנותרו 
עד סוף השנה , אין כלל באפשרותם לקיים פעילות כלשהי . כמה מן האיגודים 
כבר חרגו ממסגרת התקציב שאושרה להם . בעקבות הטענות שהועלו , תתכנס נשיאות 
ההתאחדות לדיון בענין . בין ההצעות שיועלו בפניה הפסקת פעילותם של הענפים 
הנתונים בקשיים גדולים במיוחד , כולל ביטול השתתפות באליפויות עולם ובאליפויות 
אירופה . " לא ניתן לקדם ספורטאים ולאפשר להם לעמוד בקריטריונים האולימפיים 
הקשים , ללא מסגרת אימונים וללא השתתפות בתחרויות המקובלות בעולם , ואחר 
כך גם לדרוש הישגים בברצלונה . אם לא יחול שיפור משמעותי בתקציב ההתאחדות , 
ניאלץ להסתלק , בכאב רב , מכל ההכנות לברצלונה " טענו ראשי האיגודים . 
חברי הפורום טענו , כי האחריות להכנת הספורטאים לאולימפיאדה מוטלת עליהם , 
והמצב הכספי הנוכחי אינו מאפשר קיום אימונים ברמה ובכמות מספקת , על מנת 
לקדם את הספורטאים . ראשי האיגודים גם מוטרדים מכך שמועצת ההימורים , על 
פי טענתם , מתכוונת להגדיל את תקציב ההתאחדות בשנה הבאה ב - 2 מיליון ש"ח 
בלבד סכום שאינו מכסה ריאלית אפילו את העליה במדד . לפיכך , למעשה , 
תקטן ההקצבה להתאחדות לספורט ולאיגודים השונים . 
