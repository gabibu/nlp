. 21 , נכנס לסניף צעיר לבוש במכנסי גינס ובחולצה צהובה כשראשו מכוסה בכובע 
גרב . הוא החזיק בידו אקדח בצבע כסף , שהתברר לאחר מכן כאקדח צעצוע . 
" לא לזוז זה שוד , כולם לשכב על הרצפה " , צעק . אחת הלקוחות , שושנה 
קולקה , סיפרה לאחר מכן : " הוא חלף על פני בריצה לעבר דוכני הבנכול וצעק : 
זה שוד . הוא שאל איפה הכסף . אף אחד לא זז מרוב פחד " . עובדות הסניף 
נתנו לשודד את הכסף המזומן שהיה במגירות של שני האשנבים שהיו פתוחים באותה 
שעה . הוא הכניס את הכסף לשקית ניילון ושאל : " זהו , אין יותר כסף ? 
" מיד לאחר מכן פרץ החוצה בריצה , חצה את רחוב הפלמ"ח ונעלם בחצר של אחד 
הבתים . המשטרה הגיעה לסניף הבנק תוך דקות מעטות והחוקרים גבו עדויות מפורטות 
מן הלקוחות ומהעובדים שהיו בסניף בזמן השוד . בסריקות באזור נתגלו , במרחק 
של כמה מאות מטרים מהבנק , אקדח צעצוע וכובע הגרב . זהו השוד השלישי שנערך 
בירושלים בשבועות האחרונים . בשני המקרים הקודמים נשדדו חנות לתכשיטים ברחוב 
המלך גורג , ועובדי ברינקס שהוציאו כסף מסניף הדואר המרכזי ברחוב יפו . 
