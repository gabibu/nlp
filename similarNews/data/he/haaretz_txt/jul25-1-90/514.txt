קופנהאגן ( מיוחד ל"הארץ " ) . נשיא פולין , הגנרל וייצך יארוזלסקי , 
שהודיע כי יהיה מוכן להגיש את התפטרותו אם יוחלט על הקדמת הבחירות לנשיאות , 
אמר כי " לך ואלנסה אינו ראוי לשמש נשיא פולין " . את הדברים אמר יארוזלסקי 
בעת ביקור בעיר טארנוב . בווארשה התכנסו אתמול יריביו הפוליטיים של ואלנסה 
לדון בגיבוש המפלגה הפוליטית חדשה " פעולה דמוקרטית " . בין ראשי המפלגה 
החדשה אדם מיכניק , עורך בטאון סולידריות " גאזטה ויבורצה " , ברוניסלאב 
גרמק , יו"ר הסיעה הפרלמנטרית של סולדיריות , וזביגנייב בויאק . המפלגה 
החדשה הודיעה על תמיכתה במדיניות הכלכלית של ממשלת מאזובייצקי . 
