ל כתב אישום נגד דובר תנועת כך , נועם פדרמן , על כך ששלח קטינים לפרוץ 
ולהשחית את משרדי מפ"ם בעיר . כתב האישום הוגש על ידי לשכת התביעות של משטרת 
ירושלים ומופיעים בו שני אישומים . באישום הראשון נאמר כי ב71 ביולי פרצו 
שלושה קטינים למשרדי מפם בעיר קשקשו ססמאות על הקירות , קרעו את חוטי הטלפון 
וזרעו הרס במקום . בכתב האישום נאמר גם , כי פדרמן יעץ למבצעי העבירה לעבור 
אותה ולכן יש לראותו כמי שעבר את העבירה וכנושא באחריות לה . הקטינים סיפרו 
לפדרמן על תוכניתם לגרום נזקים במשרדי מפ"ם והוא הנחה אותם לצייר יותר ססמאות 
ולגרום פחות נזק . לאחר מכן , נתן להם את מפתחות משרד כך , כדי שיישנו 
שם לאחר הפריצה . למחרת בבוקר שוחח פדרמן עם אחד הקטינים , כדי לוודא שהמשימה 
אכן בוצעה . באישום השני נאמר כי ב51 ביולי השנה התקהלו אנשי תנועת כך בשכונת 
ארמון הנציב . פדרמן הורה לאחד הקטינים להדביק שלט עם שמו של יוסי שריד 
על שלט רחוב מואר , הנושא את שמו של דוד רזיאל . באישום זה מואשם פדרמן 
בהתקהלות אסורה והשחתת פני מקרקעין . טרם נקבע מועד לתחילת המשפט . 
