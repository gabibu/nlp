אגף הכשרת הקרקע של קרן קיימת לישראל החל בימים אלה , בתיאום עם משרד השיכון , 
בפריצת דרכים ובהכנת תשתיות להקמת רבבות יחידות דיור לעולי בריה"ם ולזוגות 
צעירים בכל רחבי הארץ . לסופר " הארץ " נודע שאגף הכשרת הקרקע של קק"ל , 
בראשות עמי רדיאן , כבר עוסק בהכנת תשתיות ל02 אלף יחידות דיור בשלוש שכונות 
באילת , בשלוש שכונות בבאר - שבע , וכן בנתיבות , אופקים , שדרות , 
נצרת עלית , מגדל העמק וכרמיאל . נודע שקק"ל משתתפת בשליש מכלל ההוצאות 
הכרוכות בהכנת התשתיות לבניית הבתים . היקף העבודות שקק"ל מבצעת , נאמד 
בעשרות מיליוני שקלים . שני שלישים מן ההוצאות ממומנות ע"י משרד השיכון . 
יו"ר הדירקטוריון של קק"ל משה ריבלין , אמר בשיחה ל"הארץ " שהעבודה באתרי 
הבנייה מתבצעת בציוד הבסיסי של קק"ל . לדבריו אין שום גוף גדול במשק , 
זולת קק"ל , שמסוגל ליטול על עצמו את המשימה הכבדה של הכשרת קרקעות לבנייה 
בהיקף כה גדול ובקצב מהיר כל - כך . הוא הדגיש כי עבודת הכשרת הקרקע נעשית 
בעיקר באזורים בהם מתכנן משרד השיכון להציב את רבבות הבתים הטרומיים והקראוונים 
שיובאו בקרוב מחו"ל . נודע שעל מנת למנוע עיכובים בהצבת הבתים המוכנים שיובאו 
מחו"ל , מבצעים אנשי קק"ל את עבודות פריצת הדרכים והכשרת הקרקע , באתרי 
הבנייה המתוכננים , עוד בטרם הושלמו סופית תוכניות הבנייה המפורטות ולכן 
מדי יום נדרשים אנשי האגף להכשרת הקרקע בקק"ל להכניס שינויים בתוכניות העבודה . 
עפ"י התכנון , עם תום עבודות הכשרת הקרקע ע"י אנשי קק"ל , יוחל בהכנת 
התשתיות כגון מים , חשמל , ביוב וכד . 
