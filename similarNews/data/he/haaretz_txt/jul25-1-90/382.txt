אנשי שמורות הטבע הביעו קורת רוח מאישור התיקונים בחוק להגנת חיית הבר , 
בקריאה שנייה ושלישית , שלשום במליאת הכנסת . 73 שנים לאחר שנחקק בכנסת 
החוק להגנת חיית הבר , התברר כי הוא רחוק מלענות על צרכי שמירת והגנת חיות 
הבר בארץ . את הצעת התיקונים יזמה והובילה ח"ך עדנה סולודר , יו"ר לובי 
שמירת הטבע בכנסת . עיקר התיקונים הכללתה של רשות שמורות הטבע באופן מובנה 
בגוף החוק כגוף האחראי על אכיפת ההגנה על חיית הבר ברחבי הארץ . הצורך בהכנסת 
תיקון זה נבע מכך שרשות שמורות הטבע קמה עשר שנים לאחר שנחקק החוק , והיתה 
חסרה לה הלגיטימציה החוקית . החוק שחל עד כה על עופות ויונקים בלבד , הרחיב 
בעקבות התיקונים את תחולתו גם על זוחלים ודו - חיים . כן מאפשר תיקון החוק 
את אכיפתה של אמנת ואשינגטון בדבר איסור סחר בחיות בר הנמצאות בסכנת הכחדה . 
מדובר באמנה בין - לאומית המסדירה את ההגנה על מיני חיות בר בסכנת הכחדה . 
כמו כן מרחיב תיקון החוק את סמכויות האכיפה של פקחי רשות שמורות הטבע ומחמיר 
בעונשים לעבריינים . 
