העדר חוקה בישראל , האם אינו תמוה בעיני אנשי אקדמיה אמריקאים ? " הכל 
תלוי בטיב החוקה שאתה בוחר או דוחה " , אומר פרוף פטריק סווייגארט , סגן 
הנשיא של אוניברסיטת טמפל . סווייגארט , שהוא שחור , מכיר את ישראל משני 
ביקורים קודמים . " אף בהעדר חוקה , לכל מדינה חוק קונסטיטוציוני . גם 
בחוקה האמריקאית כמה מגרעות . לא נאמר בה , למשל , שאדם חף מפשע כל עוד 
לא הוכחה אשמתו , וכמה אנשים בארצי סבורים , כי העדר זכות כלשהי בחוקה 
פירושו , כי הזכות אינה מוקנית לך . לדעתי , ישנן זכויות שהן מובנות אף 
בהעדרן מהחוקה הכתובה . גם בישראל , אני מוכן להשלים עם העדר חוקה כתובה , 
בתנאי שהתוצאות תהיינה טובות " . כיצד אפשר לשפוט את התוצאות ? " לפי אמות 
מידה שהתגבשו במשך הדורות : עד כמה קיים חופש בסיסי , עד כמה חופשיים האנשים 
מהגבלות שלטוניות . אמות המידה הללו משתנות מדי עשור , אך כמוהן גם הרעיונות 
הקונסטיטוציוניים . חלק מהשינויים הללו בארצות - הברית אינם לרוחי , ולדעתי 
מפרשים חלק מהחוקה שלנו באופן הפוגע בזכויות אלו . " עם זאת , ככל שהעולם 
נעשה קטן , כן גובר החיכוך בין אנשים , ויש תחושה שבני האדם זקוקים , 
ביתר שאת , לחוקה כתובה שתגדיר את היחסים הפנימיים בחברה , ותמנע קונפליקט 
ומבוכה . כמה מאתנו סבורים שבהעדר חוקה כתובה , ובהעדר כמה חוקים בסיסיים 
כתובים , לא יהיו חוקים " . 
