( ע ) . שוטר משמר הגבול , יחיא עאמר , בן 91 , הואשם אתמול בבית משפט 
השלום בתל - אביב במסירת ידיעה כוזבת , לאחר שהתלונן בנובמבר אשתקד , כי 
הותקף בשירותי הגברים בתחנה המרכזית בתל - אביב על ידי שני אנשים שניסו לחטוף 
ממנו את נשקו . התובעת , עו"ד מרים רוזנטל , טוענת בכתב האישום , כי ב5 
בנובמבר אשתקד הגיע הנאשם לבית החולים איכילוב בת"א כשהוא מוכה ושותת דם . 
מפקח משטרה שהגיע למקום גבה ממנו הודעה בה טען עאמר , כי בדרכו לבסיס בו 
הוא משרת , נכנס לשירותי הגברים בתחנה המרכזית בתל - אביב , והותקף שם 
על - ידי שני אנשים שהיכו אותו בראשו ובחזהו , חתכו את ידיו וניסו לחטוף 
ממנו את נשקו האישי . בדיעבד התברר , כי הנאשם חתך את ידיו באמצעות סכין 
גילוח , הטיח את ראשו בקיר , ואף סתם את פיו באמצעות חבלים שהיו ברשותו . 
כל זאת , על מנת לבדות תירוץ לאיחורו להגיע לבסיס . התובעת ציינה בכתב 
האישום , כי החבלות שגרם הנאשם לעצמו הצריכו את אשפוזו בבית החולים לקבלת 
טיפול רפואי . 
