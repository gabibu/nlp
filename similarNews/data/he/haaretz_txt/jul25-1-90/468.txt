בפעם הראשונה מאז שהתמנה לשר הביטחון , הופצו אתמול סיסמאות נגד משה ארנס 
ברצועת עזה . בעיר עזה נכתבו סיסמאות של החמאס , בזו הלשון : " האינתיפאדה 
תשרוף את ארנס , כפי ששרפה את רבין . השלום עם ישראל הוא חלום , חובה 
לשוב לגיהאד " . בהפרות סדר אתמול ברצועה נפצעו על פי מקורות פלשתיניים חמישה 
תושבים , במהלך עימותים עם כוחות צה"ל . אותם מקורות מסרו על התנגשויות 
בעיר עזה , במחנה הפליטים גיבאליה , בחאן יונס , רפיח ושאטי . על פי 
מקורות פלשתיניים נפצעו בעיר עזה שני תושבים , ברפיח אחד , בגיבאליה אחד 
ובחאן יונס אחד . נציג דובר צה"ל בפיקוד דרום מסר , כי אתמול היו הפרות 
סדר מעטות ברצועת עזה , החיים התנהלו כסדרם ומבתי החולים ברצועה לא נמסר 
על תושבים פצועים . קפידבינהגופה שהתגלתה במצב רקבון מתקדם ביום שלישי ביישוב 
נטף שליד ירושלים , שייכת למוסטפא פאכי ( 04 ) , מקטנה שבנפת רמאללה . 
פאכי נרצח ביריות , ומשפחתו טוענת כי נעלם בעת שהיה בדרכו לנציגות המינהל 
האזרחי , לקבל תעודת זהות שנשללה ממנו בעת שישב בכלא . פאכי היה מוכר בכפרו 
כפעיל האינתיפאדה , וישב במעצר עד ה62 במרס השנה . משפחתו טוענת , כי 
נרצח על ידי משתפי פעולה . לאחר גילוי הגופה הוכרז פאכי כשהיד ( קדוש ) 
. המשטרה חוקרת את הפרשה . יותר מאלף משתתפים היו אתמול בהלווייתו של ניזאר 
עלי דקא , תושב הכפר ימה במשולש , שנרצח בידי רעולי פנים סמוך לכפר עתיל 
בגדה . שלא כנהוג , לא פתחה המשפחה את ביתה לניחום אבלים , כיוון שנסיבות 
הרצח לא הובררו . דקא ( 72 ) הוא הערבי הישראלי הראשון שנרצח בתקופת האינתיפאדה . 
גופתו נמצאה סמוך למקום ממנו נחטף בסוף השבוע , כשביקר קרובי משפחה . 
על גופתו נמצאו סימני חבלה קשים . הכפר עתיל שרוי עדיין בעוצר מאז גילוי 
הגופה . מקורות פלשתיניים מסרו אתמול על התנגשויות בששה מוקדים שונים בשכם , 
ללא פצועים . שלשום בלילה נזרק בשכם חזיז לעבר סיור של צה"ל . בכפר גאבה 
בנפת גנין התקיים שלשום בערב מצעד של 003 רעולי פנים , לובשי מדי חאקי של 
הצבא העממי הפלשתינאי , שנשאו סיסמאות בנוסח " האינתיפאדה תימשך עד העצמאות " . 
