בשלושה נושאים דנה מועצת התק"ם , שהתכנסה בשבוע שעבר בכפר - בלום : בעמדות 
החברים ביחס לפתרון המדיני לסכסוך , בהשלכות המצב הפוליטי - המדיני על מטרות 
החינוך ובדרך המפלגתית של התנועה . בהציגו את הסיבות שהביאו לכינוס המועצה 
כתב דובר התק"ם , שמעון הלמן , ב"קיבוץ " , השבועון של קיבוצי התק"ם : 
" ייתכן שנצטרך לקבוע ברוב קולות את עמדת התנועה בנושאים כמו שינוי שיטת 
הממשל והבחירות , מו"ם ישיר עם אש"ף , ולהבדיל , לקבוע עמדה ברורה ונחרצת 
כנגד סרבנות לשרת בשטחים , שפה ושם מבצבצת בשולי המחנה " . בדיוני המועצה 
עצמם כלול היה הסעיף המתייחס לסרבנות בשאר סעיפי ההשלכות החינוכיות של המצב . 
זאת הפעם הראשונה שהתק"ם מוצא לנכון להתייחס רשמית לתופעה , מאז תפסה 
מקום בתודעת הציבור בזמן מלחמת לבנון . את עיקר הלחץ לכלול גינוי רשמי וחד 
משמעי לתופעה הפעיל אחד מפעיליה הימניים של התנועה , אורי הייטנר מקיבוץ 
אורטל ברמת הגולן . הלחץ הזה נתפס בעיני רבים כתגובת - נגד לדרישה , שהועלתה 
בתקיפות במועצה הקודמת באוקטובר 98 , לדון ברמה כל - קיבוצית בהשפעות האינתיפאדה 
על האדם והחברה בקיבוץ . אבל בסופו של דבר , נוסח ההחלטה שהתקבל במועצה 
" התק"ם שוללת את התופעות שמתגלמות בסרבנות לסוגיה " נחשב מתון מהכוונות 
המקוריות של יוזמי ההצעות , שכן אינו כולל כל גינוי מפורש ולא סנקציות . 
לצד בית - העם בכפר - בלום , שם התקיימו דיוני המועצה , הקימו קומץ סרבני 
שירות בשטחים ותומכיהם " אוהל עדות " , שהיה אמור למשוך את תשומת לב הצירים 
לעובדות שהניעו אותם לסרב . הצלחתם העיקרית היתה בחלוקה של חוברות " יש 
גבול " ו"בצלם " לכשלוש מאות צירים מ761 קיבוצים . הם הבטיחו להקרין סרטים 
העוסקים בכיבוש , ומסיבות טכניות לא עשו זאת . הם חילקו דף עמדה ובו שיטחו 
את התנגדותם להצעת ההחלטה שהוגשה לצירים , אך לא ניסחו הצעת החלטה ברורה 
נגדית . אל האוהל שהקימו באו יחידים . אולי מפני ש21 חוגי הדיון היו מעניינים , 
אולי בגלל ההפסקות הקצרות בין הדיונים , ואולי מפני שהסרבנים " פשוט חובבנים " , 
כפי שאמר ישראל זמיר ממפלסים , ציר במועצה ואביו של אחד הסרבנים , דני . 
מספר הסרבנים מצדיק את הרושם , שהתופעה היא בשולי המחנה : מבין 021 חיילים 
שישבו בכלא , מתחילת האינתיפאדה , על סירובם לשרת בשטחים , 82 חברי קיבוץ , 
01 מהם מהתק"ם . בסך הכל פחות מרבע . אך הוויכוח הער והרגשות שנלוו לו 
מביאים למסקנה הפוכה שהכל מתייחסים לתופעת הסרבנים כאל קצהו של קרחון . 
סוד גלוי הוא , בייחוד בקרב חברי הקיבוצים , כפי שאומר רן הלוי מקיבוץ 
כברי , שעל סירוב לשרת בשטחים % 5 יושבים בכלא , ופנייתם של % 59 לשרת בתוך 
הקו הירוק נענית . רן נמנה עם אותם % 59 . להתלבטות שיוצר השירות בשטחים 
יש קשר , אומר יאיר ארד מאלונים , לנהירה של בני הקיבוצים לחו"ל לאחר השירות 
הצבאי . קפמאבינדיוני מועצת התק"ם האחרונה מלמדים , שהסרבנות ממוקמת בצומת 
רגיש ביותר של בקיעים בקיבוץ . הבקיעים לא נוצרו זה מקרוב , ולא הסרבנות 
יצרה אותם , אך ביכולתה להרחיבם . תורמת לכך העובדה ש"הקיבוץ פועל כתיבת 
תהודה " , כפי שמגדיר זאת זמיר . מעגלי ההיכרויות כוללים מספר רב יותר של 
אנשים מאשר בעיר , ולכן מעשה היחיד מגיע לידיעת רבים . המוסדות הקיבוציים , 
ובייחוד העיתון " קיבוץ " , המופץ בכ000 , 03 עותקים , מאפשרים דו - שיח 
בין אנשים , שהצפנים ההתנהגותיים והערכיים שלהם משותפים . בקיע אחד שלתוכו 
משתחל הוויכוח על הסרבנות קשור ליחסי הנהגה - שטח . באופן כללי הוכיחו דיוני 
המועצה , שלתנועה דעות יוניות בהרבה מהדעות המוצהרות של הנהגתה ושל חברי 
הכנסת שלה , הסיק ח"ך כץ - עוז . גם אם דובר התק"ם מסייג התרשמות זו ומטעים 
שה"יונים " בקיבוצים השונים יותר מעורבים פוליטית ולפיכך גילו יותר עניין 
במועצה ורצון להשתתף בה ולהיבחר כצירים , הוא מקבל את מסקנת עמיתו . מו"ם 
עם אש"ף ונכונות לפתרון המבוסס על מדינה פלשתינית ( גם אם במסגרת קונפדרציה ) 
היו השורה התחתונה בסיכומי רוב ועדות הדיון . בשאלות אלה , אגב , לא 
העלו כל הצעות להצבעה . המטרה היתה לבדוק לאן הרוח נושבת , והרוח נושבת 
שמאלה . עם זאת , 082 צירים תמכו בהחלטה שהתק"ם שוללת את הסרבנות . 31 
הצביעו נגד . אך לכל ברור , שהתק"ם כתנועה אינה יכולה לכפות על הסרבנים 
שלא לסרב ולא למנוע מהם להסביר את מניעיהם בצורה מאורגנת . בקיע שני הוא 
בין ימין לשמאל : הוויכוח על הסרבנות מחייב את היונים , המתנגדים לסירוב , 
לחדד עוד יותר את עמדותיהם ולהבטיח שהם פעילים למען השלום לא פחות , ואפילו 
יותר וביתר יעילות , מהסרבנים . הזרם הימני נזעק בעיקר נגד השימוש בטעמים 
פוליטיים במסגרת השירות בצה"ל . כמו בעיר , דומה שהטיעונים בעד ונגד ערוכים 
בקווים מקבילים שאינם נפגשים . מקומו של היחיד מול הקולקטיב הוא מיתר נוסף , 
שעליו פורטת הסרבנות . הנוסח הראשוני , שהובא להצבעה במועצה ונדחה , 
קבע : " התק"ם קוראת לבניה ולחבריה להמשיך ולתפוס עמדות מובילות . . . 
בכל הזירות של השירות הביטחוני , וזאת בניגוד לנטישה ולייאוש שמתגלמים 
בסרבנות לסוגיה " . רבים חשו אי - נוחות עם המלים " נטישה וייאוש " , וביטאו 
אותה בקבוצות הדיון ובמליאת המועצה . " הסרבנים מגלים מעורבות , הם לא 
ראש קטן , הם מוכנים להקריב למען רעיון " , הסכימו גם המתנגדים החריפים 
ביותר . במלים אחרות : הסרבנים הם אמנם אינדיבידואליסטים ואינם הולכים 
בתלם שהתווה הקולקטיב , אבל הם אינם מהסוג הנהנתני - אנוכי . הערכות דומות 
קיבל דני זמיר מכמה חברי קיבוץ צעירים , שכתבו לו לכלא : " סוף סוף גבר 
אחד עם ביצים , שאומר ועושה מה שצריך " , כותב ח מקיבוץ ף ( השמות שמורים 
במערכת ) , המעיד על עצמו שהוא דווקא " השתפן והלך לשרת בשטחים " . " אין 
לי טיפה של רצון להקרבה עצמית " , כותב ץ מקיבוץ א , כשהוא מסביר מדוע לא 
סירב . ג מקיבוץ ג , חייל לשעבר של דני , המתנגד לצעדו , מבטיח לו את 
תמיכתו , אם ימצא דרך אחרת להביע התנגדות לכיבוש : " אזי אהיה מוכן להקריב 
עצמי על מזבח הצדק ולעשות עוד מסעות כומתה . י מקיבוץ ע אומר : " אולי 
לא מתקיימת רק המשוואה דני זמיר אלי גבע . . . אלא גם המשוואה האיומה 
הגורסת כי דני זמיר מנחם לבנימן המחתרת היהודית . הרי לא שינית את המצב 
הצבאי או המדיני . . . אני מקנא בך על שהיה לך מספיק שכל ישר ואומץ לב 
ונכונות ללכת עם עצמך עד הסוף " . י היה כמה פעמים במילואים בשטחים : " ובכל 
פעם אני משתעשע ברעיון הסירוב והמשפט והכלא . . . ואיני מעז . אולי איני 
מעז כי אני ציוני ודמוקרט . . . ואולי איני מעז פשוט משום שאני פוחד : 
פוחד מן הכלא , פוחד לעוף מהיחידה שלי , פוחד מהקטיעה של המשך תקין של 
המסלול הצבאי " . קפמאבינבעיקר מאיימת הסרבנות על הקישור הטבעי והמסורתי שעושים 
בקיבוץ בין רגש השליחות הלאומית והחברתית לשירות בצבא . במציאות של היום 
חיים הקיבוצים בתחושה עמוקה של משבר , שוליות ותסכול . גם בגלל בעיותיהם 
הכלכליות , גם בגלל הישיבה באופוזיציה של מפלגת העבודה , וגם בגלל תהליך 
הדה - לגיטימציה של אורח החיים שלהם , שהחל ב77 ומוחמר כיום עם משבר התנועה 
הסוציאליסטית העולמית . רק " הצבא נראה עדיין הדבר שבו אנו מצליחים ביותר " , 
אומר אריק שחף מגלעד , מורה להיסטוריה , המתנגד לסירוב מפני שחשוב להומניסטים 
להיות בשטח . " הצבא מאחד את כל התנועה הקיבוצית . אנחנו רואים בצבא את 
גולת הכותרת שלנו . איזה זעזוע היה זה כשהאשימו אותנו בראש קטן . איני 
זוכר מערכה כלשהי שאליה נחלצה התנועה הקיבוצית , כדי לשנות את תדמיתה , 
כמו זו נגד הראש הקטן בצבא . בתוך שנתיים הורגש שינוי , ורוב המתגייסים 
הולכים לקרבי " . שמעון הלמן , הדובר , ונגה בוטנסקי , חברת הוועדה המרכזת 
של התק"ם , מחברות צוות ההיגוי של הצעות המועצה ומורה , מאשרים את קביעתו 
של שחף , אם כי לא בנעימה המדוכדכת שלו . הלמן אומר , שאינו יכול למסור , 
כמובן , את מספרי הייצוג הגבוהים של חברי קיבוץ ביחידות מובחרות . " הקיבוצניקים 
מוכנים לעשות דברים , שאחרים אינם מוכנים לעשות " , הוא אומר , וכולל בכך 
גם את שנת השירות התגייסותם של שני שליש מהצעירים לפעילות חברתית לפני הצבא . 
בנשימה אחת מזכירה בוטנסקי את הישמרותה של " הראייה ההיסטורית הטבועה בנו , 
של הקיבוץ כממלא המשימות הלאומיות ואת סלידתה מהטיעונים נגד הרב שך , שהתבססו 
על הנופלים . מהמכתבים לדני ומדברי ההערכה לסרבנים שהושמעו במועצה , נשמע 
הד קולו של אתוס קיבוצי בסיסי : ההקרבה למען הכלל ולמען הרעיון הצודק , 
מתוך נתינת דוגמה . רק יחידים ביטאו הגדרות אחרות או הסכימו עמן ( יהודית 
סלומון : התנגדות אלימה , שיש להיזהר מהתייפייפותה ; צביקה גרינגולד : 
פחדנות ) . באתוס ההקרבה משולב אתוס ההשתתפות הפעילה בצבא , שבא לידי 
ביטוי בסעיף נוסף , שהתקבל במסגרת הדיון החינוכי : " התק"ם מחזקת את בניה 
המשרתים בצה"ל בסדיר ובמילואים על גילויי ההתנדבות והמוטיווציה , הנשיאה 
בעול הפיקוד והעשייה והבנת המורכבות במשימות " , נקבע . הסרבנים אימצו אפוא 
את האתוס האחד , והחלו מציבים סימני שאלה על האתוס השני , ולמרבית המבוכה 
בעזרת אותן התכונות הנחוצות בקרב ( אומץ , נחישות , הקרבה ) . רבים 
במועצה התרשמו שנשים גילו יותר הבנה ואפילו אהדה למעשה הסרבנות . דני זמיר 
הרגיש על בשרו את ההבדל הזה , כשגילה שרוב הנשים בקיבוצו הביעו רגשות אהדה 
וסולידריות , בעוד רוב גילויי העוינות באו מגברים . ואומרת בוטנסקי , 
שהיא יו"ר האגף לחינוך תנועתי בנעמת : " יכול להיות שאחת הדרכים למרוד 
במשניות האישה בקיבוץ היא דרך המרד במצואיזם הקרבי " . והמסקנה : תופעת 
הסרבנות הצליחה אף להתמקם בתוך הניגודים והמתחים הבין - מיניים בחברה הקיבוצית . 
רוב המחנכים הם נשים ולדברי בוטנסקי " יש מתאם ברור בין עמדות מתונות ועבודה 
בחינוך " . כמעט כל בית ספר קיבוצי עוסק בבעיות המוסריות הכרוכות במצב , 
ובהתעמתות בוטה יותר עם הנתונים , שלא כניסוחים הדיפלומטיים של החלטות 
המועצה . עם זאת מודה בוטנסקי ש"אנו מצליחים יותר בשליחת צעירים לצבא ולקרב 
מאשר לפעילות פוליטית אופוזיציונית . הלמן , בוטנסקי , מוליק בר ורוב המתנגדים 
לסרבנות , טוענים שיש דרך לגשר בין האתוס ההומני ( והיוניות ) והאתוס 
הביטחוניסטי - צבאי , על ידי הדגשת הפתרון הפוליטי ומפגשים עם פלשתינאים 
( שברור שהם מקבלים אישור לכך מאש"ף דברי דובר התק"ם ) , חינוך בלתי 
נלאה " להיות אדם " , איסוף עדויות מחיילים על הנעשה בשטחים ( בר ) , 
פעולות שקטות שמחלחלות פנימה עמוק יותר מפעולות חד פעמיות ( הלמן ) ונוכחות 
בצבא " כל עוד לא עוברים את הקו האדום " ( בוטנסקי ) . איך יודעים היכן 
הקו האדום ? ואולי הוא כמו קו האופק , שלעולם אין מגיעים אליו ? שואלים 
הסרבנים בקול את מה שאחרים חושבים בלבם . אומרת עדה סירני מיראון : " כל 
מצבור 06 שנותי מתקומם נגד תופעת הסרבנות . . . אך אי אפשר לעבור לסדר 
היום על מה שקורה בשטחים . אנחנו נעשים אדישים לידיעות בעיתון העוסקות באירועים , 
אנו אדישים לפגיעות בחיי אדם וכל מה שקורה שם יתקבל כהכרח " . בצומת זה 
של רגשות ובקיעים בולטים במיוחד דבריה של שולה קשת , מחנכת מגבעת ברנר : 
" כשרצו להציל אותנו מדברי שך הוציאו את כל המתים וניפנפו בהרוגים . נותנים 
לנו לגיטימציה דרך הקורבנות . . . בסמוי ובגלוי המסר הוא : השירות החשוב 
ביותר הוא השירות הצבאי . עלינו להיחלץ מהמלכוד הזה . . . אולי אנחנו 
צריכים לחנך את בנינו לא להיות כל כך צייתנים לצבא , למשימות הביצועיסטיות . 
. . צריך להעביר את הנכונות הפנימית של החברה שלנו להעמיד עצמה לרשות 
המדינה לאפיקים אחרים " . וכך , מדיון על היחס לסרבנות , חייבה שולה את 
הנוכחים בקבוצת הדיון שלה להרהר מחדש בעמוד תווך של התפיסה העצמית הקיבוצית 
ובצדקתו כיום . 
