אלף אחיות בבתי החולים יקיימו ביום ראשון שביתת אזהרה בת 42 שעות . השביתה 
תקיף את כל אחיות בתי החולים הממשלתיים , העירוניים , של קופת חולים הכללית 
ושאר בתי החולים הציבוריים . עבודת האחיות בבתי החולים ביום ראשון תהיה במתכונת 
שבת עבודה מצומצמת במחלקות ובחדרי הניתוח רק במקרים דחופים . ביום ראשון 
יודיעו האחיות על המשך העיצומים במהלך השבוע שיתבטאו , כככל הנראה , בהשבתה 
של משמרות . יו"ר חטיבת אחיות בתי החולים , אילנה כהן , אמרה אתמול כי 
" העיצומים הם מחאה על כך שבמסגרת הרפורמה במס יקוצצו למשכורת הנשים נקודות 
הזיכוי לילדים . לדוגמא , ביטול נקודות הזיכוי לאם לשני ילדים יקטין את 
הכנסתה ב86 שקלים לחודש ולאם עובדת שיש לה ארבעה ילדים יתבטא הקיצוץ ב631 
שקלים . ההחלטה של האחיות לצאת במאבק בנושא נובעת מהעובדה כי % 59 מהעובדים 
במקצוע הסיעוד הן נשים " . האחיות דוחות הצעת המעסיקים לקבל החזר חלקי , 
הן דורשות פיצוי מלא על ההפסד שיגרם להן . לדברי כהן " אם ישנה כוונה לקצץ 
בנקודות הזכוי אזי שיחילו על האחיות את הפטור על עבודה במשמרות , כפי שמקובל 
במפעלי תעשייה . העבודה במשמרות מהווה מרכיב משמעותי במבנה שכרן של אחיות 
בתי החולים " . אתמול קיימו האחיות כנס ארצי ובו הוחלט פה אחד על קיום השביתה . 
לאחר הכנס נפגשו נציגות האחיות עם שר הבריאות , אהוד אולמרט , ועם הממונה 
על השכר באוצר , יעקוב דנון ויו"ר האגף לאיגוד מקצועי בהסתדרות , חיים 
הברפלד . פגישות אלו לא הביאו לשינוי העמדתן של האחיות . הן דחו גם את 
פניית אולמרט לדחות את העיצומים במספר ימים , לדברי כהן , " האחיות נתנו 
לשר האוצר עשרה ימים למציאת פתרון לדרישותיהן ולא נענו ולכן אין כל טעם לדחות 
את העיצומים כשאין כל כוונה לדון בנושא " . 
