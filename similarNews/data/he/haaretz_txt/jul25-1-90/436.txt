עובדי משרד הקליטה יקצרו החל מיום א את שעות קבלת הקהל בכל הלשכות והסניפים . 
קבלת הקהל תתקיים משמונה בבוקר עד אחת בצהריים , במחאה על סירוב הנהלת 
משרד הקליטה להיענות לתביעות להקל את הלחץ ולשפר את תנאי העבודה . ביום 
ה בשבוע הבא תימשך קבלת הקהל שלוש שעות בלבד . ועד עובדי משרד הקליטה טוען 
כי קליטת אלפי עולים מתבצעת במשרדים מאולתרים וצפופים , הממוקמים בחלקם 
בדירות פרטיות . לא אחת דיירי הבתים שופכים מים על העולים הממתינים בתור . 
העולים , מוסיף וטוען ועד עובדי משרד הקליטה , ממורמרים , נרגזים ולא 
אחת פורצות תגרות מלוות במהלומות וצעקות . השיפורים המועטים שבוצעו לאחרונה , 
אינם עונים ללחץ הגובר הנובע מגידול בממדי העלייה . 
