" המשימה שלי כשר ביטחון היא למנוע מלחמות . אנחנו ננצח אם נצטרך להילחם , 
אבל אנחנו רוצים להרתיע מפני מלחמות ואני מקווה שנעמוד במשימה הזאת " , 
כך אמר אתמול שר הביטחון , משה ארנס , במהלך ביקור בלשכת הגיוס שבו חזה 
בגיוסו של מחזור אוגוסט לשירות צבאי . דברי ארנס אלו נאמרו בתגובה לפנייתה 
של אם לתאומים שהתגייסו אתמול לצה"ל , שאמרה לו : " אל תביא לנו מלחמה " . 
בין שאר הנתונים שקיבל שר הביטחון מהלשכה נמסר לו , כי למעלה מ000 , 04 
חיילי מילואים , המחויבים בשירות ביטחון , שוהים בחו"ל . הכוונה היא לאזרחים 
ישראלים ששוהים למעלה משנתיים בחו"ל והם רשומים בלשכות הגיוס כמחויבי שירות 
ביטחון . מספר זה לא כולל מאות ישראלים השוהים בחו"ל פחות משנתיים . השר 
ארנס , מלווה בראש אגף כוח - אדם במטכ"ל , האלוף רן גורן , ובקצינים בכירים 
בצה"ל , קיבל סקירות בכל הקשור בגיוס חיילים בכל היחידות השונות . מפקד 
לשכת גיוס מסר , כי % 29 מהמתגייסים מבקשים להשתבץ ביחידות קרביות . קפידבינראש 
אגף כוח אדם , האלוף רן גורן , סיפר כי % 78 מבעלי הכושר הקרבי מבקשים ללכת 
ליחידות קרביות . % 59 מהמתנדבים מבקשים להשתבץ בגולני ; % 58 בגבעתי . 
מסקרים שנערכו עולה , כי % 49 מהמתגייסים היו מבקשים להתגייס לצה"ל גם אם 
הגיוס היה התנדבותי . שר הביטחון ליווה את המתגייסים בכל נקודות ההתחיילות 
בבסיס קליטה ומיון , כולל צילום , חלוקת מספרים אישיים , זריקות , ציוד 
ומדים . במהלך הסיור נכנס שר הביטחון לחדר השריון , וכששאל מי רוצה שריון ? 
ענו לו : " אף אחד , אנחנו רוצים צנחנים " . לשר נמסרו נתונים על גיוסם 
של החיילים הדרוזים ושל החיילים האתיופים . לדברי האלוף גורן , החיילים 
האתיופים משתלבים יפה בצה"ל , אך עדיין לא מבצעים תפקידי פיקוד . 
