סרטים רבים תיארו את תהליך ההשתלטות של גבר עם אופי חזק ושטני על חייו ונשמתו 
של אחר , החלש ממנו . אולי הנודע בסרטים אלה הוא " המשרת " , שביים ב3691 
גוזף לוסי , על - פי תסריט של הרולד פינטר . " חברות הרסנית " נראה כווריאציה 
על סרטו של לוסי , במיוחד לאור העובדה שגיימס ספיידר , המגלם את דמות הקורבן , 
מזכיר במראהו את גיימס פוקס , שגילם תפקיד זה ב"המשרת " . אך איזה הבדל . 
לוסי ופינטר השתמשו בסיטואציית ההשתלטות כדי ליצור אליגוריה מרתקת על התמוטטות 
המערך החברתי הבריטי ועל מקומו של הקולנוע בתוך תהליך הפיתוי וההרס המתוארים 
בו . קרטיס האנסון , שביים סרט זה , ממקם אותו בתוך המציאות היאפית העכשווית . 
הוא אולי ניסה לומר משהו על היסודות המעורערים של מציאות זו , אך התוצאה 
סתמית . מייקל ( גיימס ספיידר ) הוא כלכלן מצליח הנמצא בדרך לפסגה : הוא 
מאורס לאישה הנכונה , גר בדירה שמלאה בכל טוב אלקטרוני ועתידו בטוח . אולם , 
כל זה משתבש ברגע שמייקל פוגש באלקס ( רוב לאו ) , דמות מסתורית ומאניפולאטיווית , 
שמשתלט על חייו . אלקס מציג בפני מייקל את צדם האפל של החיים בצמרת , 
ובהדרגה מערב אותו באינטריגות אלימות יותר ויותר . הסרט היה עובד לו הבנו 
אם סיבת משיכתו העצומה של מייקל אל אלקס מקורה ביצר של הרס עצמי , או בהומוסקסואליות 
חבויה , למשל . אולם , הסרט אינו מתמודד עם רבדים אלה והסיטואציות נעשות 
שרירותיות ובלתי אמינות ככל שהסרט מתקדם . האשמה תלויה גם בשחקני הסרט , 
שאינם מצליחים לשרטט באמינות את יחסי המשיכה - רתיעה ביניהם . ספיידר ( 
" סקס , שקרים ווידאו טייף " ) הוא בעל מראה כל - כך חלש ומתפנק , שקשה 
להאמין שהוא יאפי נמרץ ושאפתן , אם כי יש באישיותו הקולונועית משהו מעניין . 
לאו , לעומתו , הוא בעל נוכחות קולנועית מוחצנת ומונוטונית , שקשה להבין 
כיצד מישהו , כולל ספיידר , נופל ברשתו . הוא היה ונשאר אליל של בנות נעורים , 
אנטי - שחקן במהותו , והיות שהוא חסר אישיות , הוא מותיר חלל גדול במרכז 
הסרט . ללא שחקן בעל כריזמה שנוכחותו מקסימה ונבונה , צינית ואירונית כאחת , 
אין לסרט ולתהליך המתרחש בו כל משמעות . אי אפשר להזדהות עם אף אחד משני 
אגפי המשוואה השטנית שבסרט , ולכן לא אכפת אם מערך הכוחות ביניהם ישתנה . 
האנסון ( שסרטו " מחלון חדר המיטות " היה מותחן שטחי וחקייני ) מביים 
ברישול מדהים : העלילה חסרת סבירות מינימלית וקשה לעקוב אחר מהלכיה הסבוכים . 
באחת הסצינות הולכים מייקל ואלקס למועדון , שעל אחד מקירותיו מוקרן ללא 
קול " אלפאווייל " , יצירת המופת של גודאר : מה המשמעות ? לשם מה ? 
להאנסון אין מושג מה לעשות עם החומרים שבידיו ועם האלמנטים הצורניים והסגנוניים 
שלו , והתוצאה דוחה ומרתיעה בשאננותה המוחלטת . ההסרטה לוותה בשערורייה . 
לאו צולם בקלטת וידאו , במהלך אקט מיני עם קטינה . הוא עושה דבר דומה 
למייקל , ואפילו היבט סנסציוני זה אינו מסוגל להוסיף לסרט קורטוב של עניין . 
זהו סרט נצלני ומיותר , שחוטא את החטא הקולנועי הגדול : הוא משעמם . 
