שר התחבורה משה קצב מערער על החלטת הממשלה להטיל את נטל הוצאות הביטחון על 
חברת אל - על , ואף החל בשיחות על כך עם ראש הממשלה יצחק שמיר ושר האוצר 
יצחק מודעי . מנכ"ל החברה , רפאל הר - לב , נפגש בסוף השבוע עם ראש הממשלה 
בירושלים והעמידו על ההשלכות החמורות שיש להחלטה . בסוף השבוע אף התקיים 
דיון מקיף באל - על , בו נבחנו בהרחבה ההשלכות שעשויות לנבוע מההחלטה על 
פעילותה של החברה . עד היום נשאה אל - על ב%01 מתקציב הוצאות הביטחון והשאר 
כוסה על ידי הממשלה . באל - על גורסים כי ההשלכה המידית של ההחלטה היא הפיכתה 
של החברה מרווחית למפסידה . אל - על סיימה את השנה האחרונה ברווח של 42 
מיליון דולר , ולדבריה היתה מגמת הרווח בעלייה . למצב חדש זה עשויה להיות 
השפעה שלילית על תהליך ההפרטה של אל - על . שכן אין להניח שגורם כלכלי כלשהו 
ירצה לקנות מניות של חברה מפסידה . בחברה מעריכים כי המעבר למצב של חברה 
בהפסד יביא לדרישה לחדש את הטיסות בשבת . כן עלול המצב החדש לעורר אי - 
שקט ביחסי העבודה , שכן אם אכן תפסיד החברה , יצטרך הדבר לבוא לידי ביטוי 
בהסכמי העבודה . באל - על טוענים כי הטלת הוצאות הביטחון על החברה תעמידה 
במצב נחות לעומת חברות תעופה אחרות , שכן אין הן משקיעות סכומים גבוהים 
כל כך לאבטחת נוסעיהן . 
