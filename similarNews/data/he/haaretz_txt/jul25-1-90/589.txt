שר השיכון , אריאל שרון , יציג היום בפני הממשלה " תוכנית מקיפה לקליטת 
העלייה " שגובשה בשבועות האחרונים במשרדו . בגלל התנגדותו של שר האוצר , 
יצחק מודעי , לחלק מסעיפי התוכנית , תידחה ההצבעה בעניין . בימים הקרובים 
ידונו נציגי משרדי האוצר והשיכון בחילוקי הדעות על התוכנית . על פי התוכנית , 
אם הממשלה לא תגביר את קצב הבנייה ורכישת בתים מוכנים , עלולים 057 אלף 
ישראלים למצוא עצמם ללא קורת גג בעוד חמש שנים . התוכנית בוחנת את תחזית 
הביקוש לדירות בחמש השנים הקרובות , לאור התחזיות לפיהן עשויים להגיע ארצה 
כמיליון עולים , וקובעת כי נוצר פיגור של שנתיים במתן פתרונות דיור לעולים 
ולזוגות צעירים . בבדיקות שנעשו במשרד השיכון נמצא , כי בחמש השנים הקרובות 
יהיה צורך ב005 אלף דירות נוספות , אולם על פי קצב הבנייה הקיים ניתן יהיה 
לסיים עד סוף 5991 את בנייתן של 062 אלף דירות בלבד וייווצר גירעון של כ042 
אלף דירות . משרד הבינוי מבקש להקצות בשנת התקציב הנוכחית 6 . 2 מיליארד 
שקלים למימוש התוכנית , שעלותה בחמש השנים הקרובות תהיה 5 . 31 מיליארד 
דולר . מודעי הביע בסוף השבוע התנגדות חריפה לתוכניתו של שרון . שר האוצר 
הציע פתרונות דיור זמניים , כמו שיכון העולים במחנות צה"ל , והזהיר כי 
הגדלת הגירעון התקציבי במיליארדי שקלים כדי לממן את התוכנית , תעמיד את 
המשק בסכנה ותביא להגברת האינפלציה . שרון יציע לרכוש 05 אלף קרוואנים ו04 
אלף בתים טרומיים תוך שנתיים , כדי לתת פתרון מיידי למצוקת הדיור , שכן 
בנייתן של 54 אלף יחידות הדיור שאושרה באחרונה תושלם רק בראשית 2991 . גורמים 
אמריקאיים הבהירו , כי על ישראל לרכוש את הבתים הטרומיים והקרוואנים ממפעלים 
בארה"ב . אולם בבדיקות משרד השיכון נמצא , שהבתים הטרומיים מתוצרת ארה"ב , 
שמחירם כ52 אלף דולר ליחידה , יקרים מבתים טרומיים המיוצרים בדרום אפריקה , 
שמחירם כ71 אלף דולר ליחידה . גורמים בכירים במשרד השיכון אמרו , כי על 
הממשלה יהיה להחליט אם לרכוש את הבתים הטרומיים מארה"ב או ממדינות אחרות , 
בהן דרום אפריקה . שרון יציע לאפשר לחברות בנייה וקבלנים מחו"ל להשתתף בבניית 
הדירות בארץ , משום שהוברר שביכולתם לקבל אשראי נוח יותר מבנקים בחו"ל מאשר 
חברות קבלניות ישראליות . 
