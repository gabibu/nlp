עידן הטלוויזיה בכבלים מתקרב והולך . החברות שזכו במכרזים מתארגנות במהירות , 
רשת הכבלים הולכת ונפרשת , אולפנים וציוד שידור מותקנים ונבדקים ואנשי 
המכירות כבר מתדפקים על דלת הצרכן , ומנסים לשכנע אותו כמה יהיו חייו משופרים 
כאשר יוכל לקלוט את כל הערוצים המובטחים . חנויות האלקטרוניקה מצדן מציעות 
מכשירי טלוויזיה וידאו " מותאמים לכבלים " , כאלה שיצעידו אותנו בנחת אל 
מהפכת התקשורת השנייה . אך האם באמת יש צורך בטלוויזיה הענקית והיקרה הזו ? 
האם אפשר יהיה לנצל את כל מגוון השידורים המובטח גם בלא להשקיע אלפי שקלים 
במכשירים חדשים ? ומה נקבל בתמורה למכשירים אלה ? מהו הציוד שיספקו לך 
אותם אנשי מכירות מנומסים המבקשים לשכנע אותך להיות מנוי על שירותי הכבלים ? 
כדי לקבל את ההחלטות הנכונות אין צורך להיות מהנדס אלקטרוניקה . כל שנדרש 
הוא לדעת לשאול קודם שהכסף מחליף ידיים . ההחלטה צריכה להיות מבוססת על 
טיב הציוד שמציעים בעלי הזיכיונות לשידורים בכבלים , על דרישות הצרכן , 
וכמובן על התקציב האישי שלו . בשל השוני בין סוגי הציוד שמתקינים בעלי 
הזיכיונות השונים באזורים שונים , אין אפשרות להציע פתרון אחיד . אך הבנת 
המערכת תסייע להציג שאלות , להבין את התשובות ולקבל את ההחלטות הנכונות . 
קפמאבינמערכת של שידורים בכבלים דומה למערכת שידורים רגילה , אך במקום 
לשדר באמצעות אנטנה לאוויר , כאן משגרים את האותות אל תוך כבל המסתעף אל 
בתי הצרכנים . לצרכן אין זה משנה איך בעל הזיכיון מעביר את השידורים 
מה שמעניין אותו הוא קצה החוט המגיע לביתו , המחבר אותו לשידורים כל עוד 
הוא משלם את דמי המנוי . בתוך קצה הכבל המגיע לבית הצרכן מצויים השידורים 
של כל הערוצים . אך השידור בכבלים נעשה בתדרים גבוהים בהרבה מן התדרים 
של שידור באוויר ומרבית מקלטי הטלוויזיה וסורקי התחנות ( הטיונרים ) שבמכשירי 
הווידאו המצויים בבתים בישראל אינם בנויים לקלוט תדרים אלה . השאלה הראשונה 
היא איך לקלוט את השידור ? אפשר להתחבר אל קצה הכבל ולקלוט את השידורים 
באמצעות מכשיר טלוויזיה או וידאו " מוכן לכבלים " , אך צריך להיות בטוח 
שהמכשיר אכן יכול לקלוט תדרים גבוהים כנדרש . בדיקה מדוקדקת בחנויות מעלה , 
שלא תמיד כשאומרים " מוכן לכבלים " אכן יש למכשיר יכולת לקלוט תדרים גבוהים . 
לעתים הכוונה היא רק למכשיר שיש לו אפשרות לקבוע מראש יותר ערוצים לשימוש 
בשלט רחוק , אבל אלה ערוצים רגילים בתחום התדרים המקובל בשידורי אוויר . 
מכשיר כזה לא יקלוט את השידורים בתדרים הגבוהים במיוחד המשודרים בתוך הכבל . 
אך האומנם צריך לרכוש מכשיר טלוויזיה או וידאו " מוכן לכבלים " כדי שיהיה 
אפשר להתחבר לרשת הכבלים ? התשובה לשאלה זו חד - משמעית : לא . כל החברות 
מספקות , עם קצה הכבל , גם קופסה קטנה המכילה ממיר . הממיר , כשמו כן 
הוא ממיר את התדר הגבוה במיוחד של השידור בכבל לתדר רגיל , שכל מכשיר 
טלוויזיה או וידיאו יכול לקולטו . למעשה , ההבדל בין מקלט טלוויזיה או 
וידאו רגיל , לבין מכשיר " מוכן לכבלים " ( אמיתי ) הוא , שבמכשיר 
המוכן לכבלים כבר מותקן הממיר . האם מבטיחה רכישת טלוויזיה " מוכנה לכבלים " 
אפשרות קליטה גם בלא ממיר ? גם כאן התשובה שלילית . כמה מבעלי הזיכיונות , 
כמו חברת תבל , בעלת הזיכיון באזור תל - אביב , בחרו לשדר את האותות בכבלים 
כשהם מוצפנים . ההצפנה מערבלת את השידור בסדר מסוים , וכדי לקבל תמונה 
יש צורך במפענח ( דיקודר ) . המפענח יכול להיות בקופסה נפרדת מן ההממיר , 
או באותה הקופסה אך אלה שני מכשירים שונים . אם השידור מוצפן , לא יעזור 
גם מכשיר מוכן לכבלים , מאחר שהוא מחליף את הממיר בלבד וביכולתו לקלוט שידור 
לא מוצפן . קפמאבינהאם כל הממירים דומים ? לא . בעלי הזיכיונות באזורים 
שונים בחרו , משיקוליהם , באחד משני סוגי הממירים . עליך לשאול איזה 
ממיר הם מספקים . כפי שיפורט בהמשך , יש לתשובה חשיבות מעשית . קיימים 
שני סוגים של ממירים : ממיר - בלוק וממיר חד - ערוצי . ממיר - בלוק מוציא 
את כל הערוצים בתדר רגיל . חוט האנטנה היוצא מממיר כזה , והמתחבר לשקע 
האנטנה של מכשיר הטלוויזיה , אינו שונה במקרה זה מחוט האנטנה המרכזית המוכר . 
יש בו כל הערוצים ובורר - התחנות של מכשיר הטלוויזיה ( או הוידאו ) , 
המאפשר לקפוץ מתחנה לתחנה באמצעות השלט רחוק או הכפתורים של המכשיר . ממיר 
חד - ערוצי מוציא בו - זמנית אל שקע האנטנה בטלוויזיה רק ערוץ אחד . כאן 
נעשית בחירת התחנות בממיר עצמו . ממיר כזה נבחר כציוד של חברת תבל והוא 
יוציא את האות אל הטלוויזיה בערוץ 4 . כאן תהיה הטלוויזיה מכוונת תמיד לערוץ 
4 , והחלפת התחנות תיעשה בממיר . מבחינת המשתמש , הדבר דומה לניצול 
בורר - התחנות של הווידאו הביתי , כאשר הטלוויזיה מכוונת תמיד לערוץ שהווידאו 
מעביר אל הטלוויזיה . הממיר החד - ערוצתי מסופק עם שלט רחוק , שיאפשר להחליף 
תחנות בלי לקום מן הכורסה , ואף לתכנת מראש כדי שבשעה מסוימת יוחלף הערוץ 
למשל , שבכל ערב ב00 : 9 יעביר אותך לטלוויזיה הממלכתית לצפייה בחדשות . 
איזה ממיר עדיף ? אין תשובה חד - משמעית לשאלה זו . מהנדסי אלקטרוניקה 
טוענים , כי איכות התמונה בממיר חד - ערוצי טובה יותר , אך יש לכך מחיר : 
ממיר חד - ערוצי אינו מאפשר הקלטה של תוכנית בערוץ אחד בזמן צפייה בערוץ 
אחר , שכן הוא מוציא ערוץ אחד בלבד . ממיר כזה גם לא יאפשר לילדים לצפות 
בסרטים מצוירים בחדרם בעת שההורים צופים בסרט מתח בחדר המגורים . הפתרון 
שמציעים מנהלי חברת תבל , המספקת ללקוחותיה רק ממירים חד - ערוציים ( הכוללים 
גם מפענחים ) , הוא רכישה מוזלת של ממיר נוסף במחיר 001 ש"ח ( ועוד 07 
ש"ח להתקנה ) , במקום 002 ש"ח . הממיר השני יוכל לשמש לחדר נוסף או לחיבור 
למכשיר הווידאו . תכנות הווידאו להקלטה יהיה במקרה זה מסובך יותר , שכן 
בנוסף לכיוון שעת ההקלטה ( תמיד מערוץ 4 ) , יהיה צורך לכוון את הממיר 
להעברה לתחנה המבוקשת בשעת ההקלטה . לאחר סיום הקלטה אחת , ועל - פי תכנות 
מראש , יוכל הממיר לעבור לתחנה אחרת ולהקליט בה לפי השעה שתוכנתה . האם 
פתרונות אלה , הנשמעים מסורבלים במקצת , הם היחידים האפשריים ? לפי הניסיון 
בחו"ל מתברר , שכאשר יש די צרכנים המבקשים להתגבר על קשיים טכניים , נמצא 
מי שימכור להם את הפתרון . במקומות שרשתות הכבלים מספקות ממירים חד - 
ערוציים בלבד , אפשר לרכוש בחנויות ממירי - בלוק המתחברים אל המפענחים , 
ו"מתחת לדלפק " אף נמכרים מפענחים המאפשרים לעקוף את ההצפנה . הבעיה המתעוררת 
בשל השוני בציוד שמציעים בעלי הזיכיונות השונים תוכל לבוא על פתרונה גם בעזרת 
גישה צרכנית רחבה יותר : אם די אנשים יחליטו כי הם מעדיפים ממירי - בלוק 
במקום ממירים חד - ערוציים , ויבטאו את רצונם בהצבעה באמצעות הארנק . הימנעות 
מהתחברות לכבלים תאלץ לבסוף את חברות הכבלים להציע מבחר של ציוד - קצה מסוגים 
שונים : קצה חוט או מפענח בלבד למי שכבר השקיע את כספו במקלט מוכן לכבלים , 
ממיר - בלוק למי שמבקש לקלוט בו - בזמן יותר משני ערוצים ( אם להקלטה ואם 
לצפייה ב"משבצת " קטנה במכשירי טלוויזיה המיועדים לכך ) , וממיר חד - 
ערוצי למי שברשותו טלוויזיה מיושנת והוא מבקש לצפות בתמונה באיכות הטובה 
ביותר . צרכנות נבונה היא , מעל לכל , הבטחת חופש בחירה . 
