בתיאטרון הלאומי האנגלי נערכות עתה ההצגות הראשונות של " ריצרד השלישי " , 
בבימויו של המנהל האמנותי ריצרד אייר , כשבתפקיד הראשי איאן מקאלן . בעוד 
כחודשיים תצא הצגה זו לדרך ארוכה באנגליה ובעולם , כולל טוקיו ומה שהיה 
עד לאחרונה הגוש המזרחי . 32 שחקנים ו52 אנשי צוות יוצאים לדרך ובראשם מקאלן , 
כיוזם הסיור ומנהלו . העולם כולו מעריך את התיאטרון האנגלי , אבל את התיאטרון 
הלאומי האנגלי הוא זוכה לראות רק לעתים רחוקות . צופים רבים בעולם משוכנעים 
שהתיאטרון הלאומי האנגלי הוא ה"רויאל שקספיר קומפני " : גם בגלל שמו של שייקספיר , 
גם בגלל הקידומת המכובדת " מלכותי " ( שבאחרונה נוספה גם לתיאטרון הלאומי 
האנגלי ) וגם בגלל שהאר - אס - סי מסייר הרבה באנגליה ובעולם . המנהל האמנותי 
ריצרד אייר ( ההחליף בתפקיד את פיטר הול לפני שנתיים ) ידע שאחת מחובותיו 
של התיאטרון הלאומי היא לתור באנגליה ובעולם . הוא ממלא אולמות בלונדון , 
אבל בניגוד לאר - אס - סי הוא לא משחק באנגליה מחוץ ללונדון . האר - אס - 
סי מקיים עונה בסטרטפורד במקביל ללונדון , ומשחק באופן סדיר גם בניוקאסל , 
ובמקומות אחרים באנגליה , כשהוא מופיע באוהל נייד שהותאם במיוחד להצגות 
תיאטרון . איאן מקאלן , שחזר לתיאטרון הלאומי בשנה שעברה , ושיחק את יאגו 
ב"אותלו " , הצטרף שוב ללהקה בתנאי שיוכל לצאת עמה לסיור למשך שנה . מקאלן 
הוא בעל ניסיון כשחקן נודד : הוא היה ממייסדי תיאטרון פרוספק שתר באנגליה 
כשהוא משחק את ריצרד השני , הוא הקים את הלהקה הנודדת בשנות ה07 , וסייר 
עם הצגות האר - אס - סי . הוא גם עמד בראש הלהקה של התיאטרון הלאומי שהופיעה 
בפאריס ובשיקגו ב6891 . זו היתה הפעם האחרונה שהתיאטרון הלאומי הופיע מחוץ 
לאולם הבית . מקאלן אומר שסיור של התיאטרון הלאומי שונה מסיורים של הלהקה 
של קנת ברנה או להקת ה"אינגליש סטייג קומפני " ( שהופיעה בפסטיבל ישראל 
עם " קומדיה של טעויות " מאכזבת ) שנוסדו כדי לתור באנגליה ובעולם . 
התיאטרון הלאומי האנגלי צריך לקיים את הרמה הגבוהה ביותר באולם הבית ולתור 
במקביל . ולתור אמורות הצגות עם הלהקה המקורית , ולא עם מחליפים , כפי 
שזה נעשה לעתים קרובות בארה"ב . הפתרון היה להעלות שתי הפקות שמתוכננות לסיורים , 
ולמקאלן ניתנה הזכות לתכנן וללהק אותן . הוא הזמין את דבורה וורנר לביים 
את " המלך ליר " עם בריאן קוקס בתפקיד הראשי . האר - אס - סי מעלה במקביל 
בסטרטפורד את אותו מחזה בבימויו של ניקולס הייטנר עם גון ווד בתפקיד הראשי . 
אחד התנאים של מקאלן היה שכל שחקן בלהקה הנודדת שלו יסכים לשחק לא רק תפקיד 
ראשי , אלא גם תפקיד קטן , וגם יהיה מוכן להיות מחליף , במקביל . הוא 
רצה להקה ולא כוכבים ושחקני משנה . הוא עצמו משחק את קנט ב"המלך ליר " 
ומשמש מחליף לתפקיד אחד הכרוזים . מקאלן חשב תחילה להעלות גם מחזה מודרני , 
אבל גילה שמחזה מודרני אינו מסתדר עם להקה שמשחקת את " ליר " , אבל " ריצרד 
השלישי " משתבץ להפליא . כשחשב על כך קצת , גילה שזה רק טבעי : הרי שקספיר 
כתב אותם לאותה להקת שחקנים . בחלקו נפל לשחק את המלך הגיבן והרשע , והוא 
גייס את המנהל האמנותי ריצרד אייר לביים . ההפקה שינתה את דעתו שלו על המחזה 
( ששנא ) . נוכחותו בלהקה , כמוביל הסיור , לה כשלעצמה כוח משיכה . 
מנהל הסיורים של התיאטרון הלאומי אומר ששני מפיקים מברודווי התחרו על ארגון 
אירוח התיאטרון הלאומי האנגלי בניו יורק . מקאלן הגיב : " למה לי להתאמץ 
לשיפור חיי התרבות של ניו יורק , כל עוד לא שיבצת אותנו להופעה בניוקאסל ? 
מחיר הסיור עד לחג המולד , לפני היציאה למזרח אירופה 52 . 1 מיליון ליש"ט , 
שצריך להיכנס מהקופה , כי לתיאטרון הלאומי האנגלי אסור להשתמש בהקצבה הציבורית 
לנושא זה . הוא מקבל הקצבה מיוחדת של ממשלת אנגליה וגם תרומה מחברת " גינס " . 
למי שיש תקוות לגבי אירוחם כאן בפסטיבל ישראל לא השנה : הסיור מסתיים 
בחודש מארס 1991 . 
