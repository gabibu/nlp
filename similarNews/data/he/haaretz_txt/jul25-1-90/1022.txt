המנהל האזרחי עומד לפתוח בקרוב נציגות בתוך העיירה בית - סחור . הנציגות 
תשכון בשטח בו נמצא כיום בסיס צבאי , שהוקם זמן קצר לפני שהתחיל מבצע גביית 
המיסים בעיירה . מדובר בשטח בן כמה דונמים , שהוחרם ממשפחה מקומית , על - 
פי צו תפיסת שטח שהוציא מפקד צבאי . במרכז השטח נמצא בנין בן שתי קומות , 
שבנייתו לא הושלמה ואשר בו עמדו להתגורר כמה משפחות מחמולת רשמאווי , בעלת 
השטח . עתירה , שהגישו תושבים נגד תפיסת ביתם , לצורך הקמת תצפית צה"לית , 
נדחתה בעבר ע"י בג"ץ , אך הם קבעו שיש לחדש את צו התפיסה כל פרק זמן קבוע . 
על - פי הצו לתפיסת השטח , יכול בעל המבנה או האדמה שנתפסו להגיש תביעה 
לשלטונות לתשלום דמי שימוש ברכושו , אך עד כה לא הוגשו תביעות מעין אלה . 
פעילי האינתיפאדה בבית סחור אסרו על תושבי העיירה לנהל כל מו"ם עם השלטונות 
ולקבל מהם תשלומים כלשהם . נציגות המנהל שתוקם בבית סחור תהיה אחת משורה 
של נציגויות המוקמות בשנה האחרונה במקומות בעייתיים בגדה . הנציגויות המקומיות 
נועדו לספק שירותי מנהל לתושבים במקומות מגוריהם , אך מטרתם גם להגביר את 
הפיקוח הממשלי באותם אזורים . בבית סחור מתייחסים לרעיון הנציגות בעיירה 
בחומרה רבה ובימים האחרונים התרבו הססמאות מטעם הארגונים השונים , האוסרות 
על התושבים לבוא במגע כלשהו עם הנציגות החדשה . בעיירה , ש%09 מתושביה 
נוצרים , הופיעו לאחרונה ססמאות רבות על קירות בתים גם מטעם תנועת החמאס 
האיסלאמית . בתקופה האחרונה חלה רגיעה יחסית בעיירה שזכתה לפרסום עולמי 
ולפרס שלום מטעם ארגון שבדי , בעקבות מרי המיסים הקולקטיבי שניהלה . במבצע 
העיקולים , שעשה המנהל במטרה לשבור את מרי המיסים , עוקל רכוש במיליוני 
שקלים , שנמכר במכירות פומביות בארץ . התושבים קיבלו פיצוי חלקי מכספים 
שהזרימה אליהם הנהגת האינתיפאדה . לאחרונה נודע על ריבוי המחלוקות הפנימיות 
והסכסוכים בין הפלגים השונים בבית - סחור . ההקמה המתוכננת של נציגות המנהל 
בלב העיירה , טוענים התושבים , תאחד מחדש את הפלגים היריבים ותביא התחזקות 
המאבק נגד הממשל הישראלי . 
