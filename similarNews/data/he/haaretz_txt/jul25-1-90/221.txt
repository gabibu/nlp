" שלושת שרי החוץ , המהווים את נציגות החוץ של הקהיליה האירופית , ערכו 
בישראל שיחות ברוח טובה , וחודש הדו - שיח בתחומים חשובים , למרות שנשארו 
חילוקי דעות " כך אמר אתמול סגן ראש הממשלה ושר החוץ דוד לוי , בתשובה 
על הצעות לסדר היום . לדברי השר לוי נקבעו צורות הידברות חדשות , חודש קשר 
בין מנכ"לי משרדי החוץ ונקבעו סדרים לקשר ישיר בין שרי החוץ . לוי אמר , 
כי מישראל נדרש יותר , משום שלא כמו מדינות ערב , היא נחשבת למדינה מערבית 
מתקדמת , ולכן מחייבים אותה על - פי קני - מידה מוסריים . " ארגוני הטרור 
מנצלים את תמימותם של האירופאים , ומפירים את התחייבויות שלא לעסוק בטרור , 
אולם אירופה עדיין אינה תובעת מהם לחזור בהם מהסעיף באמנתם , המביע כוונה 
להשמדת ישראל " , אמר לוי . הוא הוסיף , כי שרי החוץ תובעים שתוקם קודם 
מדינה פלשתינית , ורק אחר - כך יישקל מחדש מאזן הכוחות באזור , וידונו 
שאר העניינים . לדבריו , תנאי זה אינו מקובל על ישראל , אולם נמצאה דרך 
לדו - שיח בתחום ההצעות הקונקרטיות כמו , פיתוח אזורי , דרישה ממדינות 
ערב להשתתף בפיתרון הבעיה הפלשתינית ותביעה ש"אביב העמים " והפלת חומות 
יחדרו גם למדינות ערב . " ישראל חייבת להמשיך במתן הסברה באירופה , אך 
עליה גם לקחת את הסיכון , ולהמשיך בתהליך השלום , שהוא יוזמה ישראלית . 
כמו כן , יש לשמר את הידידות עם ארה"ב ועם אירופה " , אמר לוי . יוסי שריד 
( רץ ) התריע על עוד מלחמה באזור , שכן ארה"ב חדלה לחשוש שמלחמה כזו תביא 
להתלקחות עולמית כללית . לדבריו , שליחותו של ארנס לוואשינגטון כדי " להפחיד 
את האמריקאים ממלחמה קרובה בין ישראל לשכנותיה " היתה איפוא שליחות - שווא . 
עוזי לנדאו ( ליכוד ) אמר , שמדיניותה של אירופה כיום היא הפעלת לחץ חד - 
צדדי על ישראל , ולדבריו , יעודד הדבר את סדאם חוסיין ליישם את מזימות 
המלחמה שלו . " יש להושיב את ישראל ומדינות ערב לשיחות משותפות , ואף 
לדבר על הקמת מפעלים אזוריים משותפים " , אמר לנדאו . גרשון שפט ( התחיה ) 
קרא לממשלה לדחות את הרעיון להושיב בירושלים קומיסר מטעם השוק המשותף . 
- שבח וייס ( מערך ) אמר , כי לישראל יש חשבון נוקב עם אירופה . לדבריו , 
האחראים לשואה אינם יכולים לתבוע מישראל אפילו את מה שבייקר תובע ממנה בתוכניתו . 
הנושא הועבר לוועדת החוץ והביטחון בתמיכת 02 קולות , ללא מתנגדים . קפידבינתאונת 
האימונים ליד צאלים נדונה אתמול ב9 הצעות לסדר היום . אחדים מהנואמים ביקרו 
את התבטאותו של שר החקלאות , רפאל איתן , נגד הרמטכ"ל הנוכחי , ואת טענתו , 
בדבר מקום הכומתה . שר הביטחון , משה ארנס , השיב למציעים , כי בצה"ל 
ייעשה כל מה שנחוץ , כדי למנוע הישנותה של תאונה כזאת . לדבריו , דו"ח 
הוועדה , בראשות אלוף ( מיל ) עמוס ירון , הוגש למפקד המפח"ש , לרמטכ"ל 
ולו עצמו , וכל המלצותיו נתקבלו ואומצו , לרבות הדחתם של קצינים , כולל 
קצינים בכירים . " היו ליקויים במספר תחומים : במעורבות קציני בטיחות , 
בעזרי דיווח ובקרה ובאופן שבו הוגשה תוכנית האש למינהלת התרגיל . כל ההצעות 
לסדר היום הועברו לוועדת החוץ והביטחון . גיוס נרחב , שכלל את שרי הליכוד 
לרבות ראש הממשלה , הביא אתמול להשגת 34 קולות תומכים , לעומת חמישה מתנגדים , 
לטובת העברתה לוועדת הכספים של הצעת התקציב הנוסף והשינויים בחוק ההסדרים 
במשק , שהוגשו שלשום על - ידי שר האוצר , יצחק מודעי . ההצעה הובאה למליאה 
על ידי יו"ר ועדת הכנסת , חיים קורפו ( ליכוד ) . הוועדה הוסמכה להתחיל 
לדון בהצעה , על אף שעדיין לא נסתיימה הקריאה הראשונה . קפידבינמי שימשכן 
נכס כדי לערוב להלוואה שלקח , לא יצטרך עוד להביא ערבים כך יקרה אם תהפוך 
לחוק הצעתו של שמעון שטרית ( מערך ) , אשר עברה לוועדת חוקה חוק ומשפט 
על חודו של קול אחד : 51 קולות תומכים של המערך והשמאל , לעומת 41 קולות 
מתנגדים של הליכוד והסיעות החרדיות . הכנסת העבירה אתמול פה אחד לוועדה החוץ 
והביטחון הצעת חוק פרטית של ח"כים מכל חלקי הבית ביוזמת ח"ך זאב בגין ( 
ליכוד ) שעל פיה תהיה הממשלה חייבת להקים ועדת שרי ביטחון , וכן יוקם 
" ייעוץ מקצועי קבוע " לועדת השרים . 
