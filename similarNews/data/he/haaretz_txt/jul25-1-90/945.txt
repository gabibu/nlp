יצחק פרץ , נכה צה"ל בן 72 , שנסע מטבריה לביתו בתל - אביב , בתום בילוי 
סוף שבוע , נקלע שלשום בערב לכפר ערבי בצפון הגדה והותקף בידי עשרות צעירים 
בסכינים , אבנים ומקלות . הוא הוכה ונפצע בכל חלקי גופו , אך הצליח לברוח 
להרים , ולהגיע למחנה צבאי בגנין . אתמול שוחרר לביתו לאחר אשפוז בן יממה 
בבית - חולים העמק בעפולה . פרץ סיפר , כי נסע עם חברה לבילוי בטבריה וחזר 
לבד לתל - אביב בה הוא גר דרך בקעת הירדן . כיוון שביקש לקצר את הדרך טעה 
בדרכו , ונקלע לפנות ערב לכפר עראבה שבצפון השומרון , ונעצר במרכז הכפר . 
למראה מכונית הפיאט שלו , הנושאת לוחיות זיהוי ישראליות , הוקף ע"י צעירי 
הכפר ודרכו נחסמה . הצעירים רגמו את המכונית באבנים , פגעו בעינו והוא 
התנגש עם מכוניתו בעץ . פרץ ניסה להימלט אך הצעירים המשיכו לרגום אותו . 
הם ניפצו את כל שמשות הרכב והוא נפגע מרסיסי זכוכיות בפניו , בידיו ובראשו . 
הצעיר הצליח לברוח מרכבו , אך מיד הוקף בכ04 צעירים חמושים באבנים , סכינים 
ומקלות , שפצעו אותו בסכינים והיכו אותו בשוט . את מכוניתו העלו באש . 
לדבריו , האשימו אותו הצעירים הפלשתיניים , שהוא חייל וניסו לתחקר אותו 
לגבי נסיבות בואו לכפר . לגרסתו , הם רצו להרוג אותו . " צעקתי , אמא , 
אבא ! והם נדהמו לרגע ואז הצלחתי לברוח להרים " , סיפר . פרץ , שנעליו 
נותרו במכוניתו , רץ יחף מרחק רב עד לכביש החוצה את עמק דותן , שם עצרה 
לו משאית של ערבים , כנראה משתפי פעולה המחזיקים נשק ברשיון . נושאי הרכב 
חשבו שהוא מנסה לתקוף אותם ושלפו לעברו אקדחים , הוא מספר . לדבריו , 
סיפר להם את הקורות אותו בכפר והם הובילו אותו לתחנת המשטרה בגנינמשם הועבר 
לאשפוז בבית - חולים העמק . לאחר שנודע המקרה הגיעו לבית החולים אנשי משטרה 
ושירותי הביטחון כדי לתחקרו על התקרית . עדיין לא ברור כיצד נקלע יצחק פרץ 
לכפר בגדה המרוחק כל - כך מהכביש הראשי לתל - אביב . מקורות צבאיים מסרו 
אתמול כי הפרשה הועברה לחקירת המשטרה , וכי ייתכן גם רקע פלילי לפרשה . 
אתמול אירע מקרה תקיפה נוסף של ישראלים בצפון השומרון . שני ישראלים , 
כנראה חוקרים פרטיים , נכנסו לחלקו הדרומי של כפר ברטעה בפזו , נושא לוחיות 
זיהוי של עזה , והותקפו בידי תושבי הכפר . אחד מהם נפגע מאבן בראשו וחברו 
שלף אקדח ופתח באש . במהלך המהומה השתלטו השניים על רכב של תושב הכפר ונמלטו 
אתו מהמקום . גם מקרה זה הועבר לחקירת המשטרה . 
