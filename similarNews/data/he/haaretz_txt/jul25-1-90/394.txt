מנכ"ל רשות השידור של רומניה , פרוף ראזואן תיאודורסקו , העושה בימים אלה 
בארץ , אמר אתמול בפגישת עבודה עם מנכ"ל רשות השידור , אריה מקל , כי 
הרדיו הרומני מתכוון להתחיל בשידורים בעברית או באידיש ליהודים בבריה"ם . 
לדבריו , הרדיו הרומני משדר בעשר שפות לאזורים שונים בבריה"ם , שהיו 
בשעתו שייכים לרומניה . הוא רואה צורך לשדר לריכוז היהודי הגדול במולדוויה , 
בעיקר באזור העיר קישינייב , אך טרם הגיע להחלטה אם לשדר בעברית או באידיש . 
תיאודורסקו , שהגיע ארצה בהזמנתו של מנכ"ל הרשות , הוא גם יו"ר האגודה 
לידידות ישראל - רומניה , והוא האישיות הרומנית הבכירה ביותר המבקרת בישראל 
מאז כינון המשטר החדש . על - פי הסכם שיתוף הפעולה שנחתם בין שני המנכ"לים , 
יפעלו הטלוויזיה והרדיו במשותף בשורה של נושאים בתחומי חדשות , אקטואליה , 
דרמה , דוקומנטציה , מוסיקה , בידור ועוד . מקל מסר , כי נמשכים המאמצים 
לחתום על הסכם גם עם רשות השידור של בריה"ם . במסגרת זאת נעשה ניסיון להציב 
כתב קבוע של רשות השידור במוסקווה , שגם ישמש כתב נודד של רשות השידור במזרח - 
אירופה . 
