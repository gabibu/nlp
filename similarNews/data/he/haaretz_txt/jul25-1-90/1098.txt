מתחילת השבוע סוערות הרוחות במפעל סולתם ביוקנעם . מאז נודע לעובדים על 
פיטורי 081 מבין 085 עובדי המפעל , החלה תסיסה שהלכה והחריפה . העובדים 
דורשים לבטל את מכתבי הפיטורין , ואילו הנהלת המפעל מתבצרת בעמדתה כי הפיטורים 
הם מחויבי המציאות . הנהלת המפעל והנהלת כור מציינות , כי המשבר נובע מהירידה 
בביקושים למוצרי המפעל שהביאו להפסדים כבדים . אך לא כך הם פני הדברים . 
סולתם נחשבה במשך שנים למפעל הרווחי ביותר של קונצרן כור ובעלי החברה משכו 
חלק ניכר מהרווחים , כשהם מותירים כספים מעטים מדי למחקר ופיתוח . גם הערכות 
ההנהלה בשנים האחרונות , בדבר היקף מכירות הנשק הצפוי , התבדו מכיוון שלא 
התבססו על בדיקה מספקת . העולם כולו הלך לקראת מגעי שלום והפשרה בין הגושים , 
אך בסולתם אף אחד לא התכוון להחליף את המרגמות במוצרים אזרחיים . בד בבד , 
הועלו השכר והתנאים הסוציאליים של העובדים . ניתוק היחסים עם איראן הביא 
לירידה חדה בביקושים למוצרי החברה . למרות זאת החליטה מועצת המנהלים של 
סולתם להורות להנהלה להמשיך ולייצר למלאי בתקווה שהמצב ישתפר . במחסני החברה 
הלך והצטבר מלאי המוערך ב001 מיליון דולר . העדר כושר ניהולי היה בין הגורמים 
להפסדים הקשים אליה נקלעה החברה . מלאי חומרי - גלם הנאמד בשווי של עשרות 
מיליוני דולרים , מצוי גם היום בחצר המפעל כאבן שאין לה הופכין , ומפעל 
למרעומים , שהוקם בחצר המפעל , סגור ומסוגר . זאת ועוד , למרות הירידה 
החדה בביקושים לא נקטה ההנהלה בצעדי התייעלות והמשיכה להעסיק עובדים רבים 
בתנאי - שכר מפליגים . אלה הם הגורמים שהביאו את החברה להפסדי עתק , המסתכמים 
בעשר השנים האחרונות בכ051 מיליון דולר . להנהלת חברת סולתם ולאורי שמחוני , 
העומד בראשה , לא נותר אלא לבצע במהירות שורה של צעדי התייעלות , הכוללים 
בין השאר פיטורי עובדים והקטנת הוצאות התקורה . ודאי שלעובדים מגיעים פיצויים 
הולמים , אך עליהם להבין את מצב חוסר המוצא של ההנהלה , המנסה לבצע את 
צעדי ההבראה כדי להבטיח מקומות עבודה ל004 שיישארו . 
