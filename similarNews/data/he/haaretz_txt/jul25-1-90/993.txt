דמשק ( ע"ר ) . רמטכ"ל צבא סוריה , חיכמת א - שיהאבי , קרא אתמול למדינות 
ערב " לצאת לעימות אמיתי עם האויב הציוני , ובה - בעת לנסות להשיג שלום 
צודק באזור " . בראיון לביטאון מפלגת השלטון הסורית " בעת דיילי " , לרגל 
54 שנה לייסוד הצבא הסורי , אמר מפקד הצבא כי בכוונת ישראל לכבוש שטחים 
נוספים , במטרה להשתלט על שדות נפט ומקורות מים בעולם הערבי . לדברי שיהאבי , 
החבר במפלגת הבעת , מעוניינת סוריה בשלום ותומכת בכינוס ועידה בין - לאומית 
לפתרון הסכסוך במזרח - התיכון על בסיס החלטות האו"ם 242 ו833 , אולם ישראל 
אינה רוצה בשלום . " קיימת סכנה אמיתית , כל עוד ממשיך האויב לדחות את 
השלום ולקלוט עוד עולים . העניין שלנו צודק , ולא נסכים לכל ויתור על זכויותינו . 
אנו מבקשים להשיג זכויות אלה בכל האמצעים החוקיים והאפשריים , כולל פעילות 
דיפלומטית ואופציה צבאית אם תיכפה זו עלינו " . 
