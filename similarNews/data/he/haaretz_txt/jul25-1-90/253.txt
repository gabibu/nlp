המפלגות הערביות עומדות להקים " ברית לאומית " שתאחד את התנועה המוסלמית , 
עם המפלגה הדמוקרטית ערבית ( מד"ע ) תנועתו של דראושה והתנועה המתקדמת . 
ברית זאת תשאף לכינון קואלציה עם כל הארגונים והקבוצות היהודיות , או היהודיות - 
ערביות כמו חד"ש , מפ"ם , או ר"ץ . ההתארגנות החדשה תפעל להשיג את הכרת 
הממשלה בזכויות של מיעוט לאומי לערבים בישראל . בין הנושאים העומדים על הפרק 
בפני מקימי הברית : הכרה רשמית בוועד הארצי של הרשויות הערביות , הקמת 
מועצה ערבית עליונה לתרבות ואמנות , פתיחת אוניברסיטה ערבית ותמיכה בזכויות 
הפלשתינים בשטחים להקים את מדינתם העצמאית לצדה של ישראל . מגמה זו של שיתוף 
פעולה הסתמנה אתמול בוועידה השניה של המפלגה הדמוקרטית הערבית שנפתחה אתמול 
ביפיע , ליד נצרת . יו"ר המפלגה , ח"ך עבד אל והאב דראושה , יו"ר הרשימה 
המתקדמת , ח"ך מוחמד מיעארי והשייח ראיד צלאח , ראש עירית אום אל פחם קראו 
בדבריהם לכינון " הברית הלאומית " . מיעארי אמר אתמול כי אין להבין מהדברים 
כאילו קיימת מגמה ב"מתקדמת " לנטוש את החברים היהודים מ"אלטרנטיווה " . 
לדבריו , על הגופים הערביים לארגן את שורותיהם ולגשת מייד לדיון ענייני 
על הדרך לשיתוף פעולה על כל קבוצה של יהודים שתהיה מוכנה לשותפות עם הברית 
הלאומית . שייח עבדאללה נימר דרוויש , מנהיג התנועה המוסלמית אמר אתמול 
כי הוא אופטימי לגבי סיכויי ההתארגנות החדשה . לוועידת המפלגה הדמוקרטית 
הערבית באו עשרות פעילים מהשטחים , רבים מהם נשאו דברים וקראו ל"אחדות השורות 
של הארגונים הערבים הפועלים בישראל ולהגברת התמיכה של הערבים הישראלים באחיהם 
בשטחים . בפתיחת הוועידה הוקראה ברכה מנשיא המדינה חיים הרצוג , שבה גינה 
את ההקצנה של יהודים וערבים , קרא לשוויון בין אזרחי המדינה ואמר כי שוויון 
הזכויות מחייב נאמנות למדינה . באי הועידה התלהבו יותר כאשר הוקראה ברכה 
שנתקבלה מיאסר ערפאת " נשיא מדינת פלשתין " ( כפי שחתם עם הברכה ) ובה 
דברי עידוד לפעילי השלום בישראל ולערבים , אזרחי ישראל , " הנלחמים למען 
שוויון זכויות " . 
