אבידגאן ( ע"ר וע"ץ ) . אלפי אזרחים רעבים ונפחדים נמלטים מליבריה , מונרוביה , 
שם מתקרבת מלחמת האזרחים התלת - צדדית לקראת סיום עקוב מדם . שתי קבוצות 
יריבות של מורדים , מתקדמות לעבר אחוזתו המבוצרת של הנשיא סמואל דו , כדי 
לחסלו יחד עם אנשיו . דיפלומטים חוששים כי לאחר שיעשו זאת , הם עלולים 
לפתוח בקרבות בינם לבין עצמם . צארלס טיילור , המנהיג של החזית הפטריוטית 
הלאומית של ליבריה , המונה 000 , 51 לוחמים , כבר הכריז על עצמו כראש ממשלת - 
מערב חדשה . הוא אמר כי דו לא יורשה להימלט מהמדינה , ואם יסרב להיכנע , 
יחוסל . אולם בשבת בלילה מסר כתב רויטר מאחורי קווי המורדים , כי טיילור 
שולט רק בפרברים המזרחיים של העיר . כתב אחר במונרוביה מסר , כי המורדים 
הנלחמים בכוחות הממשלה במרכז העיר , שייכים לקבוצה יריבה בפיקודו של פרינס 
גונסון . הלוחמים של גונסון , שמספרם כנראה רק כמה מאות , הצליחו בעשרת 
הימים האחרונים לפרוץ לעיר מונרוביה מכיוון צפון . לאחר שהשתלט על הנמל 
ואזור התעשייה , פרץ כוח זה ביום שישי דרך הגשרים אל מרכז העיר . העיר שוכנת 
על חצי - אי באורך של 8 קילומטרים , כשמצידה האחד הנהר מסוראדו ומצידה השני 
האוקינוס האטלנטי . בשבת בלילה שלטו כוחותיו של גונסון בקצה חצי - האי והתקדמו 
לעבר האחוזה שבה התבצר דו עם כמה מאות חיילים . כוחותיו של טיילור , מצידם , 
חסמו את בריחתו של דו בצד היבשתי של חצי - האי , בקרבת שדה התעופה ספריגס 
פיין . אלפי אזרחים נמלטו בשבת והיום ממונרוביה . תחנת השידור של טיילור 
עודדה אותם לברוח , וקראה לחצי מיליון התושבים של העיר , לעבור לאזורים 
שכבר נכבשו . חמישה שגרירים אירופיים פירסמו בשבת הודעה , בה הזהירו כי 
ליבריה " מידרדרת לאנרכיה ולהתאבדות לאומית " . קיימים גם חששות למרחץ דמים , 
אם בני השבטים גיו ומאנו המהווים את עמוד השידרה של כוחות המורדים של טיילור 
וגונסון , יבקשו להתנקם באנשי שבט קראהן של דו , השולטים בצבא . שגריר 
איטליה הציע בשבת כי ארה"ב תשקול באופן רציני , התערבות במונרוביה . ארה"ב 
מחזיקה כוח - משימה ימי ועליו 000 , 2 נחתים , בקרבת חופי ליבריה . אולם 
דוברים אמריקאים הדגישו שכוח זה נמצא שם רק כדי לפנות אזרחים אמריקאים , 
אם יהיה צורך בכך . טיילור , כלכלן שלמד בארה"ב , בן 24 , אמר כי הוא 
רוצה לשמור על קשרים הדוקים עם ארה"ב ולטפח השקעות פרטיות בליבריה . בנאום 
שהשמיע ביום שישי ברדיו , הכריז על הקמת ממשלה חדשה , והבטיח לקיים בחירות 
חופשיות תוך שישה חודשים . בשבת הוא דיבר על אפשרות של התפייסות עם גונסון , 
שהיה בעבר אחד מעמיתיו הקרובים . גונסון , רב סרן לשעבר בצבא , היה אחד 
מ051 לוחמי גרילה שעברו בדצמבר אשתקד , יחד עם טיילור , מליבריה לחוף השנהב , 
כדי לארגן את ההתקוממות . שני המנהיגים הסתכסכו מאוחר יותר , וגונסון 
הקים קבוצה עצמאית , שתקפה תכופות את אנשיו של טיילור . ארה"ב קראה לנשיא 
דו לעזוב את עיר הבירה שבה אין מים , חשמל , מזון ואמצעי תקשורת זה שבועות 
מספר . טיילור אמר , " דו מסתתר אי - שם במונרוביה , אחדים אומרים שהוא 
נמצא בבנייני הממשלה " . מספר ההרוגים במלחמה , רובם אזרחים , נאמד ביותר 
מ0005 איש . 
