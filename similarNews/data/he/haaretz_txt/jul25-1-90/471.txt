סגן הממונה על מחוז המרכז במשרד הפנים , אברהם זהבי , ממלא גם את תפקיד 
יו"ר ועדת הכספים של מרכז השלטון המקומי . מרכז השלטון המקומי מקבל הקצבות 
בין השאר גם ממשרד הפנים . זאבי נבחר לתפקידו במרכז השלטון המקומי בהמלצת 
ראשי רשויות מהליכוד , בהם רשויות שנמצאות תחת הביקורת והפיקוח של מחוז 
המרכז במשרד הפנים , שזאבי משמש כסגן הממונה בו . זאבי שנבחר זה לא מכבר 
לתפקידו במרכז השלטון המקומי הספיק כבר לצאת לסיור ביגוסלביה במשלחת מטעם 
מרכז השלטון המקומי שבראשה עמד היו"ר , מקסים לוי , שהעיריה שבראשה הוא 
עומד , לוד , נמצאת אף היא באחריות הביקורת והפיקוח של מחוז המרכז של משרד 
הפנים . יעקב ברדוגו , סמנכ"ל מרכז השלטון המקומי , הגיב באומרו כי זאבי 
נבחר לתפקידו יו"ר ועדת הכספים של מרכז השלטון המקומי לא בשל תפקידו במשרד 
הפנים אלא משום שהוא מילא תפקיד יו"ר ועדה ממונה באליכין ובקרוב - במכבים . 
סופר " הארץ " מציין כי משרד הפנים ממנה פקידיו הבכירים לתפקיד יו"ר ועדות 
ממונות או קרואות , ואין זה תפקיד נבחר . ברגודו הוסיף כי יו"ר מרכז השלטון 
המקומי , מקסים לוי , לא היה מעורב בבחירת יו"ר ועדת הכספים וכי הבחירה 
נעשתה בהמלצת ראשי רשויות מטעם הליכוד החברים במוסדות מרכז השלטון המקומי . 
מנכ"ל משרד הפנים דוברת משרד הפנים דב קהת אמר אתמול כי לאידוע לו מכל העניין 
ואם אכן יתברר שכך הם הדברים הרי שהדברים חמורים והוא יצטרך לבחור באחד משן 
התפקידים . 
