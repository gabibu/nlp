מהכותרות את הכדורגל הישראלי המיטלטל באחרונה מרעידת אדמה אחת לשניה . ההתמוטטות 
הכלכלית ; הדו"ח החריף של מבקרת המדינה ; ביטול תקנון התשלומים ; הויכוח 
על כן - איחוד - לא - איחוד בירושלים ; שלא לדבר על הפרשיה המסעירה של המשחק 
המפורסם עם נבחרת ברית המועצות שנלוותה אליו פרשיית הביטוח שלא נעשה . ואם 
לא די בכל אלה , שוב עולה וצצה ברית המועצות , ושוב בהקשר לא נוח : אחרי 
שנעשו סיכומים עם הרוסים לגבי ביקור נבחרות ישראל בברית המועצות מתברר , 
כי הוחלט על תאריכים שגויים ובלתי אפשריים . מסע הנבחרות הלאומית והאולימפית 
לברית המועצות באוקטובר מוטל עתה בספק גדול . אבל דומה שמהפך הקיץ הגדול 
בכדורגל שלנו עומד להתרחש בזירת השקר המוסכם של תקנון התשלומים . זה תקנון 
היסטורי , שנעשה לפני שנים אחדות , כאשר ראשי המרכזים עדיין האמינו שיש 
להם שליטה על המתרחש בקבוצות ; מעבר להצבעת נציגיהן בעת הבחירות לאיוש מוסדות 
ההתאחדות . ביקשו לצמצם את המפולת הכלכלית והחליטו על תקנון , שיגביל את 
התשלומים לשחקנים ולמאמנים . הרעיון היה טוב , אולי אף במקומו , אבל הביצוע 
היה כושל . התברר שעסקני קבוצות רבות ( בהם גם כאלה המכהנים בהתאחדות ) 
אינם מתייחסים ברצינות לתקנון ומפרים אותו בגלוי . להתאחדות לא היו שיניים , 
או שלא היה רצון , להתמודד עם ההפרה הגלויה של התקנון . לדוגמא : כאשר 
לא היה בכוחה , בגלל התקנון המגביל של עצמה , להיענות לדרישות הכספיות 
של מאמני הנבחרות העלתה ההתאחדות את שכרם בשיטת הבה - נתחכמה של העמדת רכב 
שכור וכו . כלומר : במקום לשלם את מה שנדרש בצורה חלקה ונקיה , שילמו 
את מה שנדרש בעקיפה על תקנון התשלומים . לפני קצת יותר מחצי שנה החליטה ההתאחדות 
על הקמת ועדה ציבורית , בראשותו של עו"ד ד"ר שלמה פלד , בנסיון אחרון לבלום 
את ההדרדרות הכלכלית . ההמלצה של ועדת פלד לבטל את תקנון התשלומים היתה 
נכונה ובמקומה , בעיקר כדי לשחרר את ההתאחדות מהצורך לחיות עם שקר עצמי 
בידיעה שהכל רואים ומגחכים על עצימת העיניים . זה היה חיוני גם מבחינתן 
של הקבוצות , שהגיעו אל סף התמוטטות כספית . ועדת פלד הלכה בדרך ההגיונית 
והסבירה ביותר , כאשר המליצה על עיקרון שוק פתוח וחופשי של היצע וביקוש , 
עם אמצעי פיקוח ובקרה . אין כיום שום שיטה כלכלית אחרת בעולם המערבי . 
לאמור : מעתה לא תהיה עוד הגבלה על גובה התשלומים למאמנים ולשחקנים , אלא 
מאמץ לקיום כלכלי בסיסי מציאותי , במסגרת תקציבית , כמקובל בכדורגל המקצועני . 
כל קבוצה בונה לעצמה את התקציב המתאים לתכניותיה , ומתחייבת שלא לסטות 
ממנו . תהיה תקופת מעבר , שתאפשר למנהלי הקבוצות להסתגל למציאות החדשה , 
כדי שכל קבוצה תלמד לכלכל את הוצאותיה והכנסותיה . רשות בקרה תקציבית , 
שתמנה אנשי מקצוע חיצוניים , תאפשר להתאחדות לפקח על אמיתות הנתונים ולהעניש 
במלוא החומרה במקרה של חריגות . מהיום תוכל , איפוא , ההתאחדות לפעול בתחושה 
שעשתה מאמץ אמיתי לשים קץ לתקופה ארוכה וקודרת של שקר עצמי . יישום המלצות 
ועדת פלד , אפילו באורח הדרגתי , הוא צעד חשוב לעבר נורמות של כלכלה בריאה 
והגינות בסיסית , תוך חיסול השיטה של כולם מרמים את כולם ועוקפים את החוקים 
ואת התקנון של עצמם . 
