. 22 , אחרי בילוי חופשה בהילטון - טאבה וכאשר רצינו לעלות למטוס " ארקיע " 
מאילת לחיפה , עברנו קבוצה של 21 מבוגרים , ביניהם אישה בהריון ושבעה ילדים , 
בדיקה ביטחונית קפדנית ביותר בשדה התעופה באילת . כל המזוודות נפתחו , 
כל החפצים הוצאו ונבדקו ידנית ובמכשור אלקטרוני . מצלמות ומכשירים חשמליים 
פורקו ונבדקו ותוך כדי כך נגרם נזק למייבש - שיער ולמצלמה , ומצלמת וידאו 
לא הועלתה למטוס בנימוק שפירוקה ובדיקתה הביטחונית אורכים זמן ממושך . הובטח 
שתישלח בדואר . כל זה היה מלווה בחקירה על צורת התארגנות הקבוצה וסיבת הנסיעה 
במטוס , ופרטים אישיים על כל אחד ואחד בקבוצה . הבדיקות ארכו כ501 דקות 
וגרמו איחור של הטיסה ב54 דקות . כל זה כשהנוסעים היהודים והזרים עלו למטוס 
בלי כל בדיקה ראויה לשמה . חוויה זו בנמל התעופה באה אחרי בדיקה ביטחונית 
אישית ובדיקת המזוודות במעבר הגבול בטאבה . כפיצוי קיבל כל אחד מחברי הקבוצה 
עט מתנת " ארקיע " . אינני בא להתלונן על בדיקה ביטחונית לשמה : דבר זה 
נחוץ ואפילו רצוי . אבל האם יש היגיון בבדיקה ובחקירה משפילה של שש משפחות 
רופאים וילדיהם ? הייתכן שמשפחות עם ילדים מגיל חודשיים עד שמונה שנים ינסו 
להכניס חומרי - נפץ לבטן המטוס ולפוצצו ? או שכל ערבי ישראלי הוא מחבל עד 
שיכח אחרת ? אינני פעיל פוליטית או חבר מפלגה , אבל החוויה הזאת טבועה עמוק 
בזיכרוננו , ילדים כמבוגרים , ומחבלת בכל ניסיונותינו להתגבר על מחסומי 
האפליה שבה אנו נתקלים בכל תחומי חיינו כערבים ישראלים , ולהשתלב בחברה 
הישראלית . יש לקוות שהממונים על שדות התעופה יתייחסו בכבוד גם לערבים . 
נצרתקפמאביגבהתייחסות לכתבתה של אתי חסיד ( מוסף " הארץ " , 6 . 8 ) 
אני רואה את עצמי פטור מלדון בנאמר בקטעים הנוגעים ברעייתי ובי , ול 
משום שהכותבת לא טרחה לבדוק את אמיתות הדברים שפירסמה , או אפילו לנסות 
לקבל את תגובתנו בטרם הפרסום . אסתפק בכמה דוגמאות צורמות : א . במהלך כל 
תקופת שירותנו בצרפת הגב שולמית שמיר מעולם לא שהתה בפאריס בביקור פרטי ועל 
כן האמור בכתבה , שכאילו היא " נוהגת להגיע לפאריס כמה פעמים בשנה , מתגוררת 
תמיד בביתם של עובדיה ודורין סופר " , יסודו בשקר . ב . רעייתי , דורין , 
אינה עוסקת ב"אזוטריה " ואינה יודעת לקרוא בכף היד ומעולם לא עסקה בכך . 
ג . התיאורים על תלאותיו כביכול של מר אבירן הן פרי דמיון , שמגמתו ליצור 
אליבי לאחד ולהשחית את תדמיתו ולרצוח את אופיו של השני . זה מעשה חמור החורג 
מכללי אתיקה עיתונאית מינימליים . לדוגמה , מעולם לא שיכנעתי את " אבירן 
לא לבוא לקבל את פניהם של הזוג שמיר בשדה התעופה " . התיעוד שיש בידי בשגרירות 
מוכיח את ההיפך . ד . יחסי צרפת - ישראל , וביקורים רשמיים של ראש ממשלת 
ישראל לפי הזמנת הנשיא מיטראן , נתונים להחלטה ולשיקול - דעת של הדרג הרם 
ביותר בשתי המדינות , והם בעלי חשיבות ראשונית במעלה מכדי להפקירם בידיים 
בלתי - מוסמכות ולספקולציות עיתונאיות בלתי - אחראיות . ה . שני עובדי השגרירות 
המוזכרים בכתבה נקראו לבירור משמעתי ע"י הנהלת המשרד והם ננזפו . כל ניסיון 
לעוות את העובדות ולגלגלן על אחרים כפי שהכתבה מנסה לעשות מנוגד לאמת . 
ו . מן הראוי היה שהכתבת תצטייד בנתונים מוסמכים על אורך תקופת שירותי בפאריס 
ובחו"ל . שגרירות ישראל , פאריסקפמאביגכאשר קראתי בכתבתה של איריס מילנר 
( מוסף " הארץ " 7 . 02 ) כי " הפסיקה של השופט ברק אכן מבטאת השקפת 
עולם ביחס לתפקידו של בית - משפט בחברה דמוקרטית " הסמקתי מעט מבושה . 
חידה בעיני כיצד הצליחה מילנר לכתוב כתבה כה ארוכה ומקיפה על האיש בלי להזכיר 
כלל את פסיקותיו בנושא זכויות האדם בשטחים הכבושים . אזכיר כאן שני פסקי - 
דין , מבין רבים , שהשופט אהרן ברק טבע בהם לא רק את חתימתו , אלא כתב 
אותם ותרם להם מרוחו היצירתית . הראשון , פסק - הדין של בית - המשפט העליון 
מיום 88 . 6 . 6 , שאישר את גירושו של ד"ר מובארק עוואד מביתו ועיר מולדתו 
ירושלים . דקדקנותו המשפטית המלומדת והמכובדת של ברק אינה מצליחה לעטות 
מסיכה של צדק לעוול שבגירוש אדם מביתו בלא שהובאה נגדו ולו ראיה מפלילה אחת . 
בכמה מהניסוחים המשפטיים מגלה ברק כישורים ציניים מהמעלה הראשונה . למשל 
כשהוא כותב : " מטעמים הקשורים באינטרסים של תושבי מזרח ירושלים לא הוענקה 
להם אזרחות ישראלית בלא הסכמתם וניתנה לכל אחד מהם האפשרות לפנות ולקבל אזרחות 
ישראלית על - פי רצונו הוא " . כך , בהינף קולמוס , הופך ברק את אי - הענקת 
האזרחות לערביי ירושלים בעת הסיפוח למעשה נדיב של ממשלת ישראל . השופט ברק 
יודע כי כבר אז היה השיקול הדמוגרפי לנגד ממשלת ישראל , ועל כן ניסחו את 
החוק כך , שיאפשר לממשלת ישראל להתערב במקרה של בקשת התאזרחות גורפת של 
הפלשתינאים בירושלים . העובדה שהפלשתינאים לא עמדו אז בתור לבקש אזרחות 
ישראלית נובעת משיקולים לאומיים שלהם , ואין להפוך את היוצרות ולהציג זאת 
כהתחשבות ישראלית באינטרס הפלשתיני . העובדה שמובראק עוואד לא ביקש ב7691 
אזרחות ישראלית אינה יכולה לשמש בשום פנים לגיטימציה לגירושו . סיפוח ירושלים 
המזרחית לתחום השיפוט הישראלי לא נעשה כתוצאה של משאל - עם בקרב האוכלוסייה 
המסופחת . הסיפוח נכפה עליהם באקט רוחני . המינימום שמותר היה לצפות לו 
הוא , שזכותם של תושבי ירושלים הפלשתינית לירושלמיתם לא תיפגע ותהיה זהה 
לזכותם של תושבי ירושלים הישראלית . המקרה השני קשור בהחלטה של בית - המשפט 
מיום 09 . 1 . 4 לאשר הריסת בתיהם של ארבעה פלשתינאים תושבי עזה . כל הארבעה 
הם בעלי משפחות ענפות ובהן ילדים קטנים . הראשון אב לחמישה ילדים , השני 
אב לשבעה ילדים , השלישי אב לשלושה ילדים והרביעי גם הוא אב לשלושה ילדים . 
יחד מדובר ב81 ילדים שלא חטאו ולא פשעו , שנותרו בלא קורת - גג בשל החלטת 
בית - המשפט העליון . השופט ברק היה בין השופטים שקיבלו החלטה נוראה זו . 
בהחלטתו כתב : " לא הובאה בפנינו כל ראיה כי האמצעי של הריסת מבנים אינו 
יעיל עד כדי הפיכת השימוש בו לבלתי - סביר " . אהרן ברק היה ילד בתקופת השואה , 
ואף על פי כן לבו היה גס בגורלם של 81 ילדים פלשתינאים , עד כדי כך שלא 
ראה כבלתי - סביר את הרס קורת - הגג שלהם . 
