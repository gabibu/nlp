מי עוד זוכר איך כל העניין הזה התחיל ? חמש משפחות , לאו דווקא מהעשירונים 
התחתונים בסולם החברתי , התיישבו באוהלים בגן הציבורי של ראשון לציון והכריזו 
על עצמם כנפגעי עליית שכר דירה בשכירות חופשית . שוכני האוהלים הראשונים 
( בשלב הזה היו אלה אוהלי קמפינג צבעוניים ) התגוררו , עד יציאתם לאוהל , 
בדירות שכורות בשכר חודשי של 002052 דולר לחודש . בתום תוקף חוזה השכירות 
השנתי דרשו מהם בעלי הדירות שכר שכירות גבוה בעשרות אחוזים ואף תשלום מראש 
לשנה שלמה . מפגיני האוהלים לא יכלו לעמוד בשתי הדרישות הללו . לא היה צורך 
בחקר מעמיק , כדי להבין שמצבם של מפגיני האוהלים האלה קשור קשר ישיר לעלייה 
ההמונית מרוסיה , וליתר דיוק לשיטת " הקליטה הישירה " של העולים , המפנה 
אותם מיד אחרי הגיעם לשוק חופשי של דירות להשכרה ומעניקה להם מענק נדיב למדי 
לשכירת דירה בשנה הראשונה לשהותם בארץ . כל זה התחיל במחצית יוני , ואז 
ציפו מפגיני האוהלים הראשונים בגן עירוני של ראשון לציון לתגבורת רצינית 
בתוך שבועות אחדים . לדבריהם , בתוך חודש - חודשיים יפוגו עוד כמאה חוזי 
שכירות דומים לשלהם , והמחאה תגבר . אלא שלעתים קרובות מחאות ספונטניות 
מסוג זה , קל מאוד להתחיל אותן , אך קשה מאוד לצפות לאן יובילו . עבר 
קצת יותר מחודש ומספר האוהלים בחוצות ערים ולאו דווקא בראשון לציון גדל 
למאות רבות . חלק קטן מהם , אם בכלל , דומים לחלוצי ההתנחלות בגן העירוני 
של ראשון לציון . לא רק האוהלים השתנו מאוהלי קמפינג לאוהלי שמיכות וסדינים . 
גם סוג ההפגנה ומצוקתם של המפגינים השתנו . ספק אם יושבי האוהלים הראשונים 
מראשון לציון היו מוכנים לקרוא לעצמם " ילדי ואדי סאליב " , כיושבי האוהלים 
בחיפה , או " דור שלישי למעברות " , כמפגינים בתל - אביב ובירושלים . היום 
לא מפגינים עוד על מצוקה ספציפית שהתעוררה בנסיבות מיוחדות , אלא על מצוקה 
כרונית . רוב שוכני האוהלים היום אינם ניזוקי עליית שכר דירה בשוק הדירות 
החופשי . רובם לא גרו בדירות בשכר של 002 או 052 דולר לחודש ולא נדרשו להעלות 
את שכר הדירה ל053 או 054 דולר ולשלם לשנה מראש . מצוקתם של שוכני האוהלים 
החדשים אינה קטנה מזו של מפגיני האוהלים הראשונים . ייתכן אף שמצוקתם של 
הראשונים קלה יותר לפתרון מזו של אלה האחרונים . יש להניח שחלק ממפגיני 
האוהלים החדשים באו לשם מדירות שבהן גרו עם ההורים של אחד מבני הזוג בצפיפות 
איומה באחד משיכוני עמידר , שנועדו בזמנו לפתרון מצוקת שכונות עוני והפכו 
מזמן לשכונת עוני בזכות עצמם . ייתכן שהתגוררו בתנאים לא תנאים בבתים הרוסים 
למחצה , שהיו מיועדים פעם לפינוי והיום אין איש חפץ לפנותם . בתל - אביב 
עצמה קיימים עדיין מאות בתים כאלה , בשרידי שכונות עוני מפלצתיות בסומייל , 
בגבעת עמל , בסלמה ג . זוהי בעיה חברתית קשה שאיש אינו אוהב אותה . העובדה 
שלרבים מהם מצוקת הדיור היא רק חלק מהמצוקה הכללית , שלרבים מהם אי אפשר 
פשוט לעזור במסגרת חוקים ותקנות קיימות , לא משנה הרבה . גם העובדה ששכבות 
המצוקה כאלה קיימות לא רק אצלנו אלא בארצות רבות , טובות ועשירות משלנו 
גם היא לא יכולה לעזור . לכל אחד ממקרים אלה סיפור משלו , עצוב ולפעמים 
אף טרגי . אך דבר אחד צריך להיות ברור : ברוב המקרים האלה אין כל קשר בין 
מצוקתם לבין העלייה ההמונית מרוסיה , או מכל ארץ אחרת . המצוקה היתה קיימת 
טרם העלייה הזאת וייתכן שתישאר לצדה . אפשר להבין את רצון המפגינים לנצל 
את העלייה לפתרון בעיותיהם . המגמה הזאת היתה קיימת אצל עסקני העדתיות המוצהרת 
עוד לפני שאלפי העולים נחתו בנמל התעופה בלוד . קשה יותר להבין את אלה שהמדינה 
הפקידה בידיהם את המשימה הבלתי אפשרית כמעט לקלוט את העלייה ההמונית הזאת , 
ומוכנים היום לקשור את פתרון בעיית מצוקת הדיור עם בעיית קליטת העלייה . 
גם בלי המעמסה של בעיה חברתית שלא הצליחו להתמודד עמה משך שנים רבות הם 
עלולים להיכשל במשימתם . 
