האגודה לזכויות האזרח הגישה בימים האחרונים שלוש עתירות לבג"ץ בעניין איסור 
על פגישות בין עצירים פלשתינאים מהשטחים לבין עורכי - דין . בשלושת המקרים 
האלו הודיעה פרקליטות המדינה יום לאחר הגשת העתירה , כי האיסור בוטל , 
וכי הותר לעורך - דין לפגוש את העציר . אחת העתירות הוגשה בעניינו של באשיר 
פארס א - רול , תושב עזה , ששהה במשך שנה בשוודיה . בתחילת השבוע שעבר 
חזר א - רול בספינה לנמל חיפה , שם נחקר בידי אנשי השב"ך ונדרש להתייצב 
כעבור שלושה ימים בבניין הממשל הצבאי בעזה . הוא התייצב , ומאז נעלמו עקבותיו . 
מבירור , שערכה עו"ד תמר פלג מהאגודה לזכויות האזרח עלה , כי א - רול עצור 
בכלא עזה וכי נאסר עליו להיפגש עם עורך - דין למשך 51 יום . בעתירה דחופה 
לבג"ץ , שהגיש עו"ד דן יקיר מהאגודה לזכויות האזרח , התבקש בית המשפט העליון 
לבטל את ההחלטה . בשל דחיפות העניין הורה השופט גבריאל בך לערוך היום דיון 
בעתירה , בפני הרכב של שלושה שופטים . יום לאחר הגשת העתירה הודיעה פרקליטות 
המדינה לעו"ד יקיר , כי א - רול שוחרר ממעצרו . 
