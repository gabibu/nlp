" מפגש דבוש " , בחוף הים של הרצליה , יש חוקים וכללים משלו . השכם בבוקר , 
גם בחורף , עוצרים פה המתעמלים והרצים הקבועים של החוף , מתיישבים עם 
מכנסיים קצרים וגופייה , לוגמים ספלון קפה טורקי ומרכלים רכילות מקומית 
אחרונה . אחר כך , לקראת הצהריים , מגיעים אנשי עסקים הדורי לבוש , טועמים 
סלט חצילים , " חריימה " דגים חריפים בסגנון טריפוליטני , ואם נשאר 
עוד מקום , מתענגים גם על קוסקוס , ממולאים למיניהם וכפינה , החמין הטריפוליטני . 
רמי ברבי , איש עסקים תל - אביבי , מספר שהוא וחבריו מגיעים לכאן כבר עשרים 
שנה , פעמיים ואפילו שלוש פעמים בשבוע . " הרומן שלי עם המקום " , הוא 
אומר , " התחיל כשדבוש עוד היה צריף עץ קטן עם פרימוס פרימיטיווי " . 
הוא הגיע באקראי עם אורחים מחו"ל שהתאכסנו במלון " דניאל " , ומאז הפך להיות 
חלק בלתי נפרד מהמשפחה . " לפני כמה שנים " , הוא מספר , " אני והחברה 
הקבועים מצאנו על החוף דג לוקוס ענק , אולי 22 ק"ג . מיד לקחה אמא , מרים 
דבוש , את הדג , ועשתה ממנו מטעמים לכולנו . אחר הצהריים נמשכת החגיגה 
אצל " דבוש " במלוא עוצמתה . לקראת השקיעה מגיעים אל החוף אורחים במיטב 
המחלצות , מורידים נעליים , תופסים שולחן קרוב לגלים , לוגמים בירה מהחבית 
וטועמים סלטים . מרים דבוש מספרת שהדוגמנית פינצי מור אוכלת קוסקוס ושלתמי 
בן - עמי מחכה תמיד מנה כפולה של חומוס עם שמן זית וסלט חצילים יווני . 
גם פוליטיקאים , היא אומרת , אינם טומנים ידם בצלחת . רפי אדרי , למשל , 
ובת זוגו זאן קלוד מזמינים תמיד דגים ושקשוקה . כשיורד הערב והפנסים הלבנים 
שלאורך סככת הקש המקורה נדלקים , אפשר לפתוח במשחק שש - בש , לפצוח בשירי 
ארץ - ישראל בימי רביעי או לקבל את פני השבת בימי ששי . רק בשתיים בלילה , 
ופעמים אפילו בשלוש , עוזבים אחרוני האורחים . כיום מתנהל המקום על ידי 
משפחת דבוש כולה : רפי ומרים דבוש , ארבעת בניהם וארבע בנותיהם , הנכדים , 
הגיסים ובני הדודים . לכל אחד מהם תפקיד מוגדר . רפי דבוש ובנו , אבי , 
מנצחים על המלאכה . מרים דבוש מכינה במטבח את הקוסקוס , את הדגים החריפים , 
את הסלטים ויתר המטעמים הטריפוליטניים . משה הבן מטפל בהזמנות , צורי 
עובד בדלפק , וציון מפקח על מיטות השיזוף הרבות הפזורות לאורך החוף . הבנות 
רחל , פנינה , אירית ושרונה , שהיא גם אלופת הארץ בהישרדות ובעלת חגורה 
שחורה " דאן 3 " גאוות המשפחה , מסייעות בשירות האורחים . " יש לנו " , 
אומר אבי דבוש , " סידור עבודה פנימי בתוך המשפחה . תמיד תמצא חלק מאיתנו 
בחוף , חלק בסידורים וקניות והיתר בבית , נחים מהעבודה הקשה " . הסיפור 
של רפי דבוש מתחיל בטריפולי , לוב , לפני 85 שנה . אמו מתה כשהיה תינוק 
בן ששה שבועות , ובילדותו התגלגל בין משפחות אומנות . " עד היום , מחייך 
אבי דבוש , " ממשיך אבא לגלות עוד אמהות מאמצות שטיפלו בו באותה תקופה " . 
קפמאפרקכילד קטן נאלץ דבוש לעבוד למחייתו כשוליית נפח אצל דודו , ואחר כך 
היה דייג . בשנת 9491 , כשהיה נער בן 71 , עלה ארצה עם אביו , גר במעברת 
האסבסטונים של שיכון שביב בהרצליה והתגייס לצבא לחטיבת " גבעתי " . במהלך 
שירותו הצבאי עבד כמוכר ארטיקים וקרטיבים בחוף הרצליה . היו לו מכנסי חאקי 
קצרים וארגז לבן קטן עם חגורת בד שאותו היה נושא על כתפו . בבקרים היה דבוש 
פועל תחזוקה בעיריית הרצליה , והיה משלים את הכנסתו כשומר לילה . באותן 
שנים הכיר את מרים רעייתו , בתו של סוחר סוסים ובקר מטריפולי , תושבת מעברת 
שביב ובת למשפחה בת 11 נפשות . מעיריית הרצליה עבר דבוש לעבוד בתחזוקת 
הבריכה במלון " אכדיה " , שם נפגע משאיפה מופרזת של כלור ונאלץ להפסיק לעבוד 
עבודות פיסיות . בשנים שלאחר מכן שוב עבד כדייג . אישתו נזכרת איך היה 
יוצא מוקדם בבוקר עם עגלה וסוס ורשת לדוג דגים בים , וחוזר הביתה עם שללו 
המפרפר הרבה אחרי רדת החשיכה . " לאחר מכן " , מספר הבן צורי , " היתה 
לאבא סירת משוטים קטנה והיינו יוצאים אתו בלילות לדיג " . עם הזמן התמעטה 
והלכה הדגה , הפרנסה נעשתה קשה יותר ויותר ודבוש החליט לפתוח על החוף 
קיוסק למכירת משקאות ודברי מאכל . היה זה צריף עץ קטן , מכוסה בגגון אסבסט , 
שעמד בודד על החוף , היכן ששוכן כיום מלון " דניאל " . מאוחר יותר הצטרפה 
גם המשפחה . בחורף , כשהיה קר ומי הים הגואים היו מאיימים להציף את הצריף 
במים , היו מוכרים את מרכולתם בטנדר מסחרי ישן שהיה ניצב על הרכס , במקום 
הטיילת ההדורה של היום . מבחינתה של מרים דבוש היו אלה השנים היפות . היא 
היתה מבשלת והצאצאים היו מדליקים את הפרימוסים או נוטלים סכין פשוטה ומסייעים 
לה בחיתוך הבשר . לבשל , היא מספרת , התחילה במקרה . יום אחד בעלה דג 
שני דגי בורי וביקש שתעשה מהם משהו . התוצאה היתה כל כך טעימה שהאורחים 
עמדו על כך שתמשיך . לפני שש שנים עברה המשפחה מצריף העץ אל המבנה הנוכחי 
הממוקם בין מלון " דניאל " למלון " אכדיה " . " לא בחרנו לעבור , אומר 
אבי דבוש . " מלון דניאל המחודש היה צריך את השטח ובלית ברירה נאלצנו לזוז 
דרומה , לכיוון חוף הנכים " . אלא שדווקא המעבר סימן את ראשית הפריחה הגדולה 
של המקום : אל מבנה הבטון המודרני והמקורה בסככת קש ענקית , שבחזיתו ממוקמת 
רחבת בטון החוצצת בינו לבין החולות שסביב , החלו להגיע מבקרים מתל - אביב 
והסביבה ואפילו מחיפה ומירושלים . מספר הכיסאות והשולחנות ממחיש את השינוי : 
לפני שש שנים היו כאן בקושי שנים - עשר כיסאות ואילו כיום עולה מספרם על 
מאתיים . הלקוחות הקבועים קוראים לגוש הכיסאות הלבן " גוש ד " קיצור 
ל"דבוש " . קפמאפרקאבי וצורי דבוש לקחו אותי לביקור בדירה , שבה התגוררו 
שנים רבות דירת שיכון צנועה בת 54 מ"ר בשיכון שביב , שאליה עברו ממעברת 
האסבסטונים הסמוכה . הדירה ממוקמת בקצהו של בלוק דירות אופייני , ששופץ 
במסגרת פרויקט שיקום השכונות . מצדו האחד של הבלוק ממוקם בית כנסת שכונתי 
קטן ומצדו האחר בית ספר עממי " הרצל " , שבו למדו ילדי המשפחה וששופץ אף 
הוא בינתיים . לפני שנים אחדות עברו לדירה מרווחת יותר במרכז העיר . קשה 
היום להכיר את צורת הדירה המקורית ואת צורת הבלוק כולו . חזית הבלוק , 
שהיתה צבועה בצבע בז חסר גוון ומתפורר , נצבעה מחדש בגוון אפרפר עם פסים 
חומים עדינים . בכניסות הונחו סוככי עץ דקורטיוויים שנצבעו בלבן . היום 
גרים בדירה הבן הבכור , צורי דבוש , אורית אישתו ושני ילדיהם . הם חיברו 
אליה גם את הדירה הסמוכה ושטח נוסף מאחורי הבניין , שבו נבנה סלון חדש ופאטיו 
מרוצף . בית הכנסת הטורקי הסמוך , ששכן בצריף רעוע , שופץ בתרומת המשפחה 
ועבר למבנה קבע מודרני . מצידו השני של הבלוק היה משטח חולי שהיה משמש 
למשחקי כדורגל . במקום המגרש עומד כיום גן משחקים נאה , שבחזיתו מגרש חנייה 
מצופה באבן אדמדמה . בעבר הצטופפו ארבעת האחים בחדר שינה משותף וגם ארבעת 
האחיות חילקו ביניהן חדר אחד . כיום , לכל אחד מבניו של צורי דבוש יש חדר 
משלו בדירה המורחבת , הריהוט כחול מודרני ושטיחים פרושים מקיר לקיר . אפילו 
הצבע המקורי של תריסי הבית שונה פעם היה ירקרק . היום הוא צהבהב . רק 
השידה הישנה של ההורים וכמה כסאות עץ מעוגלים נותרו מהתקופה ההיא . שאלתי 
את בני המשפחה מהו סוד הצלחתם הגדולה . מרים דבוש אמרה שהאוכל הטריפוליטני 
המיוחד . האחים צורי ואבי דבוש סבורים שאלה הם הדגים הטריים והמשובחים , 
שנקנים מדי יום אצל דייגים מחיפה ומעכו , שם הדגה מצויה בשפע . הלקוחות 
הקבועים , שהקיפו אותנו במשך הראיון , אמרו , שמה שמייחד את " מפגש דבוש 
זה היחס האישי והאווירה המשפחתית החמה והמלוכדת . בעיקר , הם אומרים , 
הדיסקרטיות והנאמנות שלהם כלפי האורחים . " את הכל אנחנו רואים " , מחייך 
אבי דבוש , " רואים אבל שותקים . זה הכבוד שלנו כלפי הלקוחות " . ליד שולחנות 
הפלסטיק הלבנים שעל קו המים אפשר למצוא שם דרך קבע אנשים כמו הכדורסלנים 
מיקי ברקוביץ , טל ברודי ודורון גמצי , הכדורגלן ההולנדי פרנק רייקארד , 
שביקר לא מזמן בארץ ולא החמיץ ביקור במקום , אנשי העסקים גיורא אקרשטיין 
ויוסי חכמי , השופט חיים אילת , פוליטיקאים , רופאים , עורכי דין , 
יהלומנים שבאים לחתום עסקות . " עם כל הפופולריות נמשיך להיות מקום בעל 
אופי משפחתי - עממי " , אומר אבי דבוש . " שאלת מהו סוד ההצלחה שלנו ? 
הפשטות . אין לנו בשלב זה תוכניות לשנות את אופיו של המקום . 
