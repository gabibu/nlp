השוואה בין שתי התערוכות אינה הכרחית , רק משום ששתיהן מוצגות באותו זמן 
במוזיאון ישראל , ובכל זאת קיימת ביניהן השלמה וסימטריה מוזרה . משה ניניו , 
הילד החכם של האמנות הישראלית , מייצג את האמן ההוגה , המתמודד עם התרחשויות 
בעולם , נוטל מהן , ומכין מהן את הסעודה האחרונה שלו . זוהי סעודה , 
שככל שהיא צנועה בראייה ראשונה , יש בה עושר ויופי גדול . ביצירות של ניניו 
יש תמיד יופי ואלגנטיות , העומדים בסתירה לההתרחשויות הדרמטיות המשמשות 
לו חומר גלם . צילום צללית הליקופטר הגורר ניצול משריפה , חוזר אצלו בהדפסים 
שונים על לוחות אבץ ופילם , כשההתרחשויות הן של נגטיב - פוזיטיב , ההופכות 
בחלקן למין צללית בריאת העולם כולה . יש משהו מאוד מרתק בהתמודדות שלו עם 
המצבים הכאוטיים האלה . זוהי תערוכה שאמורה להיות מטרד נפשי , אבל יש 
בה גם יופי רב . שמו של סוטסאס מזוהה עם מהפיכת העיצוב האיטלקית של 02 השנים 
האחרונות . המהפיכה הזאת ביטלה את הנוחות , את הצניעות והיעילות , והחזירה 
את הפאר היופי לשמו ותאוות החפצים לעולם של עיצוב המוצר התעשייתי של שנות 
ה06 . סוטסאס , בן 37 , הוא אדריכל , מעצב , הוגה דעות ומייסד קבוצת 
ממפיס האגדתית , שהביאה למהפיכה בעולם העיצוב . הוא גם עומד בראש הקבוצה . 
חשיפתו לציור של שנות ה06 באמריקה , הביאה לנקודת מפנה בהשקפותיו . הוא 
נדד הרבה בעולם , ובעבודותיו נתן כוח ורמזים לכל מה שקלט בכל מקום . הרהיטים 
שיצר עבור קבוצת ממפיס ( בה כולם היו צעירים ממנו בהרבה ) הם דוגמה מצוינת 
לצירוף של חוסר היגיון עם יופי ופאר , שלמעשה איננו כזה כלל . חומרים שונים 
בצירופים שונים מביאים בעבודותיו ליצירת הגדרות חדשות של תיפקוד ואסתטיקה . 
תערוכת סוטסאס היא חובה לכל שמי שמכיר את עבודותיו מהספרים , ולכל מי שחושב 
שהוא יודע מה הם שגעונות ממפיס . 
