ראשי המועצות ברמת הגולן תובעים מראש הממשלה יצחק שמיר , להצהיר חד - משמעית 
כי הוא מתנגד לכל משא - ומתן עם סוריה , על החזרת שטחים ברמת הגולן . תביעה 
זו באה אתמול בעקבות פירסומים שונים בלונדון , לפיהם ישראל תחזיר לסוריה 
את הגולן , וזו תפרז אותו במסגרת הסכם שלום . בלשכת ראש הממשלה הכחישו אתמול 
את המידע הזה , שמיוחס לדיפלומטים בדמשק ובירושלים , לרבות יועציו של ראש 
הממשלה . ראש המועצה המקומית בקצרין סמי בר - לב , תובע החלטת ממשלה המבהירה 
חד - משמעית שבכל משא - ומתן עם סוריה , לא יהיה שום שינוי טריטוריאלי ברמת - 
הגולן . " בהתחלה התיחסתי בקור רוח לפירסומים שהגיעו ממקומות שונים בארץ 
ובעולם , כעת אני מגלה סימני פאניקה . ישנה מגמה של מתן לגיטימציה לרעיון 
הזה . אין זה עניין של בעיית המתיישבים ברמת הגולן , זו בעייה של כל המדינה " , 
אמר בר - לב . עוד אמר ראש מועצת קצרין כי הפירסומים פוגעים בקליטת תושבים 
נוספים ברמת הגולן , בעיקר עולים חדשים . 
