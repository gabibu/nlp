פקיד בכיר של מחלקת המזרח התיכון בסטייט דיפרטמנט דיווח לאחרונה למערכת הביטחון 
כי המפעל הלובי לייצור נשק כימי בראבטה לא נפגע , ולמעשה הוא עובד כרגיל . 
מקורות ביטחוניים בישראל מסרו שהפקיד הבכיר , דן קרצר , ביקר לאחרונה 
בארץ בראשות משלחת משלחת בכירה . קרצר מסר כי בידי ארה"ב תמונות לוויין המוכיחות 
באופן חד - משמעי כי המפעל בראבטה לא ניזוק ולמעשה , ביים שליט לוב מועמר 
קדאפי את הדלקה כדי ליצור רושם שהמפעל כבר אינו מהווה איום . לפני חודשים 
מספר אמר פקיד אמריקאי בכיר , כי ארה"ב טרם הגיעה למסקנה אם אכן המפעל הלובי 
בראבטה ממשיך בפעילותו ולא נפגע . לאחרונה דיווח השבועון הגרמני " דר - 
שפיגל " שציטט מקורות ביון מערביים , כי לוב בונה מפעל חדש לייצור נשק 
גרעיני ליד העיר צבחה הממוקמת כ007 ק"ם דרומית לטריפולי . גורמים בארה"ב 
מעריכים כי לוב בונה למעשה מפעל נוסף , בנוסף למפעל הקיים בראבטה . 
