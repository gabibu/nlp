מועצת אופקים מאיימת לסגור את שני בתי הספר העל יסודיים בעיירה לקראת תשנ"א , 
אם משרד החינוך לא יעשה מאמץ להחליף את סגל המורים בבתי ספר אלו , שלטענת 
המועצה הם מוגדרים כ"גרועים " . ראש מועצת אופקים יאיר חזן , טוען כי בתמש"ט 
סיימו 25 תלמידים את בית הספר התיכוני הדתי , מתוכם ניגשו לבחינות הבגרות 
32 ורק שמונה השיגו תעודת בגרות . בתיכון המקיף הכללי , סיימו 05 תלמידים , 
מתוכם ניגשו לבחינות 22 ורק 31 הצליחו בהן . במועצת אופקים טוענים עוד 
כי שיעור הכישלון הגבוה בבחינות הבגרות , נגרם בגלל שיטת הלימוד ו"נוכח 
" אטימות משרד החינוך למצוקת החינוך באופקים " , כדברי נציגי המועצה . מנתונים 
שמסר אבי ביטן , דובר מועצת אופקים , עולה כי שיעור ההצלחה בבחינות הבגרות 
באופקים היה דל לא רק בתשמ"ט . בתשמ"ז , סיימו 55 תלמידים את התיכון המקיף 
הדתי , 71 ניגשו לבחינות ורק חמישה קיבלו תעודת בגרות . את התיכון המקיף 
הכללי סיימו באותה שנה , 53 תלמידים ומתוך 91 שניגשו לבגרות , רק 11 עברו 
בחינות אלו בהצלחה . מצב דומה היה בתשמ"ח . ביטן הדגיש כי באופקים קיים 
מחסור חמור במורים מקצועיים למדעי הטבע , מתימטיקה ואנגלית . לדבריו , 
המורים המועסקים כעת בבית הספר , אינם מסוגלים להכין את התלמידים לבחינות 
הבגרות ובתיכון המקיף הכללי , ישנה תחלופה גבוהה של מנהלים . כתוצאה מתלונות 
ההורים נגד רמת ההוראה בעיירה , כ%53 מתלמידי חטיבות הביניים מעדיפים לשלוח 
את ילדיהם ללמוד מחוץ לאופקים , וכ%51 נוספים נוטשים את מערכת החינוך המקומית , 
בשלב מאוחר יותר . בקרב תלמידי הזרם הדתי יש אחוז גבוה יותר שעוזב את העיירה 
ורובם פונים בעיקר לישיבות תיכוניות ולאולפנות מחוץ לאופקים . בסוף שנת הלימודים 
הקודמת הצליחה המועצה לגייס ארבעה מורים טובים לפיסיקה , מתימטיקה , לכימיה 
ואנגלית , כדי לתת מענה מיידי לתלמידים העומדים בפני בחינות הבגרות . השכר 
שניתן למורים אלה גבוה פי שתיים לפחות מהמקובל בשירות הציבור , כאשר את 
הפרש השכר מימנה המועצה מקופתה . עם זאת טוענים במועצה , עדיין קיימת 
בעיה חמורה של כוח אדם טוב בהוראה . מנהל האגף לחינוך על יסודי במשרד החינוך 
אברהם אמיר , אמר בתגובה כי משרד החינוך אינו שולח מורים לשום מקום וכי 
העסקתם היא באחריות בית הספר או הרשות שממונה מעליו . " לא ניתן להכריח 
מורים ומנהלים טובים לבוא לאופקים , אלא אם כן יתגמלו אותם בצורה מפתה " , 
אמר אמיר . עוד ציין אמיר כי את מערכת החינוך באופקים יש לבחון על רקע מצבה 
החברתי - כלכלי הירוד של העיירה , שאינו מושך עובדי הוראה עקב כך . עם 
זאת מסר מנהל האגף לחינוך העל יסודי כי למרות זאת , מתכנן משרד החינוך לערב 
את מכון וייצמן בקידום הוראת המדעים באופקים . 
