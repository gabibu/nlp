שר הביטחון משה ארנס ערער אתמול בישיבת הממשלה על החלטה לקצץ בתקציב משרדו . 
ארנס אמר כי הפחתה נוספת בתקציב עלולה להיות בעלת משמעות חמורה וזאת דוקא 
בתקופה בה גברו האיומים הביטחוניים עמם על המערכת להתמודד . לדבריו הקיצוץ 
בתקציב יקטין את יכולת מערכת הביטחון להשתתף במאמץ הלאומי לקליטת העלייה 
ועל כן הקיצוץ עומד בסתירה לרצון הממשלה להערך לקליטת העלייה . כזכור , 
הממשלה קיבלה החלטה לקצץ בתקציב הבטחון בסכום של 87 מליון ש"ח , ההחלטה 
התקבלה בהעדרו של ארנס . מקורות במערכת הביטחון ציינו כי לדעתם אין מקום 
ויכולת לקצץ בתקציב ואם הורא אכן יקוצץ הרי שהדבר יפגע ברכישת אמצעי לחימה 
ובפיתוח אמצעי לחימה . 
