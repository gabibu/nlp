בעוד העיניים מתמקדות ברבבות היהודים העוזבים את בריה"ם לישראל , מתרחשת 
דרמה אחרת בעלת מאפיינים דומים . המדובר בתושבים סובייטים ממוצא יווני , 
שבשל אילוצים היסטוריים נתקעו בברית המועצות עשרות שנים , ועתה מבקשים 
להגר ליוון . גם כאן מעורר בואם של המהגרים בעיות במציאת תעסוקה ושיכון , 
בעיות של היקלטות חברתית , והעיקר סכסוך עם מדינה שכנה החוששת כי גל ההגירה 
יפגע באינטרסים האזוריים שלה . לפי אומדנים שונים , מתגוררים ברפובליקות 
של בריה"ם כחמש מאות אלף יוונים - אתניים . להערכת המשרד הממשלתי ביוון 
המטפל ביוונים המתגוררים מחוץ לגבולות המדינה , צפויה הגירתם של כמאה אלף 
יוונים - סוביטיים ליוון בשנים הקרובות . בנצלם את קלות ההגירה , מצאו 
בשנה שעברה למעלה מחמשת אלפים אזרחים סובייטיים ממוצא יווני את דרכם ליוון . 
כעשרים וחמישה אלף מהם צפויים להגיע ליוון השנה . כאלפיים בקשות להגירה 
מוגשות מדי חודש ורובן נענות בחיוב על ידי השלטונות הסוביטיים . המהגרים 
האלה מכונים ביוון פונטיאנים על שם מוצאם מאזור מסוים לחופי הים השחור המוכר 
בשמו היווני אווקינוס פונטוס . אלו הם צאצאי ממלכת הפונטוס שהתקיימה לחופי 
הים השחור עד למאה ה51 לספירה , וראשוניה הגיעו לאזור עוד במאה השביעית 
לספירה . אזור גיאוגרפי זה , שאיכלס תושבים ממוצא יווני לצדם של בני עממים 
אחרים , מחולק כיום פוליטית בין בריה"ם לטורקיה . במשך תקופה ארוכה היתה 
מרבית קבוצה אתנית זאת תחת חסות האימפריה העותומנית . לאחר נפילת האימפריה 
העותומנית ולאחר הסדרי הגבול שנעשו בין הריפובליקה הטורקית ובריה"ם , מצאו 
עצמם אנשים אלה מפוצלים בשתי ישויות פוליטיות , והיחסים הרעועים ששררו ביניהן 
עד לאחרונה מנעו את המשך הקשרים התרבותיים והמשפחתיים ששרו קודם לכן . היוונים 
שמצאו עצמם תחת שלטון טורקיה נטמעו פחות או יותר באוכלוסייה הטורקית , במסגרת 
מסע ההטמעה המכוון מלמעלה שנועד לגבש את כלל הקבוצות האתניות בטורקיה לאומה 
אחת . רבים מבני קבוצה זאת נאלצו לעזוב את טורקיה במסגרת חילופי האוכלוסין 
עם יוון , כדגמת אחיהם מאזור הים האיגאי שהוחלפו ביוונים ממוצא טורקי . 
לעומת שרידי הפונטוס בטורקיה , שהצליחו לשרוד חרף כל האירועים הפוליטיים 
שעברו על סביבתם , מר היה גורלם של אלה שמצאו עצמם תחת עול המשטר הסובייטי . 
לאחר שהצבא הרוסי נסוג מאזור הים השחור בעקבות הפיכת 7191 , העדיפו יוונים 
רבים ששכנו באזור לעבור לשטח בריה"ם יחד עם הצבא הנסוג ולהתיישב בשטחים שהוקצו 
להם על ידי הממשלה . כדוגמת עממים אחרים אשר נחשדו על ידי סטלין באי - נאמנות 
כביכול , הוגלו מרבית בני הפונטוס מאזור הים השחור על תוככי בריה"ם . ב9491 
נעקרו מכפריהם תושביהם רבים ונשלחו חסרי כל אל תוככי מרכז אסיה הסובייטית 
המאוכלסת בעיקר במוסלמים - טורקיים . אחת האשמות החמורות שכוונו כלפי המגורשים 
היתה שיתוף פעולה עם הכובש הגרמני . מהגרת אשר הגיעה לאחרונה ליוון סיפרה 
כיצד גורשו הפונטיאנים מכפרם על ידי כוחות צבא סוביטיים מבלי שהורשו לקחת 
עמם את מיטלטליהם ונשלחו לערבות קזחסטאן הצחיחה . רבים מתו בדרך ואחרים 
נפחו את נשמתם במקום יישובם החדש בשל קשיים שונים . רדיפת בני הפונטוס בבריה"ם 
החלה ב7391 , כאשר סטלין ציווה לסגור את בתי הספר , מערכות העיתונים והתיאטראות 
של בני העדה . באותה תקופה נשלחו לגלות כ000 , 05 איש , רובם אינטלקטואלים . 
עקירתם של עממים שלמים לתוך בריה"ם בשנים שבין תום מלחמת העולם השנייה למותו 
של סטלין בכללם טטרים ושבטים טורקיים אחרים כמו גם קוראים יצרה חיכוכים 
בינם לבין האוכלוסייה המקומית . חיכוכים אלה , שטושטשו במקצת תחת השלטון 
הקומוניסטי הנוקשה , שבו ופרצו לאחרונה בשל גל הלאומנויות ששטף את עמי האזור 
כחלק מהרפורמות העוברות עתה על המדינה כולה . כרגיל במקרים אלה , מיעוטים 
ובמיוחד אלה שבאו מבחוץ הם הקורבנות הראשוניים לגילויי לאומנות מקומיים . 
בני הפונטוס היוונים , לצדם על עממים טורקיים שהוגלו לאזור ע"י סטלין וכן 
יהודי המקום , הם הקורבנות הפוטנציאליים . קפמאבינבמשך דורות רבים הצליחו 
בני הפונטוס , שבשיאם מנו כמליון וחצי נפש , לשמור על ייחודם התרבותי . 
הם דיברו דיאלקט דומה ליוונית עתיקה , שאליו השתרבבו מלים מרוסית ומטורקית . 
אחדים מהמנהגים ששימרו , כמו ריקוד המלחמה היווני העתיק , נחשבים ייחודיים 
בעולם כולו . הצעירים דוברים רוסית בלבד , והמהגרים נתקלים בקשיי שפה בבואם 
ליוון . בעיה חמורה יותר היא בעיית הדיור . רבים מהמהגרים מתגוררים בתנאי 
צפיפות אצל קרובי משפחה ומכרים שעזבו את בריה"ם קודם לכן . לעזרתם של המהגרים 
נחלצו ארגוני מתנדבים ברחבי יוון המנסים להקל על הבאים בנבכי הביורוקרטיה 
היוונית . בדומה לישראל , הקימה הממשלה היוונית ועדה מיוחדת שתפקידה לטפל 
בבאים ולדאוג לצרכיהם . חרף הרצון הטוב , סובלים הבאים מקשיי הסתגלות רבים . 
לרובם קשה מאוד ההיקלטות בחברה מודרנית . הידע שהיה ברשותם על יוון מתייחס 
לתרבות היוונית העתיקה , והמבטא שבפיהם מסגיר מיד את מוצאם . האמצעים הכלכליים 
שעומדים לרשות הבאים מעטים , שכן הם הורשו לקחת עמם אך מעט מרכושם . כסף 
רב מאוד , לדבריהם , הוצא על הוצאות הנסיעה ושיחוד פקידים לשם קבלת היתרי 
יציאה . חרף ההכרזות , לא תמיד מקילה הממשלה היוונית על הבאים : מכסים 
מוטלים על הרכוש המועט שהפליטים מביאים עמם . אלה שאין ביכולתם לשלם את 
ההיטלים נאלצים להפקיד את רכושם בידי השלטונות ולעתים אף לוותר עליו . הביורוקרטים 
היוונים , הידועים בקשיחותם , לא מגלים יחס נוח יותר כלפי הפליטים . טענות 
אלה מעלים ראשי ארגוני הפונטיאנים ביוון הקוראים לממשלה היוונית להקל על 
הבאים . כן לוחצים ארגונים אלה על ממשלתם להגיע לידי הסדרים נוחים יותר 
עם הממשלה הסובייטית בכל הקשור להסדרי היציאה . בתגובה לטענות אלה , כינסו 
השלטונות היווניים מסיבת עיתונאים והכחישו את ההאשמות על אזלת ידם . דובר 
משרד החוץ היווני וראש הצלב האדום המקומי מסרו , כי כל המהגרים שהגיעו עד 
כה שוכנו בתנאים נאותים . מרבית הבאים שפנו לוועדת הקליטה המיוחדת שהוקמה 
לצורך זה נענו בחיוב , טענו הדוברים . הממשלה מספקת לבאים מרכזי קליטה 
לשהות של שבועות אחדים . לאחר מכן הם מועברים למקומות מגורים שבהם ישהו 
חודשים אחדים עד למעברם למגורי קבע . במרכזי הקליטה מקבלים הבאים את כל 
צורכיהם , כולל הסברים על ארצם החדשה והאפשרויות שייעמדו לרשותם בתחום התעסוקה . 
עד כה הוקמו מרכזי קליטה באתונה ובסלוניקי . יישובים חדשים המיועדים למהגרים 
מוקמים בימים אלה במקומות שונים ברחבי יוון , כמו בטריקלה ובקבלה . השלטונות 
מצפים להשלמתם היישובים הראשונים בתוך חודשים אחדים . התוכנית כולה ליישובם 
של הפליטים עלותה , כך מעריכים באתונה , כ021 בליון דרכמה . בקשת סיוע 
מיוחדת בנידון הוגשה על ידי הממשלה היוונית למוסדות הקהיליה האירופית . שיעורי 
האינפלציה , האבטלה והחוב החיצוני הכבדים שהותירה ממשלת פפנדריאו לא מקילים 
על הממשלה , חרף רצונה לעזור לפליטים . שיטת ההטבות לקבוצות ייחודיות שהנהיג 
פפנדריאו , אשר כלתה כל חלקה טובה במשק היווני , אינה מיטיבה עם קבוצות 
אוכלוסין חלשות שלא היו מקורבות לצלחת . המהגרים החדשים הם קורבנות ישירים 
של מנגנון השחיתות שקנה אחיזה ביוון במשך שנות שלטון הסוציאליסטים . למרות 
קשיים אלה , אין המהגרים מצטערים על הצעד שעשו . סיפוריהם על הלחץ שהיו 
נתונים בו בני מיעוטים שונים בבריה"ם , במיוחד אלה המנסים לשמור על זהות 
תרבותית נפרדת , מזכירים מאוד את סיפורי היהודים העולים לישראל . קפמאבינהכרזתו 
של ראש הממשלה הנבחר של יוון , קונסטנטין מיטסוטקיס , כי המהגרים יישוכנו 
קרוב לוודאי במערב טרקיה , גררה מחאה נזעמת מצד הממשלה הטורקית . שטח זה , 
השוכן בקרבת הגבול הטורקי והמאוכלס במיעוט טורקי גדול , משמש מאז עבר לידיים 
יווניות סלע מחלוקת בין שתי המדינות השכנות . רק לאחרונה גרמה התלקחות בין 
תושבים יווניים וטורקיים באזור לתקרית דיפלומטית , שבמהלכה סולקו הקונסולים 
המקומיים של טורקיה ויוון . הממשלה היוונית , החוששת להפרת המאזן הדמוגרפי 
באזור זה לרעת האוכלוסייה היוונית המקומית , מנסה , לטענת הטורקים , לפתור 
את הבעיה על ידי יישובם של המהגרים מבריה"ם . השלטונות הטורקיים גורסים 
כי בהתירה את יישובם של המהגרים במערב טורקיה , מפירה ממשלת יוון ביודעין 
את חוזה לוזאן משנת 4291 , המבטיח את זכויותיהם של בני המיעוט הטורקי במקום . 
בתגובה , המזכירה מאוד את תגובתה של ממשלת ישראל לגבי יישוב יהודי בריה"ם 
בשטחים , טענה ממשלת יוון , כי שמורה לה הזכות ליישב את אזרחיה בכל מקום 
בארצה . דובר משרד החוץ היווני טען שטענותיה של טורקיה הן התערבות בוטה 
בענייניה הפנימיים של יוון . הדובר היפנה אצבע מאשימה לכיוון אנקרה בכל 
הקשור להפרת חוזה לוזאן לגבי מיעוטים בטורקיה . קפמאבינהנושא לובן בשיחות 
בפגישת שרי החוץ של טורקיה ויוון שנערכו בבריסל לפני זמן מה . ערב פתיחת 
הדיונים הודיע שר החוץ היווני , כי יהיה מוכן לדון בסוגיה זאת עם עמיתו 
הטורקי אך ורק במסגרת ההקשר הכללי של חוזה לוזאנלמרות המחאות הטורקיות ותוכניות 
הפיתוח היווניות ספק אם המהגרים שבהם מדובר ייאותו להתשקע באזור נחשל יחסית 
זה . רובם ככולם יעדיפו לנסות את מזלם באזור הערים הגדולות ולא בפרובינציות 
הנידחות . למעשה יש כאן מעין סגירת מעגל היסטורי . שכן לולא היו עוברים 
מרצונם מטורקיה לתחומי בריה"ם לפני כחמישים שנה , היו בני הפונטוס קרוב 
לוודאי מוצאים את עצמם באותו מקום זה מכבר בשל חילופי האוכלוסין בין טורקיה 
ליוון בתום מלחמת העולם הראשונה . 
