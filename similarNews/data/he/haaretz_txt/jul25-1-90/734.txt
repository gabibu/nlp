שבוע הלימודים בגני הילדים יקוצר החל בשנת הלימודים הבאה ויהיה מיום א עד 
יום ה . זה הסעיף הבולט ביותר בהסכם שנחתם אתמול בין משרדי האוצר והחינוך 
ובין הסתדרות המורים . משמעות ההסכם היא שהגננות ועוזרות הגננות יעבדו חמישה 
ימים בשבוע . מסעיפים נוספים בהסכם עולה , שהמעבר לשבוע לימודים קצר בבתי 
הספר יידחה בשנה , ויחל רק בשנת הלימודים תשנ"ב . אמנם עובדי ההוראה בבתי 
הספר יעברו לשבוע עבודה בן חמישה ימים כבר בספטמבר הקרוב , אולם בתי הספר 
יהיו פתוחים גם בימי ששי . סעיף זה הוצע על ידי שר החינוך זבולון המר , 
וקבלתו אתמול על ידי הממשלה פירושה ביטול החלטתה הקודמת , מדצמבר 9891 , 
ולפיה יהיו בתי הספר סגורים בימי ששי . לטענת המר , תתאפשר הפעלת בתי 
הספר בימי ששי באמצעות היערכות פנימית בכל מוסד . למשל , מורים שיסכימו 
לקבל את היום החופשי שלהם במשך השבוע , ילמדו בימי ששי . יו"ר ארגון ההורים 
הארצי , משה מזרחי , הגיב אתמול : " לא ניתן שיסגרו את גני הילדים בימי 
ששי . ילדים לא יישבו בבית . דווקא את הילדים הקטנים משאירים בלי מסגרת 
ביום ששי . להורים רבים תהיה עקב כך בעיה עם המעבידים שלהם " . מזרחי טען 
כי הממשלה לא שיתפה את ארגונו בדיונים על קיצור שבוע הלימודים , וציין כי 
אם לא יימצא פתרון לבעיית ילדי הגן , ינקוט ארגונו באמצעים , כהגדרתו , 
בפתיחת שנת הלימודים הקרובה . אמש שוחח מזרחי עם המר . לדבריו טען המר 
באזניו , כי קיצור שבוע הלימודים בגני הילדים אינו מחייב בהכרח סגירתם בימי 
ששי . שר החינוך הבטיח למזרחי כי יפנה לראשי הרשויות המקומיות ויבקשם לממן 
את הפעלת הגנים בימי ששי , על ידי תורנות בין הגננות ועוזרות הגננות או 
באמצעות מתנדבות . המר ציין כי לאוצר אין התקציב הדרוש , כ04 מיליון שקל , 
הדרוש למימון עבודת הגננות ועוזרות הגננות בימי ששי . סופרת " הארץ " 
מציינת כי לפי החוק יש להפעיל את גני הילדים רק על ידי צוות של גננת ועוזרת - 
גננת . 
