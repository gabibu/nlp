בלגרד ( ע"ר ) . ראש הממשלה , אנטה מרקוביץ , הודיע אתמול כי הוא עומד 
להקים מפלגה כל - יוגוסלווית , שתתייצב לבחירות ברחבי המדינה כדי להדוף 
את מגמות הפירוד שצצו באחרונה . ביוגוסלוויה התעוררו בשנתיים האחרונות מגמות 
בדלניות בקרב רפובליקות שונות , המאיימות על אחדותה . בראיון טלוויזיה 
אמר מרקוביץ כי ממשלתו קיימה שיחות עם ראשי כל הרפובליקות והם הבטיחו כי 
מנהיגי הרפובליקות מעוניינים להישאר במסגרת הפדרציה . " בכל מקום בו קיימנו 
שיחות נאמר לנו כי כל רפובליקה רוצה להישאר בתוך יוגוסלוויה " , אמר ראש 
הממשלה . מרקוביץ הוסיף כי הבחירות הכלליות במדינה יתקיימו בסוף השנה , 
אם כי טרם נקבע מועד . הוא אמר כי ממשלתו כבר החלה בהכנות . 
