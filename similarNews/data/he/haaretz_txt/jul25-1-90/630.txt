לאחר הפסקה מעיקה , שבו כוחות הביטחון להפגין את עליונותם הטכנולוגית , 
והציגו כמה וכמה פיתוחים מרעישים של אמל"ח אינתיפאדי . תחילה התבשרנו על 
שלבי פיתוחם הסופי של כדורי חול . אלה יחליפו את כדורי הפלסטיק , שהחליפו 
את כדורי הגומי . כדור החול רק מכאיב ואינו הורג , ולכן הוא מתאים להחליף 
את כדור הפלסטיק , שבא במקום כדור הגומי , לאחר שהוברר כי כדור הגומי גם 
קצת הורג . ועתה , משהוברר כי גם כדור הפלסטיק די הורג , יבוא במקומו כדור 
החול , עד שיתברר כי גם הוא הורג למדי . ( בעיקר כאשר הוא ננעץ בפרצופם 
של אנשים מטווח שבו גם מערוך הורג ) . השלב הבא מן הסתם יהיו כדורי סיד , 
שגם לא הורגים כמו כדורי החול , וגם גורמים לנפגע לשכוח מה פגע בו . ואחריהם , 
מי יודע , אולי יבוא כדורי ויטמינים , שבכלל משפרים את בריאות האוכלוסייה 
הכבושה . אך כדאי להתמקד דווקא בחידוש השני שהוצג לפני כשבוע ריסוס מפגינים 
בצבע מאכל ירוק , ( " הארץ " , 7 . 22 ) . הכלי המתחוכם , המבצע את 
הפעולה הזאת , נקרא בשם " מכתזית " ( מי ממציא את השמות הבלתי - אפשריים 
האלה ? ) . " מכתזית " נשמע כמו איזה ניב לשוני מוזר מן המעבדות המסתוריות 
של ועד הלשון . אולי התרגום העברי ל"קרינולינה " , או שמו של צמח ממשפחת 
הדו - פסיגיים ; " מכתזית ים - תיכונית מצויה " . קפמאבינבהשפלת עיניים 
מבוישת צריך להודות שגם במלוא הרצינות קשה לפענח את האטימולוגיה של הפלונטר 
הזה . האם זהו שילוב צולע של " מכונית " ו"התזה " ? אולי הכלאה חיגרת 
בין מכתימה " ו"זית " ? ( היא הרי משפריצה נוזל מכתים בצבע ירוק ) . 
לא יודע . בכל אופן , נולדה אחות ראויה לחצצית . גם התזת צבע מאכל היא 
עניין מרגש . בוודאי יושבים כבר כמה מומחים על המדוכה ושוקלים האם כדאי 
להמיר את הגז המדמיע בפגזי פלפל שחור , לטעון כדורי רובה בגרגרי מלח ( 
להטוט לא חדש ואכזרי ביותר ) , או לרסס את האוכלוסייה כולה בענני פפריקה 
מתוקה , בקורט מוסקט טחון , ובקצת מונוסודיום - גלוטמט , להשבחת טעמו 
הכללי של הכיבוש . קפמאבינאם כבר דנים באספקטים הקולינריים של הכיבוש , 
אפשר כמובן גם לרסס בחומץ , לירות מעט עלי דפנה , לצלוף בפלפל אנגלי ובצלפים , 
להוסיף כמה פרוסות בצל , וכל הכיבוש המכוער הופך לכבישה מגירת ריר . אך 
את עיקר התהייה כדאי לשמור להרהורים על הצבע המסוים שנבחר להכתמת האוכלוסייה 
הכבושה ירוק . דווקא ירוק . כאן חשפו המתכננים קוצר מחשבה מדאיג ביותר . 
הלא , כידוע , צבע עורם של מרב המקומיים הוא כהה עד שחור . לאחר שה"מכתזית " 
החרוצה צובעת אותם כדבעי , ממהרים חיילי צה"ל ללכוד את המושפרצים הירקרקים , 
ובהתאם להנחיות שמעולם לא ניתנו , הם מבצעים עליהם קצת חריגים . מן המפורסמות 
הוא שערבי שחרגו לו על הראש עם אלה , מתחיל להגיר את דמו . בניגוד לדעה 
המקובלת , גם דמם של ערבים הוא אדום . ועתה , ראו מה קיבלנו : ( צבע ) 
ירוק , ( עור ) שחור , ( דם ) אדום . ירוק , אדום , שחור . געוואלד ! 
צבעי הדגל הפלשתיני המשוקץ . . . במו - ידינו אנחנו מסייעים לכל מתפרע 
להפוך לדגל פלשתיני ולכרזת הזדהות מהלכת , ( או מקרטעת , או רובצת ) , 
עם ארגוני המרצחים , ימ"ש . קשה להבין איך זה שהוגי המשפריצנית לא חשבו 
על כך . וראוי שהם ימהרו ויחליפו את צבע המאכל הירוק בצבע מאכל אחר . ורוד 
אולי , או צהוב , והטוב מכולם כמובן כחול . כדאי שיזדרזו , בטרם יגיש 
חבר הכנסת העצני תלונה נגדם במשטרה . במחשבה שנייה , אולי אני הוא התמים 
והם הערמומיים . כדי לרדת לעומק פיקחותם של המתכננים , צריך רק להמשיך 
קמעה את התרחיש דלעיל : הערבי שנעשה לדגל מוטל על השביל , ושניים מחבריו 
מרימים אותו ומנסים להחישו למקום מחסה . והנה תפשנו שלוש ציפורים מקומיות 
בשפריץ אחד : הצבוע על שהתפרע ונצבע , ושני הנושאים אותו על שהניפו דגל 
פלשתין . 
