בסוף השבוע פרצו אלמונים למשרדי מזכירות נעמ"ת תל - אביב יפו , ערכו חיפוש 
מדוקדק ונטלו מסמכים . לדברי עדה רבון , מזכירת נעמ"ת בת"א , מטרת הפריצה 
היא למנוע חשיפת מסמכים שעשויים להזים כתבה ב"העולם הזה " נגדה ונגד נעמ"ת 
ת"א . בכתבה שהופיעה בגיליונו האחרון של " העולם הזה " , הואשמה רבון באי - 
פרסום מאזן סופי לשנת 98 , בגירעון משוער של 376 אלף שקלים , בחריגות תקציביות , 
בשיפוץ ביתה על - ידי קבלן ששיפץ את לשכתה ובמתן הלוואה בסך 001 אלף שקל 
לאותו קבלן מכספי נעמ"ת . רבון , המכחישה את הטענות נגדה , אמרה אתמול 
כי בדו"ח מבקר ההסתדרות צוין כי חלה ירידה בגירעון ובכוח אדם , שעה שבשלוש 
השנים האחרונות חלה עלייה של % 05 במספר הילדים המבקרים במעונות העיר . " מבקר 
ההסתדרות אמר , כי ממצאיו טובים מהרגיל לגבי נעמ"ת ת"א " , אמרה אתמול רבון . 
עוד ציינה , כי לא ניתנה לה הזדמנות להגיב על הנתונים המופיעים בתחקיר 
" העולם הזה " . קפידבינמבקר ההסתדרות , נפתלי בלומנטל , אמר בתגובה כי 
מבלי לנקוט עמדה , אין הרבה דמיון בין דו"ח הביניים שלו לבין תוכן הכתבה 
ב"העולם הזה " . רבון הודיעה , כי הבוקר היא עומדת להגיש תלונה למשטרה לפי 
חוק לשון הרע ותביעת דיבה . רבון מתכוננת להגיש עתירה לרשות השיפוט ההסתדרותית 
למתן צו - מניעה נגד כינוס ועדה בודקת שהוקמה על - ידי נעמ"ת - מרכז . בעתירה 
נאמר , בין השאר , כי " מינוי הוועדה הבודקת אינו אלא המשכה של אותה מדיניות 
שנוקטת מזכ"ל נעמ"ת , מאשה לובלסקי , ותכליתה לשמש אמצעי נוסף לחיסול פוליטי " . 
דוברת נעמ"ת - מרכז , כרמל איתן , אמרה אתמול בתגובה כי להאשמות של רבון 
אין כל בסיס , וכי ועדת הבדיקה הוקמה לפי התקנון וכמתחייב , וזאת בהתאם 
לממצאים החמורים של דו"ח מבקר ההסתדרות . 
