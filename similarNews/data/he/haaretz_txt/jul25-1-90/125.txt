לשנוא את הקמר רוז , הקמבודים האדומים , הוא עניין שאינו מחייב אלא השכלה 
קולנועית אלמנטרית . כל מי שראו את " שדות ההרג " יודעים , כי הכנופייה 
שמשלה בקמבודיה ארבע שנים ארוכות בסוף שנות ה07 , היתה גרסה דרום - מזרח 
אסיאנית של גרמניה הנאצית . בניגוד לנאצים , אשר תיכננו השמדה שיטתית של 
לא - גרמנים , קיוו הקמר רוז לכונן את קמבודיה החדשה על גוויותיהם של כמה 
שיותר - קמבודים . ההערכה המקובלת מעמידה את מספר קורבנותיהם על מיליון 
ויותר , כלומר שביעית אוכלוסיית קמבודיה לפני ניצחונם במלחמת האזרחים , 
ב5791 . על הרקע הזה קשה לתפוס כיצד זה נהנו הקמר רוז מתמיכה בין - לאומית 
נרחבת , מאז סילקו אותם הווייטנאמים מן השלטון ב9791 . קשה אפילו יותר 
להבין סיוע שנתי אמריקאי של 51 מיליון דולר לקואליציה של תנועות גרילה , 
שהקמר רוז הם המרכיב הדומיננטי שלה . מכל מעשי הציניות של הדיפלומטיה הבין - 
לאומית , מעטים מאוד התקרבו לרמת הציניות של המעשה הזה . להגנתה החלקית 
של ארה"ב צריך לומר , כי היא פעלה על - פי חוקי המשחק של המלחמה הקרה , 
ומעולם לא רצתה ברצינות שהקמר רוז יחזרו אל השלטון . וייטנאם היתה בעלת 
ברית סובייטית , חמושה מכף רגל ועד ראש , וניסתה לכפות את ההגמוניה שלה 
על פני כל הודו - סין . בקמבודיה התנהל מאבק לא בין טובים לרעים , אלא 
בין רעים לרעים , וארה"ב , כמו כל מדינה אחרת , היתה רשאית לבחור את הרעים 
שלה . יתר על כן , חיל כיבוש וייטנאמי בקמבודיה הבטיח שהקמר רוז לא יוכלו 
להגיח אל מחוץ לבסיסיהם בגבול תאילנד , אלא לעתים רחוקות , ומבלי לסכן 
את המשטר הפרו - וייטנאמי בפנום פן הבירה . תמיכה בקואליציה של הקמר רוז 
היתה אפוא סמל של התנגדות למגמות וייטנאם . בשבוע שעבר התהפך הגלגל , ומזכיר 
המדינה גיימס בייקר הודיע על סיום התמיכה בקואליציה . ארה"ב מוכנה עכשיו 
לדבר עם וייטנאם , בפעם הראשונה מאז נפילת סייגון , אם כי היא תגביל את 
הדו - שיח לעתיד קמבודיה . ההודעה נמסרה בפאריס , ובזמן מסירתה עמד לצד 
בייקר שר החוץ של בריה"ם , וחיוך רחב שפוך על פניו . לא בכדי חייך שוורדנדזה : 
זה היה הניצחון הדיפלומטי הראשון שהשיגה ארצו מאז החילה את הפרסטרויקה על 
מדיניות החוץ שלה . אחרי שנתיים של פירוק הקיסרות באירופה המזרחית , של 
התקפלות מאפגניסטן ושל הפחתת הסיוע לבעלות ברית בעולם השלישי התקפלה עכשיו 
ארה"ב לטובת בעלת ברית סובייטית , אגב תקיעת טריז אפשרית בינה ובין סין . 
הסיבה לתפנית היא שהמצב בקמבודיה השתנה . חיל הכיבוש הווייטנאמי הוצא ממנה 
לפני עשרה חודשים , הקמר רוז הגיחו מבסיסי הגונגל שלהם , והם מתקדמים באטיות 
מבטיחה אל עבר פנום פן . התמיכה בהם שוב אינה מעשה סמלי של ימי המלחמה הקרה , 
אלא סיוע למאמציהם לחזור אל השלטון . הבעיה היא שפטרוניתם העיקרית של הקמר 
רוז , סין , אינה נותנת לפי שעה סימנים שהיא מוכנה להפסיק סובסידיה שנתית 
של מאה מיליון דולר . הנשיא גורג בוש מתפאר בכל הזדמנות במומחיותו בענייני 
סין . הוא שימש נציג דיפלומטי של ארה"ב בפקין בתחילת שנות ה07 , והוא חושב 
את דנג שיאופינג , המנהיג דה - פקטו של סין , לידיד אישי . בוש מאמין , 
כי אין לבודד את סין . מן הטעם הזה הוא נמנע מלהטיל עליה סנקציות מחמירות 
מדי , אחרי שהטביעה בשנה שעברה בדם את תנועת הדמוקרטיה שלה . בוש , אלוף 
הפרגמטיזם , אינו מאמין במחוות של סלידה מרודנים . הוא דבק בדעה , שלהשפיע 
אפשר רק מבפנים , ומדינה של מיליארד בני אדם אינה יכולה להיות מגורשת כלאחר 
יד ממשפחת העמים , גם אם בראשה עומדים רבי - טבחים . קמבודיה תיתן לו את 
ההזדמנות להוכיח את צדקתו , או להימצא מופרך . אחרי שנהג בסין בכסיות של 
משי , הוא יצפה מזקני פקין לשתף פעולה . התפנית הקמבודית משקפת גם את כוחו 
של מזכיר המדינה בייקר במערך הביטחון הלאומי האמריקאי . מקובל להניח , 
כי יועץ הנשיא לביטחון לאומי , ברנט סקוקרופט , רצה להמשיך את התמיכה בקואליציה 
של הקמר רוז . בשנה האחרונה היה בייקר טרוד בעניינים אחרים : איחוד גרמניה , 
המזרח התיכון ואמריקה המרכזית . גרמניה מתאחדת ; המזרח התיכון מוסיף להתרחק 
מכדור הארץ ( ומשולחנו של בייקר ) ; ואמריקה המרכזית נפטרה מנורייגה ומן 
הסנדיניסטים , וחזרה אל מעמדה הטבעי בחצר האחורית של ארה"ב . בייקר ניגש 
אפוא לטפל בדרום מזרח אסיה , והוכיח למי שהיה זקוק להוכחות , כי הוא האיש 
החזק בקבינט של בוש . התעלומה הגדולה כרוכה בהשפעת המאורעות האלה על יחסי 
ארה"ב - וייטנאם . וייטנאם , כמו קובה , תצטרך בקרוב להינתק מן הטבור 
הסובייטי . מוסקווה אינה יכולה להוסיף ולסבסד את מדינת - הקסרקטינים הזו , 
שניצחה בכל המלחמות , והפסידה לפי שעה את השלום . בראש וייטנאם עומדים 
קומוניסטים זקנים ודוקטרינריים , שאינם מוכנים לשמוע את השטויות על דמוקרטיה 
פרלמנטרית , אבל הם מוכנים לפתוח את שוקיהם לקפיטליסטים חמדנים . אנשים 
מן הזן הזה נמצאים בשפע ביפאן . לווייטנאם יש פוטנציאל לא מבוטל . היא 
עשויה , בנסיבות מסוימות , להיות דרום קוריאה שנייה . כדאי לארה"ב להיות 
במרחק קפיצה כאשר זה יקרה . קמבודיה היא תירוץ טוב להתחיל להתלחש עם וייטנאם . 
