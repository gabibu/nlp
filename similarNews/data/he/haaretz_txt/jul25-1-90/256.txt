מחלוקת חדשה פרצה אתמול בין חברי - הכנסת שמעון פרס ויצחק רבין , והפעם 
נסבה על הצעתו של פרס להקים במפלגת העבודה " ממשלת צללים " . לשכת המפלגה , 
שתתכנס היום אחרי - הצהרים , עשויה לדון בהצעה זו , שיזם לפני שבועות 
מספר ח"ך יוסי ביילין . 12 חברי - כנסת , מתומכיו של רבין , התכנסו אתמול 
בכנסת והחליטו לפעול נגד מה שהגדירו " כוונתו של פרס להשתלט על עמדות הכח 
במפלגה " . פרס שב והעלה אתמול מחדש את ההצעה להקים ממשלת צללים , שהוגשה 
רשמית על - ידי ביילין ללשכת המפלגה . ההצעה קובעת , כי מפלגת העבודה תקים 
צוותים מפלגתיים מול משרדי הממשלה בראשות הליכוד , וראשיהם ייפגשו לתיאום 
עמדות פעם בשבוע . אתמול אמר פרס , כי יש לאמץ רעיון זה . הוא דרש עוד 
להחיות את מזכירות הלשכה , מוסד שלא פעל זה יותר מחמש שנים . מקורביו אמרו , 
כי בכוונתו לחזור ולהשתלט על עמדות מפתח במפלגה , ובין השאר הוא מתכנן 
לעשות זאת כראש ממשלת הצללים וכעומד בראש מזכירות לשכת המפלגה . בהופיעו 
בפני חברי המשמרת הצעירה של מפלגת העבודה לעג אמש רבין לרעיון הקמת ממשלת 
הצללים . לדבריו , הרעיון פשוט מיותר . מקורבי רבין הגדירו אמש את הצעת 
פרס כ"שטות מוחלטת ואווילית , שאין להעלותה כלל לדיון " . דובר מפלגת העבודה 
אמר , כי ייתכן שביילין יעלה את דרישתו לקבל החלטה בנושא זה עוד היום , 
בהמשך הדיון בלשכת מפלגת העבודה על היערכות המפלגה באופוזיציה . קפידבינבדבריו 
בפני המשמרת הצעירה תקף רבין בחריפות רבה את חברי - הכנסת חיים רמון , יוסי 
ביילין , נוואף מסאלחה , אברהם בורג ועמיר פרץ , שחבר - הכנסת דדי צוקר 
( רץ ) הודיע , כי בשבוע שעבר הושג עמם הסכם , שלפיו יפרשו ממפלגת העבודה 
אם ינצח רבין בישיבת מרכז העבודה , ויצטרפו להקמת גוש שמאלי למען השלום 
בכנסת . " אם אכן הם עמדו לפרוש , במקרה שהיתה מתקבלת החלטה בעד עמדתי , 
הרי שהטילו כתם על עצמם ועל המפלגה . אני קורא לחברים הללו להופיע בצורה , 
שאינה משתמעת לשתי פנים , ולומר את האמת . אני דורש , שיודיעו כי כל 
מה שנאמר אינו נכון ובשקר יסודו . " אחרת , הם הופכים להיות שליחי המפלגה 
בכנסת על - תנאי . אני אף פעם לא הייתי חבר על - תנאי . הם יאדו את התוקף 
המוסרי של היותם חברי מפלגת העבודה . זו אחת מתופעות העריקה חמורות ביותר . 
מי שאינו מסוגל לקבל הכרעת רוב , אין לו מה לעשות במפלגה . אני עצמי יכולתי 
לחשוב , שהחלטת המרכז אינה צודקת , אך קיבלתי אותה " , אמר רבין . מזכ"ל 
מפלגת העבודה אמר אמש , כי עוד לפני ההתמודדות במרכז נועד עם אחדים מחברי - 
הכנסת האלו , והם הכחישו בפניו את הידיעות . " הם אמרו לי מפורשות , 
שאין בכוונתם לעשות זאת . לא יעלה על הדעת , שחברים אלה לא אמרו לי אמת " . 
