כמה ימים לאחר תום הכינוס של המפלגה הקומוניסטית הסובייטית ופרישתם של רוב 
הרדיקלים , ניתן האות לשלב הבא בהתפתחות הפוליטית בבריה"ם : כ05 אלף איש 
הפגינו במוסקווה לשילובם של כוחות אחרים בקואליציה ממשלתית . לפי הדיווחים 
ממוסקווה , רק בבירה לבדה נמנו עד כה כ051 התארגנויות פוליטיות חדשות , 
מ"ירוקים " ועד למלוכנים . בתווך עומדות גם מפלגות חדשות לגמרי וגם מפלגות 
שנוסדו עוד לפני המהפיכה הבולשוויקית וחוסלו פיסית בעקבותיה , כגון " אס - 
אדים " , " קאדטים " ו " סוציאל - דמוקרטים " שמפילוגם ב3091 נולדה המפלגה 
הבולשוויקית . איזה צביון יש למפלגות החדשות הצצות עתה בבריה"ם , ועד כמה 
רציני האתגר שהן מעמידות לממסד הקומוניסטי ? מדבריו של ניקולאי טראבקין , 
קומוניסט לשעבר , בעל העיטור " גיבור העמל הסוציאליסטי " , מנהיג של אחת 
הבולטות בהתארגנויות אלו " המפלגה הדמוקרטית של רוסיה " , אפשר לעמוד על 
נקודות הכוח והתורפה של גופים אלה : הם ביטוי אותנטי למאוויים אמיתיים ונרחבים 
בציבור , אך הם חסרים ניסיון ארגוני ונוטים להתפלספות רעיונית על חשבון 
ההתבססות המעשית . ניקולאי טראבקין הוא אחד מיועציו הכלכליים הקרובים של 
נשיא הרפובליקה הרוסית , בוריס ילצין . הוא ציר בפרלמנט הסובייטי , חבר 
נשיאות הפרלמנט הרוסי ועתה גם יושב - ראש " המפלגה הדמוקרטית " שהוקמה 
רשמית ערב הפילוג בוועידת המפלגה הקומוניסטית ומיד זכתה בכינוי " מפלגת 
טראבקין " . " לרבים מאתנו היה ברור כי הוועידה ה82 לא תביא תמורה של ממש . 
ידענו שהעניין אבוד , כי לא תיתכן פרסטרויקה בתוך המפלגה " , אומר טראבקין 
ממשרדו שבבניין ממשלת רוסיה , במוסקווה . " אסור איפוא לבזבז זמן על מאבק 
בפורומים מפלגתיים . היה הכרח לפרוש מן המפלגה ולהקים אחרת , כדי שקומוניסטים 
שפרישתם היתה צפויה אחרי הוועידה לא יימצאו במדבר פוליטי אלא עם מבנה מוכן " . 
אנשי " המצע הדמוקרטי " בתוך המפלגה הקומוניסטית , היו אחד משלושה יסודות 
הכלולים במפלגה הדמוקרטית ; האחרים באו מאנשי " הקבוצה הבין - אזורית " 
של הצירים הרדיקלים , שהתארגנה בפרלמנט של בריה"ם בסמוך לבחירתו במרס אשתקד , 
ומקרב צירים שנבחרו השנה מטעם רשימות " רוסיה הדמוקרטית " לפרלמנט הרוסי 
ולמועצות אזוריות ועירוניות . קפמאפרקששת הסגנים ליושב - ראש המפלגה הדמוקרטית 
באו מקרב בכירי " הקבוצה הבין - אזורית " , כלומר הצירים לפרלמנט הכלל - 
סובייטי . אבל השליטה ב"סובייטים " המועצות בכל הרמות , מכפריות ועד 
אזוריות היא המעניקה למפלגה תשתית אידיאולוגית - פוליטית חשובה ביישום תוכניותיה 
הרפורמיסטיות . טראבקין , העומד בראש ועדה של הפרלמנט הרוסי לעבודה עם 
אותם " סובייטים " , רואה במישור מקומי זה מרכיב חיוני בפעילות המפלגה מפני 
שהיא חייבת להסביר לציבור הרוסי עקרונות שציבור זה חונך לשנוא אותם . למשל , 
כלכלת שוק . " אנו אומרים שהשוק הוא בשבילנו לא אחת האפשרויות אלא האפשרות 
היחידה , אבל בתודעת עמנו השתרש מושג מסולף של שוק במובן של קניין פרטי 
נצלני " . העיתון המסחרי , הבלתי - תלוי , " בראשית " ( העיתונים הבלתי - 
רשמיים מתרבים בבריה"ם בקצב דומה להתרבות המפלגות ) , פירסם ראיון עם טראבקין 
לקראת ועידת - היסוד של מפלגתו לפני כשישה שבועות , ונאמרו בו דברים חריפים 
מאוד : " אי - אפשר להבהיל אותנו בדיבורים על ניצול האדם בידי זולתו . 
ממילא אנו נתונים לניצול האכזרי ביותר בעו - קפמאליד4חמבמלם . חשבו בעצמכם : 
מקולקטיב ומיצרן יחיד מוחרמים בסופו - של - חשבון עד % 08 מפרי עמלו ! מפלגתו 
של טראבקין לא היתה היחידה שהוקמה לקלוט את פורשי הוועידה הקומוניסטית , 
אבל לדבריו , היא נבדלת מאחרות וביחוד מן הסוציאל - דמוקרטית בכך שאין 
היא רואה במטרת הקומוניזם רק מקסם - שווא אלא כיוון מזיק לכשעצמו . אנו 
מעמידים עצמנו ככוח חלופי למפלגה הקומוניסטית . זה מודגש במסמכי - המצע . 
ועקב כך , דווקא מפלגתנו הועמדה כבר מלכתחילה באש צולבת ומרוכזת , בהאשמות 
באנטי - קומוניזם שקיבלו צביון של ציד - מכשפות , וכבר מהלכים אימים על 
הבריות שהנה מחר לא יתקבלו קומוניסטים לעבודה . אך האנטי - קומוניזם שלנו 
פירושו מאבק למסירת השלטון לגופים נבחרים הסובייטים . אנחנו מפלגה הדוגלת 
בשלטון סובייטי . ומי מסרב למסור את השלטון ? מוסדות המפלגה הקומוניסטית " . 
לדברי טראבקין יש הרבה מן המשותף בתחום החוקי והחברתי בין המפלגה הדמוקרטית 
לבין הסוציאל - דמוקרטית , הנוצרית ודומיהן . " אך בתחום הכלכלי אנו אכן 
חולקים על הסוציאל - דמוקרטים והאחרים , שכמו הקומוניסטים מעמידים את הצדק 
החברתי כאבן - הפינה למדיניות . אנחנו שמים במקום הראשון את שוויון ההזדמנות 
וחופש היוזמה . אם זה יביא להתעשרותם של אחדים , תתעשר כל החברה באמצעות 
מיסוי צודק . בעינינו , צדק חברתי הוא תוצאה של כלכלה בריאה ולא מטרה בפני 
עצמה . ההבדל הוא משמעותי " . עד כמה אכן הצליחו טראבקין ואנשיו להעביר מסר 
זה לציבור , קשה לשפוט בנתונים מספריים , שכן המפלגה נתונה עכשיו בהתארגנות 
ברחבי רוסיה לקראת ועידתה הראשונה באוקטובר . להערכתו של טראבקין , מספר 
החברים שנרשמו עד כה הוא בין 03 אלף ל04 אלף . היקף אפסי לעומת הקומוניסטים , 
גם אחרי הפרישה , אבל גדול יחסית למפלגות חדשות אחרות . לדברי טראבקין , 
המספר גדל והולך וכבר היום אין מפלגתו גורם שולי ברחבי רוסיה . מסייעת כנראה 
לדמוקרטים להתבסס כחלופה פוליטית לשלטון המפלגה הקומוניסטית , הקרבה הרעיונית 
עם המוסד הנבחר העליון של הרפובליקה הרוסית , עצרת נבחרי העם ( הפרלמנט ) 
והסובייט העליון שבראשו עומד הנשיא בוריס ילצין . " השלטון הסובייטי האמיתי 
ניצח ברמת הפרלמנט הרוסי , כאשר ילצין עלה לשלטון " , טוען טראבקין : " מצעו 
של הפרלמנט הרוסי ומצענו שווים , כי את שניהם חיברו אותם אנשים ב"קבוצה 
בין - אזורית " ובגוש " רוסיה דמוקרטית " . מי שהקימו את המפלגה הדמוקרטית 
עבדו וממשיכים לעבוד יחד עם ילצין . אין בינינו שום הבדלים . המפלגה יכולה 
להעמיד בתחום הכלכלה מטרות המקדימות את תוכניות הממשלה הרוסית . אך מטרותינו 
זהות . הצעדים שהממשלה הרוסית מתכננת היום זהים לצעדים שאנו מציעים " . בשבוע 
שעבר הבהיר מזכיר המדינה האמריקאי , גיימס בייקר , את כוונת ארה"ב להכיר 
בממשלתו של ילצין כבגופי אופוזיציה של מדינות אחרות בבריה"ם . דברים אלה 
כבר העלו את חמת הקרמלין , שתיארם " התערבות בעניינים הפנימיים של המדינה " . 
אין כמעט ספק שהכרה זו תבוא , נוכח התעצמות כוחו הפוליטי של ילצין וחשיבותה 
של הרפובליקה הרוסית המסוגלת להכתיב לגורבצוב את תנאי המשחק . אין זה מן 
הנמנע שהכרה כזאת , אם וכאשר תוענק , תהיה גם למעשה הכרה ב"מפלגה הדמוקרטית 
של רוסיה " כמפלגת האופוזיציה לשלטון הסובייטי הקיים . את עקרונות המדיניות 
הכלכליות של המפלגה הדמוקרטית ושל ממשלת רוסיה " אפשר לנסח במשפט אחד " , 
אומר טראבקין : " הרפובליקה הרוסית רואה את עצמה כמדינה עצמאית על כל 
המשתמע מכך " . בתחום המעשי מתורגם עיקרון זה , בין השאר , לדרישה להפסיק 
את השקעת כספי המדינה בתעשייה הצבאית בממדיה הנוכחיים . קיצוץ בפעילותקפמאליד4חמבמזו 
אמור לעזור בצמצום הגירעון התקציבי , ללא צורך בפגיעה ברמת החיים הנמוכה 
ממילא של אזרחי הרפובליקה . " השתכנענו כי אין איש מעוניין לכבוש את בריה"ם 
ולהאכיל על חשבונו את 003 מיליון תושביה " , אומר טראבקין , ומציע לבריה"ם 
עצמה שתפסיק להאכיל את 81 מיליון פקידי המפלגה הקומוניסטית . בין הצעדים 
הכלכליים שמציעה המפלגה , ואף הם עשויים להחריף את העימות בין הדמוקרטים 
וממשל רוסיה לבין המפלגה הקומוניסטית ורשויות בריה"ם , ישנה ההחלטה שטראבקין 
מתארה כמיועדת לקשור " קשרים כלכליים ישירים עם מדינות זרות ללא תיווכם 
של הנשיא ( גורבצוב ) , או מועצת השרים של בריה"ם . אנחנו יודעים היטב 
שללא קשרים כאלה , ובלי הידוקם של קשרי - חוץ כלכליים , בלי שילוב בכלכלה 
עולמית רוסיה לא תקום על רגליה " . קפמאפרק " הממשלה הרוסית החדשה , הרדיקלית 
במובן הטוב של המלה " , תקדם בברכה כל יזם פרטי מכל מקום ומכל מוצא , ואף 
מהגרים רוסים המנהלים עסקים במדינות שונות , בהן ישראל . לשם כך צורף למועצת 
השרים של רוסיה שר לקשרי - חוץ בתחום הכלכלה , יארושנקו , גם הוא חבר הפרלמנט 
של בריה"ם ו"הקבוצה הבין - אזורית " . " לא רק נלך ברצון לקראתם " , ממשיך 
טראבקין , " אלא ניצור בשביל שותפינו תנאים רווחיים במיוחד כי קודם - כל 
אנו מעוניינים בכך . לכן , לכל איש - עסקים ישראלי המעוניין לקשור קשרי - 
עסקים עם אנשים או מפעלים ברוסיה , ואין זה משנה באיזו רמה , נשתדל לחסוך 
ממנו כל ביורוקרטיה " . עוד תחום שבו מחפשים טראבקין וחבריו לממשל הרוסי שיתוף - 
פעולה וסיוע , לפחות בהעברת ניסיון , הוא הטיפול בקליטת הפליטים הזורמים 
לשטחה של רוסיה מהרפובליקות האחרות , עקב מהומות - דמים על רקע אתני ועקב 
החלטתן של רפובליקות כמולדוויה להחליף את הרוסית בשפת המקום כשפה הרשמית . 
כבר עתה יושבים בתחומי רוסיה כ000 , 006 פליטים והם פזורים באזורים שונים , 
כפריים ועירוניים . עקב קיצוב המזון ומצרכי - היסוד האחרים , כגון סבון , 
אך ורק לתושבי קבע , סובלים הפליטים מתזונה והיגיינה לקויות . הפליטים 
מאוכסנים בבנייני ציבור , במחנות נוער ובאתרים אחרים שאינם מתאימים תמיד 
למגורים . הרשויות המקומיות חוששות כל העת מהתפרצות מגיפות . בין התומכים 
במפלגה הדמוקרטית של רוסיה , שמות מפורסמים גם מחוץ לבריה"ם , כגון אלוף 
השחמט גרי קספרוב . תומכים בה גם ארגונים רפורמיסטיים כגון האיגודים המקצועיים 
הבלתי - רשמים , שהחשוב בהם הוא איגוד כורי הפחם שנוסד בעת שביתתם הכללית 
לפני שנה , והתארגנויות של האינטליגנציה כדוגמת התאגדות הסופרים להגנת הפרסטרויקה 
" אפריל " ו"ממוריאל " , ארגון להנצחת זכרם שלקפמאליד4חמבמקורבנות הסטליניזם . 
" יש לנו קשר הדוק מאוד עם " אפריל " , מספר טראבקין . " אפילו נבחנה 
אפשרות הצטרפותם אל מפלגתנו כקבוצה . סופרי " אפריל " תומכים ברעיונות 
שלנו בהופעותיהם ובפובליציסטיקה שלהם . עם " ממוריאל " אנו צועדים בכיוון 
אחד מהיום הראשון . בכלל , בחברה מתפרש תפקידה של המפלגה הדמוקרטית הרוסית 
כמרכז לאיחוד כל הכוחות , התנועות וההתארגנויות הדמוקרטיים ברחבי רוסיה " . 
" ברחבי רוסיה " , הוא מדגיש , ולא בכל בריה"ם : " המפלגה הדמוקרטית 
תשמח לשתף פעולה במסגרת קונפדרציה עם מפלגות בעלות מצע דומה המתארגנות ברפובליקות 
אחרות , אך תיזהר שלא לחזור על הכשל הריכוזי של הקומוניסטים . איננו רוצים 
לכבול את המדינה בכבלים חדשים , בנוסף על כבלי הקומוניסטים , אפילו הכבלים 
שלנו חלשים לפי שעה " . המפקפקים ביכולת הפורשים ליצור כוח חלופי לשלטון הקומוניסטי , 
מצביעים על נקודת - תורפה שלהם : אין הם מסוגלים לשנות את דפוסי - חשיבתם 
מאחר שחונכו על ברכי האידיאולוגיה המרקסיסטית . " אם הכוונה היא שכל הפורשים 
הם בעלי תודעה מקולקלת מבחינה פסיכולוגית , אינני מסכים לזה " , טוען טראבקין 
" % 99 . 99 מכל החברים במפלגה הקומוניסטית לא האמינו מעולם בקומוניזם ולא 
קראו מעולם את כתבי מרקס . מחציתם אף לא קראו את לנין . הם היו לניניסטים 
להלכה בלבד . אלה אנשים חסרי מטען של אידיאולוגיות למיניהן , אך לעומת 
זאת , הם המייצגים גישה פעילה מאוד לחיים , ולכן , באין ברירה נאלצו להצטרף 
למפלגה הקומוניסטית . איש לא היה מסוגל להגשים את עצמו בלי כרטיס - חבר 
במפלגה . בלעדיו לא היה מתקדם בסולם מקצועי או מינהלי " . בהעריכו את סיכויי 
מפלגתו להציג חלופה למפלגה הקומוניסטית , שופע טראבקין תקווה ללא סייג . 
" כבר לקראת סוף השנה , לאחר הוועידה הראשונה באוקטובר , נוכל לדבר על 
עצמנו ככוח חלופי . היום עדיין אי - אפשר לשים דגש על המלה כוח , אך רעיונות 
המפלגה מתקבלים בתמיכה בכל מקום ובכל שכבות האוכולוסייה , ממעמד הפועלים 
ועד לאינטליגנציה הטכנית והיוצרת . כל זה מעיד שנולדה מפלגה בריאה , נקייה 
מיסודות אפלים , ותמיכה זו מולידה אופטימיות " . למרות כל החולשות המספריות 
והארגוניות , נראה לטראבקין כי הממסד הסובייטי רואה איום במפלגתו ( ובצעדי 
הממשלה הרוסית המגשימה את רעיונותיה ) ויוזם פעולות לדיכויה . זה מחייב 
את הדמוקרטים להעריך מראש צעדים אלה ולהיערך לקראתם . לדוגמה : מהלכו של 
גורבצוב לסלק את המפלגה הקומוניסטית מן השליטה על הרדיו והטלוויזיה ולהסמיך 
את שלטונות בריה"ם להעניק רשיונות - שידור ליזמים . זה נעשה יומיים אחרי 
שהפרלמנט הרוסי נהג על - פי מדיניות הדמוקרטים והחליט להחיל את על אמצעי 
השידור שבתחומה את שיפוטה של המדינה הרוסית הצו הרטרואקטיווי של גורבצוב 
אינו חוקי , טוען טראבקין , אבל אין הוא צופה שעימותים כאלו יגיעו לכלל 
שימוש בכוח . " אי - אפשר לשלוח טנקים לרוסיה , כי הם כבר חונים כאן . 
אי - אפשר לסגור לנו את ברזי הנפט כי הם בשטחנו . כל העניינים הלא - נעימים 
האלה הם בתחום הפוליטי של ההפרדה בין שלטונה של רוסיה לבין שלטון בריה"ם " , 
סבור טראבקין ושוב הוא מדגיש את האופטימיות שלו גם בדבר עתיד מפלגתו : 
" סמכות המפלגה הקומוניסטית מתחלפת בכעס גלוי עליה וממנו אנו נבנים " . 
