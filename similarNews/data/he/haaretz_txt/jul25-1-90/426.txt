בודפשט ( מיוחד ל"הארץ " ) . השיחות שניהל ביומיים האחרונים בבודפשט מזכיר 
המדינה במשרד החוץ הרומני , רומולוס ניאגו , היו אמנם " קונסטרוקטיביות 
ופראגמטיות " , אך לא הושגה בהן הסכמה לגבי השאלות העיקריות השנויות במחלוקת 
בין שתי המדינות . הרומנים הגדירו כ"לא בעתן " את ההצעות ההונגריות בדבר 
ניסוח אמנה משותפת לזכויות המיעוטים , פתיחתה מחדש של הקונסוליה ההונגרית 
בקלוז ( קולוזוואר ) והקמת מרכזי תרבות בערי שדה . הסכמה הושגה רק לגבי 
פתיחת מרכזי - תרבות בבודפשט ובבוקרשט עד ראשית בנובמבר , ולגבי הקלות בתנועת 
מטוסים , רכבות ומכוניות בגבול בין שתי המדינות . כן סוכם , שתיערך פגישה 
בדרג גבוה יותר , אולם רק אם ההסכמים הנוכחיים יוצאו לפועל , ולא " כדי 
ללחוץ ידיים . הנציג הרומני בשיחות הגדיר אותן כ"פוריות " , אך עמיתו ההונגרי , 
אימרה סוקאי לא חזר על הגדרה זו , גם כאשר נשאל על כך במפורש והסתפק באמירה , 
שהן היו קונסטרוקטיביות ופראגמטיות והעתיד יוכיח , אם היו גם פוריות . 
