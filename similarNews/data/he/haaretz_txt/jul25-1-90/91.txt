כתבתו של חיים משגב " הגנה מטרידה " ( " הארץ " , 7 . 71 ) נסבה על 
הצעת החוק לתיקון החוק לתיקון דיני הראיות ( הגנת קורבן עבירת מין ) , 
התש"ן - 0991 , מטעם חברת - הכנסת שולמית אלוני . " תכליתה של ההצעה " , 
נאמר בכתבה , " פשוטה : למנוע מאישה הטוענת שנאנסה את הצורך להעיד על 
כך בבית - המשפט " . ואולם , למעשה , נועדה הצעת החוק לאפשר למערכת המשפט 
להעמיד לדין חשוד בביצוע עבירת מין כאשר הנזק הנפשי החמור שנגרם למתלונן 
מונע , בהוראת פסיכולוג , את העדתו בבית - המשפט וחשיפתו לטראומה של שחזור 
העבירה בנוכחות מי שחשוד בביצועה . כיום , במקרים קשים כאלה ( שהם , אגב , 
ספורים ) , יש שלא ניתן להביא את החשוד לדין והתוצאה היא שהפגיעה הנפשית 
החמורה שנגרמה למתלונן " מצילה " מהליך משפטי את החשוד בגרימתה . פרצה 
זו גורמת עיוות מהותי , ועל כן יש לשבח את הניסיון למצוא לו פתרון . הרעיון 
הגלום בהצעת החוק הנדונה הוא , כי כאשר פסיכולוג מומחה קובע שעקב מצבו הנפשי 
הקשה של מתלונן אין להעידו בפני בית - המשפט על עבירת המין שבוצעה בו בית - 
המשפט יהיה רשאי , לפי שיקול דעתו , לנהוג באחד משני האופנים : לשמוע 
את עדות המתלונן בלא נוכחות הנאשם באולם ; לקבל את עדות המתלונן שניתנה 
במשטרה לחוקר המשטרתי , ולייחס לה את המשקל הנראה לו הולם לפי נסיבות העניין . 
כדי להרשיע על - פי עדות מן הסוג השני תצטרך התביעה להמציא לבית - המשפט 
ראיה נוספת כלשהי התומכת בעדות . שאלות מטעם השופטים והסניגור יועברו במקרה 
כזה לחוקר , והוא שיציגן למתלונן . עוד מציעה הצעת החוק , כי יוכשרו חוקרים 
מיוחדים לחקירת תלונות בעבירות מין , וזאת כדי להסיר מדרכו של המתלונן את 
מכשול החשש מפני יחס נטול - הבנה . סעיף 2 ( ד ) להצעה קובע , כי לדרישתו 
של מתלונן ימונה לו חוקר עבירת מין שהוא בן מינו , או אדם נוסף שהוכשר לכך 
והוא בן מינו של המתלונן . ראוי לציין כי הליך דומה לזה המתואר בהצעת החוק 
מצוי כבר היום בחוק לתיקון דיני הראיות ( הגנת ילדים ) , תשט"ו - 5591 , 
ולפיו כל ילד למטה מגיל 41 שעבר או שנעברה בו עבירה נגד המוסר , רשאי 
בית - המשפט , במקום להעידו בפניו , לקבל עדות שנתן בפני חוקר נוער , 
אם סבר כי ההופעה בבית - המשפט עלולה לגרום לילד נזק נפשי . ( גם כאן מועברות 
שאלות הסניגור לחוקר הנוער , וגם כאן נדרשת תוספת ראייתית לשם הרשעה ) . 
החשש כי ילד מתחת לגיל 41 יבלבל בין מציאות לדמיון , או יטעה בהבנת חומרת 
התוצאות של עדותו גדול הרבה יותר מאשר לגבי אדם מבוגר שנעברה בו עבירה . 
עם זאת , חוק הגנת ילדים נוהג זה 53 שנה , ולא נשמעת זעקה כי גרם עיוותי 
דין לנאשמים שהורשעו על - פיו . זאת ועוד , סעיף 01א לפקודת הראיות מתיר 
לבית - המשפט להרשיע נאשם על סמך עדות שניתנה מחוץ לכתליו , בלא להתרשם 
במישרין מנותנה , וזאת אם שוכנע כי העד ממאן להופיע בפני בית - המשפט בשל 
חשש מאיומי הנאשם . קשה למצוא הבדל מהותי בין מתלונן על אונס שבית - משפט 
קיבל את עדותו במשטרה , משום שהנאשם הפעיל עליו לחצים בעת הדיון המשפטי , 
לבין מתלונן שלחצים שהופעלו עליו עוד קודם תחילת ההליך וגרמו לו נזק נפשי 
הם המונעים את הופעתו בפני בית - המשפט . דיני הראיות נועדו אמנם להגנתו 
של הנאשם מפני עיוות דין , ובכך אין להקל ראש , ואולם יש לזכור כי גם לקורבן 
זכות להגנה , ויש לאזן את האינטרסים החברתיים המוטלים על שתי כפות המאזניים . 
העמדתם לדין של חשודים בביצוע עבירות מין היא אינטרס חברתי מן המעלה הראשונה , 
במיוחד כאשר עבירות המין היו למכת מדינה . זאת ועוד , אף החשוד עצמו הטוען 
לחפותו זכאי להזדמנות להופיע בפני בית - המשפט ולשכנעו בצדקתו ; הצעת החוק 
תבטיח במלואה גם זכות זו . אשר לטענה כאילו ההליך המוצע אין לו אח ורע בארצות 
מתוקנות : ראשית , החוק לתיקון דיני הראיות ( הגנת ילדים ) אף הוא יציר 
מקורי של מערכת המשפט הישראלית , ואין להצטער על כך ששיקולים של התחשבות 
ברגישותם הייחודית של קורבנות מעצבים את הליכי שיטתנו המשפטית . שנית , 
דווקא לגבי קורבנות אונס יש כבר כיום , בארצות שונות , הליכים מיוחדים , 
דומים למוצע בהצעת החוק . בדנמרק רשאי בית - משפט לשמוע את עדות הנאנסת 
בלא נוכחות הנאשם , ואף בארה"ב , בשיטת המשפט האנגלו - סאקסית , שהחקירה 
הנגדית היא נשמת אפה , מתפתחות שיטות של העדת נאנסות באולם נפרד ובית - 
המשפט יכול לצפות בעדות בטלוויזיה במעגל סגור או בקלטת וידאו . יש לזכור 
כי הצעת החוק היא בשלב טרומי , וכי אם תועבר לועדת החוקה , חוק ומשפט , 
להכנה לקראת חקיקה , יובאו בחשבון שיקולי הגנת הנאשם ובמקרה הצורך תתוקן 
ההצעה על - פיהם . באמתחתו של משרד המשפטים כבר מצויות כמה הצעות כיצד לחוקק 
את התיקון הנחוץ בלא לפגוע בזכויות הנאשם . 
