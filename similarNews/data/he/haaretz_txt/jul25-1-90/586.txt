התפתחויות אחרונות שהיו בסוף השבוע הפחיתו במידה רבה את הסיכויים הקלושים 
בלאו הכי לאיחוד קבוצות הכדורגל הירושלמיות , בית"ר והפועל , עד שגם אצלן 
נעלמה כמעט כליל תחושת האופטימיות שלוותה את תחילת המו"ם עם איל העיתונות , 
רוברט מקסוול , אבי רעיון האיחוד ( והתמיכה הכספית הגדולה ב"ירושלים המאוחדת " ) 
. ההתפתחות העיקרית היא קבלת החלטה רישמית במרכז מכבי המתנגד לאיחוד ובלי 
קולות מכבי לא יהיה בהתאחדות רוב של שני שלישים הדרוש לאיחוד . רעיון האיחוד 
נולד במהלך המו"ם של הקבוצות הירושלמיות עם מקסוול . האחרון הסכים עקרונית 
להעניק סיוע כספי חסר תקדים כדי להציל את הירושלמיות מהתמוטטות בגלל החובות 
הכספיים הגבוהים הרובצים עליהן . מקסוול היתנה את הענקת הסיוע באיחודן , 
אך האפשרות לתהליך היסטורי בכדורגל הישראלי הופכת לבלתי אפשרית ככל שמתקרב 
הדיון הרשמי שיהיה היום אחר הצהרים בהנהלת ההתאחדות . אמנם לא צפויה להתקבל 
כבר היום החלטה , אך קרוב לוודאי שהאיחוד ייזכר בעיקר בזכות הכותרות הרבות 
שעשה בכלי התקשורת . " מרכז מכבי מתנגד לאיחוד בין הירושלמיות בית"ר והפועל " , 
אמר אמש מ"ם יו"ר ההתאחדות לכדורגל , עזריקם מילצן . לדבריו , בדיון 
שקיים מרכז מכבי לא היו מוכנים החברים לקבל את ההצעה שהעלה שר הבריאות אהוד 
אולמרט , פטרון בית"ר . הנהלת ההתאחדות תקיים היום דיון מעמיק ראשוני בהצעת 
האיחוד . למרות שהכל מודעים לכך שהאיחוד הוא התנאי העיקרי לסיוע הכספי שהבטיח 
מקסוול , הבהיר עזריקם מילצן כי בכל מקרה לא צפויה היום החלטה מאחר שמלכתחילה 
הוחלט רק לדון בנושא אך לא להביאו להצבעה . יו"ר ההתאחדות , שאול סוירי , 
אמר כי אם ידרש , תקיים ההתאחדות ישיבה נוספת במהלך השבוע כדי לדון בנושא 
זה . בשבוע שעבר הביע סוירי דעה לגבי האפשרות לבצע את האיחוד גם אם תהיה 
נכונות מצד כל חברי הנהלת ההתאחדות . סוירי טען כי מפאת הזמן המועט לתחילת 
העונה וההשלכות הרבות שיגרור איחוד מהפכני שכזה , הוא אינו בר ביצוע כבר 
מהעונה הנוכחית . עתה , בעקבות העמדה של מרכז מכבי , סיכויי האיחוד נראים 
אפסיים . גם בישיבה במרכז הפועל שהיתה השבוע הובעו דעות לכאן ולכאן , אך 
רוב החברים טענו כי יש לבצע בדיקה יסודית לפני שמחליטים . שלשום היתה פגישה 
בין ראשי המרכזים שדנו גם בנושא זה . בעקבות העמדה הברורה של מכבי לא נותרו 
אפשרויות רבות . 
