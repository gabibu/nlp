ארבעים השנים האחרונות גילו אנשי עסקים באירופה ובאמריקה את תענוגות ארוחת 
הצהריים , המתמשכת כשלוש שעות במסעדה יקרה . הם גם הבינו , שהזמנת לקוח 
לארוחה כזאת היא דרך טובה לאכול בחינם , כי רשויות המס מתייחסות לארוחה 
כהוצאה מוכרת . בעשור האחרון גילו את התענוג גם בישראל . ארוחת עסקים 
היא היום צו האופנה , והכרס הנאה שמצמיחים הרבה אנשי עסקים מעידה על ריבוי 
המסעדות המציעות ארוחות עסקים במחיר סביר . מקור המנהג הוא במגזר העירוני 
בארה"ב , במיוחד בבוסטון , בניו - יורק , בסן פרנסיסקו ובשיקאגו . בכרכים 
אלה חלה בתחילת המאה פריחה פתאומית של הרים , וכדי לעמוד בתחרות המציאו 
בעלי ברים את ארוחת הצהריים בחינם . כל מי שהזמין כוס בירה או שתיים היה 
זכאי לתוספת של כמה מיני גבינה , מחמצים , שעועית אפויה , ביצים קשות , 
הרינג , צלי ומרק . הלקוחות היו מרוצים . הם שילמו חמישה סנטים לבירה 
מהחבית וזכו בארוחת צהריים מלאה . גם בעלי הברים לא יצאו נפסדים : הם הגישו 
אוכל מפולפל , שגרם לסועדים להזמין עוד ועוד כוסות בירה . ב0191 למרות 
האמרה האמריקאית המפורסמת , שמייחסים אותה לפחות לשני אנשים ידועים , העיתונאי 
ה"ל מנקן והקומיקאי ו"ס פילדס , ש"אין בנמצא ארוחת חינם " נהנו מיליוני 
אמריקאים מארוחת צהריים בחינם . בשנות החמישים נעלם גן - העדן הזה ; הארוחות 
לא היו עוד בחינם , וגם הבירה לא עלתה חמישה סנטים . נותר רק ההרגל לאכול 
ארוחת צהריים של ממש , וההרגל הזה הוליד את " ארוחת העסקים " . מי שעשה 
רבות להשריש את המנהג הזה בתל - אביב הוא ישראל אהרוני . כשפתח את המסעדה 
הסינית שלו " ין - ינג " בשדרות רוטשילד בתל - אביב , הרבה ישראלים זקפו 
גבות . המסעדה היתה מראשונות מסעדות - היוקרה ברובע המסחרי של העיר , 
וזה גם היה המקום הראשון שהציע ארוחת עסקים . לפני כשנה , כששוחחתי עם אהרוני 
על הנושא , אמר : " ארוחת עסקים אינה רק ארוחה במחיר מיוחד . זה עניין 
של קונצפציה . המדובר בארוחה קלה יותר ושונה באופיה מארוחת ערב . השירות 
צריך להיות מהיר ויעיל , לא פורמלי מדי , כך שאנשים יוכלו לשוחח תוך כדי 
אכילה . ארוחת עסקים צריכה להיות פחות יקרה , אבל לא על חשבון איכות האוכל " . 
יוחאי פלג ממסעדת " טוקסידו " עשה באחרונה סקר שבו השתתפו מאה מלקוחות 
המסעדה . בטוקסידו מגישים אך ורק ארוחות עסקים , והיא נמצאת במרכז הטקסטיל 
והאופנה בסמוך לדולפינריום . % 39 אמרו שהזמנת לקוחות לארוחת צהריים מועילה 
לעסקים . זה נשמע מרשים , אך יש לזכור , שהמרואיינים המבקרים במסעדה כבר 
משוכנעים בתועלת של ארוחת עסקים . % 04 אמרו שחשובה להם ביותר איכות האוכל ; 
% 03 הצביעו על השירות כחשוב יותר ; % 7 ראו באווירה את המרכיב החשוב ואחוז 
קטן יותר ציינו את החניה ( % 6 ) ואת הפרטיות ( % 5 ) כמרכיבים החשובים . 
עוד % 7 ציינו את החשיבות שיש לשירותים כטלפון ופקסימיליה במסעדה , ורק 
% 5 העדיפו מסעדה שהיא אין . % 32 מהנשאלים הצהירו שלעולם אינם שותים יין בצהריים . 
% 92 ציינו ששתיית יין בצהריים עלולה לפגוע בעירנותם בהמשך יום העבודה , 
ורק % 02 מהנשאלים אמרו ששתיית יין בעת ארוחה עסקית מפיגה מתחים . על כך 
כבר אמר מבקר המסעדות הצרפתי הידוע , זאן גרה : " הצרפתים לא שותים יין 
כדי להירגע , הם שותים כי הם אוהבים יין " . ומה אוכלים אנשי עסקים ? % 53 
ציינו , שהם מעדיפים מאכלים קלים ודלי כולסטרול , לעומת % 56 שאמרו , כי 
כולסטרול וקלוריות אינם שיקול מבחינתם . % 45 מהנשאלים אמרו שארוחת הצהריים 
שלהם כוללת מעל ל000 , 1 קלוריות . בארצות הברית למשל , אחוז הסועדים הערים 
לשאלות של בריאות וכולסטרול גבוה בהרבה . זאת הסיבה שבשר אדום בארה"ב הוא 
" אאוט " ודגים הם " אין " . בתל - אביב לבדה יש עשרות מסעדות המציעות 
ארוחות עסקים . אחדות הן ממש עסקה טובה , גם מבחינת המחיר וגם מבחינה גסטרונומית , 
אך לא כולן שומרות על העיקרון של אהרוני , שלא לפגוע באיכות האוכל בשל 
המחיר המיוחד . לעתים קרובות ארוחת עסקים פירושה אוכל זול יותר . למשל , 
במקום פאטה דה פואה גרה מגישים בארוחת עסקים פאטה כבד עוף . במקרה כזה , 
שכרו של הסועד יוצא בהפסדו . לעומת זאת , במסעדות שאינן מתפשרות זוהי 
עסקה טובה . ארוחת עסקים זולה מארוחת ערב ב%03%05 ואפשר לאכול טוב במחיר 
5254 ש"ח בממוצע . 
