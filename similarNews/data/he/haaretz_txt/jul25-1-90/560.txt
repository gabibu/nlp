וארשה ( ע"ר ) . שר הפנים הפולני קרישטוף קוזלובסקי , הודיע כי הק - 
ג - ב הסובייטי יוכל לעבוד בפולין באופן רשמי , אולם רק למטרות מיוחדות 
כגון העברת יהודי בריה"ם לישראל . קוזלובסקי אמר לאנשי סיעת סולידריות בפרלמנט 
כי בשגרירות בריה"ם בווארשה פועלת משלחת קבועה של הק - ג - ב , בראשות קצין 
בכיר בדרגת גנראל . זהו האישור הרשמי הראשון כי הק - ג - ב פועל רשמית בפולין . 
לדבריו , גם ליתר שירותי הביטחון של מדינות מזרח אירופה יש כעת נציגות 
רשמית בפולין , מלבד למזרח - גרמניה . קוזלובסקי הוסיף כי אנשי הק - ג - 
ב עבדו בעבר בכל הרמות של משרד הפנים הפולני וניהלו את המשטרה החשאית . 
כעת מתוחמת פעילותם לפעולות מוגדרות . שדה התעופה של וארשה משמש מאז מאי 
האחרון כנקודת מעבר ליהודים העולים מבריה"ם . העלייה מתבצעת תחת מסך ביטחוני 
הדוק , ורשויות שדה התעופה סירבו למסור כל פרטים על העלייה . 
