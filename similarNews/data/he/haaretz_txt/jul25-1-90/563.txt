יו"ר הכנסת , דב שילנסקי , הורה בסוף השבוע לחשב הכנסת , יעקב למברגר , 
שלא להעביר בראשית אוגוסט כספי מימון שוטף למפלגות שלא יחזירו את הכספים 
העודפים , בהתאם להחלטת בג"ץ . פירוש הדבר הוא , כי הליכוד ומפלגות אחרות 
שלא הגיעו להסדר עם יו"ר הכנסת באשר להשבת החוב , לא יקבלו בסוף השבוע הקרוב 
את הכספים . שילנסקי הודיע , כי גם לאחר שנודע לו כי אי - העברת הכספים 
תגרום לכך שכמה מפלגות לא יוכלו לשלם משכורות , הרי אין לו כל ברירה , 
אלא לנהוג על - פי צו בג"ץ . היו"ר נענה לבקשת מזכ"ל מפלגת העבודה , ח"ך 
מיכה חריש , להשיב את החוב של סיעת המערך , הנאמד בשבעה מיליון ש"ח , 
בעשרה תשלומים . כתוצאה מכך תקבל סיעת המערך החודש 001 אלף ש"ח בלבד , 
במקום 008 אלף אותם היתה אמורה לקבל , בשל ניכוי חלק מחובה . סיעות שינוי 
וצומת החזירו בשבוע שעבר חלק מחובן , ואילו סיעת רץ ביקשה לפרוס את החזר 
הכספים אותם היא חייבת . בליכוד מקווים לחוקק עוד השבוע חוק , שימנע מהסיעה 
את הצורך בהשבת 1 . 5 מיליון ש"ח לקופת המדינה . כזכור , החליטה מזכירות 
הליכוד בסוף השבוע , להורות לחברי הסיעה לתמוך בחוק כזה . הליכוד מבקש 
להוביל מהלך כזה , בהשתתפות ש"ס , אגו"י והמפד"ל . במערך מוכנים לתמוך 
בחוק שימנע את הצורך בהשבת הכספים אל קופת המדינה בהתאם לפסיקת בג"ץ . אולם 
בסיעה מתנגדים להצעת הליכוד להגדיל בהזדמנות זו את מימון המפלגות , מ004 , 
12 ש"ח לחודש ל53 אלף ש"ח לחודש . 
