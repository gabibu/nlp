ישראל וארצות הברית יחלו היום בירושלים בדיוני הוועדה הכלכלית המעורבת לשתי 
המדינות . בראש המשלחת האמריקאית יעמוד ריצדר מקורמק , תת שר המדינה האמריקאי 
לנושאים כלכליים . במשלחת האמריקאית ישתתף בין היתר פרוף הרברט שטיין ממעצבי 
התוכנית הכלכלית שהופעלה בארץ בשנת 58 . בצוות הישראלי ישתתפו : מנכ"ל 
האוצר יעקב ליפשיץ , הממונה על התקציבים דוד בועז , הממונה על הכנסות המדינה 
יורם גבאי , היועץ הכלכלי לשר האוצר דב מישור , דוד נווה מהאגף לקשרים 
בין - לאומיים במשרד החוץ , עמוס רובין יועצו הכלכלי של ראש הממשלה , רות 
לובנטל יו"ר הרשות לתכנון לאומי , דוד קליין מבנק ישראל , אמנון נויבך 
הציר הכלכלי של ישראל בוושינגטון . כן ישתתפו בדיונים ד"ר עמנואל שרון לשעבר 
מנכ"ל האוצר , פרוף צבי זוסמן , ופרוף אפרים צדקה , הנושאים העיקריים 
שידונו בוועדה הם הבעיות המבניות של המשק הישראלי , חשיפה לייבוא , והעלייה . 
דיוני הוועדה המעורבת ישראל - ארה"ב מתקיימים פעמיים בשנה . 
