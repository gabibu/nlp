עד כה לא היה אפשר לבחון את השלכות החלטת ממשלת מזרח גרמניה לפתוח את החלק 
הקומוניסטי לשעבר של הארץ החצויה בפני כל יהודי הרוצה בכך . אין כאן גל 
הגירה של יהודים , וכנראה גם לא יהיה . אם למרות הכל יבוא גל כזה , חזקה 
על ממשלת בון השלם הראשי של האיחוד הצפוי של גרמניה שתדאג לבלום את ההתלהבות 
לקלוט יהודים נרדפים ומי שאינם כאלה . ההחלטה התקבלה לפני שבועיים , וכך 
הפכה מזרח גרמניה למעשה למקלט לכל יהודי נרדף . הממשלה הכריזה , שכל יהודי 
הרוצה בכך יכול להתיישב בארץ הזאת כמעט מהדורה מזרח גרמנית של חוק השבות 
הישראלי . אלא שאין כאן יותר ממחווה סמלית . מזרח גרמניה , הנתונה בפרפורי 
גסיסה , רוצה להוכיח לעצמה ולעולם שהיא היטיבה דרכיה . אורחי הכבוד הקודמים 
אינם מתקבלים עוד . איפה הם המנהיגים המצוחצחים במדים , שייצגו כאן " מהפיכה 
עממית " , או " תנועת שחרור " , או " מאבק נגד דיכוי וקפיטליזם " ? ברחובות 
מזרח ברלין אין עוד זכר לאנשים האלה , שזכו לכותרות גדולות בעיתונים והשתבצו 
היטב בהופעות הראווה והתעמולה של המנהיג המודח אריך הונקר . פידל קאסטרו , 
אולי הקומוניסט האדוק האחרון , לא מוזמן עוד למה שהיה " המדינה הסוציאליסטית 
הראשונה על אדמה גרמנית . דניאל אורטגה , הסנדיניסטי לשעבר של ניקרגואה , 
חדל להיות גיבור נערץ של " הנוער החופשי הגרמני " , תנועה שירשה לא מעט 
מן המסורת שהותיר ה"היטלר יוגנד " מתקופת הרייך השלישי . יאסר ערפאת , 
שנחשב לוחם נועז למען זכויות העשוקים והמדוכאים , לא יוזמן עוד למדינה 
המתמודדת עם האשמות , שעודדה באופן פעיל את הטרור הבין - לאומי . מזרח גרמניה 
ביטלה זה מכבר את מצעדי האווז של " צבא העם " הקומוניסטי . כן הפסיקה 
את " הסיוע הסולידרי " לתנועות שחרור " למיניהן , שכללו בעיקר אימונים 
ומתן מחסה לטרוריסטים שהצטיינו בפעולות ראווה מרשימות ( כמו רצח הספורטאים 
הישראליים באולימפיאדת מינכן ) . ערפאת , בניסיון להחזיר את הגלגל אחורנית , 
שלח לכאן בתחילת השנה את עוזרו , פארוק קדומי , והוא ניסה לדבר אל לבם 
של המנהיגים הקומוניסטיים האחרונים של מזרח גרמניה . אבל ראש הממשלה אז , 
הנס מודרו , לא שיתף פעולה עם הסיסמאות הנושנות על הצורך להיאבק יחד נגד 
הדיכוי הציוני . אפילו שר החוץ שלו , אוסקר פישר , ששירת גם בתקופת שלטונו 
של הונקר , נתן ביטוי לרוחות החדשות שנשבו כבר אז . הוא שילם לקדומי מס 
שפתיים על הצורך בהגדרה עצמית לפלשתינאים ושילחו לדרכו . הרודנים והטרוריסטים 
הלכו , ועכשיו יכולים לבוא יהודים נרדפים מרחבי העולם וישראלים שזופים . 
בהפשטה מסוימת , זוהי האמת החדשה על מזרח גרמניה ויחסיה עם העולם החיצון . 
הגיבורים התורנים הם יהודים וישראלים . כלפיהם טרם הצליחו למצוא כאן את 
האיזון הנכון בין הערצה , חמלה וביקורת . המצפון המזרח גרמני נוקף באיחור 
של ארבעים שנים ויותר . למרות שההצהרה המזרח גרמנית על מתן מקלט ליהודים 
נועדה למעשה להשקיט את המצפון ולשלוח לישראל מסר של ידידות והבנה , יש 
לה משמעות מעשית לגבי חמש מאות יהודים סובייטיים שנמצאים עתה במזרח גרמניה . 
יהודים אלה ביקשו להימלט למערב , אך לא רצו לבוא לישראל , ומזרח גרמניה 
תוכל לשמש להם עתה מקום מגורים . עוד קודם לכן , בתחילת חודש יולי , פתחה 
את עצמה מזרח גרמניה בפני ישראלים ללא אשרה , ללא המתנה בגבול , ללא סידורים 
פורמליים כלשהם . כל ישראלי הרוצה בכך יכול לחצות את הגבול בין שתי הגרמניות . 
בכך הפכה מזרח גרמניה למדינה היחידה בעולם שאיננה דורשת אשרות מישראלים , 
אף שאזרחיה שלה נזקקים לאשרות לצורך ביקורים בישראל . במזרח גרמניה מצפים 
לישראלים וליהודים לא רק 61 מיליוני אזרחים סקרנים , שסיימו ניתוק של עשרות 
שנים מן העולם החופשי . מחכים שם 61 מיליון צרכנים נלהבים , הרוצים לקנות 
( ככל שידם משגת ) , לא רק תפוזים ואבוקדו , אלא גם מוצרי תעשייה ושירותי 
תיירות לארץ ישראל שנחשבת שם אקזוטית וייחודית . 
