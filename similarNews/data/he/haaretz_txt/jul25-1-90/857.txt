ארגון " ניצני שלום " הוא ארגון א - פוליטי , הפועל למען חיי שיתוף וחיזוק 
ההבנה והכבוד ההדדי בין אזרחי ישראל היהודים והערבים . הארגון הוקם ע"י 
הרב ברוס כהן ב6791 ולו שתי מטרות עיקריות : הכשרה מקצועית של עובדים בתחום 
יחסי יהודים - ערבים וארגון פעילות משותפת בתחומים חינוך לדמוקרטיה , פיתוח 
קהילתי , ספורט , מפגשי תרבות , אמנות ושיתוף פעולה כלכלי ותעשייתי . 
ההתנסות היא חווייתית ורגשית , והמפגשים המשותפים עוזרים לשבירת סטריאוטיפים 
ובניית אמון . הפרויקט החדש של " ניצני שלום " הוא " נשים ביחד " . במסגרת 
פרויקט זה נפגשות קבוצות נשים בבתיהן של המשתתפות , יהודיות וערביות , 
מדי שלושה שבועות . נעמי שנדר , הרכזת הארצית של הארגון , אומרת שפעילות 
הנשים היא מסגרת יותר קלה להיפגש בה , לדבר ולפתור דברים . נשים פתוחות 
יותר , חמות ונכונות ליצור קשר " . מתוך קבוצות אלה נשלחו הנשים הפעילות 
לכנס הנשים השנתי השלישי " נשים למען עתיד משופר " שהתקיים בשבוע שעבר 
בבית לסין . בכנס לקחו חלק כמאה נשים , שמחציתן יהודיות ומחציתן ערביות , 
מכל הארץ : ערים , כפרים , קיבוצים ועיירות פיתוח . לדברי נעמי שנדר , 
בכל שנה גדל מספר הנשים המשתתפות . הכנס נפתח בהרצאת פתיחה " נשים יוצרות 
עתיד משותף " שנתנו לאה שקדיאל , חברת המועצה הדתית בירוחם , ותגריד 
גחסן , שעורכת את עיתון " יפו " . שקדיאל הרצתה על תפקיד האישה ביצירת 
עתיד טוב יותר והקשיים שהחברה והנורמות שלה עורמים על הנשים מימי המקרא ועד 
היום . נשים יוצרות עתיד באופן טבעי , בהבאת ילדים לעולם , אך החברה בנויה 
כך שיצירת הדור מלווה לחצים רבים כל - כך , שהמאמץ המושקע בחינוך נועד לשמור 
על המבנה החברתי הקודם ולהנציחו . תנאי הכרחי , אך לאקפתמונה1 , 31פמספיק , 
ליצירת עתיד טוב יותר הוא מודעות עצמית , ודרכה הכרת הבעיות בחברות השונות . 
כדי להגיע למודעות עצמית יש לפעול באסרטיוויות ובאמפתיה חיזוק עצמי , 
היכולת לפגוש את הזולת , להתמודד עם המצוקות . בד בבד יש לשכלל את מיומנויות 
הנשים בחברה . לדעתה , על הנשים לפעול למען חברה חדשה עם מיתוס חדש שני 
עמים בארץ , החיים ופועלים יחד לפיתוח האזור . גחסן הדגישה את חשיבות המאבק 
המשותף של נשים וגברים ערבים . לדעתה , אין הבדל מהותי בין נשים יהודיות 
לנשים ערביות . ההבדל קיים במישור הכמותי והמעשי . יש החושבים שהחברה המערבית 
בישראל ייבאה למזרח התיכון ערכים של דמוקרטיה , שוויון וצדק . אך בחיי 
היום - יום יש קיפוח ואי - שוויון של עם אחר , מין אחר , שכבות חלשות . 
לדעתה , נשים צריכות להיאבק על פריצת מסגרות , שכן המאבק בתוך המסגרות 
הקיימות מוליד חיש מהר תסכול וייאוש . ארגוני הנשים הערביות בחרו בדרך שונה 
בשיתוף פעולה עם הגברים , שכן השלטון מפלה את הגבר והאישה הערבים בלא הבדל . 
לאחר הרצאת הפתיחה נחלקו הנשים לחמש סדנאות שהונחו על - ידי מנחות ערביות 
ויהודיות . בסדנה " דרכים להורדת מתחים מהפרט לחברה " ערכו הנשים הדמיה 
של מאבק וניסו להבין מה קורה בצד האחר . הנשים העידו על כך שהתחושות שעלו 
בהן לא היו שונות בין ערביות ליהודיות . בסדנה " התמודדות עם גזענות יום - 
יומית " התקשו המשתתפות להגדיר חד - משמעית את המושג " גזענות . הן דנו 
בקושי שבהתמודדות עם תגים וסטריאוטיפים ועמדו על הצורך של כל צד להכיר את 
בעיותיו קודם ההידברות . בסדנה " כיצד להציג את עמדתי הפוליטית " עמדו 
הנשים על הבעיות הכרוכות בהבהרת עמדות פוליטיות ועל חשיבות התקשורת האישית 
וההקשבה . בסדנה שעסקה בהשפעת האינתיפאדה על ערביי ישראל דנו בהתמודדות עם 
המצב והשפעתו על המשתתפות כנשים , אמהות ואזרחיות ; בשינויים שגרמה האינתיפאדה 
ובמעגליות הנקמה . בסדנה " חינוך פוליטי " עמדו הנשים על מקומה של האישה 
הערביה ויכולתה להשפיע בעולם שעדיין שבוי במסורת ושמרנות . הועלתה בעיית 
האיסור החל על מורים במגזר הערבי לשוחח עם תלמידיהם על המצב הפוליטי , הודגשו 
חשיבות החינוך בהתפתחות החשיבה הפוליטית . המפגש היה אוהד ותומך . בקבוצות 
הדיון התפתחו יחסים חבריים וחלק מהמשתתפות בכנס כבר הכירו מפעילות קודמת . 
בכל הסדנאות הובעה נכונות להשתתף במפגשים נוספים , שיעלו גם פתרונות מעשיים . 
המשתתפות באו ממגוון עיסוקים עקרות בית , מורות , תופרות , סטודנטיות , 
אחיות ובוגרות תיכון וביום הכנס אורגנה שמרטפייה שהתנהלה על - ידי מתנדבים - 
גברים , יהודים וערבים . בתחילת הכנס נישאו ההרצאות בעברית , עד שאחת המשתתפות 
העלתה את בעיית התרגום מגבלה שיכולה להנציח קיפוח , מה שלא יעלה על הדעת 
בכנס כזה . מאותו רגע התנהלו ההרצאות והדיונים בו - זמנית בעברית ובערבית . 
