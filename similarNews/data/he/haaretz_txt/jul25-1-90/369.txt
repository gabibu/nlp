חממשיחות שקיימתי באחרונה עם ערבים בגליל ובמשולש , מרוב גוני הקשת הפוליטית , 
למדתי לדעת כי הערבים הישראלים ניצבים על פרשת דרכים חשובה . באוכלוסייה 
זו גדל משקל הצעירים והמשכילים , ותהליך הפוליטיזציה נמשך . מעטים יודעים 
כי כיום רואים אור יותר מ03 עיתונים וכתבי - עת ערביים , בעיקר שבועונים . 
הללו נוצרו רק בשנים האחרונות , ויש להם קהל קוראים גדול . באחרונה הצטברו 
כמה תופעות מדאיגות : הוקמה ממשלת שמיר , הכוללת גורמים ימניים יותר מן 
הליכוד ; סיסמת הטרנספר , המלווה בתנועת יד לעבר המזרח , הופיעו באחרונה 
בדרכים בצפון הארץ ; פרוף סמי סמוחה מאוניברסיטת חיפה מצא סימנים רבים של 
" אי - הסובלנות היהודית כלפי המיעוט הערבי " , הנתפש כמיעוט עוין ; שרים 
וחברי - כנסת הכריזו ששום ממשלה לא תזכה ללגיטימיות אם תישען על קולותיהם 
של חברי - כנסת ערבים ; טבח שבעת הפועלים הערבים מעזה בראשון - לציון ; 
ההתנגשויות הקשות עם כוחות המשטרה ומשמר הגבול בעקבות הטבח ; הצהרתו של 
מפקד המחוז הצפוני של המשטרה , ניצב אלברט מוצפיה , על " המנטליות הערבית " . 
אלה עוררו בקרב הערבים תחושה חזקה של אסון ממשמש ובא . בכל פגישה בגליל 
ובמשולש הזכירו בני שיחנו את דבריו של ח"ך מוחמד מיעארי בכנסת ביום הצגת 
ממשלת שמיר : " . . . זה יוביל למלחמת אזרחים בתוך מדינת ישראל עצמה . 
מי שיתקרב לכפרים הערביימקפמאליד4ויאיים בטרנספר , ייתקל באנשים שיגנו 
על עצמם , על מקומותיהם , על בתיהם ועל מולדתם בכל כוח שיעמוד לרשותם " . 
במאמר ראשי בשבועון " אל - ערבי " ( 6 . 51 ) , הביע הסופר אמיל חביבי 
תמיכה בלתי - מסויגת בדברי יריבו הפוליטי מוחמד מיעארי בכנסת והוסיף לה מימד 
משלו . כותרת מאמרו קראה : " רומא עולה באש . הם רוצים להפוך אותנו לעץ 
הבעירה העיקרי שלה " . בשיחה בעל - פה ביטא חביבי בצורה הרבה יותר חריפה 
את חששותיו . הוא אמר בצורה נחרצת : " ערביי ישראל חיים היום בסכנה הרבה 
יותר גדולה מזו שהם חוו ב8491 . הסכנה שיהיה טרנספר היא ממשית " . כשלחצתי 
עליו אם אין בדבריו משום הגזמה , הוסיף : " לפני 84 לא האמנו שאפשר להפוך 
כמעט עם שלם לעם של פליטים , והתבדינו . ידוע מה קרה לעם שלנו . לכן , 
היום אני מתייחס ברצינות רבה לאיומים המושמעים נגדנו ואני מצלצל בכל הכוח 
בכל פעמוני האזעקה מפני שואה העלולה לקרות לעמנו " . השימוש במונח " שואה " 
לא היה פליטת - פה . אמיל חביבי השתמש בו במאמר שכתב ימים אחדים אחרי הטבח 
בראשון - לציון . נושא אחר המעסיק מאוד את ערביי הקו הירוק היא הגדרת זהותם , 
הלאומית קודם כל . הנושא שעלה אחרי מלחמת יוני 76 התחדד במשך השנים והגיע 
לשיאו בעקבות האינתיפאדה . נמצאו גם מי שערכו סקרים כדי לגלות איך מגדיר 
עצמו ערבי במדינת ישראל : ערבי - ישראלי , ערבי אזרח מדינת ישראל , פלשתינאי 
אזרח מדינת ישראל וכו . התשובה חשובה לקביעת היחס למדינה , לבני העם הפלשתינאי 
בשטחים ובפזורה ולעולם הערבי בכלל . רוב הערבים בישראל רואים עצמם פלשתינאים 
אזרחי מדינת ישראל , החייבים הזדהות וסולידריות פעילה עם בני - עמם בשטחים 
הכבושים ובמחנות הפליטים בירדן , בלבנון ובסוריה . במקרה של הסדר ישראלי - 
ערבי - פלשתינאי , הם יבכרו להישאר בתחומי מדינת ישראל וכך " להוכיח את 
צמידותם לקרקע המולדת " . היחידים הנוהגים להשתמש בהגדרה אחרת לזהותם הם החוגים 
המוסלמים הפונדמנטליסטים . הללו מגדירים עצמם קודם - כל כמוסלמים , ומוסיפים 
עליה את זיקתם לעם הפלשתיני . פעם אחר פעם הודגש באוזנינו כי גבולות האינתיפאדה 
הפלשתינאית הן בגדה המערבית וברצועת עזה . כמה מן המנהיגים לא הסתירו את 
קיומה של דילמה כזו , אשר לדעתם מתעוררת עקב הצהרות ופעולות של גורמים בממסד 
הישראלי . כמה מן הדוברים הזכירו את מה שאירע בנצרת ביום השביתה הכללית ; 
אחרים דיברו על מעצרו , בשל שיריו , של המשורר שפיק חביב מדיר חנא . 
דוברים שונים הסבירו מדוע האינתיפאדה לא חדרה למעשה אל תחומי הקו הירוק . 
היו שהסבירו כי החדרת האינתיפאדה לתחומי הקו הירוק עלולה דווקא לשרת את 
אלה מקרב הישראלים המבקשים להצר את צעדיהם . היו מי שציינו כי הצטרפותם 
לאינתיפאדה תפגע בהשגי האוכלוסייה הערבית ובהשתלבותה , ולו החלקית , בחיי 
המדינה . כל הדוברים דיברו במרירות רבה על שני נושאים : היעדר שוויון בפועל 
לערביי ישראל ; והגדרתה הרשמית של המדינה כ"מדינת העם היהודי " . הם ציינו 
כי הגדרה זו סותרת את ההגדרה האוניוורסלית הקובעת שמדינה היא בראש וראשונה 
מדינת כל אזרחיה , כי היא הופכת את ערביי ישראל למיעוט לא - רצוי , לאזרחי 
מדינה בדרגה שנייה . היו שהעלו את הטענה שמעלים מצדיקי ההפליה והקיפוח , 
בדבר אי - גיוסם לצבא של הערבים . לא אנחנו קיבלנו את ההחלטה לא לשרת בצבא , 
הם מדגישים . השלטון הוא שהחליט על כך עם הקמת המדינה , מבלי לשאול את 
פינו , ומשיקוליו האנוכיים . ההחלטה אינה יכולה לשמש תירוץ לקיפוח 24 שנים 
לאחר קום המדינה . הדרוזים המגויסים לצבא גם הם סובלים מקיפוח ומאפליה . 
אשר לחשש מהתעוררות בעיות מצפוניות אצל ערבים במקרה של גיוסם לצבא בישראל , 
צריך להזכיר כי בשנים האחרונות התעוררו בעיות מצפון גם בקרב צעירים יהודים 
המשרתים בצבא . תביעתם של חוגים יהודיים לאומניים למנוע כל מפגש יהודי - 
ערבי , בין צעירים וילדים בפרט , הביאה לכך שערבים מוכנים היום לוותר על 
מפעלים משותפים . סגן ראש עיריית עכו , אורי מזרחי , שדרש להפריד בין 
ילדים ערבים לילדים יהודים בגני הילדים בעיר , נענה בהסכמת סגן ראש העיר , 
חילמי שאפי , שהכריז מצדו : " יש כאן מצב לא בריא . היהודים לא מפסידים 
שום דבר , כי הם מקבלים את כל מורשת עמם , לעומת הילדים הערבים שלא יודעים 
על החגים שלהם דבר : לא על הרמאדן , חג הקורבן , הקוראן . כל הזמן הם 
עוסקים בחגים יהודיים . אם היו מלמדים בגנים במשותף , וכמו שצריך , חגים 
של שני עמים , הייתי תומך בהמשך המצב הקיים . בלית - ברירה , אני מצטרף 
להחלטה להפריד , לטובת הילדים הערבים " . הולכת וגוברת הנטייה , שכל עוד 
נמשך הסכסוך הישראלי - הערבי - הפלשתיני , וכל עוד דבק הממסד בהגדרה שמדינת 
ישראל היא " מדינת העם היהודי " , אין סיכוי לממש את הדרישה לשוויון . 
אלה שהפסיקו להאמין בסיכוי להשיג שוויון אינם מסתירים את ייאושם . בשנה 
האחרונה נפוץ רעיון ה"אוטונומיה " או ה"מינהל העצמי " . ח"ך מוחמד מיעארי 
אמר לנו : " אינני יחיד בקרב בני עמי שהתייאש מהסיכוי להשיג שוויון . 
אנחנו גם התייאשנו משיתוף - פעולה יהודי - ערבי . . . היום אני ורבים 
אחרים הגענו למסקנה שעלינו לוותר על הדרישה לשוויון שלא הושג , ובמקום זאת 
לדרוש מינהל עצמי " . ד"ר עזמי בשארה וד"ר סעיד זידאני היו בין הראשונים שהעלו 
לדיון ציבורי את רעיון האוטונומיה במאמר שפירסמו באל - ערבי ( 98 . 21 . 
92 ) . השניים קבעו שקיימת סתירה בין היות ערביי ישראל חלק לא - נפרד ממדינת 
ישראל לבין היותם חלק לא - נפרד מן העם הפלשתיני . השניים הגיעו למסקנה 
כי שני הצדדים מסכימים על הנקודות הבאות : אינטגרציה מלאה של ערביי ישראל 
במדינה אינה רצויה ואינה אפשרית ; ניתוק מוחלט אינו רצוי ואינו מעשי ; 
אין מוצא אחר זולת דו - קיום , ומן ההכרח למצוא שביל זהב בין האינטגרציה 
לבין הניתוק . לדעת בשארה וזידאני , שביל הזהב עובר ברעיון האוטונומיה 
( על - פי דגם הקנטון השווייצי ) , שאינו בדלני . רעיון האוטונומיה מכה 
גלים בקרב האוכלוסייה הערבית . הוא הועלה בין היתר במסגרת יום עיון שנערך 
במאי בנצרת . מכיוונים שונים נשמעו גם הסתייגויות . יש שהביעו חשש , שמא 
דרישה כזו תתפרש כביטוי לשאיפות של בדלנות . אחרים נרתעים מפני הסכנה שהיא 
תעורר התנגדות אצל חוגים יהודיים התומכים בתביעת הערבים לשוויון . הכומר 
שחאדה שחאדה , יו"ר הוועד להגנת האדמות , דבק עדיין בסיסמת השוויון ולא 
מוכן לוותר על שיתוף - פעולה יהודי - ערבי להשגת מטרה זו . המשבר הכלכלי 
פגע לא רק בעובדים השכירים , אלא גם בשכבה של המעמד הבינוני שהתפתחה במגזר 
הערבי . למעמד זה חשובות גם השותפויות העסקיות עם יהודים . לכן הוא לא 
יתן יד לכל ביטוי שמשמעותו עלולה להיות ניתוק ויתור על שיתוף - פעולה . החשש , 
האכזבה והייאוש הביאו להעלאת הרעיון של הקמת רשימה ערבית משותפת בבחירות 
הקרובות לכנקפמאליד4סת . לרעיון הזה תומכים ברשימה המתקדמת , במפלגה הדמוקרטית 
ובזרם הפרגמטיסטי של התנועה האיסלמית . אמיל חביבי , שהעלה את ההצעה לרשימה 
משותפת לכל הערבים בישראל , הציב שני תנאים : " שהכל יתחייבו למה שיוסכם 
עליו ברוב דמוקרטי , ושהתוכנית המדינית לא תתנגש בתוכנית , שעליה החליט 
עמנו הפלשתיני כולו , המיוצג על - ידי אש"ף " . מתנגדים לתוכנית אנשי הזרם 
האיסלמי הפונדמנטליסטי , בראשותו של ראש עיריית אום - אל - פחם , ראאד 
מחאגנה צלאח . הם מעדיפים לחזק את אחיזתם באמצעות השתלטותם על הרשויות המקומיות , 
ולא להסתבך בהתחייבויות כלל - ארציות בעלות אופי ממלכתי . מחאגנה היה מוכן 
לדבר על קיפוח הערבים ועל חילול בתי קברות ומסגדים מוסלמיים , אך לא להתחייב 
על שום הצעה לפתרון הסכסוך , לרבות הפתרונות שמעלה אש"ף . הוא דיבר על 
פתרון שיביא בחשבון את הממדים המוסלמי , הפלשתיני , הערבי והישראלי , 
אך לא פירט ולא פירש . הנהגת רק"ח מצדה , אשר התנסתה ברשימה כמעט חד - לאומית 
בבחירות להסתדרות ונכשלה כישלון חרוץ , מצהירה על התנגדותה לרשימה ערבית 
משותפת , ומצדדת ברשימה יהודית - ערבית . היא יודעת גם שברשימה המוצעת 
היא תהיה בטלה בששים . בעוד כוחה של התנועה האיסלמית עולה , יורד כוחן 
של רק"ח וחד"ש . מעורבות אש"ף מורגשת בוויכוחים . גורמים פוליטיים בישראל 
דחקו באש"ף בכל מערכת בחירות בישראל שיצהיר לאיזו רשימה נתונה אהדתו . רק 
אחד הדוברים , המצוי בסבך הסתירות הפנימיות של הנהגת אש"ף , מוכן היה לומר 
בגילוי - לב : " המעורבות של הנהגת אש"ף הזיקה לערבים בתוך מדינת ישראל 
יותר ממה שהועילה . מעורבות זו הגבירה את העימותים הפנימיים והוסיפה פילוגים . 
מוטב בלעדיה " . 
