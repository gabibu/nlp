שלושת שרי החוץ של איטליה , אירלנד ולוקסמבורג , גיאני דה - מיקליס , 
גרי קולינס וזאק פוס , העומדים בראש הקהילייה האירופית , הצהירו אמש בשיחת 
עבודה שקיימו עם שר החוץ , דוד לוי , כי אין בכוונתם להפעיל סנקציות או 
לחצים כלכליים נגד ישראל וכי בכוונתם לתת יד לקידום יוזמת השלום של ישראל , 
בכפוף לתיקונים שתובע לבצע בה מזכיר המדינה האמריקאי גיימס בייקר . זאת , 
למרות עמדתם הבסיסית לשתף את אש"ף במשא ומתן ולחתור למדינה פלשתינית . השלושה 
באו בליווי פמליה גדולה של פקידים בכירים ועיתונאים . " ברצוננו להיות מעשיים 
ולתרום את חלקנו בקידום תהליך השלום ובלבד שמשהו יזוז במו"ם ביניכם לבין 
הפלשתינאים " , אמר דה - מיקליס . עם זאת הדגיש כי הוא מאמין שאש"ף הוא 
השותף הנכון למו"ם , כיוון שהוא מייצג את הפלשתינאים . שר החוץ דוד לוי , 
השיב כי אש " ף מונע את ההתקדמות לשלום וכי מטרתו היא להרוס את ישראל . 
שלושת שרי החוץ הביעו את דאגתם למצב זכויות האדם השורר בשטחים . זאק פוס , 
אמר כי ישראל פוגעת בזכויות האדם בשטחים וכי על מסכי הטלויזיה באירופה , 
רואים תמונות קשות מן המתרחש בשטחים במהלך האינתיפאדה . כן קבלו שרי החוץ 
על סגירתן של האוניברסיטאות והביעו דאגה מהקיצוניות האיסלאמית , מההקצנה 
הגוברת בכמה מדינות ערב , בהן עיראק ולוב . שר החוץ לוי אמר לאורחיו כי 
אין עם הרגיש כמונו לזכויות האדם . שרי החוץ האורחים העלו את דרישתם לאפשר 
לנציג מיוחד מטעמם , לפעול ממזרח ירושלים במתן עזרה הומניטרית לתושבי השטחים . 
לוי השיב להם כי הדבר צריך להתבצע בתיאום ובשיתוף פעולה עם ישראל . ( 
ע ) . יו"ר מפלגת העבודה ח"ך שמעון פרס , נועד אמש עם שלושת שרי החוץ 
ודן עימם על המצב במזה"ת . בבריסל עקבו אמש משקיפים בעניין רב , אחרי המגעים 
שמנהלים בארץ שלושת שרי החוץ של איטליה , אירלנד ולוקסמבורג . : ישראל 
מצפה להסרת הסנקציות נגדה , ולחידוש שיתוף הפעולה הכלכלי ולהעמקת הסכם הסחר 
החופשי הקיים בינה לבין הקהילייה האירופית . כך הבהיר אמש שר האוצר יצחק 
מודעי לשרי החוץ . 
