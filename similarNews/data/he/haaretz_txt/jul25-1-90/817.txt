עובדי בתי החולים הממשלתיים יקבלו את מלוא הגיבוי מההסתדרות במאבקם נגד מכירת 
בתי חולים וולפסון , אסף הרופא ואחרים . באגף לאיגוד מקצועי הוקם צוות 
בראשות אפרים זילוני , סגן ראש האגף , שירכז את המאבק בנושא זה . אתמול 
השתתפו נציגי העובדים בבתי החולים הממשלתיים בישיבתה השבועית של הוועדה המרכזת , 
שבמהלכה תבע ראובן בן עמי , מזכיר הסתדרות עובדי המדינה , לקבל החלטות 
אופרטיוויות . מזכ"ל ההסתדרות ישראל קיסר אמר בדיון שהממשלה נוטה להפרטה 
לא רק בבתי החולים אלא בשירותי חינוך ורווחה . חיים הברפלד , ראש האגף לאיגוד 
מקצועי , חושש מנזק שלא יהיה ניתן לתיקון אם הממשלה תממש את כוונתה למכור 
בתי חולים , שכן זהו סופה של הרפואה הציבורית . 
