משרד החוץ יפתח בקרוב בשיחות בדרג מיניסטריאלי או פקידותי בכיר עם ממשלת 
מערב גרמניה , על תביעת השילומים של ישראל ממזרח גרמניה . המו"ם שהתנהל 
עד לא מכבר עם נציגי ממשלת מזרח גרמניה בקופנהאגן נקלע למבוי סתום , לאחר 
שהגרמנים חזרו בהם למעשה מהסכם השילומים שנחתם ב2591 עם מערב גרמניה , לפיהם 
עליהם לשלם 5 . 1 מיליארד מארק שילומים לישראל . הנימוק של מזרח גרמניה 
הוא כי קופתה ריקה ואין נציגיה יכולים להתחייב על סכום מוגדר של פיצויים . 
סגן שר החוץ בנימין נתניהו ייצא בעוד שבועיים לביקור בבון , וייתכן שהנושא 
ידן בפגישותיו עם אישים בצמרת הממשלה . ממשלת בון הבהירה לממשלת מזרח ברלין 
וכן לישראל , כי הממשלה המאוחדת לא תהיה מחויבת להסכם השילומים , שהסכם 
עקרוני עליו היה אמור לאפשר כינון יחסים דיפלומטיים בין ישראל למזרח גרמניה . 
ראש ממשלת מזרח גרמניה לותר דה - מאזייר שיגר לא מכבר מכתב לנשיא הקונגרס 
היהודי העולמי אדגר ברונפמן , בו הוא מודיע כי יורה לנציגיו בשיחות עם נציגי 
ישראל לדון על גובה הפיצויים " במגבלות האפשרויות שלנו " . דה - מאזייר 
מבהיר , כי הדיונים על פיצויים יתבססו על חלקה של ישראל בקליטתם וסידורם 
של פליטי השואה מגרמניה ומטריטוריות שהיו תחת כיבוש נאצי . בכך למעשה מודה 
דה - מאזייר , כי ממשלתו נסוגה מהסכם השילומים שנחתם ב2591 עם מערב גרמניה . 
לפי הסכם זה , הסתכמו השילומים בארבעה מיליארד מארק , מתוכם התחייבה מערב 
גרמניה לשלם שלושה מיליארד . בדיונים שיימשכו , לפי הנחיות לותר דה - 
מאזייר , ידנו הפיצויים לישראל על חישוב הערך העכשווי של 5 . 1 מיליארד 
מארק , שנקבעו כחלקה של מזרח גרמניה בהסכם השילומים המקורי . מנוסח מכתבו 
של דה - מאזייר , לא ברור אם השינוי בעמדתו נעשה בידיעתה המוקדמת של ממשלת 
מערב - גרמניה , אולם ההערכה היא שממשלת בון מודעת לבעייתיות שבמימוש ההסכם , 
ועמדת חברי המשלחת המזרח - הגרמנית בקופנהאגן היתה מתואמת עם מערב גרמניה . 
גורמים בכירים בירושלים ציינו כי הסיכוי לכינון היחסים עם מזרח גרמניה לפני 
איחוד הגרמניות אפסו כמעט . אותם גורמים הסבירו , כי מכתבו של דה - מאזייר 
לאדגר ברונפמן אינו פותח פתח לחידוש השיחות עם מזרח גרמניה . לדבריהם אף 
שהמכתב נוסח בידידות רבה , מבהיר המנהיג המזרח גרמני כי ממשלתו תוכל לשלם 
לישראל שילומים אך ורק " במסגרת אפשרויותיה " . כיוון שעם איחוד המטבע ב1 
ביולי מנועה ממשלת מזרח גרמניה להתחייב לתשלומים משמעותיים ללא אישור ממשלת 
מערב גרמניה , מבינים בירושלים כי למרות הרצון הטוב , אין לממשלת מזרח 
גרמניה אפשרויות להתחייב לתשלומים משמעותיים . בירושלים מסתייגים גם מהצעת 
דה - מאזייר , לפיה הקונגרס היהודי האמריקאי וארגונים יהודיים נוספים , 
יקימו יחד עם ממשלתו ועדה המורכבת מאישי ציבור , ובכך למעשה תופסק המעורבות 
בדרג הממשלתי במו"ם . 
