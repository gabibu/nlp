ארבע משפחות מתוך ה71 , שהתארחו שם על חשבון העירייה , לאחר שהתפנו האוהלים 
בעיר ביום שישי שעבר . ועדת האכלוס זיכתה בדירות את עשר המשפחות שמצבן הקשה 
ביותר . משפחה נוספת ממתינה לשיפוץ דירת עמידר ו301 משפחות כבר קיבלו סיוע 
בשכר דירה לשנה . הסיוע ניתן לא רק למשפחות , שהשתכנו באוהלים . במסיבת 
עיתונאים , אמר אתמול ראש העיר , אלי לנדאו , כי העירייה הוציאה 69 אלף 
שקלים על השתתפות בשכר דירה לנזקקים , וכי באפשרותה לתת סיוע נוסף למשפחות , 
לאחר בדיקה . המימון לסיוע מגיע , לדבריו , מקרן תרומות , שהקימה העירייה 
לקליטת העלייה בעיר , ועתה היא משמשת גם לעזרה לזוגות הצעירים . במסגרת 
המאמצים למצוא פיתרונות דיור , שלחה עיריית הרצליה מכתבים לבעלי משרדים , 
אשר ממוקמים בדירות מגורים שכורות , בניגוד לחוק , ודרשה מהם לפנות את 
הדירות , ולעבור למשרדים באזור התעשייה . בעירייה מעריכים , כי בהרצליה 
יש כ003 דירות כאלה . לנדאו הודיע , כי הוא מסכים להצבת 005 קרוואנים בעירו 
על אדמת ציבורית , והבטיח לדאוג להקמת התשתית הדרושה . הקרוואנים יעמדו 
במשך שנתיים , עד שיועברו כל המשפחות לדירות . הכוונה להציבם על שטח אדמה 
חקלאי , השייך לקיבוץ גליל - ים בכניסה להרצליה . ניסיון התאבדות אירע אתמול 
במאהל חסרי הדיור ברעננה . אחת מיושבות האוהלים במקום בלעה כמות גדולה של 
כדורים , ופונתה לטיפול בבית החולים . כמאה מפגינים ממאהל חסרי הדיור בלוד 
ערכו אתמול צעדת מחאה , שהסתיימה ליד בניין העירייה . אחד המפגינים עלה 
על גג העירייה , ואיים להתאבד לעיני ילדיו , אשתו ומאות המתקהלים במקום , 
אולם מפקד כוחות המשטרה , שהיה במקום , שכנע אותו לרדת . קבוצה של חסרי 
דיור בירושלים , פנתה אתמול לשר הביטחון , משה ארנס , בבקשה לספק להם 
בדחיפות 001 אוהלים צה"ליים . עשרות חסרי דיור ניסו אתמול אחר הצהריים לחסום 
את הכביש בדרך השלום , ליד רחוב ההשכלה , בשכונת התקווה , במחאה על שלא 
נמצא עדיין פיתרון למצוקתם . שוטרים שוחחו עם המפגינים , ופינו אותם מהמקום . 
לא היו התפרעויות , ומהלך התנועה לא הופרע . חסרי דיור באזור ערכו אתמול 
לפנות ערב תהלוכה של שעה לאורך הכביש , המקשר בין אזור לחולון . המשטרה 
שמרה על הסדר . ניסיון להבערת צמיגים סמוך לבניין עיריית יבנה נמנע אתמול 
ברגע האחרון , לאחר שנציגי מחנה האוהלים , השוכן סמוך לבניין העירייה , 
קיבלו הבטחה מראש העירייה למצוא פתרון למצוקתם . 
