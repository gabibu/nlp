הקיץ עומד בסימן של שפע דיאטות ואמצעי עזר להפחתת המשקל , הגורמים למרזה 
הפוטנציאלי מבוכה : כמוסות , אבקות , כדורים , תמציות צמחים , עגילים , 
חטיפים מרזים , משחות ממיסות שומן ועוד . בקיץ שעבר היה הלהיט אבקות להכנת 
מרק , מילקשייק ומשקאות כתחליפי ארוחה . ערכות הרבל לייף , קמברידג ואנרוויט 
נמכרו תמורת מחיר גבוה . אנשים אמנם רזו בעזרת האבקות , אך ברוב המקרים 
הסתבר כי ברגע שמפסיקים להשתמש באבקות חוזרים למשקל הקודם . בקיץ הנוכחי 
מעדיפים עגילים ודבקיות לדיכוי תיאבון , המבוססים על יסודות האקופונקטורה . 
" יש מידה של הטעיה בחלק מהפרסומים לסוגי הדיאטות האלה " אומר ד"ר יוסי 
דיין , מומחה למחלות פנימיות המטפל בשיטות ריפוי טבעיות . " הם אינם מסבירים 
את הבעיה האמיתית . אני רואה בהשמנה ובמיוחד בהשמנה קיצונית מחלה כרונית " . 
ברפואה יש שני סוגי מחלות : מחלה חריפה אקוטית ( כמו שפעת ) ומחלה כרונית . 
אחת הטעויות , אומר דיין , היא שמתייחסים להשמנה כאל מחלה חריפה והטיפול 
נעשה בהתאם : קח אבקה לשבועיים , מלתעות לחודש , עגיל לחודשיים . אנשים 
אמנם מרזים בעקבות הדיאטה אך הבעיה של רוב השמנים היא שברגע שהם מפסיקים 
את הדיאטה זה רק עניין של זמן עד שהם חוזרים למשקל הקודם עם תוספת . מי 
שרזה בעקבות האבקות צריך להוסיף ולהשתמש בהן עד סוף ימיו " . קפמאבינמאז גילה 
העולם המערבי כי בעיית ההשמנה ניתנת לטיפול בעזרת דיקור בסיכות ( שהן חלק 
מן הרפואה הסינית ) הפכה האקופונקטורה למבוקשת ביותר . סיגל מוריצקי , 
82 , תקציבאית במשרד פרסום גלר - נסיס , רזתה בעזרת הסיכות שמונה קילוגרמים 
במשך חודשיים . בפגישה הראשונה , היא מספרת , נעץ הרופא את הסיכות והתאים 
לה דיאטה . הסיכה באוזן נשארת במשך חודש . מדי שבוע מגיע המטופל לבדיקה 
ונשקל , והרטייה שעל הסיכה מוחלפת . כמו כן נבדקת הדיאטה ומותאמת חדשה . 
הדיאטה נוקשה ביותר וחד גונית . למשל : שבוע של פריכיות , קוטג וירקות . 
" קשה להעריך את מידת היעילות של הסיכות " , אומרת מוריצקי . " הייתי 
יורדת במשקל גם בלי הסיכות ורק עם הדיאטה . הסיכות אינן מפחיתות את תחושת 
הרעב . הן כנראה כוח מניע . שילמתי הרבה כסף ( 001 ש"ח לפגישה ראשונה , 
03 ש"ח לכל פגישה נוספת ) , וזה ממריץ אותי לשמור " . אך ישנם כאלו שהאקופונקטורה 
לא התאימה להם : דבורה שפרלינג , 24 , אמנם רזתה 6 קילוגרמים בעזרת הסיכות , 
אך כעבור זמן נוכחה לדעת שהמשקל לא זז בקצב הרצוי . ברגע שהוציאה את הסיכות 
חזר התיאבון ואתו המשקל . אפשרות אחרת היא עגיל באוזן . בפרסומת לעגיל 
הקאי - טק נטען : הקאי - טק הוא עגיל מגנטי הפועל על עקרונות הרפואה הסינית . 
רפואה עתיקה זו מבוססת בעיקרה על גירוי נקודות בגוף המשפיעות על מרכזי המוח 
השונים . אחת מאותן נקודות משפיעה על התיאבון . אם לוחצים עליה לאורך זמן 
פוחת התיאבון פלאים . מחיר העגיל 57 ש"ח . עגיל עם אבן דמויית יהלום 58 
ש"ח . כמו כן ממליצים היבואנים להיזהר מחיקויים . דורית ( השם שמור במערכת ) 
, 53 , מספרת ששמעה על נשים שרזו מאוד בעקבות העגיל , והיא החליטה לרכשו , 
בציפייה שהעגיל יגרום לה להיות פחות רעבה או שידכא את הצורך לזלול . אך 
זה לא קרה . היא ממשיכה לענוד אותו מדי פעם , למרות שלא רזתה , כדי שלפחות 
יזכיר לה לא לאכול יותר מדי . למי שלא רכש את העגיל היא ממליצה לא לרכשו . 
פטנט נוסף העובד על עקרונות האקופונקטורה הוא ה"גולד פוינט " . כדוריות זהב 
זעירות המוצמדות אל אוזן שמאל בעזרת דבקיות ( רטיות ) בשני אזורים : אזור 
הרעב לדיכוי מרכז התיאבון במוח ואזור השומן ( כך לפחות כתוב בתרשים ) להרגעת 
חוסר המנוחה והעצבנות שגורמים לאכילת יתר . יש להחליף את הדבקיות אחת לשבוע . 
מחיר דבקיות לחמישה שבועות : 34 ש"ח . בעלון המצורף לדבקיות נאמר כי אזור 
הטיפול היעיל אינו נקודתי , כך שאין לחשוש מהצמדת הדבקיות במקום הלא נכון . 
כמו כן מצורפות הוראות כלליות לדיאטה : בשבוע הראשון , למשל , מותר לאכול 
לאורך כל היום : קוטג או עוף , ירקות ירוקים ללא הגבלה , תפוח עץ , ביצה 
ושתי כפיות שמן . שושי כהן , 53 , ניסתה את הדבקיות . לדבריה , לא רק 
שהן לא דיכאו את תחושת הרעב שלה , אלא שהיא אף פיתחה תיאבון רב . אחרי 
שבוע הפסיקה את הטיפול . לפי ד"ר גדעון רון , דוקטור לרפואת מחטים סינית , 
כותב הערך " רפואה לא קונוונציונאלית " באנציקלופדיה העברית , השימוש 
בעגיל ובדבקיות משול לירייה באפלה . " איורי האוזן המלמדים היכן להניח 
את העגילים והדבקיות הינם מאד כלליים ולא מדויקים " , הוא אומר . " וכך 
אפשר לקלוע אל המקום הנכון , ואפשר להחמיצו " . על פני הגוף , ובכלל זה 
באוזן , מצויות מאות נקודות לדיקור . כדי להשיג את התוצאה המבוקשת הדקירה 
חייבת להיעשות במדויק ובהתאם לצרכיו של המטופל . ד"ר רון מדגיש ש"הדקירה 
נגד תיאבון חייבת להעשות תוך איזון מערכות נוספות בגוף כמו מערכת העצבים , 
סידור חילוף החומרים ומערכת העיכול . אדם עם עצירות לא יצליח לרזות כי 
גופו אינו מסלק את הפסולת . על מנת שירזה צריך להבריא את מערכת העיכול שלו 
לפני שמדכאים את התיאבון " . לפרק זמן קצר , מוסיף רון , יש לאמצעים הללו 
השפעה פסיכוסומטית . קיימת התלהבות ראשונית ומוטיוואציה להרזות . בטווח 
הארוך יש בעיה . אי אפשר להשיג הרזיה רק בעזרת דיכוי תיאבון " . תיאבון עודף 
נגרם מעייפות פיסית ונפשית ומתזונה לא נכונה . אוכל בריא מספק את הדרישות 
הפיסיולוגיות של הגוף . בתעשיית המזון נוהגים להוסיף תבלינים , ממלח ועד 
מונוסודיום גלוטמאט , שמגרים את החך ואת התיאבון . " לכן אם השמנה היא 
הפרת האיזון הנפשי והפיסי באדם , חייבת ההרזיה לבוא כחלק מריפוי כללי של 
מערכות הגוף " , אומר רון . קפמאבינאמצעי חיצוני ואגרסיווי הן המלתעות . 
בעבר חישקו שן אל שן בעזרת חוטי מתכת והמראה כאילו נלקח מסרטי אימה . היום 
קושרים רק את השיניים שבצדי הלסת בחוט ניילון או מתכת . בתקופת המלתעות 
אי אפשר לאכול מזון מוצק , אי אפשר לדבר כראוי אלא לסנן את המלים מבין שיניים 
חשוקות . אי אפשר לצעוק , לפתוח את הפה , ללקק שפתיים ולפהק . רחל בראונשטיין , 
33 , התהלכה במשך ששה שבועות עם מלתעות על שיניה , והפחיתה 51 קילוגרמים 
ממשקלה . את הקשירה עשתה בבית הרופאים בתל - אביב . אחרי סדרת שאלות שהפנה 
אליה הרופא הפנימי שקיבל אותה , הוא החתים אותה על טופס התחייבות האומר 
שהיא מודעת לקשיים בהחייאה במקרה של תאונה , בליעת הלשון , חנק במקרה 
של הקאה וכדומה . בשלב השני היא קיבלה הסבר מרופאת שיניים העושה את פעולת 
הקשירה , כיצד לשמור על ניקיון השיניים . הדיאטה שקיבלה כללה בתפריט היומי 
שתי כוסות מיץ תפוזים או עגבניות בבוקר ; בצהרים שתי כוסות מרק ירקות ובערב 
שתי כוסות מוצרי חלב עד אחד וחצי אחוזי שומן . מים קפה ומשקאות דיאטטים 
ללא הגבלה . המחיר הוא מוגזם , אומרת בראונשטיין 052 ש"ח על עבודה של חמש 
דקות בדיוק . בזמן שהמלתעות על השיניים הקושי העיקרי אינו הרעב , היא אומרת . 
כנראה שהעובדה שאי אפשר לאכול משפיעה על המוח , ולא מרגישים רעב . הקושי 
האמיתי הוא שאין קשר עם רופא או עם אנשים אחרים שעברו קשירת מלתעות , שישמשו 
כקבוצת תמיכה ועידוד . קושי נוסף הוא שאין יציאות . אחרי שמורידים את המלתעות 
ועד שהגוף מתרגל לאכילה , סובלים מעצירויות . בראונשטיין מודה שאין ספק 
שהשיטה הטובה ביותר להפחתת משקל היא דיאטה מאוזנת המביאה לירידה הדרגתית . 
" אבל אני חסרת סבלנות , אני רוצה תוצאות מהיום למחר ומלתעות זה זבנג 
וגמרנו " . בעבר חשבה בראונשטיין על ניתוח לקיצור קיבה , אך הרופא חשב שאין 
הצדקה לכך . כבר בגיל שמונה היא היתה בטיפול במחלקה האנדוקרינית בבית חולים , 
כדי לבדוק אם יש לה בעיה עם הבלוטות . " הסתבר שהבעיה היחידה שיש לי היא 
עם המזלג " , אמרה . קפמאבינסוג נוסף של אמצעים להרזיה הוא חומרים הנלקחים 
דרך הפה : כדורים , אבקות , משקאות . רופאים בקליניקות פרטיות , בעיקר , 
נוהגים לרשום מרשמי כדורים וכמוסות להרזיה . בשוק קיימים שלושה סוגי כדורים : 
נובורזין , פונדרקס ותרונק . הנובורזין הוא אמפטמין חזק מאד . התרונק 
הינו אמפטמין מעורר ( חלש מהנובורזין ) אשר בצורה לא ברורה משפיע על מערכת 
העצבים המרכזית של המוח ומדכא , במידה זו או אחרת , את תחושת הרעב . הפונדרקס 
אמור לפעול ישירות על מרכזי הרעב שבמוח . רופאים נוהגים לערבב בכמוסות את 
הפונדרקס והתרונק במינונים שונים ולהוסיף צמחים כמו שעונית ( פסיפלורה ) 
וגווארנה שאמורים להרגיע . הכמוסות נמכרות ככמוסות צמחיות . אך ד"ר דיין 
מדגיש שזו אינה תרופה צמחית , אלא תרופה כימית עם תוספות צמחיות . " יש 
להן תופעות לוואי כלכל תרופה , כמו יובש בפה . ייתכנו כאבי ראש במשך יום 
או יומיים ראשונים , צמרמורות , הפרעות בשינה , רעד , דופק מהיר , חוסר 
שקט , מתח ואימפוטנציה . התופעות הן הפיכות . כלומר ברגע שמפסיקים לקחת 
את הכדורים הן נפסקות " . לפי תפיסת העולם הרפואית של דיין , כדורים הם עסק 
רע . לעתים אפשר להשתמש בהם מתוך הערכת שיקולי רווח והפסד . למשל , אם 
פציינט ממלא אחר כל הוראות האכילה הנכונה , אך אינו מצליח לרדת במשקל ויש 
סיכוי שיישבר ויחזור לנוהגי אכילה מזיקים , אפשר לשקול מתן כדורים . " הכדורים 
עצמם אינם מורידים במשקל " , מוסיף דיין . " אני מכיר אנשים שהעלו במשקל 
גם עם כדורים . קיימת הפקרות בנושא . אנשים משתמשים בכדורים במשך שנים 
ללא השגחה . הגוף מתרגל אליהם והשפעתם פגה . על מנת להשיג את האפקט הראשוני 
צריך כל הזמן להגדיל את המינון , ולמותר לציין שהחומר הכימי אינו תורם לבריאות " . 
רחל בראונשטיין נעזרה גם בכדורי הרזיה על פי מרשם רופא פרטי . היא רזתה 
שמונה ק"ג , אך לא יכלה להמשיך לקחת את הכדורים , כיוון שהם הוציאו אותה 
מכלל תפקוד והיא הרגישה חלשה וסבלה מסחרחורות . שושי כהן קיבלה מהרופא כמות 
ניסיונית שהספיקה לשבוע . לאחר שבוע שאל אותה הרופא אם היא רבה עם הבוס 
בעבודה , או צעקה על הילדים . כשענתה בשלילה הוא נתן לה מרשם לכדורים שהספיקו 
לחודש ימים , והיא רזתה ששה ק"ג . קפמאבינשיטת הרזיה חדשה , הפעם צרפתית , 
הופיעה בשוק . זוהי תמצית פירות וירקות , ויטמינים ומינראלים ( לא מצוין 
איזה ) בשם בי - לאנס , ואשר מתוארת לפי העלון המצורף כדיאטה מהפכנית המבטיחה 
הפחתת משקל מידית , לפי הצורך , תוך תפקוד נאות של הגוף והרגשת רעננות 
ורוגע . כדי להשיג תוצאות מירביות , נאמר עוד באותו עלון , מומלץ למהול 
שליש מתכולת הבקבוק במים , להוסיף 21 כפיות סוכר חום ולשתות במשך כל היום , 
במשך שלושה ימים רצופים . ד"ר דיין אומר שזוהי , למעשה , המלצה לאנשים 
לצום שלושה ימים , כשהם אמורים להמשיך ולתפקד כרגיל . הצום הוא שיטה נהדרת 
לניקוי הגוף , אומר דיין , המטפל באנשים בעזרת צום , במסגרת מיוחדת וסגורה 
ועם השגחה מתמדת . " אבל אני עוד לא פגשתי אדם שהשתמש בצום כדי להפחית 
במשקל הגוף ולא החזיר לעצמו את כל הקילוגרמים " . את הבי - לאנס ניסיתי על 
עצמי . בחרתי באפשרות הדיאטה המצורפת לבקבוק : בבוקר : ביצה וסלט ו2 
כפיות שמן . בצהרים : 001 גרם בשר וסלט . בערב יוגורט ופרי ובמשך היום 
שתי כוסות בי - לנס . הבי - לאנס הוא נוזל חום שטעמו כתרופה , והוא אמנם 
מעניק תחושה של קיבה מלאה אחרי השתייה . אך בעלון המצורף לא מצאתי כל מלה 
שתפנה את תשומת הלב לאפשרות של כאב הראש והחולשה שתקפו אותי . ד"ר אברהם 
רשף , מנהל המחלקה לתזונה במשרד הבריאות , מודע לבעיה . אך לדבריו משרד 
המשפטים חייב להתמודד אתה . שירות המזון במשרד הבריאות מאשר הפצת אבקות , 
טבליות , כמוסות ומשקאות כמוצרי מזון , אם כי תקנה משנת 8791 אוסרת לייחס 
למזון סגולות רפואיות . היצרנים או יבואני המוצרים יכולים לפרסמו כמוצר 
הגורם להרזיה , בדרך זו אחרת . ד"ר רשף : יש דברים שנמכרים בתור דיאטות 
ללא אחריות . לפני כחודש הוצאנו דף , שהופץ גם בעיתונות , והמזהיר שיש 
בפרסומים הרבה מאחיזת העיניים . אין תכשיר שממיס שומן . יש אמנם תחיקה 
שאוסרת להטעות את הציבור , אך כדי להפעילה צריכים אזרחים להתלונן אצל הממונה 
להגנת הצרכן במשרד התעשייה והמסחר . כשם שאדם חולה במחלת כליות מתייעץ עם 
רופאו לגבי תזונה יום יומית שלו , מוסיף ד"ר רשף , כך עליו להתייעץ גם 
לגבי מוצרים הנמכרים כדיאטטיים . לחולה כליות אסור לאכול לבן . והרי לא 
נכתוב על לבן שהוא אסור לחולה כליות . לפי ד"ר יוסי דיין , ששקל בעבר יותר 
ממאה ק"ג והיום הוא שומר על משקל קבוע של 57 ק"ג , טיפול באדם שמן צריך 
להתמקד בשינוי מוחלט של הרגלי אכילה , שתייה ופעילות גופנית , לאורך זמן 
ובהתקדמות הדרגתית . ארוחה חייבת להיעשות בישיבה , הוא אומר . אין לקרוא 
או להסתכל בטלוויזיה בזמן אכילה . יש ללעוס בתשומת לב , כי כשאדם לועס 
הוא אינו מסוגל לאכול את כל כמויות המזון האדירות שצרך בלי לעיסה . אסור 
לשתות בזמן האוכל כי השתייה מדללת את מיצי הקיבה ואיכות העיכול נפגמת . 
כך נגרם עיכוב בהתרוקנות , והקיבה נשארת מנופחת ואינה מצטמקת כפי שצריך . 
אסור לאכול בין הארוחות . עובדיה שרגאי , הממונה על הגנת הצרכן במשרד המסחר 
והתעשייה , מוסר שנושא העגיל נבדק , אך הוא אינו יכול לומר באיזה שלב 
נמצאת הבדיקה . " אנו מקבלים די הרבה תלונות על דיאטות מצרכנים . השאלה 
היא על מה התלונה . האם מדובר בהטעיה בפרסום , הטעיה במחירים , הטעיה 
בתוצאות או בהוראות השימוש . אם יצרן או יבואן כותב שמאה אלף איש רזו בעקבות 
השימוש במוצר ואנו דורשים הוכחה ואין לו , זוהי הטעיה . אנו מעבירים את 
הנושא לחוות דעת במשרד הבריאות , אוספים עובדות ועדויות , החומר מועבר 
ללשכה המשפטית של משרד המסחר והתעשייה , והם מחליטים בהתאם לחומר אם להגיש 
תביעה . במקרים מסוימים נוקטים נוהל התראה ומתריעים בפני היצרן או היבואן 
לשנות את הדרוש תיקון . כמו למשל במקרה של פרסום השוקולד הדיאטטי שאינו 
משמין . היצרן שינה את הפרסומים בהתאם לדרישתנו " . 
