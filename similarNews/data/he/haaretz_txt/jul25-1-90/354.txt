לואי מונטסקיה , העניקה ארה"ב לעולם את רעיון הפרדת הרשויות : מבצעת , 
מחוקקת ושופטת . מדי שנה חוגגת הקיסרות האמריקאית את יום - ההולדת של חוקתה , 
יום שבו מצווים הכול להאריך עד עייפות בהתפעלות עצמית מוצדקת לחלוטין . 
שום חוקה רפובליקאית לא הצליחה יותר מזו . היא נושאת על כתפיה זה 102 שנה 
את הדמוקרטיה המוסדית היציבה ביותר שברא האדם . כאשר עומדים נערים סובייטיים 
בכיכר האדומה , או נערים סיניים בכיכר השלום השמימי , ומדקלמים את גפרסון , 
ברור בהחלט כי הרעיון ששמו " אמריקה " להבדיל מן ההוויה ששמה " אמריקה " 
הוא ברכת דורנו . כל פסוודו - אינטלקטואל יהיר , המעז לטעון שאמריקה העשירה 
את העולם רק במקדונלדס ובדאלאס , מוזמן להסיר את הכובע לפני מה שהאמריקאים 
מכנים בחיבה " האבות המייסדים " . אבל הפרקטיקה של חוקת ארה"ב היא ממין 
הדברים שרוב בני - תמותה ממעטים להבינם . כל פעם שמתפנה מושב בבית - המשפט 
העליון של ארה"ב , ניתנת תזכורת דרמטית לחסרונותיה של המערכת הרפובליקאית 
הכמעט - מושלמת הזאת . זה קרה בסוף השבוע שעבר , כאשר הכריחה הביולוגיה 
את ויליאם רנאן לוותר , מקץ 53 שנה , על מושבו בבית - המשפט העליון . 
בן 48 היה ברנאן מנהיג האגף הליברלי של בית - המשפט . " השופט בעל ההשפעה 
הגדולה ביותר במאה ה02 " , כינה אותו מבקר שמרני קיצוני . בימי שופטותו של 
ברנאן העמיד את עצמו בית - המשפט בראש תהליך הליברליזציה של אמריקה . כאשר 
חבש ברנאן בראשונה את ספסלי בית - המשפט , עדיין שרר בדרום ארה"ב אפרטהייד 
גזעי מלא : שחורים לא הוכנסו לאוניברסיטאות לבנות וזכות הבחירה נשללה מהם 
למעשה , אם גם לא להלכה . הפלות מלאכותיות היו עבירה על החוק ברוב מדינות 
ארה"ב ; ושוטרים הקלו ראש בזכויותיהם של חשודים . בית - המשפט הקדים את 
זמנו וסלל את הדרך לשינויים מהפכניים בחיי אמריקה . הרבה בזכותו חוזרים 
עכשיו פוליטיקאים לבנים שמרנים על פתחיהם של מצביעים שחורים , שוטרים מזכירים 
לעצורים את זכותם לשתוק והנשים אדוניות על גופן ורחמן . ב3791 הדהים בית - 
המשפט את השמרנים , כאשר קבע , כי לנשים זכות חוקתית להפלה מלאכותית . 
בחוקה לא נאמרה אף מלה אחת על הפלות , ומאז האשימו השמרנים את בית - המשפט 
שהוא " מחוקק מן הספסל " , ושהוא " אקטיווי " יותר מדי . ברנאן וחבריו 
הזדקנו על ספסליהם . הוא עצמו הגיע לגיל 48 , שני ליברלים אחרים בני 18 
ו28 . הואיל וב22 השנה האחרונות ישב דמוקרט בבית הלבן רק ארבע שנים , לא 
היתה לליברלים הזדמנות למנוע שחיקה אטית ובטוחה במאזן בית - המשפט . רונלד 
רייגן הבטיח למנות שמרן תחת כל ליברל שיעזוב את בית המשפט . הוא מילא את 
הבטחתו שלוש פעמים . ב7891 , כאשר התפנה מושב בפעם האחרונה בכהונתו , 
ניסה רייגן למנות אולטרה - שמרן . על גבעת הקונגרס התחולל קרב פוליטי עז . 
ארגוני נשים ואגודות לזכויות - אזרח הפגינו בחוצות ואשינגטון וערים אחרות . 
הסנאט הצביע לבסוף נגד המועמד . לבסוף אושר ללא - חמדה מינויו של מועמד 
אחר , בעיקר מפני שלא היתה נגדו שום עדות אישית או פילוסופית מרשיעה . המינוי 
של 7891 הטה בראשונה את המאזן לטובת השמרנים , ביחס של 5 ל4 . אבל הרוב 
היה שברירי ולא - פעם נמצא שופט מתנדנד אחד , שיחזור ויטה את בית - המשפט 
בכיוון הליברלי . בבחירות של 8891 התפלל המטיף האוונגליסטי פט רוברטסון , 
בגלוי , לאי - שלומם של הזקנים הליברלים . כך ממש . מבוקשו של רוברטסון 
ניתן לו לפני חודש , כאשר ברנאן הזקן התעלף בנמל - תעופה , בדרך לחופשתו 
באירופה . בשובו , גילו לו הרופאים כי לקה בשבץ קל . אמנם שבועות אחדים 
קודם הרים ברנאן את קולו על עיתונאית , ששאלה מתי יפרוש ( " מתי את תפרשי ? 
" , השיב הסבא החביב בדרך - כלל ) . הוא החליט כי אינו יכול עוד לנסות 
ולהציל את המאה ה12 בשביל נכדיו . שום חוקה אינה יוצאת נשכרת , כאשר בית - 
המשפט העליון הוא נושא במערכת בחירות ועניין למניפולציות פוליטיות . פוליטיזציה 
זו אינה מוגבלת לערכאה העליונה בוואשינגטון . היא מתנהלת בכל רמה : משופטי 
שלום , דרך שופטים מחוזיים ( " פדרליים " ) , וכלה בשופטי בית - המשפט 
לערעורים . הסכם לא - גנטלמני מעניק למשל לסנאטורים ממפלגתו של הנשיא את 
זכות הפטרוניות במדינותיהם . הם מגישים מועמדים , ורק לעתים רחוקות מעז 
הנשיא להכעיסם בסירוב . כאשר באה השעה למנות שופטים פדרליים , עוסקים בעלי 
מינויים פוליטיים במשרד המשפטים בבדיקת כשרותם הפוליטית של המועמדים . שיטה 
של " מבחני לאקמוס " מציבה אותם על - פי דיעותיהם בשורה של עניינים שנויים 
במחלוקת . המהפיכה הפוליטית של רונלד רייגן תחרוג שנים רבות מעבר לתקופת 
כהונתו בבית הלבן , הרבה בזכות מאות השופטים שמינה לבתי - משפט פדרליים . 
שופטים אלה מונו על - פי תמיכתם בעונש המוות ; ובהתחשב בנטייתם לטובת " קורבנות 
של פשע , לא לטובת הפושעים " , ברוח ממרה החביבה על פוליטיקאים ימניים בארה"ב 
בשנים האחרונות . שלא כקודמו , הנשיא בוש מחזיק בהשקפה הלא - אידיאולוגית 
שהפוליטיקה היא אמנות האפשרי . הוא מציע עכשיו לסנאט שופט חדש , שאמנם 
אין לאיש ספק בשמרנותו , אבל איש אינו יכול להוכיחה מראש , בהעדר עדויות 
בכתב . אם לא יתגלו עדויות כאלו בחודשיים הבאים , ייאלץ הסנאט הדמוקרטי , 
בחירוק שיניים , למנות שופט , העתיד , כמעט ללא ספק , להבטיח רוב שמרני 
בבית - המשפט לשנים רבות . כרצון השמרנים , בית - המשפט יחדל להיות " אקטיווי " . 
אם יהיה לליברלים חשק להילחם על שאיפותיהם , הם יצטרכו לעשות מה שרוב האמריקאים 
אינם אוהבים לעשות : לקום מכורסותיהם , ולצאת למאבק פוליטי . 
