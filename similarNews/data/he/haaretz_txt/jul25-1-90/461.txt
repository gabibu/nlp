על פי הצעת שר החוץ דוד לוי , דחתה אתמול ועדת המינויים העליונה של משרד 
החוץ את אישור המינויים החדשים בשירות החוץ . לוי ביקש להגיש לו לקראת ישיבת 
הוועדה ביום ב הקרוב , חוות דעת מפורטות בכתב על כל אחד מהמועמדים למישרות 
השונות בשירות החוץ , בנוסף לחוות הדעת הכלולות בתיקיהם של המועמדים . בישיבת 
ועדת המינויים , בראשות שר החוץ , השתתפו גם סגן השר בנימין נתניהו , 
המנכ"ל ראובן מרחב , הסמנכ"ל למנהל יצחק שלף ויו"ר ועד העובדים פנחס אביבי . 
הוועדה תמליץ בקרוב בפני הממשלה על מינויו של ח"ך זלמן שובל לכהונת שגריר 
ישראל בארה"ב וכן על מינויו של מיכאל שילה , לציר ישראל בוואשינגטון . 
כן עשויה הוועדה לאשר את מינויו של אבי פזנר ( יועץ ראש הממשלה לתקשורת ) 
, לשגריר ישראל בצרפת . הוועדה עומדת להמליץ על מינויים של מועמדים לשגרירים 
בצכוסלוווקיה , קנדה , בולגריה , תאילנד , סינגפור . על הפרק גם אישור 
ינויים של בכירים במחלקות ואגפי משרד החוץ בארץ . לעומת זאת אין הוועדה מתכוונת 
לדון במינויו של שגריר חדש במצרים במקומו של פרוף שמעון שמיר , שהודיע באחרונה 
ללוי על החלטתו לסיים את תפקידו . 
