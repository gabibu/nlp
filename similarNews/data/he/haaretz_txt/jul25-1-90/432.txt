רג בוש , חתם אתמול על חוק נגד אפליית נכים , שלדבריו הינו הראשון מסוגו 
בעולם . " צעד היסטורי זה הינו ההצהרה הראשונה בעולם של שיוויון האנשים 
בעלי המגבלות . קבלתו הפכה את ארצות הברית למדינה המובילה בעולם בנושא זה 
של זכויות האדם " , אמר בוש . על - פי החוק החדש יוכלו 34 מיליון אמריקאים 
הסובלים מנכויות שונות לזכות בהזדמנות שווה בעבודה , תחבורה , ובשימוש 
נוח במתקנים ציבוריים . בהזכירו את נפילתה של חומת ברלין אמר הנשיא בוש , 
" כעת אני חותם על חוק שיעניק מהלומת פטיש לחומה אחרת זאת שמזה דורות 
רבים מדי מנעה מאמריקאים נכים את החופש אותו יכלו לראות אך לא לתפוס " . בוש 
הוסיף כי מנהיגי שבדיה , יפאן , ברית המועצות וכל מנהיגי מדינות הקהיליה 
האירופית הבטיחו להביא לחקיקת חוקים דומים . 
