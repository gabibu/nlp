ואשינגטון ( ע"ר ) . מטוסי " יום הדין " של חיל האוויר האמריקאי , 
שמשימתם לפקד על הכוחות הגרעיניים של ארה"ב במקרה של התקפה , האטו את קצב 
טיסות הכוננות המתמידות שלהם , שבמשך 92 שנים נמשכו 42 שעות ברציפות . 
כך הודיע הפנטגון בשבת . המטה המוטס של המלחמה הקרה יעבור עתה לטיסות לא 
רצופות עם הפסקות מזדמנות , נוכח שיפור היחסים בין המזרח והמערב והלחץ להורדת 
תקציב ההגנה . אחד מעשרות המטוסים האלה , שקיבלו את הכינוי " ראי " , היה 
תמיד באוויר בכל הזמנים . ב42 ביולי הפסיק פיקוד האוויר האסטרטגי את הכוננות 
הרצופה , שנמשכה ללא הפסקה 42 שעות ביממה . פקידי ממשל אמרו , כי למרות 
ההפסקה לא תחול ירידה במצב הכוננות הצבאי . מזכיר ההגנה , ריצרד צייני , 
המליץ עוד בדצמבר 98 לשנות את הכוננות האווירית הרצופה , כדי לחסוך כסף , 
אולם הממשל דחה אז את הצעתו . רק עתה אישר הנשיא גורג בוש את הפסקת הטיסות 
הרצופות . מטוסי " יום הדין " הם מטוסי בואינג אי . סי . 531 , ותמיד 
טס בהם גנרל של פיקוד האוויר האיסטרטגי , כדי להבטיח שליטה בכוחות הגרעיניים 
של ארה"ב במקרה שהמנהיגים בוואישנגטון ייהרגו , או שלא יהיה איתם קשר במקרה 
של התקפת פתע . 
