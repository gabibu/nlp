ועדת העבודה והרווחה תובעת להנהיג מייד תעריפים שונים לתורנויות הלילה של 
הרופאים באזורי הפיתוח ובמרכז הארץ . הוועדה פנתה אל שר הבריאות ולממונה 
על השכר באוצר להיכנס מיד למשא ומתן עם הגורמים הנוגעים בדבר , כדי להגיע 
להסדר בנושא , לתקופת ניסיון של שנה אחת . סגן הממונה על השכר באוצר , 
עמית שטרייט , טוען כי את בעיית מחסור הרופאים בתורניות הלילה בערי הפיתוח 
ניתן לפתור על - ידי הפניית רופאים עולים לעבודה זו , ולא במתן תוספת שכר 
לרופאי התורנויות . לדבריו , הכנסתו של רופא בתורנות לילה בדימונה עשויה 
להגיע עד לכ21 אלף שקלים עבור חודש תורנויות מלא . יו"ר ועדת העבודה והרווחה , 
ח"ך אורה נמיר ( מערך ) , מחתה על הצגת נתונים זו . " אילו כך היה , 
היינו עדים להמוני רופאים הרצים לעבוד בתורניות לילה ביישובי הפיתוח " , 
טענה . לדבריה , הצעת הפתרון של סגן הממונה על השכר עומדת בסתירה לעמדת 
הממונה על השכר , שהסכים במפורש להעניק העדפות שכר לרופאי התורניות בערי 
הפיתוח . ח"ך נמיר תבעה , כי תוגש לוועדה , באופן מידי , הצעת הסדר , 
שתתבסס על תוספת שכר דיפרנציאלית לרופאים בערי הפיתוח ( התעריף לתורנות 
לילה כיום הוא 06 שקלים ברוטו עבור ביקור בית של רופא , ו03 שקלים עבור 
טיפול במוקד ) . כמו כן , היא יצאה נגד הפסקת פעולת הקרן להסעת מרוחקי 
אשפוז , ותבעה פתרון מידי לנושא . לדבריה , כל תוספת שתינתן לקופת חולים , 
אשר תיועד גם לנושא ההסעות למרוחקי אשפוז , תהיה זולה מכל פתרון אחר . 
סמנכ"ל משרד הבריאות , אורי ריפטין , דרש גם כן להנהיג דיפרנציאציה בתעריפי 
התורנויות לפחות לתקופה של חצי שנה , עד שניתן יהיה ליישב רופאים רבים יותר 
בנגב . נציג אגף התקציבים , דורון כהן , האשים את ההסתדרות הרפואית ביצירת 
קרטל , המונע מרופאים לעבוד בתורנויות לילה ביישובי פיתוח על - פי התעריפים 
הקיימים , ותמך בהצעה להפנות רופאים עולים ליישובים אלה . מזכיר ההסתדרות 
הרפואית , שמחה קייזמן , מחה על האשמת ההסתדרות ביצירת קרטל , והביע את 
הסכמתה להשגת הסדר נפרד לרופאי תורניות ביישובי פיתוח , ללא קשר עם כלל 
התעריפים של הרופאים . סמנכ"ל קופת חולים , פרוף יאיר שפירא , אמר כי קופת 
חולים החליטה , באופן חד - משמעי , להפסיק לתפקד כ"משרד הבריאות של המדינה " , 
והיא תפסיק לטפל בנושאים , שאינם כלולים בסל השירותים למבוטח , כגון תשלומים 
להסעת מרוחקי אשפוז , דמי השתתפות בבית הספר לרפואת שיניים וכיו"ב . הוא 
הזהיר מפני חזרה על הטעויות שנעשו בשנות השבעים , כאשר רופאים עולים הופנו 
לכל המקומות , שלא נמצאו בהם רופאים מקומיים . מנכ"ל מגן דוד אדום , ד"ר 
נתן כהן , הסביר כי עבודתה של הקרן להסעת מרוחקי אשפוז הופסקה , לאחר שקופת 
חולים הפסיקה להעביר את דמי השתתפותה . 
