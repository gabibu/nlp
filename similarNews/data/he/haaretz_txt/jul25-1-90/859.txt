" אם לא תאומץ ותבוצע בהקדם תוכנית מקיפה לקליטת האקדמאים העולים , נימצא 
במצב של חוסר אונים מולם , כאשר הגל הראשון מתוכם יסיים בקרוב את לימודיו 
באולפנים " . כך אמר פרוף דן עמיר , סגן הרקטור ודיקן הקליטה של אוניברסיטת 
תל - אביב בתוכנית מסגרת בנושא קליטת העלייה האקדמאית , שהוגשה לוועד המדענים 
שליד המועצה למען יהודי בריה"ם . לדבריו , ללא תוכנית כזו אין בדרך כלל 
אפשרות לשקול ולהמליץ בפני המדען העולה על מסלול הקליטה המתאים . התזכיר 
עוסק בקבוצת המדענים בתחומי המדעים המדויקים וההנדסה העיונית , המהווה כשלושה 
רבעים מכלל המדענים העולים ולפי הערכה היא תיכלול קרוב ל000 , 2 איש ב0991 . 
עמיר מציע לקלוט את המדענים העולים לפי ההתפלגות הבאה : 022 באוניברסיטאות , 
051 במכללות , 052 במכוני מחקר שימושי , 052 במכוני מחקר בסיסי שליד האוניברסיטאות , 
005 בהוראת המדעים והטכנולוגיה ברמה תיכונית ; 002 עד 005 במשק לאחר הסבה 
מקצועית . לדעת עמיר , החלוקה תאפשר להעריך מראש לאיזה כיוון להפנות את 
המדען , בהתחשב בהישגיו המחקריים , יכולתו בהוראה , ניסיונו במחקר שימושי 
וכד . כיוון שהפירוט התקציבי המלא ידרוש עוד הרבה עבודה ומאחר שהוא אינו 
עקרוני בהפעלת התוכנית בשלביה הראשונים , יש להחליט מיד האם המדינה מתכוונת 
לקלוט בתעסוקה מדעית חלק ניכר מהמדענים העולים , ולנצל את העלייה כדי להעלות 
את רמת החינוך . לדעת פרוף עמיר , יש להתחיל לפעול מיד בכיוון קליטת המדענים 
על - ידי שחרור תקציבים לתגבור המרכז לקליטה - במדע בכוח - אדם מיומן ; 
ליצור רשת מידע ארצית בנושא מדענים - עולים ; להגדיל את תקציב האוניברסיטאות 
לקראת קליטת סטודנטים - עולים כבר בתשנ"א . כן יש לקדם את נושא המכללות ; 
לעודד קליטת מדענים במכוני מחקר ממשלתיים ולהגדיל את תקציב משרד המדע למוקדי 
מחקר . על משרדי המסחר והתעשייה והאנרגיה לתמוך ביצירת מכוני מחקר שימושי ; 
לקלוט זמנית מדענים במכוני מחקר בסיסי ליד האוניברסיטאות בכיסוי מלא ( 
שינוי תקנות התמיכה ) ; לאשר מיד תקציב קורסי הסבה של מדענים להוראת המדעים 
והטכנולוגיה . 
