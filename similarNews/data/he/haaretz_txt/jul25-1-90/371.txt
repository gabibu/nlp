משתפי - פעולה הם עוד פן של האינתיפאדה , שאין מרבים לדון בו , פן אכזר 
מאוד . ב"מבט שני " העזו והביאו כתבה של יהודה קווה , " בין הגדרות " , 
החושפת תמונות מן הארכיון , על משתפי - פעולה ובני - משפחותיהם מה עלה 
בגורלם , מה אומרים עליהם בני כפרם ושכניהם , כיצד הם מצטיירים בעיני כל 
הצדדים . הצופה במשדר חש כאילו הוטל לבליל יצרים אפלים וסעורים ב"חצר האחורית 
של האינתיפאדה " . אלא שלמרות העניין הרב בכתבה , היא היתה חסרת גיבוש ומגמתית 
אף ללא כל הצדקה עניינית . רואיינו בה צעירים וזקנים מכפרי הגדה , שהתחוללו 
בהם רציחות אכזריות , ומנהיגים פוליטיים ערבים , קרובים לאש"ף , כפייסל 
חוסייני , והעיתונאי דאוד כותאב , ולעומתם , נציגי הימין הקיצוני כאהרן 
דומב איש חברון , ואליקים העצני , קיצוני שבקיצונים , שהציע באחרונה להקים 
מיליציות של סייענים נוסח צד"ל - כאילו . ובתווך , דן שיפטן , איש אקדמיה , 
שאינו דווקא מומחה לאינתיפאדה . דומב והעצני יצאו בהאשמה חמורה כלפי משרד 
הביטחון . הם טענו שישראל מפקירה את משתפי הפעולה . העצני טען בפאתוס ש"כל 
מגע עם ישראל פירושו הפקרה ומוות " . אכן , בכתבה הובא בהרחבה סיפורן של 
שתי משפחות של משתפי - פעולה , האחת שהופקרה לכאורה , והאחרת שהשתקמה בתחומי 
הקו הירוק . לבות ישראלים שצפו בכתבה נמסו אולי למראם של ילדים קטנים , 
חסרי קורת - גג , ואפילו מי שאינו מסכים לדעותיו הפוליטיות של העצני , 
חש כאב וזעם אין - אונים . אולם כשהושמעו המספרים מפי קרפין , התברר ששלוש 
מאות משפחות שוקמו וטופלו , ונותרו רק כמה משפחות בעייתיות שלא טופלו . 
אם שומרים עדיין בטלוויזיה על איזון כלשהו , קשה לתפוס כיצד לא זומן לאולפן 
מישהו ממערכת הביטחון , או אחד מבעלי הניסיון בשטח , כדי להשיב על ההאשמה 
החמורה , המכתימה את שם ישראל ומציגה אותה כמפקירה אנשים שסיכנו את נפשם 
למענה . אלא שלהאשמה היה גון פוליטי מובהק . דומב מרחיק לכת ומציג את השוטר 
אבו - זייד שנרצח , כרודף שלום מובהק , ממש יונה צחורה . לפנינו הוכחה 
שהפלשתינאים רוצחים את המתונים שביניהם . ובכן , השוטר שנרצח לא היה יונת 
שלום , והעזרה לישראל מותנית ברוב המקרים לא באידיאולוגיה אלא בהטבות כספיות 
ניכרות ובמניעים אחרים . אין כל הוכחה שמעשי - הרצח נעשו מתוך כוונה פוליטית 
כלפי אנשים שעמדו לשמש גשר בין ישראל לפלשתינאים . לאמיתו של דבר , לא כל 
הנרצחים משתפי - פעולה . חלקם לפחות נרצחו מסיבות שונות , נקמות וחשבונות 
אישיים , או על רקע פלילי . היה צורך להבהיר את דברי ההשמצה של השניים , 
ולא להותיר את הצופים ברגשות מעורבים ועם מידע מסולף . בכלל , משתפי - 
פעולה מותירים לפחות אותי ברגשות אמביוולנטיים . די לזכור מה קרה בצרפת 
שלאחר מלחמת - העולם השנייה , כאשר משתפי - פעולה ובוגדים חוסלו באכזריות . 
וצרפת היא מדינה תרבותית . בוגדים מעוררים איבה בכל מקום ובכל זמן . אלא 
שהפעם , אילולא סייענים אלה , היה קשה לרשויות הביטחון של ישראל לחשוף 
התארגנויות חבלניות . כישראלים קשה לנו לנקוט עמדה חד - משמעית . מעשי - 
הרצח הברוטליים חושפים צד קשה בחברה הערבית . אין פלא שמנהיגים פלשתינאים 
חוששים לאבד שליטה . אולי הם מפחדים שמעגל הרציחות יגדל , והוועדים המקומיים , 
שכבר עכשיו אינם סרים למרותו של איש , יגיעו עד המנהיגים פוליטיים , המצטיירים 
להם כמתונים . הם זוכרים מה קרה בימי המרד הערבי הגדול של שנות ה03 , כיצד 
נהרס מבפנים עקב פעילות דומה . התמונה מורכבת ורבת - פנים , הרגשות כלפיה 
מורכבים ואמביוולנטיים . קרפין וקווה לא עזרו לצופים כאשר הביאו לשמש כפרשנים 
אנשים פוליטיים מן הימין הקיצוני ולא נעזרו במישהו המכיר את השטח מבפנים 
ומעורה בנעשה . זה נראה כתופעה של צנזורה פוליטית . לא קרפין וקווה הם 
המחליטים , אלא אנשים מגבוה , המורידים הנחיות ברורות . אנשים אלה כנראה 
אטומים כל - כך שהם מרשים להושיב את ישראל וזרועות - הביטחון שלה על ספסל 
הנאשמים והאויב יוצא נשכר מזה . מפמכתבת , 3 , 3 , 45שאיפה היו כולם בבוקר 
יום ראשון ? איפה היו כל הכתבים המדיניים והכתבים לענייני מפלגות והפרשנים 
למיניהם , המפרשים עכשיו בכל אמצעי - התקשורת ? אם הם יודעים כל - כך טוב , 
מה לא היה בסדר בתחזיותיהם ? ומה היו הטעויות במחנה רבין ? כיצד היה על 
מחנה זה לפעול כדי לזכות בניצחון ? ומדוע לא צפו זאת קודם - לכן ? לפנים 
התקיפו והאשימו את הכתבים הצבאיים על שלא דיווחו נכונה לפני מלחמת יום - 
הכיפורים וניזונו ממקורות רשמיים . הם לא ידעו אז ולא ניחשו מה מתחולל בראשם 
של שליטי ערב ולא הבחינו בסימניה של המלחמה המתרגשת ובאה . להגנתם יש לומר 
כי היה קשה לנחש מה מתרחש בארצות שלא היתה להם כניסה אליהן . ואילו הפרשנים 
והכתבים המדיניים , בתוך עמם הם יושבים . הם מכירים את פרס ורבין ואת אנשי - 
המטות שלהם היכרות אינטימית . והנה מתברר שאין הם יודעים דבר . מתברר שהם 
ניזונים מרכילות של מסדרונות . התואר היאה להם הוא בעצם רכלנים בלתי - מהימנים , 
נפוחים מרוב חשיבות עצמית . צפיתי בשידור הטלוויזיוני הישיר מישיבת המרכז , 
אבל העדפתי את שידורי הרדיו ברשת ב . והנה אפילו פרשן מיומן כחנוך קריסטל , 
שאין כמוהו בקי במתרחש בחדרי - חדרים , ועמו פרשני הרדיו , כולם הסבירו 
שהתשואות המגיעות לאוזנינו מעידות על כושר - הארגון של פרס , שנאמניו תפסו 
את עשר השורות הראשונות ; שאין לזה קשר עם ניצחונו של רבין . רק אורלי אזולאי - 
כץ , שאינה נפוחה מהכרת ערך עצמה , בהופעתה ב"ערב חדש " נתבקשה להתנבא , 
ואמרה בכנות שאילו נשאלה בבוקרו של אותו יום , לא היה ספק בלבה מי המנצח . 
עכשיו , לאחר שובה מישיבת המרכז , היא חוששת להתנבא . האחרים חכמים לאחר 
מעשה . מנין להם החוצפה ללמד לקח לאחרים , כשהם מסרבים להודות בכישלונם ? 
מפמכתב , 3 , 3 , 75ש " אפוסטרוף " הפעם היה משעשע , ולאו דווקא תוכנית 
חושפת על ספרים וסופרים . זה נובע מאופיו של הנושא שהוגדר כנאמנות ואהבה . 
ומה נשמע יותר מיושן ואנטי - אופנתי מנאמנות בחיי נישואים . מתברר שלנאמנות 
היתה עדנה . במרכז הדיון זוג מבוגר , הוא מנתח בגמלאות , והיא גברת דומיננטית 
ודברנית . הם נשואים כחמישים שנה , מאושרים ללא - קץ , לפי עדותם , ולא 
רק נאמנים זה לזה , אלא נעשו מטיפים לנאמנות . הם עושים מחקרים ומופיעים 
בהרצאות על נושא זה , בעיקר לפני בני - נוער . הם אף כתבו ספר על עצמם 
ועל תוצאות מחקריהם . לפיבו האירוני קשה שלא להתפעל , ובאותה עת , לזקוף 
גבה ספקנית . הוא קובע שגישתם שמרנית . בני - הזוג משמיעים אמיתות ומכריזים 
שרק האוהבים יכולים להצליח בתינוי - אהבים , ודווקא הנאמנות שומרת על דינמיקה 
בנישואים . אתם באולפן הסופר גבריאל מצנף , קזנובה בן - זמננו , שנערות 
מעל לגיל עשרים אינן מעניינות אותו . והוא מפרסם יומן מלא וידויים על פרשות 
האהבה הסוערות שלו . הסופרת הקנדית דניז בומבארדיה תוהה אם נפלה מכוכב לכת 
אחר . היא יוצאת נגדו בהתקפה מוסרית . התקפה זו מעוררת את זעמו של קזנובה , 
שקודם - לכן נראה בטוח בעצמו . בומבארדיה עצמה כתבה ספר על התשוקה , שגיבורתו 
גרושה צעירה אם לשניים . ספרה דן בבעיות העולות בעידן שנשים מנסות להגדיר 
עצמן מחדש , חיות ברגשות - אשם קשים , כמחיר השוויון החברתי . היה מי 
שהציג נשים מול גברים , גברים כאנוכיים ומוגי - לב , ונשים כסובלות לא 
מאהבה אלא מהעדר אהבה עצמית . זה היה דיון שנאמרו בו אמיתות רבות , ולאו 
דווקא דברים חדשניים או מקוריים . אבל השפה הצרפתית מחפה על הכל . במילוליות 
העשירה שלה ובאהבת המופשט , היא מעניקה לנו את ההרגשה שנאמרים דברים מתוחכמים 
מאוד . מה גם שנעים לצפות באנשים שלא התנפחו מרוב חשיבותה של רצינות , 
ויש להם גם חוש הומור בייחוד ביחס לעצמם . עכשיו , משהצטרפו לדעתי עוד 
מבקרים , איני חייבת עוד לשאת במעמסה לבדי . לפנים הבטחתי כי לא אכתוב 
עוד על " בין הכיסאות " בהנחייתו של עמוס ארבל , מפני שאני נרתעת למראה 
התוכנית . גם לא היה טעם לחזור עד לעייפה על דברי הביקורת , וללא הועיל . 
עכשיו קל לי יותר . לעתים אני נתקלת ב"בין הכסאות " ומגלה ששום - דבר 
לא השתנה שם . התוכנית היא מין טור רכילות מקושקש ומחונחן , וגם סגנונו 
של ארבל אינו משתנה . אף איני מבחינה בין ארבל לבין כפילו מנחם פרי . איני 
יודעת מי הוא זה שהתקשקש עם סקסולוגיות דשנות , מלאות סיפוק , על אורגזמות 
ודמויי - אורגזמות , ואיני יודעת מי הוא זה שישב בחוף אכזיב והשווה בין 
הדוגמניות שירדו מסירה , לבין המחבלים של אבו אל - עבאס . כנראה אין גבול 
להבלים . הפעם מראיין ארבל גברת ושמה מירה לב , שפרסומה בא לה מהיותה המאהבת 
של הבבא - ברוך , לפני שנחה עליו רוח הקודש . לב רואה עצמה כגיבורת - תרבות , 
וארבל , בחיוך משתפך , חוקר אותה . לב מפליגה בשבחי הקדוש מנתיבות ונשימתה 
כמעט נעצרת . זכור לי שלפנים התנהלו בינה לבין הקדוש מנתיבות משפטים מכוערים , 
גדושי השמצות הדדיות , שמעורבים בהן ענייני כספים . עכשו מירה לב כולה 
ענווה ויראת שמיים . גרסה חדשה בפיה לפרשה שלה עם הבבא - סאלי . מן הסתם 
היא יודעת מה טוב בשבילה . לצדה השחקנית נורית אלקבץ , שאינה משתפת פעולה , 
כמעט ואינה פוצה פה , אף שארבל , בהשראת רוח הקודש הנושבת מן הגב לב , 
מנסה להנחות את המפגש ההיסטורי . מי שלא ראה ושמע , לא יאמין . ועכשיו 
אנו נידונים לארבל מדי שבוע , וכנראה למשך שעה שלמה . מפמכתב , 3 , 3 , 
54שבגלל גישתה הדידקטית הכבדה , מחמיצה גודי לוץ את המפגש עם החיילים הצעירים 
המשתחררים מצה"ל , שעשתה עמם ביום שחרורם . היא מתרכזת בשאלות טריוויאליות , 
ביוצאים לנסות את מזלם באמריקה , מפני שאין להם מה לעשות כאן . אבל דווקא 
להם אין הרבה מה לומר . ואולי הישראלים סובלים מקשיי - ביטוי , מחשבותיהם 
כדיבורם פשטניים ושטוחים , והם מסתפקים בתשובות של הברה אחת . הנושא עצמו 
מרתק . חיילים אלה הם בני דור האינתיפאדה . " רק אינתיפאדה שלוש שנים " , 
הם אומרים ואף לא בחירוק שיניים . אין ספק שעברו חוויות קשות במפגש האכזר , 
הבלתי - נמנע מבחינתם , עם אוכלוסייה אזרחית כבושה ומתמרדת , חדורת שנאה 
לישראל ולצה"ל . אבל על כך שום מלה . רק משהו סתום על אידיאלים שלא עמדו 
במבחן המציאות . באיזה אידיאל המדובר ? ומה על המפגש האנושי עם נשים וילדים , 
עם צעירים בני גילם , הנאבקים למען מטרה קדושה בעיניהם ? ומה על פקודות 
שחלק מהם לא השלים אתן , ועל כניסה לבתים באישון ליל , על הכאות ועינויים ? 
לוץ נמנעת מלשאול , אף לא שאלה חשובה אחת . היא רק מציינת שאין דור , 
אלא כל צעיר בפני עצמו . והצעירים נראים עייפים ולא - שמחים ביום שחרורם . 
לא ברור מדוע . במפגש פנים אל פנים מחמיצה לוץ את הבעיות שהיה עליהם להתמודד 
אתן במשך שלוש שנות האינתיפאדה , את המשקעים שנוצרו , את השלכותיהם , 
ואינה מנסה לברר אם האינתיפאדה אכן השחיתה אותם , כפי שיש טוענים על החיילים . 
ואולי אלה הדברים שמתירים לשדר , והשאר הוא בבחינת חומר מצונזר ? אם כך , 
מוטב שלא לשדר כתבה קטועה ומאכזבת כזאת . 
