ועדת הכלכלה החלה אתמול לדון בהצעה לתיקון פקודת התעבורה , אותה הגיש ח"ך 
אוריאל לין ( ליכוד ) . לפי ההצעה , אם אירעה תאונה שבה נהרג אדם , 
והיה לקצין המשטרה יסוד להאמין שיוגש כתב - אישום נגד נהג הרכב , יפסול 
קצין המשטרה את רשיונו למשך 09 יום , ובית המשפט רשאי להאריך את הפסילה 
עד לגמר בירור דינו . הצעת החוק קובעת כי קצין המשטרה יפסול את רשיונו של 
נהג מבלי לקבוע את תקופת הפסילה . הקצין יביא את דבר הפסילה תוך 09 יום 
לפני בית המשפט . בית המשפט חייב יהיה להאריך את הפסילה עד לגמר בירור הדין , 
אלא אם ראה נסיבות מיוחדות , אותן פירט בהחלטתו שלא לעשות כן . על בית 
המשפט להיות משוכנע כי נהג הרכב לא יסכן את הציבור בנהיגתו . יו"ר הוועדה 
ח"ך שושנה ארבלי - אלמוזלינו ( מערך ) אמרה כי התיקון בא להוסיף נדבך למלחמה 
בתאונות הדרכים , ולהרתיע מנהיגה לא זהירה . ח"ך לין אמר , כי החוק יביא 
לשינוי יחס החברה לגרימת מוות בתאונה . לדבריו , יחסה של החברה לגרימת 
מוות בתאונה הנו מחפיר , כאשר הצעת החוק קובעת כי יש להציב את ערך החיים 
בדרגה חשובה וגבוהה . 
