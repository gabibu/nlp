. נשיא אלגיריה , שאדלי בנגדיד , מינה שלשום שר הגנה בפעם הראשונה מאז 
זכתה ארצו לעצמאות ב2691 , וערך שבעה חילופי שרים . כך מסרה סוכנות הידיעות 
האלגיראית . שר ההגנה החדש הוא מייגור - גנרל חאלד נאזאר . הוא מילא תפקיד 
חשוב בדיכוי המהומות שפרצו באלגיריה באוקטובר 8891 , ומונה לרמטכ"ל הצבא 
חודשיים לאחר המהומות , בהם נהרגו 061 איש בידי הצבא והמשטרה . המהומות 
הביאו לתהליך מהיר של רפורמות פוליטיות וכלכליות , ולניצחונם של המוסלמים 
הקיצונים בבחירות המקומיות בחודש שעבר . כל נשיאי אלגיריה שמרו לעצמם את 
תיק ההגנה , ועדיין לא ניתן הסבר רשמי לסיבה שהביאה את בנגדיד לחרוג ממסורת 
זו . אולם פרשנים סבורים , כי הדבר נובע מרצונו של בנגדיד לחזק את התהליך 
הדמוקרטי ולקדם את החיים האזרחיים , כמו גם ליצור קשר בין הצבא לאזרחים . 
זאת , בעקבות החלטת הצבא ממארס 9891 להתנתק ממפלגת השלטון , חזית השחרור 
הלאומית ( אף . אל . אן . ) . הנשיא , הפועל בעצה אחת עם ראש הממשלה , 
מולוד האמרוש , הותיר ללא שינוי את המשרדים הבכירים : משרד הפנים , המכרות , 
הכלכלה והחוץ . חילופי הגברי נערכו במשרדי החינוך , האוניברסיטאות , 
העבודה , התחבורה והבריאות . כמו - כן צורפו ארבעה שרים חדשים לקבינט . 
