יו"ר מפלגת העבודה ח"ך שמעון פרס היה בקשרים רצופים עם קנצלר אוסטריה לשעבר 
ברונו קרייסקי , שמת אתמול . פרס הגדיר אמש את קרייסקי כאיש " מעמיק וסוער 
עם דילמה מתמדת בחייו , בין היותו מנהיג אוסטריה לבין היותו יהודי . " הוא 
גרס והעדיף עניינים מעשיים על מדיניות ; היה פעיל בקירוב הלבבות בינינו 
לבין מצרים " . פרס אומר כי קרייסקי היה היחיד באירופה שאיפשר עליית יהודים 
מבריה"ם דרך ארצו . תפיסת עולמו הביאה אותו להזדהות עם אש"ף והיו לו הרהורים 
רבים בנוגע ללאומיות של העם היהודי . עוד סיפר פרס , כי " היחסים עמו היו 
תוך עליות ומורדות . היו שנים במסגרת האינטרנציונל הסוציאליסטי , שהיו 
לי עמו ויכוחים מרים ונוקבים . מנגד , נועדתי עמו בביתו כמה פעמים תוך 
קירוב לבבות ויחסים אישיים טובים " . פרס אומר כי אין ספק שקרייסקי מילא 
תפקיד מרכזי בהתחדשות הסוציאל דמוקרטים באירופה , לאחר מלחמת העולם השנייה . 
לעומת זאת , אומר פרס שקרייסקי תמך " באופן מופרז ובלתי מתקבל על הדעת 
באש"ף וערפאת בטרם אלו העלו בדעתם את הצורך בשלום , כיבוד החלטות האו"ם 
והפסקת הטרור . " לא רק שתמך באש"ף אלא אף הזדהה עמו בבירור , דבר שגרם 
לקרע חמור בינינו " , סיפר פרס . 
