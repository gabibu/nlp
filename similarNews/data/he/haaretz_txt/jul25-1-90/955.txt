סאיר סבע בעהרה , בן 51 משכם , שנפצע במוצ"ש מקליע פלסטיק שירה קצין צה"ל 
בראשו , מת אתמול בבית החולים שיבא בתל השומר . מקורות צבאיים מסרו כי 
הנער נפצע במהלך תקרית של זריקת אבנים בקסבה של שכם , כשהחיילים ירו לעבר 
המסית הראשי . מקורות פלשתיניים טענו כי סיור צה"ל נרגם ברחוב נאצר בעיר , 
וצלף ירה כדור אחד לכיוון מיידי האבנים , וממנו נפגע הנער . כשעשה האמבולנס 
את דרכו עם בעהרה לבית החולים אל - מקאסד במזרח ירושלים , עצרו אותו חיילים 
והעבירו את הפצוע לתל השומר . בהיוודע דבר מותו אתמול , פרצו עימותים קשים 
בקסבה והחיילים הרבו להשתמש בגז מדמיע . מקורות פלשתיניים מסרו כי בתקרית 
של יידוי אבנים בקבטיה שבצפון השומרון נפצעו שלשום בערב מירי של כדורי גומי 
5 תושבים , בהם ילד בן 6 ונער בן 41 . מקורות צבאיים מסרו כי בתקרית נפצעו 
רק שניים . מקורות פלשתיניים מסרו כי צעיר בן 81 מן הכפר גת שמצפון לטול 
כרם נפצע מפגיעת קליע באחוריו . מתוך הקסבה בחברון נזרק בקבוק תבערה לעבר 
בית רומנו . לא נגרם נזק ולא היו נפגעים . בטול - כרם פורסמו כרוזים משותפים 
למפקדה הלאומית המאוחדת ולחמאס האוסרים על קיום משחקי ספורט ואוסרים לחוג 
בחתונות ולפצוח בשירה , גם כשמדובר בשירה לאומית . מחברי הכרוז מנמקים 
את האיסורים החדשים במאבק נגד ניסיונותיו של שר הביטחון , משה ארנס , " לנרמל 
את האינתיפאדה " , כדבריהם . קפידבינבהפרות סדר ברצועת עזה נפצעו 4 תושבים 
במהלך עימותים עם כוחות צה"ל . מקורות פלשתיניים דיווחו על הפרות סדר בעיר 
עזה ובמחנות הפליטים רפיח וחאן - יונס . לדברי מקורות פלשתיניים , נפצעו 
ברפיח 2 תושבים ובעזה נפצע תושב אחד . עוד מסרו מקורות פלשתיניים על הפרות 
סדר ברחוב הראשי של העיר עזה , שם היו התקהלויות ועימותים עם כוחות צה"ל . 
מנגד , מסר דובר צה"ל , כי החיים ברצועה התנהלו כסדרם למעט שביתת מסחר 
חלקית בחאן - יונס . הוא מסר כי מבתי החולים לא דווח על תושבים ערבים פצועים . 
בתוך כך החליט שר הביטחון , משה ארנס , להגביר את שיחותיו עם תושבים בשטחים . 
באחרונה מרבה שר הביטחון להיפגש עם מנהיגים מקומיים . מנהיגים בכירים ברצועת 
עזה ובגדה שיבחו את דרכי פעולתו של שר הביטחון , ואת החלטותיו לפתוח את 
האוניברסיטאות והמכללות . כן בירכו על השיחות שהוא מקיים עם מנהיגים ועל 
שהוא נעתר לבקשות של אישים בשטחים . 
