לפני כמה שבועות התייחסתי לגיבושו של תיקון 01 , והנה עתה , לאחר מהפכים 
רבים , הוא פורסם כהצעת חוק ( חוק ניירות - ערך תיקון מספר 01 התש"נ0991 ) 
. הקטע היותר מעניין בתיקון זה מתייחס לסמכויות הבורסה כלפי החברות , הן 
בשלב בחינת רישומן למסחר והן בזמן ניירות הערך הנסחרים בבורסה . הוויכוחים 
בעניין זה מוכרים , ואין טעם לחזור עליהם . חוק ניירות - ערך , על - פי 
התיקון החדש , מסמיך את הבורסה לקבוע בתקנונה " אפיוני חברה שניתן לרשום 
ניירות - ערך שלה למסחר , מבחינת תקופת פעילותה , היקפה ותוצאותיה העסקיות , 
שווי נכסיה והתחייבויותיה , זיקתה לתאגידים אחרים וסיווגה לקבוצת רישום " . 
הצעת החוק ממשיכה ומונה שורה ארוכה של נושאים שמותר לבורסה להסדיר בתקנונה 
ובהתניות על - פי התקנון , ומי שמכיר את החומר , מבחין כי למעשה ניתנת 
לבורסה גושפנקא להמשיך ולבחון בקשות לרישום ניירות - ערך בהתאם לאמות המידה 
שהפעילה עד עתה . בסעיף נפרד נקבע , שהבורסה מוסמכת לטפל בסוגייה של " זכויות 
הצבעה " , אך בניגוד לסעיפים אחרים הנותנים הסמכה כללית לטפל בנושא , כאן 
מוכתב למעשה ההסדר של " סוג אחד של מניות המקנה זכויות הצבעה שוות " , למעט 
מניות בכורה ומניות מדינה מיוחדות . ניתן גם לשאול , אם ההסדר מפורט ומוכתב 
בחוק , מדוע יש לעגנו באמצעות תקנון הבורסה ? התשובה נמצאת כנראה בדברי 
ההסבר על - פיהם " הוועדה הציבורית בראשות שופט בית המשפט העליון , אהרון 
ברק , אשר מכינה חוק חברות חדש , הודיעה כי אינה מתנגדת שהבורסה תקבע בתקנונה 
הוראות כאלה , אשר יחולו על חברות שמניותיהן נסחרות בבורסה " . ייתכן שוועדת 
ברק העדיפה הסדר זה במסגרת תקנון הבורסה , מאשר בפקודת החברות עצמה או בחוק 
ניירות - ערך , אך תוך הגבלת הבורסה בתנאי ההסדר . נושא אחר שמן הראוי לשים 
לב אליו הוא סוגיית " ניגוד האינטרסים " בין החברה לבין בעלי - עניין בה . 
היום דורשת הבורסה הסרת " ניגוד עניינים " כזה כתנאי לרישום , אך בהצעת 
החוק לא נקבע שהבורסה רשאית לקבוע כללים בעניין זה . למרות זאת , ניתן 
לקבוע בתקנון ש"דירקטוריון הבורסה רשאי לסרב לרשום ניירות - ערך למסחר בבורסה , 
אם ראה שקיים ניגוד עניינים מהותי " . . . גם כאן , למעשה , ניתן לומר 
שסוגייה זו , שהיתה בין הנושאים השנויים במחלוקת , נשארה במסגרת סמכויות 
טיפולה של הבורסה . יש לקרוא סעיף זה ואחרים עם הסעיף המסמיך את הבורסה לקבוע 
את חובות החברה הציבורית לקיים את הכללים שנקבעו לרישום למסחר , גם לאחר 
הרישום . הסכמה זו נותנת בידי הבורסה מכשיר רב - עוצמה , בהתייחס להמשך 
קיום המסחר בחברות מסוימות . עוד נקבע , ששר האוצר רשאי להתקין תקנות לתקופת 
ביניים בנושאי של " הצעות רכש " , " הקצאת פרטיות " ו"ניגודי אינטרסים 
בחברות " . זה כנראה הפתרון , כל עוד לא גובשה ההחלטה אם יעוגנו במסגרת 
חוק החברות החדש או במסגרת חוק ניירות - ערך . על - פי הצעת החוק , לפחות 
בשני הנושאים של " הקצאות פרטיות " ו"מניעת ניגודי עניינים " יש גם סמכות 
מקבילה לבורסה . עם כל זאת , יש לזכור שעל - פי מסגרת החקיקה הקיימת והליכי 
החקיקה הנדרשים , אין הבדל מהותי אם הוראה מסוימת מופיעה בתקנון הבורסה , 
בהנחיות בחוק ני"ע או בתקנות על - פיו . חשובה מסגרת הסמכויות הנקבעת לכל 
אחד מן הגופים הללו , ושיקול הדעת שהוא רשאי להפעיל . 
