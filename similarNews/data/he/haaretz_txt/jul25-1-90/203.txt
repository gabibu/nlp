המערך מתנגד להצעת הליכוד להגדיל את מימון המפלגות , כך שיחידת המימון תגיע 
ל007 אלף ש"ח לשנה , לעומת 004 אלף ש"ח כיום . השר אהוד אולמרט , המשמש 
גם כגזבר הליכוד , הציע בימים האחרונים למזכ"ל מפלגת העבודה , ח"ך מיכה 
חריש , כי המערך ישתף פעולה עם הליכוד בהגדלת מימון המפלגות , וכן בחקיקת 
חוק , שיכשיר את הגדלתה של יחידת המימון שבוצעה בנובמבר 88 . כזכור , קבע 
לאחרונה בג"ץ כי הגדלת יחידת המימון בנובמבר 88 לא היתה חוקית , מאחר שבראשית 
שלבי החקיקה אושרה ברוב רגיל ולא ברוב של 16 חברי כנסת . בליכוד ביקשו לחוקק 
בימים הקרובים חוק מיוחד שיכשיר את הגדלת המימון , וימנע את הצורך בהשבת 
כספים אל קופת המדינה , בהתאם לפסיקת בית המשפט . חריש מסר , כי המערך 
מסכים לתמוך בחקיקה שתמנע את הצורך בהשבת הכספים לקופת המדינה , אולם , 
מתנגד לבצע בהזדמנות זו הגדלה של יחידת המימון לכל חבר כנסת מ004 ל007 אלף 
ש"ח בשנה . ראש הממשלה , יצחק שמיר , יו"ר מזכירות הליכוד , השר משה ארנס , 
והשר אולמרט דנו אתמול בנושא . גורמים בליכוד סבורים כי יש לכרוך כ"חבילה 
אחת " את הגדלת מימון המפלגות עם החוק שיעקוף את החלטת בג"ץ בעניין השבת 
כספי המפלגות לקופת המדינה . הם הציעו להמתין , עד שהמפלגות יצטרכו להשיב , 
בסוף החודש , את הכספים העודפים לקופת המדינה , ואז להציע למערך שוב 
לתמוך ב"חבילה הכוללת " . מאידך גיסא , ציינו גורמים אחרים כי על הליכוד 
לפעול לבדו להגדלת יחידת המימון , אולם , לתבוע מהמפלגות המתנגדות לכך 
שלא ליטול את יחידת המימון המוגדלת . סיעת " צומת " מסרה אתמול ליו"ר הכנסת , 
דב שילנסקי , המחאה על סך של 002 אלף ש"ח , כהחזר לכספי מימון המפלגות 
העודף , שקיבלה . השר רפאל איתן וח"ך יואש צידון הודיעו כי עד לסוף החודש 
יחזירו עוד 001 אלף ש"ח , כפי שמתחייב מפסיקת בג"ץ . הבג"ץ נגד ההגדלה של 
כספי מימון המפלגות הוגש על ידי ח"ך צידון , שלבוסף זכה בעתירה . 
