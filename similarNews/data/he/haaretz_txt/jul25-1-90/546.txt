מונרוביה ( ע"ר וע"ץ ) . המורדים בליבריה תקפו אתמול את מרכז מונרוביה , 
ומנהיג פלג המורדים , הנסיך גונסון , הכריז כי הדיח את הנשיא , סמואל 
דו , וכי נטל לידיו את השליטה על המדינה . המורדים בפיקודו של הנסיך גונסון 
פרצו אל תוך הבירה ביום ששי , וניהלו קרבות כבדים מבית לבית עם חיילי הממשלה . 
החיילים נראו מתפשטים ממדיהם , זורקים את רוביהם ונמלטים . לעומת הכרזת 
גונסון , הודיע מנהיג המורדים , צארלס טיילור , בשידור רדיו בלילה שבין 
ששי לשבת , כי הוא זה שהדיח את ממשלת דו , ותפס את מקומו . תחנת הרדיו 
של המורדים הכריזה על טיילור כ"נשיא החזית הפטריוטית הלאומית של ליבריה " . 
טיילור הבטיח קיום בחירות תוך ששה חודשים , ואמר כי גם החוקה הנוכחית בוטלה . 
" אנו קוראים לכל חיילי צבא ליבריה להניח את נשקם , ולהצטרף לשורות החזית 
הפטריוטית הלאומית " , אמר טיילור בשידור . " באנו לכאן מפני שממשלתו של 
דו נכשלה במתן אפשרות לאזרחים לבחור באורח חופשי בממשלתם ובנציגיהם . באנו 
מפני שממשלה זו התעלמה במפורש מרווחתם של תושבי ליבריה " . הוא הכריז על עוצר 
מן החשכה עד אור היום . " אני מודיע בזה על סגירתם של כל הנמלים ושדות התעופה 
עד להודעה חדשה . כל משרדי הממשלה , הבנקים ומשרדי ציבור אחרים יישארו 
סגורים עד להודעה אחרת " . היחידות של טיילור נלחמות נגד כוחות הממשלה בטניסוויל , 
כעשרה ק"ם ממרכז מונרוביה . הנשיא דו עדיין מחזיק מעמד בארמון הנשיאות 
המבוצר על חוף הים , כשהוא מוקף בכמה מאות חיילים בני שבטו , שבט הקראן . 
קפידבינעדי - ראייה וכתבי - חוץ מסרו ביום חמישי כי חיילי הממשלה נראו גוררים 
אזרחים מבתיהם וממיטות בתי החולים , והורגים אותם ביריות או בדקירות פגיון . 
לפחות שני תריסרי אנשים נהרגו בפעולה אכזרית זו . הקרבנות באו בחלקם משבטי 
הגיו או האמאנו , הנחשבים כתומכים של אנשי ארגון המורדים . זאת לא הפעם 
הראשונה שאנשיו של דו מבצעים מעשי רצח . לפני עשר שנים , כשעלה לשלטון , 
הוא הורה לירות ב31 מעוזריו של הנשיא הקודם של ליבריה . הרצח בוצע למול 
המון צוהל . שגרירי חמש המדינות האירופיות המוצבות בליבריה צרפת , בריטניה , 
איטליה , מערב - גרמניה וספרד פרסמו ביום חמישי הצהרה משותפת , המביעה 
את תחושת הזוועה שלהם לנוכח הרציחות . " אם ליבריה רוצה לקבל יחס של כבוד 
מיתר העולם , יש להפסיק מיד את הרציחות הללו " , נאמר בהודעה . קפידבינמקורות 
דיפלומטיים אומרים , כי נראה שדו שקע באחרונה בשתייה ממושכת , ואיבד את 
הקשר עם המציאות . המקורות מעריכים , כי דו הנו למעשה שבוי של אנשיו שלו , 
המונעים ממנו להימלט מהמדינה , מחשש לחייהם . דיפלומט מערבי אחד ציין , 
כי המשמעת בין 005 , 1 החיילים הנותרים של דו התמוטטה , ורבים מהם נראים 
מסוממים . היחסים בין טיילור לבין גונסון אינם ברורים . מקורות דיפלומטיים 
אמרו , כי גונסון הצטרף לכוחותיו של טיילור לאחר שפתח במרד נגד משטרו של 
דו בחודש דצמבר שעבר , אולם הוא התרחק ממנו , וכיום אינו מקיים עמו מגע 
הדוק . המקורות מעריכים , כי כוחותיו של דו יוכרעו תוך כמה ימים , אולם 
יש חשש מפני מלחמות בקרב המורדים לאחר מכן . 
