אף אחד מזני הכרמים הגדלים בהר חברון אינו צומח בישראל . זן ה"שאמי " הטעים , 
למשל , אינו נותן הרבה יבול , אך הוא חזק ועמיד . הוא יכול להישמר במקרר 
עשרה ימים ויותר בלי להירקב . ענבי ה"חלאווני " האדומים נשמרים במקרר זמן 
כפול . יתרונם העיקרי : הם אינם צורכים הרבה מים וניתן לדחות את בצירתם 
עד שלהי הקיץ , עד ספטמבר . ענבי ה"דבוגי " , לעומתם , זקוקים להרבה מים 
ואינם עמידים כל - כך . ענבי הדבוגי הלבנים לא יישמרו בארגזים יותר מיום 
יומיים , ולכן חיוני לשווקם במהירות . לא הרבה מים זורמים בצינורות בהר 
חברון , אך כמעט לכל פלאח יש בור מים ליד הבית או ליד הכרם . בעת הצורך 
מפעיל הכורם את המשאבה המוטורית המזרימה מים בצינורות פלסטיק ישראליים אל 
הכרם . טעמם של מי - גשמים אלה משובח מכל סוג של מים מינרליים . מי שאין 
לו בור מים או שכרמו מרוחק , יבחר בדרך כלל לגדל את ענבי ה"זייני " , שמסתפקים 
בגשמי החורף . ענבי הזייני הלבנים והארוכים דומים לענבי " לכיש " הישראליים , 
אך יש להם חיסרון ניכר : אם יאחרו לבצור אותם , ולו בכמה ימים , הם 
ירקיבו על זמורותיהם . 
