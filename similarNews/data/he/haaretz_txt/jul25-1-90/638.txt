הממשלה . ביום חמישי נפגשו השניים כדי לנסות למצוא נקודות משותפות , אך 
הפגישה הסתיימה בחוסר הסכמה מוחלט . שרון נחוש בדעתו להעלות היום את תוכניתו 
לדיון , בעוד שמודעי סבור שאין לתוכניתו של שרון מקום , והבעיה האמיתית 
איננה דיור . תוכניתו של שר הבינוי והשיכון אריאל שרון , כוללת רכישת 05 
אלף קרוואנים , 04 אלף בתים מוכנים ו001 אלף התחלות בנייה . מדובר בהוצאה 
נוספת של 3 מיליארד שקל . עיתוי הצעתו של שרון מוזר , כי בעצם ימים אלה 
דנה הכנסת באישור תקציב נוסף עליו החליטה הממשלה עוד ב41 במאי , תקציב שכולו 
מיועד לפתרון בעיות הקליטה והשיכון . מדובר בתקציב גדול : 5 . 2 מיליארד 
שקל . הכנסת דנה בו , אך אפילו לא הגיעה לקריאה ראשונה . והנה הצעה חדשה 
לעוד 3 מיליארד . הצעתו של שרון בעייתית מזווית נוספת . שרון מציע שהמדינה 
תרכוש את הקרוואנים והבתים המוכנים , שהמדינה תייבא אותם ארצה , תקבע את 
מיקומם , ותהיה אחראית לאיכלוסם . גם בנושא 001 אלף התחלות הבנייה מציע 
שרון שהמדינה תספק התחייבויות רכישה של % 001 מהדירות שיבנו הקבלנים לפי אישור 
וחלוקה של משרד השיכון . בכך מחזיר אותנו שרון עשרות שנים לאחור , לתקופה 
בה הכל סודר מלמעלה . במשרד האוצר מאמינים ובצדק שאסור לסגת לאחור . אפשר 
לבנות ביעילות ובמהירות , אם יפתחו את שוק הבנייה , אם יאפשרו ליזמים ולקבלנים 
לייבא ולבנות , אם יקצרו את תהליכי הרישוי ואם יפשירו אדמות מדינה בכמויות 
גדולות כדי להוריד את מחירי הקרקעות . תפקיד משרד השיכון איננו לבנות בעצמו , 
אלא רק לתכנן מדיניות ולפקח . השוק ייבנה באופן טוב , זול ויעיל יותר . 
נקודה נוספת בוויכוח היא על מה לשים את הדגש . שר האוצר , יצחק מודעי , 
אומר שהתעסוקה היא הבעיה העיקרית , ולכן , כאשר יש למשק מקורות מוגבלים , 
הוא צריך לפתור את בעיית התעסוקה . ניתן , לדעתו , להסתפק בטווח המיידי 
בפתרונות דיור ארעיים ברמה נמוכה . בישראל דירה ממוצעת היא בת 57 מטרים 
מרובעים , אך בבריה"ם דירה ממוצעת היא בת 24 מטרים , ואין זה מחזה נדיר 
ששתי משפחות חולקות דירה אחת . היהודים הבאים ארצה מבריה"ם רגילים לחיי עבודה , 
והגשמתם העצמית תלויה בהשתלבותם במשק . לכן , אם לא תציע להם המדינה אפשרויות 
תעסוקה , תהיה זו פגיעה קשה בקליטתם . קל יותר יהיה לנמק בפני עולים אלה 
פתרונות דיור זמניים ברמה נמוכה , מאשר העדר תעסוקה . צריך להיות ברור שהמקורות 
שלנו מוגבלים . אי אפשר להגדיל את הגירעון לרמה גבוהה יותר מהנוכחית . 
הרמה הנוכחית של גירעון , בשיעור של % 3 . 5 מהתוצר הלאומי הגולמי , מדאיגה 
ביותר , והגדלתה עלולה להביא להתפרצות אינפלציונית . אי אפשר גם להלוות 
בלי גבול , כי שער הריבית יעלה , ולסקטור העסקי לא יישארו מקורות הון . 
אי אפשר גם ללוות בחו"ל ללא הגבלה , ואסור גם לפגוע ברזרבות מטבע זר . 
את המשאבים המעטים של המשק הישראלי יש להפנות להרחבת שוק העבודה , לעידוד 
ההשקעות , לעידוד יוזמות כלכליות . הבעייה המהותית של מדינת ישראל בקליטת 
העלייה היא חיזוק המשק והאתגר הראשון בחשיבותו הוא מניעת אבטלה מן הוותיקים 
ויצירת אפשרויות תעסוקה לעולים החדשים . 
