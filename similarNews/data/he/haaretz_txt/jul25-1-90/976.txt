( ע ) . אן פולארד תגיע היום אחר הצהריים לביקור בישראל . עם בואה מארה"ב 
תאושפז פולארד בבית החולים " הדסה " בירושלים , שם תעבור סדרה של בדיקות 
וטיפולים . בנמל התעופה בן - גוריון יקבלו את פניה נציגי הוועד הציבורי והלובי 
למען פולארד בכנסת . לאחר שתמסור הודעה קצרה , תוסע הישר לבית החולים , 
ממנו תשוחרר בהתאם לממצאי הבדיקות ולהחלטות הרופאים . אמנון דרור , מראשי 
הוועד הציבורי למען פולארד , מסר כי אן היא עדיין בחזקת " אסירה על תנאי " 
ולפיכך הוגבלה תקופת שהותה בארץ עד ל01 שבועות , ונאסרו עליה הופעות ציבוריות 
וראיונות בכלי התקשורת . גם היא עצמה החליטה לצמצם את חשיפתה , כדי למנוע 
נזק אפשרי לגונתן , הנמצא בעיצומו של דיון משפטי על בקשתו לחזור בו מעסקת 
הטיעון שעשה בשעתו עם ממשלת ארה"ב . יחד עם זאת תסייר אן פולארד על - פי 
רצונה במקומות שונים בארץ ותיפגש עם אנשים שונים , חלקם התכתבו עימה בעת 
שהיתה כלואה בבית הסוהר . 
