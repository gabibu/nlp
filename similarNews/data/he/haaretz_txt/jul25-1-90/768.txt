האם בקשה לקבל היתר בנייה בבית משותף , המוגשת לוועדה מקומית לתכנון ולבנייה , 
חייבת להיות חתומה בידי כל בעלי הדירות בבית או בידי נציגיו , כתנאי 
לכך שהוועדה תדון בה או שמא די בחתימה של אחד מבעלי הדירות , או של אחדים 
מהם ? בית המשפט הגבוה לצדק דן בסוגיה זו לפני שבוע וחצי , בעתירה שהגישה 
" בנייני ט . ל . ם חברה לבניין " נגד הוועדה המקומית לתכנון ובנייה בחולון 
ונגד בעלי הדירות בבית המשותף ברחוב ארלוזורוב 01 בעיר ( בג"ץ 98978 ) . 
העותרת ביקשה לקבל היתר בנייה על גג הבית , הצמוד לדירה שבבעלותה . בעלי 
הדירות האחרות בבית לא היו מוכנים לחתום על הבקשה וטענו , כי אין הוועדה 
המקומית רשאית לדון בבקשה בלא שחתמו עליה . הוועדה קיבלה טענה זו , אך 
העותרת טענה כי הוועדה טעתה . השופטים משה בייסקי , שלמה לוין ותיאודור 
אור נענו לבקשת העותרת לחייב את הוועדה לדון בבקשתה להיתר בנייה , תוך 
נקיטת הליכים לפי התקנות , בלא שיהיה צורך בחתימת בעלי הדירות או נציגי 
הבית המשותף על הבקשה הזאת . השופט אור קובע בפסק הדין , כי המחלוקת 
בין הצדדים היא בעניין פירוש תקנה 2 לתקנות התכנון והבנייה ( בקשה להיתר 
תנאיו ואגרות ) תש"ל0791 . סעיף א ( 4 ) בתקנה זו קובע , כי להיתר בנייה 
בבית משותף דרושה חתימתם של " כל בעלי הדירות בבית המשותף או חוכריהן או 
נציגות הבית המשותף " . סעיף ב קובע , כי אם היו כמה בעלי זכות באותו 
נכס , ולא כולם חתמו , " לא יינתן היתר , אלא לאחר שהומצא העתק הבקשה 
לאלה שלא חתמו " . המחלוקת היא בין גירסת המשיבים , כי תנאי מחייב הוא , 
לפי סעיף א ( 4 ) , שבכל מקרה יחתמו בעלי הדירות בבית המשותף ( או נציגות 
הבית המשותף ) על כל בקשה להיתר בנייה בבית זה , ובלא חתימה כזאת לא תדון 
הוועדה בבקשה , לבין גירסת העותרת , כי סעיף ב מסייג את האמור בסעיף א ( 
4 ) כך : אם לא חתמו כל בעלי הדירות , יש לנקוט הליך המבטיח כי עמדתם 
תישמע , ולאחר מכן תוכל הוועדה לדון בבקשה ולהכריע בה . השופט אור מקבל 
את גירסת העותרת בהסתמכו , בין השאר , על תיקון של תקנה 2ב , הקרוי " תיקון 
מס 3 , התשמ"ו5891 " . התיקון מרוקן מכל תוכן את ההוראה בסעיף 2א ( 4 ) 
, כי לגבי בית משותף נדרשת חתימת כל הבעלים או החוכרים . השופט סבור 
כי הסתירה שנוצרה בין שני הסעיפים עקב תיקון זה נובעת מהעובדה , שכנראה 
לא שם מתקין התקנות את לבו לכך שאין עוד חשיבות אם הבקשה חתומה בידי כל 
בעלי הדירות בבית המשותף או בידי חלקם בלבד . לפיכך , השופט ממליץ לתקן 
גם את נוסח תקנה 2א ( 4 ) , כדי שלא יכלול חובת חתימה של כל הבעלים . 
השופט אור מדגיש , כי התקנות נועדו להבטיח כי מי שיש לו אינטרס להתנגד 
לבקשה להיתר בנייה , יידע על כל בקשה כזאת וגם תינתן לו ההזדמנות להשמיע 
את דעתו וטענותיו לפני הוועדה קודם שתכריע בעניין . לדעת השופט , גירסת 
המשיבים יש בה כדי להכביד ולסרבל שלא לצורך . " ומה אם למתנגדים לבנייה 
המבוקשת יש רוב בנציגות , על אף שאין להם כל עילה משפטית להתנגד ? הוא 
שואל : " במקרים של בתים משותפים שבהם יש יחידות דיור רבות , יש בפירוש 
שבו דוגלים המשיבים כדי להקנות אמצעי סחיטה לבעלי דירות אחרים " . השופט 
גם מצטט פרשנות של בג"ץ לתקנות הנוגעות לבעלות או חכירה משותפת בנכס . 
לפיה , אין צורך בחתימה של כל הבעלים המשותפים בנכס . " אין לכאורה כל 
היגיון והצדקה שהדין יהיה שונה בשני המקרים . 
