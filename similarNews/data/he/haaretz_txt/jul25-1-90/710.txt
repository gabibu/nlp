" הנהגת האינתיפאדה מעודדת הברחות של פירות וירקות מהשטחים לישראל ומפצה 
כספית את המבריחים הנתפסים , על ערך הסחורה המוחרמת והוצאות המשפט " , טען 
אתמול מנכ"ל הרשות לפיקוח חקלאי , חי בנימיני . לדבריו , מבריחים יהודים 
הנכנסים בלילות לרצועת עזה , מקבלים ליווי מפעילי האינתיפאדה , כדי להגן 
עליהם בעת רכישת הסחורה מחקלאים ברצועה . לפי הערכות של חקלאים , אבדן ההכנסות 
למגדלים הישראלים , עקב הברחות של ירקות בלבד , מהשטחים לתחומי הקו הירוק , 
מגיע למיליון דולר בשבוע . בג"ץ חייב לפני 01 ימים את שרי הביטחון , האוצר 
והחקלאות ואת המועצה לשיווק ירקות , לבוא ולנמק מדוע לא ינקטו באמצעים לעצירת 
התופעה . בסוף השבוע שעבר קיימה הרשות לפיקוח חקלאי מבצע שנמשך 84 שעות ברציפות , 
במהלכו נתפסו 52 כלי רכב שהבריחו פירות וירקות לשווקי הארץ , במשקל של 
מעל 52 טון . במקביל נתפסו בשוק הכרמל בתל - אביב 006 ק"ג בשר כבש שהוברח 
מהגדה . הבשר שנתפס הועבר להשמדה . הרשות תפסה כ06 טון שזיפים מסוג סנטה 
רוזה , שהוברחו מהגדה בעזרת תעודת משלוח של סיטונאים מהארץ וכרטיס מגדל 
של חקלאי מטייבה , שכל כושר הגידול שלו הוא כשלושה טון . בנימיני מסר שבחלק 
ניכר מהמקרים , נתפסו סחורות מוברחות מרצועת עזה מלוות בתעודות מהממשל הצבאי , 
המתירות את העברת התוצרת מהרצועה לגדה בלבד . ואולם כלי הרכב עמוסי הסחורה 
המוברחת , סטו מהציר שאושר להם ונתפסו בכבישים המובילים לאזור תל - אביב 
ובשווקים הפתוחים במרכז הארץ . יצויין , שעל פי סיכום בין הרשות לפיקוח 
חקלאי והממשל , למניעת הברחות לארץ , מוביל התוצרת החקלאית מעזה לגדה חייב 
להצטייד באישור מהממשל , כאשר בעת פריקת התוצרת מוחתמת התעודה כאישור לפריקה . 
המוביל חייב להציג אישור זה לנציגי הממשל בעזה , כהוכחה שהסחורה פורקה 
ביעדה המוצהר ולא בישראל . מתברר שהוראה זו אינה מקויימת במקרים רבים וחלק 
מהתפיסות של תוצרת מוברחת שבוצעו במבצע האחרון , היו של כלי רכב שסטו מהגדה 
לעבר שווקי הארץ . במבצע בשבוע שעבר נחשף שיתוף פעולה בין מבריחי תוצרת חקלאית 
מהגדה , לבין סוחרים וחקלאים ישראלים , שסיפקו תעודות משלוח מזוייפות המאשרות , 
כביכול , כי התוצרת גודלה על ידי גורם חקלאי בארץ . מסמך שהוכן ברשות לפיקוח 
חקלאי מתריע על קיומו של שוק חקלאי חדש בכפר עתיל , כ5 ק"ם מזרחית מהקו 
הירוק , סמוך לאיזור גת שבמשולש . שוק זה מרכז פירות וירקות המיועדים להברחה 
לישראל , מרצועת עזה והגדה . התוצרת הטרייה מועברת לתחומי הקו הירוק דרך 
דרכי עפר רבות שבאזור , מועמסת על כלי רכב ישראליים ובאמצעות תעודות משלוח 
מזוייפות ושיתוף פעולה של סוחרים שונים , " מולבנת " הסחורה ומועברת לשווקים 
הסיטונאים בארץ . במקרה אחד לפחות , נאמר במסמך , הועברו בצורה זו ירקות 
לבסיס מזון של צה"ל . העונש המוטל על הנתפסים נמוך ואינו מרתיע את העבריינים , 
קובע המסמך . עודפי התוצרת החקלאית ברצועה ובגדה , עקב העדר תכנון של 
ייצור , מהווים תמריץ לסוחרים בשטחים להבריח תוצרת זו לישראל , שבה הם 
משיגים מחירים גבוהים יותר . שר החקלאות הורה למנכ"ל הרשות לפיקוח חקלאי 
להגביר את הפיקוח כדי למנוע החדרת תוצרת מהשטחים לארץ . בפעילות לילית שיגרתית 
של הרשות לפיתוח באיזור כברי בגליל נעצרו שני טנדרים עמוסי ביצי מאכל ובהם 
42 אלף ביצים שהיו גנובים . נעצרו 5 חשודים המשתייכים כנופיה שהתמחתה בגניבת 
ביצים במושבי הגליל המערבי . בביתו של אחד החשודים גילו עוד כ02 אלף ביצים 
גנובות . 
