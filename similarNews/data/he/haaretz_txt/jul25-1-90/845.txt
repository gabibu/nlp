שר התעשייה והמסחר משה נסים העביר בימים אלה לאישור ועדת הכלכלה תקנות להגנת 
הצרכן בנושא פרסומת המכוונת לקטינים . מטרת התקנות לקבוע כללי התנהגות לגבי 
פרסומת לקטינים , שיביאו בחשבון את טובת הקטין וצרכיו , ולא רק את קידום 
המכירות ושיווק המוצר . התקנות המוצעות אמורות להגן על קטינים מפגיעות נפשיות 
ופיסיות . הן מבוססות על כללים והנחיות הקיימות בארצות אירופה . משרד התעשייה 
והמסחר קיים דיונים בעניין עם משרדי ממשלה שונים , איגודי צרכנים , איגוד 
המפרסמים , המועצה הלאומית לשלום הילד ועוד . התקנות מבחינות בין " ילד " 
מי שטרם מלאו לו 21 שנים , ובין " קטין " , שטרם מלאו לו 81 שנים , 
כדי לקבוע אמות - מידה של פרסומת לגילאים אלה . התקנות קובעות עקרונות כלליים 
לפרסומת המכוונות לקטינים , כמו התאמתה לקהל היעד , העברת ערכים חברתיים , 
דיוק בפרסום , ופרסום המחיר של המצרך . כן ייכללו איסורים כגון על ניצול 
לרעה של דימיונם וחוסר ניסיונם של הקטינים , תיאורי אלימות , שימוש בעירום 
או ברמזים מיניים . באשר לילדים אוסרות התקנות פרסומת העלולה לפגוע בבטיחותם , 
כגון עידוד לנהוג בכלי - רכב , להשתמש בחומרים דליקים ולעשות דיאטות למיניהן . 
כן אוסרות התקנות פרסומת המעודדת צריכת אלכוהול , סיגריות , השתתפות בהגרלות 
וכו . 
