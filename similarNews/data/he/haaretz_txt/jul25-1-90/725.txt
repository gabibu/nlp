ראש הממשלה , יצחק שמיר , יכנס היום פגישה של חברי הליכוד בוועדת הכספים 
ובהנהלת הסיעה על מנת לדון בדרכים להעלאת מימון המפלגות . בקרב ח"כים בליכוד 
קיימת התנגדות לפעול להגדלתה של יחידת המימון מ004 ל007 אלף ש"ח לכל חבר 
כנסת בשנה . אולם , עקב קשייה התקציביים של המפלגה וחובותיה הכבדים החליטה 
מזכירות הליכוד בסוף השבוע להורות לח " כים לפעול להגדלתה של יחידת המימון . 
הליכוד עשוי להעלות ביום רביעי הצעה להגדלת מימון המפלגות , וכן להכשיר 
את הגדלת המימון מנובמר 88 . כזכור , הגדלת המימון בנובמבר 88 נפסלה על 
ידי בג"ץ מאחר ולא כל שלבי החקיקה בוצעו ברוב של 16 ח"כים . במערך מוכנים 
לתמוך בהצעת הליכוד " להכשיר " את מה שבג"ץ פסל , אולם מתנגדים לפעול 
להגדלתה של יחידת המימון . בליכוד מקווים כי בעזרת הרוב שיש לקואליציה במליאת 
הכנסת , וכן סיעת אגודת - ישראל , ניתן יהיה להעביר מחרתיים את ההצעה על 
הגדלת המימון . אם תתקבל ההצעה , הרי שיימנע הצורך ממרבית המפלגות להשיב 
כספים אל קופת המדינה , בהתאם להחלטת בג"ץ . בליכוד חוששים מהצבעתה של 
סיעת צומת , שהיתה היוזמת של הפנייה לבג"ץ שפסל את ההחלטה על מימון המפלגות . 
