גורם ממשלתי בכיר העריך אמש כי תוך חמש שנים יעלו לישראל כמיליון יהודים 
מבריה"ם . להערכתו , אם תחזית זו תתממש והממשלה לא תיערך למציאת פתרונות 
דיור בקצב הנדרש , עלולים 057 אלף נפש בישראל למצוא עצמם בעוד חמש שנים 
ללא קורת גג . הגורם הממשלתי הבכיר , ששוחח אמש עם כתבים לענייני קליטה , 
הדגיש , כי תוך חמש השנים הקרובות נזדקק ל005 אלף פתרונות דיור עבור העולים 
החדשים והזוגות הצעירים . לדבריו , לפי התוכנית הנוכחית שאושרה על - ידי 
הממשלה יוקמו רק 54 אלף יחידות דיור בשנה , וכ02 אלף יחידות דיור בבנייה 
פרטית על - ידי קבלנים . לכן , בעוד חמש שנים יהיה גירעון של כ052 אלף 
דירות . אותו גורם הדגיש כי קיים פיגור של שנתיים בבניית דירות לעולים . 
" הבעיה רצינית מאוד , ולא נראה לי שבציבור קיימת מודעות מספקת לחומרתה " , 
אמר הגורם הממשלתי הבכיר . לדבריו , יחלפו עשר שנים עד שהמדינה תתגבר 
על בעיות הדיור של העולים . לסופר " הארץ " נודע , שהקבינט לקליטת עלייה 
עדיין לא החל לדון כלל בבעיות התעסוקה של העולים . בישיבת הממשלה ביום ראשון 
עומד שר הבינוי אריאל שרון להציג בפני הממשלה " תוכנית מקיפה לקליטת העלייה " , 
שהוכנה בחודש האחרון במשרד הבינוי . התוכנית מציגה את כל האופציות האפשריות 
לקליטת העולים . נלקחו בה בחשבון פתרונות דיור זמניים כגון יבואם של 54 
בתים טרומיים , 000 , 3 קרוואנים , שיפוץ אלפי דירות של " עמידר " ו"עמיגור " 
ושכירת מאות בתי מלון ואכסניות כפתרון זמני לעולים . בתוכנית שגיבש משרד 
השיכון מוצע שקבלנים וחברות בנייה יתחילו בבניית דירות להשכרה , מתוך מגמה 
שהממשלה תתחייב בפני הקבלנים לשכור את הדירות עבור העולים . כן דנה התוכנית 
בצורך לשתף חברות זרות בבניית בתי קבע בארץ , משום שהקבלנים בארץ אינם יכולים 
לקבל אשראי לבנייה בתנאים זהים לאלה של חברות מחו"ל . השר שרון מתכוון להציג 
בפני הממשלה את העלות הכספית של כל אחת מהאלטרנטיבות המוצעות לפתרון מצוקת 
הדיור . נודע שעד כה טרם הוחל בבניית 54 אלף יחידות הדיור שאושרו לפני חודשים 
ספורים ע"י הממשלה . ל31 אלף מהדירות הללו כבר ניתנו כל האישורים , ובימים 
הקרובים יוחל בבנייתן . 
