כמעט כל קציני השירות הסדיר בחטיבה שלנו ביקשו להשתחרר ( בתום שירות החובה ) 
, במסגרת צמצום הכוחות המזוינים . אף בקשה אחת לא נענתה בחיוב " . מידע 
זה פורסם במכתב למערכת , בחתימתו המלאה של סגן בצבא האדום , בוגר הנדסת 
חשמל , בשבועון המוסקוואי " זמנים חדשים " . " כשלושים אלף קצינים ביקשו 
להשתחרר מהצבא . הטובים והמוכשרים ביותר עוזבים " , כתב באחרונה " חדשות 
מוסקווה " . הרצון לפרוש מהשירות היה למכה בצבא הסובייטי , ואין עוד אפשרות 
למנוע דיון פומבי בנושא . שני הפרסומים גם מבהירים , שלמרות הקיצוצים החדים 
בתקציב הביטחון הסובייטי והתחייבויותיו של גורבצוב לצמצם את הצבא , מערכת 
הביטחון הסובייטית אינה ששה לבצע את הצמצומים וחוששת מהפגיעות האיכותיות 
שייגרמו בשל השינויים . הצד השני של המטבע הוא המחאה הגוברת של החיילים המשוחררים , 
הקצינים הצעירים והחיילים על הביורוקרטיה ותנאי השירות , והתארגנות של 
אמהות מגויסים להגנה על ילדיהן . סירוב בני המיעוטים האתניים להתייצב לשירות 
חובה זכה לפרסום בעת משבר המדיניות הבלטיות . אך עם חדירת הגלסנוסט לתחום 
הביטחון נחשפים גם שאר היבטי המשבר העובר על הצבא . בראשונה זכו לפרסום 
הטענות הקשות על האספקה , איכות הציוד , הפגמים בנשק וליקויי השירות הרפואי 
הסובייטי באפגניסטאן . תחילה היו אלה סיפורים ותיאורים שעברו מפה לאוזן , 
אחר - כך במפגשים , ובתוך זמן קצר הם הגיעו גם לעיתונות . גם העיכובים 
והתקלות באישור אותות ההצטיינות מאותה מלחמה גורמים רוגז רב , הן בשל הפגיעה 
בכבוד והן משום שאותות מסוגים שונים מעניקים לחייל המשוחרר זכויות ותשלום 
חודשי . באחרונה הוקמה ועדת הסובייט העליונה לענייני ותיקי מלחמת אפגניסטאן 
והיא מעוררת תקווה לפתרון בעיה כאובה : זכויות החיילים והקצינים , בעיקר 
בצבא הקבע , ששירתו בארצות חוץ שבהן לא היתה באופן רשמי כל מעורבות צבאית 
סובייטית . הם שירתו כ"מתנדבים " והתברר להם שתקופת השירות שלהם לא נכללה 
בחישוב הוותק . " לפי המסמכים הארכיוניים , הייתי בשנים 250591 , בהיותי 
סגן , בנסיעה עסקית בצפון - קוריאה . קיבלנו פקודה שלא ליפול חיים בשבי . 
השנים האלה לא נרשמו בפנקס השירות שלי . . . באחרונה כתב לי הגנרל איוון 
קולודיאזני , שהיה אז מפקדי , שבמקרה שלו אף לא נרשמה בתיקו האישי פציעתו 
הקשה בחזית הקוריאנית " , מתלונן פבל בביץ מוולדיבוסטוק . " בשנים 0791 
ו4891 שירתי במצרים ובסוריה . . . הייתי אחראי לתכנון ולארגון הסיוע האווירי 
של חיל האוויר הסורי בלבנון . קיבלתי תעודה שהיחידה בפיקודי ביצעה בהצלחה 
פעולות לחימה . אני חושב שאין זה הוגן שלאנשים שפיקדתי עליהם לא הוענק התואר 
לוחם - אינטרנציונליסטי " , כותב וסילי גוצוק מקייב . הסובייט העליון כונן 
באחרונה ועדה לוותיקי השירות הצבאי הבין - לאומי וכעת מתוכננים כנסים של 
ותיקי השירות הזה לדורותיהם " הספרדים " , " הסינים " , " הקוריאנים " , 
" הווייטנאמים " , " האנגולים " , " המצרים " , " הסורים " ואחרים . 
התנועות הלאומיות והמהומות האתניות , בפרט ברפובליקות האסיאתיות של בריה"ם , 
החמירו את תופעת הסרבנות בקרב הקצינים הרוסים " להתנדב " לפעולות שיטור 
ו"שמירת סדר " באזורים אלה . קצינים אלה מפוטרים לאלתר מהצבא , ובעלי 
דרגות בינוניות סרנים ורבי - סרנים אף מועמדים למשפט צבאי . תופעת הסרבנות 
מעמיקה את הקרע בין הקצינים הצעירים לבין הקצונה הבכירה , שהיתה לאחד מעמודי 
התווך של השמרנים בממסד הסובייטי . התלונות על התעללות יחידות הרוסיות בחיילים 
בני לאומים אחרים העלו את נושא ההתעללות בטירונים בכלל . במוסקווה הוקם 
" ועד אמהות של חיילים " כדי להילחם בתופעה , אך פעולותיו כבר מתייחסות 
לנושאים רחבים יותר של המדיניות הצבאית . בקריאה שפירסם הוועד בראשית יוני 
השנה נאמר , בין היתר : " מי אחראי בצבא לאובדן חיי אדם ? במכתבי חיילים 
והורים אל ועד האמהות אנו מוחים על הטרטורים הנוראיים שהם מנת חלקם של החיילים 
בשנה הששית לפרסטרויקה ! אנו מקבלים מכתבים על אנשים שמתו מקרע בשרירי הבטן 
בשל מכות , על יחידות שמשתוללים בהן הומוסקסואלים . . . שכרות ורשעות 
אלה הן תוצאות החינוך הצבאי . . . איך אנו , כאמהות , יכולות לשלוח 
את בנינו אל אכזריות ? אנו קוראות לאמהות כל החיילים : התקשרו אלינו ! 
נארגן ועדות ומועצות לסייע לחיילים המשרתים באזורנו , כדי להבטיח זכות 
להיכנס לבסיסים צבאיים . עיניהן הפקוחות והאוהבות של אמהות רואות כל מה 
שרשויות הצבא מבקשות להסתיר " . 
