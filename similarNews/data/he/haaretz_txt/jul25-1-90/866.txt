בואנוס איירס ( אי - פי ) . מספר מעשי הפשע גדל פי שלושה , בריונים מתהלכים 
חופשי , הכעס והפחד גוברים והורציו סנטוס , אשר רדף אחרי גנבים והרג שניים 
מפני שנמאס לו , הפך לסמל . מקרה סנטוס היכה גלים בקרב 01 מיליוני התושבים 
בבואנוס איירס , אשר הרגישו בטוחים בעירם עד השנים האחרונות . היסטוריונים , 
סוציולוגים , שופטים , המשטרה , פקידי ממשלה , מוכרי עיתונים לכולם , 
כך נראה , יש דעה והם מביעים אותה במסיבות , בשיחות ברחוב , בתוכניות 
רדיו ובמכתבים למערכות העיתונים . בסוף השבוע זוכה סנטוס מאשמה של הריגה . 
השופט , לואי סווסקו , אמר כי המהנדס בן ה24 אינו אשם , מפני שפעל במצב 
של מצוקה אמוציונאלית . בבוקר שבת ביוני , שמע סנטוס קול של ניפוץ זכוכית 
בחוץ וזיהה את קול האזעקה של מכוניתו . הוא רץ לחלון וראה שני אנשים עושים 
דרכם למכוניתם , כשהם צוחקים ומחזיקים ברשם - קול של מכוניתו . ביתו של 
סנטוס נפרץ פעמיים בעבר ומכוניתו נפרצה 41 פעמים . רותח מזעם הוא החל לרדוף 
אחר הגנבים , וכאשר הגיע אליהם ירה בראשו של האחד ובגרונו של חברו . שתי 
יריות , שתי גוויות . סנטוס הואשם בהריגה ואושפז בבית חולים לצורך בדיקות 
פסיכיאטריות . אשתו נורמה אמרה : " קשה לי להאמין למה שקורה . זה חלום 
בלהות " . השניים שסנטוס הרג לא היו פושעים מועדים . האחד היה נהג אוטובוס 
בן 13 , והאחר עובד אטליז בן 92 . לשניהם נשים וילדים . עם המיתון הקשה 
בארגנטינה והתגברות האבטלה , רבים בארגנטינה עלו על דרך הפשע . האם הורציו 
עשה את הדבר הנכון ? מנחי תוכניות ברדיו ובטלוויזיה מדווחים על תמיכה מאסיווית 
במעשהו של סנטוס . חורחה לואי פסרו , ראש המשטרה הפדראלית , אומר כי אין 
לקחת דוגמה מסנטוס , שכן " כך נחזור אל חוקי הגונגל " . מעשי שוד הפכו 
לדבר של יום - יום בבואנוס איירס . אמנם פשעים כגון אונס ורצח הם נדירים 
יחסית , אך כמה מקרים של אלימות קשה שזכו לפרסום רב משרים אווירה של פחד 
בקרב התושבים . ב41 ביוני , יומיים לפני מקרה סנטוס , איש עסקים אשר זיהה 
בריון במסדר זיהוי של המשטרה נורה ונהרג לאחר שהפוגע שוחרר . לפני חודשיים 
אדם חמוש במקלע ניסה לאלץ איש עסקים אחר לסטות מן הכביש הראשי , אך האיש 
הצליח להימלט . החמור ביותר הוא שאין מדובר רק בפושעים , אלא גם בכוחות 
הביטחון . החודש נידונו למאסר שלושה שוטרים אשר הציעו לשחרר עבריין תמורת 
מחשב . שופט ניסה לסחוט 005 אלף דולר ממרפאה , כדי לבטל את התביעה נגד 
המרפאה , שטענה כי התביעה כולה מפוברקת . השחיתות נפוצה בקרב שוטרים המשתכרים 
רק כ001 דולר בחודש , ובדרך כלל מחזיקים במשרה נוספת . לפי סטטיסטיקה רשמית , 
מספר הפשעים במחוז בואנוס איירס אשתקד היה 221 אלף לעומת 74 אלף בשנת 5891 . 
התושבים זהירים מאוד בכל הנוגע ללבושם , למקומות הבילוי שלהם ולדרך המובילה 
לשם . לפני כמה חודשים ארגנו סנטוס ושכניו יחידות משלהם לשמור על הבתים 
והמכוניות שלהם . כוחות ביטחון פרטיים מסיירים בשכונות האמידות . אחרים 
אוספים כסף כדי לצייד את המשטרה המקומית טוב יותר . משטרת בואנוס - איירס 
הודיעה על תוכנית להעביר שוטרים רבים יותר לרחובות ואף לגייס אלפיים שוטרים 
חדשים . המשטרה מודה שיש בעיה , אך היא מכחישה שאיבדה שליטה . מדובר בדרך 
כלל בבריונות ובגנבה ממכוניות ומבתים ולא בפשעים חמורים . ראש המשטרה , 
פסרו , טוען כי שיעור ההרשעות הוא נמוך בגלל הרפורמה בחוק משנת 4891 , 
כאשר הוחזרה דמוקרטיה אזרחית לאחר קרוב לשמונה שנות דיקטטורה צבאית . על 
כל 001 מעצרים יש רק 6 . 2 הרשעות , ומחציתם אינם נדונים למאסר , הוא סיפר . 
לדבריו יש להתיר למשטרה להחזיק חשודים במעצר עד המשפט ועל השופטים להחמיר 
יותר . 
