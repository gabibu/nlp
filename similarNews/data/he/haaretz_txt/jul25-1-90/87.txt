נייגל ארנסט גיימס מנסל ( 63 ) הקיף את מסלול סילוורסטון החדש בפעם האחרונה , 
נאבק בתיבת ההילוכים החצי אוטומטית של הפרארי מס 2 . ברחבת הטיפולים המכונאים 
שמעו את הפרארי חולפת בהילוך סרק מול היציע הראשי ועוצרת בשולי הישורת הקצרה . 
הקהל האנגלי קיפל את דגלי היוניון - גק ועמד על בהונותיו להריע לנהג האנגלי 
הטוב ביותר . שעה מאוחר יותר הודיע כי אישתו וילדיו חשובים ממירוצי מכוניות 
ולכן בתום העונה הוא פורש ממירוצי פורמולה 1 . מנסל החל להתחרות במרוצים 
בשנת 7791 , נעזר במשכורתו כמהנדס לממן את הוצאות המרוצים התופחות . הוא 
ניצח בשנתו הראשונה ב23 מתוך 24 המרוצים בסדרת פורמולה פורד 006 , 1 , המהווה 
כר גידול למרבית נהגי המירוץ הגדולים . במהלך העונה הוא נחבל באופן חמור 
בגבו אך שב למסלול , בניגוד לעצת הרופאים , וזכה באליפות בריטניה . שנתיים 
מאוחר יותר נאלצו מנסל ואישתו רוזאן למכור את ביתם , לאחר שמנסל נכשל לגייס 
תמיכה למימון מושב במכונית פורמולה 3 . שלדת ה"מארץ " של המכונית שלו לא 
נחשבה באותה שנה לתחרותית במיוחד , אולם סגנון הנהיגה שהפגין משך את תשומת 
לבו של קולין צפמן הבוס האגדי של קבוצת לוטוס והלה הזמין אותו למבחנים . 
על סף ההזדמנות לבחון את כישוריו במכונית פורמולה 1 , מצא עצמו מנסל מעורב 
בתאונה במירוץ פורמולה 3 ונפצע בצווארו . אני אהיה שם , ענה מנסל לשאלתו 
של צפמן אם הוא כשיר מבחינה פיסית למבחן . כל כך אופייני למנסל : כישרון 
אדיר , נחישות ורצון ברזל וכמות לא מבוטלת של מזל רע . מנסל הוא לא אחד 
מאותם בחורים שזכו לשטיח אדום בדרכם במעלה הקריירה . הוא נאלץ לחרוק שיניים 
ולהילחם . קולין צפמן שהפך לחברו הקרוב העניק לו שנה מאוחר יותר מושב בקבוצת 
לוטוס , אבל היו אלה שנות שפל של קבוצת הפאר הבריטית , ומצפמן , שנפטר 
בשנת 2891 , נחסך לפחות ההכרח לחזות בהידרדרות הקבוצה . שנת 5891 מסמנת 
תפנית ומנסל הוחתם על ידי פרנק ויליאמס כבן קבוצתו של קיק רוזברג בקבוצת 
ויליאמסהונדה . מנוע הונדה הפך את קבוצת ויליאמס לתחרותית ומנסל זכה באותה 
שנה לניצחון הגרנד - פרי הראשון שלו . לא היה זה ניצחון של מה בכך , אלא 
ניצחון שהושג בברנדס - האץ , במה שכונה הגרנד פרי האירופי , שכונה כך כיוון 
שהסווה את העובדה שהבריטים אירחו שני מרוצי גרנד פרי באותה עונה . מנסל 
כמעט יצא מגדרו כשניצח מול הקהל הביתי והחל להתרגל לטעם כשזכה בניצחון נוסף 
באותה שנה בגרנד - פרי האחרון שהתקיים בדרום אפריקה . 6891 היתה אמורה להיות 
השנה של מנסל . הוא ניצח ב5 מרוצי גרנד - פרי , הוביל בטבלת האליפות ו81 
הקפות לסיום המירוץ האחרון בעונה , שהתקיים באדלאיד , אוסטרליה , עדיין 
אחז ברסן ההובלה . 81 הקפות לפני אליפות העולם התפוצץ הצמיג האחורי שמאלי 
בוויליאמס הונדה ועיניו הכלות של מנסל חזו בפרוסט נוטל את ההובלה וזוכה באליפות 
עולם שנייה ברציפות . שנה מאוחר יותר התקיף נייגל את מסלולי הגרנד - פרי 
בחמת זעם וניצח שוב בחמישה מרוצים . אבל עמיתו לקבוצה היה נלסון פיקה , 
שועל רב תחבולות , שהצליח להפר את האיזון הפסיכולוגי של מנסל ובסופו של 
דבר גם זכה באליפות העולם ( השלישית שלו ) , למרות שניצח באותה עונה בשלושה 
מרוצים בלבד . מנסל החל להרגיש כי ההזדמנות לאליפות העולם חומקת מידיו בלא 
שוב ובעיתונות הבריטית החלו להזכיר את שמו בנשימה אחת עם סטרלינג מוס ענק 
מרוצים בריטי שלא השכיל אף פעם לזכות באליפות העולם . על המסלול הוא עדיין 
הפגין את כשרונו המדהים , אבל הפרת ההסכם בין הונדה לוויליאמס השאירה אותו 
בעונת 8891 עם מכונית בלתי תחרותית לחלוטין . שנה מאוחר יותר שבו לחייו 
של מנסל להאדים כשחתם על חוזה עם קבוצת פרארי . למרות תיבת הילוכים חצי 
אוטומטית חדשנית , שסבלה ממחלות ילדות , הצליח מנסל להקנות לפרארי ניצחון 
בברזיל במירוץ הראשון בפתיחת העונה ויותר מכל זכור ניצחונו באותה שנה כשזינק 
לגרנד פרי ההונגרי מהמקום ה21 וניצח תוך הפגנת יכולת בלתי ניתנת לתיאור . 
שני הניצחונות של מנסל , למרות המכונית הבעייתית , העניקו לו מעמד של 
הנהג הבכיר בקבוצת פרארי וכך גם נחתם שחור על גבי לבן בין שני הצדדים . אלא 
שפרארי חמדה את אלן פרוסט , שקשריו הארוכים עם מקלארן הגיעו למבוי סתום , 
ופרוסט אינו האיש שינגן כינור שני בשום קבוצה . מנסל נעתר והסכים לבטל 
את ההסכם וכך איפשר את רכישת פרוסט בסכום של למעלה מ8 מיליון דולר . תמורת 
רצונו הטוב פרארי העניקה למנסל מתנה מכונית הגרנד פרי של עונת 8891 , ששוויה 
נמדד ביותר מכסף . המכונית מקשטת את אולם התצוגה של סוכנות פרארי שמנסל 
מחזיק במקום מגוריו , , אבל היא לא היתה יותר מסוכרייה להמתקת הגלולה 
המרה , כשנודע למנסל כי פרוסט מרויח כשני מיליון דולר יותר ממנו . לרבים 
שתמהו על הסכמתו להעברת פרוסט לקבוצה , מנסל השיב כי אלן פרוסט הוא הנהג 
היחיד בעולם שממנו ישמח ללמוד ושהידע שלו יהפוך את פרארי לקבוצה חזקה מאין 
כמוה . למרות שבמהלך השנים ובעקבות מזלו הרע מנסל פיתח סגנון בכייני משהו , 
הוא נשאר הבחור הטוב שמתנדב לשירות בסניף המשטרה המקומי בתקופת הפגרה ויוצא 
לדיג עם שלושת ילדיו ורוזאן , שהוא נשוי לה 51 שנה . פרוסט קר הרוח לא 
זכה ב34 מרוצי גרנד פרי בזכות שערו המתולתל . הוא אמנם הביא ידע ותרם להפיכת 
פרארי למכונית תחרותית מהשורה הראשונה עובדה הבולטת על רקע הנחיתות בשלדה 
שממנה סובלת קבוצת מקלארן השנה , אבל במקביל ובדרכו הנינוחה החל לבצר לעצמו , 
על חשבון מנסל , מעמד בלתי מעורער בפרארי . מנסל שיחרר פה ושם קולות של 
מחאה שהבהילו בעיקר את עצמו , קולות שלא התקרבו למסע יחסי הציבור המתוכנן 
בדקדקנות שאותו ערך פרוסט כשחשד בעונה שעברה כי סנה זוכה להעדפה על ידי הונדה . 
פרוסט המשיך לקטוף ניצחונות עם פרארי בעוד מנסל קוטף שוב מזל רע . פעם 
התפוצץ מנוע , פעם התקלקלה תיבת ההילוכים , פרוסט ניצח ומנסל חזר ברגל 
לרחבת הטיפולים . קפמאפרק " ההחלטה לפרוש התבשלה אצלי מזה זמן " , אמר מנסל 
לאחר הודעתו הדרמטית . " זו אינה החלטה רגעית , אני אמנם עייף אחרי המירוץ 
אך רגוע לחלוטין . איני מבין איך מכונית אחת מתפקדת באופן מושלם ומכונית 
אחרת סובלת כל הזמן מתקלות " , רמז על אחת הסיבות לפרישה אבל מיד נסוג והוסיף 
כי הוא יעשה העונה את כל שלאל ידו לעזור לפרוסט לזכות באליפות העולם . " אתן 
את כל שביכולתי " , הבטיח מנסל , " ואם אצליח עד לסוף העונה לנצח מירוץ 
או שניים , מה טוב , אבל החלטת הפרישה היא סופית " . הלשון הרפה שבה תקף 
מנסל את קבוצתו העלתה השערה כי הפרישה היא אמצעי לחץ על פרארי שכבר הודיעה 
לו כי היא מתכוונת לקצץ כ2 מיליון דולר בשכרו לעונה הבאה . בתמורה לקיצוץ 
הובטחה לו שוב סוכריית מכונית המירוץ של העונה , אבל ברור כי פרוסט , ששכרו 
נשמר , יהפוך באופן רשמי לנהג הבכיר של הקבוצה . " אנחנו מאוד מרוצים 
ממנסל " , אמר צזרה פיוריו , מנהל הקבוצה . " הוא נהג מהיר ביותר ותמיד 
נותן הצגה טובה לקהל ונשמח מאוד אם יחזור בו מהודעתו " . אבל באותה נשימה 
פיוריו המשיך וציין חלק מהמועמדים לתפוס את מקומו של מנסל במידה שיעמוד בהחלטתו . 
ייתכן כי כל המהומה היא רק חלק ממערכת לחצים מורכבת הפותחת את המשא ומתן 
לקראת העונה הבאה . אם לא , עולם הגרנד - פרי עומד לאבד את אחד הנהגים 
שנהיגתם מרהיבה ביותר לצפייה . למנסל שליטה מדהימה במכונית שאותה הוא מנצל 
לתעלולי עקיפה מסמרי שיער . אבל למנסל חסר כנראה את אותו דבר חמקני ואניגמטי 
שבמדורי הספורט נוהגים לכנותו " אופי של מנצח " . באחד הטורים האישיים בעיתונות 
הרכב בבריטניה הובא הסיפור הבא : לאחר הגרנד פרי הצרפתי נדרשו שני נהגי 
פרארי לדגימות שתן עבור בדיקות הסמים . מנסל , שהיה מותש לאחר המירוץ , 
התקשה לספק את הדגימה הנדרשת ונאלץ לשתות כמה בקבוקי מים מינרליים עד שצלחה 
בידו המשימה . פרוסט , שחגג עם המכונאים את ניצחונה ה001 של קבוצת פרארי 
וניצחונו האישי ה24 , היה רווי שמפניה ולא התקשה לתת דגימת שתן . אני תוהה , 
כותב בעל הטור , מה היתה הבעת פניהם של הרוקחים שבחנו את דגימות שני נהגי 
פרארי . האחד % 001 מים והשני % 001 שמפניה . 
