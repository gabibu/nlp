שר החוץ החדש , היה מלא שביעות רצון , שלשום במליאת הכנסת , מהשיחות שהיו 
לו עם שלושת שרי החוץ האירופאים של איטליה , לוקסמבורג ואירלנד אשר ביקרו 
בארץ כדי להפגין את התעניינותן של מדינות השוק המשותף בעמדת ישראל ליתר 
דיוק : של ממשלתה החדשה בבעיית הפלשתינאים . אמנם דוד לוי לא יכול היה 
שלא לדווח לחברי הכנסת כי האורחים מוסיפים לגרוס כי נחוץ לשתף את הנהגת אש"ף 
בכל משא ומתן וכי הם סבורים שלעם הפלשתיני מגיעה מדינה משלו . אבל שר החוץ 
מצא סיפוק בכך כי " חדש הדו - שיח בין ישראל לאירופה בתחומים חשובים " 
ושנקבעו צורות הידברות חדשות בין שני הצדדים . עם זאת , השר הודה בהמשך 
קיומם של " חילוקי דעות " . ואמנם אין תימה על כך . שר החוץ , כמו גם ראש 
הממשלה , השמיעו באוזני האורחים את כל אותם הטיעונים אשר לא הספיקו כדי 
לשכנע את אנשי יבשת אירופה לפני בואם ארצה ; המגע האישי , גם אם היה נעים 
וכל השיחות התנהלו " ברוח טובה " , לא הזיז את שלושת שרי החוץ מעמדתם . 
במובן מסוים , היה זה דו - שיח בין חרשים ; אבל משקלן הסגולי של מדינות 
יבשת אירופה מחייב אותנו לבחון מקרוב כל מה שאמרו . הם היו בקיאים בעמדת 
הממשלה שלנו ; והם הקדימו לומר למארחים שלא באו כדי " ללחוץ על ישראל " 
ושאין בכוונת שולחיהם להפעיל סנקציות או לחצים כלכליים עלינו . אבל הם רוצים , 
כך אמרו , לפעול למען קידום תהליך השלום , " כדי לשפר את המצב בשטחים 
ולעודד את המתונים בקרב הפלשתינאים ובמדינות ערב " . מיסודו של דבר , נציגי 
השוק איתנים בדעתם : קידומו של תהליך השלום מחייב לשתף בו את אש"ף . כל 
מה שיצחק שמיר ודוד לי טענו נגד זה , נותר ללא השפעה . נציגי השוק האירופי , 
בעוד שהדגישו את עניינה של אירופה במזרח התיכון בכלל ובמרחב הערבי ישראלי 
בפרט " ארצות אירופה מעוניינות בהגברת שיתוף הפעולה הכלכלי עם כל ארצות 
המזרח התיכון , וניתן יהיה להשיג זאת ביתר הצלחה אם ישרור שלום באזור " 
מודעים למגבלות כוחן של ארצות השוק ; הם יודעים כי ממשלת שמיר מסתכלת בראש 
וראשונה לעבר ואשינגטון . לכן הוסיפו להדגשת תמיכתם ביוזמת השלום הישראלית 
( החלטת הממשלה מה41 במאי , 9891 ) כי הם תומכים בה " בכפוף לתיקונים 
שתובע לבצע בה מזכיר המדינה האמריקאי , גיימס בייקר . זאת , למרות עמדתם 
הבסיסית התומכת בשיתוף אש"ף במשא ומתן , והמצדדת בהקמת מדינה פלשתינאית 
ובכינוס ועידה בין - לאומית " ( גדעון אלון , " הארץ " , 7 . 42 ) . 
לשון אחרת : שרי החוץ המייצגים את השוק האירופי , אינם מתעקשים על עמדתם 
העקרונית והם מוכנים למתן אותה ; אבל המקסימום שממשלת ישראל יכולה לצפות 
מארצות השוק הוא שישראל תקבל את חמש הנקודות של מזכיר המדינה של ארה"ב כפי 
שנוסחו בנובמבר אשתקד . התיבה הנ"ל " בכפוף לתיקוני בייקר " צריכה ללמד 
את ראש הממשלה ואת שר החוץ באיזה תנאים ישראל תוכל לקוות לשנות את האקלים 
הקריר שהשתרר בשנים האחרונות בין מדינות אירופה לבין ישראל . אם ממשלת ישראל 
תמצא דרך לבוא לקראת ההנהגה האמריקאית , גם אירופה תסביר לנו את פניה . 
אחרת היא תישאר קרירה , וגם אם השוק לא ירחיק לכת עד כדי סנקציות באופן 
מפורש , הוא ישכיל למצוא אמצעים כדי להמחיש לנו את מורת רוחו ממדיניות ישראל 
ומהמשך הכיבוש ודיכוי האינתיפאדה . ישראל אינה צריכה לגלות אדישות כלפי תחזית 
זאת . שר החוץ תירגל במגעיו עם אורחיו האירופיים את ההרצאה שהוא מתכוון להשמיע 
באוזני גיימס בייקר בעוד שבועיים . לא עלה בידו להשפיע על נציגי השוק כהוא 
זה ; אם יומר לגיימס בייקר אותם הדברים שאמר לעמיתיו האירופיים , צפויה 
לו אכזבה מרה . 
