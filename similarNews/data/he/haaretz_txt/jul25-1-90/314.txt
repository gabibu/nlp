וכנית טקס יום הזיכרון בקיבוץ היא האירוע שסביבו טווה המאירי את עלילת הרומאן 
שלו : הימים והלילות שלפני הטקס הם ימים של חשבון - נפש לאהוד אבני , מזכיר 
המשק , המתלבט בשאלות שונות . קריאה זהירה מרמזת על כוונת המחבר להאיר 
קונפליקטים מרכזיים של גיבורים אחדים ברומאן הזה . אבל תודעת הקורא הפתוח 
לקלוט את מצוקות הנפש של הדמויות המרכזיות ב"ליל זיכרון " נותרת בעיקר מבולבלת . 
מה יש לו , לאהוד אבני , המזכיר , מורה לספרות , בן לדור המייסדים , 
עגבן כושל הנשוי לאשה נאה ? ומה הוא בכלל רוצה ? זאת עתיד הקורא לשאול 
את עצמו לא אחת במשך הקריאה . יש לו ילד חמוד ואשתו היא בת למשפחה מיוחסת 
מוותיקי המושבות . מאבקי הירושה שלה על בית הוריה הם אחד מהעניינים שהרומאן 
עוסק בהם . יחסי המין שלהם מתוארים כאן בפרטנות , כמעט יותר מכל ממד אחר 
של יחסיהם . מאפיינת אותם נרקיסיות ומכניות המאפיינת את רוב הדמויות כאן . 
" ליל זיכרון " הוא רומן אידיאות . נראה כי מחברו התכוון להציג קונפליקטים 
מרכזיים של הקיבוץ בשנות השבעים . הדמויות המתייסרות כאן מדקלמות את ייסוריהן 
במונולוגים פנימיים או בדיאלוגים כושלים בדרך לא משכנעת ולגמרי לא אמינה . 
אי - הנחת המאפיינת את אהוד אבני אינה מנומקת ואינה מעוררת עניין . הוא 
מרבה להגות ביצירות ספרות , במיוחד באלה העוסקות בקיבוץ כבתימה . הוא מהרהר 
בהמלט ומצטט את אלתרמן , עוגב בדרך מגושמת אחרי תלמידתו לשעבר , משוחח 
עם אמו . אבני משתמש בתוכנית לטקס יום הזכרון כדי לקשור יחסים עם מתי שילוני . 
שילוני הצעיר , בנו של המנהיג המנוח , ממייסדי הקיבוץ ומהוגי הדיעות של 
התנועה , הוא בחור המחפש את דרכו באהבה וביצירה . כמו המורה שלו לספרות , 
שכתב ספר בינוני , מבקש גם מתי שילוני להיות סופר . המודל שלו הוא " וילהלם 
מייסטר " של גיתה . בינתיים הוא מתמכר לטבעונות ונאבק על כך עם האקונומית , 
מחזר אחר ירדנה , ילדת החוץ של המשק , ומתמסר כמו הגיבורים האחרים כאן 
לסבל המתפנק והמשעמם של חיפוש אחר משמעות החיים . אולי ביקש המחבר באמצעות 
הדמות החלולה הזאת שזעמה והאסוציאציות התרבותיות שלה נזעקות כאן בדרך מפורשת 
מדי לתת מוצא למצוקות הצעירים מבקשי הדרך בקיבוצים , לפער הדורות , לבעיית 
האמן והקבוצה . העניינים האלה חומקים מידי המחבר , כמו הדמויות , אל התימות 
המופשטות . אם ביקש ישראל המאירי להתייחס לנפשות שברא בדרך אירונית , לא 
ביטא כלל את הקוטב המנוגד לתיעוב שהוא חש כלפיהן . מחבר המוצף ניכור או 
תיעוב כלפי הדמויות שיצר אינו יכול באמת להבין אותן . לכן גם אינו יכול 
לאפיין אותן אלא בדרך מטושטשת , עמומה ומזויפת . הדיאלוגים המאולצים והנאומים 
הארוכים שנואמים הגיבורים בנפשם פנימה אינם מסייעים לקורא להתעניין בהם . 
הפער בין הצהרות המספר לקוצר היד שנחשף במימוש המימטי של כוונותיו יוצר רומאן 
מייגע ומביך למדי . קפתרשבוקפתרביקקפתראותי היה מאמין שפרק שלם הדן בדמותו 
ובהתפתחותו של מיקי מאוז יכול ללמד שיעור מאלף באבולוציה ? סטיבן גולד יכול . 
כאותו קוסם הוא מסביר בסדרת מאמרים ( שפורסמו לראשונה בטור החודשי שלו 
בכתב העת בעיות יסוד באבולוציה . מיקי מאוז והתהפוכות שעבר בידי יוצריו 
משמש אותו להשיב לשאלה : האם יש משמעות לקיומנו כבני אדם הניצבים בקצה התהליך 
האבולוציוני ? הספר הנפלא הזה מציג בדרך פופולארית ואינטליגנטית מגוון מדהים 
של דרכי הסתגלות שפיתחו בעלי חיים לסביבתם . כל אחת מהתופעות הרבות המתוארות 
כאן , מנגנוני הישרדות מתוחכמים ושונים , מנמקת את עצמה בעצם קיומה . 
גם אם ישלטו בני אדם במין הנבחר של צאצאיהם , תקבע לשון המאזניים של ההישרדות 
את האיזון בין גברים לנשים בדרך ההעדפה הגנטית , מסביר כאן גולד . אצל 
בעלי חיים ירודים כמו אקרית ( חרק זעיר שמתגורר על עלה ) האם יולדת זכר 
אחד על עשר נקבות והוא מפרה אותן בבטן אמו ונולד מת כי אין בו עוד צורך . 
מגבלות המזון מכתיבות את המין הרצוי . מרגע ההפריה ניזון כל אחד מהיצורים 
האלה מביצית אחת שהוא מוצא על עלה הצמח זוהי מנת מזונו המוקצבת והיא מכתיבה 
את ההישרדות . גולד דן בקלילות רבת חן בתיאוריות , גישות , אמונות תפלות 
וכיוצא באלה תופעות החורגות או מתנגדות לדרוויניזם הצרוף . בין היתר הוא 
מתמודד עם גישות תיאולוגיות וטלאולוגיות המחפשות אחר ייחוד האדם . גולד 
מפריך את האמונה שהסגולות האנושיות נעוצות בראשית קורות המין האנושי , במוצא 
האדם . עמדתו הדוגלת בסלקציה הטבעית היא מהאמונות היותר מוצקות והחד משמעיות : 
אפילו רעיונות על עתיד האנושות אינם מפילים אותו בפח . גם אם ימשיכו בני - 
בנינו את הקיום על פני כוכבים אחרים , אומר גולד , רק המקרה יכוון את צעדיהם . 
הוא מקבל בעליצות את האמת שנוצרנו במקרה , התפתחנו במקרה כפי שהתפתחנו 
ובמקרה גם נכלה . אין לחיינו פשר או משמעות אחרים . קפתרשבוקפתרביקקפתראותן 
שלושים היה צבי שץ כשנרצח יחד עם הסופר י"ח ברנר ובני משפחת יצקר בביתם בפרדסי 
יפו . דגניה היתה אז בת עשר " , אומר מוקי צור בהקדמה לקובץ המכנס את עיזבונו 
של צבי שץ . לראשונה יצא הקובץ ב9291 . מנחם פוזננסקי כינס את העיזבון וכלל 
בו את שני הסיפורים שהותיר צבי שץ ( " בלא ניב " ו"בתיה " ) , רשימות 
ומאמרים שפורסמו בחייו ושירים וקטעי יומנים שלו . מוקי צור מזכיר את סגולותיו 
של פוזננסקי ( " עורך אמן " , הוא קורא לו ) בעיקר בטיפול העדין בקרבה 
בין הבדיון למציאות . " בסיפוריו של צבי אפשר למצוא את כל הדראמה האנושית 
האקטואלית לימי העלייה השנייה " , אומר צור בהקדמה למהדורה זו שנוספו לה 
שירי הזמר שהיתה שרה הקבוצה האינטימית . צבי שץ כתב את מלותיהם ואחדים מהם 
תירגם מרוסית . בהקדמה של מנחם פוזננסקי מתוארים בפרוטרוט תולדות חייו של 
הליריקן המכונה בפיו " אדם פייטן " . אכן פייטנות נרגשת , בסגנון ראשית 
המאה וההתיישבות החלוצית מאפיינת גם את שתי היצירות בפרוזה . העברית המליצית 
המקראית לפעמים היא אחת הסיבות לזרות שעשוי לחוש קורא מודרני למקרא הנובלות 
שלו . משולשים רומנטיים בחיי החלוצים הראשונים משמשים את שץ כבסיס לעלילה : 
גיבורי " בלא ניב " הם הדס וישראל . הדס עובדת בשדה " עם הבחורים שלה " 
ובערב יושבת עם אורי וישראל על - יד ביתם הקטן " ראשה בחיק אורי וימינה 
בחיק ישראל " . האידיליה של החיים בשלושה מסתיימת בטרגדיה . " בתיה " 
מעמידה תבנית משולשת כפולה : שתי נשים מול גבר אחד , ושני גברים מול אשה . 
גם הסיפור הזה מסתיים בשברון - לב המתחייב מעצם החיים בשיתוף . מקום רב 
מוקדש כאן לריקודי ההורה הסוערים לאחר יום עבודה מפרך . מעשי האהבה מתרחשים 
כמו בשירים בגורן . שובל של נאיוויות רומנטית מתלווה גם אל השירים שכתב 
צבי שץ . בין מכתביו מעניינים במיוחד אלה שכתב לברנר . יראת הכבוד שהוא 
פונה בה אל הסופר - המבקר הגדול , מעידה אולי גם על המרחק שהיה ביניהם : 
" . . . לא פיללתי כלל כי הנובלה שלי תוכל לגרום הנאה . . . " כותב 
שץ לפוזננסקי . ואילו לברנר הוא אומר : " . . . אתמול מסרתי את סיפורי 
לפוזננסקי , מדוע לא ישר לך ? בעצמי אינני יודע " ( עם 571 ) . מי 
שמכיר את כתבי ברנר יכול לדמות את ההסתייגות שהיתה לבעל " שכול וכישלון " 
למקרא יצירות שופעות מיניות בריאה ואמונה תמימה בכוחות החיים . " על גבול 
הדממה " הוא מעין מציבה לאמן רומנטי וגם לתקופה שבה יצר . עיקר כוחו הוא 
בהיותו מסמך חברתי - היסטורי , ביטוי לפרשת חיים ותפישת עולם של דור החלוצים 
הראשונים . קפתרשבוקפתרביקקפתראותתעודה הראשונה של ועד ארבע ארצות שהגיעה 
לידינו כלשונה ופותחת את הקובץ הזה היא מ22 בנובמבר 0851 . כדי להוכיח את 
קיומו של הוועד לפני שנה זו מביא ישראל היילפרין ידיעות מראשית המאה השש - 
עשרה . בידיעה הראשונה הפותחת את הפנקס מודיע המלך זיגמונט על אישורו לפסק 
דין שנתנו הרבנים במחלקות בין שני יהודים . מידיעה זו , מלמד היילפרין , 
אפשר ללמוד על הנהגת הירידים בלובלין , על דיני הירידים מטעם הוועד הליטאי 
ובעיקר על טיב המחלוקות שהיו בין יהודים באותה תקופה : עיקרם , כצפוי , 
סבב סביב דיני רכוש . המהדורה השנייה , מותקנת ומורחבת בידי ישראל ברטל 
לפנקס ועד ארבע ארצות , היא הדפסה משובחת למפעל חייו של ישראל היילפרין . 
שמונה עשרה שנים הקדיש לשחזור " התקנות , הכתבים והרשומות " של מוסד 
ההנהגה היהודי של הגלילות והקהילות בארצות הכתר הפולני . הכרך הראשון של 
המהדורה השנייה מסתיים בדיונים ארוכים סביב חובות הקהילה לראשות האחראית 
לפירוקן . " מדובר כאן ביצירת ענק הכוללת בעצם כל מה שנגע לוועד הזה , 
יצא ממנו , נשלח אליו , נאמר בעניינו ברשויות הנוכריות ובקהילות ישראל 
ונכתב בלעז ובלשונות היהודים בספרים נדפסים וברשומות " , מסביר ברטל , המבחין 
בין " פנקס מדינת ליטא " למסמך הענק הזה . כמו " פנקס מדינת ליטא " , 
שהוא אוסף של תקנות פנימיות שנשתמר כלשונו ומשקף את נוהגי החברה היהודית 
שיצרה את חוקיה , מגלה גם " פנקס ארבע ארצות " אורח חיים מורכב ורב פנים : 
כל תקנה וכל עניין הנדון כאן מגלה מעצם טיבו גם פרטים שלא ביקש לדון בהם 
ישירות . למשל , תקנות משנת שס"ז בעניין מאכלות אסורים מלמדות על חיי עקרת 
הבית היהודייה שהעסיקה בדרך כלל משרתת נוצרייה ולכן גוזרים עליה דיני הוועד 
להמליח בשר בעצמה . פרופסור שמואל אטינגר המנוח היה שותף פעיל בהכנת הכרך 
הזה . בדברי המבוא שלו הדגיש את כוחו וייחודו של ועד ארבע ארצות ותיאר את 
פעולתו הרצופה במשך כמאתיים שנה ( המאות הט"ז - י"ח ) . עד לפירוקו הרשמי 
בשנת 4671 שמר ועד ארבע ארצות על הצורה הימי - ביניימית של התוועדות נציגי 
האזורים ( פעמיים בשנה התקיימו התוועדויות כאלה בשיא פריחתו ) . בשעת 
ההתוועדות נבחרו כמה נושאי משרות ופקידים שייצגו את הוועד בין ההתוועדויות 
ושמרו על רציפות פעולתו . הפנקס הזה הוא כמעט מקור יחיד להבנת אורח החיים 
היהודי במאות ההן ; עיון בו מגלה את מוקדי הכוח בקהילה : גם אז נאבקו בעלי 
הממון באנשי הרוח . רב - מכר הוא אולי לא יהיה , אבל מי שמעוניין בביטויים 
הקונקרטיים של תולדות העם היהודי בתפוצות , בדאגה לעגונות ( תקנה רח , 
עם 97 ) המדגימה את מצוקת האשה העברייה ( זו שלמענה כתב אחר - כך יל"ג 
את הפואמה " קוצו של יוד " ) ומי שתוהה מנין רכשנו את תבניות המניפולציה 
וההישרדות , את הכושר לתמרן בין האזרח לבין שלטון שרירותי , ימצא בפנקס 
ועד ארבע ארצות את הורתם של הוויסות והמאבק היום - יומי לדחיית הקץ . קפתרשבוקפתרביקקפתראותיקרו 
של הספר עוסק בטענה שהממשל הישראלי הורגל לווסת את הקונפליקטים הרבים והמורכבים 
בארץ . בכך הגיע להישגים ניכרים . אך ויסות , מדגישים המחברים , איננו 
פתרון . מסקנתו החשובה של הספר אינה מנוסחת בו במפורש : זהו פרי מחקר ולא 
הטפה פוליטית . המסקנה המתבקשת היא שהחברה הישראלית בארבעים השנים האחרונות 
לא תוכל להסתפק באמנות הוויסות לאורך ימים . זהו המשך לספרם המשותף " מיישוב 
למדינה : יהודי ארץ ישראל בתקופת המנדט הבריטי כקהילה פוליטית " ( 7791 ) 
. כאן הם עוסקים בתיאור היחשפותה של החברה לתנאים החדשים של מדינה עצמאית : 
הופעה של שסעים ועימותים , תודעות עדתיות שונות ויריבויות פוליטיות על 
הגשמת מטרותיה של ישראל . בחברה הנתונה בעומס - יתר מתקשה המערכת פוליטית 
לטפל בכל אלה בהצלחה . סוגיית " הדגל החברתי והדגל המדיני " מדגימה קשיי 
התמודדות כאלה . הדיון התיאורטי מאפשר למחברים מרחק רגשי . סלחנותם כלפי 
המערכת הפוליטית לא תתקבל על דעתם של אזרחים רבים מן השורה . " מצוקות באוטופיה " 
הוא מהבדיקות המעמיקות ביותר של החברה הישראלית שהתפרסמו מזה שנים . למי 
שאיננו מתעניין בעיסוק פרטני ב"סוגיות סוציולוגיות " וצמא להרצאת דברים 
בנוסח פובליציסטי נבון , יהיה הספר הזה חומר קריאה מאלף . אפשר למחול למחברים 
על הריבוי המיותר של שימוש בזרגון מקצועי ובמלים לועזיות , שיש להם מקבילות 
נאותות בעברית . לעתים נקראים המשפטים כלקט של מונחי לקסיקון למלים זרות . 
אך למרות מגרעת זו הם מציירים תמונה עשירה , מעמיקה וחשובה של החברה הישראלית 
מאז קום המדינה . 
