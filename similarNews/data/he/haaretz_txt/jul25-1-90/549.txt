פאריס ( מיוחד ל"הארץ " ) . הנשיא מיטראן חנן בערב שבת חמישה טרוריסטים 
פרו - איראניים שהיו כלואים משך כעשר שנים בצרפת , לאחר שניסו להתנקש בחייו 
של מי שהיה ראש ממשלתו האחרון של השאח , שאפור באחתיאר . החמישה ובראשם 
מפקד " קומנדו המוות " , אניס נקש , שתואר משך שנים בצרפת כ"אסיר הבעייתי 
ביותר של המערב " הועלו בערב שבת בליווי משטרתי ובחסות איפול תקשורתי הדוק 
על מטוס " איראן אייר " והוטסו לטהראן . הם הגיעו בשבת בבוקר לאיראן , 
התקבלו בנמל התעופה על - ידי פקידים של משרד החוץ האיראני והועברו ל"יעד 
בלתי - ידוע " . החמישה אניס נקש , מהדי - נגאד טאבריזי , פאוזי מוחמד 
אל - סטארי , מוחמד גאוואט גנאב וסאלחאדין מוחמאד אל - קארא , שוגרו ביולי 
0891 ב"פקודת קודש " של האימאם חומייני לצרפת , בכדי לרצוח את שאפור באחתיאר , 
ששימש כראש ממשלתו האחרון של השאח ונהנה עד היום בצרפת ממעמד של גולה פוליטי . 
ניסיון ההתנקשות , בפרבר של פאריס , נכשל ; בחילופי האש שהתפתחו במקום 
נהרגו שני אזרחים צרפתיים ( בהם איש - אבטחה ) ונפצעו ארבעה עוברי - אורח . 
על חמשת אנשי החוליה נגזר עונש של מאסר עולם . במשך שנים שבה ועלתה התביעה 
לשחרורם של אניס נקש ( יליד לבנון ופעיל לשעבר של " המאבק הפלשתיני " 
עד להצטרפותו ל"יחידת מחץ של המהפכה האיראנית " ) וארבעת אנשי חולייתו על 
רקע שורה של מעשי טרור , איומי - סחיטה ומגעים דיפלומטיים מעורפלים מאחורי 
הקלעים . נקש תואר כ"אסיר הסמלי ביותר של המהפכה האיראנית " , בשל העובדה 
שהיתה זו הנחיה אישית של חומייני שבתוקפה נשלח למשימת הרצח בצרפת . ארגוני 
טרור איראניים ומזרח - תיכוניים כללו את התביעה לשחרורו בהודעות האחריות 
שפרסמו לשורה של התנכלויות קטלניות במערב - ארופה ובמזרח - התיכון . בצרפת 
עצמה הפכו המגעים סביב שחרורו של נקש לחילופי האשמות בין מנהיגי השמאל והימין 
על רקע השערות בדבר הבטחות שחרור שניתנו , או נרמזו , במהלך המשא ומתן . 
משא ומתן זה הביא לפני כשנתיים לשחרורם של בני - הערובה הצרפתיים האחרונים 
שהוחזקו בלבנון . הנשיא מיטראן הפעיל לצורך השחרור זו הפעם הראשונה בתולדות 
9 שנות נשיאותו את זכות החנינה הבלעדית שלו . עיתוי החנינה כוון לאחת " השעות 
המתות " של החיים הציבוריים בצרפת : ערב סוף השבוע בו נוהרים עשרות מיליונים 
לחופשות הקיץ . שר החוץ של צרפת , רולאן דומא , הצדיק אתמול את החלטת החנינה 
ב"תקווה " שזו תביא לשחרורם של בני - ערובה מערביים המוחזקים עדיין בידי 
קבוצות פרו - שיעיות בלבנון . דומא הטעים , כי בחנינת הנשיא אין משום " סליחה 
לפשע או לפושעים " , אלא שלדבריו " צריך לדעת לשים קץ למעגלים סגורים של 
אלימות ומתיחויות " . החנינה בפאריס הולידה במערב - ארופה גל מחודש של שמועות 
בדבר שחרור צפוי של בני - ערובה מערביים ( אמריקאים , בריטים ובלגים ) 
המוחזקים בלבנון . קפידבינפאריס ( ע"ר וע"ץ ) . האופוזיציה של מפלגות 
הימין בצרפת מחתה בתוקף נגד שחרורם של חמשת המחבלים . " זוהי השפלה לצרפת 
ועלבון לקרבנותיו של הטרוריסט " , אמר בתגובה לשחרור ציר הימין באספה הלאומית , 
הרב דה שארט . נשיא צרפת לשעבר ואלרי זיסקאר דסטן מן המפלגה הרפובליקנית 
אמר , כי " אין בחנינה כדי לתת מחמאה למשטר הדמוקרטי " . זאן מארי לה - 
פן , אמר כי הצעד האחרון הראה שיש שני סוגים של צדק בצרפת . האחד מונע 
על - ידי סיבות ממשלתיות והאחר מיועד לאזרחים הפשוטים . באחתיאר עצמו , 
שבו ניסה נקש להתנקש , אמר ברדיו הצרפתי כי הוא נבוך נוכח שחרור הטרוריסטים , 
מאחר וממשלת איראן אינה מכבדת אף אחד . קפידבינעורך הדין אנטואן קומט , 
פרקליטו של נקש , הודיע כי משפחות חמשת הטרוריסטים שילמו ארבעה מיליון 
פראנקים ( כ000 , 027 אלף דולר ) פיצויים לקרבנות ניסיון ההתנקשות שבוצע . 
פרקליט אחר של נקש , זאק וארזס , סיפר כי כספי הפיצויים הגיעו לצרפת ביום 
חמישי , 42 שעות לפני שהחמישה נחונו על - ידי מיטראן . בראיון לכתב רויטר 
סיפר וארזס כי תשלום הפיצויים היה בבחינת המכשול האחרון שעמד בדרך שחרורו 
של נקש . " הפיצויים היו חשובים , אך הם לא היו המרכיב המכריע להחלטת 
החנינה והשחרור " הוסיף הפרקליט . וארזס הביע את הדעה כי החנינה משפרת את 
הסיכויים לשחרורם של 51 בני - ערובה המערביים המוחזקים עדיין בלבנון . 
