רב סמל בכיר בצבא קבע , יונה סולומון ( 53 ) , נתפס ברכישת פריטים , 
באמצעות כרטיס אשראי גנוב , בחנות למכשירי כתיבה בהוד - השרון . בחקירת 
המשטרה התברר , כי בחודש האחרון הוא ביצע , באמצעות כרטיס זה כ011 רכישות 
בחנויות שונות , באזור השרון ובגוש דן . שלשום הובא סלומון בפני שופט בית 
משפט השלום בכפר סבא , ומעצרו הוארך בשמונה ימים . ביום חמישי בערב נכנס 
סולומון לחנות למכשירי כתיבה בהוד השרון , ולאחר שרכש כמה פריטים , הציג 
בפני בעל החנות כרטיס אשראי . בעל החנות , שהיה ערני , בדק את הכרטיס , 
גילה שהוא גנוב , והתקשר מיד למשטרת כפר סבא . סולומון ניסה להימלט , 
אך נתפס על - ידי בעל החנות והשוטרים שכבר הספיקו להגיע למקום . בחקירתו , 
הודה החשוד בשימוש לרעה בכרטיס , ורכוש רב נתפס במכוניתו ובביתו . רכישותיו 
כללו מוצרי חשמל , אביזרי בית ולבוש , ציוד ספורט ומוצרי מזון רבים . 
כל אלה , בהיקף של עשרות אלפי שקלים . משטרת כפר - סבא הקימה צוות חקירה 
מיוחד , בראשות ראש חוליית המרמה , רס"ר ציפי קלצרמן , לחקירת הפרשה בשילוב 
עם יחידות המשטרה הנוגעות בדבר והמשטרה הצבאית . 
