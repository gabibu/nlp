פקין ( עתי"ם - הסינואה ) . עונשים קשים , עד עונש מוות , צפויים למי 
שידפיס , ימכור , יפיץ או יסחור בספרים , תמונות או קלטות המכילות חומר 
פורנוגראפי . לין זון , סגן נשיא בית המשפט העליון ופנג גינוון , סגן התובע 
הראשי , הודיעו על התקנות החדשות במסיבת עיתונאים . לין זון אמר כי התקנות 
החדשות נועדו לקידום המאבק נגד " רעות חולות כגון זנות ופורנוגראפיה , 
וליצירת אווירה חברתית טובה יותר עם הרפורמות והפתיחות כלפי המערב " . עם 
זאת הסביר זון כי עבודות אמנות , יצירות ספרותיות הכוללות חומר בעל אופי 
פורנוגראפי , ציורים המראים את יפי גוף האדם ומוצרים המביאים מידע רפואי 
או מדעי לא ייחשבו לפורנוגראפיה . 
