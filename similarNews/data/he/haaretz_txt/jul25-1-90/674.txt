ואשינגטון ( מיוחד ל"הארץ " ) . מכון לאימונים צבאיים , שאיש חברת " חוד 
החנית " , יאיר קליין , ביקש להקים באי אנטיגואה שבאיים הקריביים , היה 
אמור לקום במימון קרטל הסמים הקולומביאני של מדאין ולשימוש אנשי הקרטל . 
כך מוסר העיתון " ואשינגטון פוסט " , המתבסס על דו"ח של שלטונות החוק בקולומביה . 
העיתון מסר בגיליונו אתמול , כי הדו"ח המודיעיני של שלטונות קולומביה , 
אשר הגיע לידי שליח העיתון בבוגוטה , סיפר על שיחה שהתקיימה בין קליין 
לסוכן שתול מטעם ממשלת קולומביה בקרטל הסמים של רודריגז גאצה , ובה הציע 
קליין לסוכן לשמש מדריך צבאי בבית - ספר מיוחד באנטיגואה , שהוקם בידי קרטל 
הסמים של מדאין . לדברי העיתון , עדות זו אינה עולה בקנה אחד עם טענת קליין , 
שמכון האימונים המתוכנן באנטיגואה היה מיועד לאימון גולים מפנמה , שביקשו 
להפיל את השליט לשעבר של פנמה , מנואל נורייגה , וכי הדבר נודע לסוכנות 
הביון המרכזית של ארה"ב ( סי - אי - אי ) . כתב ה"ואשינגטון פוסט " בקולומביה 
ציטט מן הדו"ח של ממשלת קולומביה , כי ארגונו של " המכסיקאני " ( כינויו 
של רודריגז גאצה ) תכנן להקים באנטיגואה את מרכז האימונים העיקרי של " ארגונים 
לצדק פרטי " מקולומביה וסרי - לאנקה . " לפי התוכנית , קבוצות של סיקאריוס 
( כינוי למתנקשים ) , שאינן מאומנות ואינן מצוידות , ייצאו בחשאי מקולומביה 
כדי להתאמן ויחזרו לקולומביה כשהן חמושות " . קפידבינהעיתון מוסר עוד , כי 
אחד מבכירי החוקרים הקולומביאניים העוסקים בפרשה אמר בשבוע שעבר בראיון 
לעיתון " אל - טיימפו " המתפרסם בבוגוטה , כי האנשים מסרי - לאנקה שהיו 
אמורים לעבור אימונים צבאיים במכון באנטיגואה , תכננו להקים רשת הפצה של 
קוקאין באסיה , אשר תרחיב את עסקיו של קרטל הסמים של מדאין . הידיעה ציטטה 
תצהיר בשבועה של קליין , שנמסר לעורך דינו , יגאל שפירא , ב42 באפריל 
השנה , ובה הוא מאשר כי אכן ביקר באנטיגואה ביוזמתו , " כדי להציע להקים 
מכון להישרדות , שמטרתו לאמן גורמים מארגון פרטי , או אנשי משטרה וכוחות 
ביטחון " . בתצהיר המצוטט אמר קליין , כי ניהל דיונים על הצעתו עם פקידים 
רשמיים מאנטיגואה , וכי נאמר לו ששרים בממשלה תומכים ברעיון . לפי התצהיר , 
קליין הבין שהרעיון מתקבל בברכה באנטיגואה , והחליט לשלוח לשם ציוד , 
שישמש את המכון המוצע . " ניהלתי מו"ם עם גולים פנמיים , בראשותו של 
אדוארדו ( קולונל אדוארדו הארארה ) , שר ההגנה הנוכחי של פנמה , שבשעתו 
היה מעוניין לאמן את כוחותיו במכון המוצע באנטיגואה " , מצוטט קליין בתצהיר . 
לפי התצהיר המצוטט , הכתוב באנגלית עילגת , " המימון לרכש החומר ניתן 
מידי הארגונים הפנמיים " . הציטוט מן התצהיר של קליין ממשיך ואומר , כי 
בני שיחו הפנמיים ביקשו מקליין לשמור על סודיות והבטיחו לו כי הסי - אי - 
אי מודע לתוכנית . " כאשר נודע לי שפרויקט מכון האימונים לא אושר , הייתי 
המום ומאוכזב מאוד , ולא היתה לי ברירה אלא להעביר את הציוד לישות הפנמית 
ששילמה עבורו . לשם הבהרה , הציוד כלל 002 רובי עוזי ו002 רובי גליל , 
שבמקורם היו מיועדים למכון האימונים באנטיגואה ונשלחו לפנמה " , נאמר בידיעה . 
שליח ה"ואשינגטון פוסט " בקולומביה כתב בשבועות האחרונים כמה ידיעות , 
המבוססות לכאורה על חומר של צוות החקירה הקולומביאני ושל הצוות שהתמנה מטעם 
ממשלת אנטיגואה כדי לחקור חשדות לפעילות בלתי - חוקית של אנשי קרטל הסמים 
בקולומביה . 
