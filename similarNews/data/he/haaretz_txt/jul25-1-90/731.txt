בגדאד ( ע"ר ) . דובר עיראקי בבגדאד גינה אתמול את " שתיקת המערב " , 
בעקבות הצהרתו של שר המדע והאנרגיה יובל נאמן , שאמר כי על ישראל לייצר 
נשק כימי . לדבריו הצהרה זו אינה מפתיעה שכן " כל הסימנים מצביעים על כך 
שבידי ישראל כל כלי הנשק של הרס טוטאלי , כולל נשק גרעיני , כימי וביולוגי " . 
הדובר קבל על ה"שתיקה של ארצות הברית והמערב בכללו כלפי ישראל ואת התקפותיהן 
על עיראק ומדינות אחרות המתחמשות כדי להבטיח את הגנתן " . משרד החוץ האמריקאי 
מסר בתגובה כי ראה את הידיעות על כך , ויעלה את הנושא בפני ממשלת ישראל . 
מנכ"ל משרד החוץ העיראקי אמר כי ארצו לא תוכל לשבת בחיבוק ידיים נוכח איום 
ישראלי על ירדן . הדיפלומט העיראקי , נזאר חמדון , סבור כי ירדן מהווה 
יעד אפשרי לתוכניות כיבוש ישראליות , וכי כל איום שכזה מהווה איום ישיר 
על עיראק . לדברי חמדון , דבריו של סדאם חוסיין בקשר לתגובה לכל התקפה 
ישראלית , מהווים אלמנט של שלום ולא של מלחמה . חמדון אמר את הדברים בהרצאה 
שנשא בפני האקדמיה הדיפלומטית הבין - לאומית בפאריס , בה השתתפו דיפלומטים 
ערבים וצרפתים בכירים . חמדון העיר כי אין זה מקובל עליו שיגנו על זכות 
היהודים להגר מבריה"ם ומנגד יפגעו בזכות העם הפלשתיני בעת שהוא נעקר מאדמתו . 
הוא הזכיר כי חוסיין מלך ירדן הציג בפני ועידת הפסגה הערבית בבגדאד את האיומים 
והסכנות הנשקפים לירדן מגירוש פלשתינאים מן הגדה ורצועת עזה לירדן . לטענתו , 
04 אלף גורשו מאזורים אלה לירדן מתחילת ההתקוממות . לדבריו יוצרת ישראל 
תנאים הגורמים להגירה גדולה של פלשתינאים לירדן , דבר שיגרום בעיות לירדן 
מאחר ויכולתה הכלכלית מוגבלת והיא לא תוכל לקלוט את כל הפלשתינאים שיגורשו 
אליה . 
