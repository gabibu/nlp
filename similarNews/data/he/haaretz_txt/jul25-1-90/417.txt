ברשת קו - אוף הריבוע הכחול , נשקלת האפשרות לרכוש את חלקו של המשביר המרכזי 
ברשת המשביר לצרכן . מנכ"ל קו - אוף דן השרון , יוסי רוזן , אמר השבוע 
בתגובה ל"הארץ " : " בשלב זה אין עדיין משא ומתן בין הרשת לבין המשביר המרכזי 
לרכישת חלקו במשביר לצרכן . יוסי גנשר , מנכ"ל המשביר המרכזי , מנהל בינתיים 
מגעים עם גורמים אחרים , אבל גם לנו יש זכות סירוב ראשונה ואנחנו לא פוסלים 
את האפשרות הזו על הסף ויתכן שבסופו של דבר נגיע למו"ם , אם כי בשלב זה 
הסבירות שנרכוש את המשביר לצרכן נמוכה ם - % 05 " . המשביר המרכזי , המצוי 
בקשיים פיננסים מחזיק ב%05 ממניות רשת המשביר לצרכן . חובותיו למערכת הבנקאית 
עולים על 05 מיליון דולר וכדי לעמוד בהתחייבותיו הוא נדרש על ידי הבנקים 
הנושים לממש את אחזקותיו ובין היתר למכור את חלקו במשביר לצרכן . % 05 הנותרים 
ממניות המשביר לצרכן מוחזקים על ידי קו - אוף דן השרון , קו - אוף ירושלים 
וקו - אוף הצפון אך את המו"ם עם הלקוחות הפוטנציאלים מנהל בשלב זה רק יוסי 
גנשר , מנכ"ל המשביר המרכזי , שמדווח על התקמות המו"ם בישיבת מועצת המנהלים 
שבה יש נציגים לכל בעלי המניות . המו"ם התנהל עד כה עם משקיעים זרים ובהם 
המיליונר הבריטי ברנרד שרייר ( הבעלים של מלון השרון ) ורשתות השיווק הבריטיות 
" דבנהם " , " טוף - שוף " ו"מרקס אנד ספנסר " , שלמשביר לצרכן יש זכיון 
להפעלת חנויותיה בישראל . בשלב זה המו"ם עם רשתות אלה לא התקדם וסיכויי 
הצלחתו מעטים . רשת השופרסל שגם בעליה גילו עניין - מה ברכישת המשביר לצרכן 
משכה את ידיה מתוך הכרה שרשת הקו - אוף לא תאפשר לה דריסת רגל ברשת שבה היא 
שותפה . חברת כלל אישרה לפני שבועות אחדים שהקונצרן מגלה עניין ברכישת חלקו 
של המשביר המרכזי בהמשביר לצרכן , אך רק אם תצטרף לעסקה רשת שיווק בעלת 
מוניטין מחו"ל . 
