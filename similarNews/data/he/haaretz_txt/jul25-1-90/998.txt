קופנהאגן ( מיוחד ל"הארץ " ) . מדינאים בכירים בבריה"ם אמרו אתמול כי ועידת 
פסגה בין הנשיאים מיכאיל גורבצוב וגורג בוש אמורה להתקיים עוד לפני סוף השנה 
הנוכחית . סוכנות " טאס " ציטטה מדבריו של סגן שר החוץ אלכסיי אובוחוב , 
שאמר כי " ועידת פסגה סובייטית - אמריקאית רגילה צפוייה לסוף שנה זו " . 
לעניין זה התייחס גם דובר משרד החוץ יורי גרמיציק , שאמר בתדרוך לעיתונאים , 
כי לא יכחיש את דבריו של אובוחוב . " סגן שר חוץ יודע על מה שהוא מדבר " , 
אמר גרמיציק . שני הדוברים לא נתנו רמז כלשהו היכן ועידת פסגה זו אמורה 
להתקיים . כידוע נפגשו שני הנשיאים בוואשינגטון בחודש יוני ודיפלומטים אמרו 
אז כי אין כמעט ספק כי פגישה נוספת תתקיים עוד השנה בבריה"ם . אובוחוב יצא 
לאירקוטסק שם עמד להילוות אל שר החוץ אדוארד שוורדנאדזה לשיחותיו עם מזכיר 
המדינה גיימס בייקר , המבקר עתה במונגוליה . מקורות סובייטים הוסיפו , 
כי באירקוטסק ייערך דיון עם בייקר גם בקשר לוועידת הפיסגה הקרובה . בתוך 
כך נמסר כי הנשיא גורבצוב יצא שלשום לחופשה בחצי האי קרים , לחוף הים השחור . 
משקיפים הביעו את הדעה כי גורבצוב יזדקק לשבועיים עד ארבעה שבועות של חופשה , 
לאחר שנה שהיתה גדושה מתחים פוליטיים . קפידבינהעיתון " הכוכב האדום " 
הודה בפעם הראשונה בתופעה של עריקת חיילים . העיתון מזהיר את העריקים כי 
ייענשו בחומרה בהתאם לחוק הסובייטי . למרות האיסור על חיילים סובייטים לעזוב 
את בסיסיהם ללא לווי של קצין , הצליחו ככל הנראה עשרות חיילים לערוק למערב - 
גרמניה וסקנדינאוויה . החייל הסובייטי מקבל שכר יומי של 80 . 0 עד 03 . 1 
מארק מערב - גרמני , ועתונים במזרח - גרמניה פרסמו בימים אחרונים עדויות 
על חיילים סובייטים שעמדו בצדי הדרכים וקבצו נדבות מבעלי רכב החל מלחם ושוקולד 
וכלה בכסף . חיילים סובייטים בצכוסלובקיה והונגריה , שקיבלו צו חזרה לבריה"ם , 
מוכרים ציוד צבאי , נשק , מדים ועיטורים . עתוני וארשה טוענים כי קצינים 
סובייטים מוכנים לשלם " אלפי מארקים " תמורת נישואין לאזרחיות פולין בתקווה 
כי ממשלת פולין תתיר את השתקעותם בפולין ובכך תימנע החזרתם לבריה"ם . קפידבינהטלוויזיה 
הסובייטית הקרינה אתמול בערב תצלומי רכבות מושבתות ברחבי גרוזיה . אלפי 
נוסעים ועשרות אלפי טונות של משא עוכבו על - ידי ועדי שביתה התובעים את הפיכתה 
של גרוזיה למדינה דמוקרטית ומתן זכות פעילות פוליטית למפלגות . הפרלמנט של 
ארמניה דחה ברוב קולות מכריע את תביעתו האולטימטיווית של גורבצוב לפרק כל 
הארגונים הצבאיים הבלתי - רשמיים ומסירת נשקם לשלטונות . ביירוואן נמסר 
כי למשמר הלאומי של ארמניה גוייסו עד כה 000 , 04 חיילים נושאי נשק שנשלחו 
לשמירה בגבול אזרבייגאן . בקייב קבל הפרלמנט האוקראיני ברוב של 282 נגד 13 
הצעת חוק לפיה ישרתו חייבי גיוס רק בתחומי אוקראינה ולא ישוגרו לריפובליקות 
אחרות " לצורך דיכוי התקוממות לאומית " . המטכ"ל הסובייטי הודיע על התנגדותו 
לכל תביעה מסוג זה . קפידבינאלבניה , המעוז הסטאליניסטי האחרון באירופה , 
תחדש את קשריה הדיפלומטים עם בריה"ם ותשים בכך קץ לבידוד בן עשרות שנים . 
שתי המדינות , שנתקו את יחסיהן ב1691 , הודיעו על חילופי שגרירים והרחבת 
הקשרים בשטחים רבים . מוסקווה נתקה את קשריה עם טיראנה בעקבות ויכוח אידאולוגי 
מר בין מנהיג הקרמלין דאז , ניקיטה חרושצוב , לבין השליט הסטאליניסטי המנוח , 
אנוור הודגה . הוויכוח נבע מכך שאלבניה תמכה בסין במחלוקת שלה עם בריה"ם 
וחרושצוב האשים את הודגה בהשלטת טרור מבית . יורשו של הודגה , ראמיז עליה , 
הוא בעל גישה רפורמיסטית יותר ותומך בנרמול היחסים עם בריה"ם . הוא הכריז 
גם על נכונותה של ארצו לכונן קשרים עם ארה"ב . מומחים סבורים כי הצעד האחרון 
היה בלתי נמנע נוכח התמוטטות הקומוניזם במזרח - אירופה ועליית כוחה של הוועידה 
לביטחון ושיתוף פעולה באירופה כמסגרת פוליטית חדשה ביבשת . טיראנה התירה 
לאלפי אזרחים לעזוב את המדינה בראשית החודש לאחר שאלה זרמו לשגרירויות של 
מדינות מערביות בבירה בנסיון נואש לזכות במקלט מדיני . סוכנות " טאס " 
מסרה כי ההסכם לחידוש היחסים עם אלבניה הושג במהלך שני סיבובי שיחות בסופיה , 
בירת בולגריה , בסוף יוני ושלשום בטיראנה . " שני הצדדים היו מונעים על 
ידי שאיפה הדדית להרחיב את הבסיס החוקי של היחסים בין אלבניה לבריה"ם " , 
לשון ההסכם . " הם יפעלו במשותף להרחיב את הבסיס החוקי של יחסיהם " . 
