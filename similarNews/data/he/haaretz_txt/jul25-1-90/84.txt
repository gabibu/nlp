מחקר שנעשה לפני שנים אחדות באוניברסיטת תל - אביב , במטרה לבחון את השימוש 
בסמים בקרב בני נוער , ראיינו מאיר טייכמן , ציפורה ברנע וגיורא רהב 009 , 
1 בני נוער ישראלים בני 4191 . ממצאי המחקר העידו כי חיפוש גירויים הוא 
תכונת האישיות היחידה הקשורה לשימוש בסמים . בנוסף , משפיעה הנגישות לסמים 
הידיעה כיצד להשיגם והיכולת להשיגם בסביבה הקרובה . מסקנת החוקרים היתה , 
שיש לראות בניסיונות להשתמש באלכוהול וסמים בין בני נוער חלק מתהליך ההתבגרות . 
למסקנה דומה הגיעו יונתן שדלר וגק בלוק , חוקרים מאוניברסיטת ברקלי , קליפורניה , 
המתארים את ממצאיהם במאמר שהתפרסם במאי השנה בירחון האמריקאי . הממצאים 
מתבססים על מחקר שבמהלכו נערך מעקב אחרי 101 בני נוער ( 94 בנים ו25 בנות ) 
גילאי 3 ועד גיל 81 . ממצאי המחקר של שדלר ובלוק , שמטרתו היתה לבחון 
את הקשר בין משתנים פסיכולוגיים לבין מידת השימוש בסמים , העידו כי אותם 
בני נוער שהתנסו בסמים ( בעיקר מריחואנה ) הראו את ההסתגלות הפסיכולוגית 
הטובה ביותר . הם הרגישו טוב ביחס לעצמם , היו סקרנים ופתוחים להתנסויות 
חדשות , הרגישו נוח בחברת אנשים , היו מסוגלים לפתח קשרים אינטימיים , 
והיו מקובלים חברתית . בקרב בני נוער שהשתמשו בסמים לעתים קרובות ניכרו 
בעיות רבות בהסתגלותם הנפשית , כולל ניכור חברתי , קושי בשליטה על דחפים , 
חוסר יושר , חוסר עקביות בעמדות והתנהגות , דיכאון , תחושת קורבן , 
חוסר התחשבות ומצבי רוח מתחלפים . בני נוער שעד גיל 81 מעולם לא ניסו שום 
סם , נטו להיות שמרנים , מתוחים , חרדים , מוגבלים רגשית , כפייתיים 
בנושאי סדר וניקיון , זהירים יתר על המידה , ביישנים , צייתנים , לא 
נינוחים במצבים חברתיים וחסרי כישורים חברתיים . ניתן היה לראות את ראשיתם 
של ההבדלים הפסיכולוגיים הללו בין המשתמשים התכופים , המנסים והנמנעים , 
כבר בראיון הראשון שנערך בגיל שלוש . ההבדלים היו קשורים יותר מכל לאיכות 
הקשר בין הילדים לבין אמהותיהם . בהשוואה לאמהות של המנסים , אמהותיהם 
של המשתמשים התכופים תוארו ע"י המראיינים כקרות , עוינות , ביקורתיות , 
חסרות ספונטיות עם ילדיהן ולא רגישות לצרכיהם . גם אמהותיהם של הנמנעים 
תוארו כקרות , ביקורתיות , לא מעודדות מקורית , דוחפות להישגים וחסרות 
סבלנות . שתי המסקנות העיקריות ששדלר ובלוק מסיקים מהמחקר הן : א . שימוש 
בעייתי בסמים הוא סימפטום ולא סיבה לחוסר הסתגלות אישי וחברתי ; ב . ניתן 
להבין את משמעותו של שימוש בסמים אך ורק על רקע מבנה האישיות וההיסטוריה 
ההתפתחותית של בני נוער . על סמך ממצאים אלו טוענים שדלר ובלוק כי חלק גדול 
מהמאמצים המושקעים במניעת שימוש בסמים בין בני נוער מחטיאים את המטרה . 
הם מתמקדים בסימפטומים ( בתוצאה ) במקום להתמקד בסיבה הבעיות הפסיכולוגיות 
העומדות מאחורי השימוש בסמים . 
