שר האוצר , יצחק מודעי , ושר האנרגיה , פרוף יובל נאמן , עומדים לאשר 
שורה של מינויים חדשים לדירקטוריון של חברת החשמל . הדירקטורים המועמדים 
להצטרף לחברה הם : המדען הראשי של משרד האנרגיה , אמנון עינב , וכלכלן 
משרד האנרגיה , האחראי על פעילות חברת החשמל , דוד אוזן . כמו כן יצורפו 
לדירקטוריון אישי הציבור , יעקב פיטלזון וחיים אביב . פרוף יעקב אלכסנדרוביץ , 
אשר יצא לשליחות בחו"ל , אמור לפרוש מהדירקטוריון . כיו"ר הדירקטוריון 
מכהן כיום ד"ר אהוד קופמן , שמונה לתפקיד בתחילת השנה . מרבית חברי הדירקטוריון 
תומכים , לפי שעה , בהמשך כהונתו . עם זאת , בעקבות המינויים החדשים , 
ובשל לחץ אפשרי של שר האנרגיה החדש , ייתכן שיוכנס לתפקיד מועמד חדש . 
