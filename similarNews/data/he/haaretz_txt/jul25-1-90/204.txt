( ע ) . יו"ר לשכת המהנדסים והאדריכלים בישראל , שמואל סורק , הביע 
אתמול חשש לקריסת בניינים רבים בישראל בשל ליקויי בנייה , בעקבות הבנייה 
המזורזת של 005 אלף יחידות דיור , האמורות להיבנות בשנים הקרובות בישראל . 
" בעוד 73 שנים צפויה להתרחש רעידת אדמה בישראל בעוצמה של כ6 בסולם ריכטר , 
וקודם לכן , צפויות רעידות אדמה בעוצמות נמוכות יותר . יש חשש , כי כתוצאה 
מהגידול החד בקצב הבנייה , לא יקפידו הקבלנים על התקנים הנוגעים להתמודדות 
עם רעשי אדמה , כפי שקרה בגל העלייה בשנות ה06 . משמעות הדבר , היא שואה 
בקנה מידה עולמי , ואובדן כבד בנפש וברכוש " , התריע סורק במסיבת עיתונאים , 
שנערכה בבית סוקולוב בתל - אביב . לדבריו , מערכות התכנון והבנייה בארץ 
אינן ערוכות להתמודד עם הליכי התכנון המזורזים , שאושרו באחרונה בכנסת . 
על - פי החוק החדש , תופסק בדיקת המבנים על - ידי הרשויות המקומיות ועל - 
ידי ועדות מקומיות ואזוריות , והאחריות עליה תועבר בלעדית ל"מוסמך רישוי " 
אחד ולוועדה מיוחדת , שתתבסס על צוותות מצומצמים בלבד של מומחים . עוד הזהיר 
סורק מפני שיטת הבנייה המתועשת " הבנייה היבשה " שמאפשרת לבנות תוך זמן 
קצר בתים רבי - קומות . לטענתו , שיטת בנייה זו , הינה " שיטת פלא " , 
שלא מוכרת עדיין בארץ על - ידי גופי הפיקוח השונים , כמו מכון התקנים , 
ולפיכך היא עלולה לגרום בבוא היום לאסונות . רשם המהנדסים והאדריכלים , 
ד"ר אברהם צוריאנו , טען כי חוק המהנדסים והאדריכלים במתכונתו הנוכחית 
אינו מגן על הציבור מבחינה בטיחותית , היות שאינו מצריך הצגת ניסיון מוכח , 
או רמת הכשרה וידע מקצועי מספקים . הוא הביע דרישה כי חוק זה ישונה בהתאם 
למתכונת הקיימת במדינות מערביות מתוקנות , לפיה חייב המהנדס להיות בעל ניסיון 
מוכח ובעל ידע מעשי ותיאורטי מספק של המקצוע . כדוגמא למצב האבסורדי הנוכחי , 
הביא צוריאנו את המקרה של המהנדס חיים חולין , שבנה בשכונת הר - נוף בירושלים 
מספר בתים , אשר פונו מיושביהם בשל ליקויי בנייה חמורים . אחד מהבתים רבי 
הדירות התמוטט שבועות ספורים בלבד לפני איכלוסו . לדבריו , רק בעקבות לחץ 
מסיבי שהפעיל , הומלץ לשלול את רשיונו של המהנדס . 
