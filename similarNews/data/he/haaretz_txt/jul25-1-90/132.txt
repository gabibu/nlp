והשמחה , השאלה העיקרית שעמדה למבחן נותרה ללא תשובה : מיהו , סליחה שאנחנו 
עדיין שואלים , מנהיגה המוכר של מפלגת העבודה ? מי שקיבל רוב בלשכה , 
או הזוכה המאושר ברוב במרכז ? אם ההישג של פרס מוחק את ההצבעה הקודמת , 
יש למערך , עד להודעה חדשה , מנהיג אחד עם פחות מחמישים אחוז תמיכה ויריב 
עם כארבעים , מלבד הנמנעים . הממצא החשוב ביותר של ההתמודדות הוא , לכן , 
שלמפלגת האופוזיציה הראשית יש הנהגה על תנאי , מובילים בעירבון מוגבל . 
בכך העמיקה המפלגה את השתלבותה בשני תהליכים מרכזיים של הפוליטיקה הישראלית . 
האחד הוא התיקו הממאיר הזה שאינו מאפשר , מאז ראשית שנות השמונים , להעמיד 
למדינה הנהגה ברורה , בעלת פרופיל פוליטי חד , שתהיה מסוגלת לתרגם אותו 
להחלטות ולביצוע . למרות הבטחותיו של פרס לדאוג מעתה ( מדוע רק עכשיו ? 
) לריענון שורות ההנהגה , תהליך הטשטוש צפוי להתחזק במפלגתו : המערך 
כבר לימד אותנו היטב על בשרנו , כי מי שמתחרה על תמיכת המצביעים של המחנה 
היריב , בתנאים של כמעט תיקו , נוטה לפזול לעבר עמדותיו של אותו יריב . 
מהעסקנים הנעים ונדים בין המחנות במערך קשה יהיה לצפות עכשיו שיעניקו לו 
פרצוף בר - זיהוי כל עוד לא ברור להם מי , בסופו של דבר , עתיד לנצח . 
והאישים המשחרים לתמיכת השורות הרחבות במרכז ובוועידה יצטרכו להביא בחשבון 
את הנטיות הנציות או היוניות שם למטה . דרך האספקלריה של מתמודד קצת יותר 
יוני ( פרס ) וקצת יותר נצי ( רבין ) , המערך יעמיק את התברגותו אל 
תוך תהליך הקונסנסוס המטשטש שכפה את עצמו בעשור האחרון על הפוליטיקה הארצית . 
התהליך השני מקורו בתוך המפלגה . הוא מה שכינה לפני שש שנים , בספר חשוב , 
הסוציולוג יונתן שפירא : " עילית ללא ממשיכים " . איך שלא מתבוננים על 
ההתמודדות , היא המחישה את כישלונו של המערך כישלון ותיק להצמיח מתוכו 
באופן מושך ומשכנע הנהגה חלופית לדור הבא . על רקע הקרב הכמעט - אחרון במלחמת 
העולם בין פרס לרבין גומדו עוד יותר המועמדים האחרים , כולם מועמדים בעיקר 
מטעם עצמם . ועכשיו , בזמן שנותר עד ההתנגחות הבאה , טבע הסכסוך הפנימי 
ישחוק אותם עוד . אחרי שמרכז המפלגה הצביע נגד הדחה ובעד האנדר - דוג , 
יהיה זה מאוד לא פופולרי מצד בעלי אמביציה למיניהם לנסות לכרסם במעמדו של 
הזוכה לטובת שאיפותיהם האישיות . פעם היתה במפא"י הטראומה של סילוק האב הגדול . 
פרס נשחק אז לזמן רב תחת המנצחים , אשכול , ספיר וגולדה . עכשיו הוא 
הצליח למנוע את סילוקו של האב המוכה , הוא עצמו , אך אין מי שידמה מבחינת 
עוצמתו במפלגה למערערים בשנות הששים על מנהיגותו של בן - גוריון . היום 
לא רק שאין ממשיכים בולטים , עילית מוכרת יש בקושי . אבל שני התהליכים האלה 
הם כאין וכאפס בנזקם למערך לעומת מה שנראה כמגמה הגדולה , הארצית . את 
החתונה ( הזמנית ) עם פרס עשה המערך בלי הכלה האמיתית : המצביעים ה"צפים " 
שיכריעו בבוא הזמן בין הגושים הפוליטיים . הימים האלה הם ימי זלזול במשאלים . 
מרכז העבודה שם פס על המסקנה שלכאורה עולה מהם , והיא העדפת רבין על פני 
פרס בציבור המצביעים הכללי . אלא שבכך המשאלים , שהם המתווה הארצית הכמותית 
היחידה שיש בידינו , לא מתו . לא אתפלא אם כישלון רבין במפלגתו ינמיך מעתה 
את קומתו בסקרים . נשאלים רבים יאמרו לעצמם , אולי בצדק : המפלגה שלו 
אינה רוצה אותו כמנהיג , והיא כנראה יודעת עליו משהו שנעלם מעינינו . בתקופה 
הנראית לעין ימשיך אפוא המערך להתנגש בשני סוגים של חוסר - הכרעה , בתוך 
המפלגה ובמישור הארצי . גם אם ההתמודדות הפנימית תוכרע באופן ברור , מה 
שאינו מסתמן עתה בקלפים , המפלגה תצא ממנה אל מבחן ארצי , שבו שלוש פעמים 
בעשור האחרון ניצח הכמעט - תיקו . הצרה נעוצה בקשר בין השניים : מה שקרה 
במערך ומה שעוד כהוגן יתרחש בו עלולים לעשות בבוא היום את התיקו ההוא לזיכרון 
מתוק . 
