( ע ) . זרוע ידה של נערה בת 51 , שנולדה עם מום מולד במרכז הצמיחה של 
ראש עצם הזרוע , הוארכה בניתוח נדיר . הנערה , בעלת זרוע שמאלית קצרה , 
נותחה במרכז הרפואי רמב"ם בחיפה , בשיטת אליזרוב , שפותחה בבריה"ם כשיטה 
להארכת גפיים תחתונות . הניתוח בוצע בידי ד"ר ח צינמן מהמחלקה האורתופדית , 
אשר השתלם בשיטת אליזרוב . חוגים רפואיים מסרו , כי ככל הידוע , טרם 
נערך בארץ ניתוח להארכת זרוע בשיטה זו . בניתוח בוצע חיתוך בקליפת העצם , 
והורכבו שתי טבעות , שחיברו את העצם מעל ומתחת לאזור החיתוך . הטבעות 
חוברו ביניהן על - ידי מוטות טלסקופיים , הניתנים למתיחה ולהארכה . בכל 
יום בוצעה פעולת מתיחה של המוטות , כשהעצם גדלה ומתארכת במילימטר אחד . 
בדרך זו הוארכו גם כלי הדם , העצבים והשרירים . הנערה , תלמידת בית - 
ספר תיכון מחיפה , נשאה את המערכת הטלסקופית במשך כששה חודשים , כשהיא 
מותחת בעצמה את בורגי הכינון שבעקבותיהם גדלה העצם . כיום , לאחר פירוק 
המערכת הטלסקופית , הגיעה הזרוע לאורך כמעט זהה לזרוע הימנית , ותפקוד 
היד הוא מלא . הטיפול להארכת הזרוע עבר בקרה באמצעות סורק ממוחשב חדיש מתוצרת 
אלסינט , לצורך הדגמת מבנה תלת - ממדי של העצם החדשה , אשר צמחה לאורך 
הזרוע . זאת , עד לאיחוי הסופי שבין שני הקצוות של עצם הזרוע , אשר נותקו 
לפני חצי שנה ממקומם . 
