משרד התעשייה והמסחר מחדש את חקיקת חוק הפיקוח על מצרכים ושירותים בנושא 
הצגת מחירים . אשתקד נדונה הצעה זו בוועדת הכלכלה של הכנסת , אך בשל חילוקי - 
דיעות , לא הסתיימו הליכי החקיקה . משרד התעשייה שיגר את תזכיר החוק למשרדי 
הממשלה ולגורמים כלכליים , בכדי לקבל את הערותיהם , לקראת חידוש החקיקה 
בנושא . עובדיה שרגאי , הממונה על הגנת הצרכן במשרד התעשייה והמסחר , 
מסר אתמול , כי כשהובאה הצעת החוק לדיון בוועדת הכלכלה , שונה סעיף 12 
להצעה , הדן בסמכות שר התעשייה והמסחר לקבוע כללים בדבר הצגת מחירים . הוועדה 
החליטה להוסיף בסעיף זה פיסקה , לפיה מחיר המוצר לא יוטבע עליו , אלא יוצג 
בדרך אחרת ( כמו הצגת מחירו על המדף ) כשלכל סוג של מצרך ייקבע שטח מכירה 
מוגדר , והצגת המחיר תהיה בתחום שטח זה . עוד הוסיפה הוועדה , כי ניתן 
יהיה להציג את המחיר בשטח מכירה , בתנאי שהקונה יקבל בזמן התשלום בקופת 
העסק חשבון , המפרט בין השאר את שם המצרך והמחיר ליחידה אחת של אותו מצרך . 
תוספת זו יצרה פרצה , שאפשרה הרחבת הצגת המחיר על המדף , ולא על המוצר . 
דבר זה סותר את הכוונה המקורית של החוק , והיא לחייב הצגת מחיר על המוצר 
( למעט מוצרים אחדים , כמו מוצרי חלב ) . 
