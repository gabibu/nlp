חברת סונול ממשיכה למכור בתחנות הדלק שלה ברחבי הארץ בנזין מתוסף , שלתוכו 
הוכנסו תוספי מנוע שעדיין לא אושרו על - ידי מכון התקנים או מינהל הדלק . 
מכירה זו סותרת החלטות מפורשות שהתקבלו על - ידי מכון התקנים ועל - ידי 
מינהל הדלק במשרד האנרגיה . משה דים , סמנכ"ל מינהל הדלק , שלח עוד לפני 
כחודש מכתב לחברת סונול ודלק ( שאף היא שיווקה זמן קצר בנזין מתוסף ) . 
במכתבו ביקש דים להפסיק את השיווק עד לגמר הבדיקה בנושא . בדיקה זו עדיין 
לא הסתיימה , והיא אמורה להימשך שבועות מספר . דלק צייתה להחלטת המנהל , 
אך סונול לא נהגה כך . מכתב של מכון התקנים מ4 ביולי , הקובע כי " תהיה 
זו עבירה למכור בנזין המכיל תוספים שאינם מופיעים ברשימה בנספח א " , לא 
כובד על ידי סונול . סונול נהגה עד לאחרונה למכור את הבנזין המתוסף , על - 
ידי הוספת התוסף למיכל הגדול הנמצא בתחנת הדלק או על ידי הוספתו למיכלית 
הדלק , על ידי נהג המיכלית . דובר חברת סונול מסר בתגובה כי המשך מכירת 
הבנזין המתוסף תיעשה עד גמר המלאי . לדבריו קשה להיפטר מעודפי מלאי התוספים 
בדרך אחרת והמכירה תימשך עוד כמה שבועות . דובר סונול הדגיש כי המשך המכירה 
גם נובע מלחץ הצרכנים , שגילו שביעות רצון מכך שסונול מוכרת בנזין מתוסף 
חינם אין כסף . 
