אזהרותיהם האחרונות של השכנים המלכותיים מעבר לירדן , המלך חוסיין וחסן 
אחיו , מפני מלחמת - מים עם ישראל , הזכירו שוב שעימותי המזרח התיכון אינם 
אלא סכסוכי שבטים על המעיין המשותף . מי שגדלו על " חשופים בצריח " מכירים 
היטב את מעלליהם ההירואיים של האלוף ישראל טל ולוחמיו , שלפני חצי יובל 
פיצפצו את מזימות הסורים להטיית מקורות הירדן . היום כבר לא יורים בטנקים 
על מפעלי מים יריבים . זירת ההיאבקות עברה לדיפלומטים אפרוריים , חליפות 
שרד ותיקי מסמכים , הנודדים בין עמאן , ירושלים ותל אביב בצינורות אמריקאים . 
אבל הלחץ על גרונו הניחר של הצד השני עודנו חזק כשהיה . מקור הסכסוך הפעם 
הם מי הירמוך , השוצפים בערוץ צר , עמוק ויפהפה בין רמות הגולן והגלעד , 
מוקפים בפינות חמד כחמת - גדר הישראלית ומוחייבה הירדנית , ומשקים את סוריה , 
ירדן וישראל . 054 מיליון מ"ק מים בשנה , במשטר זרימה לא מאוזן : מחצית 
מכמות המים זורמת בנחת לאורך כל השנה ( מי קיץ בעגה המקצועית ) . המחצית 
השנייה היא שטפונות החורף הסוערים , שמרביתה אינה מנוצלת וזורמת באין מפריע 
מהירמוך לירדן ודרכו לים המלח ( " מי חורף " ) . לישראל כל הנתונים להיות 
החלשה בשלוש הידיים האוחזות בירמוך : היא שוכנת במורד הזרם , האחרונה בתור 
לקבלת המים . אבל ישראל הצליחה להפוך את מי המריבה של הירמוך למקור עוצמה 
מדינית , לעכב לשנים ארוכות תוכניות פיתוח חיוניות של הירדנים ובינתיים 
לשאוב 07 מיליון מ"ק בשנה מהנהר הפתלתל : 52 מיליון בקיץ , על פי חלוקה 
היסטורית , ו54 מיליון בחורף . בעיות המים בירדן אינן נופלות בחומרתן מאלה 
המוכרות לנו . ירדן משוועת למים נוספים לחקלאות בבקעת הירדן ולתוספת מי 
שתייה לשתי עריה הראשיות , עמאן וסלט , להרוויית האוכלוסייה הגדלה בממלכה . 
כיום מנצלים הירדנים את מרבית הזרימה השגרתית של הירמוך , ומזרימים את 
המים בתעלת העור המזרחי לאורך הבקעה , עד סמוך לים המלח . בהעדר יכולת 
לאגירת מים , מופעלת התעלה רק בעונת ההשקיה בקיץ , ושטפונות החורף הולכים 
לאיבוד . פתח התעלה נשלט היטב מהגדה הישראלית של הנהר . במלחמת ההתשה שיתקה 
ישראל , בהפגזות והפצצות , את תעלת העור . המענה הירדני למצוקת המים הוא 
אגירת מי החורף של הירמוך באמצעות סכר גדול שיוקם במעלה הנהר , סמוך לעיירה 
מקרן ( כ01 ק"ם מזרחית לגבול עם ישראל ) . הקמתו תאפשר להכפיל את שטחי 
השלחין בממלכה ההאשמית . הסכר תוכנן לפני שנים רבות , וגרסתו הרביעית הושלמה 
ועודכנה לפני כשנתיים . בשטח החלו עבודות פיתוח , שנפסקו באחרונה ( לדעת 
גורמים שונים זו הסיבה להצהרות המלחמה של חוסיין ) . גורמים בין - לאומיים 
הבטיחו מימון . הכל חיכו להנחת אבן הפינה . נותרה רק בעיה אחת : בעלי המאה 
מוכנים לממן את הקמת הסכר , שיעלה כ053 מיליוני דולרים , רק בתנאי שכל 
המדינות השוכנות לחופי הנהר יסכימו לפרויקט . איש לא ישקיע בפיל לבן שיושבת 
באיומי מלחמה . סוריה כבר הסכימה . עכשיו מחכים לחתימת ישראל , וההמתנה 
ארוכה ומייגעת , ועד כה לא הניבה תוצאות . ישראל לא מוכנה לספק את הסחורה 
בזול . ירדן רוצה סכר ? בבקשה . שתואיל לחתום על הסכם , שבו תכיר בזכותה 
של ישראל לקבל 07 מיליון מ"ק בשנה מהירמוך . ירדן לא מוכנה להסכמים חתומים 
עם ישראל , ולא רוצה להתחייב שתשחרר לה מים . אם ישראל מצליחה לנצל היום 
כמויות מים שזרמו לים המלח , זו זכותה , אבל לא על חשבוננו . ארה"ב , 
השותפה במימון הסכר , מעוניינת בהקמתו ומנסה לעזור לירדנים בלחץ שקט על 
ישראל , אבל היא מסכימה גם שאין לפגוע בזכויות מים ישראליות . צחצוח החרבות 
הנוכחי מסמן תפנית במדיניות שהיתה נקוטה עד עכשיו על ידי יריבי המים : הצנעת 
העימות ככל האפשר . פה ושם הופיעו ידיעות קטנות על משבר הירמוך , ללא הבלטה . 
חמישה גופים בישראל מעורבים בפרשת הירמוך , ופעילים בוועדה ממשלתית הקרויה 
פורום הירמוך : משרדי ראש הממשלה , הביטחון , החוץ והחקלאות ומתיישבי 
עמק הירדן , שמי הנהר זורמים לשדותיהם ובצינורות אגודת המים שלהם . במשך 
שנים שימש הפורום כוועדה טכנית - מקצועית , ובראשו עמד משפטן בכיר ממשרד 
החוץ . ב7891 מונה ליו"ר הפורום מנכ"ל משרד ראש הממשלה , יוסי בן אהרן . 
נציב המים , צמח ישי , תיאר את פעולות פורום הירמוך בהרצאה באפריל 98 : 
" בחמש השנים האחרונות , גיבשנו מדיניות שמדי פעם הבאנו לפני הקבינט והיא 
אושרה על ידי הממשלה . לדעתנו , הקמת המאגר במקרן תסתום את הגולל על מי 
שטפונות החורף שאנו מנצלים , ואנו עומדים על כך שנוסף ל52 מיליון מ"ק מים 
שאנחנו מקבלים בקיץ , תובטח זכותנו לכמות מסוימת של מי חורף , כך שאנו 
מדברים על 07 מיליון מק מים " . גורם ממשלתי העוסק בנושא שנים רבות אומר , 
כי קשה לדעת אם יש התקדמות במשא ומתן על הירמוך . מומחה אחר אומר שהסטטוס 
קוו נוח לישראל , ואין לה סיבה לוותר בקלות : " בינתיים עושים צעדים לקבוע 
עובדות בשטח " , הוא אומר . מומחי מים ומדינאים חלוקים : איש המים אומר 
שגם אם לא נקבל מי ירמוך בחורף , ההשפעה על משק המים כולה תהיה משנית , 
ולעקשנות יש בעיקר משמעות מדינית . המדינאי אומר , שכל פעולותיו נעשו 
למען משק המים , והתרומה המדינית ניצבת במקום השני . החיים לאורך נהר משותף 
יוצרים בהכרח גם יחסי קרבה , ועל פי מקורות זרים , הירמוך הוא דוגמה מופלאה 
לשיתוף פעולה בצל עימות , ומקור למפגשים רבים בדרגי עבודה . צוותים משותפים 
של טכנאים מישראל ומירדן , בתיאום אמריקאי , עובדים יחד בפינוי גושי עפר 
וסחף מאפיק הנהר , הסותמים את כניסת המים לתעלת העור הירדנית . עבודות 
העפר באפיק מכתיבות את חלוקת המים בין שתי המדינות בעונת הקיץ . פיתול הירמוך 
ליד מקרן ידוע שנים רבות כאתר אידיאלי לסכר אגירה . הערוץ צר ומתאים לבנייה 
גבוהה , בסמוך למפגש עם יובל הנהר . למרבה האירוניה , הראשון שהציע להקים 
סכר אגירה ליד מקרן היה פנחס רוטנברג , שבחזונו הציוני ראה שתי גדות לירדן , 
ואת בקעת הירדן כגן פורח . הרעיון שנגנז מופיע בתוכנית המים הארצית שהכין 
רוטנברג ביוני 0291 . הוא נאלץ להסתפק בהקמת תחנת הכוח שלו בנהריים , במפגש 
הירמוך עם הירדן . הסיבוב הראשון במחלוקת על הירמוך היה במחצית שנות ה05 , 
כשהשליח האמריקאי אריק גונסטון נדד בין ישראל , ירדן , סוריה ולבנון בניסיון 
להשיג חלוקה מוסכמת של מקורות המים . מדינות ערב סירבו לקבל רשמית את תוכניתו , 
כדי לא להכיר בזכות כלשהי של ישראל , אבל סיכומיו מקובלים עד היום כבסיס 
להסדרי המים באזור . 
