מסך הקולנוע הוא הזירה העומדת לרשות במאים , ודומה שאין בעולם מסך גדול 
דיו בשביל הבמאי האמריקאי אוליבר סטון ( " סלוודור " , " פלטון " , " וול - 
סטריט " ) . זירת הקרב שאליה הוא מטלטל אותנו הפעם היא תחנת שידור בדאלאס 
טקסס , שבה מככב שדרן יהודי , בארי שמפליין שמו , הנביא הזועם המנבא את 
קץ אמריקה , ואולי קץ האנושות כולה . הסרט " שיחות לילה " ( 9891 ) 
עוסק בצורה תקשורתית החביבה גם על ישראלים שיחות טלפון מלב אל לב בין מאזינים 
לשדר בלתי נראה המשוחח ועונה על שלל בעיות פוליטיות , אישיות ואחרות . כאשר 
ירדה קרנן של תחנות רדיו פרטיות ואתן העסקים , הומצא משחק ששמו " רדיו 
הלם " , כלומר : הכה במאזין , העלב אותו בכל אוצר המלים העומד לרשותך , 
ורמוס את כבודו , ואתה השדר מחליט מתי לנתק את השיחה ולהכניס את המאזין 
הבא לשידור . בגרסתו המקורית היה התסריט מחזה תיאטרון שכתב אריק בוגוזיאן , 
שאף שיחק בו בהצלחה בתיאטרון האוונגרדי " קיטצן " בניו יורק . גם בסרט 
מככב בוגוזיאן , כשלצדו צוות שחקנים קטן ומיומן . דמותו של שמפליין גזורה 
על - פי מידתם של שדרי רדיו , ובמיוחד דמותו של איש הרדיו היהודי אלן ברג , 
שנרצח בידי ניאו - נאצים בדנוור קולורדו ב4891 , שעה שסיים ליל שידורים . 
הסרט מתרחש כמעט כולו בחללה הסגור של תחנת השידור , בסוף שבוע אחד עמוס 
אירועים , חלקם בלתי צפויים : בעלי התחנה המקומית עומדים לחתום על עסקת 
הצטרפות לסינדיקט השידורים הלאומי . שמפליין מזמין לטקסס את גרושתו שעדיין 
אוהבת אותו והוא עולב בה קשות . הוא מזמין לראשונה לתחנה מאזין - חוליגן 
מסומם , המשתתף עמו בשידור חי ובאותו סוף שבוע הוא מגדיש את הסאה בניבולי 
פה , עד לסוף המר . שמפליין הוא שקרן , מניפולטור ובסופו של דבר כלי שרת 
בידי אנשי ההון המנצלים כל סנסציה להאדרת עסקיהם . " שיחות לילה " הוא 
סרט ארוך מדי , חוזר על עצמו ויש בו סצינת פלאש בק ארוכה , מרגיזה ומיותרת . 
אך כמו כל סרטיו של סטון הוא מרתק , סוחף , ומצייר תמונה עגומה של אמריקה , 
ואין בלבי ספק שסוציולוגים ומבקרי קולנוע יפיקו ממנו תועלת בעתיד כאשר יעסקו 
באמריקה ובסטון , על כל היבטיהם . 
