בשבוע שעבר הקדשתי בטור זה שורות אחדות לחוויות טלפון אישיות . שעות מספר 
לאחר ששורות אלה ראו אור , העמידה אותי חברת בזק במבחן עצבים נוסף , שבו 
אודה ואתוודה בנמיכות רוח לא עמדתי . השורות הבאות נרשמו באותו יום , 
כך שהפרטים מדויקים למדי . יום ראשון , השעה בערך 4 אחר הצהריים . אני 
מבקש להתקשר מהבית עם מספר 131184 ( הכל באזור חיוג 30 ) . חיוג ראשון . 
הלו , זה פיאט ? לא , טעות , עונה קול במבטא רוסי כבד , וטורק . חיוג 
שני . הלו ? פיאט ? לא ! זה שוב טעות , משיב אותו קול . המכונית שלי 
נמצאת בתיקון במוסך פיאט . בצהריים התקשרתי למוסך במספר הנ"ל ( קבלתי אותו 
בחיוג שני ) ונאמר לי להתקשר שוב לפני 03 : 4 . אני ממתין דקות אחדות ומנסה 
שוב . חיוג שלישי . תקליט . " המספר שחייגת איננו מחובר " . מוזר . לפני 
שעות אחדות היה מחובר לגמרי . אני מתכונן לחייג שוב , אבל לבי מבשר לי 
אי נעימות . לכן אני מבקש מרעייתי לחייג ובזהירות : 1 - 3 - 1 - 1 - 8 - 
4 . חיוג רביעי . שלום , זה מוסך פיאט ? לא ! משיב קול במבט רוסי כבד , 
כל הזמן טעויות פה . תפסיקו כבר . בשלב זה אני מחליט שאין לי מה להפסיד . 
אני נוטל את השפופרת מידי רעייתי , ו . . . חיוג חמישי . הלו ? פיאט ? 
אני אומר בקול רך ומלא תקווה . לא ! ! ! משיב קול במבט רוסי כבד , 
אולי תפסיקו לבלבל המוח שלי ? זה לא פיאט ! על החיים ועל המוות , אני מנסה 
שוב . אחרי הכל , אני מוכרח לדעת אם המכונית תוקנה ואם כדאי לצאת למוסך 
מרחק חצי שעה נסיעה כדי לגאול אותה משם . חיוג ששי . שוב תקליט , אבל 
הפעם : " המספר שחייגת הוחלף . אנא עיין במדריך החדש " . בבזק לא חוזרים 
על אותו תקליט פעמיים . בשלב זה אני נואש , ומחליט לחייג לתיקונים . אחרי 
כמה ניסיונות אני מצליח לקבל 661 . אני מסביר לטלפונאית מה הבעיה . היא 
אומרת באדיבות שתנסה לברר . חוזרת אלי אחרי כשתי דקות ומודיעה לי כי במספר 
131184 יש קלקול בקו . אין מה לעשות , אני אומר . אין מה לעשות , היא 
אומרת . ומה יהיה על ארבע שיחות שבזבזתי סתם האם יזכו אותי בתמורתן , 
אני שואל , משום שבתסכולי אין לי משהו אחר להגיד . בעניין הזה , היא משיבה 
בסבלנות , תטלפן למחלקת חשבונות . המספר הוא 3336135 . מאחר שבאמת אין 
לי מה לעשות , אני מטלפן למחלקת החשבונות . מסביר לפקידה מה קרה . אין 
מה לעשות , היא אומרת . ומה יהיה על ארבע שיחות שבזבזתי , אני שואל . 
תכתוב לנו מכתב עם כל הפרטים ונבדוק את העניין . שתי שניות של דומיה , 
ואז אני : רגע , לכתוב מכתב ? בשביל ארבע שיחות ? העבודה והבול . . 
. אולי תרשמי את תלונתי בעל פה ? לא , היא אומרת , ומוסיפה כאן את המשפט 
ששבר אותי : מה אתה חושב , שפה זה חוץ לארץ שמחזירים בעד שיחות לפי פנייה 
בעל פה ? כמו ברק חלפו בזכרוני מרכזניות בחו"ל , ובמיוחד אלה שבארה"ב ( 
" סלח לנו על התקלה אדוני . אתה רוצה את הזיכוי בכרטיס האשראי שלך אדוני , 
או אתה מעדיף החזר במזומנים ? שיהיה לך יום יפה אדוני ושוב סליחה על התקלה " ) 
. וברגע של חולשה , נפלטת מפי המחאה שנחרתה בזיכרוני לאחר שראיתי מערכון 
של רבקה מיכאלי : קוסנם בזק ! ועל חולשה זו אני מתנצל בפני פקידת מחלקת 
החשבונות במספר 3336135 . היא באמת לא אשמה . קפמאפרקאחד ממכרי מתעניין 
זה זמן מה בקניית מצלמת וידיאו . שאלתי אותו איפה המצלמה שהוא כה להוט אחריה . 
הוא הסביר לי כדלקמן : " כבר שבועות אחדים שאני בקשר עם מישהו שאמר לי 
שיוכל לספק לי מצלמה חדשה , משהו מצוין , במחיר לא נורמלי . או - טו - 
טו , עוד שבוע , עוד יומיים , מחר יביא את המצלמה . בשבוע שעבר התקשרתי 
אליו . נו , איפה המצלמה ? שאלתי , טוב , הוא אמר , יש קצת עיכובים 
באספקה . היו כל מיני תקלות . המצב בשוק לא ברור . עדיין לא יודע מתי 
הסחורה תגיע . כך הוא אמר . האם אתה ( הוא פנה אלי ) מבין את זה ? קרה 
משהו ? חשבתי , חשבתי כמובן ! בוודאי שקרה משהו . לא מזמן נחסם נתיב 
האספקה של מצלמות וידאו " במחירים לא נורמליים " . עשרות מצלמות ומכשירים 
אלקטרוניים אחרים , מוטמנים מאחורי הדפנות ומעל לתקרות של בתי השימוש במטוסי 
הגמבו של אל על , חדלו לפתע להגיע מניו יורק , עקב התערבות שלטונות המכס . 
או שמא יש למישהו הסבר אחר ליובש שהשתרר בשוק המציאות של מכשירי אלקטרוניקה 
למיניהם ? 
