מאז ראשית השנה הונחו באזור תל אביב וגוש דן מספר מטעני חבלה , שהוכנו בצורה 
דומה למטען שהתפוצץ אתמול ב"חוף ירושלים " בתל אביב , בתוך צינור שמולא 
בחומר נפץ וחלקי מתכת . חלק מהמטענים התפוצצו , אחד מהם באוטובוס שהגיע 
מלוד , וחלקם התגלה ופורק בעוד מועד . המשטרה וגורמי ביטחון מעריכים , 
כי באזור תל אביב פועלת חוליית מחבלים והיא שהניחה את מטעני החבלה . עד 
עתה לא נחשפה החוליה , למרות מאמצי חקירה גדולים ופעולות מניעה גלויות וסמויות 
של המשטרה וכוחות הביטחון . עדיין לא ברור , אם מטען החבלה שהתפוצץ אתמול 
הונח בידי אותה חוליה . צינור ממולא חומר נפץ , שהוסתר בתיק רחצה בין כיסאות - 
נוח ליד סוכת המציל ב"חוף ירושלים " בטיילת של תל אביב , התפוצץ אתמול 
בשעה 03 . 2 בצהרים וגרם למותה של תיירת מקנדה , ופציעה קלה של 81 מתרחצים , 
ששוחררו אתמול מבית החולים . מילניק קמלמן ( 71 ) ממונטראול נפגעה מהדף , 
ונגרם לה קרע בכבד . היא עברה מספר ניתוחים בבית החולים איכילוב , ומתה 
על שולחן הניתוחים מפגיעה באיבריה הפנימיים . הוריה הוזעקו אמש לישראל . 
קמלמן השתייכה לקבוצה של הסוכנות , העושה טיול של שלושה שבועות בישראל . 
שתי חברות נוספות בקבוצה נפצעו קל . המשטרה עיכבה לחקירה 31 ערבים שהיו 
בסביבת מקום הפיגוע . שמונה מהם נותרו במעצר , בהם שני קטינים . עוכבו 
לחקירה גם שבעה צעירים יהודים , שנחשדו בתקיפת ערבים לאחר הפיגוע . צעירים 
יהודים חמומי - מוח ניסו בעקבות הפיגוע לפגוע בערבים שהיו באזור , ופצעו 
אחדים מהם , שנזקקו לטיפול רפואי . הצעירים תקפו ערבים , היכו בהם והשתוללו , 
והשליכו חפצים על מכוניות עם לוחיות זיהוי של השטחים . הצעירים אף תקפו 
צעיר ערבי , שנעצר על ידי השוטרים , ואלה ניסו לגונן עליו . צעירים יהודים 
הגיעו למלון ברחוב הירקון , בו מתגוררים פועלים ערבים , והיכו ארבעה מהם 
עד שנזקקו לטיפול בבית חולים . הותקף גם צלם של הטלוויזיה הישראלית . קפידבינמתרחצת 
שהיתה בחוף עם בתה בת הארבע ואחותה , סיפרה : " זמן קצר לפני הפיצוץ ראיתי 
ערבי חשוד שמסתובב בין כיסאות הנוח . הוא היה שחרחר עם שפם , ולבש חולצה 
לבנה . רציתי להפנות את תשומת הלב של האחראים על הביטחון , אבל לא הספקתי . 
" פתאום נשמע פיצוץ חזק . ראיתי עשן שחור בין כיסאות הנוח . כיסאות , 
תיקים , חפצים , עפו באויר . אנשים צעקו בפאניקה , ילדים בכו , כולם 
עזבו הכל וברחו . נשארו רק הפצועים . ראיתי את הערבי החשוד בורח לכיוון 
צפון , ואנשים רדפו אחריו " , סיפרה עדת הראייה . אותו ערבי חשוד נעצר 
עם ערבים נוספים שהיו בסביבה , והובא לחקירה במשטרה . סימה לוי , אחות 
במרפאה בחוף הים , מספרת : " היה לי יום שקט במיוחד . פתאום שמענו פיצוץ . 
ראיתי שני אנשים שעובדים על מישהי ששוכבת על החוף . הגעתי עם מכשירי החייאה . 
הלסת שלה היתה תפוסה , הלשון ברחה פנימה . היא היתה מחוסרת הכרה , והיה 
קשה מאוד לפתוח לה את הפה . בסוף הצלחתי לדחוף את האצבעות שלי ולהחדיר צינור 
ניתוב אוויר . הלשון חזרה מיד למקום , והיא החלה לנשום " . 
