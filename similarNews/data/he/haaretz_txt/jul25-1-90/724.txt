אחיות בתי החולים חוזרות היום לעבודה סדירה לאחר שביתת - אזהרה בת 42 שעות 
שקיימו אתמול , במחאה על הפגיעה בהכנסתן עם הפעלת הרפורמה במס . במהלך השביתה 
נאלצו הנהלות בתי החולים לדחות ניתוחים אלקטיוויים . היום בשעות הבוקר ייערך 
כנס חירום של האחיות ובו יוחלט על המשך הצעדים . ככל הנראה יימשך מאבק האחיות 
בהשבתה של משמרות . האחיות מצפות , כי עם הפסקת השביתה היום אפשר יהיה 
לקיים מו"ם עם המעסיקים . האחיות דורשות למנוע את הפגיעה בנקודות הזיכוי 
לילדים , אשר תקטין את הכנסתן בין 86 ש"ח לחודש ( לאם לשני ילדים ) ועד 
031 ש"ח לחודש ( לאם לארבעה ילדים ) . לטענתן , אם יש כוונה ליישם את 
הרפורמה ולהביא לשוויון בהכנסות העובדים במשק , אזי יש מקום להחיל עליהן 
את הפטור על עבודה במשמרות כפי שמקובל במפעלי תעשייה . יו"ר שדולת הנשים 
בישראל , פרוף אליס שלוי שיגרה מברק - תמיכה ליו"ר חטיבת אחיות בתי החולים , 
אילנה כהן , ובו מסרה כי שדולת הנשים תומכת במאבק האחיות לביטול נקודות 
הזיכוי לאימהות עובדות . קפידבינמשרד האוצר דחה את טענות האחיות על קיפוח 
בשל הפעלת הרפורמה והשינויים בנקודות הזיכוי . הממונה על הכנסות המדינה , 
יורם גבאי , מסר אתמול כי מאז החלטת הממשלה , לפני כחצי שנה , שופר מצב 
הנשים בתחום נקודות הזיכוי , בשלוש החלטות : 1 ) החלטת - פשרה עם מזכ"ל 
נעמ"ת , מאשה לובלסקי , כי במקום לקבוע חצי נקודת זיכוי לאם העובדת בעבור 
ילדיה , יוחזר ההסדר של ועדת בן - שחר , לפיו תינתן נקודת זיכוי מלאה 
בעבור הילדים הראשון , השלישי , החמישי וכל ילד אי - זוגי במשפחה . הסדר 
זה הקטין את הכנסות המדינה בלמעלה מ02 מיליון ש"ח . 2 ) כל משפחה חד - הורית , 
שבראשה גבר או אישה , תמשיך ליהנות ממלוא נקודות הזיכוי בעבור כל ילד . 
3 ) אתמול אישרה ועדת הכספים , לאור המלצת שר האוצר , כי כל אם עובדת , 
שלה שני ילדים או יותר , תקבל את הסכום בשקלים השווה להפרש ערך נקודת הזיכוי 
לתוספת שהיא מקבלת , עקב הרפורמה . החלטה זו נועדה למנוע מצב שבו אם לשני 
ילדים תפסיד כל הכנסה מהשינויים ברפורמה . לדברי הממונה על הכנסות המדינה , 
בעקבות תיקונים אלה רוב הנשים ירוויחו מהרפורמה , במיוחד אימהות עובדות 
שלהן ילד אחד , אלמנות , אמהות עובדות - רווקות ונשים נשואות בלא ילדים . 
