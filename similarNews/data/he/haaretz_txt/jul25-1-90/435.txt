( ע ) . שר האנרגיה , יובל נאמן , אמר כי על ישראל לייצר נשק הרתעה 
כימי , כמענה לאיום הנשק הכימי שבידי עיראק . לדבריו , אין כל קושי בהגשמת 
משימה זו . בהתייחסו לאיום העיראקי על ישראל אמר שר האנרגיה , העומד בראש 
סוכנות החלל הישראלית , כי הטיל " חץ " יספק מטרייה טובה למדינה , כל 
זמן שהמזרח התיכון לא יהפוך לאזור גרעיני . להערכתו , עיראק עדיין רחוקה 
מהצטיידות בנשק כזה . נאמן אמר בראיון לקול ישראל , כי הוא מתכנן לרכוש 
נפט מבריה"ם וממדינות מזרח אירופה , כדי לגוון את מקורות האספקה של ישראל 
נוכח המשבר במפרץ הפרסי . הוא לא אמר אם מתקיימים כבר מגעים עם מוסקווה 
על ייבוא נפט . לדברי השר , ישראל נהנית מעתודות נפט גדולות , ואינה מודאגת 
מהתייקרות הנפט הנוכחית בשוק העולמי . 
