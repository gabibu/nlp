ואשינגטון ( מיוחד ל"הארץ " ) . מחלקת המדינה של ארצות - הברית פרסמה אתמול 
גרסה רשמית לגבי עמדת הממשל בשאלת החרם הערבי על חברות המסייעות להגירת יהודים 
מברית המועצות לישראל . ההודעה אינה מזכירה מגעים דיפלומטיים שהתקיימו באחרונה 
בין הממשל לבין ממשלות ערביות בעניין זה . בתגובה הרשמית נאמר , שהמדינות 
החברות בליגה הערבית " מודעות היטב לעמדת ארה"ב בסוגייה הזו " . ההודעה 
אומרת , כי ארה"ב לא שינתה את עמדתה האיתנה והנחרצת נגד החרם הערבי , וכי 
יש בארה"ב חקיקה המשקפת את העמדה האמריקאית בעניין זה . לפי ההודעה , ארה"ב 
מקדמת בברכה כל פעולה של מוסדות פרטיים או מסחריים , המסייעים בהגירת יהודי 
בריה"ם . עם זאת , יש בהודעה אזכור מחודש לכך , שארה"ב " מתנגדת לפעילות 
ההתיישבות בין היתר של מהגרים יהודיים סובייטיים בשטחים שנכבשו בידי ישראל 
ב - 7691 " . שלשום מסרו פקידים במחלקת המדינה ל"הארץ " , כי ארה"ב הביעה 
באחרונה מחאה בפני ממשלות החברות בליגה הערבית , לאחר שהתקבלה ההחלטה של 
פורום שרי החוץ של הליגה הערבית להרחיב את תחומי החרם , ולהחילו גם על חברות 
המסייעות להגירת יהודי בריה"ם לישראל . 
