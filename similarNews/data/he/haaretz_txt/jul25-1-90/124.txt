תביעה יוצאת דופן , שהוגשה כנגד חברה לניהול תיקי השקעות ובעליה , מתבררת 
בימים אלה בבית המשפט המחוזי . התביעה הוגשה כבר לפני חודשים מספר , נגד 
חברת " עתרת " לניהול תיקי השקעות , ובעליה שלמה אייזנברג . בכתב התביעה 
שהוגש על - ידי בני משפחת קרטין , נאמר כי הנתבעים פעלו בחוסר תום לב , 
ובניגוד לאינטרסים של לקוחותיהם . נודע , כי קודם להגשת התביעה , נעשו 
ניסיונות להשיג פשרה בין הצדדים , אך ללא הועיל . התובעים טוענים , כי 
" מניתוח הפעולות השונות שנעשו בחשבונותיהם , עולה כי הנתבעים פעלו שלא 
לטובת התובעים , בחוסר תום לב , בהתעלמות מחובת הנאמנות , ותוך הפרת הוראות 
החוק הרלוונטיות " . סכום התביעה , שהוגש באמצעות עו"ד חנן מלצר , מסתכם 
ב332 אלף דולר . עוד נאמר בכתב התביעה , כי חברת " עתרת " ושלמה אייזנברג 
פעלו בחשבונותיהם כמנוף להרצה מלאכותית של ניירות הערך הבאים : אקרשטיין 
1 ו5 , בנק עצמאות 1 . 0 , תים מחשבים ותים אופציה , ליפסקי 1 וליפסקי 
אופציה . בחלק מניירות אלה , כך נטען , הנתבע היה חפץ ביקרם , ובחלק 
( תים וליפסקי ) , שימש הנתבע כ"בעל עניין " . אייזנברג שימש בחברות אלה 
כדירקטור . קפתמונה1 , 21ף " המספר הרב של הפעולות שבהן רכש הנתבע לחשבונותיהם 
כמות מעטה של ניירות ערך , חייבה את חשבונותיהם בעמלת מינימום , מעבר לעמלה 
שעליה סוכם בטופס פתיחת החשבון " , נאמר בכתב התביעה . עוד טוענים התובעים , 
כי פעולות הנתבעים הביאו להתעשרותם שלא במשפט , על חשבון התובעים . בכתב 
התביעה מפורטות הפעולות שנעשו בתיק ההשקעות . באחת מהן , נאמר , נעשתה 
עסקה מחוץ לבורסה עם גיורא אקרשטיין , בעל השליטה בחברת אקרשטיין . עסקה 
זו נעשתה " בחוסר תום לב , תוך העדפת אינטרסים של בעלי עניין " . לנתבעים 
היה אינטרס אישי בחברת אקרשטיין , שכן " עתרת יועצים פיננסיים " , הנמצאת 
בשליטת הנתבע , שימשה כיועצת בהנפקות לחברת אקרשטיין צבי בע"ם " . בכתב ההגנה , 
שהוגש באמצעות עו"ד פיני רובין , הוכחשו טענות התובעים , ונאמר בו : 
עתרת פעלה עבור התובעים בנאמנות , בתום לב , במיטב היכולת המקצועית , 
בזהירות סבירה ותוך הקפדה על הוראות החוק הרלוונטיות " . הדיון בכתב התביעה 
עשוי לעורר סוגיות עקרוניות ; למשל , האם מותר שלמנהלי תיקים , יהיו אינטרסים 
נוספים , כמו חברות בדירקטוריונים של חברות . 
