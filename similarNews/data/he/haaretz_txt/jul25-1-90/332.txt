מונרוביה ( ע"ר ) . מורדי ליבריה , המתקדמים לעבר מאחזו המבוצר של הנשיא 
סמואל דו , חצו אתמול אזור ביצות כדי לתקוף את שדה התעופה ספריגס - פיין 
של מונרוביה , קשר התחבורה האחרון בין עיר הבירה לבין העולם החיצון . בניגוד 
לנמל התעופה הבין - לאומי רוברטספילד , שנכבש לפני שבועות מספר בידי המורדים , 
יכולים רק מטוסים קטנים להשתמש בשדה התעופה ספריגס - פיין , שהיה בשימוש 
עד שלשום . דיפלומטים מסרו על קרבות עזים בחלק המזרחי של העיר , שם חידשו 
המורדים , בהנהגת צארלס טיילור , את מיתקפתם . פלג מורדים , שעליהם מפקד 
מנהיג אחר , הנסיך גונסון , כבשו את כל האי בושרוד שבצפון העיר , שם הם 
שולטים על הנמל ומאגרי הדלק . כעת מותקפת העיר מן המזרח ומן הצפון , ונראה 
כי תנועת מלקחיים זו תביא לכיבוש העיר כבר היום יום העצמאות של ליבריה . 
אולם הנשיא דו מסרב להיכנע , למרות שלדעת משקיפים אין לו כל סיכוי . שר 
ההסברה בפועל , פול אלן וי , אמר במסיבת עיתונאים מאולתרת , על רקע מטחי 
האש , כי לדו אין כל כוונה להתפטר . " הנשיא סבור כי כדאי למות למען ארצו " , 
אמר וי . קפידבינמשאית של הצלב האדום ובה ציוד רפואי ומשאבות מים , הגיעה 
אמש לליבריה , דרך הגבול עם חוף השנהב . זו הפעם הראשונה שמשאית של הצלב 
האדום הבין - לאומי הורשתה לחצות תחנת גבול זו מאז פתחו המורדים בהתקפותיהם 
לפני שבעה חודשים . הסיוע ההומניטרי שהגיע אתמול נועד ל000 , 02 תושבים ליברים 
שמצאו מיקלט באוניברסיטת פנדל , כ02 ק"ם מצפון למונרוביה . בקמפוס של אוניברסיטה 
זו סובלים הפליטים ממחסור במים ובתרופות . 
