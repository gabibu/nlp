( ע ) . צעיר מירוחם ששוחרר ממעצר לאחר שנחשד בכניסה לבסיס צה"ל בנגב 
וגנבת רכוש מתיקי חיילים שהיו באימונים , נעצר אתמול שוב בצו של שופט שלום 
בבאר שבע והפעם בחשד שנכנס שוב לאותו בסיס , פרץ למרפאה וגנב ארנק של חובשת , 
שהיה מונח בתוך תיק במרפאה . תחילה נעצר אייל אבוקסיס ( 62 ) מירוחם לפני 
שבועיים , בעקבות תלונה של מפקד פלוגת המפקדה של גדוד חיל רגלים נגדו . 
מפקד הפלוגה התלונן על כך שבעת היות חיילי הגדוד באימונים , נכנס החשוד 
לבסיסו , גנב מתרמילי החיילים רכוש רב . יומיים לאחר מכן , הובא החשוד 
בפני שופט השלום ניל הנדל בבאר שבע , שציווה לעצור אותו לעוד ארבעה ימים 
והוסיף כי לאחר שחרורו ממעצר , עליו לשהות בבית אחותו בקרית - אתא ולהתייצב 
במשטרה בכל עת שיידרש לכך . יחד עם זה , אסר עליו השופט כניסה לכל בסיסי 
צה"ל במשך ששה חודשים , אלא אם יודיע על כוונתו להיכנס לבסיס כלשהו למשטרה 
ויקבל לכך אישור . החוקר טען , כי עוד לא יבשה הדיו מהחלטת השופט הנדל ושוב 
נתפס אלמקייס גונב באותו בסיס . ביום ב האחרון הוא הגיע לאותו מחנה צבאי 
וביקש משומר השער רשות להיכנס למשרד הרס"ר , בנימוק שהוא רוצה לדבר אתו 
ולבקש את עזרתו בענין ההאשמות נגדו בדבר כניסה בלתי חוקית לפני שבועיים לבסיס 
וגנבת רכוש של חיילים . נציג המשטרה טען כי החשוד לא הגיע כלל למשרד הרס"ר , 
ובמקום זה הוא נתפס בגנבת ארנקה של החובשת מהמרפאה . השופט חיים נחמיאס 
נעתר לבקשת המשטרה , לאחר שנציג טען כי נגד החשוד כבר נפתחו שלושה תיקים 
פליליים קודמים בעבירות דומות של כניסה למחנה צבאי , פריצה וגנבה . לכן , 
ציווה השופט לעצור את החשוד לעוד שבעה ימים . 
