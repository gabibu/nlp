עניין החניה , כך יעיד ודאי כל נהג עירוני , ממשיך להדיר שינה מן העיניים . 
לא כל כך מצוקת החניה עצמה , כמו רשעותן המחוצפת ( או חוצפתן המרושעת ) 
של העיריות הרואות בברדק שהן עצמן מייצרות מסחטה לגיטימית של כספים מכיסם 
של בעלי - הרכב ( במחשבה שנייה הרי כל ברדק אינו אלא מסחטה של כספים , 
על - כן אולי לא היה זה הדימוי המוצלח ביותר ) . לכאורה , טענה זו מופרכת 
על פניה . הרי כל עירייה בעולם גובה כסף עבור חניה . נכון . אך העיריות , 
ובעיקר עיריית תל - אביב , לא עושה שום מאמץ כדי לתת תמורה כלשהי עבור 
הכסף שהיא גובה . כל השקעותיה בהסדרי - חניה הן קופסת צבע אדום , קופסת 
צבע כחול , קופסת צבע לבן , כמה מברשות וכמה סיידים אחוזי אמוק . כל פיסת 
מדרכה פנויה מיד מקושטת בצבעי - מלחמה ציציים , ובכך יצאה העירייה ידי חובה . 
מרגע זה ואילך הפכה המדרכה לבית - דפוס של כסף . נדמה שתל - אביב היא העיר 
היחידה בעולם שבה גם סתם רחובות מגורים הפכו ל"מקומות חניה מוסדרים " ( 
במיטב הזרגון האורווליאני כך נקראים מקומות שבהם אין חניה ) . סליחה . 
העירייה עשתה כמה דברים ; היא גם חילקה כמה רשיונות להדפסת כסף לכל מיני 
אנשי - עסקים , ומתירה להם לגבות סכומי כסף גרוטסקיים עבור הזכות להשכיר 
מקומות חניה בחניונים . היא העניקה זיכיונות גם לאי - אילו סנדלרים מרושעים 
להסתובב בעיר , להתעמר במכוניות , לסתום את התנועה , ליצור מטרדים תחבורתיים 
ולקבל בתמורה הכנסה קבלנית נאה , וסידרה גם פרנסה טובה לכמה וכמה חברות - 
גרירה . והחוצפה לא תמה . לא די בכך שאין חניה , לא די בכך שמי שכבר מוצא 
חרך פנוי למכוניתו נדרש לשלם , הרי עיקר הכנסותיה של העירייה כלל לא בא 
מן הנהגים המשלמים כחוק , אלא דווקא מאלה שאינם משלמים . מנגנון - חמס 
ענק ומסורבל נבנה סביב פושעי - החניה הללו , והם - הם אלה האמורים למלא 
את קופתה המנוקבת של העירייה . אם אינני טועה , עיריית תל - אביב תיקצבה 
בתקציבה כ01 מיליון שקל תקבולי - קנסות . השיטה אם - כן היא די פשוטה ; 
ראשית לא מזיזים אצבע כדי ליצור עוד מקומות חניה . מעמיקים את המצוקה עוד 
יותר , על ידי צביעת כל העיר באדום - לבן - כחול - לבן ( אגדה תל - אביבית 
יודעת לספר כי לא - מעט ילדים שישבו לרגע לפוש על שפת - המדרכה שבים הביתה 
כשהם צבועים כמו זברות אינדיאניות ) . לאחר שכל העיר צבועה , מקימים צבא 
פקחים , מסנדלים , גוררים , מנהלי - אגפי - פיקוח - וסנדול , ראשי - 
מחלקות גרירה , מדור גביית - קנסות , לשכה לפניות ציבור , פקידי בדיקת 
בקשות - ביטול , אשנבי טרטור לחלוקת בקשות למילוי ערעורים על תשובות המחלקה 
לפניות - ציבור , ראשי - צוותות פיקוח ודיווח , מיחלק מחשוב , מדור תכנות 
במיחלק המחשוב לאחזור המידע על תזרים הדו"חות , ועוד כהנה וכהנה טרחנים 
וטרדנים . הפקחים מדביקים דו"חות , המסנדלים מסנדלים , הגוררים גוררים , 
וכל ענן הפקידים עמל ומזיע ומטרטר ומקבל משכורות ונהנה מכל רגע . והעירייה 
נהנית משני העולמות ; גם גובה סכומי - עתק בקנסות , תשלומי כפל ותשלומי 
שלושה - וארבעה , וגם מעסיקה עשרות ומאות אנשים מיותרים בתפעול כל מערכת - 
הגזל . ומשרות לחלוקה כמו שיודע כל פוליטיקאי מתחיל זה כוח . רק סוג אחד 
של אזרחים מנוולים מעיב על כל התמונה החביבה הזאת : אותם חסרי - לב וחדלי - 
אישים המתעקשים להדביק כרטיס - חניה כחוק על חלון מכוניתם . כל מערכת - 
החמס המופלאה שטרחה העירייה להקים , עומדת חסרת - אונים והמומה מול כל חלון 
שמקושט בכרטיס מנוקב כדין . פקחים חיוורים מפרכסים ברגליהם בתסכול מוחלט , 
מחשבים טוחנים אלקטרונים לריק , פקידים תאבי - שררה אוכלים את הציפורניים 
מרוב יאוש , ומעל לכל קופת העירייה מקבלת קדחת משולשת ; מתוך השקל - ומשהו 
שעולה כל כרטיס , הרי חלק הארי הולך על הוצאות - הדפסה , הובלה , הדבקה , 
עמלות - סוכן , ועוד הוצאות מהוצאות שונות . אם העירייה זוכה לכמה עשרות 
אגורות שחוקות זהו נס כלכלי ובירוקרטי . על - כן , אזרחים יקרים , זוהי 
איפוא הנקמה המושלמת והמתוקה : הדביקו כרטיסים ! השמיטו את הקרקע מתחת 
לכל הרשעים שהעירייה שולחת בעקבותיכם , והענישו אותה עצמה בחסרון - כיס . 
הדביקו כרטיסים ! ולא צריך הרבה דמיון פרוע כדי להמשיך את התרחיש מחמם - 
הלב ; יותר ויותר פקחים שבים הביתה בידיים ריקות ובפנקס - דו"חות בלתי - 
משומש . חלקם מת משברון - לב , וחלקם הופך למטרדים שאוכלים ואינם עושים . 
העירייה מתחילה לפטר אותם . אחריהם מושלכים מכל המדרגות גם המנהלים וראשי - 
הצוותים ורבי - המפקחים ומאיישי - הדלפקים , וכל המנגנון הזה שנעשה לפתע 
בלתי - רנטבילי לחלוטין מתחיל לקרוס ברעש מתוק מדבש . ומי יודע , אולי 
נזכה גם לראות מאות מפוטרי - עירייה מפגינים מול ביתו של ציץ ולהדיר גם מעט 
שינה מעיניו . והגזבר ההמום של העירייה סופר שוב ושוב את המעות בצקלונו , 
ורואה שרק הפרוטות מגיעות אליו . אין יותר קנסות דשנים , ואין כפל - קנס , 
ואין שילוש קנס . אין כלום . ניתן לדמיין גם סצנריו פחות מלהיב ; העירייה , 
המומה מן הצניחה הפתאומית בתקבולי העונשין , מחליטה פשוט להעלות לשחקים 
את מחירו של כרטיס - חניה . והנהגים , עדר סמרטוטי וכנוע , ממשיך לשלם 
כמו טמבל . ובכל - זאת מותר לקוות שכאשר מחירו של כרטיס חניה אחד יגיע ל85 
שקל , יבינו גם הבנקומטים הממונעים הללו שאולי הגיעה השעה להזדקף על הגלגלים 
האחוריים ולהקים קול זעקה . אך גם בטרם מתממש החזון המרדני הזה , וכל העם 
כאיש אחד מתחיל להדביק כרטיסים לחלונות ומפיל את השיטה כולה , אפשר להתחיל 
עם תפעול הנקמה ברמה האישית ; כל כרטיס מודבק הוא עוד שלושה מטרים שהלך 
הפקח בחמסין התל - אביבי לריק . כל כרטיס מודבק הוא קנס מחוצף אחד פחות 
בקופת העירייה . כל כרטיס מודבק הוא עוד מקל בגלגלי התחשיב התקציבי של העירייה , 
הבונה על כך שנפר את חוקיה המטופשים . נכה אותה בנשקה היא : נשמור את 
תקנותיה . אני , למשל , כאשר עתותי בידי , אוהב להמתין ליד מכוניתי המכורטסת 
עד בוא הפקח , ואז אני רוקד מול עיניו ריקוד קטן של שמחה - לאיד . וכאשר 
נחה עלי הרוח , אני גם ממהר ללכת כמה מטרים לפניו , ובראותי מכונית נטולת - 
כרטיס , אני ממהר ומדביק בהפגנתיות כרטיס לחלונה ( מבחוץ . מה יש אסור ? 
ואם לפקח יש טענות , הרי אני הוא העד המוכן להישבע כי כאשר הפקח הגיע אל 
המכונית הזאת היה כרטיס חניה מנוקב כחוק דבוק אליה בעבותות של אהבה ) . 
יש חדווה מיוחדת במעקב אחרי קלסתר של פקח ההולך ומאדים לנגד העיניים . עלו 
והדביקו . 
