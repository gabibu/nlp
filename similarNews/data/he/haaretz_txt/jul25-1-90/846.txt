( ע ) . גמאל עבידיה , החשוד בניסיון החטיפה של הנערים ניר שניר וליאת 
וולפרט , שנסעו ביום חמישי במכוניתו כטרמפיסטים לקיבוץ רמת - רחל , הודה 
בביצוע המעשה ושיחזר אותו בפני החוקרים , מסרה המשטרה . עבידיה , בן 42 , 
תושב כפר גאבל מוכאבר , נעצר ביום ששי על פי התיאור שמסרו הנער והנערה 
ועל - פי סוג מכוניתו . במהלך החקירה נמצאו טביעות אצבעותיהם של השניים 
במכונית . החשוד הכחיש בתחילה את החשדות וטען כי שהה בביתו בשעות הערב המוקדמות . 
אולם לאחר שחוקריו הבהירו לו כי אספו כנגדו ראיות הקושרות אותו ישירות לביצוע 
העבירה , הוא הודה במעשה . אתמול סיפר עבידיה , כי שכח להוריד את הנערים 
בפתח הקיבוץ וכי לא היתה לו כל כוונה להרע להם . הוא הוסיף , כי כאשר הבחין 
שהוא נמצא בגאבל מוכאבר , החליט להמשיך בנסיעה כדי לא להורידם בכפר . לאחר 
שהשניים קפצו מהמכונית הוא חיפש אותם כדי להחזירם לקיבוץ סיפר . עבידיה 
שיחזר אתמול את האירוע בפני חוקרי מחלק המיעוטים של משטרת ירושלים . לנוכח 
התקדמות החקירה נענה בית משפט השלום לבקשת המשטרה וביטל את האיסור על פרסום 
תמונתו של החשוד . 
