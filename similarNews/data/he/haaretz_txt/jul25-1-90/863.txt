ניקוסיה ( ע"ץ ) . נשיא עיראק , סדאם חוסיין , שיגר מסר לשליט לוב , 
מועמר קדאפי , בו הוא מאשים , מבלי לנקוב בשמותיהן , " את מדינות הנפט 
הערביות בקשירת קשר יחד עם ארה"ב נגד האינטרסים של האומה הערבית " מסרה 
אתמול סוכנות הידיעות הלובית . בהודעת סדאם , שנמסרה לקדאפי על ידי שר הנפט 
העיראקי , עסאם אל גאלאבי , מדגיש הנשיא העיראקי כי מדינות אלה " מרוקנות , 
במחיר נמוך , את מקורות הנפט של האומה הערבית " . הדברים נאמרו על רקע 
התנגדות מדינות המפרץ לדרישת עיראק להוריד את רמת הפקת הנפט כדי להביא לעלייה 
במחירו . קפידביננשיא מצרים , חוסני מובארק , חוסיין מלך ירדן ופאהד מלך 
סעודיה פועלים כדי לפייס בין עיראק וסוריה ולקיים לשם כך פסגה בהשתתפות סעודיה , 
סוריה , ירדן , מצרים ועיראק , עוד לפני שתתכנס פסגה כל - ערבית בקהיר 
בסתיו . העיתון " אל מחרר " מוסר כי ייתכן שפסגה כזו , שתהווה למעשה 
פסגת פיוס בין בגדאד לדמשק , תיערך בנקודה סמוכה לגבול העיראקי - ירדני - 
סורי . העיתון מציין , כי נוצרה אווירה חדשה סביב הפיוס העיראקי - סורי . 
את המגעים מאפיינים החשאיות והסודיות וניסיונות קירוב נקודות - ההשקפה , 
תוך כדי התרכזות בנקודות החיוביות . ירדן ממלאת במגעים תפקיד בולט ואינטנסיווי , 
מאז ניסיונות פיוס קודמים , שהביאו למפגש בין הנשיא אסד לנשיא סדאם חוסיין 
בבסיס חיל האוויר בגפר במאי 78 . כמו כן נערך פיוס בין השניים בפסגת רבת - 
עמון . סעודיה אף היא משקיעה מאמצים רצופים מזה תקופה ארוכה כדי לקרב את 
שתי המדינות . אולם את תפקיד התיווך העיקרי נטלה כעת מצרים , והנשיא מובארק 
ממלא כעת תפקיד פעיל ונמנע במידה מירבית מפגיעה בצד כלשהו . השיחות שקיים 
הנשיא מובארק עם הנשיא אסד בנושא הפיוס בין עיראק לבין סוריה הניבו , ככל 
הנראה , תוצאות משמעותיות . הנשיא הסורי הדגיש במפגשים אלה כי כל תוקפנות 
כנגד עיראק מהווה תוקפנות ישירה על סוריה , שתגיב על כך בתקיפות רבה . 
הוא הדגיש , כמו כן , כי הוא מוכן להתגבר על כל הרגישויות האישיות ו"החשבונות " 
הקטנים ביחסים בין שתי המדינות . מצפים שפאהד , מלך סעודיה , יערוך ביקור 
בקרוב בסוריה ובמצרים , כדי לדון בנושא התיווך . לאחר ביקורים אלה הוא 
יבקר בבגדאד וברבת - עמון . כמו כן ידון המלך הסעודי בפיוס הסורי - עיראקי 
עם המלך חוסיין , שביקר בסעודיה ב71 ביולי ודן עם פאהד בדרכי הפעילות שצריכות 
להינקט , כדי להפיק תועלת מהתנופה שיצר ביקורו של אסד במצרים . " אל מחרר " 
מציין , כי הפסקת המלחמה בין עיראק לאיראן והמגעים לכינוס פסגה בין מנהיגי 
טהראן ובגדאד , סייעו לפיוס בין שתי המדינות הערביות . מקורות מדיניים יודעי - 
דבר מסרו כי אחד הגורמים הראשיים שדחפו בכיוון פיוס בין עיראק לאיראן , 
הוא הופעת סימנים " פרובוקטיוויים " מצד טורקיה . נראה כי טורקיה פונה 
לשכנותיה כעת , לאחר שנכשלה בניסיונה להצטרף לשוק האירופי המשותף , כדי 
למלא תפקיד פעיל במזרח התיכון . 
