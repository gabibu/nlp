אתמול התכנסו בזנווה 31 שרי הנפט של ארגון אופ"ק לדון בשתי סוגיות הכרוכות 
זו בזו , והמטרידות אותן מאז ומתמיד : קביעת מחיר - מינימום לחבית וקביעת 
מכסות תפוקה יומיות לכל מדינה . האווירה האופפת את הוועידה הנוכחית מתוחה 
למדי , על רקע צחצוחי החרבות של נשיא עיראק , סדאם חוסיין , המאשים את 
כווית ואת נסיכויות הנפט ברקימת קנוניה אפלה עם ארה"ב , שתכליתה להרוס כליל 
את כלכלתה הדוויה של ארצו . איומיו של שליט עיראק גרמו לאמריקאים להעמיד 
בכוננות שש ספינות מלחמה , המשייטות דרך קבע במפרץ הפרסי . אף שכווית ונסיכויות 
הנפט תמכו בעיראק במלחמתה נגד איראן והזרימו לקופתה סיוע כספי בעשרות מיליארדי 
דולרים , תובעת עיראק מכווית שתחכיר לה שני איים במפרץ , העשירים בנפט , 
בוביאן וורבה . כמו כן , תובעת עיראק מכווית שתפצה אותה בשיעור של כ51 
מיליארד דולר על הירידה התלולה בהכנסותיה ממכירות הנפט בשנתיים האחרונות . 
לירידה זו גרמה , לטענתה , התעלמותן המכוונת של כווית ונסיכויות הנפט 
מן המכסות שהיקצה להן ארגון אופ"ק בוועידות קודמות . חריגות מתמשכות אלה 
הביאו להצפת השווקים ולשפל במחירי הנפט , שפחתו בהדרגה , עד שהגיעו לכדי 
31 דולרים לחבית בתחילת יוני השנה ; שערו הנמוך ביותר מאז תחילת 9891 . 
קפידבינמאחורי המחלוקת בין כווית לעיראק עומדים ניגודי אינטרסים מהותיים . 
מצד אחד , ניצבות כווית ונסיכויות הנפט , העשירות ומעוטות - האוכלוסין , 
החותרות להגדיל את מכירותיהן בכל מחיר . הן גורסות כי בטווח הארוך תהיה 
עלייה בלתי מבוקרת במחירי הנפט ( שתבוא בעקבות צמצום התפוקה והמכסות ) 
בעוכריהן של מדינות אופ"ק , מאחר שהיא עשויה לעודד את צרכניות הנפט להגביר 
את צריכתם של תחליפי נפט למיניהם . לעומתן , תומכות מדינות כעיראק ואיראן 
ובאחרונה גם ערב הסעודית בריסון התפוקה ובשמירה על רצפת מחירים של לפחות 
81 דולר לחבית . עמדתן זו נגזרת לא רק מרצונן למנוע את הצפת השוק , שאפיינה 
את השנתיים האחרונות , אלא גם מאילוצים מעשיים : למעט ערב הסעודית , נבצר 
ממדינות אופ"ק להגדיל את תפוקתן בלא השקעות תשתית וציוד שאינן בהישג ידן . 
עיראק , שמכסתה היומית בכנס אופ"ק האחרון נקבעה ל1 . 3 מליוני חביות ביום , 
תזדקק , להערכת מומחים , לכ02 שנה בטרם תוכל להגדיל את תפוקתה היומית 
ליותר מ4 מליון חביות . ערב כינוסה של ועידת אופ"ק בזנווה , הכריזו הסובייטים 
על קיצוץ של % 03 באספקת הנפט והגז לארצות מזרח אירופה . בעקבות כך , זינקו 
מחירי הנפט בבולגריה ב%001 . בחמש השנים האחרונות מסתמנת ירידה בתפוקת הנפט 
בברית המועצות . זו נובעת מייקור עלויות ההפקה של הנפט הסיבירי , מהגברת 
הצריכה המקומית , ממחסור במקורות נפט חדשים ומן הנזק שגרם אסון צרנוביל , 
שהסיט את תלותה של בריה"ם מאנרגיה גרעינית לאנרגיית - נפט . מאחר שמחירי 
הדלק הם רכיב חשוב בסל הקניות של ארצות מתועשות יפאן מייבאת כמעט % 001 מצריכתה , 
ארה"ב כ%05 רב העניין בוועידת אופ"ק הנוכחית . בלא קשר לדיונים הנערכים 
בזנווה , צופים מומחים ביקוש גואה לנפט ב56 השנים הבאות , שיביא לעלייה 
בשערו , לרמה שבין 2252 דולר לחבית . בינתיים , הניבו צחצוחי הלשון והחרבות 
של נשיא עיראק עלייה בכ4 דולרים במחיר חבית נפט ( דובאי ) , הנמכרת עכשיו 
בכ71 דולר . כך או כך , דומה שהלחץ המופעל על כווית ועל נסיכויות הנפט מכיוונים 
רבים יכפה עליהם לכבד את המכסות שיקצה להם ארגון אופ"ק הפעם ביתר נאמנות 
משנהגו עד כה . 
