יש ערך סגולי ללקח שהנחילה ההצבעה במפלגת העבודה לח"כים הטרמפיסטים . אין 
המדובר בנאמני יצחק רבין כיעקב צור ואברהם בייגה שוחט ושבח וייס ומיכה גולדמן 
ועמיר פרץ , שהלכו אתו במדבר וחזרו עמו אליו , אלא לנחיל הח"כים שזרם 
למטהו כדי להספיק לזכות בנתח מן הניצחון הצפוי . רק צדיקים גמורים לא יחושו 
מידה של שמחה - לאיד למפולת שניחתה על יצחק נבון ואריה לובה אליאב ועוזי 
ברעם ומיכאל בר - זוהר ועמנואל זוסמן ובנימין בן אליעזר , וכל האחרים שהעניקו 
למחנה רבין את הרוב בסיעת המערך בכנסת . ניצוץ כזה של סיפוק על הצדק הפיוטי 
ראיתי אפילו בעיניהם של תומכי רבין המקוריים , שהסתייגו מקנאותם האפיפיורית 
של האוהדים החדשים . יותר מכל היה זה כשלונם של הטרמפיסטים . הם הוכיחו 
לשמעון פרס וליצחק רבין גם יחד כי אין להם עתודות לא במרכז המפלגה ובוודאי 
לא בציבור הרחב . ברגע האחרון הצטרפו כ51 ח"כים נשואי פנים והוסיפו לרבין 
61 אחוזים . במקום 03 שהיו לו במקור תמכו בו עתה 64 . בממוצע שווה אפוא 
כל " פואד " ו"מיקי " וזוסמן אחוז אחד . על זה אמר שלשום יוסי שריד בפרפרזה 
מקורית השאולה ממארק טווין , כי הוברר ש"הידיעות על מותו הפוליטי של פרס 
היו מוקדמות מדי , והידיעות על מותו הפוליטי של מרדכי גור רמטכ"ל מחנה 
רבין מאוחרות מדי " . עמיר פרץ ניצל ישיבה פנימית שנועדה לליקוק פצעים 
לאחר ההצבעה , כדי לומר את הדברים בגילוי לב : " איבדנו את התוקף המוסרי 
להיאבק ולהילחם , מפני שיושבים כאן שרים אצל פרס וכאלה שהשתוקקו להיות שרים 
אצל פרס , ואחד שהפציר בפרס להפיל את הממשלה ההיא , וזה אני " . דבר אחד 
הוא לומר שרבין הרע במיעוטו ודבר אחר הוא להסביר במין עיוות דיאלקטי ברמה 
של תנועת נוער מרקסיסטית כי אמנם פרס טוב ממנו , אבל הטרמפיסטים עשו ברבין 
שימוש כבחיתול חד - פעמי , ומיד השליכוהו . כך לא נהגו אפילו הקצינים החופשיים 
במצרים , החוגגים השבוע 83 שנים למהפכתם , במי שהוצב בראשם כבובה פוליטית , 
הגנראל מוחמד נאגיב . לא תכסיס פוליטי לגיטימי וטקטיקה מותרת היו כאן , 
אלא חוסר יושר . מה עשו נבון וברעם ואליאב במחנה רבין הפונה לליכוד ? הם 
ותומכיהם היוניים הסבירו לעיתונות , כי אם יסטה רבין לעבר ממשלה בראשות 
יצחק שמיר הם יפרשו ממחנהו , אך כל אדם במרכז העבודה ידע שאין להם אופציה 
כזאת . לאן ילך , למשל , ברעם ? אחרי שתמך כבר בנבון ובפרס וברבין , 
אין לו עוד מקלט פוליטי . עכשיו ברור כי יש למערך סיעה בכנסת שאינה נשענת 
על מרכז המפלגה ולא זוכה בגיבויו , ובעיקר שאין היא מסוגלת להנהיגו ; בתור 
שכזאת אין לה גם הכישורים הנדרשים להוביל אותו לקרב ההכרעה עם הליכוד על 
לבו של הציבור בקלפיות לכנסת ה31 . המנהיגים - בעיני - עצמם הם כמה עשרות 
עושי קנוניות ובעלי חזקה , שהשכילו לדחוק את עצמם לרשימה בכנסת . אולי 
שיטת הפריימריס שאושרה השבוע כמעט בהיסח הדעת תעשה עמם חשבון , שכל כך נחוץ 
להיגיינה של החיים הציבוריים בארץ . הפריימריס כשיטת בחירות היא התקווה האחרונה . 
לא סתם כדי להציל מפלגה מתנוונת עם עבר מפואר והווה קודר , אלא כתקוות - 
מה לקיים את הדמוקרטיה הישראלית הנזקקת לאופוזיציה גדולה , רחבה ויעילה . 
אם ישלמו הטרמפיסטים מחיר כבד ואם ימצאו משה שחל ואורה נמיר וגד יעקובי , 
שלא דבק בהם הכתם , דרך לייצב חלופה כלשהי , אפשר כי בבחירות שלאחר הבאות , 
ב6991 , יחזרו לשלטון . היטיב לתאר זאת בדיון סגור בני בגין , שהעיר 
כי הליכוד " יכול להשכיב על הקרשים כל מועמד בהווה או בעתיד של מפלגת העבודה " . 
דן מרידור ביקש ממנו לחזור בו מביטוי בלתי נאות זה , שהרי יש למערך גם 
מועמדת , והיא , נמיר לצד שחל ויעקבי כמעט שליש מכל מה שיש למערך להציע 
בבחירות 2991 . 
