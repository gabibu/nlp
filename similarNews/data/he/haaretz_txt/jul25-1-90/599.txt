הכנר סטפן גראפלי , החצוצרן פרדי האבארד ולהקת הפיוזן " ספיירו גירה " 
הם שמות שכל פסטיבל גז היה גאה לכלול אותם בתוכניתו . הם יהיו בין משתתפי 
פסטיבל הגז שיתקיים , בפעם הרביעית ברציפות , בין ה62 ל92 באוגוסט בנמל 
אילת . הפסטיבל , הנהנה מתדמית של הצלחה אמנותית וכלכלית , מופק על ידי 
אבי יפרח מחברת " מולטי מדיה " . הוא יציג השנה שמונה הרכבים אורחים וארבעה - 
עשר הרכבים מקומיים , כשהדגש מושם , כבשנה שעברה , על קומוניקטיוויות 
רבה . אמנם לא על חשבון איכות , אבל בהחלט על חשבון הגז החופשי והעכשווי , 
שהיה ראוי לייצוג משמעותי קצת יותר . גראפלי בן ה28 הוא אחת הדמויות המכובדות , 
הידועות והפופולאריות בגז העולמי , החל מהקלטותיו עם הגיטריסט דנגו ריינהרט 
ודרך התקליטים המשותפים שלו עם יהודי מנוחין . את הופעותיו ילוו גיטריסט 
ונגן באס . את הגז האירופי ייצגו , מלבד גראפלי , גם רביעייתו של הסקסופוניסט 
הפולני זביגנייב נמיסלובסקי , המשלב בגז שלו אלמנטים רבים מארץ מוצאו , 
והסקסופוניסט הסקוטי הצעיר ( 32 ) טומי סמית , הנחשב לכוח עולה בגז העולמי . 
את הרשימה משלימים הגיטריסט הוותיק ברני קאסל , שיגיש מופע סולו , הסקסופוניסט 
גורג קולמן , שיגיע עם רביעיית נגנים ושני הרכבים משיקאגו : ווילבר קמבל 
ונבחרת כוכבי גז שתבצע קטעים בסגנון ה"מיין סטרים " של שיקאגו , ולהקת 
" כל הנשמות האמיצות " , המשלבת את התפיסה המסורתית בזו האוונגרדית . ברשימת 
ההרכבים המקומיים בולטת נוכחותם של הזמרת המצוינת תימנה ברוור ובן זוגה לחיים 
הקלידן אלי מאירי , המצליחים מאוד בעולם , ואליהם יתלווה החלילן אילן סאלם . 
הרכב אחר , " פורפרה " של גלעד עצמון ( סקספון ) , רמי לוין ( פסנתר ) 
, איתי שימרון ( בס ) וגיא בן ברק ( תופים ) , הוקם במיוחד לפסטיבל , 
ונשמע על הנייר מבטיח למדי . אטרקציה נוספת בקרב המופעים המקומיים יהווה 
בוודאי המופע " ריקוד ההוביטים " שבו יגיש שם טוב לוי מבחר משיריו שיבוצעו 
באוריינטציה גזית ע"י עדי רנרט ( קלידים ) , עמוס הדני ( גיטרה ) , 
אלון נדל ( באס ) , גדי סרי ( כלי הקשה ) , אלון הילל ( תופים ) 
ולוי עצמו בחליל וסינתיסייזרים . רוב ההרכבים האחרים מוכרים לחובבי הגז 
משגרת מופעיהם הסדירה : " אסטה " , גיל דור ואחינועם ניני , תשיעיות ממלו , 
רביעיית " מינואט " ו - 8 " של בוריס גמר . 
