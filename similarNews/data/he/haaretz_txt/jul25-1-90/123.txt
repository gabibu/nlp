יפורו של הבית של חבר הכנסת אריה ( לובה ) אליאב ברחוב קרל נטר 3 מתחיל 
בשנת 6291 . שנה לפני כן , עלה אליאב בן השנתיים ממוסקווה , יחד עם הוריו , 
אחיו ואחותו התאומה . אבי המשפחה , סוחר מזון במקצועו , בנה את קומת 
המסד של הבניין בעזרתו של האדריכל אברהם ירמיצקי . בחזית הקומה , ששופצה 
לא מכבר בעזרת חברת " עזרה וביצרון " , מתנשאת אכסדרה בעלת עמודים עגולים 
בוורודסגלגל ובפנים חדרים שתקרותיהם בגובה שלושה וחצי מטרים ורצפתם משובצת 
באריחים מזרחיים מאוירים . סביב הדירה משתרעת גינה מטופחת , שאליאב מטפל 
בה בגיחותיו הקצרות . החומה הנמוכה שמסביב לגינה מעוטרת בציורי גראפיטי 
צבעוניים , מעשה ידי בן הזקונים , אייל . על הכיסא העתיק והעגלגל במרפסת 
שבקומה הרביעית , ישבו בעבר הרחוק אישים כלוי אשכול , פייר מנדס - פראנס 
והסנטור גורג מקגאוורן , כשהיה מועמד לנשיאות ארצות הברית . סיפורו של 
בית אליאב נמשך במקביל להיסטוריה הסוערת של היישוב הארצישראלי הקטן של אותם 
ימים : במאורעות 6391 הצטרף אליאב להגנה והיה נעדר תכופות מהבית . באותו 
זמן התחתן אחיו והוא ואישתו בנו את ביתם בקומה השנייה של הבניין . שנים 
אחדות לאחר מכן , שעה שאליאב היה כבר מגויס לצבא הבריטי והיה פעיל בעלייה 
ב , הכירה אחותו את ישראל סחרוב , לימים תעשיין ואבי התעשייה האווירית , 
והשניים עברו להתגורר בקומה השלישית , שנתוספה אף היא . להבדיל מקומת המסד 
המסוגננת והמעוטרת באכסדרה ועמודים , תוכננו יתר קומותיו של הבניין באופן 
חסכוני ופונקציונלי , ברוח אותם ימי מלחמה . את קומת הגג , שבה הוא מתגורר 
עד היום , בנה אליאב כשחזר מהמלחמה כקברניטה של ספינת המעפילים " חיים 
ארלוזורוב " ויחד אתו כלתו טניה , פליטת השואה , שהכיר באירופה . " הייתי 
הפועל של עצמי " , מספר אליאב " בניתי דירה של זוג צעיר שכללה מטבחון קטן , 
חדר ששימש ביום למגורים ובלילה ללינה , ומרפסת פתוחה גדולה שהקיפה את הדירה . 
שטח הדירה הסתכם אז ב52 מטרים רבועים " . כשהשתחרר מצבא הקבע הפך אליאב להיות 
עוזרו האישי של לוי אשכול . " אשכול היה מגיע הנה בכל בוקר עם המכונית , 
צופר לי מלמטה ואוסף אותי בדרך לירושלים . לעתים קרובות היה עולה למעלה 
לאכול ארוחת בוקר . היינו עוברים על המכתבים של אותו יום ושוברים את הראש 
איך לקלוט את מיליון העולים שהגיעו אז ארצה " . בינתיים נולדו הילדים צביקה , 
עפרה ואייל . ואליאב , שהחליט להרחיב את דירת החדר , קירה את המשטח הגדול 
שהקיף את הדירה והפך אותו לשלוש מרפסות וארבעה חדרונים . עם השנים התחלפו 
חלק מדיירי הבניין אחותו ובעלה מכרו את דירתם שבקומה השלישית ועברו להתגורר 
בצפון תל - אביב , ההורים נפטרו וכיום ממוקמת בדירתם שבקומה הראשונה הוצאת 
הספרים " עלים " . האח הבכור דב נפטר אף הוא ורעייתו מתגוררת עד היום בקומה 
השנייה . סיור בדירה בחברת המארחים מגלה פינת עבודה , שעל הקיר שמעליה 
ממוסגרים הפרויקטים שבהם נטל אליאב חלק והפרסים שקיבל : נבטים , לכיש , 
ערד , אור עקיבא , קריית שמונה , ניצנה , פרויקט " תהילה " , שיקום 
נפגעי רעש האדמה באיראן בשנות ה06 , פרס ישראל , פרס אוסישקין , פרס קרייסקי 
לשלום ועוד . חדר המגורים מרוהט בפשטות וקירותיו מכוסים בציורים של ציונה 
תגר , איורים מעשה ידי דן קידר וליטוגרפיות של מארק שאגאל . לכל אורכו 
של החדר מתוחה ספרייה ענקית , ועל אחד המדפים מונחת חרב מוזהבת שאותה קיבל 
אליאב ממולא מוסטפה ברזני , מנהיג הכורדים . באחת הפינות מונחות מזכרות 
מתקופות שונות בחייו של אליאב . מעברו השני של המסדרון , החוצה את הדירה 
לאורכה , ממוקם המטבח ששופץ : חדר הכביסה לשעבר צורף אל המטבחון המקורי 
הצר ונפתחו חלונות רחבים הפונים אל רחוב מונטיפיורי ואל הבניין הענק של " לב 
תל אביב " , שהוקם על הריסות בתי הבאוהאוז היפהפיים שעמדו שם . קירות המטבח 
מעוטרים בצלחות ארמניות מסוגננות . בתוך המסדרון מקיש אליאב על הקיר ומגלה 
גומחה ולידה חלל ריק , מזכרת מסליק נשק של ההגנה שהיה בביתו . על הקירות 
בחדרון ששימש בעבר את אחד הבנים תלויים מאות תצלומים של אליאב : במדי קצין 
בחיל הים יחד עם דוד בן גוריון , כשהוא ממתיק סוד עם לוי אשכול , עם השאח 
הפרסי ורעייתו פארה דיבה , עם הנשיאים לשעבר יצחק בן צבי וזלמן שז"ר , 
עם סמל צנחנים צרפתי במהלך פעולת חילוץ יהודי פורט סעיד ב65 . בחדר נמצאת 
גם ספרייה קטנה ובה סדורים תריסר הספרים שאליאב כתב , והבולט שבהם הוא " ארץ 
הצבי " , המתווה עקרונות יסוד לחברה הישראלית . הסיור מסתיים בחדרה לשעבר 
של הבת , שהפך להיות ארכיון המתעד את חייו של בעליו . על אצטבות האלומיניום 
מונחים עשרות תיקים מסודרים לפי נושאים ותאריכים ובהם תצלומים , קטעי עיתונות , 
מסמכים , קלטות רשמקול ווידיאו . אליאב אומר שמשנה לשנה מתרבים והולכים 
תלמידי המחקר המשתמשים בשירותי הארכיון הביתי שלו . " כאן הוא נמל הבית 
שלי " , מסכם אליאב , " תמיד יהיה לי הבית ברחוב קרל נטר 3 בשביל לחזור 
אליו " . על המעבר הדרמטי שלו ממחנה פרס למחנה רבין לא הספקנו לשוחח . וכשאני 
מקשה עליו , הוא משיב לי שבאופן עקרוני לא משנה לו אם יהיה זה פרס , רבין 
או כל אחד אחר . העיקר שהמנהיג שייבחר לתפקיד יידע לפעול לפי העקרונות ההומניסטיים 
של " ארץ הצבי " . 
