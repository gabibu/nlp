הסתיימו העיצומים במערכת הבריאות . בעקבות הסכם שהושג ביום ו בבית המשפט 
העליון , חוזרים הבוקר הרופאים לעבודה סדירה . כל מרפאות הקהילה ובתי החולים 
יפעלו במתכונת רגילה . החל מהבוקר יחלו בסידורים הדרושים כדי לשבץ יותר 
מ000 , 6 חולים בתור מחדש לניתוחים אלקטיוויים , כיוון שבמהלך שלושת השבועות 
הרצופים של העיצומים בכל מערכות הבריאות במדינה , בוצעו בבתי החולים הכלליים 
רק % 52 מהניתוחים והטיפולים הדחופים . על - פי הצעת שלושת שופטי בית המשפט 
העליון , הנשיא מאיר שמגר והשופטים אליעזר גולדברג ויעקב מלץ , שדנו בערעור 
קופת חולים הכללית נגד החלטת בית המשפט המחוזי בתל - אביב מיום 6 . 82 להוציא , 
לבקשת האוצר , צווי מניעה זמניים להפסקת תשלום תוספות שכר לרופאי בתי החולים 
שלה עבור עבודה במשמרת שנייה , יוארך הסדר התשלום עבור " קיצור תורים " 
במשמרת שנייה לרופאי בתי החולים הממשלתיים וקופת חולים הכללית בשלושה חודשים . 
התשלום לרופאי קופת חולים יהיה על - פי התעריפים המשולמים לרופאי המדינה , 
ולא על פי ההסכם שנחתם בין הנהלת הקופה הכללית לרופאי בתי החולים שלה . 
במהלך תקופה זו יתנהל מו"ם בין ההסתדרות הרפואית לממשלה על הסכם שכר חדש 
לרופאים . צווי המניעה שהוצאו ב6 . 82 לא יבוטלו . בית המשפט העליון יחזור 
לדון בבקשת הערעור בעוד שלושה חודשים , אם לא תהיה במהלך תקופה זו פנייה 
של אחד הצדדים להקדים את הדיון בערעור . בתום הדיון , הביעו שופטי בית 
המשפט העליון תקווה כי ההסתדרות הרפואית , קופת חולים הכללית והאוצר , 
יעשו עתה מאמץ כן ונמרץ כדי להביא את הסכסוך לסיומו בדרך מוסכמת . החלטת 
שופטי בית המשפט העליון מהווה הישג לקופת חולים הכללית , שעמדה בשנתיים 
האחרונות בלחץ בלתי פוסק מצד האוצר לבטל את ההסכם שחתמה עם הרופאים למבצע 
קיצור תורים , הסכם שחייב את האוצר להחיל מתכונת דומה גם על רופאי בתי החולים 
הממשלתיים . בהסדר זה הוציאו למעשה השופטים את ההחלטה על הארכת תשלומים 
לרופאים מידי האוצר . הסמכות שרצה שר האוצר לשמור לעצמו בדבר תקופת הארכת 
ההסדר היתה סלע המחלוקת בסכסוך בין הרופאים לממשלה , שנמשך כאמור שלושה 
שבועות . מנכ"ל קופת חולים הכללית , נחום פסה , אמר לאחר סיום הדיון בבית 
המשפט כי הדרך של צווי מניעה שנקט האוצר להפסקת מבצע לקיצור תורים , הוכחה 
" כבלתי מתאימה " . יו"ר ההסתדרות הרפואית , ד"ר מרים צנגן , אמרה כי הרופאים 
תולים תקוות רבות בהחלטת בית המשפט לסיום המשבר במערכת הבריאות . הר"י מקווה 
שבית המשפט העליון ילווה את מהלך המו"ם , יפקח על דרכי ניהולו , ויוודא 
כי הוא מתנהל בהגינות ובתום לב עד למיצויו , מבלי שהאוצר יגרום להפסקת המו"ם 
בטרם עת על ידי נקיטת צעד חד - צדדי במהלכו . שר הבריאות , אהוד אולמרט , 
הביע תקווה כי המו"ם להסכם שכר בין הממשלה להר"י יתנהל מתוך מגמה לקביעת 
תנאים אחידים לכל רופאי ישראל . השר אמר : " מערכת הבריאות תעבור בעתיד 
שינויים יסודיים במבנה ובארגון . שינויים אלה ייתכנו רק תוך שיתוף פעולה 
עם רופאי ישראל ויתר הגורמים העוסקים במערכת הבריאות " . 
