משל שמקורו בחבל הדנובה מתאר עד להחריד את רומניה כיום : גיבור צעיר כורת 
את ראשו של דרקון מרושע והדם השותת מצוואר הדרקון מפיץ מגיפות באזורי הכפר 
במשך שנים רבות . אדריאן פורוציוק , מומחה לפולקלור רומני , מדמה את הסטודנטים 
בטימישוארה לגיבור הצעיר מן המשל ואת הבערות , השנאה והאלימות הפושים ברומניה 
ואוכלים בה בכל פה לדם הדרקון . טימישוארה שוכנת בבאנאט , אזור הספר המערבי 
השטוח , שרומנים , הונגרים , סרבים , בולגרים גרמנים ועוד חיו בו והתחתנו 
אלה עם אלה מאות שנים . תערובת זו הולידה תחכום וגיבוש חברתי נדירים ברומניה , 
המדינה שהרים חוצים אותה ומבודדים בתוכה קבוצות לאומיות . כך איפוא , 
בדצמבר האחרון , כאשר הגלו השלטונות הקומוניסטים בטימישוארה את לסלו טאקאש , 
כומר פרוטסטנטי הונגרי , על שהטיף נגד המשטר , הצטרפו הרומנים בני העיר 
אל ההונגרים במחאה והמהפיכה ניצתה . במקומות אחרים ברומניה נחשב עתה טאקאש 
ל"שובניסט הונגרי " ורומנים רבים מכחישים כי ההונגרים מילאו תפקיד כלשהו 
במהפיכה " שלהם " . יון ביזאו , כומר אורתודוקסי צעיר שהתיידדתי עמו בטרנסילווניה , 
מקונן : " טאקאש הוא גיבור , אבל איש לא יאמר מלה בזכותו . האמת מקננת 
בנשמותינו אך אנו מפחדים לבטאה . כולנו אשמים . אנו הרומנים נהפכנו לעם 
מעוות מבחינה רוחנית " . חוץ מבאנאט וכמה ערי אוניברסיטה כבוקרשט וקלוז , 
לא היתה ברומניה אף התקוממות , שלא לדבר על מהפיכה ממש . מחוץ לאיים אלה 
של תחכום יחסי , רומניה היא ים של איכרת . כתישת מעמד האיכרים והורדתו 
לדרגת קיום ביולוגי גרידא , שכבתה בו רוח האדם , היא תהליך שתחילתו בימי 
הבינים . החלו במלאכה הטורקים הכובשים ובעלי - האחוזות היוונים הנפקדים 
והשלימוקפמאליד4אותו ראשי המפלגה הקומוניסטית גורגיו דז ויורשו מאז 5691 , 
ניקולאי צאושסקו . צאושסקו גדל באולטניה השוכנת בלב ולאכיה , החלק העני 
והאוריינטלי ביותר של רומניה . מאות שנות ביזה של השליטים הטורקים הפעילו 
שם מכבש של התעללות פסיכולוגית באיכרים : כדי לשרוד הם נעשו חשדנים , ציניים , 
רמאים ודו - פרצופיים . צאושסקו סבל בילדותו מפגם דיבור . אביו היה שתיין 
שהרבה להכות את ילדיו . יתכן שהשנאה העצמית מילאה תפקיד בשאיפתו העזה של 
צאושסקו להרוס את חיי הכפר ברומניה . אבל אפשר לייחס את פעולותיו גם לעצה 
שעל - פי השמועה השיא סטלין לגורגיו דז בשנות ה04 המאוחרות : " להעסיק 
את ההמונים בפרויקטים גדולים " . ב9491 החלו העבודות לבניית התעלה בין הדנובה 
לים השחור . עד למאה אלף פועלים מתו בארבע שנות הבנייה הראשונות . בשנות 
ה06 הוחל בהקמת מפעלי ברזל , פלדה ומפעלים פטרו - כימיים ענקיים במולדוויה 
ולאכיה . הפעלת המכרות הורחבה בעמק גיו . המוני איכרים גויסו בכפייה לעבודה , 
נעקרו מהכפרים שאבות - אבותיהם ישבו בהם מדורי - דורות , הורחקו מכל מסורת 
שהכירו מעודם ואוכסנו בישובים שלא היו אלא ריכוזים של אולמות - שינה קודרים . 
התוצאה : תת - מעמד ענקי שנוצר על - ידי המשטר והיה בשליטתו איכרים מעוירים 
שכמאמר בני המקום אינם " לא סוס ולא חמור " . סיירתי ששה שבועות בוולאכיה 
ובדלתת הדנובה , לחקור את חייו של תת - מעמד זה לאחר שמשמעת העבודה התנפצה 
בעקבות המהפיכה . פגשתי גיהנום סוריאליסטי של אלכוהוליזם רווי בריונות . 
פועלים בבתי - החרושת מתגוררים באולמות - שינה , מרוחקים מבני משפחותיהם , 
כל שיור של גאווה נשלל מהם . הם שותים אלכוהול רפואי כאשר אוזלת האספקה 
הרגילה וצופים בסרטי קונג - פו בבתי - קפה . הכורים מעמק גיו , שהיכו את 
הסטודנטים מבוקרשט , באו מתת - מעמד חברתי זה . בשלטון צאושסקו קיבלו מזון 
מינימלי והועבדו כמעט עד מוות . יורשו הניאו - קומוניסטי של צאושסקו , 
יון אילייסקו , הראה שאם אתה נותן להם קצת יותר אוכל , הם נעשים משמר פרטוריאני 
יעיל נגד אינטלקטואלים עירוניים החותרים לרפורמה אמיתית . האטומיזציה של 
החברה שצאושסקו פיקח עליה בקפידה , לא רק נשארה בעינה לאחר מהפיכת טימישוארה 
אלא גם חיבלה בה . אווירת החשדנות מחניקה וברומניה נוטים להאמין לשמועות 
הפרועות ביותר . למשל , טכנאי צעיר העובד בפרויקט תעלת הדנובה לצרנובודה , 
אמר לי ש"צאושסקו לא נהרג " " כפילו " נהרג ולפיכך , " צאושסקו האמיתי 
מוסתר אי - שם " . כפי שכתב בראם סטוקר ב"דרקולה " , " כל אמונה תפלה בעולם 
נאספת אל פרסת הקרפטים כאילו היתה לב מערבולת כלשהי של הדמיון בפעולה " . 
ואכן החיים הפוליטיים מאופיינים במיסטיקה ותיאטרליות מיוחדות במינן , תולדה 
של נשמה קיבוצית לטינית , מסורות ביזנטיניות ונצרות אורתודוקסית הבנויה 
על הפולקלור הפגאני העשיר ביותר באירופה . " אנו זקוקים לדברים שנוכל לנשקם , 
לגעת בהם ולהרגישם " , מסביר פורוציוק . כך איפוא כאשר רומנים ראו את דיוקנו 
של אילייסקו מודיע על מות צאושסקו בטלוויזיה , בדצמבר האחרון , הם נישקו 
אותו . " עכשיו יתקשו למחות את דמות אילייסקו " . רומניה עדיין לא פתחה 
פרק חדש בהיסטוריה שלה ועדיין לא יצאה מכלל סכנה . המהפיכה תוארה כיוצאת 
דופן רק מפני שדיווחי העיתונאים מבוקרשט היו משוללי הקשר היסטורי . למעשה , 
מהפיכת דצמבר ואלימות הכורים שלאחריה עשויות בתבנית דומה להדהים לאירועים 
ברומניה מלפני 05 שנה . בספטמבר 0491 פרצה בבוקרשט התקוממות עממית נגד המלך 
קרול השני העריץ ופילגשו השנואה , מדאם לופסקו . כאשר נמלטו בני הזוג , 
דרשו רומנים רבים לשימם בכלוב , להפשיטם עירומים כביום היוולדם ולהוליכם 
לראווה ברחובות . אנשים נשבעו כי לעולם לא יתירו יותר לגבר כזה ולאישה כזו 
לשלוט בהם שלטון מושחת כזה . " להוליכם עירומים " היה ביטוי שיותר מקומץ 
רומנים השתמשו בו בדברם על הגורל היאה לבני הזוג צאושסקו . קרול ופילגשו 
נמלטו לגלות . קצין - פרשים חולה עגבת ושמו יון אנטונסקו הקים אז ממשלה 
ובה חברי הלגיון הפשיסטי על שם המלאך מיכאל ( אגפו הצבאי נודע בשם משמר - 
הברזל ) . האיכרים העלו על נס את אנטונסקו כ"מושיע לאומי " , בדיוק כמו 
שהם מקדמים עתה בברכה את " חזית ההצלה הלאומית " של אילייסקו . אבל ההתקוממות 
הביאה סוגי עריצות חדשים . במשך שנים האשים הלגיון בתמיכת הנאצים את 009 
אלף היהודים ברומניה בכל רעה חולה במדינה . לבסוף עשה מה שמומחים רואים 
כמעשה האכזריות היחיד הנורא ביותר בשואה : ב22 בינואר 1491 , לאחר שהשמיעו 
המנונים דתיים , הביאו הליגיונרים 002 יהודים מבוגרים וכמה ילדים , מקצתם 
בני פחות מחמש , אל בית - המטבחיים של בוקרשט . הם אולצו להתפשט בחשיכה 
ובקור העז והועברו בשלבי השחיטה הממוכנת של בהמות . לדברי עדים , למחרת 
בבוקר נותרו רק גופות כרותות ראשים וגפים , מגואלות בדם . טבח זה התחולל 
בעיצומו של ניסיון ההפיכה של הליגיונרים נגד אנטונסקו , שבעיניהם לא היה 
פשיסטי דיו . קפמאליד4אבל אנטונסקו ניצח . הלגיונרים הובסו במלחמה שהתנהלה 
נגד כוחות וטנקים של הצבא הסדיר ברחובות בוקרשט בחורף , כמו שבדצמבר האחרון 
הובסו כוחות הסקוריטטה של צאושסקו שהיו מוכנים להילחם עד הסוף המר . אנטונסקו , 
שכינה את עצמו " קנדקטר " ( מנהיג זה התואר שצאושסקו הכתיר בו את עצמו 
לימים ) , עשה עקב כך מעשי - זוועה גדולים יותר . אנטונסקו לא נדחף למעשיו 
מתוך אנטישמיות ספציפית אלא עקב הסיפוח הלא - חוקי של מולדוויה המזרחית , 
הידועה כבסרביה , ביוני 0491 , על - ידי סטלין . צבא אנטונסקו הצטרף לפלישה 
הנאצית לברית - המועצות , שהחלה כעבור שנה . ב52 ביוני 1491 , כאשר פלש 
הצבא הרומני לתחום ברית - המועצות , התפשטה שמועה פרועה ביאסי , בירת מולדוויה , 
כי צנחנים סובייטיים צנחו בלילה ומצאו מקלט בבתי משפחות יהודיות . עקב 
כך עשה הצבא הרומני פוגרום שנרצחו בו 000 , 4 יהודים ו000 , 8 יהודים אחרים 
נדחסו לקרונות - בקר נעולים , למות בהם בצמא ובחנק . היהודים שחיו באזורים 
שחצה הצבא הרומני המתקדם בברית - המועצות היו בעיני אנטונסקו גייס חמישי 
מסוכן . ב1491 ו2491 פיקח אנטונסקו על גירושם של 000 , 581 יהודים מבסרביה 
ובוקובינה אזורים במזרח רומניה ובצפונה לטרנסדניאסטריה שבמזרח אוקראינה , 
שם הקימו יחידות קדמיות של צבא רומניה את מחנות - ההשמדה היחידים שלא נוהלו 
בידי גרמנים . אנשים הופשטו עירומים בטמפרטורות מתחת לאפס ונורו . כאשר 
לא היו לחיילים די כדורים , נורו רק המבוגרים . ילדים נקברו חיים . זה 
היה יותר מדי גם לאדולף אייכמן . על כן ביקש מאנטונסקו להפסיק זמנית את 
הרצח , כדי שהמלאכה תוכל להיעשות ביתר ניקיון על - ידי האיינזצגרופן , 
יחידות - הרצח המיוחדות של האס - אס . אבל הרציחות נמשכו עד קרב לנינגרד , 
מספטמבר 2491 עד ינואר 3491 מפנה צבאי שגרם לאנטונסקו להבין כי הגרמנים 
עלולים להפסיד במלחמה . " יהיה לי שם רע על מעשי - הרצח האיומים האלה " , 
הירהר . לפיכך , עד שהופל באוגוסט 4491 , שיתף אנטונסקו פעולה בניסיונות 
להציל יהודים ואפילו להבריחם לארץ - ישראל . אנטונסקו לא היה חייב לדאוג 
למוניטין שלו . אנטונסקו , שהקומוניסטים הוציאוהו להורג ב6491 , זוכה 
כעת בטיהור שמו על - ידי כמה מאותם סטודנטים ואינטלקטואלים רומנים הנלחמים 
למען הדמוקרטיה . הם רואים באנטונסקו " פטריוט גדול " על שהצטרף לנאצים 
כאשר היה הדבר לטובתה של רומניה ועל שהכשיר את הקרקע למלחמה בנאצים כאשר 
דרשה זאת טובת רומניה . את הרציחות ההמוניות במזרח אוקראינה מכחישים עתה 
או מגוללים את האשמה על הגרמנים או הרוסים . " לעולם לא תשכנע אותי שאפילו 
יהודי אחד ויחיד סבל מידי רומני אחד " , אמר מורה רומני לאנגלית . סטודנט 
מאוניברסיטת יאסי אמר : " היהודים לא היו פטריוטים , רומניה היתה בעלת - 
ברית של גרמניה הנאצית , אבל יהודים רומנים עזרו לרוסים " . סטודנט אחר , 
בנו של כומר , אמר לי שלגיון המלאך מיכאל רצה " לרומם ולחזק את אמונתנו " . 
הכנסייה האורתודוקסית אינה חייבת איפוא לחוש אשמה רבה מדי על שיתוף - הפעולה 
שלה עם ארגון - האימים הפרו - נאצי . כיום כבעבר , שאלת מולדוויה עלולה 
לפוצץ את הזירה הפוליטית האלימה ממילא . יאסי היא כיום חממה של רגשות לאומניים . 
סטודנטים באוניברסיטה עיכבו אותיקפתמונה1 , 31פ9חמעד השעות המאוחרות של 
הלילה בסיפורים על אבותיהם וסבותיהם שנולדו מעבר משם לנהר פרוט , בבסרביה . 
סטודנטים אלה דורשים שיוחזר לאנטונסקו מעמד הגיבור בספרי ההיסטוריה . הם 
רוצים שברית - המועצות תתמוטט במהירות ולחלוטין כך , ש"אחינו בבסרביה יוכלו 
להתאחד אתנו מחדש " , ו"לעולם לא עוד " תושפע תרבותה הפוליטית של רומניה 
מהמזרח הנחשל . בדומה לאינטלקטואלים ברחבי רומניה , הם שונאים את " חזית 
ההצלה הלאומית " . החזית , הם מציינים , המקיימת קשרים עם המפלגה בברית - 
המועצות , אינה מיליטינטית דיה בעניין איחודה של בסרביה עם שאר חלקי רומניה . 
יתר על כן , אין בחזית דמוקרטים אמיתיים , רק קומוניסטים לשעבר כאילייסקו , 
ראש הממשלה פטרה רומן והשגריר - לשעבר בארצות - הברית , סילוויו ברוקן . 
רומן וברוקן שנואים במיוחד ונחשבים , בצדק , לאינטלקטואלים מוכשרים שמכרו 
עצמם לקומוניסטים למען קידום הקריירה שלהם . " אני בחרתי בחירה מוסרית , 
רומן לא . לכן אני מרצה עני והוא ראש ממשלה " , אמר אינטלקטואל ביאסי . 
אולם רצה המקרה שרומן וברוקן הם גם יהודים , וגם זאת מציינים , יחד עם 
היות אנטונסקו גיבור ועם הטיעון שהנאצים והלגיון לא היו איומים כל - כך כפי 
שטענה תעמולת המפלגה הקומוניסטית . אינני מאמין שהאינטלקטואלים של יאסי 
הם אנטישמים . אבל תחת צאושסקו הם דוכאו במידה שמעט מתנגדי - משטר התנסו 
בה במקומות אחרים באירופה המזרחית . מיקומה הגיאוגרפי של מולדוויה באזור 
הספר של אירופה , בסמוך לאוקראינה , מבודדם עוד יותר . הדיעות הקדומות 
של הוריהם וקרובי - משפחתם האחרים שסיפקו את המקור החלופי היחיד למידע היסטורי 
לעומת התעמולה הקומוניסטית הם מעמסה נוספת . ובדומה לרומנים אחרים , הם 
נוטים להאמין לסיפורי - מזימות ואינם מסוגלים מבחינה פסיכולוגית להתעמת עם 
עברם על מכלולו המבעית . אינטלקטואלים אלה דומים לאסירים הרוצים עד ייאוש 
לברוח מאפילה מוסרית אך עדיין אינם בטוחים לגמרי כיצד . הסובלנות היא במידה 
רבה תולדה של ערכי המעמד הבינוני , והיא זרה אפילו לגורמים המשכילים ביותר 
בחברה הרומנית . לרומנים מעטים יש איזה זיכרון משפחתי של חיי מעמד בינוני . 
המעמד הבינוני הרומני כלל ברובו גרמנים אתניים ויהודים . את כולם כמעט 
מכר צאושסקו כבני - ערובה תמורת אשרות לגרמניה המערבית וישראל . רומניה היא 
רק הדוגמא הקיצונית ביותר להתפתחות עגומה אך צפויה : למעשה , אירופה אינה 
מתלכדת יחד כלל . תחת זאת היא נחלקת מחדש . במקום חלוקה אידיאולוגית בין 
מחצית מזרחית ומערבית , ישנה עתה חלוקה גיאוגרפית ותרבותית נושנה בין מרכז 
אירופה והבלקן . לא רק ברומניה אלא גם בבולגריה , אלבניה ושני השלישים 
הדרומיים של יוגוסלוויה , עדיין נאחזות מפלגות קומוניסטיות בעקשנות בשלטון . 
גם כאן , כפי שקרה ברומניה ובולגריה , הן נבחרו בבחירות חופשיות תחת שמות 
חדשים . הקומוניזם לא ייקבר בבלקן כל עוד לא יוכלו עמיו להתעמת עם רוחות - 
הרפאים ההיסטוריות שלהם ולגרשן , לפחות כמידה שעשו זאת עמי מרכז - אירופה . 
בבוקרשט , בקצה האחד של " המרכז האזרחי " המפלצתי שהקים צאושסקו , שוכנת 
הכנסייה של איליה גורגני , שמנהיג הלגיון הפשיסטי , קורנליו זליאה קודריאנו , 
הועלה בה זמנית לדרגת קדוש לאומי , ב03 בנובמבר 0491 . כיום , סמוך למזבח 
יש דיוקן מקושט בפרחים של תיאוקטיסט , ראש הכנסייה האורתודוקסית ברומניה , 
שהוחזר באחרונה לתפקידו , לאחר שאולץ לפרוש , בעקבות מהפיכת דצמבר . 
הוא האיש המסמל יותר מכל את שיתוף - הפעולה של הכנסייה הרומנית עם משטר צאושסקו . 
בקצה השני של " המרכז האזרחי " שוכן בית - המטבחיים האימתני העשוי לבנים 
אדומות . הוא הסגור כיום . בינואר ימלאו 05 שנה לטבח היהודים שם . מתבקש 
אירוע - זיכרון ציבורי כלשהו . הדמוקרטיה ברומניה תהיה המצאה מלאכותית עד 
שתכיר בעבר , תלמד סובלנות ותקים איכרות אותנטית על - ידי רפורמה כלכלית 
וחברתית . יתכן ששנים רבות יידרשו עד שיישטף סוף - סוף דמו של הדרקון . 
