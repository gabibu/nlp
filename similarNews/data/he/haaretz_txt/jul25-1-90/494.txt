באגויו ( ע"ר ) . גבר ואשה חולצו מתוך הריסות מלון בפיליפינים , 11 ימים 
לאחר שהמלון קרס תחתיו ברעידת אדמה רבת עוצמה . הם הצליחו לשרוד בזכות שתיית 
מי גשמים ושתן . במיבצע הצלה דרמטי נחלצו איש הבטחון ארנן קלאביה ועובדת 
הנקיון לואיזה מאלורקה , שהסתתרו בפיר המעלות של מלון " באגויו הייאט טראס " . 
בעקבות הצלתם השניים , הגיעו עוד קרובים רבים של נעדרים , בתקווה שימצאו 
גם אותם בחיים . הרופאים הורו על הטסתם של קאלביה ( 72 ) ומאלורקה ( 32 ) 
לטיפול רפואי במנילה , אולם שטפונות מונסון כבדים מנעו את הטיסה . " לא 
היה להם מזון , והם שתו שתן במשך ששה ימים " , אמר דובר ממשלתי לאחר שיחות 
עם השניים . " כשהתחיל לרדת גשם , חלחלו אליהם מים והם שתו אותם ועד שרדו 
עד שניצלו " . קאלביה אמר לאחר שחולץ : " בארבעת הימים הראשונים הרגשתי 
רעב ולא צמא , אולם בימים האחרונים שרדתי בגלל מי הגשם " . הוא אמר כי השתטח 
מתחת לשולחן בעת הרעש . נשיאת הפיליפינים , קוראסון אקינו , הודתה לכורי 
זהב שהצילו את השניים מפיר המעלית , מתחת לגושי בטון אדירים שנערמו במלון 
ההרוס . 
