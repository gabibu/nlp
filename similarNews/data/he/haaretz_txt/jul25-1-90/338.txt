חמהחתירה להשגת הסדר בסכסוך עם איראן היתה הכוח המניע המרכזי במדיניות החוץ 
העיראקית מאז תום מלחמת המפרץ , באוגוסט 8891 . חתירה זו היא העומדת גם 
בשורשיהם של רבים מן המהלכים שעשתה עיראק בחצי השנה האחרונה , ובכללם העתקת 
משקל - הכובד הרטורי לסכסוך עם ישראל ; מדיניות מתגרה כלפי כמה משכנותיה , 
שהאחרונה בהן כוויית ; ואימוץ מחודש של קו - תעמולה אנטי - אמריקאי מובהק . 
במאמץ להשגת פתרון לסכסוך וליציאה מן המצב של לא - שלום ולא - מלחמה , עיראק 
היא הצד היוזם , הדוחף והמדרבן ואילו איראן היא הצד המשהה והמעכב . זו 
למעשה חזרה על תמונת - המצב של תקופת המלחמה , כאשר עיראק היתה הצד שדחק 
לסיום המלחמה ואילו איראן היא שבלמה זאת , ואפילו להפסקת האש הלכה , כידוע , 
כמי שכפאו שד . להיטותה של עיראק להגיע להסכם נראית תמוהה ממבט ראשון , 
שהרי היא יצאה כמנצחת מן המלחמה ואף הציגה את ניצחונה זה כגדול בתולדות 
הערבים זה מאות בשנים . יתר על כן , מאז תום המלחמה היא הלכה והתעצמה מבחינה 
צבאית עד שנהפכה למעצמה אזורית בעלת יתרונות צבאיים מובהקים על יריבתה איראן . 
לאמיתו של דבר , מתחת למעטה העוצמה מסתתרות חולשות ובעיות רבות , חלקן 
נסיבתיות וקשורות ישירות למלחמה וחלקן מבניות , והן המניעות את עיראק ללחוץ 
לפתרון הסכסוך שהתמשכותו אינו לטובתה כלל . קפמאפרקחמבין הבעיות הבוערות , 
יש למנות את 000 , 07 השבויים העיראקים שרובם נפלו בשבי בשלבים הראשונים 
של המלחמה והתביעה לשחרורם , לאחר שנים כה ארוכות , מפעילה לחץ פסיכולוגי 
ופוליטי לא - מבוטל על הצמרת השלטת . חמורה בהרבה היא בעיית החזקתם של לא - 
פחות ממיליון חיילים בשירות צבאי , אף - על - פי שעברו כבר שנתיים מאז תום 
המלחמה . עיראק נתונה במלכוד : אין היא יכולה להרשות לעצמה לשחרר את החיילים 
כל עוד לא הגיעה להסדר הסכסוך עם איראן , ומצד שני , גובר לחצם של חיילים 
אלה ושל משפחותיהם להביא לשחרורם ; רבים מהם משרתים שמונה שנים ויותר ועוד 
לא הספיקו להיפנות לענייניהם , כגון הקמת משפחות או המשך לימודים . כל 
עוד התנהלה המלחמה , היה אפשר להפיח בהם מוטיווציה על - ידי תיאור הסכנה , 
אולם כיום שוב אין בהם רואים את הצורך הדוחק בהמשך גיוסם , ומתסכל אף יותר 
מבחינתם , שאין הם רואים באופק את מועד שחרורם . המשך החזקתו של צבא עצום 
ורב וההוצאות הגדולות על רכש ופיתוח צבאיים הם נטל כלכלי כבד מאוד . על 
עיראק כבר רובצים חובות הנאמדים ב08 מיליארד דולר , ואף יותר . מצב זה 
הגביר ביתר שאת את חוסר - האיזון בין ההוצאות על המגזר הצבאי להוצאות על 
המגזר האזרחי . עקב כך גברו הלחצים החברתיים - הכלכליים ונעשו קשים אף יותר 
משהיו בתקופת המלחמה עצמה . אמנם ממשלת עיראק השכילה עד כה להחזיק לחצים 
אלה תחת מכבש כבד , אך אין ספק שלאורך ימים הם עלולים להעמיד אתגר חמור 
למשטר , אם לא יבואו על פתרונם . גם במישור הצבאי - הפוליטי אין עיראק יכולה 
להתפאר בהישגים . אדרבה : הקרב על שט אל - ערב לא הוכרע לטובתה ולא זו 
בלבד שלא השיבה לידיה שליטה מלאה על השט זו היתה אחת ממטרות המלחמה המרכזיות 
שלה אלא שכיום אותו שט , שהוא המוצא היחיד כמעט שלה לים חסום לשיט . 
זה גורם לה נזקים כלכליים ומורליים כבדים . גם הזמן אינו פועל לטובת עיראק , 
שכן איראן עשויה לנצלו כדי לצאת מבידודה האזורי והבין - לאומי ואף להשיג 
נשק לא - קונוונציונלי וכך להשמיט מידי עיראק את היתרונות הפוליטיים והצבאיים 
העיקריים , שהכריעו את הכף לטובתה בשלב האחרון של המלחמה . ומעל לכל , 
היתרונות האסטרטגיים המובהקים שיש לאיראן על עיראק בתחום השטח , הדמוגרפיה 
והמיקום הגיאו - אסטרטגי לוחצים על עיראק להשיג הסכם של שלום , ומהר . מצב 
של לא - שלום ולא - מלחמה מכביד גם על איראן , אלא שנשימתה כמדומה ארוכה 
משל עיראק . מספר השבויים האיראנים קטן בהרבה מזה של עיראק : יש אומדים 
אותם ב000 , 03 ויש ב000 , 05 . לאיראן חוף ארוך במפרץ הפרסי ותלותה בשט 
אל - ערב פחותה בהרבה מתלותה של עיראק בו . וחשוב מכל , על איראן אין חובות 
חיצוניים כאלה הרובצים על יריבתה עיראק . אם לא די בכל אלה , יש בעיות 
רבות המכבידות על נכונותה של איראן לפיוס . למשל , זרם נצי במשטר האיראני , 
המעמיד תנאים קשים לפיוס כזה ; אי - אמון עמוק , שמקורו בביטול העיראקי 
החד - צדדי של הסכם אלגיר משנת 5791 , שקבע את הגבול בין השתיים באמצע הנהר ; 
משקע של איבה וחשדנות עמוקים שניזונו מהשימוש שעשתה עיראק ראשונה בנשק לא - 
קונוונציונלי וסיום המלחמה במצב שהותיר את איראן בשאיפת נקם כלפי עיראק . 
בתוך כך החלו גם אמצעי - התעמולה העיראקיים להפחית בהדרגה את ההתקפות על 
איראן , עד שלעתים השתתקו לחלוטין . ואולם צעדים אלה וחמשת סיבובי התיווך 
של האו"ם לא הצליחו לשבור את הקיפאון . משנכשל סיבוב - התווך האחרון בסוף 
השנה שעברה , גמלה כנראה ההחלטה בלב סדאם חוסיין , לנסות ולחלץ את העגלה 
התקועה בבוץ במהלך משולב , שעיקרו יצירת אווירה ותנאים מסוימים באזור שיבליטו 
את המאחד בין שתי היריבות , ולהעלות הצעות מפתות לאיראן בתחום הסכסוך הישיר 
ביניהן . קפמאפרקחמבחלקו הראשון של המהלך , שחוסיין פתח בו בראשית 0991 , 
היה העברת מרכז הכובד מן הסכסוך עם איראן לסכסוך עם ישראל . העלאת האיום 
הישראלי בלי כל פרובוקציה נראית לעין מצד ישראל והסלמה גוברת של ההתבטאויות 
נגדה , נועדו למצוא מסילות אל לבם של הנצים בטהראן ולשמש מנוף לקידום השיחות . 
חוסיין חזר והדגיש כי ישראל היא איום לא רק על עיראק ועל הערבים כי אם גם 
על העולם המוסלמי בכללו . ההתמקדות בישראל באה להוכיח לאיראן כי ישראל ולא 
איראן היא אויבתה של עיראק . גם כל ההודעות העיראקיות על פיתוחו של כלי - 
נשק חדש הדגישו כי הוא נועד לבלום את הסכנה הציונית ולא הזכירו את איראן . 
עם זאת , ברור שהאיום לשרוף את מחצית מדינת ישראל אם תתקוף את עיראק , 
מקפל בחובו מסר מאיים גם כלפי איראן . חלק בלתי - נפרד במהלך זה היתה המתקפה 
על ארה"ב , המשולבת בהתקפה על ישראל , בנאומו של חוסיין בפברואר השנה . 
ההחרפה בהתבטאויות האנטי - אמריקאיות , הדרישה מארה"ב לצאת מן המפרץ והקריאה 
לערבים להעביר את השקעותיהם מארה"ב לבריה"ם כל אל אלה נועדו לרכך את הרושם 
של ההישענות העיראקית על ארה"ב בתקופה האחרונה של המלחמה ולהוכיח לאיראן 
כי עיראק ניצבת לצדה נגד השטן האמריקאי הגדול . מה נקודות - המחלוקות העיקריות 
בין הצדדים ומה הסיכויים לגשר על הפערים ביניהם ? יש שתי רמות של מחלוקות : 
ברמה האחת עומדות המחלוקות הנובעות במישרין מן המלחמה , כשאלת הנסיגה של 
עיראק משטח של כ006 , 2 קמ"ר איראניים ושאלת חילופי השבויים . עיראק דורשות 
חילופי שבויים תחילה ואיראן דורשת נסיגה תחילה . מפגש בין ראשי שתי המדינות 
עשוי לסייע ליישובן של בעיות אלו . הרמה האחרת במחלוקת נוגעת לעקרונות - 
היסוד של היחסים בין שתי המדינות והסכם אלגיר שהוא לוז הסכסוך . ויתור של 
כל אחד מן הצדדים בנקודה זו קשה כשאול . ויתור איראני משמעו מתן לגיטימציה 
לביטול החד - צדדי של הסכמים על - ידי עיראק והוא מקפל בחובו גם סכנה של 
עוד ביטול חד - צדדי בעתיד . ויתור איראני בעניין עקרוני זה פירושו גם סחף 
מוחלט בכל דרישותיה האחרות , כמו הוקעת התוקפן ותשלום פצויים למותקף כלומר , 
לאיראן . מצד שני , ויתור עיראקי בעניין שט אל - ערב והחזרת הגבול על - 
פי הסכם אלגיר יהפוך את מלחמת שמונה השנים למיותרת וחסרת כל טעם ותכלית , 
שכן היא לא השיגה אפילו מטרה בסיסית זו . יתר על כן , ויתור על שט אל - 
ערב יותיר את עיראק פגועה באזור האסטרטגי החשוב ביותר שלה . בעניין זה קשורה 
כוויית . לכאורה , ההתלקחות בין עיראק ובינה באחרונה קשורה בשאלת מחירי 
הנפט . אך לאמיתו של דבר , סוגיה זה היא רק מסווה לסכסוך רב - שנים בין 
שתי הארצות , שעיקרו דרישת עיראק מכוויית להעניק לה או להחכיר לה שני איים 
כווייתיים , ורבה ובוביאן , שהיו מאפשרים לה גישה נוחה למפרץ הפרסי ומפחיתים 
את תלותה המוחלטת בשט אל - ערב . עוד לפני חתימת הסכם אלזיר ומאז ועד היום , 
עיראק לוחצת לקבל את שני האיים אך כוויית מצליחה להדוף לחצים אלו . מכל 
מקום , אם תצליח עיראק להשיג את אחד האיים או שניהם , יתאפשר לה לוותר 
אחר כך ביתר קלות בעניין שט אל - ערב ולקדם במידה ניכרת את המשא והמתן עם 
איראן . אין לדעת כיצד יתפתח המשא והמתן בעתיד . אך דומה כי כבר עתה יש 
סימנים המלמדים כי עיראק ( ויש לומר זאת בזהירות רבה ) עשויה להסכים לחזור 
להסדרים של הסכם אלגיר , גם אם לא תשיג ויתור של כוויית בעניין האיים . 
זה חודשים רבים אין דוברי עיראק מדברים בנוסח " שט אל - ערב הוא עיראק 
במאה אחוזים " , כמו שנהגו בסמוך להפסקת - האש . יתר על כן , שט אל - ערב 
כמעט אינו מוזכר בכלי - התקשורת העיראקיים . גם ההדלפה בעיתונות הפרו - 
עיראקית כי איגרתו של חוסיין כללה דיון על הסכם אלגיר היא סימן להכנת דעת 
הקהל לאפשרות שכזאת . אין ספק שצעד כזה הוא הרה סכנות , דורש תעוזה רבה . 
צדאם חוסיין הוכיח בעבר כי הוא מסוגל לעשות צעדים נועזים , ואפשר שגם עתה , 
כשיעמדו על כף המאזנים הקשיים המרובים של לא - מלחמה ולא - שלום לעומתם , 
הצורך לוותר על הריבונות על שט אל - ערב ( אולי רק טקטית , כפי שהיה בעבר ) 
הוא עשוי לבחור בוויתור . אם אכן יחליט חוסיין " לחצות את השט " , כבר 
תעמוד לצדו מכונת - התעמולה המשומנת היטב שתדע להמתיק את הגלולה . 
