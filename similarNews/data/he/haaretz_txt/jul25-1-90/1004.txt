רק קומץ קטן של עובדי מדינה בכירים , החברים גם במרכזי מפלגות , הודיע 
אתמול על התפטרותו מחברות במרכז המפלגה , כפי שמחייב חוק שירות המדינה 
" סיווג פעילות מפלגתית ומגבית כספית " , שייכנס לתוקף החל מהבוקר . לפי 
הוראות נציב שירות המדינה היו אמורים נושאי התפקידים הבכירים בשירות המדינה 
בארבע הדרגות הגבוהות המבקשים להמשיך ולשרת במשרותיהם הציבוריות , למסור 
עד אתמול בבוקר למרכזי מפלגותיהם הודעות התפטרות מחברותם במרכז . מבדיקה 
במרכזי שלוש המפלגות ליכוד , מערך ומפד"ל שלהם המספר הגדול ביותר של מינויים 
פוליטיים בשירות הציבורי , מתברר כי רק חמישה בכירים מהמערך וארבעה מהליכוד 
מסרו עד אתמול אחר - הצהריים הודעות התפטרות מחברות במרכזים . איש מהבכירים 
בשירות הציבורי החברים גם במרכז המפד"ל לא הודיע עד כה על התפטרותו , חרף 
הוראות החוק . במפד"ל נימקו את העניין בצום ט באב . דובר המפד"ל יצחק רט 
העריך כי כל ממלאי התפקידים יעדיפו את השירות הציבורי על החברות במרכז המפלגה 
וימסרו עוד היום או מחר על התפטרותם ממרכז המפלגה . זו היתה גם ההערכה שהביעו 
מזכ"ל מפלגת העבודה ח"ך מיכה חריש , ומנכ"ל הליכוד אשר קדוש . ממפלגת העבודה 
נמסר כי עד כה הודיעו ארבעה עובדי מדינה בכירים על התפטרותם מחברות במרכז 
המפלגה . האנשים שבהם מדובר הם פרוף שלמה בן - עמי שגריר ישראל בספרד , 
מאיר דקל עובד בכיר במשרד הביטחון , ישראל פלג קונסול ישראל בפילדלפיה , 
יוסי קוציק סמנכ"ל משרד הבריאות , ודוד הרניק האחראי במשרד התקשורת על 
הטלוויזיה בכבלים . חריש ציין כי אינו יודע את מספרם המדוייק של חברי מרכז 
המפלגה הממלאים תפקידים בכירים בשירות הציבורי . בשל כך פנה במכתב לכל חברי 
מרכז המפלגה ובו ביקשם להודיע לו בכתב מי מהם עובד בשירות המדינה ובמיוחד 
בארבע הדרגות הבכירות . חריש ציין כי פנייתו נעשה לאחר התייעצות עם יו"ר 
ועדת החוקה של המפלגה , ח"ך דוד ליבאי , והדבר נועד לאפשר למפלגת העבודה 
להיערך כהלכה לביצוע החוק ככתבו וכלשונו . מזכ"ל העבודה אמר , כי גם לאחר 
בדיקה כללית שנעשתה ברישומים המצויים במפלגת העבודה לא ברור מהו מספרם המדוייק 
של חברי מרכז או חברי מוסדות נבחרים אחרים כמו מועצות סניף או מחוזות עובדים 
בשירות המדינה , וכמה מהם מכהנים בדרגות הבכירות ביותר שלו . חריש העריך 
כי מדובר במספר של כמה " עשרות בודדות " של חברי מרכז כאלה שיידרשו להתפטר 
אם ירצו להמשיך בעבודתם בשירות המדינה . קפידבינמנכ"ל הליכוד , אשר קדוש , 
מעריך כי בסך הכל מצויים במרכז הליכוד , המונה 080 , 3 חברים , כ07 עובדי 
מדינה בכירים , שהחוק מחייבם להתפטר מהשירות הציבורי או מהחברות במוסדות 
המפלגה . עד אתמול , המועד האחרון שקבע נציב שירות המדינה למסירת הודעות 
ההתפטרות ממרכזי המפלגות , הודיעו למפלגה רק ארבעה אנשי ליכוד הממלאים תפקידים 
בכירים בשירות המדינה על התפטרותם מחברות במוסדותיה . מדובר במנכ"ל משרד 
העבודה והרווחה שמואל סלווין , יחזקאל הר - מלך מנכ"ל משרד הכלכלה , אבי 
רוזנטל מנכ"ל משרד התיירות , ויהודה בר - גיורא סמנכ"ל משרד הבריאות . 
עובדים בכירים אחרים החברים במרכז הליכוד כמו מנכ"ל שירות התעסוקה דוד מנע , 
ועו"ד טוביה בלובשטיין עוזרו הבכיר של שר התעשייה והמסחר , לא מסרו הודעות 
התפטרות עד אתמול בבוקר , כנדרש . חלק ממלאי התפקידים הבכירים בשירות המדינה 
החברים במרכז הליכוד , כמו דוד מנע , מערערים על הקביעה כי מחובתם להתפטר 
מהחברות במרכז הליכוד . הללו טוענים כי מרכז הליכוד אינו הגוף הבוחר של 
הליכוד וכי מעולם לא בחר את מועמדיו לכנסת ולראשות הממשלה . מפלגות חרדיות , 
דוגמת ש"ס ודגל התורה , יוכלו גם להבא להמשיך במינויים פוליטיים באין מפריע 
משום שאין להן מרכזי מפלגות הבוחרים את מועמדיהם לכנסת . 
