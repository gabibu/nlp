הוצאה של מבחר שירי מרים ילן שטקליס , " הסבון בכה מאוד " נמצא שילוב 
מבורך של אמנויות , התורם תרומה משמעותית בתחום החינוך האסתטי . השירים 
מלווים באיורי פלסטלינה של רוני אורן , המצולמים בידי אורית אורן יצחקי 
( דביר 0991 ) . עשייתו של רוני אורן בפלסטלינה יצירתית , עשירה ורבת 
הבעה . היא מפליאה ליצור אווירה , מצבי רוח , לתת ביטוי צבעוני להתרחשויות 
ולאפיין את הדמויות בשירים ולהעלות חיוך . לא פחות חשובים הם תצלומיה המצוינים 
של אורית אורן יצחקי , המטיבים להעביר אווירה אפלולית לילית ב"עייפה בובה 
זהבה " , ליצור מחבר צבעוני נפלא בתקריב של לחם , ביצה חתוכה וחתולן פלסטלינה 
ב"החלבון לבן " וכדומה . בנוסף לאיכות האסתטית של היצירות המלוות את השירים , 
יש יתרון חינוכי בשימוש בפלסטלינה כחומר לעיצוב האמנותי . הילד הצופה בדמויות , 
בסיפורים במצבי הרוח הנולדים מתוך הפלסטלינה שהוא משחק בה לומד על הפוטנציאל 
היצירתי הגלום בכל חומר ונדחף לניסיונות יצירתיים בעצמו . אולם , לא נצא 
ידי חובתנו אם לא נחזור לעיין מעט בטקסט הספרותי של מרים ילן שטקליס , וניתן 
הפעם דעתנו רק לשיר הפותח " הסבון בכה מאוד " . ספרות הילדים הקלאסית 
הקדישה יצירות רבות לחינוך לניקיון . מרבית היצירות דידקטיות ברוחן , נושאות 
מסרים ברורים , גם אם הן משעשעות והיתוליות נוסח " יפית הלכלוכית " ו"יפתח 
המלוכלך " ( מודן , 3891 ) . יצירות כאלה נתמעטו בספרות הילדים של העשורים 
האחרונים . " הסבון בכה מאוד " שייך לתחום זה של הקלאסיקה והגישה הדידקטית 
מתממשת בשיר . בשיר יש זיקה פרסונלית - אינטימית בין הילד והסבון , מברשת 
השיניים , הברז והמים : " הסבון בכה מאוד דני לא רוצה בי עוד ומברשת 
השיניים . מתייפחת שבעתיים ואומרת למשחה אל תבכי ; אך היא בוכה " . דני 
חש מחויבות כלפי מיודעיו אלה המאונשים . אנושיות זאת שלהם מבקשת את היענותו , 
קוראת לו להשתמש בהם . אולם , בצד הפגישה האינטימית יש אזהרה : " דני , 
דני מלוכלך , מלוכלך כל כך , כל כך ! אם יבוא היום לגן , מי יתן שלום 
לדן ? השיר נעים למקרא , מקצבו קליל ומתנגן , מסריו מתלבשים בסיפור מעשה 
אינטימי , יום - יומי . אולם , כמידת קלילותו אף פגיעותו : הציפוי הספרותי 
הנעים עוטף גלולה מרה . המסר ברור וחד משמעי . הפגישה בין דני וציווי עולם 
המבוגרים על ניקיון וסדר מפחידה למדי , תובענית ומרמזת על תוצאות קשות , 
אם יתמיד בסרבנותו . אולם מכלל רע משתמע אף הטוב : אם ייענה לזימונם של 
הסבון מובטחת לו הנסיכה של הילדות הדסה הקטנה . השיר הזה היה מקובל מאוד , 
אהוב על ההורים ורבים זוכרים אותו בע"ף עד עצם היום הזה , אולם ספק אם 
אפשר להמליץ עליו היום , כאשר התפיסות החינוכיות השתנו והתרחקו מן האיום 
והגינוי . אין דברי ביקורת אלה על " הסבון בכה מאוד " באים להפחית מערכם 
של כלל השירים המכונסים במבחר שלפנינו . מרביתם משמרים את רעננותם , שופעים 
הומור , נושאים מסרים נפשיים ומתרוננים במקצבם . 
