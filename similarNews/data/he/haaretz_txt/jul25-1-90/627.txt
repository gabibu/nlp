זנבה ( ע"ר ) . מדינות מתפתחות האשימו בסוף השבוע את המדינות העשירות 
באחריות להעדר התקדמות במו"ם על ליברליזציה בסחר העולמי . " אין אנו מקבלים 
עלינו אחריות כלשהי למצב עניינים זה " , אמר ראש משלחת ברזיל , רובנס ריקופרו , 
בשם המדינות המתפתחות המשתתפות בסיבוב אורוגוואי במסגרת השיחות של הפורום 
המסחרי העולמי גאט"ט . " האשמה רובצת בעליל על המדינות הגדולות " , הוסיף 
באוזני כתבים , כאשר המושב האחרון של סיבוב אורוגוואי התקרב לסיומו . שיחות 
אלה מתנהלות כבר 4 שנים , ועתה נותרו רק ארבעה חודשים כדי להשיג תוצאות 
כלשהן . המדינות המתפתחות מהוות כשני שלישים מבין 501 המדינות המשתתפות בסיבוב 
אורוגוואי , הקרוי על שם המדינה שבה החלו השיחות ב6891 , בחסות " ההסכם 
הכלללי למכס ולסחר " ( גאט"ט ) . משלחות רבות , כולל אחדות מן המדינות 
התעשייתיות , אינן מרוצות מן העובדה שבמושב בשבוע שעבר לא הושגה התקדמות 
ממשית . 
