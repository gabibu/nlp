פיינסוויל ( ע"ץ , ע"ר ) . קרבות עזים היו אתמול לפנות בוקר סביב תחנת 
הרדיו במונרוביה , שם הפגיזו כוחות המורדים את עמדות חיילי הממשלה באש מרוכזת . 
כמו כן נשמעו הדי צרורות של מקלעים כבדים ובינוניים במשך מספר שעות סביב 
תחנת הרדיו . התחנה לא שידרה דבר זה כמה שבועות , למעשה מאז שהמורדים החלו 
לחדור למונרוביה . מקורות המקורבים למורדים מסרו כי צבא הנשיא דו מחזיק עדיין 
בתחנת הרדיו , ויחידות תותחים של צבא הממשלה פתחו באש ארטילרית מצדם . 
אולם כתב רויטר מסר , כי שמע רק קולות נפץ של תותחים ללא רתע , בהם מצוידים 
המורדים . עוד דיווחו כתבי חוץ , כי במרחק מה מאזור הקרב נראו גופות של 
תשעה אזרחים , שככל הנראה הוצאו להורג . אלפי אזרחים נהרגו במלחמת האזרחים 
בליבריה , הנמשכת כבר שבעה חודשים והפכה למאבק דמים בין שבט קראהן השבט 
ממנו בא הנשיא דו , לבין שבטי מאנו וגיו , התומכים במנהיג המורדים צארלס 
טיילור . המורדים כבשו את תחנת הרדיו הנוצרית של מונרוביה " אלווה " כבר 
ביום ששי . טיילור גם שידר מספר פעמים מתחנת רדיו זו , הכריז על עצמו ראש 
ממשלה חדשה , והבטיח לקיים בחירות תוך ששה חודשים . הוא קרא לחיילי צבא 
הממשלה להצטרף אל המורדים ולהדיח את דו , 83 , סמל הצבא לשעבר שתפס את 
השלטון בליבריה לפני 01 שנים . כיום הוא מבוצר בתוך ארמונו ומגינים עליו 
כמה מאות חיילים מזוינים מבני שבטו , שבט הקראהן . נמסר , כי הארמון מבוצר 
ומלא נשק ותחמושת וכן אספקה רבה . טיילור אמר , כי כוחותיו לא יאפשרו לדו 
להימלט מליבריה וכי הוא יופצץ עד שייכנע או יחוסל . כתב חוץ דיווח מאחורי 
קווי המורדים , כי כוחותיו של טיילור שולטים בינתיים רק בשכונות המזרחיות 
של עיר הבירה . כתב אחר מסר על קרבות רחוב באזור המסחרי במונרוביה , בין 
יחידות בפיקודו של פרינס גונסון , נגד כוחות הממשלה . דיפלומטים במונרוביה 
הביעו חשש , כי כוחות המורדים עלולים לפתוח בקרבות בינם לבין עצמם . צבאו 
של טיילור הוא הגדול מבין השניים . מעריכים את חייליו ב000 , 51 , ואין 
לו מספיק ציוד לכולם ולא כולם לובשי מדים . לעומת זאת צבאו של גונסון קטן 
בהרבה ומונה לא יותר מ005 , 1 חייל . עם זאת , לובשים החיילים מדי הסוואה 
והם מזוינים היטב . 
