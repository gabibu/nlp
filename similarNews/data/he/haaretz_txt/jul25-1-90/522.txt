( ע ) . חסרי הדיור , השובתים בבאר - שבע , מתכננים לפתוח בהקמת מבני 
קבע במקום שבתם ב"גן הראשונים " שבמרכז העיר . בכוונתם להפעיל במקום מרכז 
מכירות ובזאר , כדי לממן את שהייתם במקום ואת התחלות הבנייה . בסוף השבוע 
החליטו מנהיגי 05 המשפחות והבודדים חסרי הדיור בגן הראשונים , כי צעדים 
אלה יינקטו לאחר עצרת המחאה הארצית של חסרי הדיור , שנקבעה להיערך בירושלים 
מחרתיים , ט באב , תחת הכותרת " למנוע חורבן בית נוסף " . יהודה אלוש , 
איש תנועת צל"ש ( " צעירים למען שכונות " ) בבאר - שבע , אמר כי עם שובם 
של חסרי הדיור מעצרת המחאה בירושלים , תחל התארגנות למגורי קבע בגן הראשונים . 
" אנו חיים זה השבוע רביעי באוהלים , והממסד לא עשה עדיין דבר לפתרון 
מצוקת הדיור . אנו מתכננים להתחיל בבניה , כדי להזיז את הממסד , ואם זה 
לא יהיה אכפת לו מתאים לנו לגור כאן במבני קבע , שנבנה לעצמנו " , אמר . 
לדבריו , כבר החלו חסרי הדיור במגעים לקבלת חומרי בנייה כעץ , ברזל ומלט . 
בכוונת תושבי האוהלים לבנות שורה של בתים בבנייה קשיחה לאורך גדר הגן , 
שיפנו אל שדרות הנשיאים . בד - בבד , מתכוונים השובתים לפתוח במקום בזאר , 
שמהכנסותיו יממנו את שהייתם הממושכת במקום ואת הבנייה . בית העסק הראשון , 
המתוכנן לפעול במקום , הוא " קפה מעברת הראשונים " , שאותו יפעילו חסרי 
הדיור באוהל הבדואי הענק , שהקימו למענם לפני שבוע אנשי האגודה להגנה על 
זכויות הבדואים , כמחוות הזדהות . 
