( ע ) . " פגישת נשיא מערב גרמניה , ריכארד פון וייצזקר , עם ולדהיים , 
מעוררת חשש כבד , שמא תהווה גרמניה המאוחדת סכנה ליהודים . לנשיא גרמניה 
צריכה להיות אחריות ורגישות מיוחדת לעם היהודי " . כך אמר אתמול הרב האמריקאי 
אבי וייס , עם הגיעו לביקור בישראל . הרב וייס אירגן בסוף השבוע שעבר את 
ההפגנה בזלצבורג שבאוסטריה , במחאה על פגישת ולדהיים עם עמיתיו ממערב גרמניה 
ומצכוסלובקיה . הוא הגדיר את ההצדקה שניתנה לביקור הפרטי כ"שטויות " וכ"מעשה 
מכוער " , המהווה תקדים שיאפשר למנהיגים נוספים מן המערב להיפגש עם ולדהיים . 
" אם לא נפגין נגדו , תאצר ומיטראן יקבלו את ולדהיים כמנהיג לגיטימי . 
בזכות מחאתנו הקולנית , כמעט כל מנהיגי העולם מחרימים אותו נמשרד המשפטים 
בארה"ב אף מונע את כניסתו למדינה " , אמר . הרב וייס אמר כי המשטרה האוסטרית 
היכתה אותו וכן דחפה אותו ואת המפגינים היהודים , שבאו למחות על הפגישה , 
על אף שהיה בידיהם רשיון להפגין . הוא סיפר , כי לאחר שסולקו בכוח מרחבת 
אולם הפסטיבל בזלצבורג , שם נערכה הפגישה בין ולדהיים ושני הנשיאים האחרים , 
גררו אותם השוטרים על הרצפה ובחדר אחר היכו אותם במשך כשתי דקות . לדבריו 
הוא התלונן במשטרת אוסטריה , ואף פנה לשגרירות ארה"ב בווינה , בדרישה שהתקרית 
תיבדק . " לא אעבור על כך בשתיקה . דם יהודי אינו הפקר ואסור להכות יהודי , 
ביחוד לא באוסטריה . השלטונות יכולים היו להתנגד להפגנה שלנו , וכך עשו . 
אבל אחרי שעצרו אותנו , אין להם זכות להכות אותנו ללא סיבה " , קבל . לטענת 
הרב וייס , האנטישמיות באוסטריה , פולין וגרמניה עמוקה וקיים חשש רב בקרב 
היהודים במדינות אלה . בשיחה שקיים עם הרב הראשי של וינה , חיים אייזנברג , 
אמר לו הרב , כי עשרת - אלפי היהודים החיים בווינה חוששים שגלי האנטישמיות 
יתפשטו בכל רחבי אוסטריה . עוד טען הרב שהוותיקן מתכוון לבנות מנזרים ואתרי 
זיכרון נוצרים בתוך מחנות ההשמדה . " במחנות סוביבור , דכאו , ברגן בלזן 
ואושוויץ פועלים מנזרים , כך שבעוד מאתיים שנה יישארו שם רק מנזרים וכנסיות 
מעוטרים בצלבים . או אז יחשוב העולם אחת מן השתיים : שהשואה היתה ניסיון 
של הנאצים לרצוח את הנוצרים , או שהוותיקן הגן בכל מאודו על היהודים " , 
טען . לטענתו , חרף הבטחת הבישוף של פולין להעביר את המנזר הכרמליטי ממחנה 
ההשמדה באושוויץ , אין כוונה לעשות זאת בפועל . " בסוף אוגוסט אסע לפולין , 
לבדוק בעצמי אם הזיזו את המנזר , ואם יתברר שהמנזר פועל עדיין , אארגן 
הפגנה גדולה בתוך פולין " . 
