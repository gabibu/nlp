סי על תלמידים הבאים למורה שלהם ומנסים לשכנע אותם שתעזור להם לרמות כדי 
שיצליחו בבחינה . חשבון נפש רוסי מעניין שעכשיו מותר להציג גם ברוסיה , 
וכאן הוא נהנה מארבעה שחקנים צעירים ונלהבים ושחקנית עולה מרוסיה , לודמילה 
ליסינה שמראה כי זו עליה שכדאי וחשוב לקלוט . הצגה שמרשימה מאוד במראה הכללי 
שלה , וראויה לצפיה גם אם הפן הפיוטי שלה לא מתישב לחלוטין עם הפן הריאליסטי , 
ואף לא עם המשחק . ביים חנן שניר ועיצב רוני תורן . קפכותטלוויזיהדווקא 
בערב תשעה באב מגיש ערוץ 2 את האופרה של אופנבך , בביצוע בית האופרה המלכותי 
של לונדון , עם פלסידו דומינגו בתפקיד הופמן , כששתיים מאהובותיו הן אגנס 
בלטסה ואילנה קוטרובס . גון גילגוד הוא המנחה , והבי . בי . סי צילם , 
וכל זה מבטיח איכות . שמעון ישראל כתב , מימן ושיחק בתופעה מיוחדת במינה 
של " סרט יחיד " . ביים נתן גרוס , , והעלילה היא סיפורו של אדם החוזר 
למרתף זכרונות השואה שלו . סרט שראוי לצפות בו ולו כחלק מן ההיסטוריה של 
הקולנוע הישראלי השאפתני , הרוצה מאוד להיות אמנות , וגם להתיחס לעברו 
של העם היהודי . קפכות דיון על מצב הבריאות בירושלים בתקופת המצור . הארכיאולוג 
וההיסטוריון מאיר בן - דב יספר על הרקע ההיסטורי של התקופה לאור כתבי יוספוס . 
האתנו - בוטניקאי נסים קריספיל ישוחח על המזונות האלטרנטיביים שבהם השתמשו 
התושבים , פרוף זאב הנזל ידבר על מגפות וד"ר נילי הלמן , פסיכולוגית רפואית 
קלינית , תדבר על הבעיות הנפשיות שהמצור עורר והפתרונות להם . עורך : 
יואל רפל . קפכותסרט המשך מפתיע ומשעשע , שממקם את יצוריו הנוגעים ללב והמבהילים 
כאחד במנהטן , ויוצר בעזרתם קומדיית בלהות מטורפת ורבת המצאות שמעניקה לנו 
חזון שנון של מציאות עירונית במשבר . זהו סרט כמעט מופשט לחלוטין ובעל תיחכום 
ויזואלי ועלילתי מרשים ביותר . הבמאי גו דאנטה מתזמן במיומנות בין הבדיחות 
הקולנועיות והאפקטים המיוחדים שהם בעלי גוון פיוטי מהנה וקודר כאחד . גרסה 
נוספת של אגדת סינדרלה , דרך סיפור אהבתם הבלתי אפשרית של מילארדר וזונת 
רחוב . במאי הסרט , גרי מארשל , מלווה את האגדה בקריצת עין , שאומרת 
לנו שסיפורים שכאלה מתרחשים רק בקולנוע ולפיכך אנו נהנים ממנה ונענים לקסמה 
הרומנטי והקומי לחלוטין . גוליה רוברטס בתפקיד הראשי , היא כוכבת שנולדת 
מול עינינו ותענוג לראות אותה הופכת את הסרט לשלה . לצידה : ריצארד גיר . 
זוהי קומדיה רומנטית סימפאטית ומהנה ביותר . סיפורה של אשה צעירה שהופכת 
לרוצחת שכירה מטעם המדינה , ומחפשת את קולה וזהותה בתוך הקולנוע . הבמאי 
הצרפתי לוק בסון יוצר סרט של הווה מוחלט , שבו מתמזגים עתיד מאיים ועברו 
המת של הקולנוע הצרפתי . זהו גם מוצר קולנועי משוכלל ומצוחצח לחלוטין , 
וגם הסרט העכשווי ביותר שניתן להעלות על הדעת . מכאן נובעת עוצמתו ויעילותו 
של הסרט והבהלה המרתקת שהוא מעורר בנו . בגיל 08 יוצר אקירה קוראסאווה סרט 
על קולנוע , שמורכב משמונה חלומות שכל אחד מהם הוא תשובה לשאלה מה הוא קולנוע . 
אלה חלומות ללא תרדמה וללא רגע של יקיצה , שמובילים אותנו מילדות למוות , 
דרך מגוון עשיר של דימויים מלאכותיים , נוגים , מבהילים , יפים ומרגשים 
ביותר . זהו סרט שכולו הרהור על האמנות שבה עוסק קוראסאווה מזה עשורים רבים 
ועדיין מקווה להבין את מהותה . קנת בראנה , שעיבד , ביים ומככב , משתמש 
בטקסט השכספירי כדי ליצור מין " טקסט על " שכולל בתוכו את כל הסיפורים 
האפשריים על התבגרות , מלחמה ושלום ונישואים . זהו סרט חכם ושקול שכולל 
את הקולנוע והתיאטרון בתוכו , את המסך הגדול ואת מסך הווידאו , ופועל בטריטוריה 
רעיונית ורגשית שמעבר להבחנות אלו . מרשים ומרתק . לראשונה מוקרנת על מסכינו 
הגרסה המלאה של סרטו של אקירה קוראסאווה משנת 4591 : יצירת מופת אקספרסיבית , 
מלאת הומור , אירוניה , פעולה ופאתוס , שמתארת הרפתקאה יחודית שבה חבורת 
אנשי חרב יוצאת להגנת תושביו של כפר עני . הקולנוע של קוראסאווה סוחף , 
מדהים , מפתיע תמיד ובעל עוצמה נדירה . כך גם הופעתו של טושירו מיפונה 
בתפקיד הראשי . אגפיה השונים של משפחה צרפתית אחת , המזכירה לנו את כל 
המשפחות שראינו אי פעם על בד הקולנוע הצרפתי , מתכנסים לרגל הלוויתה של 
הסבתא ונתקעים על רקע אירועי מאי 86 . לואי מאל מביים קומדיה קצת מקברית , 
קצת סאטירית , שעוסקת בבורגנות ומיועדת לה . זהו גם בידור סימפטי ומהנה 
משום הדיוק והחן שמאפיינים אותו . עם מישל פיקולי , מיו מיו ורבים וטובים 
אחרים . אלימות ופיוט בפרבר פאריזאי . הבמאי זאן קלוד בריסו , משלב קשיחות 
עירונית בהומור שחור , ריאליזם בוטה בפנטסיה לירית ויוצר סרט צרפתי שמפתיע 
אותנו בסגנונו הייחודי ומהמם אותנו בעוצמתו . זהו סרט שממשיך את נטייתו 
המסורתית של הקולנוע הצרפתי אל הנעורים והמוות והוא עושה זאת בצורה מקורית 
ומרשימה . דרך סיפורה של אשה צרפתיה צעירה , הנזכרת בילדותה בקמרון בסוף 
שנות החמישים , משרטטת קלייר דני דיוקן קודר של ההוויה הקולוניאליסטית כעיוות 
מיני והסטורי . זהו סרט חכם ושקול שמאזן להפליא בין חומריו האכזוטיים והמלנכולים , 
ומעגן אותם במציאות של פתיחות רעיונית ורגשית . על בסיס קולנועי צנוע ומוכר 
לכאורה , יוצרת דני סרט שמצליח להפתיע ולרגש . למרות שהבמאי היוגוסלבי אמיר 
קוסטוריצה , ( " מסע העסקים של אבא " ) , מעמיס על סרטו סמליות כבדה 
מדי ועוטף אותו ביותר מדי פולקלור , זהו סרט שכדאי לראותו . הגודש מצטבר 
בסופו של דבר ליצירה בעלת נפח רגשי , שמצליחה לסחוף אותנו בעלילתה גדושת 
האירועים והדימויים . זהו סיפורו המשעשע והטרגי כאחת של צעיר המתבגר במציאות 
הצוענית העכשיוית . מישל פייפר נוטלת את הסרט הצנוע הזה ומסובבת אותו סביב 
אצבעה הקטנה . היא מעניקה כאן הופעה של כוכבת , כמוה לא ראינו על הבד מזה 
שנים , ובשבילה כדאי לראות סרט סימפטי זה , שגם חינו וגם חולשותיו נובעים 
מקלישותו של הסיפור : מעשה בשני אחים , המגולמים על ידי האחים גף ובו בריגס , 
פסנתרנים , והזמרת לועסת המסטיק שחודרת לחייהם . 
