מיליארד דולר בחומש הקרוב , בנוסף לסיוע האמריקאי , ולסיוע הניתן כיום 
לישראל על ידי יהדות העולם . נתון זה מתייחס להוצאת מט"ח הנדרשת לבנייה 
וליצירת מקורות תעסוקה מינימלית לכוח העבודה המצטרף למשק וכן למימון מרכיב 
היבוא בהגדלת הצריכה הפרטית הנובעת מהעלייה . בבנק ישראל ובמשרדים הכלכליים 
מתלבטים כעת מהיכן תוכל ישראל לממן מקורות ריאליים אילו . התיאוריה הכלכלית 
מציגה כמה חלופות : הראשונה , כמובן , הקטנת הצריכה הפרטית . אך בדיקה 
שטחית של תגובות באוכלוסייה על ניסיונות להקטין את הצריכה הפרטית , מוכיחה 
כי דרך זו קשה ביותר , ואולי אף בלתי אפשרית . הלחצים מצד קבוצות המצוקה 
ומצד השדולה החברתית בכנסת ובציבור מרמזים כי ישראל תאלץ אף להגדיל את הסיוע 
לקבוצות אלו וממילא רמת הצריכה לנפש אף תגדל . גם תגובות ועדי העובדים לרפורמה 
במס מוכיחות שכל ניסיון , ולו גם הקטן ביותר , לפגוע ב"זכויות מוקנות " , 
של ציבור עובדים כלשהו או ברמת חייו תגרום למתיחות סוציאלית חריפה ולסכסוכים 
בשוק העבודה . בתנאים אלה , ספק אם העם בישראל אמנם נמצא בתחושה ובהסכמה 
שקליטת מאות אלפי עולים תחייב הורדה ברמת החיים . לפיכך , כיוון זה של 
מימון העלייה יתאפשר רק עם שינוי מהפכני בתודעה ובתחושת החירום של האוכלוסייה . 
בצמרת הכלכלית מעריכים כי דבר זה נראה כיום רחוק מאוד מיישום . חלופה שנייה 
למימון העלייה היא הקטנה משמעותית בצריכה הציבורית . כאן המרכיב הריאלי 
היחידי לקיצוץ הוא תקציב מערכת הביטחון . בשנים 2535 , הקיצוץ הגדול בביטחון 
הוא שאיפשר את השיפור המשמעותי במצב מטבע החוץ של המשק . אולם כיום לא קיימת 
הנהגה בנוסח בן גוריון בשנות ה05 , המסוגלת לכפות שינוי במערכת ההעדפות 
הלאומית בכיוון של קיצוץ בתקציב הביטחון . מקור תיאורטי נוסף למימון העלייה 
הוא הקטנת ההשקעות . אולם ברור כי מקור זה הוא בלתי אפשרי , שכן העלייה 
מחייבת גידול בהשקעות לשמירת רמת תעסוקה נסבלת . אם כן , מהן החלופות ? 
פרוף חיים ברקאי מהאוניברסיטה העברית סבור כי בטווח הקצר יש לשתף את החברה 
הישראלית במימון קליטת העלייה . ברקאי היה מעדיף לדחות את הפעלת הרפורמה 
במערכת המס למשך שנה , אך מתנגד להטלת מסים חדשים , מלוות או להעלאת המע"ם 
למימון העלייה . כמו כן הוא סבור שיש צורך בביצוע שינוי רחב במדיניות הסבסוד 
של הממשלה , למשל : לצמצם או לבטל את הסובסידיות ללחם , חלב , עוף , 
מים , תחבורה ציבורית ומספוא . ביטול הסובסידיות יביא אמנם לעלייה במדד , 
אך במקביל יש להימנע במשך שנה מתשלום תוספת יוקר . יש לקצץ % 1 בתוצר , 
שהוא % 2 מההכנסה הפנויה באמצעות הפחתת הצריכה הציבורית . בנוסף , יש לבצע 
רפורמה מרחיקת לכת במערכת הבריאות , כי " שם נזרק הרבה כסף " . פרוף רות 
קלינוב מהאוניברסיטה העברית אינה רואה כעת כיצד ישיג המשק הישראלי יותר מ75 
מיליארד דולר בשנים הקרובות לצורך מימון העלייה . היא סבורה כי נחוץ שינוי 
מבני בענפים במשק . רוב המהנדסים והעולים בעלי המקצועות באים מתעשיות עתירות 
הון , שבהן כמות הציוד לעובד גבוהה . כאן לא נוכל להרשות לעצמנו רמה דומה , 
ונהיה זקוקים לשינוי מבני . במשרדים הכלכליים מובעת דעה , כי חלק מן המימון 
לעלייה יכול לבוא על חשבון הקטנה בהיקף הרזרבות במט"ח הנמצאות בידי המדינה . 
חוגים כלכליים סבורים כי מעבר לזה לא נראה מקור ריאלי למימון הגירעון הגדול 
במטבע חוץ . מעשית , אם ישראל לא תפעל למימון העלייה ממקורותיה , הוא 
ייפול על כתפו של האזרח האמריקאי , אשר אולי ממנו תבוא הישועה . אך סיוע 
אמריקאי מאסיווי יינתן כנראה רק תמורת הסכם עם הפלשתינאים , הכולל ויתורים . 
פרוף יצחק גלנור מהאוניברסיטה העברית מביע ספק בכך שארה"ב תיאות להגדיל 
את הסיוע לישראל . " קבלת סיוע מארה"ב , מעבר למלווה שעליו הוסכם בשיעור 
של 004 מיליון דולר , נראית כאפשרות רחוקה . קשה יהיה להצדיק בפני ארה"ב 
לבצע הוצאה תקציבית גדולה לישראל במיוחד לאחר שהנשיא , בשל המצב הכלכלי , 
העלה מסים , בניגוד להבטחותיו במערכת הבחירות . עם זאת , עניין המלווה 
לישראל הוא חיובי . ניסיון העבר הוכיח כי האמריקאים נדיבים , ואם ישראל 
תתקשה בפירעון , הם יבואו לקראתה " . גלנור מוסיף כי דרוש סיוע מאסיווי מיהדות 
ארה"ב וקנדה . " מבצע העלייה הדליק את הדימיון של יהודים רבים . אולם , 
קיימת דרישה בקרב ראשי יהדות ארה"ב וקנדה , להתנות סיוע למגבית , למשל 
באי יישוב העולים בשטחים . חלק מיהודי ארה"ב דווקא סבורים , כי נוכח המשימה 
הכבדה המוטלת על ישראל עליה להזדרז ולהגיע להסדר עם הפלשתינאים . תשובות 
המומחים מתחומי הכלכלה ומדעי המדינה אינן מקרבות אותנו לתשובה . יישום כל 
ההצעות יוכל אולי להביא למציאת פתרון למחצית הצרכים המינימליים של המשק הישראלי 
בקליטת העלייה . המחצית השנייה של הפתרון ( 78 מיליארד דולר ) עדיין לא 
נמצאת אפילו בדמיונם של אנשי המקצוע . ישראל תזדקק בחומש הקרוב ליותר מ51 
מיליארד דולר למימון העלייה . שאלת המפתח היא , האם נוכל לממנה ממקורותינו , 
או שמא נגדיל את התלות בארה"ב עם כל המחיר הפוליטי של תוצאה זו . 
