ביירות ( ע"ם ) . כתב היומון " א - נהאר " בצידון מוסר , כי הפתח המשיך 
לבצר את עמדותיו באיקלים א - תופאח , במיוחד בציר גרגוע - ערב צאלים - חומין 
עילית . כמן כן תגבר ארגון הפתח את נקודות התצפית שלו בקו עין אל - חילווה 
הדרומי , הנמצא סמוך לפרברים הצפוניים של העיירה אל - עאזיה ולאורך כביש 
מעדושה . שני דחפורים , השייכים לכוחות הפלשתינים , נראו בימים האחרונים 
פורצים דרך באורך של כ7 ק"ם המקשרת בין אקלים א - תופאח לגבעות המשקיפות 
על נבטיה וזהראני , נקודות בעלות חשיבות אסטרטגית רבה . מקורות פלשתיניים 
מסרו לעיתון הלבנוני " אנוואר " , כי ננקטו צעדים כדי להגן על העמדות הקדמיות 
של כוחות ההפרדה הפלשתינים . על צעדים אלה פיקחו אישית מפקד כוחות הפתח 
בלבנון ועוזרו ומפקד הכוחות באקלים א - תופאח . משקיפים באיזור מסרו , כי 
כוחות ההפרדה הפלשתינים החלו להרחיב את שטח התפרסותם באזור ולבצר את עמדותיהם 
הקדמיות , תוך קבלת סיוע מעמדות עורפיות קבועות מצפון לאקלים א - תופאח . 
כן נפרצה דרך צבאית המקשרת בין עמדות פת"ח באזור . כמו - כן נראו ריכוזים 
צבאיים של כוחות ארגוני השיעים , החיזבאללה ואמל לאורך קווי העימות , ונמסר 
כי מספר רב של לוחמים הגיעו לעמדות , שבוצרו במהלך 27 השעות האחרונות . 
