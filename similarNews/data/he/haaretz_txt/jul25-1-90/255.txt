לונדון ( מיוחד ל"הארץ " ) . השגרירים הערבים בלונדון שיגרו מחאה חריפה 
לראש הממשלה מרגרט תאצר , בו מתחו ביקורת על הסכמתה לתת את חסותה לפסטיבל 
הישראלי העומד להתקיים בסתיו הקרוב במרכז ה"בארביקאן " בלונדון . במכתבם 
הם מאיימים כי ינקטו ב"אמצעים מתאימים " , אם ראש הממשלה לא תחזור בה מכוונתה 
להעניק , יחד עם הנשיא הרצוג , את חסותה למפעל . מועצת השגרירים הערבים 
בבריטניה , המתכנסת כל חודש , פרסמה הודעה רשמית בה היא מביעה פליאה על 
כך שתאצר הסכימה להעניק את החסות לאירוע . השגרירים תיארו את מעורבתה של 
תאצר כ"פרס למדינת התוקפנות והטרור בפלשתין " . ה"חודש הישראלי " בברביקאן 
יכלול קונצרטים של התזמורת הפילהרמונית , תערוכות ציור וצילום , ערבים 
ספרותיים , פעילות פולקלור , בזאר והקרנת 03 סרטים ישראלים . 
