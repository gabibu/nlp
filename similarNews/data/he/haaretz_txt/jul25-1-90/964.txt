בכנס השנתי של חברת סונול דחה אתמול שר האנרגיה , פרוף יובל נאמן , באופן 
חד משמעי , את האפשרות להטלת מס מיוחד על בנזין , שייועד לשיפור הכבישים . 
לדבריו , המלחמה בתאונות הדרכים אינה צריכה להתבצע על חשבון צרכני הבנזין . 
עוד אמר השר , כי " קניית נפט מבריה"ם עשויה להיות מעניינת , אם בריה"ם 
תרצה לרכוש מישראל ציוד אלקטרוני או ציוד אחר " . לדבריו , אם תתקשה בריה"ם 
לשלם את התמורה במזומן , היא תוכל לשלם במטבע נוזלי , כמו למשל בנפט . 
השר נאמן הודיע , כי בכוונתו לבטל את העיוותים , שנוצרו בעקבות הריפורמה 
במשק הדלק . הוא נענה להצעת מנכ"ל חברת סונול , עמיר מקוב , לבחון , 
תוך שיתוף פעולה עם חברות הדלק , את הנקודות בריפורמה הטעונות תיקון . 
נאמן הדגיש , כי הכלכלה הישראלית בנויה , בין השאר , ממונופולים ממשלתיים 
כדוגמת בתי הזיקוק , שהתחזקו כתוצאה מהריפורמה , ולדבריו יש צורך לאזן 
מצב זה . כמו כן הודיע נאמן , כי משרד האנרגיה בודק בימים אלה את תופעת 
הפעלתן של תחנות חצר . תחנות אלה מיועדות לשימוש פנימי בלבד , אך בפועל , 
הן מוכרות תזקיקים גם לחלק מהציבור . 
