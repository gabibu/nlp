משרד התיירות בודק תלונה על פעילות לא - חוקית לכאורה של חברת וינג משוודיה , 
המפעילה סיורי תיירים מאילת , ללא ליווי של מורי דרך מוסמכים , כנדרש 
בחוק . יו"ר אגודת מורי הדרך , שמואל בר - אל , דורש ממשרד התיירות לנקוט 
לאלתר בצעדים נגד וינג . המדובר בסיורים בני שבוע ברחבי הארץ , שמארגנת 
החברה משוודיה לתיירים שלה המגיעות לאילת . " החברה מקבלת סיוע ממשרד התיירות 
בחו"ל . האם אי - אפשר להתנות את העזרה בציות לחוק ? " נאמר בתלונה . 
סמנכ"ל בכיר לשירותי תיירות במשרד התיירות אורי יושע , פנה למנהל לשכת 
התיירות הממשלתית באילת , מיכאל חן , שיבדוק בדחיפות את הנושא . 
