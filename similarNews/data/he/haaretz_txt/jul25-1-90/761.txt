ועדת האתיקה שליד ועד מחוז תל אביב בלשכת עורכי הדין פירסמה בעלון " עט 
ואתיקה " כמה חוות דעת שקיבלה באחרונה . קפמאפרקחברה לתיווך מקרקעין מעסיקה 
עו"ד שכיר במשרה מלאה , האחראי לפעולותיה המשפטיות . בתור " גימיק " 
שיווקי , ביקשה החברה לצאת בהודעות לציבור , שלפיהן דמי התיווך שישולמו 
לה יכללו גם את הוצאות הטיפול המשפטי של עורך הדין השכיר ברישום הנכסים הנקנים 
דרכה . ועדת האתיקה קבעה כי בפעולה זו יש משום עבירה של הסגת גבול המקצוע , 
לפי סעיף 02 לחוק לשכת עורכי הדין תשכ"א 1691 . עורכי דין , שכירים או 
חיצוניים , שיתנו יד לפרסום זה ויפעלו לפיו , עוברים לכאורה על האתיקה 
המקצועית . קפמאפרקכמה עורכי דין פנו בכתב אל אזרחים שהתלוננו עליהם בלשכת 
עורכי הדין , והודיעו להם כי אם לא ימשכו בחזרה את תלונתם או יבטלו אותה , 
ייאלצו לנקוט נגדם צעדים משפטיים , בין לפי חוק איסור לשון הרע ובין בצעדים 
דומים אחרים . ועדת האתיקה הדגישה כי פעולה זו היא איום שלא במקומו , 
גם אם עורך הדין , שנגדו הוגשה התלונה , סבור שהיא חסרת כל שחר . לעורך 
הדין יש אפשרות לממש בבית המשפט את זכותו נגד אדם שהגיש תלונת שווא . קפמאפרקועדת 
האתיקה דחתה בקשה של עורך דין , לאפשר לו להחתים לקוח מראש על מסמך הקרוי 
" הודעה לבית המשפט על הפסקת ייצוג " , כנספח להסכם שכר הטרחה . מסמך 
זה אמור למנוע מעורך הדין את הצורך בקבלת הסכמתו של בית המשפט להתפטרותו 
מייצוג הלקוח , אם לא ישלם לו הלקוח את שכר הטרחה . הוועדה קבעה כי מהצעה 
זו עולה ריח של פיקציה , שתוצאתה היא עקיפת דין במישור שבו בחרו החוק 
וההלכה להתערב ולהביע דעתם באורח חד משמעי . קפמאפרקועדת האתיקה אסרה על 
עורך דין לגבות שכר טרחה מתוך כספים שגבה בעבור לקוחה , ושהופקדו בחשבון 
נאמנות . עורך הדין ייצג את הלקוחה בתביעת מזונות , וגבה למענה את הכסף 
באמצעות ההוצאה לפועל , אך היא ניתקה את הקשר עמו . ועדת האתיקה קבעה 
כי עורך דין אינו רשאי להשתמש בכספי הפיקדון לצורך תשלום שכר טרחתו , אלא 
לפי הוראות הלקוח . אם ניתק הלקוח קשר , על עורך הדין להגיש תביעה לבית 
המשפט תביעה נגדו לתשלום שכר הטרחה . קפמאפרקועדת האתיקה קבעה כי כללי לשכת 
עורכי הדין , המגבילים את פעילותם של עורכי דין שהם גם דירקטורים בחברה 
ציבורית , חלים גם על דירקטורחליף , אף שאין הוא דירקטור כמשמעותו בפקודת 
החברות או חוק ניירות הערך . כללים אלה אוסרים על עורך דין , שהוא דירקטור 
בחברה ציבורית , וכן על בני משפחתו ועל שותפיו , לתת ייעוץ משפטי לחברה 
או לנושא משרה בחברה , בכל הנוגע לפעולת החברה . קפמאפרקהאם עורך דין 
רשאי להורות למזכירתו לצותת לשיחת טלפון בינו לבין עמית למקצוע , בלא ידיעת 
העמית ? ועדת האתיקה סבורה כי האזנה כזאת נוגדת את רוח כללי האתיקה המקצועית 
האוסרות הקלטה של לקוח או עו"ד של הצד שכנגד בלא ידיעתם , והיא גם " התנהגות 
לא חברית " . קפמאפרקבית הדין המשמעתי של מחוז תל אביב בלשכת עורכי הדין נזף 
בעורך דין על שצירף לסיכומים , שהגיש לבית המשפט , טיוטה של הסכם פשרה 
שבסופו של דבר לא נחתם בגלל העדר הסכמה בין הצדדים . בית הדין קבע כי " גילוי 
הצעת הסכם שלא נחתם " פוגע קשה ביכולתם של עורכי הדין להתבטא בחופשיות 
בעת משא ומתן , שמעצם טבעו הוא חסוי , וכן פוגע ביחסי האמון החייבים להיות 
בין חברים למקצוע עריכת הדין . בית הדין מציין בהחלטתו כי בעת הסיכומים 
בבית המשפט אף בא הנאשם בטרוניה על שבאתכוח הצד שכנגד יעצה לשולחה שלא לחתום 
על ההסכם . בית הדין מדגיש כי " לעורך דין המייצג צד במשפט יש שיקול דעת 
מלא ומלוא האחריות לייעץ למרשו ככל שימצא לנכון , ואין זה עניין לפרקליט 
הצד שכנגד להעמיד כפלוגתא וכנושא לדיון את שיקול דעת חברו " . בגזר הדין 
נאמר כי אלמלא היתה זו הרשעתו הראשונה של הנאשם , " לא היינו מהססים להחמיר 
ואף להשעותו " . 
