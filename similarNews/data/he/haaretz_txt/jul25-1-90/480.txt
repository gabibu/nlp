ההפגנות הקולניות שערכו יהודים ואחרים נגד פגישת נשיאי צכוסלובקיה ומערב 
גרמניה , עם עמיתם האוסטרי קורט ואלדהיים , זכו אמש לכיסוי נרחב בכלי התקשורת 
באירופה . כתבים שסיקרו את הפסיטבל השנתי בזלצבורג , אמרו שהפתיחה הפעם 
היתה העצובה ביותר בתולדות הפסטיבל , המושך אליו את צמרת החברה האוסטרית 
וחובבי מוזיקה מכל רחבי היבשת . נשיא צכוסלובקיה ואצלב האוול ונשיא מערבה 
גרמניה פון וייצזקר , הקפידו מאוד שלא ללחוץ את ידו של ואלדהיים מול מצלמות 
הטלוויזיה . האוול , שנשא את נאום הפתיחה , הקדיש חלק ניכר מדבריו לחשבון 
נוקב עם התנהגותו של ואלדהיים ובעיקר להסתבכותו בשקרים בקשר לעברו . פון 
וייצזקר מצידו נמנע מהערות פומביות כלשהן , ועורר רושם כי המעמד כולו מאוד 
לא נוח לו . עם זאת ישב הנשיא המערב גרמני ליד ואלדהיים והחליף איתו מלים 
אחדות במהלך טקס הפתיחה . הפגישה בין שלושת הנשיאים , שתוארה כ"פרטית " , 
נערכה לאחר סיום הטקס . כשנכנסו האוול ופון וייצזקר לאולם , שבו התקיים 
הטקס , פרצו לעברם שלושה גברים חובשי כיפות וקראו באנגלית : " התביישו 
לכם על הפגישה עם הנאצי ואלדהיים " . שניים מן הגברים נעצרו על ידי המשטרה . 
הפגנות נגד ואלדהיים היו גם מחוץ לאולם . לאורך המסלול , שהוביל לאולם 
הפסטיבל , עמדו מאות אנשים ונשאו בידיהם כתובות מחאה נגד הפגישה של שלושת 
הנשיאים . משקיפים מעריכים , כי למרות הטעם המר שליווה את הפגישה , מבחינתו 
של ואלדהיים היא היוותה ללא ספק פריצת דרך , במאמציו להיחלץ מן הבידוד הבין - 
לאומי , אליו נקלע . זלצבורג ( ע"ר וע"ץ ) . בנאום שנשא לרגל חנוכת 
פסטיבל זלצבורג , אמר ואצלב האוול , כי " האמונה שאפשר לתמרן דרך ההיסטוריה 
ולשכתב מחדש ביוגרפיה היא חלק מן האשליות המסורתיות במרכז אירופה . מי 
שמנסה לעשות זאת פוגע , בעצמו ובאזרחים שלו . אין חירות טוטלית , במקום 
שבו אין מאפשרים לאמת המלאה להתפתח " , הוסיף האוול . עיתונאי יוגוסלווי 
מגלה כי נשיא אוסטריה , קורט ואלדהיים שימש בתקופה שבין ספטמבר 2491 למאי 
5491 , כמשתף פעולה מהימן ביותר של המפקדה הצבאית של הריגול והריגול הנגדי 
בדרום מזרח אירופה . דברים אלו מתפרסמים בעיתון " פוליטיקה " היוגוסלווי , 
במהדורה שהתפרסמה אתמול . " אני שלם עם מצפוני ואם כך , בוודאי אוכל להגיע 
לתמימות דעים עם חברי באמנה 77 לזכויות האדם , שהרי גם אותה מנחה בפעולתה 
צו המצפון " אמר אתמול נשיא צכוסלובקיה , ואצלב האוול , בראיון לטלוויזיה 
הצכוסלובקית , לאחר פגישתו בזלצבורג עם נשיא אוסטריה , קורט ואלדהיים . 
האוול כרך את הפגישה שלדבריו נשאה אופי חברתי - פורמלי ולא פוליטי בהשמעת 
דברי ביקורת בוטים על " הפוחדים מפני העתיד ומשום כך פוחדים מפני חשיפת 
העבר " ועל אי - יכולת להגיע לתחושת חירות בלי חשבון - נפש עם העבר . 
