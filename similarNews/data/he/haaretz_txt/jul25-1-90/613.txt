לאחר מלחמת ששת הימים היתה עדנה לארכיאולוגיה הישראלית . שטחים נרחבים 
נפתחו למחקר , ובסקר חירום שנערך בגולן ובשטחים נתגלו מאות רבות של אתרים 
לא ידועים . לגבי אחרים נערכה הערכה מחודשת , לאחר שארכיאולוגים צעירים 
החלו לפני 22 שנה במחקרים סביבתיים בסקר מדוקדק ביהודה , בהר אפרים ומנשה 
ובבנימין , ואילו עתה מופיעות המסקנות בזו אחר זו . בתערוכה של ממצאי הסקר 
של ד"ר אדם זרטל מאוניברסיטת חיפה , שנפתחה במוזיאון הכט בעיר , שטח החוקר 
את הגישות החדשות שלו ביחס להתנחלות שבטי ישראל , על פי סקר הר מנשה והשוואת 
החומר שלו עם הסקרים שנערכו בהר המרכזי על ידי רעיו . זקן הארכיאולוגים 
בישראל , הפרוף בנימין מזר , הטריח את עצמו לחיפה כדי לעודד את מחקר מסקנות 
הסקרים . לשאלתו של מזר : " ראשית אחיזת ישראל בארץ , איך היא מתקשרת 
עם סיפורי המקרא ? האם אלה הם סיפורים או עובדות ? " , השיב זרטל : " אנו 
רק בתחילת הסאגה הארצישראלית . המקרא הוא מוצא של כל סקר ומחקר ובלעדיו 
לא היינו יודעים על העבר . הקשר בין המקרא והממצאים בשטח חשוב , במיוחד 
לאור הזרמים החדשים הקמים והמנסים להינתק מהמקור המקראי ומתולדות עם ישראל . 
זוהי גישה סורית פלשתינאית ואין היא אלא רעיון פוליטי חדש . כשם שמקובלת 
ביקורת המקרא , כך חייבים בבדיקת הכתוב במקרא לאור הממצא בשטח , כדי להבין 
את הצד הגיאופוליטי של ראשית ההתנחלות . מדובר בהקמת יישובים קטנים ברחבי 
הארץ ולא בהקמת ערים בצורות . יש להבין את יישובם של העממים בארץ קצת לפני 
התנחלות בני ישראל . זרטל סקר את החוקרים והעבודות שקדמו לסקרי השטח המדוקדקים 
והגיע למסקנה : " ניתוחי ההתנחלות התבססו עד כה על תיאוריות ולא על הכרת 
השטח . כעת בידינו חומר חדש מארץ לא ידועה לחוקרים . לכן דרוש דיון חדש 
של ההתנחלות בהר המרכזי " . בסקר הממושך של חולייה שמנתה עשרה אנשים נסקרו 
אלפיים קמ"ר בהר מנשה ונתגלו 051 אתרים חדשים , שהם ודאי לא כולם . היום 
מצויים באותו שטח 611 כפרים , כלומר מספר נקודות ההתנחלות רב מן הכפרים 
אף שיש הבדל בגודלם . עד היום לא קבעו מה מוקדם ומה מאוחר בהתנחלות השבטים 
ובמקרא היו לכך רק רמזים . ידוע על קערה מהתקופה הקדומה של ההתנחלות . 
בסירי בישול הכירו בהבדלים במרווח של 07001 שנה . נמצאו ידיות של כלי חרס 
עם סימון או עיטור של חריצים ונקודות , המיוחדים לאזור מזרח הר מנשה . 
הכנסת כל חומר הממצאים למחשב העלתה , שכל אותם הכלים המיוחדים מהמאה ה31 
לפני הספירה מתרכזים בחלק המזרחי של מנשה ובאזור המקביל בבקעת הירדן . " מכאן 
הסתירה לסברה על מוצאם הפנימי של בני ישראל , דהיינו שהם כבר היו כאן ולא 
באו מהחוץ " , אמר זרטל . " נדידת הכלים מהמזרח מערבה מוכיחה שהשבטים באו 
מהמזרח לצפון בקעת הירדן וחדרו להר מנשה . מכאן הם פשטו מערבה , דרומה 
להר אפרים , לבנימין וליהודה , ומאוחר יותר גם צפונה לגליל . ביהודה , 
הקרובה ליריחו , מצויים רק 02 יישובי התנחלות מאוחרת . מכאן הספק בדבר 
חדירת בני ישראל לארץ דרך יריחו " . קפמאבינשכם היתה העיר המרכזית ובני ישראל 
הצטוו להגיע להר עיבל , וממנו התפשטו בהר . בארץ מדברית הם נזקקו למים 
והם עלו דרך ואדי פרעה , כפי שכתוב : " דרך מבוא השמש " . בנחל זה מצויים 
מים רבים . סמוך לואדי פרעה גילה החוקר מתחם מבוצר סגלגל , יחיד בהר ( 
אחד נוסף נמצא ליד הירדן ) מהמאות ה2131 לפנה"ס , המתאים להיות גלגל המקראית 
( דברים י"א , 03 ) : " מול הגלגל אצל אלוני מורה " . הדבר מתאים לכל 
הנאמר בפרק המוזכר גם בפסוק שלפני ואחרי " מול הגלגל " . אחרי הכניסה לארץ 
היה שיתוף פעולה בין ישראל והכנענים . לפי הסקר , הישראלים היו תלויים 
במקורות המים שעליהם ישב הכנעני . מקור המים של הישראלים היה הפיטסים , 
קנקני המים גדולים , שהישראלים מילאו אותם במים שהובאו מרחוק או נאגרו 
בנחלים . מסתבר שסוג בור המים שהארכיאולוג אולברייט סבר בזמנו שנחצב בידי 
המתנחלים , נחצב למעשה רק במאה ה01 . על פי הסקר מסיק זרטל שבני ישראל 
ישבו תחילה באוהלים , הקימו חושות ורק אחרי כך בנו מבנים קשים . על פי הפסוק 
" וידברו בני יוסף את יהושע לאמור , מדוע נתתה לי נחלה גורל אחד וחבל אחד , 
ואני עם רב " ( יהושע י"ז , י"ד - י"ח ) סבור החוקר שמנשה ואפרים הם 
בית יוסף שעלו ביחד להר . מנשה הוא הקדום יותר בהתיישבות , אפרים ירד דרומה , 
והשניים נפרדו בגלל רוב עם . כל האחרים יהודה , שמעון , אשר ויששכר 
ישבו תחילה בהר מנשה . רק אחרי גיבוש אתני - דתי החלו להתפשט ליתר חלקי 
הארץ , תחילה דרומה ואחרי כן צפונה . זרטל , שגילה את האתר הפולחני בהר 
עיבל , הכולל מזבח עם מתחם וחצרות , סבור ששם החלו הארגון העל - שבטי והמנהיגות 
החדשה לפעול , כדברי הפסוק : " היום הזה נהיית לעם " . כאן הפכו משבטים 
לעם ישראל . החוקר , שבתחילת דבריו תקף את העיתונות שזנחה , לדבריו , 
את התחום הארכיאולוגי - מחקרי , בעוד שבעבר הקדישה מקום נרחב לכל חפירה 
וגילוי , סיים באומרו : חלק מהתשבץ לא ברור ולא ידוע היום , אבל המחקר 
בשטח העלה דברים חדשים שלא הבינונו קודם לכן . על פי הממצא ביריחו , בעי 
ובאתרים אחרים המוזכרים במקרא בעת הכיבוש , אין הזמן והמקומות תואמים מבחינת 
הממצא עם המסופר . ד"ר אדם זרטל סיפר , כי נלסון גליק היה מחלוצי בדיקת 
התהליך המקראי של כניסת בני ישראל לארץ . את הסקר שלו ערך בעיקר מעל גבי 
גמלים , בעוברו מרחקים גדולים בעבר הירדן . לא פעם ביקש להתאים את הממצא 
עם המקרא , אולם מאוכף הגמל אין מגלים את הפרטים הקטנים של חרסים מיוחדים , 
המצטרפים בסוף המחקר לפסיפס הסיפור בשטח , שאת פניו עלינו להבין במקרא . 
