בוועדת הכספים אין לפי שעה רוב להצעת התקציב הנוסף , שהוגשה שלשום לכנסת 
על - ידי שר האוצר , יצחק מודעי כך דיווח אתמול לשר מודעי מרכז הליכוד 
בוועדה , ח"ך אריאל ויינשטיין . ויינשטין הסביר , כי ח"כים בקואליציה , 
וביניהם יגאל ביבי ( מפד"ל ) , אברהם ורדיגר ( אגו"י ) , יאיר לוי 
( ש"ס ) , אברהם רביץ ( דגל תורה ) , וכן ח"כים מהליכוד : עובדיה 
עלי , גדעון גדות , יעקב שמאי , ואהרון אבו - חצירה , מתנגדים לביטול 
הסובסידיה ללחם , ותובעים להחזירה , או לחילופין להעניק פיצוי לשכבות מעוטות 
הכנסה , בגין ההתייקרויות האחרונות . ועדת הכספים תפתח ביום שני בדיון 
בהצעת התקציב הנוסף , מתנך מגמה להשלים את הדיונים בעניין עד לסוף שבוע 
הבא , לפני היציאה לפגרת הקיץ . מודעי השיב כי יבדוק את הנושא . בינתיים 
הודיע אתמול משרד האוצר , כי הוא אכן מתכוון להעניק פיצוי לבעלי השכבות 
החלשות . הוועדה דנה בהצעתו של ח"ך גדליה גל ( מערך ) לפיתוח שירותי רפואה 
לייצוא . ח"ך גל אמר , כי למדינת ישראל יש היום את כל הנתונים לפיתוח שירותים 
אלה . לדבריו , יש היום שפע של רופאים טובים , עודף במתקנים ובמכוני רפואה , 
וצפויים להגיע לארץ אלפי רופאים מברה"ם , שיתקשו בהסבה מקצועית , ובהעדר 
עבודה יחפשו את עתידם במקום אחר . ח"ך גל ציין , כי יש פוטנציאל גדול של 
לקוחות במדינות הקרובות יוון , תורכיה וקפריסין שיבואו לישראל אם נצליח 
להוזיל את העלויות ונפתח במבצע של קידום מכירות , ולכן , יש לדבריו להשוות 
את ענף הרפואה לענף התיירות על - ידי מתן החזר מע"ם וביטוח שער . הוא הוסיף , 
כי באירופה לא משלמים מע"ם על שירותי בריאות , ולקראת שנת 29 , ממילא 
יהיה עלינו להשוות את תנאי המיסוי שלנו לאלה של אירופה . הממונה על הכנסות 
המדינה , יורם גבאי , התנגד להצעה . לדבריו , אם חשוב למדינה לעודד ענף 
זה או אחר , עליה לדון בכך מחדש , ולא " להיסחף " במתן פטורים . 
