" המועצה לענף הלול נכשלה באופן עקבי בתפקידה המרכזי הסדרת הייצור בענף 
למרות העלות הכספית שהציבור נשא בה " , נאמר בתוצאות בדיקה שערכה במועצת 
הלול חברת " יבין " לשירותים כלכליים ופיננסיים , שבראשה עומד יעקב גדיש , 
שהיה הממונה על התקצבים באוצר . החברה קובעת , שבמשך כל שנות פעילותה לא 
הצליחה המועצה לענף הלול לאכוף את התכנון בתחומי הייצור של ביצי מאכל , 
פטימים והודים . כתוצאה מכך , חורג הייצור מהמכסות או מהשיווק המאורגן 
בשיעורים של % 02 עד % 04 . ענף הלול הוא בין הענפים המרכזיים בייצור החקלאי 
והיקף ייצורו מעל מיליארד ש"ח בשנה . בדיקת " יבין " מציינת , שלמעשה 
רשאית מועצת הלול לעשות בענף ככל שיעלה על דעתה . " אין במשטר דמוקרטי 
אח ורע למבנה כזה . הרואה כיצד מועצת הלול עושה שימוש בחוק , אינו יכול 
להימלט ממסקנה שנחוץ שינוי יסודי בארגון הענף " . בסקירה נאמר שמועצת הלול 
נטלה לעצמה תפקידים נוספים , כגון מימון פעילות וטרינרית והדרכתית בענף 
הלול , פעילויות שהפכו את המועצה לבעלת מנגנון מסורבל , המונה מעל 002 
עובדים . " המגדלים רואים במועצה שלטון ולא גוף ייצוג שנועד לשרתם . כמות 
הבג"צים , פעילותן האינטנסיווית של ועדות הקנסות , גודל המועצה והפיקוח 
שהיא דורשת , מחזקות תחושה זו " . חברת הייעוץ ממליצה " לשחרר את ענף הלול 
מחיבוק הדוב של המועצה " ולהשאיר למועצה 5 תפקידים מוגדרים : קביעת היקף 
הייצור של ביצים ובשר , פעולה להגברת הצריכה של תוצרת לול , רישום של היקפי 
הייצור , שמירה על מחירים ע"י סילוק עודפים ואספקתם בעת מחסור והטלת היטלים 
לביצוע מדיניות זו . מוצע לבטל את חוק המועצה לענף הלול והמועצה תהפוך לתאגיד 
עסקי . המנכ"ל ימונה לאחר מכרז ואין הוא חייב להשתייך לסקטור מסוים . פקידי 
המועצה , שמספרם לא יעלה על 02 , ייבחרו לפי כישורים מקצועיים בלבד , 
ללא כל שייכות סקטוריאלית . ייאסר על המועצה לשמש גוף משפטי שיקבע את גורלם 
של יצרנים . רק גופים משפטיים הקבועים בחוק יחרצו את דינם של אלה . המועצה 
תימנע מלתת שירות , שאינו שירות ציבורי מובהק , בחינם . הבדיקה מתריעה 
כי מכיוון שהחלטות המועצה לענף הלול דורשות חתימה של שרי החקלאות , התעשייה 
והמסחר והיות ושני משרדים אלה רואים ראייה שונה את פני הדברים , קורה לעתים 
תכופות שהחלטות המועצה אינן מבוצעות , בגלל היעדר חתימה של שני השרים . 
עוד נאמר במסקנות שכ000 , 52 טונה פטמים מיוצרים מעבר למכסות המותרות , 
כאשר עיקר החריגה מבוצעת על ידי הסקטור המושבי . מאחר שהמועצה נשלטת בידי 
הסקטור המושבי , עושים בעלי ההשפעה בה כל מאמץ כדי להסביר מדוע אין אפשרות 
לפקח על " פורצי הגדר " והיא מפנה את עיקר מאמצי הפיקוח לעבר המדגרות המספקות 
את האפרוחים לייצור הבשר . 
