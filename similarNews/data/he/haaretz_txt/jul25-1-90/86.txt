המנהל לבטיחות בדרכים יחל ב51 באוגוסט במבצע פרסום חדש המתמקד בחובת הנסיעה 
בימין הכביש . סיסמת המסע תהיה כנראה : " סע בימין הכביש , הצד הבטוח " . 
אנשי הפרסום של המנהל מודעים לאסוציאציות הפוליטיות העלולות להתעורר עקב 
הסיסמה , ובין הרעיונות שהועלו היתה הצעה לשתף בתשדירים אנשי ציבור מהקצה 
השמאלי של הקשת הפוליטית שיצהירו דבר מה בנוסח " אני אולי שמאלני בדעותי 
הפוליטיות , אך בכביש הכי בטוח לנסוע בימין " . הצעה זו , הנחשבת גימיק 
תקשורתי , מעוררת התנגדות במנהל לבטיחות בחשש לכאורה כי הגימיק יאפיל על 
המסר . שלא לציטוט , חלק מהמתנגדים מודה כי אין בכוונתו להעניק גושפנקה 
ציבורית - לאומית לפוליטיקאים ממפלגות השמאל בעזרת תקציב של המנהל . המנהל 
לבטיחות בדרכים מתוקצב השנה ב03 מיליון שקל המגיעים מהקרן לבטיחות , הניזונה 
מ%5 מתעריפי ביטוח החובה , שגובה חברת אבנר . במנהל לבטיחות עסוקים בימים 
אלה בהפעלת לחץ במטרה לשכנע שרים בממשלה לשנות את דעתם ולתמוך בתוכנית שהציג 
שר התחבורה , משה קצב , בישיבת הממשלה ביום ראשון שעבר . הממשלה אמורה 
לדון בתוכנית למלחמה בתאונות באחת מפגישותיה הקרובות . בישיבה הקודמת גרמה 
התנגדות שר האוצר יצחק מודעי לרוב סעיפי ההצעה לדחיית הדיון בהם , ולמעט 
סעיפים שוליים שלא עוררו מחלוקת , למעשה לא הוחלט דבר . במנהל מנסים בעיקר 
להעביר את ההצעה להקמת משטרת תנועה ארצית והועלתה הצעת פשרה שעל פיה תתפרס 
הוספת 004 התקנים הדרושים למשטרה על פני חמש שנים ולפחות בשנתיים הראשונות 
יגיע המימון מתקציב המנהל לבטיחות . קפמאפרקבחודש האחרון משדרים גלי צה"ל 
בשעות הצהריים תוכנית בשם " אוטוטו " , שבמהלכה בוחני נהיגה מעירים לשני 
מתחרים על טעויות שביצעו במהלך הנהיגה , ומעניקים להם נקודות , כאשר המנצח 
זוכה בכמות מסוימת של דלק מתנת חברת סונול . המתחרים בתוכנית הם אנשי ציבור , 
דמויות מעולם הבידור וסתם חיילים מן השורה . תקציב ההפקה של התוכנית 000 , 
06 ש"ח מגיע מהמנהל לבטיחות בדרכים . בתחילת כל שבוע אנשי התחנה מגישים 
למנהל לאישור את רשימת המשתתפים . לפני שבועיים כללה הרשימה את ניר יצחק , 
ראש העמותה להפסקת תאונות הדרכים . משהוצגה רשימת המשתתפים בפני המנהל 
נפסלה השתתפותו . נחום עידו , איש יחסי הציבור של המנהל , אמר כי השתתפותו 
של ניר לא נפסלה , אלא נמצאת בינתיים בבדיקה . לטענתו , המנהל אינו מעוניין 
לעודד כפל גופים העוסקים בתאונות בדרכים . " אנחנו תומכים במועצה הלאומית 
למניעת תאונות " , אמר עידו , " והצענו לעמותה למלחמה בתאונות לפעול במסגרת 
המועצה הלאומית למניעת תאונות " . בתשובה לשאלה מה בין זה לבין פסילת ההשתתפות , 
השיב עידו שיצחק ניר זוכה בעת האחרונה לחשיפה תקשורתית רבת היקף . " אם 
בערב חדש או זה הזמן מחפשים מומחה מביאים כיום את ניר , ואנחנו לא בטוחים 
שצריך לתת לגיטימציה לכך . לדעתנו , בהשוואה לבעלי מקצוע , יש לו עוד 
הרבה מה ללמוד בתחום הבטיחות בדרכים " . על פי נחום עידו , מזמנים להופיע 
את ניר ולא את עותניאל שנלר , כי שנלר כבר מוכר ובתקשורת מחפשים תמיד דמות 
חדשה , מה עוד שהוא מזוהה עדיין עם תפקידו בעבר כראש מועצת יוש"ע . הערת 
אגב : אותי לא מטריד בכלל באילו תוכניות ברדיו וטלוויזיה משתתף ניר יצחק , 
והאם יזכה ב05 ליטר בנזין במסגרת תוכנית " אוטוטו " או שיקבל נזיפה חמורה 
מידי אחד הבוחנים . מטריד אותי שבימים אלה ראש המנהל לבטיחות בדרכים מקדיש 
זמן ואנרגיה לניהול פנקסנות אישית וכל זאת , תוך שימוש בתוכנית הנתמכת בכספי 
ציבור ומשודרת בתחנה צבאית . מה חבל שעקב מיעוט תקציבים נאלצת התחנה הצבאית 
לעמוד כאביון נרצע בפני הגביר העושה שימוש בכספי משלם המסים ככל העולה על 
רוחו . אפשר לצפות מגוף ציבורי חזק כמנהל לבטיחות בדרכים , להפגין נדיבות 
יתרה במקום להינגף במכשול כה בולט של קטנוניות . ומשפט לסיום , חוסר ההתלהבות 
לארח את עתניאל שנלר בטלוויזיה אין מקורו בהיותו מוכר מדי או בעל עמדה פוליטית 
מזוהה שתי סיבות שמעולם לא מנעו מפוליטיקאים אחרים להתנחל על המרקע . שנלר 
הוא אדם חביב , אבל אין לו מה להגיד . חששו לדרוך על יבלות מדיח אותו 
לדקלם שוב ושוב , כתקליט שחוק , את אותן אמרות נדושות . בתאונות , על 
פי שנלר , אשם רק האזרח , קרי הנהג , ואילו כל הרשויות נקיות הכפיים עושות 
כמיטב יכולתן . לא נכון עובדתית , ובעיקר משעמם לשמוע . 
