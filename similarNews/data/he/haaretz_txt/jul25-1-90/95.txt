אני יודע שהגעתי להצגה זו בטעות , אבל אני לא בטוח של מי הטעות . המחלה 
המקצועית של מבקר תיאטרון היא , שכשהוא מקבל מכתב ובו כלולות המלים " הצגת 
בכורה " ו"הזמנה " , הוא בודק את התאריך , השעה והמקום ומתייצב . חובה 
מקצועית . הפעם הזאת , אני מודה שעבדה כאן התחושה שמבקר תיאטרון מקצועי 
נענה אוטומטית להזמנות של תיאטרונים גדולים ומזניח קבוצות קטנות , המשתדלות 
להראות את יכולתן . לפיכך , דווקא העובדה , שהשמות של עושי ההצגה ומפיקיה 
לא היו מוכרים , שימשה לי תמריץ לצאת מן הבית . מה גם שהשמות לא היו לגמרי 
לא מוכרים . אחת השחקניות ששמה הוזכר במכתב שהגיע אלי היה עירית שלג . 
ראיתי אותה על הבמה בתיאטרון הקאמרי לפני שנים לא מעטות , בתפקיד דסדמונה . 
יש לי סימפטיה רבה לכל מי שיוסי פולק ( אז בתפקיד אותלו ) חונק על הבמה , 
ולרגע הסתקרנתי לראות מה קרה אתה מאז . כך מצאתי את עצמי ביום שלישי בערב 
לפני בניין הוועד הפועל של ההסתדרות ברחוב ארלוזורוב . מקום מוזר להצגות 
תיאטרון ( כי הצגות אחרות דווקא יש שם ) , אבל ראיתי הצגות במקומות מוזרים 
יותר . בקומה השביעית קיבלה את פני דיילת שחילקה קרם לחות לעיניים , ושולחנות 
עם כיבוד . המקום נראה כמוכן לחתונה או בר - מצווה . עברתי על פני המתכבדים 
ומצאתי עצמי באולם הרצאות , שעל קירו האחורי התנוססה הכתובת : " כולנו 
יחד להסתדרות חזקה " . אבל סימני תפאורה ושני מיקרופונים בקדמת האולם רמזו 
שבכל זאת תהיה שם הצגה . יחד אתי זרמו לאולם עמך ישראל בבגדי ערב מהודרים . 
בשעה 55 : 8 ( בהזמנה נכתב 03 : 8 ) עלה לבמה איש מכובד - סבר והתנצל 
על האיחור , ואז הבנתי איפה אני נמצא . זה היה אירוע שארגן ועד העובדים 
לעובדי הוועד הפועל של ההסתדרות . ועד העובדים זכה לכבוד כך נציג הועד 
לארח את הפרמיירה של הקומדיה " אני אברבנל משוגע עליך " , בהפקת בורונובסקי 
חנה ם . הפקות , וכך לתת הזדמנות לשחקנים צעירים ומתחילים בדרכם המקצועית . 
את עירית שלג ראיתי כבר לא מעט פעמים על הבמה : היא בוודאי צעירה , אבל 
כבר לא מתחילה , אבל מנין לנציג הוועד לדעת . ואז החלה ההצגה עצמה , שעניינה 
פגישה עיוורת בין יונתינה , מהנדסת חשמל אתלטית ( עירית שלג ) , לבין 
מרדכי , סוכן ביטוח חסר ביטחון ( פרוספר מלכה ) . כדי שנבין שמדובר 
בפגישה עיוורת , יש להם קטע פנטומימה עם משקפיים שחורים ומקלות לבנים . 
אחר כך מתברר , שהיא מחפשת רכות , כי היה לה אבא קשוח , והוא מחפש אמא , 
כי היתה לו ילדות קשה והפסיכולוג שלו המליץ לו שיסתובב עם מוצץ בפה . יש 
בין בני הזוג אי - הבנות מתבקשות , ולכן מצהיר מרדכי ( ציטוט ) : " אפשר 
לעשות את זה בלי אהבה , אבל אהבה בלי זה , זה כמו צק שחוזר " . אתם הבנתם 
את " זה " ? יונתינה מצהירה , שהיא מרגישה כמו שיר אהבה של דידי מנוסי , 
ואילו הייתי מנוסי הייתי תובע את עושי ההצגה על הוצאת שם רע לחרוזיו . 
אחר כך היא מתלוננת שהוא רוצה " למשמש לי בציצי " , והוא מתלונן ש"כואב 
לי בביצים , עוד מעט תהיה לי שם חביתה " . בין לבין הם רוקדים לצלילי אורגן 
חשמלי ( נגן האורגן יושב בצד הבמה ) . כעשרה אנשים עזבו את ההצגה בת השעה 
לפני סיומה . אני מניח שהשאר היו פשוט מנומסים , כי הם גם לא צחקו הרבה , 
אף שהשחקנים לא בחלו באמצעים להצחיק אותם . אחד הצחוקים הגדולים שקצרה 
ההצגה היה הדיאלוג הזה : " הפסיכולוג שלך לא לימד אותך איך להתחיל עם אשה " . 
" לא , הוא הומו " . ההצגה הסתיימה ( אחרי שהוא גמר לפני הזמן , בעת מעשה 
האהבה שהתנהל מאחורי פרגוד ) בשיר : " האהבה , אם שואלים , היא כמו 
קופת חולים " . אני נשבע שהציטוטים מדויקים . על משחק אין מה לדבר , כי 
לא היה משחק . היו חנחונים והעוויות . אני מקווה שהמפיקה גבתה את הכספים 
המגיעים לה מוועד העובדים לפני ההצגה , אף שלא נשארתי לשמוע את מחיאות הכפיים 
ולהעריך את תגובת הקהל . נציג ועד העובדים למד את הלקח של מנהל פסטיבל ישראל : 
לעולם אל תקנה הצגה שלא ראית בעצמך . מדוע אני מכביר מלים על מאמציה הפאתטיים 
של מפיקה לפרנס את משפחתה ואת משפחות שני השחקנים והנגן , המחזאי והבמאי 
( טיבי גוטליב ) , ועל כוונותיו הטובות של ועד העובדים ? מפני שראיתי 
051 אנשים שבאו מתוך כוונה טובה , בבגדיהם החגיגיים , לבלות ערב נעים 
של תיאטרון , ובמקום זה רימו אותם והגישו להם חומר שבינו ובין תיאטרון או 
בידור אין כל קשר , אפילו מקרי . בדרך כלל אני כועס כשנושאים את שם התיאטרון 
לשווא , ואני משוכנע שעובדי הוועד הפועל של ההסתדרות ידעו לקרוא את נציג 
הוועד שלהם לסדר , על שבזבז את זמנם וכספם . גם על זה צריך למחות , ולא 
רק על העלאת מחירי הלחם האחיד , שהתבצעה במקביל להצגת הזבל הזה . 
