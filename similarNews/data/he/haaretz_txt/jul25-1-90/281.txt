ברשימה על מינויו של עמרי ניצן לתפקיד המנהל האמנותי של פסטיבל ישראל ( 
" לא עמדו בפיתוי " , " הארץ " , 7 . 32 ) הוזכרו גם נסיבות פרישתו של 
עודד קוטלר מתפקיד זה . כתבתי באותה רשימה ש"ליתר דיוק לא מצא חן בעיניהם 
( הנהלת הפסטיבל ם . ה . ) שקוטלר סיכם על בימוי הצגה למסגרת פסטיבל 
ישראל בלי ידיעתם " . קוטלר מצא לנכון להעמידני על טעותי , והוא כותב במכתב 
דחוף : " זה איננו נכון ועל ההנחה הכוזבת , כנראה המגמתית הזאת , אתה 
ממשיך וחוזר , מדי פעם , כאילו היתה עובדה . לידיעתך העובדות הן כאלה : 
1 . בהיווצר חור רפרטוארי בתוכנית פסטיבל 09 , במועד מאוחר וקרוב לפרסום 
התוכנית , הצעתי למלאו בהצגת אחד ממחזותיו של נסים אלוני , על - ידי אחד 
מתיאטרוני ישראל הגדולים ( הבימה , הקאמרי , חיפה ) . ההצעה להעלות את 
" אדי קינג " בבימוי שלי היתה רק אחת ההצעות . 2 . תיאטרון חיפה , מכל 
האחרים , היה זה שקידם את העניין בקצב הנדרש והוא שבחר ב"אדי קינג " . לא 
סוכם אתו דבר וחצי דבר , כי ממילא את כל העניינים הכספיים והחוזיים מסכמים 
המפיקה והמנכ"ל . נכון הוא שבמקביל עדיין לא היה יו"ר הפסטיבל בתמונה . 
3 . לאחר שנתברר שיו"ר הפסטיבל התרעם על כך שההצעה לא הובאה לידיעתו מבעוד 
מועד , הצעתי לבטל את העניין או לאשרו באורח מסודר ופורמלי . בתיאטרון חיפה 
המתינו בסבלנות להחלטת הפסטיבל , שבידי הנהלתו היתה אפשרות חד - משמעית 
לדחות כליל , או לדרוש במאי אחר וכו . 4 . הנהלת הפסטיבל נתבקשה לדון בעניין , 
והדעות היו חלוקות ובלתי מוכרעות . תיאטרון חיפה המשיך להמתין והיה ערוך 
לאפשרות של ביטול ההצעה . 5 . לבסוף באה הצעת ה"דיל " להכליל ההצגה , 
בבימוי שלי , בתוכנית הפסטיבל , אך להודיע לי שאני מתבקש לפרוש מתפקידי , 
כי לפסטיבל דרוש מנהל שאיננו עסוק בעבודות יצירתיות , לא בפסטיבל עצמו 
ולא מחוצה לו , למרות שבהסכם מופיע סעיף מפורש המתיר לי לעסוק בעבודה יצירתית . 
