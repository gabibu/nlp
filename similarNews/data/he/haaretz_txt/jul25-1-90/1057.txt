משפחת רוסאלי התרחקה מהיהדות הדתית בשם חשיבה חופשית וליבראלית , אף שבניה 
מעולם לא התכחשו לעמם . בביתה של עמליה רוסאלי , אם האחים קארלו ונלו , 
לא חגגו שבת ומועדים , אבל הבנים השתתפו בכמה ועידות של הנוער היהודי וזכור 
הפולמוס החריף בוועידת 4291 , כשנלו הגן על יהדות התפוצות נגד עמדתו של 
אנצו סירני , ממייסדי קיבוץ גבעת ברנר . אחרי מלחמת העולם הראשונה עברו 
על איטליה שנים של משבר אבטלה , הפגנות ושביתות שפעמים לבשו אופי אלים . 
ב3291 הפקיד המלך ויטוריו עמנואלה השלישי את הקמת הממשלה בידי מוסוליני . 
בתוך חודשים מעטים הלכה והשתלטה העריצות הפאשיסטית על איטליה . חבורות 
של בריונים ערכו בחסות הממשל מסע עונשין נגד מתנגדי המשטר ברוב ערי איטליה 
וגם בפירנצה , שהיתה אז אחד ממרכזיה החשובים של איטליה האינטלקטואלית והליבראלית 
ושבה חיו בני משפחת רוסאלי . אבל עוד בטרם התחיל תהליך זה במלוא היקפו , 
היתה עמדתם של האחים רוסאלי ברורה : נגד העריצות ובעד דמוקרטיה ליבראלית , 
ומאוחר יותר בעד סוציאליזם ליבראלי . שני האחים פירסמו מאמרים נגד המשטר 
החדש והוציאו ביטאונים מחתרתיים , בעוד קארלו משמש מרצה במדעי החברה בגינואה , 
ונלו מרצה בהיסטוריה בפירנצה על תקופת איחוד איטליה . הסכנה גברה בראשית 
קיץ 4291 , כשבריונים היכו למוות את חבר הפרלמנט ומנהיג המפלגה הסוציאליסטית , 
גיאקומו מטאוטי ונשקפה סכנה לחייו של המנהיג הסוציאליסט , פיליפו טוראטי , 
שהיה מבוקש על - ידי המשטרה . בליל סערה , ממש תחת אפה של המשטרה , 
הוברח טוראטי בסירה לקורסיקה הצרפתית . קארלו רוסאלי הוציא ביטאון חשאי 
בשם " לא נכנע " , שהופץ בין מתנגדי המשטר , והוא ואחיו הרבו לכתוב בו . 
שני האחים נעצרו על ידי המשטרה , נשפטו , ישבו בבתי כלא ונשלחו לגלות 
באיי דרום איטליה , הרחק מאזור השפעתם . רבים מאוד בשנות העשרים והשלושים 
התברכו בעובדה שמוסוליני השליט סדר , ביטל את זכות השביתות ודאג לכך שהרכבות 
ייצאו בזמנן , וכי איטליה כבשה את חבש והפכה אותה למושבה שלה , ומאות אלפי 
נשים איטלקיות תרמו בשמחה את תכשיטיהן כדי לממן את המלחמה הזאת . עד שיצאו 
חוקי הגזע ב8391 , היו יהודים לא מעטים שתמכו בפומבי במוסוליני . אחרי 
המלחמה ביקשה איטליה הדמוקרטית להאדיר את תרומת לוחמי המרי , אבל העובדות 
ההיסטוריות מדברות על קומץ קטן . הצטרפות המונית היתה רק בסוף המלחמה , 
כשמפלתה של איטליה הפשיסטית היתה ברורה . קארלו הצליח להימלט מאי גלותו , 
ליפארי , בקצה הדרומי של איטליה , בסירה שמריון , אישתו האנגליה , הצליחה 
לרכוש ולשלוח בעזרת חברים . הבריחה הזאת קוממה את הנהגת רומא . קארלו , 
מריון ושלושת הילדים הגיעו לפאריס ואילו נלו חזר לפירנצה בתום תקופת גלותו . 
ב6391 פרצה מלחמת האזרחים בספרד , ומוסוליני תמך בגנרל פראנקו נגד ממשלת 
הרפובליקה הספרדית , שנתמכה על - ידי השמאל בספרד ומחוצה לה . קארלו רוסאלי 
מיהר לספרד והיה בין ראשוני המתנדבים האיטלקים . בכספו נשכרו מטוסים קטנים 
שהפיצו חומר הסברה בין חיילי הגדודים של מוסוליני , ובאותו זמן הפציצו מטוסים 
איטלקים עמדות רפובליקאיות . ברדיו ברצלונה קרא לבני עמו האיטלקים להתקומם 
נגד המשטר . הוא היה קצין בחזית גואדאלחרה , שם נחלו הפראנקיסטים ועוזריהם 
האיטלקים מפלה קשה . בפאריס , שאליה חזר מדי פעם , היה מהבולטים במושבת 
הגולים האנטי - פאשיסטים . בפירנצה , בין מעצר למעצר , פירסם נלו באומץ 
לב בלתי רגיל את דעותיו . לא קל לנשי בית רוסאלי . מריון , אישתו של קארלו , 
יצאה בסופו של דבר לפאריס , ומאריה הצטרפה לא אחת למקומות שאליהם גלה בעלה . 
קארלו חלה בספרד בעקבות פצעים שנפצע וחזר לצרפת להחלמה בעיירת הנופש הצרפתית 
באניול דה לורן . נלו החליט להצטרף אליו , כדי לשמוע על המתרחש בספרד ולעדכן 
אותו על הנעשה באיטליה . בתוך ימים מעטים , ללא כל קושי , קיבל דרכון . 
" יש חברים שהזהירו אותו שהמשטר הפאשיסטי ישתמש בו כדי לגלות את אחיו , 
או לחסל את שניהם יחד ברגע שייפגשו , אבל נלו דחה את האזהרות " , אומרת 
מאריה , שוודאי הצטערה לא פעם על שבעלה לא שעה לאזהרות . בשיחות ארוכות 
הודיע קארלו לאחיו על החלטתו לחזור ולהילחם בספרד ואילו נלו החל חושב על 
החזרה לאיטליה . כל אחד בדרכו , אומרת מאריה , לחם למען אותו אידיאל . 
היא דוחה את הדעות שבעלה נרצח בגלל אחיו . קפמאביננראה שהווילה הגדולה בפירנצה , 
מוקפת כרמי הזיתים , חיה גם היום בצל הרצח ההוא , מלפני 35 שנה . אמנם 
איש כאן איננו מתלונן על הגורל הקשה הזה , ובכל זאת אומר צעיר הבנים ( 
שהיה בן ארבעים יום כשנרצח אביו ) : " קשה לחיות בצל המיתוס של אב שמעולם 
לא ראיתי . אולי רק עכשיו , אחרי שנים רבות כל - כך , למדתי להתמודד עם 
הדבר הזה " . והבן השני , אלדו , סופר שכתב הרבה על המשפחה ועל האחים , 
ניסה לתת ממד אנושי לאביו ולדודו , לאחר שכל - כך הרבה נכתב על פעלם וחשיבותם . 
" היו שנים " , אומר אלדו , " שלא הרבה נכתב ונאמר עליהם . עכשיו , 
דווקא על רקע המשבר המזרח אירופי ומשבר הסוציאליזם בצורתו המסורתית , חוזרים 
לעסוק בסוציאליזם הליבראלי של האחים רוסאלי וחוזרים לספר ולזכור את הרצח 
הפוליטי ואת התרומה הגדולה של המשפחה הזאת : יהודים שהיו מראשי המרי נרצחו 
על אמונתם . 
