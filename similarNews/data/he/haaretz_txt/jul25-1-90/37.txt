ריו דה זניירו ( רויטר ) . נשיא פיפ"א זואן האוולאנז חזר ואישר כאן שלשום , 
כי ארה"ב אכן תארח את משחקי גביע העולם של 4991 , והזים בזה את כל השמועות 
כאילו מבקשים האמריקאים להסתלק ממשימת האירגון של מפעל הכדורגל היוקרתי . 
אולם בהקשר לטורניר הבא גילה נשיא ההתאחדות הבין - לאומית , כי יחולו שינויים 
אירגוניים בשלב הקדם - עולמי וכי לאירופה יובטחו 21 נציגות בלבד במקום 41 . 
כשנשאל במסיבת עיתונאים , אם יוכל לאשר את אירוח משחקי גביע העולם בעוד 
ארבע שנים בארה"ב , השיב האוולאנז : " הדבר מאושר , שריר וקיים מאז מאי 
8891 " . אישי כדורגל חזרו ואמרו בשבועות האחרונים , כי העובדה שטורניר 0991 
באיטליה לא עורר את ההדים הצפויים בקרב צופי הטלוויזיה האמריקאים עלולה להחיש 
את פרישת ארה"ב מאירוח המשחקים . פאול ברייטנר , כדורגלן נבחרת מערב גרמניה 
שזכתה בגביע העולם ב - 4791 , כתב לא מכבר בטור אישי בעיתון גרמני , כי 
חבר הוועדה המארגנת בארה"ב גילה לו , שההחלטה על הסתלקות מאירוח הטורניר 
נתקבלה זה כבר . האוולאנז גם הכחיש בתוקף את השמועות , כאילו טורניר 4991 
יהיה בספטמבר במקום בחודשים יוני - יולי כמקובל , מפני שלדבריו ישבש שינוי 
כזה את לוח הזמנים הסדיר של משחקי הליגות האירופיות . האוולאנז הכחיש כאמור 
שמועות אלו , אבל לא היה איש - בשורות מנקודת מבט אירופית לגבי עתידו 
של הטורניר . אירופה יוצגה על ידי 41 נבחרות במונדיאל האיטלקי , אך לדברי 
נשיא פיפ"א כבר ברור שלא ישוריינו לה ב - 4991 יותר ם - 21 מקומות בשלב הגמר . 
עם זאת לא הבהיר , אם במיכסת 21 הנבחרות תיכלל גם האלופה החדשה מערב גרמניה , 
או שתשתתף אוטומטית בטורניר . האוולאנז נמנע מאיזכור אפריקה , הלוחצת להגדלת 
המיכסה שלה בטורניר הבא משתי נבחרות לשלוש לאחר הופעתן המרשימה של קאמרון 
ומצרים באיטליה . עם זאת אישר נשיא פיפ"א , כי לאסיה שוב יוקצו שני מקומות 
בגמר , לדרום אמריקה שלושה ולאמריקה הצפונית והתיכונה שני מקומות . הוא 
לא גילה אם ארה"ב המארחת נכללת במסגרת שתי נציגות האיזור . על מקום אחר בשלב 
הגמר יאבקו אירופה ואסיה , ואילו ייצוג נוסף יוכרע בין נבחרות דרום אמריקה 
ואמריקה התיכונה . הוועדה המארגנת של טורניר גביע העולם מטעם פיפ"א , 
המונה 12 נציגים מחמש יבשות , תתכנס בדצמבר כדי לדון במסקנות המונדיאל האיטלקי 
ותעלה הצעות אירגוניות חדשות . 
