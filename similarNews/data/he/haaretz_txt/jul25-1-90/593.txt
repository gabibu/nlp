קבוצת " דין שווה לכולם " , המנהלת בכלי התקשורת מסע למען השר דרעי , מאשימה 
את שרי הליכוד דן מרידור , משה נסים ואהוד אולמרט , כי הצביעו בעד חלוקת 
כספי עיזבונות למוסדות המקורבים למפלגתם . לדברי אנשי הקבוצה , חמור מעשה 
זה פי כמה מהצבעתו של שר הדתות , אבנר שאקי , בעד חלוקת כספי עיזבונות 
לעמותות , שבראשן עומדים בני משפחתו ומקורביו . מפרוטוקול של ישיבת ועדת 
השרים לקביעת ייעודם של עיזבונות לטובת המדינה , שנערכה באפריל השנה , 
שבה השתתף בנוסף על שלושת שרי הליכוד גם השר שאקי , מתברר כי הוועדה אישרה 
הקצבות במיליוני שקלים מכספי עיזבונות אלה למוסדות המקורבים לליכוד . עם 
זאת , כולל הפרוטוקול גם הקצבות בסכומים גדולים הרבה יותר למוסדות אחרים , 
ובהם המקורבים למערך ולמפלגות אחרות . שר המשפטים , דן מרידור , אמר אמש 
בתגובה כי הרשימה הכוללת של ההקצבות היא מאוזנת , ולא נפסל שום מוסד תרבותי 
או מוזיאון בשל קשרים מפלגתיים . כל המוסדות , שהוקצבו להם כספים , עומדים 
בקריטריונים ובביקורת , ואין לפסול אותם בשל הקשרם . ברשימת ההקצבות בפרוטוקול 
מופיעות , בין היתר , ההקצבות האלה : 052 אלף שקל להקמת מוזיאון האצ"ל 
בתל - אביב . 002 אלף שקל למכון זבוטינסקי בתל - אביב , למימון הוצאה לאור 
של מסמכי זאב זבוטינסקי ומסמכי האצ"ל , ולעדכון ביבליוגרפיות . 001 אלף 
שקל למשקי חירות - בית"ר , למחקר על תולדות ההתיישבות היהודית . 051 אלף 
שקל למרכז לחינוך בית"ר בתל - אביב , למימון הקמת מרכז על שם חיים לנדאו 
ז"ל . 001 אלף שקל ל"שוני , ברית חיילי האצ"ל , כרכור " , להרחבת המוזיאון 
והמשך חפירות ארכיאולוגיות . 052 אלף שקל להוצאת כתבי אצ"ג באמצעות מוסד 
ביאליק . 002 אלף שקל למדרשה הלאומית בירושלים , למימון הפעלת ימי עיון 
על תולדות המחתרות . 001 אלף שקל לבית יאיר שטרן , למימון פעולות חינוך 
ותרבות . 002 אלף שקל לעמותת חוות הנוער של בית"ר . 001 אלף שקל ל"חברון , 
מדרשה ללימודי ארץ - ישראל ויהדות , קרית - ארבע , לסיוע לפיתוח תוכנית 
העשרה בנושא היהדות , עריכת סמינרים ופעילות שוטפת . 004 אלף שקל ל"מכללת 
יהודה ושומרון " . 002 אלף שקל למועצת יש"ע , למעונות יום ומוסדות חינוך . 
002 אלף שקל ל"נאות קדומים " , להמשך פיתוח הפרויקט . 
