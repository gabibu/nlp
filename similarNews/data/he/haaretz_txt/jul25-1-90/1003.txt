( ע ) . חסרי הדיור בנתניה החליטו אתמול לעזוב את המאהל ליד בית הספר 
יונתן במבואות העיר , ועברו לכיכר העצמאות במרכז העיר . חסרי הדיור מוחים 
על כך שעיריית נתניה אינה מוצאת עבורם פתרונות דיור . לחסרי הדיור טענות 
קשות נגד יואל אלוראי , ראש העירייה , שלדבריהם , " רק מבטיח , אך אינו 
מציג פתרונות ממשיים בשטח " . חסרי הדיור אמרו כי ראש העירייה תומך בהבאת 
עולים חדשים רבים לנתניה , בעוד שהוא אינו פותר את בעיית הדיור של התושבים 
הוותיקים . אלרואי נפגש ביום שני בערב עם הזוגות הצעירים , שקבלו על שהעירייה 
אינה מפשירה קרקעות עיוניות לבניית דירות זולות בעבור חסרי הדיור . אל אלרואי 
התלוו מזכיר העיר ומנהלת אגף הרווחה . כשהוויכוח בין חסרי הדיור וראש העירייה 
התלהט , העדיף אלרואי לעזוב את המקום , אך הזוגות הצעירים חסמו את דרכו 
אל מכוניתו . רק לאחר התערבות פקחים עירוניים נסע ראש העירייה מהמקום . 
בתגובה החליטו חסרי הדיור לעבור ולהתמקם בכיכר העצמאות בעיר , כדבריהם , 
כדי " להפגין מחאתם במרכז העיר ולא במבואותיה " . יצוין כי העירייה תמכה 
בהקמת האוהלים ליד בית ספר יונתן , זאת כדי לא לפגוע בעיר מבחינה תיירותית . 
