( עש"ת ) . 64 נח"לאיות סיימו ביום ששי קורס ראשון מסוגו למש"קיות עלייה , 
שנמשך שבועיים בבית הספר לעבודה סוציאלית של אוניברסיטת תל אביב . בתום 
הקורס יעברו הבוגרות הכשרה קצרה באגף לרווחה של המחלקה לעלייה ולקליטה , 
יוצבו לשרת ליד מרכזי קליטה ברחבי הארץ , ויסייעו לעובדי הרווחה והקליטה 
לטפל בעולים . כל מש"קית עלייה תוכנס לעבודתה בפיקוח עובד קליטה של הסוכנות . 
ראש ביהס לעבודה סוציאלית , פרוף דן שניט , בירך את הבוגרות : " אתן 
צריכות נחישות , מודעות ורצון לסייע לאוכלוסיית העולים , שנמצאת במשבר . 
את זה תעשו כעת , כשהאווירה בארץ אינה נוחה לקליטת עלייה " . את הקורס , 
שנערך ביוזמה משותפת של הסוכנות היהודית , צה"ל ואוניברסיטת תל אביב , 
ריכזו בתיה פנחסי ונורה קורין - לנגר מבית הספר לעבודה סוציאלית על - שם 
בוב שאפל . 
