הוועדה המיוחדת לזירוז הליכי הבנייה , שהוקמה על ידי משרד הפנים , במחוז 
הצפון , פסלה אתמול תכנית בנייה בכרמיאל שהשר שרון ביקש לממשה במסגרת תקנות 
לשעת חירום . זו התכנית הראשונה הנפסלת מתוך התכניות שייועדו לבנייה על 
פי תקנות חירום בתשעה יישובים . המדובר בתכנית לבניית 005 יחידות דיור חדשות 
באתר המצוי בלב חורשת עצים , במרחק שני קילומטרים מכרמיאל . מיד כשנודע 
על התכנית הביע משרד הפנים את התנגדותו לאישורה בטענה כי האתר מרוחק ואינו 
נכלל באזור התכנון הקיים של העיר . בהצביעו על הנזקים שעלולים להיגרם מבנייה , 
על סמך תקנות חירום העוקפות הליכי תכנון מסודרים , הביא שר הפנים , אריה 
דרעי , את אתר בכרמיאל כדוגמא , בציינו כי בנייה במקום תצריך השקעה יקרה 
בתשתיות ותיצור שכונת עולים מבודדת . בצד פסילת התכנית של משרד השיכון , 
אישרה הוועדה הפקדה של תוכנית לבניית 004 יחידות דיור בתוך כרמיאל . הוועדה 
אישרה להפקדה תכניות בנייה נוספות בצפת , עפולה , מגדל העמק ועכו ובסך 
הכל יאפשרו התכניות הללו לבנות 008 , 3 יחידות דיור חדשות . 
