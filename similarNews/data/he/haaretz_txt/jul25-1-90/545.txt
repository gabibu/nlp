בודפשט ( מיוחד ל"הארץ " ) . חוגים פוליטיים במוסקווה ובמזרח אירופה מייחסים 
משמעות רבה לראיון עם ראש הממשלה יצחק שמיר , שהופיע אתמול בעיתון " מוסקובסקאיה 
נובוסטי " , ומשקל רב לא פחות לדברי הפרשנות האוהדים מאוד לישראל , שנתלוו 
לראיון . הפרשן הסובייטי ציין , כי לא חש בישראל באווירה אנטי - סובייטית 
או אנטי - רוסית , ואם ביום מן הימים ( " ויום זה עדיין רחוק " , כדברי 
הפרשן ) גורבצוב יבקר בישראל , הוא לא יזדקק למתרגם : מאות אלפים יבינו 
את דבריו ברוסית . בואם של מאות אלפי יהודים סובייטיים לישראל יביא בהכרח 
להיווצרות מרקם קשרים תרבותיים וכלכליים וכן ליחסים אישיים , שבעתיד לא 
יאפשרו לבריה"ם לנקוט עמדה אנטי - ישראלית חד - צדדית , כפי שנקטה ב02 השנים 
האחרונות , כותב פרשן העיתון הסובייטי , וקורא לחידוש מהיר של הקשרים התקינים 
בין שתי המדינות . פרשנים מזרח - אירופיים רואים בפרסום הראיון , ובדברי 
הפרשנות שהתפרסמו בשוליו , משום השתקפות של המאבק הפנימי בצמרת הסובייטית 
בין מצדדי הקו הישן ובין החותרים לשינויו . 
