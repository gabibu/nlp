לונדון ( ע"ם ) . ראש ממשלת ירדן , מודר בדראן , יקיים בסוף החודש בדמשק 
שיחות בנושא סכר " אלוחדה " שעל נהר הירמוך . כך מסרו מקורות סוריים ליומון 
" אלחיאת " . בדראן טען לאחרונה , כי ישראל מנסה להכשיל את הפרויקט . סכר 
" אלוחדה " הוא פרויקט סורי - ירדני , שמטרתו להגדיל את אספקת המים לירדן , 
הדלה במקורות מים , ולספק מים וחשמל לסוריה . הבעיות העיקריות שניצבו 
בפני מבצעי הפרויקט , היו קשיי מימון והתנגדות מצד ישראל , שטענה שהוא 
יפחית את כמויות המים שהיא מקבלת מנהר הירדן . כדי לבצע את הפרויקט , הגיעה 
רבת - עמון להסכם עם ארה"ב לפיו יעניק הבנק העולמי לירדן מלווה בסך 054 מיליון 
דולר , וארה"ב תפעל לנטרל את ההתנגדות הישראלית . על בסיס עובדות אלו , 
החלו ההכנות להקמת הסכר וכאשר הסתיימו העבודות , במחצית שנת 98 , התברר 
כי ארה"ב טרם קיימה את התחייבויותיה למימון הפרויקט , וישראל מאיימת להכשיל 
אותו , אם לא יסכימו סוריה וירדן להעניק לה % 02 מהמים שיזרמו בסכר . העיתונות 
הסורית הדגישה באחרונה את הצורך למצוא מקורות אסטרטגיים למים , משום שאם 
לא כן , לא תוכל סוריה להתמודד עם הגירעון של מיליארד מטר מעוקב ממנו היא 
סובלת , ועם ההשלכות הכלכליות והאקולוגיות החמורות הנובעות ממנו . בנוסף , 
מקווה סוריה להגדיל את ייצור החשמל שלה באמצעות הפרויקט . ירידה במפלס 
הפרת הביאה לירידה בהיקף הפקת החשמל בתחנת הכוח שלה בסכר הפרת , המספקת 
כ%05 מתצרוכת החשמל בסוריה . לפני שהושג הסכם על הקמת סכר " אלוחדה " , 
נאלצה סוריה להקים כמה סכרים באזור הסורי של רמת הגולן , ולהעביר את המים 
בתעלות לעמק החורן . ירדן התנגדה באותה עת לפרויקטים אלו ודרשה להפסיקם , 
למרות ההצעות של סוריה להעביר אליה חלק מהמים שנאגרו . גם ישראל התנגדה 
להקמת הסכרים וראתה בהם הפרה של הסכם הפרדת הכוחות משנת 4791 , משום שרוב 
הפרויקטים היו אמורים להיות מבוצעים באזור המפורז , הנמצא בפיקוח כוחות 
ישראל . מומחים בדמשק סבורים , כי המעורבות הישראלית הישירה מעניקה לסוגיית 
סכר " אלוחדה " פן מסוכן . המומחים קוראים להמתין לפני שמדברים בגלוי 
על התוכניות של סוריה להתמודד עם מצב זה . 
