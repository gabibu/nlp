הארגונים השיעיים אמל והחיזבאללה התעלמו מהקריאות להפסקת אש , וחידשו אתמול 
את הקרבות ביניהן בדרום - לבנון בעוצמה רבה . מקורות ביטחוניים בביירות אמרו 
כי לוחמי שני הצדדים ירו אלו לעבר אלו טילים ואש ארטילריה , מרגמות ומקלעים 
כבדים באקלים א - תופאח . פגזים נפלו על 51 כפרים ועיירות , וענני עשן 
שחור עלו מהבתים שנפגעו . לא נמסר מספר הנפגעים . החיזבאללה האשים את אמל 
ואת הארגונים הפלשתיניים כי פתחו על אנשי באש בכפר מילקי . לדברי אנשי הארגון , 
נהדפה ההתקפה . דובר אמל טען , לעומת זאת , כי לוחמי החיזבאללה הם שפתחו 
באש . בקרבות בין שני הארגונים נהרגו עד כה לפחות 381 בני - אדם , ו072 
נפצעו . אלפי כפריים נמלטו מאקלים א - תופאח שבדרום - לבנון מחשש לפלישה 
של כוחות צה"ל , לאחר שקרוב ל006 לוחמים מארגונים פלשתיניים , הנאמנים 
לערפאת , תפסו עמדות מול עמדות החיזבאללה באזור . בראש יומן חדשות הערב 
של הטלוויזיה הנורווגית שודרו שלשום תצלומים , שצילם חייל נורווגי במצלמת 
וידאו נסתרת במהלך עימות בין חיילי צה"ל לאנשי הגדוד הנורווגי של יוניפי"ל . 
אנשי כוח האו"ם ניסו למנוע מדחפור ענק של צה"ל לסלול דרך באזור הכפר כאוכבה 
בדרום - לבנון . בתצלומים נראה הדחפור מסיט נגמ"שים אחדים של יוניפי"ל , 
שניסו לעצרו . תצלום דרמאטי אחר הראה חייל נורווגי בודד מנסה לעצור בגופו 
את הדחפור , שהתעלם ממנו והמשיך בדרכו . התצלומים יצרו אווירה אנטי - ישראלית 
קשה בקרב מיליוני צופי הטלוויזיה הנורווגים . מטה יוניפי"ל העביר תלונות 
בעניין התקרית למזכיר האו"ם , שהטיל על עוזרו מארק גולדינג לפעול ליישוב 
הסכסוך בין צה"ל ליחידה הנורווגית . 
