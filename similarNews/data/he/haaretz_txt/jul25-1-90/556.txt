לידס ( שירות " ספורט הארץ " ) . אלי אוחנה ושלום תקוה לא ישחקו בלידס 
יונייטד . בסוף השבוע עזבו שני הכדורגלנים הישראלים את המועדון האנגלי , 
שיחדש העונה את הופעתו בליגה הראשונה , לאחר ביקורם הקצר לצורך מבחני - 
כניסה . אוחנה ותקוה החליטו ביום שישי שלא להיענות להצעת לידס להמשיך במבחנים 
עוד כשבועיים , כדי לאפשר למנהלי המועדון לגבש החלטה סופית לגבי התאמתם 
לקבוצה האנגלית . מנהל לידס האוורד ווילקינסון הביע ביום שישי , לאחר משחק 
מבחן , דעה עקרונית חיובית על שני הישראלים . על תקוה אמר שסגנונו דומה 
מאד לזה של הקשר גארי מקליסטר ( נרכש הקיץ מלסטר ) וזה כמובן פגע בסיכוייו 
של תקוה להתקבל למועדון . " אוחנה אמר ווילקינסון הגיע אלינו לאחר שלא 
התאמן תקופה ארוכה , וזה ניכר בו . ייתכן שארצה לראותו שוב כשיהיה בכושר 
גופני טוב " . במשחק האימון של לידס ששימש מבחן לישראלים , נגד קבוצה חצי 
מקצוענית , ברידלינגטון , ניצחה לידס 41 משעריהם של פיירקלאף , סטרלנד , 
ואראדי וצפמן . תקוה שותף בכל 09 הדקות ואילו אוחנה ביקש להחליפו אחרי 
07 דקות מפאת עייפות . לפי שעה אין ללידס מועמדים חדשים לחיזוק ההתקפה , 
כדברי המנהל , כך שייתכן ששמו של אוחנה יועלה שוב . בינתיים , עם עזבם 
את לידס , מעדיפים אוחנה ותקוה , באמצעות סוכניהם , לחפש אופציות חדשות 
באנגליה ובצרפת . 
