ללא תקלות " . מוד הוא המדינאי הבכיר ביותר מארצות השוק המשותף , שהגיע 
לסין מאז דיכוי הדמים של הפגנות הסטודנטים לפני 31 חודשים , והזדרז להצהיר 
כי מדינות השוק סבורות , שהגיעה העת להקל בסנקציות הכלכליות , שהוטלו על 
פקין לאחר האירועים בכיכר טיאנאנמן . יש להניח , שהסלחנות הבריטית משקפת 
אכן את עמדת חלק ממדינות הקהילייה האירופית . אין זה יוצא - דופן , שהצהרותיהן 
לגבי חופש ודמוקרטיה נסוגות בפני האינטרסים של התעשיינים והיצואנים כפי 
שיכולים סאדם חוסיין ומועמר קדאפי להעיד מניסיונם העשיר עם מפעלי נשק וטכנולוגיה 
גרמניים , בריטיים ומרוב מדינות מערב - אירופה . הראשון ששבר את החרם על 
פקין היה הנשיא בוש , ששיגר לשם שליחים חשאיים עוד כשהובילה ארה"ב את הגינוי 
הבין - לאומי לטבח הסטודנטים . לנשיא ארה"ב היתה קונצפציה גלובלית בדבר 
מעמדה של סין , דבר שקשה לומר על סוכני המכירות המיניסטריאלים , הממהרים 
באחרונה לפקין . סגן - שר החוץ היפאני , היסשי אובדה , ביקר השבוע בסין , 
כשבידו הצעות לאשראי בסך 5 . 5 מיליארד דולר , שמטרתן להגן על השקעות יפאניות 
קיימות ולקדם חדירה כלכליות נוספת . קדם לו שם הנסיך בנדר בן - סולטן , 
שהכין את כינון היחסים הדיפלומטיים בין סין לערב - הסעודית , שעליו הוכרז 
השבוע בעת ביקור ראש הממשלה , לי פאנג , בריאד . לסעודים אין מה לייצא 
לסין , אך יש להם דולרים לרכישת טילים , שארה"ב מסרבת למכור להם ( סין 
מתחילה לתפוס גם את מקומן של חברות גרמניות ומערב - אירופיות אחרות בהקמת 
תעשיות נשק כימי בלוב ) . בראשית אוגוסט תחדש גם אינדונזיה את קשריה הדיפלומטיים 
עם סין , ואחריה תעשה זאת סינגפור . הצעדים הדיפלומטיים והכלכליים האחרונים 
מסתכמים בשיקום מעמדה של סין באופן משמעותי . אך השינוי אינו חד - סיטרי . 
החלטת ואשינגטון להסיר את תמיכתה בקואליצית המורדים בקמבודיה ( בראשות 
הקמר - רוז הרצחניים ) פירושה נזק לאינטרסים של פקין בדרום - מזרח אסיה : 
המורדים נתמכים ע"י סין , בעוד שממשלת פנום - פן היא בת - חסותה של ויאטנאם , 
שבה רואה פקין את אויבתה העיקרית באזור . בתמורות הדיפלומטיות הדו - סיטריות 
משתקפת תחיית מסורת מאזני הכוח האזוריים , הנובעת מסיום המלחמה הקרה הגלובלית . 
