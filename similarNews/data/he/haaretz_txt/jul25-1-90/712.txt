צבי שנלכד על ידי תושב הכפר ערורה , באזור רמאללה , ניצל בפעולה משותפת 
של חייל צה"ל חובב טבע ופקח רשות שמורות הטבע ביהודה ושומרון . חייל שהיה 
בסיור שגרתי ברחובות הכפר הבחין בצבי צעיר שהיה קשור בתוך אחת מחצרות בתי 
הכפר . החייל הזעיק את פקח הרשות גדעון זמורה , וסימן לו על גבי תצלום 
אוויר את החצר שבה קשור הצבי . מלווה בשלושה גיפים צבאיים ובסיוע המנהל 
האזרחי יצא הפקח אל הכפר , שם אותר על פי התיאור מקומו של הצבי . הוגשה 
תלונה נגד התושב שלכד את הצבי חית - בר מוגנת . הצבי עצמו , שנמצא במצב 
ירוד , הועבר להתאוששות בפינת החי של קיבוץ צובה . מרשות שמורות הטבע נמסר 
כי בתוך ימים ישוחרר הצבי חזרה לטבע . 
