סנ"ץ בלה ויינשטוק העידה אתמול שנית בוועדה לביקורת המדינה . היא סיפרה 
כי ניצב גבי עמיר פנה אליה אישית בדרישה שתעביר אליו את תמלילי הקלטת הסתר 
של רפ"ק יעקב ברדה , לפני שישלח אליה את ברדה לחקירה . דברים אלו מנוגדים 
לדברי עמיר בוועדה בשבוע שעבר , לפיהם הכחיש שהעביר לברדה את האזנת הסתר 
שהפלילה אותו . ויינשטוק הבהירה , כי בשעתו לא ערכה על כך תרשומת . עם 
זאת , ציינה כי בתיקו של רפ"ק ברדה במפקדת המחוז , נמצא מכתב הלוואי ששלחה 
בזמנו לסגנו של ניצב עמיר , לפיו היא מעבירה אליו את התמלילים לפי דרישתו 
של מפקד המחוז . מבקרת המדינה מרים בן - פורת העירה בתמיהה על כך שהמשטרה 
לא חקרה כראוי כיצד הגיעו האזנות הסתר לידיעת רפ"ק ברדה . שר המשטרה רוני 
מילוא הציג בישיבה תוכנית מפורטת להעברת חקירת חשדות למעורבות אנשי משטרה 
בפלילים , ממשרד המשטרה למשרד המשפטים . הוא הסכים להעביר את יחידת חקירות 
הפנים מהמטה הארצי במשטרה , לאחריותו של היועץ המשפטי לממשלה . אם תוכנית 
זו לא תצא לפועל בשל קשיים תקציביים או לוגיסטיים הציע מילוא להעביר את מפלג 
חקירות פנים מהמטה הארצי למשרד המשטרה , באופן שלא יהיה כפוף להבא למפכ"ל 
המשטרה או לראש אגף החקירות . לפי הצעה זו , בראשות היחידה יעמוד פרקליט 
בכיר ממשרד היועץ המשפטי לממשלה . מבקרת המדינה מרים בן - פורת ויו"ר הוועדה 
ח"ך דוד ליבאי ( מערך ) בירכו את מילוא על תוכניתו . הוועדה תמשיך בדיוניה 
בנושא ביום רביעי הבא . בפרשת רפ"ק זכאי דאנה , שנחשד בניצול תפקידו לטובת 
פקודו שהיה מעורב בסכסוך אזרחי , הסתבר כי מידע זה לא נחקר על - ידי מפלג 
חקירות פנים במשך שלוש שנים . כאשר פתח המפלג בחקירה בשנת 58 , הורה ניצב 
יגאל מרכוס שהיה אז עוזר ראש אגף החקירות להפסיק את החקירה . בישיבת הוועדה , 
העיד סנ"ץ מאיר גלבוע , שהיה סגנה של ויינשטוק , כיצד נשלח בדחיפות על - 
ידי תנ"ץ יגאל מרכוס עם תיקי החקירה לפרקליט מחוז תל - אביב . באותו זמן 
היתה בפניו המלצת ניצב גבי עמיר להעלות את דאנה לדרגת סנ"ץ . סנ"ץ גלבוע 
סיכם את חקירתו בהמלצה להעמיד את רפ"ק דאנה לדין , ואילו ניצב מרכוס צירף 
את המלצתו לסגירת התיק . פרקליטות המדינה החליטה על העמדת הקצין לדין משמעתי . 
הוא נשפט על - ידי מפקד המחוז גבי עמיר , שהחליט כדן יחיד לזכותו מכל אשמה . 
ניצב עמיר הסביר , כי זיכה אז את דאנה כי סבר שעבר את העבירה בתום - לב . 
קפידבינח"ך אליקים העצני ( תחייה ) שאל את ניצב עמיר כיצד עלה בדעתו שניתן 
להשתמש ברכב ובסמכויות של המשטרה למטרות פרטיות בתום - לב ? ניצב מרכוס 
הדגיש שחובת המפקח לדאוג לפקודים שלו , ולא ייתכן שקצין במשטרה ימתין 34 
שנים לתוצאות החקירה נגדו . ניצב מרכוס טען , כי הבחין אצל סנ"ץ ויינשטוק 
במעורבות אישית בלתי רגילה בפרשה זו , ולכן סבר שמוטב שחוקר אחר ינהל את 
החקירה . בתגובה לטענת ויינשטוק כי היא נרדפת במשטרה בשל העברת תלונותיה 
למבקרת המדינה , הגיב מפכ"ל המשטרה יעקב טרנר כי אמר לסנ"ץ ויינשטוק כי 
בעיניו היא מועמדת להעלאה בדרגה . 
