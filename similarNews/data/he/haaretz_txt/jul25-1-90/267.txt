ראש הממשלה , יצחק שמיר , דחה באחרונה הצעה שהגיש לו שר האוצר , יצחק 
מודעי , לקצץ 051 מיליון ש"ח , בתקציב הכספים היחודיים למוסדות דת . מודעי 
אמר אתמול בתגובה כי מסיבות פוליטיות אינו מוכן להתייחס לנושא . בלשכת שמיר 
הגדירו את ההצעה " כלא רצינית , שהיתה מביאה לפירוק הקואליציה " . גורמים 
כלכליים העריכו כי סירובו של שמיר מהווה פגיעה בשר האוצר . לדבריהם , שמיר 
מנסה להימנע מעימות עם המפלגות החרדיות , החברות בקואליציה , ולכן סירב 
לקבל את ההצעה לקצץ ביחודיים . להערכתם , הפחתה בסעיף היחודיים עשויה היתה 
לטרפד את הצטרפות אגו"י לקואליציה . מודעי הציע לכלול את ההפחתה בהיקף זה , 
במסגרת הקיצוץ בסך 055 מיליון ש"ח , שהרכבו נקבע על ידי שמיר , מודעי , 
ושר הכלכלה דוד מגן . ראש הממשלה לא נענה להצעה , ומודעי הגיש לו חלופות 
אחרות לקיצוץ . באוצר הוחלט לבקש מראש הממשלה לקצץ בתקציב הייחודיים , 
לאחר שבלחצן של המפלגות החרדיות והדתיות , ערב ההצבעה על תקציב המדינה בכנסת , 
גדל סעיף זה מ07 ל222 מיליון ש"ח . באוצר הציעו לקצץ 051 מיליון ש"ח מסעיף 
זה , ולהותירו בשיעור של 07 מיליון ש"ח , כפי שהיה בשנת 98 . בסופו של 
דבר החליטו שמיר , מודעי , ומגן להקים ועדה שתגבש קריטריונים , למתן סיוע 
שווה למוסדות חינוך דתיים וחילוניים מתקציב המדינה . הכוונה היא לקצץ באמצעות 
הנהגת הקריטריונים 59 מיליון ש"ח בסעיף התמיכות למוסדות אלו . גורמים כלכליים , 
הביעו ספק , אם ועדה זו אכן תוכל לגבש קריטריונים וליישמם . מרכז הליכוד 
בוועדת הכספים , ח"ך אריאל ויינשטיין , אמר כי ראש הממשלה צדק בעת שהתנגד 
לקצץ בסעיף היחודיים , מאחר והצעה זו היא צעד הפגנתי מצד שר האוצר . בתוך 
כך , איימו אתמול חברי הלובי החרדי בוועדת הכספים , כי לא יתמכו בהצעת 
התקציב הנוסף שהגיש האוצר לכנסת בשל מה שהם מכנים : " העיכוב שנוקט האוצר 
בהעברת 76 מיליון ש"ח למוסדות הדת החרדים ולאברכי ישיבות " . יו"ר ועדת הכספים 
ח"ך אברהם שוחט ( מערך ) אמר אתמול כי הכספים היחודיים הם שמן בגלגלי הקואליציה . 
