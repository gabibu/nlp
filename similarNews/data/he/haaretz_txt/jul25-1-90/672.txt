תוכנית העבודה של המאמנים הלאומיים יצחק שניאור ויעקב גרונדמן אושרה אתמול 
בהנהלת ההתאחדות לכדורגל . הדגש יושם ב - 81 החודשים הבאים על הנבחרת האולימפית 
ששובצה בבית אירופי בטורניר הקדם אולימפי . ישראל שובצה בבית אחד עם נבחרות 
שוודיה , יוון וקפריסין . ישראל חייבת לסיים ראשונה בבית , כדי לעבור 
לשלב הבא בו תתמודד עם נציגת אוקיאניה על זכות ההשתתפות בטורניר הגמר של 
אולימפיאדת ברצלונה ב - 2991 . ביום ב של השבוע הבא יקיימו המאמנים שניאור 
וגרונדמן שיחת היכרות עם שחקני הסגל האולימפי . האימונים יחלו רק ב - 72 
באוגוסט ( כדי למנוע פגיעה בהכנת הקבוצות לליגה ) במחנה שיימשך שלושה ימים 
ויכין את הסגל למישחק החוץ כעבור 7 ימים בפולין ב - 4 בספטמבר . הפעילות 
השוטפת מבוססת על מחנה אימונים שבועי שיחל ביום ב ויסתיים למחרת . המחנות 
והאימונים יהיו במכון וינגייט . בסוף אוקטובר מצפה לנבחרת מישחק חוץ נוסף 
מול צכיה שנבחרתה כבר ביקרה בארץ . המישחק הראשון של ישראל בטורניר הקדם 
אולימפי יהיה ביוון ב - 12 בנובמבר . קפספקו לכדורגל אישרה אתמול בישיבתה 
את הארכת החוזים לשלושה מאמנים המועסקים בשירות ההתאחדות : אבי אלמוג מאמן 
הכושר של הנבחרות הבכירות ; , גדעון כהן מאמן נבחרות הנערים ; שלומי אדרעי 
השייך גם הוא למחלקת הנוער של ההתאחדות . החוזים של השלושה הוארכו לעוד 
שנתיים . כן הוארכו בשנה חוזיהם של היועץ המשפטי עו"ד צבי יפה ושל מודיעין 
אזרחי , חברת החקירות הקשורה עם ההתאחדות . 
