בודפשט ( מיוחד ל"הארץ " ) . מלחמה על השליטה על כלי התקשורת עומדת לפרוץ 
בבריה"ם , ובמיוחד בפדרציה הרוסית , עם אישורו של חוק העיתונות החדש , 
שייכנס לתוקפו היום . ההנהגה הרוסית החדשה , בראשות בוריס ילצין , תנסה 
לעשות שימוש בחוק , כדי לשבור את השליטה הבלעדית של המפלגה הקומוניסטית 
על אמצעי התקשורת . מזכירות המפלגה הקומוניסטית פרסמה בשבת הנחיות , שעל 
פיהן " יש להפסיק את שיטת מתן פקודות " לעיתונות שאינה כפופה למפלגה , 
אך נציגי הפדרציה הרוסית הביעו אי - אמון בכנות ההצהרה , במיוחד נוכח התוספת 
הכלולה בה , שעל פיה יש לדאוג שהעיתונות הבלתי - מפלגתית " לא תשמיץ את 
המפלגה ולא תפגע בשמה הטוב " . בתוך כך נמסר כי הסובייט העליון הארמני יחליט 
רק מחר אם להיענות לצו הנשיאותי של גורבצוב ולפזר את הכוחות והארגונים הבלתי - 
סדירים . בדיון שהתקיים אתמול הסתמנה נטייה שלא להיענות לצו . צירי הסובייט 
הארמני ציינו , כי פיזור הכוחות הבלתי - סדירים יותיר ללא הגנה את הארמנים 
באזור נאגורנו - קארבאך ובאזורים אחרים . קפידבינהגנראל קריבוסייב , הסגן 
הראשון של הרמטכ"ל הסובייטי , הביע בינתיים התנגדות נמרצת להקמת צבא אוקראיני 
לאומי והגדיר את התוכנית כמנוגדת לחוקה . הוא ציין , כי לאוקראינה עצמה 
אין צורך בכל המתגייסים בשטחה , ואילו במזרח הרחוק הסובייטי יש צורך בחיזוק 
חילות המצב ולשם כך נחוצים גם האוקראינים . מפקד הצי הסובייטי באזור הבאלטי 
אמר כי מערך ההגנה הסובייטי במדינות הבאלטיות יישאר על כנו אפילו יפרשו שלוש 
הרפובליקות הבאלטיות מבריה"ם . סוכנות הידיעות " טאס " ציטטה מדבריו של 
האדמיראל ויטאלי איוואנוב שהדגיש כי מערך ההגנה באזור הבאלטי לא יבוטל , 
מבלי להתחשב בנסיבות הפוליטיות . " אפילו יפרשו הרפובליקות הבאלטיות מבריה"ם , 
מערך ההגנה יישאר על בסיס חוזי " , אמר איוואנוב בקאלינגראד , מובלעת רוסית 
בין ליטא לבין פולין . " על מנת לשמור על היציבות באזור אסטרטגי וחשוב 
זה , יש להגיע לאיזון צבאי בין בריה"ם לבין נאט"ו " . דבריו של אדמיראל איוואנוב 
נאמרו ב"יום הצי הסובייטי " . היו אלה גם דברים חריגים להתבטאויות של מפקדים 
בכירים אחרים בצבא הסובייטי שהוקיעו את הלאומנות הקיצונית שהשתררה בשלוש 
המדינות הבאלטיות . קצינים רבים בצי ובצבא הסובייטי התלוננו כי הם נחשפו 
לעלבונות ולאפליה מצד תושבי שלוש הרפובליקות האלה . שר ההגנה הסובייטי , 
דימיטרי יאזוב , הוקיע לפני כחודש את התושבים הקיצונים במדינות הבאלטיות , 
המאשימים את בריה"ם בכיבוש שלוש הרפובליקות ב0491 . " הדבר הזה פשוט אינו 
נכון " , אמר יאזוב בעצרת שנערכה לרגל מלאת 54 שנים לניצחון על גרמניה הנאצית . 
" התקבלנו כאן בפרחים , הם חיכו שנבוא . הצבא שלנו איננו צבא כיבוש " . 
שלוש הרפובליקות הבאלטיות אסטוניה , לאטוויה וליטא הכריזו על כוונתן לפרוש 
מבריה"ם . אחד מאנשי הדת המוסלמים הבכירים ביותר בבריה"ם הצביע אתמול על 
תחיית האיסלאם ברפובליקות המרכז - אסיאתיות בבריה"ם , אולם הוסיף כי המוסלמים 
אינם מעוניינים להתנתק מהברית הסובייטית . המופתי מוחמד סאדיק מאמאיוסופוב , 
יו"ר המועצה המוסלמית הדתית במרכז אסיה וקזחסטאן , אמר לכתבים כי האיסלאם 
והקומוניזם הם שני דברים שונים בתכלית , אך יכולים להתקיים ביחד . " המוסלמים 
בבריה"ם סבלו קשיים מרובים במשך 07 שנה לפני שגורבצוב פתח בפרסטרויקה " , 
אמר המופתי , שהוא גם ציר בפרלמנט . " כאשר הנשיא גורבצוב הכריז על הפרסטרויקה , 
כל אלה ששמרו על הדת המוסלמית בחשאי יכלו לעשות זאת בגלוי . עתה אנו נמצאים 
בפריחה מלאה " . הוא יחס את התסיסה בכמה מהרפובליקות המוסלמיות למה שכינה 
" הבנה לא נכונה של נושאים לאומיים " , והוציא מכלל אפשרות התנתקות של רפובליקות 
אלה . " הם אינם רוצים לעזוב את הפדרציה הסובייטית " , הוא אמר . בבריה"ם 
חיים בין 04 ל54 מיליון מוסלמים , מתוך אוכלוסיה של 682 מיליון . 
