לראשונה בישראל הוצב אתמול בגליל התחתון , סמוך למצפה הושעיה , תמרור המזהיר 
את הנהגים מפגיעה בחמורים . חברי המצפה משכירים למטיילים הרבים המגיעים לתחומם 
חמורים , שעליהם יוכלו לרכוב לצורך טיוליהם באזור . אך מתברר שהנהגים החולפים 
סמוך למצפה אינם מוכנים לעכל את המחזה החדש , שבו שיירות של מטיילים על 
חמורים בכביש , ולא פעם כמעט ואירעו שם תאונות - דרכים . מנחם גולדברג , 
איש מצפה הושעיה , החליט להציב באזור שלט שעליו פרצוף חמור , כדי שנהגים 
יאטו בנסיעתם ויתחשבו במטיילים . 
