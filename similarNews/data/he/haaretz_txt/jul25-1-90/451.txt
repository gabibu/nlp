שר האנרגיה , יובל נאמן , הטיל על מנכ"ל המשרד , סילבן שלום , לבדוק 
בצורה מקיפה את נושא השימוש ברכב על - ידי בכירי המשרד . ההחלטה התקבלה בעקבות 
הפרסום ב"הארץ " מאתמול , על השימוש ברכב שעשה ירון רן , סמנכ"ל המשרד . 
רן השתמש ברכב , כדי להגיע במועד לכינוס מרכז מפלגת העבודה . כפי שפורסם , 
במהלך הנסיעה " נתקע " הסמנכ"ל עם הרכב וכתוצאה מכך נגרם למנוע נזק הנאמד 
באלפי שקלים . מנכ"ל המשרד התבקש לבדוק האם אכן סמנכ"ל המשרד עשה ברכב שימוש 
שלא למטרות הנוגעות למשרד , אלא לשימוש פרטי . מנכ"ל המשרד גם יבדוק מי 
נתן לסמנכ"ל את הרשות להשתמש ברכב לתועלתו הפרטית . מסקנות הבדיקה יועברו 
לשר עוד בתחילת השבוע הבא . סמנכ"ל המשרד טען אתמול כי השימוש ברכב נעשה 
לא רק לשם הגעתו לכינוס מרכז מפלגת העבודה , אלא גם לצרכים של המשרד . 
