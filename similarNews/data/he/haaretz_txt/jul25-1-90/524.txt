( ע ) . שלושה בדואים תושבי הנגב מואשמים במעורבות בניסיון לרצח בירי 
של שלושה חיילי צה"ל , לפני יותר משנה , ליד בסיס חיל האוויר " נבטים " 
שבנגב . כתב האישום הוגש שלשום לבית המשפט המחוזי בבאר - שבע , לאחר חקירת 
הנאשמים , שנלכדו לפני כחודש על - ידי המשטרה וגורמי הביטחון . התביעה ביקשה 
מבית המשפט לעצור את השלושה עד לתום משפטם , אך השופט אליעזר ריבלין נעתר 
לבקשת סניגוריהם של הנאשמים , ודחה את הדיון בבקשת המעצר ל12 באוגוסט . 
הנאשמים הם : מוחמד חסיין קבוע ( 32 ) ומוחמד סאלם אבו - רשיד ( 52 ) 
מהעיירה ערוער , ויוסוף סלאמה אבו - קרינאת ( 12 ) משבט אבו - קרינאת 
שבנגב . בכתב האישום , שהגישה פרקליטות מחוז הדרום נאמר , כי בשעת לילה 
בחודש אוגוסט 8891 נכנס אבו - קרינאת לחדר בבסיס יחידת הגששים של צה"ל בנגב , 
וגנב קיטבג של חייל , ובו ציוד צבאי , מדים , רובה סער " גליל " , 
שתי מחסניות וכדורים לרובה . את הנשק והתחמושת הוא הטמין במקום מסתור ליד 
בסיס חיל האוויר " נבטים " , ובסוף אותו חודש הוא מכרו לאבו - רשיד , תמורת 
001 עד 004 דינרים ירדניים . לטענת התביעה , הטמין אבו - רשיד את הנשק שרכש 
במחפורת ליד ביתו בעיירה ערוער , ומידי פעם התאמנו , הוא וחברו חסיין קבוע 
בירי . על - פי כתה האישום , ב98 . 5 . 22 בבוקר הגיע הנאשם חסיין קבוע 
בטנדר למקום המסתור , נטל את רובה ה"גליל " והתחמושת , ונסע לכיוון בסיס 
חיל האויר " נבטים " . סמוך לשעה 03 . 90 הוא חלף על פני תחנת ההסעה לחיילים , 
שבכניסה לכביש המוביל לבסיס , והבחין בשלושה חיילים של חיל האוויר , שהמתינו 
לטרמף . משהסתבר לו כי השלושה אינם חמושים , הוא ביצע פניית פרסה , וחזר 
לעבר תחנת ההסעה . סמוך לתחנה הוא עצר , יצא מהטנדר וירה ארבעה כדורים 
לעבר החיילים . הנאשם החטיא , ושלושת החיילים החלו לברוח מהמקום . קבוע 
פתח במרדף ממושך אחריהם , שבמהלכו ירה לעברם עוד כ02 כדורים . עוד טוענת 
התביעה , כי כחודש וחצי לאחר ניסיון רצח החיילים , נכנס אבו - קרינאת לחדר 
במחנה של גששי צה"ל בנגב , וניסה לגנוב נשק , אך נתפס על - ידי חיילים , 
שהבחינו בו . גורמי הביטחון והמשטרה עמלו קשות עד שהצליחו לעלות על עקבותיו 
של אחד החשודים , שהודה בחלקו בניסיון הפיגוע , והוביל לאיתורם של שני 
שותפיו . 
