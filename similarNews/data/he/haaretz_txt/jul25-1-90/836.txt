" אני חושב שהניסוח של מקסוול מעליב , פוגע ולא צודק . חוצפה להשתמש במונחים 
כאלה מצד מי שאינו מכיר את המטריה בכדורגל הישראלי " , אמר אמש מ"ם יו"ר 
ההתאחדות לכדורגל עזריקם מילצן , בתגובה על דברי רוברט מקסוול . " ההחלטה 
היא לא של מילצן , אלא נתקבלה פה אחד על ידי הנהלת ההתאחדות " , הוסיף מילצן . 
חבר הכנסת עמנואל זיסמן , פטרון הפועל ירושלים , הגיב אמש : " הפועל 
ובית"ר קיימו את ההסכם ואף היתה נכונות להקדים את האיחוד , שלא כפי שנחתם 
בהסכם . דחיית האיחוד אינה על דעת הירושלמיות . אני קורא למקסוול לכבד 
את ההסכם . הנזק שנגרם לקבוצות גדול , ומקסוול חייב לשאת באחריות לנזק " . 
יו"ר הוועד המנהל של בית " ר ירושלים , אבשלום אופירי , מתח דווקא בקורת 
על החלטת ההתאחדות לכדורגל . " עסקני התאחדות לכדורגל אינם מבינים שהשתנו 
דברים בארץ , גם בכדורגל . אני רואה בהחלטה אטימות . ניפגש כדי לבדוק 
איך להמשיך בפעילות " . 
