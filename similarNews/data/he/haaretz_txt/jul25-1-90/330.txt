העובדים החודשיים במפעל האלקטרוניקה טלרד בלוד , השייך לכור , עלולים 
להחריף את עיצומיהם ביום ראשון , אם לא תושג התקדמות במילוי תביעות שכר 
שהגישו להנהלת המפעל . העובדים החודשיים , המהווים כמחצית מבין עובדי טלרד , 
דורשים קידום בדירוג והעלאות שכר המתחייבות מכך . כן הם תובעים שיצומצם 
היקף העסקתם של עובדים בקבלנות או אף יבוטל כליל . שלשום הפסיקו העובדים 
החודשיים את העבודה למשך כשעה , אך יו"ר הוועד שלהם , אלי בן - שושה , 
איים כי העיצומים יוחרפו מיום ראשון , אם עד אז לא יושג סיכום עקרוני עם 
ההנהלה לגבי התביעות שהוגשו לה . קפידבינהעובדים החודשיים טוענים , כי לתביעותיהם 
" תוקף חוקי " הן משום שמועצת הפועלים בלוד הכירה בהן והן משום שעובדים 
בכירים בחברה זוכים בבונוסים על בסיס רבעוני , הודות לרווחיותה . מהנהלת 
החברה נמסר , כי יש לראות בחומרה את השיבושים שנוקטים העובדים על רקע " דרישות 
שכר שאינן עולות בקנה אחד עם מחויבותה של החברה לבנקים הנושים של כור " . 
יצוין , כי תסיסה של עובדים על רקע תביעות לתוספות שכר , פוקדת עתה את 
רוב המפעלים הרווחיים של כור . 
