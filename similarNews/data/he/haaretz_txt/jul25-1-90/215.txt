המשרד לאיכות הסביבה פנה לראש עיריית בת - ים , אהוד קינמון , בבקשה לפעול 
בהקדם האפשרי להפסקת הזרמת שפכים לא מטופלים לים . בפנייתו , מציין ראש 
האגף למניעת זיהום הים במשרד , אליק אדלר , כי מסיורים קבועים המתבצעים 
על ידי מפקחי זיהום הים לאורך החופים , וכן מפניות של תושבים מבת - ים , 
ידוע למשרד על הזרמת שפכים לים . " אנו רואים בחומרה רבה את העובדה שעיריית 
בת - ים , שאמורה לדאוג לרווחת תושביה ובריאותם בשפת הים ובמימיו , אינה 
דואגת למציאת פיתרון למטרד זה " . בהמשך הפנייה נאמר , כי " הזרמות שפכים 
אלה גרמו לעלייה ניכרת ברמת הזיהום המיקרוביאלי ובכמויות חיידקי הקולי הצואתי 
שנמצאו בחופי הרחצה בעיר . ריכוזים אלה גרמו , לא אחת , למשרד הבריאות 
ולמשרד הפנים לשקול את סגירתם של חלק מחופי הרחצה " . עוד מזכיר אדלר , כי 
בימים אלה נכנסו לתוקפן התקנות למניעת זיהום הים ממקורות יבשתיים , שעל - 
פיהן נאסרה הזרמת השפכים לים , שלא בהיתר הוועדה הבין - משרדית למתן היתרים , 
אשר מונתה על פי החוק החדש . " קרוב לוודאי שהוועדה לא תיענה להתיר לכם 
הזרמות שפכים , כמו אלה המתוארות במכתבי תושבים " , נאמר בפנייה . 
