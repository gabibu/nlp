גף הבחינות במשרד החינוך פסל בשבוע שעבר את כל הבחינות באנגלית ובמתמטיקה 
של תלמידי התיכון הערבי בתמרה שבגליל , אחרי שחוליית ביקורת של המשרד מצאה 
עדויות ברורות להעתקה . על שולחנות הנבחנים היו ערימות של חומר לימוד ומילונים , 
ובחצר בית הספר התגוללו פתקים ושאלוני - בחינות ובהם הפתרונות הנכונים של 
הבחינה במתמטיקה . מנהל התיכון בתמרה נקרא בשבוע שעבר לבירור במשרד החינוך 
והוצגו בפניו הממצאים המעידים על ההעתקה . נמסר לו שהתלמידים ייאלצו לחזור 
ולהיבחן בשני המקצועות במועד מאוחר יותר . בניגוד למקרים פחות חמורים של 
פסילת בחינות בגלל העתקה , לא נקבע לתלמידי תמרה מועד חליפי , קרוב יחסית , 
לבחינות החוזרות . מנהלת גף הבחינות , שלומית עמיחי , אמרה כי היה זה 
המקרה החמור ביותר של העתקה בבחינות הבגרות בקיץ זה . עמיחי ציינה לשבח 
שני מנהלי בתי - ספר שפנו אליה ביוזמתם , בלא שחוליית ביקורת היתה אצלם , 
ודיווחו לה על העתקות . מנהל התיכון בשדה בוקר דיווח על העתקות בבחינה 
בחינוך סביבתי , זאת למרות שמדובר בבחינה ייחודית , המקשה על משרד החינוך 
לאתר העתקה על - ידי השוואת התוצאות עם בתי - ספר אחרים . מנהל התיכון בחבל 
הבשור דיווח לגף הבחינות כי מורה סייע לתלמידים בעת בחינה באחד המקצועות 
הטכנולוגיים . 
