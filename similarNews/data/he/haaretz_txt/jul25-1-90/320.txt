ארה"ב נחשף הצופה בטלוויזיה לעשר דקות פרסום לכל שעה של שידור . העיתונים 
מכילים יותר פרסומת מאשר ידיעות . בארץ התוכן עדיין קובע , אבל יש חשיפה 
גוברת והולכת לפרסום ודרכי הפרסום נעשות מתוחכמות יותר ויותר . את מקומן 
של הסיסמאות המילוליות התמימות ( " לא טעית זהו ויטה " או " זה טוב 
זה אוסם " ) תופסות מודעות מרהיבות , בעיתונים ובתחנות האוטובוסים , שבהן 
הדגש הוא על הצד החזותי ולא המילולי . סרטי פרסומת ותשדירי שירות באיכות 
גבוהה מוקרנים בקולנוע ובטלוויזיה . האם כל השיטפון הזה הוא שטיפת מוח מזיקה , 
או שזה מידע אמין המסייע לנו לבחור את מבוקשנו מתוך המבחר הגדול , כטענת 
הפרסומאים . כאשר תקפה מאשה לובלסקי , מזכ"ל נעמת , את הפרסומת לתאצתונים 
של דלתא , או כשח"ך יוסי שריד יצא כנגד משרדי השירות לגבינה צהובה הם מחו 
כנגד פרסומת ספציפית ; אברכים שהתיזו צבע שחור על צילומי פוסטר - מדיה 
של נשים מעורטלות הביעו מחאה דומה בדרך פחות לגיטימית . ד"ר סאשה ויטמן , 
סוציולוג מאוניברסיטת ת"א , חוקר את תחום הפרסום כבר למעלה מעשר שנים . 
" אינני מתווכח עם פרסומאי הטוען שהמטרה העומדת לפניו היא למכור מוצר מסוים " , 
הוא אומר . הבעיה שלי היא הגשם האידיאולוגי שבו שוטפים אותנו כל הפרסומאים 
כקולקטיב " . קפמאפרקלדעת ויטמן , יש לנו קושי מיוחד בהתמודדות עם פרסומת 
חזותית . בעוד שעם מלים אנחנו יודעים להתווכח אין לרובנו כלים להתמודד 
עם שכנוע באמצעים חזותיים . הוא עצמו נעזר בשיטת ניתוח מדעית סמיולוגיה 
המאפשרת ניתוח חומר חזותי במטרה לאתר את המשמעויות שהוא משדר . " כסוציולוג 
אני מעוניין במשמעויות שיש להן השלכה על הסדר החברתי . הפרסומת מציגה לפנינו 
מעין אידיאליזציה של מציאות שכביכול כולנו שואפים אליה ממילא . אבל בעיני 
זה לא מובן מאליו שכולנו רוצים באישה או בילדים מהסוג המוצג בפרסומת . אבל 
ככל שאנחנו נשטפים יותר בזרם הזה אנחנו נוטים יותר לקבל את הערכים האלה " . 
ויטמן חקר במשך שנים את דימוי הנשים בפרסומת . הוא בחן אלפי מודעות בעיתונים 
בארץ ובחו"ל ומצא שהיא מורכבת מאוסף של מגרעות : היא תלותית , מבולבלת 
והפכפכת . מאחורי דימוי זה עומד האינטרס הסמוי של הפרסומאי להשפיע על האישה 
לצרוך מגוון גדול של מוצרים . אישה כזאת , הרוצה להיות אם ורעיה , אשת 
עסקים , ספורטאית ואלילת מין כאחד , תהיה צרכנית טובה יותר . היא תרצה 
לחדש ולגוון את מלתחתה ולהשתנות , והמפרסם יציע לה , כמובן , מגוון מוצרים 
שיעניקו לה את האשליות שקודם טיפחו בה . בצורה דומה פונה הפרסומת גם לקהלי 
יעד אחרים ילדים וקשישים . אבל הפרסומת אינה מוכרת רק מוצרים , אלא גם 
אורח חיים שהיא מציגה כמובן מאליו ולגיטימי . היא מתעלמת במכוון מערכים 
אלטרנטיוויים שיש לאותה חברה . צריכה באה על חשבון חיסכון או השקעות לטווח 
ארוך , וצריכת מוצרי יבוא במקום תוצרת הארץ . " מול מערכת הפרסום המעוניינת 
בכספו של הצרכן ולכן דוחפת אותו לנהנתנות , ניצבת מערכת החינוך שתפקידה 
לתת לאזרח כלים לעבודה יצרנית וערכים שיכוונו את הרגלי הצריכה שלו . הפרסומת 
עוטפת את הנהנתנות באידיאולוגיה , אבל בסופו של דבר היא מעוניינת בכספו 
של הצרכן . המוטו שלה הוא למה לא לקנות כל מה שמתחשק ? יש כאן ניצול הצרכן 
על ידי הקפיטליזם של עידן הצרכנות " , אומר וייסמן . הפרסומאי דוד טמיר , 
ממשרד הפרסום טמיר כהן ( יעקובסון ) , שהוא אחד מחמשת המשרדים הגדולים 
בארץ , מודע לכוח שיש לפרסום וגם חרד לתדמיתו . הביקורת לדעתו מוגזמת . 
" יש יחס של איפה ואיפה כלפי הפרסומת . הן בקולנוע והן בטלוויזיה הצופים 
נחשפים לכמויות גדושות של מין וארוטיקה , ביניהם גם צופים צעירים מאוד . 
על רקע זה קצת מוגזם לבקר את הפרסומת כאשר מחשוף בגד הים נראה למישהו נועז 
מדי . " אם יש מקום לצנזורה בתחום הזה היא צריכה לחול על כל המדיה . 
היום יש עירום בעיתון סולידי לכל המשפחה ודיונים על מין בעיתוני הנוער למה 
מצפים שהפרסום יהיה הכוהן הגדול של הצניעות ? " השיטה המקובלת היום בפרסום 
היא מקסי מרקטינג שיווק בגדול איתור חלק האוכלוסייה המהווה צרכן פוטנציאלי 
ופנייה נכונה אליו . לדוגמה מזכיר טמיר את הגינס של ליווייס , שבעבר ניסו 
לשווקו באמצעות מודעות בעיתונות וברדיו וכיום , לאחר שקהל המטרה הוגדר כקבוצת 
גילאי 4181 , מתמקד הפרסום בקולנוע , ובשלטי חוצות הקרובים לבתי ספר . 
ד"ר רחל גיורא , מעורכות הרבעון " נגה " , נאבקת שנים רבות בדרך הצגת הנשים 
בפרסומת . " דמות האישה עדיין מושפעת מתפיסות סטריאוטיפיות במובן הרע של 
המלה " , היא אומרת , " הנשים הן אובייקט מיני , אובייקט להצצה . עדיין 
מופיעות מודעות מרגיזות של גדעון אוברזון או מודעות של דיווה שבהן נשים בבגדי 
ים שוכבות בתנוחות מגרות , אבל חל שינוי ביחס שלנו אל הפרסומת . כיום 
יש מודעות רבה יותר לגיחוך שבהצגת האישה כבובה של חלון ראווה . ונוספה גם 
דמות אחרת , דמת אישה עם פן יותר אנושי " . קפמאפרקדוגמה בולטת לפרסום קלוקל , 
לדעת גיורא , היא הסרטון על בזוקה של עלית שבו ילדים שודדים את המפעל 
בגלל תאוותם לבזוקה . הסרטון מסתיים במכתב המזכיר לילדים שיש להבחין בין 
מציאות לפנטסיה , אבל השפעת המכתב בטלה בששים מה גם שרבים מהצופים צעירים 
מכדי לקרוא . חשוב גם לזכור שילדים נחשפים גם לפרסומת המכוונת למבוגרים 
בלי שיהיו להם כלים להתמודד אתה כראוי . " אבל האמת היא שכולנו חשופים לפנטסיה " , 
קובעת גיורא , " גם כשאנחנו בוגרים קשה לנו להבחין בין מציאות לדמיון . 
הקושי לעשות את ההפרדה נובע מכך שהפרסומת משפיעה עלינו באמצעות מסרים סמויים 
. עם מסר גלוי כמעט כולנו יודעים להתמודד . אם היו מבטיחים לנו שכשנלבש 
תחתונים של יצרן מסוים ניראה כמו מרילין מונרו היינו צוחקים . אבל כשמציגים 
את מרילין מונרו בתחתונים , אנחנו מסיקים באופן לא מודע שאם נלבש אותם 
ניראה כמוה . בתמונות יש טענה מפורשת ( למשל שהתחתונים יפים ) ויש מסרים 
סמויים ( שניראה כמו הדוגמנית ) , שאתם קשה לנו להתמודד " . גיורא מציינת 
בחיוב לעומת זאת את השינוי שחל בדמות הגבר : המאצו מתחלף בהדרגה בדמות חמה 
ואוהבת של אב ובעל . 
