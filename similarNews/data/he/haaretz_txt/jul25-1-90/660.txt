ואשינגטון ( מיוחד ל"הארץ " ) . הסנאט האמריקאי לוחץ על ממשל בוש להטיל 
סנקציות כלכליות על עיראק , בעקבות האיומים הצבאיים האחרונים של סדאם חוסיין 
במפרץ . מחלקת המדינה האמריקאית הודיעה שלשום , כי בכוונת הממשל להדק את 
הפיקוח על יצוא לעיראק , אך הדברים אמורים רק ביצוא סחורות העשויות לשמש 
בידי העיראקים לייצור נשק . הסנאט הקדים את הממשל שלשום , והצביע ברוב 
גדול מאוד בזכות הפסקת יצוא תבואה לעיראק , בשיעור כולל של 2 . 1 מיליארד 
דולר בשנה . ההחלטה אינה מחייבת עדיין את הממשל , אך היא ממחישה את הפער 
ההולך וגדל בין עמדתו ביחס לעיראק לבין עמדתם של צירי הקונגרס והסנאט האמריקאי . 
הממשל אינו מודאג רק מכך שהסנקציות , אם יינקטו , יפגעו בחקלאים אמריקאים , 
אלא גם מכך שהן יפגעו ביכולת התמרון הדיפלומטית של ארה"ב . " אמצעי החקיקה 
מן הסוג שמדובר עליו עכשיו לא יעזרו לנו להשיג את מטרותיה של ארה"ב ביחס 
לעיראק " , אמר שלשום דובר מחלקת המדינה , ריצארד באוצר , בתדרוך היומי 
לעיתונאים . צירי הסנאט ובית הנבחרים , המותחים ביקורת על מדיניות הממשל , 
מצביעים על התנהגותה של עיראק במפרץ , על התבטאויות אנטי - אמריקאיות של 
מנהיגיה , על הפרות בוטות של זכויות האדם בעיראק , ועל הפיתוח המואץ של 
נשק אטומי , כימי וביולוגי בתחומה . עוזר מזכיר המדינה של ארה"ב לעניינים 
מדיניים , רוברט קימיט , מסר כי מחלקת המדינה שוקלת בימים אלה אפשרות להכליל 
את עיראק ברשימת המדינות הנותנות חסות לטרור . קימיט הסביר , עם זאת , 
כי אם יוחלט להכליל את עיראק ברשימה , השיקול שינחה את הממשל לא יהיה מדיניות 
החוץ של מדינה זו , אלא השאלה האם היא אכן נותנת חסות לטרור . המחלוקת 
העיקרית בין המחוקקים לבין מנגנון החוץ האמריקאי נעוצה בשאלה אם על ארה"ב 
לבודד את עיראק כפי שמציעים המחוקקים או לנסות להשפיע עליה בדרכים דיפלומטיות 
כפי שמציעים אנשי הממשל . עוזר מזכיר המדינה של ארה"ב לענייני המזרח התיכון , 
גון קלי , הסביר בעדות לוועדת החוץ של הקונגרס לפני כחודש , כי " אנחנו 
צופים גידול בחשיבות של המפרץ הפרסי ועיראק לביטחון הלאומי ולאינטרסים של 
ארה"ב " . לדברי קלי , " עכשיו ובעתיד , עיראק תשחק תפקיד עיקרי במפרץ 
הפרסי , תהא מדיניות ארה"ב אשר תהיה " . הדיון בסנאט שלשום שיקף סלידה הולכת 
וגוברת של הציבור האמריקאי מהתנהגותו של סדאם חוסיין במפרץ . כמה מחברי 
הסנאט הרחיקו לכת עד כדי שהשוו אותו לאדולף היטלר . השוואה דומה היתה נושא 
למאמר אדיטוריאלי בוטה של צארלס קראוטהאמר מהעיתון " ואשינגטון פוסט " 
שלשום , אשר כינה את נשיא עיראק " סיוט הלקוח משנות ה03 " . קפידבינקאטאר 
( ע"ם ) . העיתון " אל - שרק " תקף בחריפות את כלי התקשורת המערביים , 
ה"מנפחים " את המשבר בין עיראק לכוויית , ומוסיפים שמן למדורה . " למשבר 
יש שורשים וסיבות " , כותב העיתון , " ואי - אפשר לפתור אותו באמצעות הטענה 
שיחלוף מאליו או שהוא אינו קיים . צריכה להיות בוררות בין הצדדים , ויש 
להביאם לשולחן המו"ם , מאחר שהתנגשות צבאית אינה באה בחשבון " . העיתון 
" אל - ערב " מוסיף : " המשבר הזה חשף ליקוי ביחסים הבין - ערביים . 
הוא לא היה הראשון , ולא יהיה האחרון , אלא אם יימצאו פתרונות מכריעים 
וצודקים לעניינים השנויים במחלוקת " . העיתון הלבנוני " א - שראע " אומר 
כי עומדת הצעה לכינוס פסגת - ששה ערבית בריאד , כהכנה לפסגת קהיר בנובמבר . 
הפסגה תכלול את נשיאי מצרים , סוריה , עיראק , פלשתין , אלגיריה והמלך 
פאהד , ויוכרעו בה נושאים התלויים ועומדים בעולם הערבי . יו"ר הפרלמנט בבגדאד , 
סעדי מהדי סאלח , הגדיר את החלטת הסנאט כ"מגונה " , והוסיף : " אין אנו 
רוצים לקשור קשרים כלכליים עם אלה שאינם מעוניינים . אנו מכריזים על רצוננו 
לקיים קשרים מאוזנים עם ארה"ב , על בסיס הערכת עמדותיו של כל צד " . 
