" בית המשפט הכיר בתופעה כשחיתות , מבקרת המדינה כתבה בדו"ח שלה לפני שנה 
כי זו שחיתות , אנשים שבקיאים טוענים כי אם יש בעיה מרכזית המאיימת על השירות 
הציבורי הינה תופעה זו " כך אמר אתמול פרוף יצחק זמיר , היועץ המשפטי 
לממשלה לשעבר , בהתייחסו למינויים הפוליטיים בשירות הציבורי . ביום עיון , 
שאורגן על ידי המרכז הישראלי לקידום חברתי , אמר פרופזמיר כי העובדה שאדם 
הינו בעל שייכות מפלגתית ברורה וגלויה , אינה צריכה למנוע מינויו למשרה 
ציבורית . הפסול הוא במינוי שנעשה בגלל ההשתייכות מפלגתית , תופעה שהיתה 
מוכרת בשנותיה הראשונות של המדינה וקיבלה משנה תוקף באחרונה . " מקובל לחשוב 
שמתן רישיון יבוא בעד שוחד , הוא חמור . כל שר יודע שהיתר בניה תמורת שוחד 
הינו עבירה פלילית וציבורית . אך אם יבוא אליו חבר מרכז ויבקש מינוי בתמורה 
לתמיכה , זה כבר בגדר נורמה . " , הדגים פרופסור זמיר . מאיר גבאי , 
לשעבר מנכ"ל משרד המשפטים וכיום נציב שירות המדינה , סיפר אתמול כי דו"ח 
מבקרת המדינה , שתקף בחריפות את נושא המינויים הפוליטיים , הביא להכרה 
כי המינוי הוא פסול וזה היה הרקע להצעת חוק הפרטית , שהוגשה על ידי פרופסור 
אמנון רובינשטיין , שמטרתה להגביל את נושא המינויים הפוליטיים . לדברי גבאי 
החוק עשוי למתן את התופעה , מכיוון שהוא מעמיד בפני האנשים את הברירה לבחור 
בין עבודה במשרה ממשלתית , או חברות במרכז מפלגה . פרופסור אמנון רובינשטיין , 
יוזם הצעת החוק , גילה אתמול כי הצעתו המקורית היתה מתונה יותר והחוק כלשונו , 
גובש בוועדת חוקה חוק ומשפט , בתמיכה רחבה של כל המפלגות . מי שמתנגד 
לחוק בצורתו ובמהותו הם הח"כים מיכאל קליינר וצחי הנגבי , שהגישו הצעה 
לביטולו . לדעת רובינשטיין יש לאפשר מינויים פולטיים לאנשים בעלי כישורים 
מתאימים ואין למנוע מעובדי מדינה פעילות מפלגתית , כולל הצבעות . 
