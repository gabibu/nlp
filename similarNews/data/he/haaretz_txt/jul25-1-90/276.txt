" האם האוטובוסים האדומים היפים נעלמו מלונדון ? האם הם פינו את הדרך לגמלי 
סעודיה , שיהיו אמצעי התחבורה הראשי בבירת הערפל ? הנה מתגנבים הבדווים 
לארמון בקינגהאם וישנים על מיטתה של המלכה . והאנגלים אוספים את ההיסטוריה 
שלהם ומקוננים על עברם , כפי שאנו נהגנו לעשות . עתה מתעוררת אנגליה לקול 
פטפוטם של הבדווים ולסימפוניה של סנדלי המדבר . . עיתונים , עיתונים , 
עיתונים ממתינים למהמרים בקרנות רחוב , כמו פרוצות . עיתונים באים ללונדון 
כדי להתנסות בחירות רק כדי להיהפך על - ידי הנפט לפרוצות " . כאשר המשורר 
הסורי הגולה , ניזאר קאבאני , כתב את השיר " אבו גאהל קונה את פליט - 
סטריט " הוא בחר להביע באמצעותו את בחילתו מן העיתונות הערבית של לונדון . 
בעיניו זו אינה אלא שופרו של " מיניסטריון האמת " ונושאת דברם של משטרים 
ערביים מסוימים . כצפוי אף לא אחד מן היומונים והשבועונים הערביים באירופה 
פירסם את שירו . קפמאלידלולא המו"ל של " אל - נאקד " ( " המבקר " ) ייתכן 
שגם בעיתון זה לא היו מופיעות השורות שלעיל . אולם ירחון ליברלי זה , היוצא 
לאור בלונדון בידי ריאד אל - ראיס , המו"ל של הוצאת " קאשקול " , הוא 
היוצא מן הכלל המלמד על הכלל . האיש , מתנגד ידוע של הסורים ומסכן את 
עצמו יום - יום מול ידו הארוכה של אסד , מנהל גם חנות ספרים הנושאת את שם 
הוצאתו בשכונת נייסברידג , ליד כל - בו " הרודס " הידוע . " אל - נאקד " , 
לפיכך , היה יכול להוציא את עצמו מכלל אותם עיתונים " הממתינים למהמרים 
כמו פרוצות בקרנות הרחוב " . קבאני מתכוון לתעשיית העיתונות הערבית בבריטניה , 
המוציאה מתחת ידה מדי יום , שבוע וחודש עשרות פרסומים יזומים שמאחוריהם 
בוחשים לרוב שירותים חשאיים , אנשי עסקים , משפחות מלוכה ונוכלים . כל 
אלה משתמשים בעיתונים להשמצת זולתם ולהאדרת שמם שלהם . למשל , " אל - ערב " . 
לכאורה , עיתון ככל העיתונים המביא חדשות מבריטניה ומן העולם הערבי ואינו 
שוכח את הכדורגל , הקולנוע ועמודי הכלכלה . אך בין השיטין מסתתר סיפור 
אחר . הוא הוקם בידי משפחת אל - הוני , המתנגד לקאדפי , אולם בתחילת 
העשור השתלטו עליו העיראקים . באחרונה גברה בו ידם של הלובים , וגם נסיך 
הכתר הסעודי עבדאללה נטל אותו תחת חסותו . בעיתון כזה , שבו חוברים אינטרסים 
ערביים רבים כל - כך , לא ייפלא שסדאם חוסיין הוא גיבור קבוע . עורכי 
העיתון לא יעלו על דעתם למתוח ביקורת על אחד המשטרים המעורבים בהוצאתו . 
ב91 במארס פורסמה בו כתבה המאשימה את הבריטים כמי שבוחשים בקדירה העיראקית 
ו"מלבים סכסוכים בין העיראקים לכורדים " . בכך ניסה העיתון להסביר את התקפות 
הגז של סדאם חוסיין על הכורדים . לפני חצי שנה , כאשר הובאה " בטעות " 
גם גרסת הבריטים לפרשת העיתונאי באזופט , הזדעקה בגדד וקראה את עורכיו לסדר . 
ועוד עיתון " שארק אל - אווסאט " ( " המזרח התיכון " ) . המדובר לא 
רק בעיתון יומי נוסף , אלא בהוצאה של ממש , המוכרת ברחובות לונדון את שבועון 
החדשות " אל - מגלה " , שבועון נשים " סאיידתי " , שבועון עסקים בשפה האנגלית 
" סעודי ביזנס ויקלי " ומוסף צבעוני . האימפריה הקטנה הזאת היא סעודית 
ונתונה לשליטת הנסיך סלמן , מושל ריאד ואחיו של המלך . הקו הפוליטי הוא 
סעודי לחלוטין , ומאמרי המערכת לעולם לא יתקפו את המשטרים הערביים . גם 
עיתון זה , כמו האחרים , לא גינה את תלייתו של העיתונאי פארזאט באזופט 
בבגדד . הכל האשימו אותו בריגול למען הציונים , שהם מטרתה החביבה ביותר 
של עיתונות זו . את " אל - חיאת " הקימה משפחת מורווה הלבנונית , שהקימה 
בשעתו את " דיילי סטאר " , ונאמר עליה כי עבדה בשירות הסי - איי - אי בתקופת 
המאבק בנאצר . מבחינה מקצועית הוא נחשב ליומון הטוב ביותר , אולם הוא ידוע 
כמי שממומן בידי המודיעין הסעודי . העיתונאים המבקשים להצטרף ל"אל - חיאת " 
עוברים מבדק פוליטי . עיתונאי החוטא בכתיבה שאינה תואמת את הקו הפוליטי 
של העיתון מפוטר . " אל - קבאס " היומי הוא למעשה מהדורתו הלונדונית של 
עיתון - האב בכוויית . שם עבד הקריקטוריסט הפלשתיני עלי אל - נאגי , שלפני 
יותר משלוש שנים נורה בידי אנשי " כוח 71 " מחוץ למשרדי המערכת בשכונת 
צלסי . החקירה העלתה כי אל - נאגי קיבל איומים רבים על חייו , שמקור כולם 
היה בתוניס . לבסוף הגיעו החוקרים הבריטים למסקנה כי קריקטורה שבה לעג ליאסר 
עראפת ובה הזכיר את שם מאהבתו הסודית היא שחרצה את גורלו . בעיתון היתה 
התעלמות מוחלטת מגילויים אלה , שנחשפו ב"אולד ביילי " , במשפט הסוכן הישראלי - 
הערבי הכפול איסמאעיל סוואן . " אל - קבאס " נראה כחיקוי של " אל - אהראם " . 
ליומון המצרי יש מהדורה בין - לאומית והוא נדפס , בשינויים קלים , בלונדון 
ובשיקגו . את " אל - אהראם " מוכרים בשני המקומות ב000 , 04 עותקים והדפסתו 
מחוץ לקהיר נעשית מתוך שיקולים רווחיים מובהקים . נטיותיהם של העיתונים הערביים 
באות לביטוי גם באופן שבו הם נושאים ונותנים עם עיתונים אחרים בבריטניה . 
" שארק אל - אווסאט " ביטל הסכם עם " אינדפנדנט " בשל דרך דיווח על 
הנעשה בעיראק , בעיקר הפרסום על הפיצוץ באל - חילה ב71 באוגוסט . הוא אף 
לא פרסם את הידיעה על עולי הרגל שהומתו בסעודיה . עיתונאי מצרי - בריטי הנוהג 
לכתוב על המזרח התיכון ביומון אנגלי ידוע קיבל איומים על חייו וכונה " ראשדי 
השני " . עמיתיו בעיתונות הערבית התריסו בפניו כי כערבי עליו להתיישר עם 
הקו הרשמי של המשטרים השונים . אותם עיתונים משמשים גם במה לתככים הפנימיים 
בעולם הערבי . הם היו הראשונים שדיווחו כי הביון העיראקי " גילה " לסעודים 
כי " מתחנת התראה המופעלת בנסיכות עומאן על - ידי הבריטים " נודע לעולם 
על העסקה הסינית - סעודית לרכישת טילי " תולעת משי " המסוגלים להגיע למטרות 
בישראל . היתה זו דוגמה אופיינית לשימושה של בגדד בעיתונים הסרים למשמעתה 
כדי לסכסך בין שתי מדינות המפרץ . אפשר שמסיבה זו דיווח גם " אל - חיאת " 
בשבוע שעבר על כך שטייס ה"עגור " הישראלי ערק לדמשק . שוק השבועונים פורח 
אפילו יותר . " אל - דוסטור " מנוהל בידי עיראקים ונחשב לביטאונו של 
הבעת הסודני . לידו נמכר " אל - חוואדת " , הלבנוני במקורו , שהוקם בלונדון 
בידי אלמנתו של סלים אלודי , בעליו של השבועון . אלודי נרצח בידי אנשי 
הפלנגות . אם שניים אלה ואחרים נחשבים עדיין למכובדים יחסית על דוכני העיתונים 
הערביים בלונדון , הרי שרב מספרם של הביטאונים הצהובים , המוקמים ונסגרים 
בתדירות גבוהה . לכל העיתונים האלה קוראים ספורים בלבד . מקור מוסמך אמר 
לי כי " אל - ערב " אמנם נדפס ב000 , 04 עותקים , אולם העיראקים קונים 
000 , 72 מהם ושורפים אותם בו במקום . עתה יתחילו להדפיס את העיתון גם בלוב , 
משום שבטריפולי רוצים לקרוא עיתון " מחו"ל " , והוא אף יביא להם כתבות 
ספורט וקולנוע , מצרכים נדירים אצל קדאפי . גם האחרים נדפסים ונזרקים היישר 
לסל הניירות . אולם מממניהם סבורים כי הם מגיעים למתי - המספר הנכונים . 
קוראים אותם דיפלומטים ומהמרים בבתי הקזינו , והם עושים את דרכם למקומות 
הנכונים בבירות הערביות , במסווה של עיתונות חופשית הנדפסת באירופה . מרבית 
העיתונים הללו ממומנים בידי עיראק . סדאם חוסיין , הלהוט אחר במות תעמולה , 
מקצה לשם כך מדי שנה סכומי עתק . מכונת התעמולה שלו חשובה לו בעיקר בחמישה 
מוקדים : לונדון , פאריס , קפריסין , לבנון , ובעיקר מצרים . לפני 
ששה חודשים , מספרים בלונדון , הוא ניהל שיחה עם שר המידע , קאסם נאחיף , 
ושאל אותו : " כמה טנקים איבדנו במלחמת המפרץ ? " כאשר קיבל את התשובה , 
שאותה ידע ממילא , הפטיר : " אז העמידו פנים כי נאבד מעתה ואליך ארבעה 
טנקים כל שנה . . " ואישר סכום שנתי של 05 מיליון ליש"ט למשך עשור . 
תקציביהם של העיתונים הם מסתורין גמור . השמועות בלונדון מספרות כי תקציבו 
של " אל - חיאת " 61 מיליון דולרים . מימונו של " שארק אל - אווסאט " 
נלקח מחשבון בנק פתוח , הנושא את שמו של הנסיך סלמן . ל"אל - ערב " שלושה 
חשבונות בנק הרשומים על שם חברת " דארונה " ( " ביתנו " ) , השייכת 
לאחים אל - הוני . הם ישלמו לעיתונאי המועסק על - ידם את משכורתו משלושת 
החשבונות , האחד לצורכי מס בריטי והאחרים חשאיים . 
