חיים משגב ( " הארץ " , 7 . 71 ) מותח ביקורת על הצעת החוק , שבאה לאפשר 
למתלוננת על אונס להעיד שלא בבית המשפט , וכורך את הדבר עם תגובתו המבטלת 
של שלמה להט לנוהלי משפט . בכך עושה משגב עוול למשמעות האמיתית של הצעת 
החוק . הדרך המקובלת של מתן עדות במקרה אונס אינה אלא הזדמנות להפוך את האונס 
לבומרנג , המשליך את האשמה מהנאשמים אל הנאנסת " העד המרכזי " , כפי שמכנה 
אותה משגב . ככל שהפגיעה חמורה יותר , עד שהנאנסת אינה מסוגלת להעיד בדרך 
המקובלת , כך יש סיכוי טוב לפוגעים לחמוק מלתת את הדין על מעשיהם . הצעת 
החוק באה לאפשר לנאנסות , במקרים שייקבעו כמוצדקים על - ידי מומחים לבריאות 
נפש , למסור עדות בתנאים שלא יחריפו את הפגיעה וכך לאפשר את קיום ההליך 
המשפטי בניגוד לטענתו של משגב , החרד מפני מגמה של ביטול ההליך הפלילי . 
זה לא כבר בוטלה תביעה נגד נאשמים באונס , משום שהפגיעה החמורה בנאנסת 
מנעה ממנה להעיד במשפט . מקרה אבסורדי זה סוקר בהרחבה בתקשורת ועליו 
מתבססת הצעת החוק הנדונה . עם זאת , אין לראות בהצעת החוק אלא הקלה מסוימת 
של הבעיה האמיתית שגרמה את המצב : " האונס השני " , המתקיים בשלבים 
השונים של תהליך הפקעת האונס מרשות הפרט לרשות הכלל , כשהתגובה הציבורית 
היא סטיגמה והפניית דעות קדומות לעבר הנאנסת . על מנת לשנות מיסודו את המצב 
הקיים , יש לנתק את מעגל הקסמים , שבו קשר השתיקה לגבי אונס יוצר מנגנונים 
חברתיים המאפשרים לו להמשיך ולהתקיים . מעשי אונס ימשיכו להתקיים כל עוד 
תספק להם החברה הצדקה . תל - אביבקפמאביגאפשר בקלות ובמהירות להציב קרוואן 
על גג שטוח . וזה יכול גם להיות יפה , אם יקימו את המבנה רק על שני שלישים 
של שטח הגג . השטח הנותר ישמש לגינת - גג , או למרפסת עם עציצים וכיסאות 
נוח . היתרונות הם : בנייה מהירה וזולה ; אין צורך בקרקע , אין צורך ברצפה ; 
חיבור קל לצינור ביוב ; חיבור קל לקו - החשמל ; חיבור קל לצינורות המים . 
חיפהקפמאביגבאחרונה אסד החל לזמר זמירות שלום בתנאי שנמסור לו את הגולן , 
לצורך קירוב כליו למרכז , וגם ניסוג מרצועת הביטחון , כדי לא להקשות יתר 
על המידה את חדירותיהם של שליחי השלום מטעם אש"ף וחיזבאללה לגבולנו . וחבל 
שדוברינו הרשמיים לא הבהירו לאסד חד - משמעית , שמשא ומתן יש להתחיל בלא 
תנאים מוקדמים . ואם בכל זאת יש לו תנאים , הרי שגם לנו יהיו . למשל , 
הבשן ופסגת החרמון , השיאון , ונסיגה מלאה של כוחות סוריה מכל שטחי לבנון . 
גם בארצנו פנימה יש חדש . ערביי ישראל שוב אינם מסתפקים בשלילת העלייה , 
שהיא מיסודות המדינה . כעת דורשים ערביי יפו לא לשכן בעיר זו עולים חדשים . 
והרי כאזרחי מדינתנו הציונית חובתם היא להשתתף בקליטת העלייה . מה היו 
אומרים לשרידי יהודי סוריה , מרוקו או תימן , ל דרשו דרישות הפוגעות במדינותיהם ? 
דומני שאין צורך בדמיון רב . ברור שהדרישות החצופות שהזכרתי נולדו על רקע 
התבוסתנות שלנו , ובעידודו של השמאל האנטי - ציוני והאנטי - לאומי . וזאת 
על רקע הגל הלאומני הקיצוני השוטף את כל העולם הערבי , ולא רק אותו , כידוע . 
לכן אין כל ערך לנכונותם של חלשי אופי לוותר על שטחי ארצנו המצומקת לטובת 
אימפריה ערבית אדירה , הזוממת להתפשט ולהשתלט עלינו ועל עמים אחרים . כי 
כל ויתור יוליד דרישות חדשות , לפי תורת השלבים הידועה של בורגיבה , עד 
לחיסולנו . מה הפתרון ? יש פתרון , ואפילו שניים . אם מפרקים את הקו הירוק , 
הקדוש לשמאל שלנו , למרכיביו , מתקבלים שני קווים , כחול וצהוב . דבר 
זה נכון גם לפתרון הסכסוך הישראלי - הערבי . קיימות רק שתי אפשרויות לגבולות 
שלום : או הקו הכחול , שהוא הים , ופירושו שלום על ישראל . או הקו הצהוב 
המדבר שיביא שלום - אמת לישראל וגם לערבים . חיפהקפמאביגכמי שמכיר את 
רמת המשמעות בצה"ל מבפנים ובמשך עשרות שנים , אני יכול להעיד עד כמה בעיה 
זו לא צצה לפתע , אלא היא מלווה את צה"ל מראשיתו . לפיכך , אין זו אלא 
איוולת לתבוע מרב - אלוף דן שומרון להסיק מסקנות אישיות מן האסון שאירע במתקן 
האימונים בצאלים , בעוד שהוכח מעל לכל ספק שלא נמצא פגם בנהלים , אלא מדובר 
בהפרת משמעת של מפקדים בשטח , וזו תופעה נורמטיווית שהרמטכ"ל הנוכחי ירש 
אותה מכל קודמיו . מעבר לכך , דומה שכולנו נחטא לאמת אם נתעלם מהעובדה ששום 
רמטכ"ל קודם לא התנסה בהתמודדות עם אינתיפאדה בתנאים של חוסר מדיניות ברורה 
וחד - משמעית מצד הדרג המדיני , אשר בראשית ההתרחשויות ניסה עדיין להשלות 
כי זו אפיזודה חולפת ובהמשך , ועד היום , ממשיך במדיניות נטולת תכלית . 
רמת - אביבקפמאביגבראיון מקיף למוסף " הארץ " ( 7 . 31 ) מאפיין עמוס 
עוז את הפער בין דור המייסדים לדורות ההמשך ומשתמש בין השאר במשפחת ויצמן . 
בחיים ויצמן ובעזר ויצמן נמצא קסם דומה , אך בעוד שחיים ויצמן הקרין את 
כל הטרגדיה היהודית , הצבר עזר ויצמן נעדר כל טרגיות . זו טעות אופטית 
אני רואה בעזר ויצמן את נציגה של טרגיות יהודית חדשה מזן ישראלי . עזר ויצמן 
מייצג את האי - יכולת של דור ההמשך , אשר נשא את מלחמת העצמאות על כתפיו , 
לפתור את בעיותינו עם הערבים . הוא הקדיש את חייו לביטחון ישראל , הן 
במישור הצבאי והן כאשר השתתף בהשגת השלום עם מצרים . עם רקע לאומי כזה אין 
לו היכולת להזיז אף את מפלגתו מהדרך הכוחנית של בן - גוריון - דיין - שרון , 
שאת מחירה ההרסני אנו משלמים בכל התחומים . עזר ויצמן הוא ממשיך אותנטי 
של משה שרת , שדרכו המדינית נדחקה לשוליים . לפנינו אפוא סיכום בן ארבעים 
שנות אי - יצירה בתחום השלום עם שכנינו . בגין ואחרים ראו בו " שובב נחמד " . 
הלוואי ויכולתי להצביע על דמות אחת בגלריה הפוליטית שלנו המבטאת יתר רצינות . 
