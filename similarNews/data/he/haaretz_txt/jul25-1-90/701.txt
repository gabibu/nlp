קבוצת קנאים מוסלמים שחורים בטרינידד שבאיים הקאריביים , אשר תפסה את בניין 
הפרלמנט , מאיימת על חייו של ראש הממשלה וכמה משריו , אם לא יתפטרו ויכריזו 
על חנינה ועל בחירות חדשות . מנהיג הקבוצה , הקורא לעצמו אימאם יאסין אבו - 
באקר , בונה את כוחו על המצב הכלכלי הקשה באי , ועל הסיוע הנדיב שמעניק 
לו הקולונול קדאפי . כ%06 מתוך 3 . 1 מיליון תושבי רפובליקת טרינידד - טובגו 
הם נוצרים , כ%42 הינדים והיתר מוסלמים ורסטפרים . תעשיית הנפט היא הענף 
הכלכלי החשוב ביותר במדינה , והיא מעסיקה קרוב ל%02 מן העובדים . רבים 
אחרים מתפרנסים מעבודה במכרות . הירידה במחירי הנפט והמחצבים בשנים האחרונות 
גרמה להאטה במשק ולירידה של התל"ג בכ%6 . בעזרת אמצעים נמרצים בהם נקטה 
הממשלה , צומצמה אשתקד הירידה בתל"ג לכ%3 , והשנה יש סיכויים לחידוש הצמיחה . 
במאזן התשלומים יש שוב עודפים , ורזרוות מטבע החוץ עלו . אך ההישגים הגיעו 
בעקבות קיצוצים בתקציב וצמצומים במנגנון הממשלתי , ובמחיר של עלייה באבטלה 
ל%22 . הקנאים המוסלמים , שלא סובלים ממחסור בכספים , מחלקים בשנים האחרונות 
מזון , ביגוד וסיוע רפואי , ונלחמים בנגע הסמים גם בין הנצרכים הלא - מוסלמים . 
הם מבקשים ליצור בכך תדמית של נושאי הדגל במאבק לזכויות העניים . פעולת 
הקנאים בסוף השבוע היתה , לטענתם , על רקע שחיתות המשטר , אך הסיבה המיידית 
היא צו בית - משפט , שחייב את בני הכת לפנות את המבנים שבנו ללא היתר על 
אדמות ממשלתיות . אבל הטרוריסטים גם הציגו תביעות פוליטיות , והפרשה מזכירה 
שוב שקולונל קדאפי נשאר גם בעידן סדאם חוסיין מעמודי התווך העיקריים של 
הטרור הבין - לאומי . 
