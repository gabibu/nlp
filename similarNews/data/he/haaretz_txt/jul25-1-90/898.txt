חברות הביטוח הקימו מעין קונסורציום , על מנת שזה יטפל במשותף בתביעות הצפויות 
מצד עובדי חברת תדיראן שחלו עקב החשיפה לניקל קדמיום במפעל הסוללות של החברה . 
בראש הקונסורציום עומדת קבוצת חברות הביטוח של קונצרן כלל וכן חברת מגדל . 
על חברות אלה עשויה לחול האחריות המירבית . על פי הערכות שונות לקו כ04 
מעובדי החברה במחלות שונות , לפי החשד הפגיעות נובעות מהחשיפה לניקל קדמיום . 
עד כה לא הוגשה שום תביעה רשמית נגד חברות הביטוח , אך היועצים המשפטיים 
של שלושה מהנפגעים , ובכלל זה יורשיו של אחד העובדים שנפטר , מנהלים דיונים 
עם חברות הביטוח במטרה לתבוע את הנזק . חברות הביטוח מינו את עו"ד שלמה 
קרינסקי , המתמחה בדיני נזיקין , לטפל בנושא . מממצאים ראשונים מתברר 
כי לפחות חלק מהפגיעות אינן אופייניות לחשיפה לניקל קדמיום , אך הנושא מצוי 
עדיין בבדיקה . אחת הבעיות תהיה לקבוע באיזה מועד לקו העובדים במחלות . 
נושא בעל חשיבות עליונה מאחר ובתביעות כאלה תאריך הפגיעה קובע באיזה חברה 
היתה תדיראן מבוטחת אז . חברות הביטוח פנו כבר לשורה של רופאים מומחים בניסיון 
לבדוק אם החשיפה לניקל קדמיום היתה אכן הגורם לשורה של מחלות , בכלל זה 
סרטן , שהתגלו אצל אחדים מעובדי תדיראן . חבות המעבידים של חברת תדיראן 
נמצא כעת ברובו בקבוצת הביטוח של קונצרן כלל וכולל את חברת " כל ביטוח " , 
אררט ואריה ובחלקו בחברת המגן , הסנה ובחברה זרה באמצעות חברת סקוריטס . 
חברות אלה הינן מבטחות הרכוש של תדיראן והן שנטלו על עצמן גם את חבות המעבידים . 
מדיונים ראשוניים מתברר כי בנזק יצטרכו לשאת מרבית חברות הביטוח . זאת , 
משום שחברות הביטוח בארץ ובעולם נוהגות להתחלק בנזקים ממקרים כאלה באופן 
יחסי . כבר לפני 8791 התגלו סימנים ראשונים למחלות של עובדי תדיראן וכבר 
אז נטען כי קיימת אחריות של חברות הביטוח . במהלך השנים עברו ביטוחי תדיראן 
מחברה לחברה . כלל ביטוח עצמה נכנסה לביטוח של תדיראן רק ב78 . 
