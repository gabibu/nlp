( ע ) . הוועד הארצי של ראשי הרשויות המקומיות הערביות גינה אתמול את 
המעשים המיוחסים לששת תושבי גדידה ותמרה , שהואשמו בחברות בארגון פתח , 
בהנחת מטעני חבלה ובניסיון לבצע הרג המוני באולם שמחות . ראש המועצה המקומית 
כפר מנדא ודובר הוועד , מוחמד זיידאן , אמר כי הוועד מתנגד למעשי אלימות 
הן מצד ערבים והן מצד יהודים , מאחר שאין זו הדרך לפתור את הבעיה הפלשתינאית 
הסבוכה . " איננו מאמינים " , נאמר בהודעת הוועד , " כי אלימות , מעשי 
רצח ושפיכות - דמים יכולים להוות בסיס לפתרון בעיה מסובכת כל - כך כמו הבעיה 
הפלשתינית . אנו מאמינים , כי רק באמצעות דו - שיח בין שני הצדדים , שייעשה 
בהגינות ובהבנה של כל צד לבעיות הצד השני , אפשר יהיה להגיע לשלום המושתת 
על צדק וכבוד הדדי , ואילו מעשים אלימים רק יגבירו את השנאה וירחיקו את 
השלום " . ראש המועצה המקומית תמרה , ד"ר הישאם אבו - ראמי , גינה אתמול 
את ארבעת הצעירים תושבי כפרו , שנעצרו בחשד להשתייכות לחוליית הפתח . אבו - 
ראמי אמר , כי הוא וכל תושבי הכפר , ובייחוד בני המשפחות , הוכו בתדהמה 
כששמעו על המעשים המיוחסים לארבעה . " פעולותיהם , אם אכן ביצעו אותן , 
משקפות אך ורק את דעתם ולא את אלה של תושבי הכפר ובני משפחותיהם , הרואים 
את מעשיהם בחומרה רבה " , אמר . 
