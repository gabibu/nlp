צה"ל שוקל לפתוח מחדש את כלא 7 , הצמוד לכלא קציעות שבנגב . כלא זה , 
שאכלס אלף אסירים , נסגר במארס השנה בעקבות בריחתם של חמישה אסירים ביטחוניים . 
מקורות צבאיים מסרו , כי עתה נשקלת פתיחת המתקן מחדש , ולאחר שהוכנסו 
בו שיפורים ואמצעי ביטחון יאכלסו את המקום עציריה ואסיריה של האינתיפאדה . 
מכלא 7 ברחו בחודש מארס חמישה אסירים ביטחוניים ושניים מהם הצליחו להגיע 
למצרים . בעקבות הבריחה , הודח מפקד הכלא סא"ל א ע"י אלוף פיקוד הדרום 
מתן וילנאי . בריחת האסירים התאפשרה לנוכח צירוף מקרים של חוסר ערנות ורשלנות 
של חלק מהחיילים ששמרו במתקן . המקורות הצבאיים הוסיפו , כי בין המועמדים 
לנהל את כלא 7 , רב - סרן חשאי או סגן אלוף שמעון מלול , המועמד גם לשמש 
כסגנו של מפקד כלא קציעות הנוכחי , אל"ם זאב שאלתיאל . בנוסף לפתיחת כלא 
7 מתכנן צה"ל גם לבנות מכלאה נוספת בכלא קציעות גוש מס 6 , שתהיה בעלת 
כושר אכלוס של אלף כלואים . מקורות צבאיים מסרו כי מאז שמונה אל"ם שאלתיאל 
כמפקד קציעות יש ירידה בהפרות הסדר במתקן . עוד מסרו מקורות צבאיים כי בהתאם 
להוראות מושמעת בכלא קציעות מוסיקה ערבית . חיילים סיפרו כי התרגלו למוסיקה 
הערבית , ואנשי הסגל והחיילים שרים את השירים המושמעים . כמו כן מקבלים 
האסירים עיתונים וזוכים לביקורי אנשי הצלב האדום בתדירות גבוהה . 
