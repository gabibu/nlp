בטיפול ייחודי שנערך במחלקה האורתופדית של בית החולים רמב"ם בחיפה , הוארכה 
זרוע של נערה בת 51 בשליש מאורכה המקורי . הנערה נולדה עם פגיעה במרכזי 
הצמיחה של ראש העצם , והזרוע שלה לא התפתחה כשורה . לפני שהוחל בטיפול 
היתה זרועה השמאלית קצרה ב7 ס"ם מהימנית . הארכת הזרוע נעשתה בשיטת אליאזרוב 
אורטופד מברית המועצות וזו שיטה המקובלת בדרך כלל להארכת גפיים תחתונות . 
בניתוח מבצעים חיתוך בקליפת העצם ומרכיבים שתי טבעות המחבקות את העצם מעל 
ומתחת לאזור החיתוך . הטבעות מחוברות ביניהן על - ידי מוטות טלסקופיים הניתנים 
למתיחה ולהארכה . על - ידי סיבוב המוטות , המחברים את הטבעות , מרחיקים 
את הטבעות אחת מרעותה ברבע מ"ם . בכל יום חוזרים על פעולה זו ארבע פעמים 
ומשיגים בכך הארכה של מ"ם אחד ביום . על ידי הארכת העצם מאריכים גם את כלי 
הדם , העצבים והשרירים . הנערה , תלמידת תיכון מחיפה , נשאה את המערכת 
הזו על זרועה במשך 6 חודשים , כשהיא מבצעת בכוחות עצמה את פעולת ההארכה , 
על - פי תדרוך שקיבלה מהרופא . לאחר פירוק המערכת , הגיעה הזרוע השמאלית 
לאורך כמעט זהה לזה של הימנית והיד מתפקדת באופן מלא . מבית החולים נמסר , 
כי תרומה משמעותית למעקב אחר הניתוח המוצלח הועלתה על - ידי הסורק הממוחשב 
החדיש שבבית החולים . הסורק , מתוצרת " אלסינט " , נוצל להדמיה תלת - 
ממדית של העצם החדשה לכל אורכה . בצילום שהתקבל ניתן לראות את מבנה העצם 
וחלקי עצם שטרם הושלמו במלואם . 
