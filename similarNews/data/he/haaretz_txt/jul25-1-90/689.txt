מערכת הבריאות מסוגלת לקלוט רופאים מרדימים מברית המועצות לאחר שיעברו בחינות 
רישוי ומסלול התמחות כנדרש בארץ . פרטים על כך נמסרו בכנס של רופאים עולים 
שנערך בסוף השבוע במרכז הרפואי שערי צדק בירושלים . לכינוס הגיעו 04 רופאים 
מרדימים עולים מכל רחבי הארץ . הוותיקים שבהם נמצאים בארץ קרוב לשנה ומקצתם 
עלו לפני מספר שבועות . יום העיון נערך על ידי הוועדה לסיוע לרופאים מרדימים 
מברית המועצות . יו"ר הוועדה , מנהל מחלקת ההרדמה של בית החולים ד"ר דוד 
אולשוונגר , מסר כי " מטרות יום העיון היתה לבחון כמה רופאים מרדימים עלו 
באחרונה ומה מצבם מבחינת תעסוקה . הוועדה בדקה את אפשרויות התעסוקה בבתי 
החולים בארץ . ביום העיון נמסר לרופאים מידע מפורט על מסלול ההתמחות הנדרש 
מהם , שהוא שונה לחלוטין מזה הקיים בברית המועצות . 
