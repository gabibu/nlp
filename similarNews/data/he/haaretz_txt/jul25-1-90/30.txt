( ע ) . חברים מהקואליציה והאופוזיציה במועצה המקומית באר - יעקב זומנו 
לחקירה במשטרה כדי לבדוק אם הופעלו עליהם לחצים מגורמים במשרד הפנים באשר 
לחלוקת מענקים למוסדות דת במושבה . יו"ר מפלגת העבודה בבאר - יעקב , נחום 
איצקוביץ , ומי שכיהן עד לבחירות האחרונות בתפקיד ראש המועצה המקומית , 
סיפר כי אכן זומן לחקירה במשטרת יפו , שם נשאל אם הופעלו עליו לחצים , 
או איומים , מצד גורמים במשרד הפנים . כמו כן נשאל איצקוביץ על סוג המענקים 
שחולקו בשנים האחרונות למוסדות השונים בבאר - יעקב . לטענת איצקוביץ , לא 
הופעלו על חברי המועצה לחצים או איומים כלשהם . היו אמנם פניות של מוסדות 
דת , שביקשו מענקים , ואלה הופנו בדרכים המקובלות לאישורו של משרד הפנים . 
ראש מועצת באר - יעקב , יואב רפאל , מסר כי בימים אלה נמשכת גביית עדויות 
באשר לחלוקת הכספים למוסדות הדת בבאר - יעקב , והוא עצמו יתייצב בשבוע הבא 
למתן עדות בנושא זה . לטענת רפאל , לא הופעלו על חברי המועצה לחצים כלשהם 
מצד גורמים במשרד הפנים , וחלוקת התקציבים למוסדות הדת נעשתה בדרכים המקובלות . 
