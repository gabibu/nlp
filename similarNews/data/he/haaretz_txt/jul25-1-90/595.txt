" נתוני המצוקה של שכונת עגמי ביפו חמורים פי שניים משל כל שכונת מצוקה 
עברית בעיר " כך אמר נציג הרביטה , עו"ד נסים שקר , בהפגנת חסרי הדיור , 
שנערכה אתמול בערב בהתנחלות האוהלים ביפו . " בסולם שבו מדורגות השכונות 
בתל - אביב ניצבת עגמי במקום האחרון עם ארבע נקודות מתוך 001 " , הוא הוסיף , 
" כפר שלם מקדים אותה עם 51 נקודות ושכונת התקווה עם 81 . יש פער עצום 
בין השכונות היהודיות לערביות , כתוצאה ממדיניות של אפליה בת שנים כלפי 
המיעוט הערבי . שכונת גבליה הוכרזה כאתר לסילוק פסולת לכל תל - אביב " . 
לדבריו , ב2891 החליטה ועדת הכלכלה של הכנסת לבנות מאות דירות ביפו , אך 
עד היום נבנו ארבעה בניינים בלבד , שאחד מהם מיועד עתה לאכלוס עולים . הוא 
הוסיף כי ביפו יש 074 דירות אטומות , המיועדות עתה לעולים , וכי בשנים 
האחרונות עלו מחירי הדיור בעיר ב%001 , ולמעלה ממחצית האוכלוסיה אינה מסוגלת 
לרכוש דירה . " תכניתו של ראש העיר תביא לטראנספר של ערבים מיפו , משום 
שבתנאי מצוקה כאלה ניאלץ לעזוב את העיר כדי למצוא דיור . עולה חדש צריך 
להבין שיש פה בעיות . לו לא צריך לתת פריווילגיות , אלא לאוכלוסיית המצוקה 
ולחסרי הדיור " . למקום ההפגנה הגיעו ח"כים ערבים ואישי ציבור מן המגזר הערבי 
בארץ , על מנת להביע את הזדהותם עם המפגינים . 
