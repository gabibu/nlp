מליאת רשות השידור אישרה אתמול את הצעתו של שר החינוך זבולון המר , לפתוח 
ערוץ רדיו מיוחד לקליטת עלייה . על פי הצעתו של המר , שהוצגה אתמול במליאה , 
השידורים בערוץ הקליטה יתקיימו בכמה שפות , לרבות רוסית ואמהרית . בשידורים 
ישולבו שיעורים בעברית , תוכניות להגברת המודעות היהודית והציונית , ותוכנית 
שתספק מידע בנושאי קליטה לעולה . לדעתו של המר ניתן להפעיל את הערוץ כבר 
בחודש ספטמבר . השר המר אמר כי בתוך חודשים אחדים יגיע מספר העולים ל023 
אלף , ורשת השידור לעולים צריכה להיות משימה מרכזית אשר תשמש מפתח חשוב 
בקליטת העלייה . ההוצאות על הערוץ , לדבריו , יהיו נמוכות . יו"ר רשות 
השידור אהרן הראל אמר , כי הטלוויזיה לא תחסוך משאבים למימון רשת כזו . 
מנכ"ל רשות השידור אריה מקל אמר , כי יפעל אצל שר התקשורת על מנת להסדיר 
את הצדדים הטכניים של הערוץ . מקל אף דיווח כי על פי התכנון החדש של משדרי 
החורף בטלוויזיה , ישודר מגזין חדש בענייני עלייה . בימים אלה שוקדת הטלוויזיה 
על תרגום סדרת עמוד האש לרוסית . הפרקים החוזרים ישודרו החל מאוקטובר . 
