משטרת מרחב דן סבורה , כי הצליחה לפענח פרשה של תקיפות מיניות של ילדות , 
שאירעו בשבועיים האחרונים בבני ברק . בתקופה זו הותקפו חמש ילדות על - 
ידי אלמוני חובש כיפה . פעילותו של האלמוני גרמה לבהלה ולאי - שקט באזורים 
נרחבים בבני ברק . אור ליום שבת , בשעה 1 לפנות בוקר , עצר צוות - חקירה 
מיוחד של משטרת מרחב דן גבר דתי , בן 13 , מגבעת שמואל . הוא חשוד בביצוע 
התקיפות המיניות בילדות בשבועיים האחרונים . החשוד משתף פעולה עם המשטרה 
והודה בביצוע המעשים המיוחסים לו . בימים הקרובים תבצע המשטרה שחזורים עם 
החשוד , כדי להשלים במהירות את החקירה נגדו ולהעמידו לדין . בשבועיים האחרונים 
הותקפו חמש ילדות בנות 601 בעת שהלכו ברחובות שונים בבני ברק . אלמוני , 
שתאורו חזר בכל המקרים , גרר את הילדות למרתפי בתים ואנס אותן . אחדות 
מהילדות נזקקו לטיפול רפואי וסבלו מחבלות בגופן . שתיים מהילדות הצליחו 
להימלט ברגע האחרון מידי התוקף . במהלך החקירה הצליחו החוקרים לקבל תיאור 
מדויק יחסית של החשוד , והגיעו לדירה בגבעת שמואל שבה מתגורר בגפו רווק 
המוכר למשטרה ממקרים קודמים של תקיפה מינית של ילדות . בחיפוש בביתו של 
החשוד נמצאו ממצאים שונים הקושרים אותו , לדעת החוקרים , לתקיפת הילדות 
בשבועיים האחרונים בבני ברק . חשיפת החשוד בביצוע המעשים המגונים בילדות 
ומעצרו הביאו להקלה רבה במשטרה ובקרב האוכלוסיה בבני ברק באזורים שבהם הותקפו 
הילדות . 
