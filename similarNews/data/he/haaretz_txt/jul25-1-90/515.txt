( ע ) . בית משפט השלום בירושלים החליט ביום ששי לשחרר ממעצר את דינה 
הופמן , החשודה במעורבות בפרשת רצח אבי אדרי לפני למעלה מחודש ביער רמות 
בירושלים . השחרור עוכב ל84 שעות לבקשת המשטרה , שערערה על ההחלטה לבית 
המשפט המחוזי . הופמן נעצרה ימים אחדים לאחר הרצח , ומאז הוארך מעצרה שלוש 
פעמים . בחקירתה מסרה הודעות סותרות , שכללו פרטים שלדברי החוקרים , רק 
מי שקשור לרצח יכול היה לדעתם . ביום רביעי תמו 03 ימי המעצר , בהם מותר 
להחזיק חשוד ללא בקשה מיוחדת מטעם היועץ המשפטי לממשלה . בקשה כזו הוגשה 
ביום רביעי . בדיון הציג מפקח יעקב בן - משה , ראש צוות החקירה , בפני 
השופט דוד חשין חומר חסוי , שלדבריו הצדיק הארכת מעצר נוספת . ביום ששי 
פרסם השופט את החלטתו לשחרר את הופמן . השופט גולל את השתלשלות החקירה והמעצרים , 
והחליט כי אין מקום להחזיק יותר את החשודה במעצר . את התייחסותו לחומר החסוי 
שהוגש לו כתב השופט בנספח סודי , שלא הותר לעיון . " החומר החסוי אינו 
יכול להוות תשתית עובדתית לביסוס חשד סביר , או עילת מעצר כנגד המשיבה , 
גם כאשר מצרפים אותו כנדבך נוסף לכל חומר החקירה שהצטבר נגדה עד כה " , 
הודיע השופט . לפיכך הורה לשחרר את הופמן בערבות של 52 אלף שקלים , והחליט 
כי היא תישאר במעצר בית ל03 יום ותוכל לצאת רק לטיפול בבנה בן השבע , הזקוק 
לטיפולים רפואיים . הוצא נגדה גם צו עיכוב יציאה מן הארץ . אולם שמחתה של 
החשודה לא ארכה זמן רב : לבקשת ראש לשכת התביעות במשטרת ירושלים , עיכב 
השופט חשין את השחרור בשעתיים , כדי לאפשר למשטרה להגיש ערר על החלטתו לבית 
המשפט המחוזי . הערר הוגש מיד , ובית המשפט המחוזי החליט לדון בו היום . 
עד להחלטה תישאר הופמן במעצר . 
