פרשת מקסוול גרמה ודאי למידה רבה של אכזבה ותסכול בקבוצות הירושלמיות הפועל 
ובית"ר , אך כבר הניבה פרי ראשון . הנהלת ההתאחדות לכדורגל שדנה אתמול 
בענין האיחוד החליטה על הקמת ועדה שתבדוק את הנושא בכל היבטיו . ליו"ר הועדה 
מונה סגן יו"ר הנהלת ההתאחדות משה אביבי . החברים האחרים : גזבר ההתאחדות 
שלמה סופר , אריה זייף , דוד לויאן , היועץ המשפטי של ההתאחדות עו"ד צבי 
יפה ומנהל ההתאחדות יעקב אראל . ההודעה הרישמית נוסחה כך : " הנהלת ההתאחדות 
מביעה הסכמה עקרונית לבדוק נושא איחוד קבוצות . מאחר שהנושא מחייב בדיקה 
יסודית ומעמיקה לגבי ההשלכות הנובעות ממהלך זה , מחליטה ההנהלה למנות ועדה 
שתבדוק את הנושא על כל היבטיו והשלכותיו המשפטיות והמעשיות . יעקב אראל 
אמר , כי הועדה תתחיל לפעול בקרוב , אך לא נקבע מועד לסיום עבודתה והגשת 
המסקנות . הקומה העליונה של ההתאחדות ברחוב קרליבך המתה אתמול מעיתונאים 
רבים נציגי העיתונות הכתובה , הרדיו והטלויזיה . כפי שהיה צפוי המהומה 
לא הניבה בשורות מרעישות . למרות בקשת נציגי הקבוצות הירושלמיות הפועל ובית"ר 
לאפשר איחוד , כדי לקבל את הסיוע מאיל הההון רוברט מקסוול , לא נענתה ההתאחדות 
למרות שלא היתה הצבעה . " ידעתי בסוף השבוע שהכל אבוד , לאחר שבמרכז מכבי 
החליטו להתנגד לאיחוד " , אמר דוד לויאן נציג בית"ר . אריה זייף ( מכבי ) 
לא התקשה לנמק את עמדת מכבי . " אי אפשר לבקש איחוד מידי עם אקדח ברקה . 
יש לקבוע כללים לגבי איחוד בעתיד " . לויאן הציע שהנושא יוכרע בכינוס מיוחד 
של האסיפה הכללית . הצעתו נדחתה . נציגי ירושלים שלמה שושני מהפועל ואליעזר 
ריבלין מבית"ר טענו במסמך , כי חוב שתי האגודות הוא יותר ם - 41 מיליון 
שקלים והביעו חשש שהכדורגל הירושלמי ייעלם מהמפה ללא סיועו של מקסוול . 
בהתאחדות הדגישו , כי לא ניתן להיענות לבקשה הירושלמית בעיקר בגלל ההשלכות 
שינבעו מצעד כזה . 
