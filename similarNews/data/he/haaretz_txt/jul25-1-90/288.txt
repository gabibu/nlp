לונדון ( ע"ץ ) . לבנק אוף אינגלנד אין בינתיים שום הוכחות על הפקדת זהב 
אוקראיני לפני 003 שנה , כפי שנטען ביום שבת בפרלמנט של אוקראינה . הבנק 
בוחן כעת את הארכיונים הנמצאים ברשותו כדי למצוא הוכחות להפקדתו של אוצר 
כזה . כך מסרו מקורות מהבנק אוף אינגלנד . " עדיין מוקדם מדי לדבר על 
ריבית " , הוסיף הבנק אוף אינגלנד בהודעתו . ביום שבת טענו חברי פרלמנט 
אוקראינים , כי שווי האוצר , בהתחשב בריבית , צריך להגיע היום ל82 טריליון 
דולר . מכל מקום , הבנק הבהיר כי אם אכן הופקד אוצר זהב , הרי שרק הזהב 
עצמו יוחזר ולא שוויו הכספי , שלא לדבר על ריבית . " הפקדת זהב הינה פעולה 
שונה לגמרי מאשר פתיחת חשבון " , אמר דובר הבנק . סוכנות הידיעות טאס דיווחה , 
כי חברי הפרלמנט האוקראיני שהעלו את ההצעה , מקווים כי האוצר ישמש כבסיס 
הכספי לרפובליקה האוקראינית . על - פי טענות האוקראינים , הועבר הזהב לאנגליה 
בתחילת המאה ה81 בידי הקולונל פולובוטוק , שנעצר אחרי כך בידי הצאר , ומת 
בכלא . חברי הפרלמנט האוקראינים טוענים עוד , כי הזהב הופקד בידי אוקראינה 
עצמאית , וכי עתה , משהרפובליקה הכריזה שוב על ריבונותה , היא זכאית לקבל 
את האוצר חזרה . 
