( ע ) . חבר מועצת גדולי התורה , רב בנימין זילבר התפטר אתמול סופית 
מחברותו במועצת גדולי התורה של אגו"י . זהו צעד העלול לגרום לפילוג נוסף 
בשורות אגו"י . זילבר הוא הרב השני המתפטר ממועצת גדולי התורה . כזכור , 
שך הוא הרב הראשון שהתפטר לפני כארבע שנים מחברותו מהמועצה , והביא בכך 
לפרישת הליטאים ולהקמתה של דגל התורה . הסיבה להתפטרות זילבר נעוצה בכוונה 
להקים בתוך אגו"י סיעה חדשה בשם " הסיעה המאוחדת " , שאמורה לייצג את כל 
החסידויות של חצרות האדמו"רים . הרב זילבר שלח כבר לפני שבועיים , מכתב 
למזכיר מועצת גדולי התורה אבישי שטוקהמר ובו הודיע על כוונותו להתפטר . 
אולם , בעקבות לחץ כבד שהפעילו עליו רבנים בכירים מ"מועצת גדולי התורה " 
החליט להשעות את התפטרותו , לאחר שקיבל הבטחה שהסיעה החדשה לא תקום . שלשום 
הופיעה ב"המודיע " , בטאונה של אגו"י ידיעה על קיום כנס יסוד של הסיעה החדשה , 
ביום חמישי הקרוב בבית הכנסת הגדול בבני - ברק . זילבר ראה את הידיעה , 
ושלח מיד את מכתב ההתפטרות . " כאות מחאה על ייסוד התנועה החדשה אני מתפטר 
סופית מחברותי במועצת גדולי התורה " , כתב הרב . " אני רואה בסיעה החדשה 
חורבן אגודת ישראל ופירוד נוסף לכלל ישראל אשר יביא לחורבן הבית " . גורמים 
בכירים באגו"י הביעו אתמול חשש , כי התפטרותו תביא לפילוג באגו"י ולפרישה 
של חמישה חברים נוספים לפחות . הרב זילבר מייצג את קבוצת הליטאים שלא פרשו 
מאגו"י בעקבות הרב שך . הוא נחשב לאחד הרבנים החזקים בתוך מועצת גדולי התורה 
ומקורב לרב שך ולאדמור מויזניץ . 
