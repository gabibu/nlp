תנועת הקיבוץ הארצי ( השומר הצעיר ) מגדילה השנה את מספר השותפויות בין 
קיבוציה במפעלי תעשייה קיימים . בתנועה הוחלט לעודד הקמתן של שותפויות תעשייתיות 
בין הקיבוצים , לנוכח אי היכולת להקים מפעלים חדשים , על רקע קיצוץ של 
עשרות אחוזים בתקציב ההשקעות בקיבוצים , בשלוש השנים האחרונות . רכז ועדת 
התעשייה בקיבוץ הארצי , דרורי למדן , מסר שקיבוץ יד - מרדכי עשוי להצטרף 
כשותף במפעל " צלף " לייצור אריזות רב - שכבתיות מפלסטיק , שליד קיבוץ 
נגבה . במפעל , הנחשב לרווחי ומעסיק 07 עובדים , כבר קיימת שותפות בין 
נגבה ( % 57 ) לבין קיבוץ שדה - יואב ( % 52 ) . בינתיים כבר מועסקים עשרה 
מחברי יד - מרדכי במפעל " צלף " , אך טרם הוחלט מה יהיה חלקו של קיבוץ זה 
במפעל , ששליש מתוצרתו מיועד לייצוא . בימים אלה נבדקת האפשרות להפוך את 
מפעל " ימה " לייצור קרטון גלי בעין - המפרץ לשותפות בין קיבוץ זה לבין 
הקיבוצים געתון או נטור , שמקצת מחבריהם מועסקים כיום כשכירים בימה " . במפעל 
" טלדור " לכבלי חשמל ואלקטרוניקה שבעין - דור , מועסקים בשכר חברים מקיבוץ 
מגידו במגמה להפוך לשותפים בו . חברי קיבוץ ברקאי עובדים ב"מגמת שותפות " 
בשני מפעלים : " גלעם " לייצור עמילן וגלוקוזה בקיבוץ מענית , ובמפעל 
" מוצרי מעברות " לייצור מזון לתינוקות במעברות . בקרוב יחליט קיבוץ ברקאי 
לאיזה משני המפעלים יצטרף כשותף . חברי קיבוץ נירים עובדים במפעל " מכ"ש " 
שבכרם שלום במגמת שותפות . השותפויות שכבר מבוצעות הן במפעלים " פחמס " 
( הקיבוצים עין - החורש ולהבות - חביבה ) , " גניר " ( גת ובית - ניר ) 
, " דולב " ( דביר ולהב ) , " ברמד " ( עברון וסער ) , " ארד " 
( רמות - מנשה ודליה ) , " כימדע " ו"פולישק " ( ניר - יצחק וסופה , 
קיבוץ של התק"ם ) , " תמה " ( משמר העמק וגלעד ) ו"שומרת הזורע " 
( שומרת , הזורע וגבעת עוז ) . מקצת מהשותפויות הן על בסיס שיווקי בלבד . 
