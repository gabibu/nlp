בודפשט ( מיוחד ל"הארץ " ) . המפלגה הסוציאליסטית ההונגרית גינתה אתמול 
את הצהרתו של זקן חברי הפרלמנט , קלמן קרי , שהצבא ההונגרי בימי מלחמת 
העולם השניה ניהל מלחמה צודקת בהילחמו בקומוניזם הסובייטי . קרי היה בימי 
המלחמה ראש המטה של הארמיה ההונגרית הראשונה . נציגי המפלגה הסוציאליסטית , 
שר החוץ לשעבר , גיולה הורן ומזכיר המדינה לשעבר , לאסלו קובאץ , הדגישו 
כי זו גישה בלתי - מתקבלת על הדעת . הונגריה היא שהכריזה מלחמה על בריה"ם 
וממילא לא היתה זו מלחמת הגנה . לו היתה זו מלחמה צודקת , אמרו מנהיגי הסטציאליסטים , 
פירוש הדבר כי גם מלחמתו של היטלר היתה צודקת וכי הנלחמים בהיטלר בכל רחבי 
העולם עמדו בצד הלא נכון של המיתרס . הם הביעו תקווה שידידיה של הונגריה 
לא יסיקו לגביה מסקנות בלתי - נכונות בשל הצהרתו זו של קרי והסתייגו גם מהתנהגותו 
של יו"ר הפרלמנט שעבר בשתיקה על הדברים . 
