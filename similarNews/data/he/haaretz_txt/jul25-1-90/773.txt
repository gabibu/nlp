, ובן אחת החמולות הגדולות בעיר זו , הוא אחד העדים הערבים הבכירים למאורעות 
ההיסטוריים בחמישים השנים האחרונות מן הצד הערבי , ולכן טבעי היה כי ספר 
הזיכרונות שלו יעורר עניין רב , בייחוד משום שהמחבר ממשיך גם היום למלא 
תפקיד חשוב במזרח - ירושלים ובשטחים כיו"ר המועצה המוסלמית העליונה . אך 
נראה כי פעילותו במועצה זאת , הגוף האחרון בשטחים השומר על יחסי עבודה תקינים 
עם הממשל הירדני , הגבילה את כתיבת הספר " עם צלאח א - דין בירושלים : 
הרהורים וזיכרונות " ואת חופש ההבעה של המחבר . אל - חטיב היה ראש עיריית 
ירושלים המזרחית מיד לאחר חלוקת העיר ב9491 וכיהן כמושל מחוז ירושלים מטעם 
ירדן ערב מלחמת ששת הימים . בין שני תפקידים אלה היה שר בשלוש ממשלות ירדניות 
ושגריר ירדן בקהיר . אבל ספר הזיכרונות שלו מקמץ מאוד בפרטים על פעילותו 
כשר ירדני , ומרבה לתאר באהבה את יחסיו האישיים עם המלך עבדאללה . הוא 
מאשים סוכנים בריטים או ישראלים בהריגת המלך עבדאללה בפתח מסגד אל - אקצה 
בדיוק לפני 14 שנים , ביולי 1591 . מדוע עשו זאת ? אל - חטיב משוכנע כי 
לישראלים ( או לבריטים ) היו מניעים ברורים , בייחוד נוכח שאפתנות המלך 
עבדאללה , אשר חתר להשתלטות על סוריה וצפון - סעודיה . אין הוא מתייחס 
כלל לדעה הרווחת בקרב הערבים , שלפיה עבדאללה נרצח כי " בגד " בפלשתינאים 
וכנקמה על שלא שיגר את צבאו להגנת לוד ורמלה . בכלל , קשרי עבדאללה עם הישראלים 
אינם זוכים לאזכור בספרו של אל - חטיב , והסיבה לכך אינה מחסור במידע . 
באי לשכתו של אל - חטיב ברחוב צלאח א - דין , שהיתה במשך שנים רבות מעין 
שגרירות המלוכה ההאשמית , שמעו ממנו סיפורים , שייכללו כנראה בחלק השני 
של הספר , לרבות זיכרונות על הצעת המלך לממשלת רבת - עמון לאשר מעבר יבשתי 
של יהודי עיראק מבגדד לירושלים דרך רבת - עמון . ההצעה נדחתה על - ידי הממשלה 
שאל - חטיב היה חבר בה ובראשה עמד סמיר ריפאעי , שאיים להתפטר אם ההצעה 
תתקבל . גם הקשרים בין עבדאללה אל - תל , ידידו האישי , למשה דיין , 
והביקורים שקיימו אישי ממשל ישראלים בירדן לא היו סוד עבורו , אבל הוא 
מתעלם מכל זה ומעדיף לספר לצעירים הפלשתינאים כי מנהיג אש"ף הראשון , אחמד 
שוקיירי , תרם לאסון הכיבוש הישראלי וכי אל - תל , קצין הלגיון הערבי הירדני , 
הציל את ירושלים ב8491 מכיבוש יהודי . קפמאבינאל - חטיב מעלה טענה מעניינת 
ביותר לגבי מניעי גמאל עבד אל - נאצר , נשיא מצרים , בהקמת אש"ף . אל - 
חטיב , שהיה שגריר ירדן במצרים ב4691 , טוען כי בבואו לעזוב את קהיר בגמר 
שירותו הדיפלומטי ביקש להיפרד מנשיא מצרים , וזה קיבלו בביתו וסיפר לו כי 
לדעתו אין פתרון צבאי לסכסוך עם ישראל . אל - חטיב שאל את עבד אל - נאצר : 
" ומדוע לא תאמר בפומבי את דעתך זאת ותחסוך לאומה הערבית את הסבל והאבידות 
המיותרים בכל הקשור להכנות למלחמה ? " . עבד אל - נאצר ענה : " כיצד אוכל 
להסתכל בעיני בן עכו ולומר לו : אין לך מולדת ? " אל - חטיב שואל : " האם 
הקמת אש"ף והצגת בן עכו אחמד שוקיירי בראשה , נועדה כדי שהוא ימלא את 
התפקיד הזה ? " ( עמודים 7787 ) . אל - חטיב מתגלה בספרו זה כמוסלמי 
קנאי ובעל נטיות של חשד בזרים . בתקופה שקדמה למלחמת ששת הימים היו במזרח - 
ירושלים , בשכם ובחברון הפגנות סוערות נגד המשטר הירדני . המפגינים , 
אוהדי אש"ף , האשימו את המשטר הירדני כי הוא מפקיר אותם לפעולות הגמול של 
ישראל . אל - חטיב מקבל את הגרסה הישראלית כי פעולות הגמול אכן נעשו עקב 
פעולות החבלה בתוך ישראל של יחידות שפעלו בשליחות אש"ף . ואולם הוא מגן 
על צבא ירדן וקובע , כי הפיקוד הצבאי הבין - ערבי הגיש לוועידת הפסגה הערבית 
השלישית שנערכה ברבאט ( 5691 ) את מסקנותיו , שלפיהן רק ב0791 היו צבאות 
מדינות ערב מגיעים לרמה שבה היו יכולים להגן על גבולות המדינות האלה מפני 
צבא ישראל . מכאן שהגיחות של אנשי אש"ף היו שלא בעתן ולא שירתו את העניין 
הערבי . ובכלל , בהפגנות נגד המשטר הירדני היו מעוניינים גורמים זרים ומוסדות 
דתיים שרצו להפוך את העיר לעיר בין - לאומית . קפמאבינלבנון , והמארונים 
במיוחד , מתוארים על - ידי אל - חטיב כפרו - ציונים , והוא נעזר להוכחת 
טענתו זאת בספרו של דב יוסף " קריה נאמנה " , ומוסיף גילויים ממקור ראשון : 
לדבריו , הוטבע בנמל ביירות כל הציוד המכני הכבד שהזמין הקבלן הסעודי של 
הליגה הערבית , מוחמד בן - לאדן , ב6691 , לביצוע מפעל הטיית נהר הירדן , 
במסגרת המאמץ הערבי להכשלת מפעל המוביל הארצי של ישראל . ועדת המעקב הערבית , 
שהמחבר היה חבר בה , ביקשה למנות ועדת חקירה בעצת הנציג המצרי מחמוד ריאד , 
אך נתקלה בהתנגדות שגריר לבנון , גוזף אבו - חאטר , שטען כי חקירה כזאת 
תפגע בריבונות הלבנונית . כמושל מחוז ירושלים , הגיע לידי אל - חטיב מכתב 
ששיגר כומר לותרני גרמני , האנס גורג קולר , מרבת - עמון לפטריארך האורתודקסי 
במזרח - ירושלים יומיים אחרי פרוץ מלחמת ששת הימים . במכתב ביקש קולר ראיון 
אצל הפטריארך , " כדי לדון בסכנות המרחפות על העיר הקדושה וכדי לפעול למניעת 
שפיכות דמים נוספת וחורבן " . אל - חטיב הבין מכך שנרקמת מזימה מאחורי גבו 
של הממשל הירדני להתקשר עם האויב . ומה היתה עמדתו שלו ? הוא המתין במשרדו 
לבוא החיילים הישראליים . אבל חבריו פחדו בראותם מטוסים ישראליים מפגיזים 
רובעי מגורים ( בעצת " הגיס החמישי " ) , והוא הובל בידי הישראלים לאזור 
מסגד אל - אקצה , שם מצא את מוטה גור שרוע בצל המסגד . גור הציע לו לאשר 
בחתימתו כי המסגדים בירושלים לא נפגעו , ואל - חטיב אמר כי יעשה זאת לאחר 
שיבדוק את העניין . גור החזיקו במעצר לכמה שעות ושיחררו . גם האמריקאים 
זוכים לכל ביטויי הגנאי האפשריים . הוא מאשימם בעידוד התוקפנות הישראלית 
וטוען כי עסקת הנשק שקדמה למלחמת ששת הימים דירבנה את ישראל להתקפה על 
מדינות ערב . הוא מגלה כי אונייה אמריקאית היתה בנמל עקבה ביום פרוץ מלחמת 
ששת הימים , וכי האונייה " גרין אמריקה " הצטוותה להפליג לאתיופיה ושם 
לפרוק את מטענה , שהיה בעיקרו תחמושת לצבא ירדן . אבל חשבונו של המחבר 
עם הנוצרים , האנגלים והאמריקאים אינו משכיח ממנו את האויב העיקרי ישראל . 
יום הנפת דגל ישראל על מסגד כיפת הסלע ( שמשה דיין הסיר כעבור זמן ) הוא 
מבחינתו היום השחור ביותר בהיסטוריה הערבית - מוסלמית . הוא מייחל להופעתו 
מחדש של המצביא המוסלמי - הכורדי , צלאח א - דין , אשר החזיר את ירושלים 
מידי הצלבנים לשלטון המוסלמי . את ספרו הוא פותח בהקדמה המסתיימת בפסוקים 
של הקוראן , המעודדים את המאמינים שלא להיחלש או להתעצב , כי גלגל ההיסטוריה 
סובב והגורלות משתנים . 
