בעוד שבועיים שלושה יבשילו הענבים בהר חברון ועל הכרמים יפשטו הבוצרים ויכרתו 
מן הזמורות אשכולות מלאי עסיס , שלטעמם מוניטין בכל המזרח . " שאמי , 
" חלאווני " , " דבוגי " , " זייני " , " בטוני " , ביירותי " , דרווישי " , 
הם סוגי הגפן המשתרשים היטב באדמת הסלע המיוחדת של האזור . גפן ישראלית 
שתישתל בהר חברון לא תצלח . כדי להגיע לכרם משובח בשיא תנובתו משקיע הכורם 
עשר שנות חיים בטיפול , בזימור , בהשקייה , בהקמת סמוכות ברזל וכדומה . 
כורמי האזור עסוקים מרבית ימות השנה בטיפוחם של הגפנים , ממש כבימי הנביאים : 
מעזקים , מסקלים , נוטעים שורק . בעוד ימים אחדים יתחיל הבציר . יותר 
מכל כרמי הר חברון יצא שמם של ענבי העיירה חלחול . בדיוק לפני שנה , ממש 
לפני בציר 98 , הוכו כורמי העיירה מכה קשה . במשך ארבעה שבועות רצופים 
הבחינו אנשי חלחול , שפרנסת רובם על הגפנים , בתופעה מוזרה : כרמיהם 
התחילו להתייבש בזה אחר זה . בתחילה דיברו על מחלה נוראה , שמדביקה את 
הכרמים וגורמת לנבילה איטית של הגפנים . אח"ך נפוצו שמועות על מטוסי ריסוס 
שמעופפים בלילות מעל הכרמים . מאוחר יותר הבחינו כמה מבעלי האדמות בדמויות 
מסתוריות , המהלכות בין הכרמים בלילות , יד אחת אוחזת באקדח והשנייה במרסס . 
אז התברר העניין כעובדה שאין עליה עוררין : יד זדונית עסקה בהשמדה שיטתית 
של כרמי האזור באמצעות ריסוס בחומרים קוטלי צמחים . סימני ההתייבשות , 
שלוו בהצהבת העלים ובהתקמטות הזמורות והגבעולים המעוצים , אובחנו בכ003 
דונם של כרמים , מן העידית שבאדמות הכפר , הנטועים במקביל לכביש הראשי 
ירושלימחברון . גם כמה מטעי שקדים , שזיפים ומשמש נפגעו . אחרי שבועיים 
התחילו לקמול שטחים גם באזור קנב , בכניסה הדרומית לחלחול . הפעם היה מדובר 
בכ051 דונם . כעבור שבוע וחצי קמלו חמישים דונם נוספים בחאלת א - סווארה 
שבוואדי שונאר , וגם שטחים בדרך לקריית ארבע , בסך הכל כ005 דונם . קפמאבינמוחמד 
נאגי שחאדה סידר איבד את רוב כרמו . עבד אל רחמן מוחמד שחאדה איבד 21 דונם . 
אבראהים עבד אל האדי שני דונם . מוחמד חסיין אבו יוסוף איבד דונם וחצי 
במרכז חלחול . אבו יוסוף סיפר אז כי ב62 ביוני , בסביבות שמונה וחצי בערב , 
הוא הבחין בשלושה אנשים שהגיעו ברכב , עצרו ונכנסו לכרמו . " הם נשאו 
אתם מכשיר שפלט אבק צהוב " , סיפר . כעבור ימים אחדים הכרם התייבש . עומר 
אל - ענני סיפר שבאחד הלילות , בשתיים לפנות בוקר , הבחין בשתי דמויות 
עם מכשירים על הכתף . " צעקתי לעברם ורצתי אחריהם , אבל הם נעלמו " . 
אבו סלאמה סיפר כי שמע בלילה רעש הדומה לשאון הרוח , אבל לא חשד בכלום , 
ורק אחרי שקמל כרמו הבין שהמחבלים בכרמים ביקרו גם בשדהו . המרססים פקדו 
גם את ביתו של תושב חברון , סייף א - דין עסילה , שמתגורר בקרבת גבעת 
החרסינה של קריית ארבע . לילה אחד אחר חצות עורר רעש שהגיע מכיוון הכרם 
הסמוך לביתו . הוא העלה אור בחצר וגילה שלוש דמויות . אחת הדמויות נשאה 
על גבה מיכל ריסוס והשנייה אקדח . נושא האקדח הצמידו למותנו ואיים עליו 
בערבית עילגת לכבות את האורות ולחזור לביתו , אם ברצונו לחיות . יום לאחר 
המקרה החלו הגפנים להצהיב ולכמוש . לטענתו של עסילה הוא ניגש למחרת למשטרת 
חברון להגיש תלונה , אך גורש משם . הוא הגיש תצהיר על התקרית לעו"ד אברהם 
גל מירושלים . גל שלח דגימה מהגפנים שהתייבשו לבדיקה אצל מומחי משרד החקלאות . 
הבדיקה המעבדתית העלתה כי הגפנים נפגעו מריסוס מכוון של חומר מרוכז קוטל 
צמחייה , ממשפחת ההרביצידים . החומר רוסס סביב גזעי הגפנים בריכוז גבוה 
ביותר , במטרה להשמידן לחלוטין . המומחים ניבאו כי השיחים שנפגעו לא יירפאו 
עוד , וכי יש לעקרם מן השורש . היה זה מחזה נוגה . סימני הרס וקמילה 
נראו בכל . חלקות שלמות יבשו ומעטה צהוב השתלט על המראה הרגיל הירוק של 
הכרמים . אשכולות ענק של ענבים , שבשלו לקראת בציר , נרקבו ונשמטו לארץ . 
ראש עיריית חלחול חיגאזי מדיה ואנשי המועצה אמרו לי אז כי משפחות שלמות נדונו 
לחרפת רעב ויצטרכו להתקיים מתרומות ונדבות . הם סיפרו על אב לששה ילדים , 
מפגר , שפירנס את משפחתו מכרם בן דונם וחצי . הכרם קמל , והמשפחה הפכה 
למקרה סוציאלי חמור . פלאח אחר כרת מחצית מחלקתו , כשגילה סימני התייבשות 
בעלים . הוא חשש שפרצה מחלה וביקש למנוע את התפשטותה , אבל כעבור ימים 
אחדים קמלו גם השיחים האחרים . עקבות המחבלים בכרמים הובילו לקיצוני תנועת 
" כך " המתגוררים בחברון ואל הוועד לביטחון בדרכים . אלה לא עשו כל ניסיון 
לטשטש את העקבות , ואף מיהרו לרמוז שהם אחראים למעשה , לדבריהם בתגובה 
ליידוי אבנים על מכוניות ישראליות בכבישים . מקור בתנועת " כך " אף התקשר 
למערכות העיתונים ודיווח על " טענות של ערבים שריססו להם כרמים " . בלי 
ליטול במפורש אחריות למעשה , אמר האיש כי המרססים פעלו במקצועיות ובמיומנות , 
וכי ידעו לרסס את הגפנים באופן שיביא לחיסולן המוחלט . קפמאבינעוד לפני 
שהתגלה היקף הנזקים התלונן ראש עיריית חלחול בפני הממשל בחברון על ההתנכלות 
לכרמים . כשביקרתי אצלו לפני שנה כבר חלפו שלושה שבועות מאז התלונן לראשונה . 
" סגן המושל הבטיח לבדוק , אך עד היום לא הגיעה ממנו שום תגובה " , אמר 
אז חיגאזי מדיה . עו"ד גל פנה אחרי ביקור במקום לראש המנהל האזרחי ביו"ש , 
לשר הביטחון ולמשטרה , ותבע לפצות את נפגעי פעולות החבלה שבוצעו בכרמים . 
" מדינת ישראל , האחראית לשטחים , אינה יכולה לנער חוצנה ולהתנער מאחריותה 
למעללי אזרחיה המבוצעים נגד תושבים הנתונים לחסותה ותחת אחריותה " , כתב . 
למשטרה הגיש גל תלונה מפורטת עם עדויות ותצהירים . כמה מן התושבים ציינו 
כי יהיו מסוגלים לזהות את פני המרססים . עד היום לא התבקש איש לבוא ולזהות 
פרצופים . עו"ד גל אומר שמאז שהוגשה התלונה פסקו הריסוסים אך הוא לא קיבל 
שום הודעה מן המשטרה על התקדמות החקירה . במשטרת נפת יהודה זוכרים את 
התלונה ומאשרים כי לא היתה התפתחות בחקירת הפרשה . " מאז שהתלונה הוגשה 
לא שמענו כלום מהשלטונות " , אומר אבראהים עבד אל האדי . לאחר שהתגלו ממדי 
ההשחתה ביקר בחלחול אחד מחברי הכנסת הערביים . " הוא דיבר ודיבר . הבטיח 
בלי סוף . אמר לנו שהוא יהפוך את הכנסת , שהוא יצעק , שהוא יעשה , שהוא 
ידאג . אבל אני בטוח שהוא שכח את כל הבטחותיו ברגע שיצא מבניין העירייה " , 
אומר עבד אל - האדי . רק במקרים מועטים נתפסים משחיתי הכרמים , שורפי הזיתים 
ומציתי השדות והיערות משני צדי הקו הירוק . החבלות בצומח מן האדמה הפכו 
לאחד מסימני ההיכר המובהקים של האינתיפאדה . כמעט ולא חולף יום בלי שיוצת 
מטע זיתים , שדה חיטה , חורשת יער או ציוד חקלאי , של יהודי או של ערבי . 
מי מפצה את הפלאח , האיכר שאיבד את שדהו ואת מטה לחמו ? ליהודים יש חברות 
ביטוח , קרנות ממשלתיות ותנועות מיישבות שמפצות אותם לפחות חלקית על נזקי 
החבלות . לפלשתינאים יש קרנות אינתיפאדה , אבל הפיצוי אינו מובטח בכל מקרה . 
פלשתינאי שביתו פוצץ בגלל מעורבות בהתקוממות יקבל בדרך כלל פיצוי כספי בעבור 
אובדן הבית . פלשתינאי שביתו נחרב ע"י השלטונות בגלל שנבנה ללא רשיון לא 
יקבל פיצוי . לאנשי חלחול הבטיחה הנהגת האינתיפאדה פיצוי על הנזקים שנגרמו 
לכרמים . " אמרו לנו שנקבל כספים , אבל לא ראינו גרוש . באש"ף מוכנים 
לתת את הכסף , אך אין מי שיארגן את זה " , הם אומרים . אולי הגיע כסף 
אבל הם חוששים להודות בכך . כשביקרתי במקום לפני שנה אמרו הפלאחים שהם יעקרו 
את הכרמים שניזוקו כדי לטעת אחרים במקומם . עוד עשר שנים יחלפו עד שישובו 
כרמי הענבים להניב פרי כמקודם , אמרו . כשחזרנו לחלחול השבוע , אל אותם 
כרמים שנשרפו בחומרי ההדברה , התגלתה תמונה מעניינת . הירוק שוב כיסה 
חלקים גדולים מהכרמים . מוחמד נאגי שחאדה סידר , בן 53 , בעליו של כרם 
בן 52 דונם , סיפר כי כ%06 מהגפנים נפגעו מן הריסוס לפני שנה . אבל לא 
כל השיחים שנפגעו מתו . חמישית מן הגפנים שנפגעו התאוששו באופן מפתיע . 
אין לו הסבר לתופעה אחרת שהתגלתה : מבין השיחים שנפגעו יש כאלה שמחצית 
מזמורותיהם התייבשו , והמחצית השנייה התאוששה וקמה לתחייה . אולי התרשלו 
המרססים במלאכתם ולא דאגו לרוקן את מנת החומר המספקת להכחדת הצמח כליל . 
את ענבי ה"שאמי " ו"החלאווני " שבכרמו קנה אביו של סידר בכפר בית אענאן 
שליד רמאללה , לפני 02 שנה . הוא עדיין אינו בטוח שהכרם יתאושש . קרחות 
גדולות בתוך הירוק מסמנות את גבולות המאבק בין הקמילה להתאוששות . כורמים 
אחרים התייאשו מוקדם ועקרו את הגפנים כדי לטעת אחרים במקומם . אלה יצטרכו 
לחכות עוד שנה שנתיים עד שיניבו הכרמים פרי ראשון . אחרים גזמו את הזמורות 
שהתייבשו וחיכו לראות מה יעלה . אבראהים עבד אל האדי עקר את כל כרמו . 
" פחדתי שהכבשים יאכלו מהצמחים שרוססו " , הוא אומר . הוא אינו מתכוון 
לטעת כרם אחר במקומו . טיפוח כרם חדש עולה ממון רב והצפוי לכורמים בעת 
הבציר השנה אינו מבשר טובות . שנת השיא של כורמי האזור היתה בעונת 78 . 
" היה שוק בחלחול ובאו המון ישראלים . הרבה גם הלך לירדן " , מספר אבו 
סלאמה . ב78 מכרו תושבי חלחול ק"ג מענביהם תמורת שקל . בשנה שעברה הם מכרו 
ארגז של 21 ק"ג תמורת שלושה שקלים בלבד . אבו סלאמה : " יש המון ענבים 
באזור . גם בישראל נשתלו הרבה כרמים בשנים האחרונות והישראלים מפחדים 
לבוא לכאן . ירדן מטילה עלינו מכסות ייצור וירידת ערך הדינר הופכת את כל 
היצוא ללא כדאי . בשביל לייצא לכוויית או לסעודיה צריך להוציא רשיון יצוא 
גם בישראל וגם בירדן ( דרך קמ"ט חקלאות במנהל האזרחי ובאמצעות נציגי ועדת 
החקלאות העליונה של ירדן , היושבים בגדה . בעקבות שגשוגה החקלאי של בקעת 
הירדן המזרחית קבעה ירדן מכסות יבוא מכבידות על הגדה . י"ב ) , כך שכל 
העניין מסובך מאוד " . המצב היה יכול להשתנות לטובה לו איפשרה ישראל לכורמים 
להקים בחברון מפעל למיצי ענבים , כפי שביקשו , אומר אבו סלאמה . אבל 
מאז 76 מקפידה ישראל לבלום את הצמיחה הכלכלית הקהילתית . פיתוח כלכלי עצמאי 
מביא לתחרות עם המשק הישראלי וגורמים פוליטים עוינים עלולים , מבחינתה , 
לנצלו כדי לבסס את כוחם . " השנה נאכל את הענבים בעצמנו " , אומרים בימים 
אלה בהר חברון . 
