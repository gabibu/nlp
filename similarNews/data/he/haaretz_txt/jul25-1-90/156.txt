העיתונים הפלשתיניים במזרח ירושלים , למעט אל - קודס , יצאו אתמול בהתקפה 
חסרת תקדים נגד ממשלת מצריים והעיתונות המצרית . הדברים באו כמענה להתקפות 
סוף השבוע של העיתונות המצרית נגד יאסר ערפאת ואש"ף . בכך הגיע המשבר ביחסים 
בין אש"ף למצריים לכדי קרע גלוי . העיתון אל - אהראם כינה את ערפאת בטורו 
של אניס מנצור ב"אל - אהראם " " אישיות בלתי רצויה , סכסכנית ובוגדנית . 
אל תראה את פרצופך במצריים עשר שנים " , יעץ לו מנצור . הפרשן איבראהים 
סעדה כתב ב"אחבאר אל יום " : " אני נגעל . נמאס לי ואני אחוז בחילה נוכח 
תחבולותיו של ערפאת . גישתו גורמת למוח ולנפש לדמם יחד " . ההתקפות בעיתונות 
המצרית היו בתגובה להאשמות ערפאת בכנס הליגה הערבית בטוניס , כי " מצרים 
משמשת כלי שרת בידי ארה"ב , ומוכרת את האינטרסים הערביים , למרות העובדה 
שאמריקה מגלה רוחב לב בסיועה לישראל , ומפעילה לחצים על אש"ף , בעוד שהיא 
נוהגת קמצנות ביחס למצרים , כשהיא מעניקה לה סיוע במשורה " . העיתונים בשטחים , 
שראו בתקיפת ערפאת פגיעה בכלל העם הפלשתיני , השיבו אתמול בכותרות ראשיות 
ובמאמרי מערכת . בידיעה המרכזית בעיתון " אל פגר " כונו המאמרים בעיתונות 
המצרית כ"מסע מזוהם כלפי העם הפלשתיני והנהגתו הלגיטימית אש"ף , תוך התעלמות 
מתפקידו של הארגון בהחזרת מצריים לחיק העולם הערבי אחרי קמף דיוויד " . 
העיתונאים המצריים כונו " שכירי חרב המחליפים את דיעותיהם והשקפותיהם באותו 
אופן שהם מחליפים את נעליהם " . " אל פגר " האשים את העיתונאים המצריים 
כמי שתומכים בנורמליזציה עם ישראל והרחקת מצריים מהעולם הערבי . גם העיתון 
" א - נהאר " , בעבר פרו - ירדני , תקף את עיתוני מצרים . הימנעות העיתון 
" אל קודס " מתגובה עוררה תמיהות ורוגז רב בשטחים . אישים בשטחים אף האשימו 
את עורך העיתון , מחמוד אבו זולוף , כי הוא פרו - מצרי . מחר יקיים השגריר 
המצרי בישראל , מוחמד בסיוני , קבלת פנים בביתו למוזמנים פלשתינאים בשטחים . 
צופים כי רבים מהם יחרימו את האירוע בגלל ההתפתחויות האחרונות . קאהיר 
( ע"ץ , ע"ר ) . נשיא מצריים חוסני מובארק הכחיש אתמול כי מצרים הפעילה 
לחצים על אש"ף , כדי לאלצו לקבל את התנאים האמריקאיים לדו - שיח עם ארה"ב . 
הוא אמר : " המנהיגים הפלשתינאים אומרים כי הדו - שיח האמריקאי - פלשתיני 
נכפה עליהם על ידי מצרים . למעשה , הם ביקשו מאיתנו לקדם אותו " . מובארק 
ציין , כי אחרי השעיית השיחות , ביקשה מצריים מראשי אש"ף למצוא פתרון , 
" אולם , כל אימת שאנו אומרים משהו על פי בקשתם , הם משסים בנו את המומחים 
שלהם לעלבונות " , המשיך מובארק . עוד אמר : " אף אחד מראשי הפלשתינאים 
שעמם באנו לידי הסכמה ( לגבי נושאים מסוימים ) איננו מסכים להודות באמת " . 
