ההסתדרות תובעת להחזיר לאלתר את הסיבסוד ללחם , או לחילופין לעלות את מחירו 
לכל היותר ב%01 , כפי שהוסכם בין קיסר לפרס בראשית השנה . כך החליטה אתמול 
הוועדה המרכזת של ההסתדרות בישיבתה השבועית , בתום דיון שנסב על הצעדים 
הכלכליים . ביום שישי ייערך כנס חירום של הוועד הפועל לדון בצעדים הכלכליים 
של הממשלה המעוררים בהסתדרות דאגה ומורת רוח . מזכ"ל ההסתדרות מתח ביקורת 
על צעדי מודעי והודיע כי ההסתדרות אינה משלימה עם ביטול הסובסידיות ללחם , 
והזהיר את הממשלה כי אם לא תשנה את החלטתה , ההסתדרות תוביל את השכירים 
למאבק " במלוא העוצמה והכוח " . קיסר כינה את ההחלטה " צעד בלתי שקול שבא 
לחסל את הסובסידיה כמכשיר תכנוני ממדרגה ראשונה " . בהתייחסו לפיצוי בסך 
59 . 1 שקל לקצבאים , אמר : " בושה וחרפה להפוך רבבות אזרחים ישראלים 
למקבלי גמילות חסדים . אנו דוחים על הסף פיצוי שאינו ריאלי אלא תרגיל חשבוני 
מפוקפק , שיש בו כדי לבייש את נותנו ומקבלו גם יחד " . שמחה אסף , מזכ"ל 
המרכז החקלאי אמר לחברי הוועדה המרכזת , כי החקלאות הולכת ומתערערת וצפויה 
סכנה של אובדן פרנסה ל08 אלף איש המתפרנסים במישרין מהחקלאות ולעוד 001 אלף 
איש הקשורים בחקלאות בעקיפין . אסף מעריך כי אם תבוטל הסובסידיה לחלב , 
יגדלו חובות החקלאים . ראש האגף לאיגוד מקצועי חיים הברפלד הציע לאלפי חקלאים 
לעלות להפגנה מול הכנסת עם פרות ותרנגולות כדי למחות על העוול הנעשה להם . 
אתמול סוכמו בהסתדרות הצעותיה לשר השיכון בנושא המשכנתאות , בעקבות הפגישה 
שנערכה בין ראשי ההסתדרות לבין שר השיכון והבינוי אריאל שרון : ההחזר החודשי 
של המשכנתאות לא יעלה על % 52 מההכנסה , יותאם עדכונו של ההחזר החודשי לשינויים 
בשכר , ומועדי העדכון של המשכנתא יהיו צמודים למועדי תשלום תוספת היוקר . 
בתביעה לעקר את סעיף הדיור ממדד המחירים לצרכן יצא אתמול דן פרופר , ראש 
מחלקת העבודה בלשכת התיאום של הארגונים הכלכליים . פרופר טוען כי עליית התפוקה 
בתעשייה נמוכה יותר מעליית המדד בקיזוז סעיף הדיור , ואין הצדקה להטיל על 
התעשייה עלויות המצמצמות את סיכוייה להתחרות בשווקי חוץ . 
