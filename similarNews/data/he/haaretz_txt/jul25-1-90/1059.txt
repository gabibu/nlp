לפי שעה אפשר שהצליח להתחמק מן הבעיה , אבל הוא לא יוכל להימלט ממנה : 
הנשיא גורג בוש שולט במפלגה רפובליקאית בעלת אישיות חצויה , חסרת כל תקווה 
בנושאים החברתיים השנויים ביותר במחלוקת . הקרע הרפובליקאי , שמנהיגי המפלגה 
עושים את כל המאמצים להסתירו , בלט מאוד עם התפטרותו של שופט בית המשפט 
העליון , ויליאם ברנאן , לא מזמן . השמרנים בנושאים חברתיים במפלגה ראו 
מיד בעיני רוחם ממלא מקום שיטה את הכף בבית המשפט נגד ההפלות . רפובליקאים 
אחרים התגייסו במהירות למסע למינוי אדם התומך בזכות ההפלה . בחירתו של הנשיא 
בשופט דייוויד סאוטר מניו גרזי , שופט שמרן ללא נגיעה קודמת בנושא ההפלות , 
אפשר שעקפה בינתיים את הבעיה . אלא , שלמעשה בחירתו של סאוטר מורה שפיצול 
האישיות המפלגתי עלול לגרום עוד בעיות לבוש , אם יהיה עליו למלא עוד מקומות 
פנויים בבית המשפט העליון , ובוודאי כאשר ינסו הרפובליקאים לכתוב את מצע 
הבחירות שלו לנשיאות ב2991 . " אם תפתח המפלגה במאבק בנושאים חברתיים " , 
מזהיר רוגר סטון , יועץ רפובליקאי , " נפלג את הקואליציה שלנו " . במובן 
מסוים קרע זה הוא תולדה של ההצלחה הרפובליקאית . בשני העשורים האחרונים 
משכה המפלגה אליה אמריקאים בעלי רקע מנוגד המתאחדים מאחורי הרפובליקאים בשאלות 
כלכליות ובעניינים של ביטחון לאומי . בצד אחד של האוהל הרפובליקאי הזה מצויים 
השמרנים בנושאים חברתיים , שלגביהם שאלות כמו הפלה , שריפת דגלים ופיקוח 
על כלי נשק הן בעלות חשיבות עליונה . בצד השני שוכנים אלה שאותם מכנים מקצועני 
המפלגה הרפובליקאים ה"יאפים " מצביעים מן הפרוורים , שמרנים בנושאים כלכליים , 
שאינם מסכימים עם השמרנים החברתיים או שנרתעים מהדגשת נושאים טעוני רגש 
כאלה . מבחינה מסוימת הנשיא דומה לגיבורו של מערבון הקשור לשני סוסי פרא , 
שהרעים בסרט שולחים לשני כיוונים מנוגדים כדי לקרוע אותו לגזרים . האתגר 
העומד בפני בוש הוא להפנות את שני הסוסים לכיוון אחד . הסיכון הוא , שאם 
העלאות המסים יתחילו לטשטש את ההבדלים בין דמוקרטים לרפובליקאים בנושאים 
כלכליים , עשוי חלק מן המצביעים לעשות את דרכו לעבר המחנה הדמוקרטי בשל 
הנושאים החברתיים . קרעים כאלה נוצרים משום שהקואליציה הכלל ארצית הרפובליקאית , 
ההולכת ונבנית במשך שנים , מצויה " בשלב מאוחר למדי " שבו מופיעים ניגודים 
פנימיים בבהירות רבה יותר , אומר התיאורטיקן הרפובליקאי , קווין פיליפס . 
" שליטה בשלב כזה יכולה להיות קשה מאוד " . דבר הקרע קיבל אישור במשאל שערכו 
באחרונה " וול סטריט גורנל " ורשת אן - בי - סי . המרואיינים נתבקשו להשיב 
על שאלות בנושאי הפלות , שריפת דגלים , פיקוח על נשק , פורנוגרפיה ועונש 
מוות , וסווגו על פי תשובותיהם . מן המשאל עלה שבין הרפובליקאים אפשר לסווג 
% 82 כליברלים חברתיים , % 83 כמתונים חברתיים ו%43 כשמרנים חברתיים . אנשי 
המנגנון הרפובליקאי מכירים בקרע , אך טוענים שהוא בלתי נמנע בתנועה כלל 
ארצית מצליחה . אלה הם " חבלי הצמיחה של הפיכה למפלגת רוב " , טוענת מרי 
מאטאלין , מנכ"לית הוועדה הארצית של המפלגה הרפובליקאית . מיצל דניאל , 
המנהל הפוליטי של הבית הלבן בתקופתו של רייגן , טוען ש"כל קואליציה שהיא 
רחבה דיה כדי להשיג רוב חייבת לכלול בקרבה ניגודים " . והוא מוסיף : הסדקים 
במפלגה הרפובליקאית פחותים בהרבה מאלה שהיו אצל הדמוקרטים , ובכל זאת הם 
הצליחו לשרוד עשורים רבים . המרחק בין גוונים שונים אלה של רפובליקאים 
אינו גדול כמו זה שבין דמוקרטים דרומיים שמרנים ובין פעילי זכויות האדם " . 
העניינים מסתבכים עוד בשל ויכוח פנימי בשאלה איזה מחנה חשוב יותר להצלחה 
הכלל ארצית של המפלגה הרפובליקאית . פעילים רפובליקאים רבים , בהם אחדים 
מיועציו של בוש , טוענים שלטווח ארוך ה"יאפים " חשובים יותר , משום שהם 
נוטים לייצג זן של רפובליקאים חדשים , צעירים יותר , בדרכם לצמרת , שיספקו 
תמיכה לאורך זמן . אחרים טוענים שמצביעים כאלה אינם יוצרים גרעין תומכים 
שאפשר לסמוך עליו כזה שיוצרים השמרנים בנושאים חברתיים . " אף שמגזר היאפים 
היה חלק מן הקואליציה שלנו , הוא לא בסיסה וכוחה של הקואליציה לא במונחים 
של יציאה לרחובות " , טוען רוברט בילינגס , מנהל משפטי של האיחוד השמרני 
האמריקאי . מומחים רבים טוענים שיש להתמקד בנושאים המאחדים את הרפובליקאים , 
כצמיחה כלכלית , המלחמה בפשיעה ובסמים ומדיניות ביטחון לאומי . למרות 
המהומה השוררת עתה בשל נסיגתו של הנשיא מהבטחתו שלא יטיל מסים חדשים , מהווים 
נושאים כלכליים את עיקר הדבק המאחד את המפלגה הרפובליקאית , טוענים פעילים 
רבים . אחרים מציעים דרך אחרת לטפל בקרע : להדגיש פילוסופיה של זכויות 
הפרט , שאמורה להיות קרובה ללבם של שמרנים חברתיים בשל זלזולם בממשלה גדולה , 
וגם תמשוך את התומכים בזכות ההפלה . " הפילוסופיה הבסיסית של המפלגה היא 
פילוסופיה של בחירה אישית " , אומרת אן סטון , שהקימה לא מכבר קבוצה המכונה 
" רפובליקאים למען בחירה חופשית " התומכת בזכות ההפלה . אין ספק שהבית 
הלבן מקווה שהשופט סאוטר ועברו המעורפל בנושאי הפלות לא ירגיזו איש . " היתרון 
הוא שלשום אגף במפלגה הרפובליקאית אין שמץ של מושג מה תהיה עמדתו בנושאים 
שהאגפים השונים מודאגים מהם " , אומר המושל הרפובליקאי גאד גרג מניו המפשייר . 
אך נושא ההפלותמבטיח לעלות שוב ושוב על סדר היום , בעיקר משום שבוש יוכל 
בקלות למנות עוד מחליפים לבית המשפט העליון , ששניים מחבריו הליברליים ביותר 
מצויים היום בשנות השמונים לחייהם . 
