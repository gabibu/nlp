מוסקווה ( ע"ר ) . נשיא בריה"ם מיכאיל גורבצוב אמר אתמול , כי בריה"ם 
תוכל להניח תוך שנתיים את היסודות לכלכלת - שוק , בעזרת המערב . במסיבת 
עיתונאים משותפת עם ראש ממשלת איטליה , גוליו אנדריאוטי , אמר גורבצוב 
כי אשראי מערבי יסייע ביבוא חומרי גלם חיוניים ובפיתוח הפוטנציאל התעשייתי 
של שוק חופשי סובייטי . " באותן שנתיים הקרובות , כאשר נעמוד מול תמורות 
קשות במיוחד , נהיה זקוקים לעזרה זו " , אמר המנהיג הסובייטי . " עם זאת , 
אנו מקווים כי אחרי שנתיים של עבודה יסודית , נוכל לכונן מנגנון שוק חזק . 
כמובן , עדיין יש לנו מלאכה רבה לעשות , אם נרצה להשיג זאת " , הוסיף . 
קפידבינממשלת בריה"ם הכריזה על תוכנית כלכלית חדשה בתחום מטבע החוץ , קביעת 
שערי ריבית ריאליים , חוקיות לדולר השחור , והקמת חנויות בהן ניתן יהיה 
להשתמש בדולרים . סגן ראש הממשלה , סטפאן סיטראיאן , ראש המועצה לכלכת 
חוץ , אמר לסוכנות טאס כי אזרחים סובייטים מחזיקים כיום בידיהם מטבעות ברי - 
המרה בשווי של 043 מיליון דולר , שעד היום היו אסורים בשימוש בבריה"ם . 
תוכנית זו עולה בקנה אחד עם החלטת הממשלה מיום שלישי , להקים רשת של בתי 
מסחר וחנויות פרטיות בהם יוכלו עסקים או אנשים פרטיים לקנות מוצרי צריכה 
מיובאים בעלי איכות גבוהה גם בדולרים . סיטראיאן אמר כי אזרחי בריה"ם יוכלו 
בעתיד לפתוח חשבונות מטבע חוץ בבנק לסחר חוץ מבלי לדווח על מקור הכסף . 
" הדבר יאשפר לאזרחים סובייטים רבים שברשותם מטבע חוץ להפוך אותו לחוקי 
ולהשתמש בו בשטח בריה"ם " , אמר . קפידבינסיגריות , החשובות בעיני הצרכן 
הסובייטי לא פחות מוודקה , הצטרפו לשורה הארוכה של מצרכים שבהם שורר מחסור 
בבריה"ם . המחסור עורר סערה בציבור וגל של שביתות במשק הסובייטי . המחסור 
בסיגריות היה לסמל של הבעיות החברתיות , הכלכליות והפוליטיות שבפניהן ניצב 
הנשיא גורבצוב , שעה שהוא מנסה להתקדם לעבר כלכלת - שוק . רוב חנויות הטבק 
במוסקווה נסגרו , והצרכנים הזועמים נאלצו לסרוק את העיר בחיפוש אחר חנות 
פתוחה ולאחר מכן לעמוד בתור במשך שעות . " כמובן שזו אשמת הממשלה . החיים 
נעשים קשים מיום ליום " , אמרה אירינה סמירנובה , כאשר המתינה שעה כדי להשיג 
חפיסת סיגריות . אחרים נמנעו מלהטיל את האשמה על מדיניות הרפורמות הכלכליות 
של גורבצוב . " לא הפרסטרויקה גרמה לכך , גרמו לכך 07 שנות קומוניזם " , 
אמר אלכסנדר שאסטוב , בהמתינו בתור לטבק במוסקווה . עיתוני בריה"ם מוסרים 
כי עובדים הדורשים סיגריות פתחו בשביתות או איימו להפסיק את עבודתם באזורים 
שונים במדינה , מהרי אוראל עד לדרום רוסיה . העיתונים לא מסרו פרטים על 
מימדי השביתות . 
