" פת קציני מודיעין : " הסבירות לפריצת מלחמה במזרח התיכון גדולה עתה 
משהיתה בשנים קודמות " . מאחר ופירט את הערכתו באומרו כי " בשנת 4891 " 
עת כהונתו הראשונה במשרד הביטחון " לא איימה עיראק , שהיתה עסוקה במלחמה 
עם איראן , על ישראל " , אין אלא לשער כי משה ארנס רוצה להפנות את תשומת 
לבו של הציבור הישראלי לסכנה המאיימת עליו מהשליט היושב בבגדד . כבר היה 
זמן שבו קברניטי ישראל העריכו את הסכנה של מתקפה מצרית כבעלת " סבירות נמוכה " ; 
שר הביטחון הנוכחי אינו רוצה להיתפש לאותה טעות . כלום בשל כך הוא מגזים ? 
ואם כן האם אינו מעניק בכך לנאומי סדאם חוסיין תהודה מוגברת ברחבי האזור 
ובכך זורע עצבנות אשר מי יודע אם לא תגרום אי - פעם להתלקחות ? ארנס הרגיע 
אותנו ביחס לסוריה ; לגבי עיראק צילצל בפעמון אזעקה . קשה להוכיח כי אזעקה 
זו מיותרת לחלוטין . הקשבנו לאיומיו של סדאם חוסיין כי יחריב , באמצעות 
נשק כימי , את מחצית מדינת ישראל , " אם זו תתקוף את עיראק " . סייג זה 
כלום נוכל לסמוך עליו ? עיראק היתה מאז ומתמיד האויב הקנאי ביותר שלנו ; 
להסכם שביתת נשק עם ישראל מעולם לא היתה מוכנה , סדאם חוסיין הוכיח שאינו 
נרתע מתוקפנות ; ושמונה שנים התמיד במלחמה נגד איראן . ברגע זה הוא מאיים 
על כוויית ; היכן הוודאות שלא יפתיע אותנו ? הדעת נותנת כי השליט העיראקי 
לא שכח את הריסת הכור הגרעיני " אוסיראק " לפני תשע שנים . מי לידינו 
יתקע שלא ינסה להופיע בעיני העולם הערבי כמצילו מהתחזקות נוספת של ישראל 
העשויה לבוא בעקבות זרם העולים מברית המועצות ? סדאם חוסיין אינו מרבה לדבר 
על בעיית הפלשתינאים ; אבל הוא יכול לגייס גם אותה כדי לנמק מדוע מחובתו 
לבוא חשבון עם המדינה היהודית . כנגד כל זה : צריך להניח כי השליט העיראקי , 
אשר טעה בנוגע ליכולת העמידה של איראן , אינו להוט להסתכן שוב . דווקא 
הוא אשר מייחס לישראל שלא בצדק כוונות תוקפניות כלפי ארצו , צריך להיות 
מודע לעוצמתה . בל יחשוב כי הבקעים בחברה הישראלית גורעים מכוחה הצבאי . 
מול פני אויב חיצוני ייעלמו בקעים אלה בן - רגע , ומלחמת התגוננות תלכד 
מיד את השורות . יהיו מאווייו של סדאם חוסיין אשר יהיו : יהיה עליו להפריד 
בין משאלות - לב לבין יכולת צבאית ; ומבלי לזלזל בכושרו של צבא עיראק אשר 
צבר ניסיון קרבי והתחשל במלחמתו נגד איראן מוטב לסדאם חוסיין שלא להסתכן 
בהתמודדות עם צה"ל . עדיין מותר לנו לצאת מההנחה כי יוסיף להתקיים פער בין 
רטוריקה תוקפנית לבין הרפתקאה צבאית . איש אינו מסוגל לטעון בפסקנות כי 
סדאם חוסיין יתבונן תמיד בעיניים פקוחות על מאזן הכוחות הצבאי באזור ושלא 
יחליט ברגע מסוים להעיף הצדה כל שיקול נבון . אבל יש מקום לסברה כי ייזהר 
מלעבור את הסף ויימנע ממהלך שעלול להסתיים במפלה . ישראל אינה צריכה להתעצבן , 
כוחה עמה . עם זאת , היא מצווה לעקוב בעירנות אחר ההתפתחויות באזור , 
והיא חייבת להקפיד על שמירת העוצמה שתערוב ליכולתה להתגונן נגד כל תוקף . 
יכולת זו אינה מבוססת אך ורק על היסוד הצבאי ; חשוב ביותר כי הכוח הצבאי 
יוכל להישען גם על תמיכה מדינית . הידידות עם ארצות הברית הינה אחד מאבזרי 
הביטחון שלה ; וכל מה שמפריע לידידות זו , מסכן אותה . עמדתה של ממשלת 
שמיר לגבי בעיית הפלשתינאים בגדה המערבית ורצועת עזה מכבידה על טיפוח הידידות 
הזאת ; תמיכה אמריקאית בפרויקט " חץ " אינה צריכה לטשטש את ההכרה כי מה 
שיצחק שמיר קורא " חילוקי דעות " , עלול לפגוע , בסופו של דבר , בנכונות 
ארה"ב להוסיף ולסייע לנו בתחום הרכש ושותפות הפיתוח של אמצעי לחימה חדישים . 
דווקא שר הביטחון צריך להיות מעוניין בפתרונה של בעיית הפלשתינאים באופן 
שארהב תוכל לתמוך בו . 
