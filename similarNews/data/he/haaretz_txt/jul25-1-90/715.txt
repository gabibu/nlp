ואשינגטון ( מיוחד ל"הארץ " ) . אחד התאריכים המקודשים ביותר בלוח השנה 
של פידל קאסטרו הוא ה62 ביולי . ביום הזה , בשנת 3591 , בעיירה מונקאדה , 
התחיל קאסטרו את המרד נגד הרודן באטיסטה , שהביא אותו לשלטון חמש שנים 
וחצי אחר כך . בשבוע שעבר אסף קאסטרו 003 אלף קובאנים בהוואנה , לרגל יום 
מונקאדה , והשמיע באוזניהם נאום של שלוש שעות , שהיה גירסה מקומית של " העולם 
כולו נגדנו " . הוא לא הגזים אף כמלוא הנימה . אף פעם אחת ב13 שנות שלטונו 
לא היתה קובה מבודדת יותר ונפחדת יותר , מאשר ביום מונקאדה 0991 . בצירוף 
אירוני של נסיבות הודיעה בריה"ם לקובה ערב יום מונקאדה , כי היא תתחיל קיצוץ 
ניכר של סובסידיות ; ותתבע תשלום במטבע קשה , דולארים או מארקים , תמורת 
חלק ניכר מן הסחורות שהיא מוכרת לקאסטרו . הגרזן לא יירד בן - לילה , אבל 
בסופו של דבר תאבד קובה שליש עד חצי מחמישה מיליארד הדולרים , שהיא מקבלת 
מבריה"ם . כאשר השוק של ארה"ב נעול לפניה הרמטית , כאשר כלכלתה לוקה בכל 
האיפיונים הקלאסיים של משק ריכוזי , וכאשר הקהיליה הכלכלית הקומוניסטית 
( קומקו"ן ) מתאדה והולכת יש לקובאנים סיבות מעטות להתבונן בתקווה קדימה . 
בנסיבות כאלה אולי היה מנהיג פוליטי ממוצע מוריד את רמת הרטוריקה , עושה 
ויתורים לפחות למראית עין , ומנסה לרכוש ידידים חדשים . אבל קאסטרו קנה 
את הסקס - אפיל הבין - לאומי שלו בדיוק מפני שאין הוא מנהיג ממוצע . הוא 
דחה מאז ומעולם נוסחאות של ריאל - פוליטיק , התייצב בראש בריגאדה מהפכנית 
בין - לאומית נגד ארה"ב ( הנמצאת רק 521 ק"ם צפונה מהוואנה ) , וביקר 
בחריפות את פירוק הקומוניזם במזרח - אירופה . יתכן מאד שלאיש כקאסטרו אין 
בררה , אלא להתריס נגד העולם כולו . אילו היה פראגמאטיסט , ואילו נענה 
למשבי הרוח , הוא היה חדל להיות קאסטרו . אבל ההתרסות האחרונות של מי שמעריציו 
למדו לכנות בחיבה פאמיליארית " פידל " , אולי מעידות גם על מידה של אבדן 
עשתונות . כאשר מחה באוזניו נשיא צכוסלובקיה , לשעבר בעלת ברית אינטימית 
של קובה , על מצב זכויות האדם באי הקאריבי , ענה לו קאסטרו שלא יתחוב את 
אפו . כאשר אמרה לו כדברים האלה גם ספרד , שותפת - הסחר העיקרית של קובה 
במערב - אירופה , הוא העליב את שגרירה , והשגריר חזר הביתה . בנאום מונקאדה 
הודה קאסטרו , שימים קשים מזומנים לארצו . יש בקובה מחסור ניכר בדלק , 
בחלפים לכלי רכב שנהגה לקבל משותפותיה לשעבר במזרח - אירופה , ובמזון . 
כתבת של " ואשינגטון פוסט " תיארה אתמול את המחסור באחת משכונות הוואנה : 
" כמעט 001 בני אדם השתרכו בתור , כדי לנסות ולקנות אננס ובננות . בשוק 
הסמוך היו המדפים ריקים אין שימורי בשר , אין ירקות , אין לחם , אין 
רום , אין וודקה , ואין אבקת חלב . היה רק חלב טרי , וגם הוא בקיצוב . 
בקצה החנות המתינו אנשים לקבלת עוף בקיצוב . כל קובאני זכאי לחצי קילוגרם 
עוף , שלוש פעמים בחודש " . מרירותו של קאסטרו כלפי ארה"ב גואה לשיאים חדשים . 
בשבוע שעבר הוא איים להציף אותה בפליטים פוליטיים , כפי שכבר עשה פעם , 
ב0891 . ארה"ב אינה ערוכה , ואינה מוכנה , לקבל מטען אנושי כזה . " עכשיו " , 
אמר קאסטרו בנאום מונקאדה בשבוע שעבר , " כאשר בריה"ם שוב אינה אויבת 
הקיסרות של ארה"ב , אנחנו אויבי הקיסרות . אנחנו האויב האחרון שנשאר . 
. . והם ממקדים את כל תעמולתם ועוצמתם נגד קובה " . למרירות הזו יש על 
מה שתסמוך . כאשר שינה מיכאיל גורבצוב לאחרונה את דעתו , וביקש במפורש 
סיוע כספי מערבי , חזרה ארה"ב והזכירה לו , כי בשעה שהוא מבקש סובסידיה 
מערבית , הוא מוסיף לסבסד בסכומים עצומים את קובה . המסר היה ברור : אם 
הוא רוצה דולרים , הוא חייב להרעיב את משטר קאסטרו . כל כמה שבריה"ם אינה 
מתלהבת מן הפראקטיקות הכלכליות והדיפלומטיות של בעל בריתה , היא אינה יכולה 
להפנות לו עורף . אבל הביקורת על קאסטרו במוסקווה גוברת והולכת , ואילוצי 
המשק הסובייטי מחייבים את הנשיא גורבצוב לקבל החלטות , שקובה תשלם עליהן 
מחיר כבד . אין לו עוד הכסף , ואין לו אפילו היכולת הלוגיסטית , למלא 
לפחות חלק מן המדפים בהוואנה . לפני חצי שנה ויותר , כאשר התמוטטו בזה אחר 
זה המשטרים הקומוניסטיים באירופה , שקעה המושבה הקובאנית הגדולה בדרום פלורידה 
בשכרון - חושים . הציפיה להתמוטטות מיידית של קאסטרו היתה כל כך נרחבת , 
שהמושל הקובאני - אמריקאי של פלורידה הקים אפילו ועדה מיוחדת להכנת חוקה 
חדשה לקובה . האופוריה התפוגגה בינתיים . קאסטרו אינו אריך הונקר . יש 
לו בסיס תמיכה ממשי , הוא לופת את קובה באגרוף ברזל , הוא מוכן להילחם 
בעולם כולו , והוא פועל כאיש שהגורל הטיל עליו להשלים מלאכה . אבל גם קאסטרו 
לא יוכל להוסיף ולקרוא תיגר על העולם כולו עד אין קץ . גם הלהט הרטורי הנדיר 
שלו לא יוכל למלא קיבות קובאניות ריקות . אחד ממאזיניו בנאום מונקאדה היה 
דניאל אורטגה , נשיא ניקרגואה לשעבר . הוא יכול לספר לפטרונו הנערץ מה 
עושים אנשים מורעבים , כאשר ניתנת להם ההזדמנות . 
