הדקלאים ייאלצו להפנות כמויות גדלות והולכות של תמרים לייצור מוצרי לוואי , 
עקב יבולים לא - מבוקרים של תמרים , בהם אחוז גבוה מאיכות ירודה . מזכיר 
ארגון הדקלאים , עוזי קרן , מציין שהמערכת תידרש לטפל בכמויות גדלות של 
תמרים . לדבריו , בנוסף למוצרי הלוואי כיום , כגון ממרחי תמרים , תמרים 
כבושים ופתיתי תמרים , יצטרכו הדקלאים להיערך לייצור של קונפיטורת תמרים 
וממתקים הכוללים תמרים . אנשי מכון וולקני הגישו הצעות מחקר לייצור של רכז , 
משקה קל טבעי , רוטבים , תבלינים ואף חטיפים , העשויים מתמרים שנפסלו 
לשיווק בגלל איכות ירודה . 
