דובר משרד החוץ , יוסי עמיהוד , טרח להודיע בשבוע שעבר ש"ממשלת ישראל 
אסירת תודה לממשלת פינלנד על הסכמתה העקרונית לאפשר ליהודים לעבור בשטחה 
בדרכם לישראל וכי מתקיימים מגעים עם ממשלת פינלנד ליישם את ההחלטה " . 
דובר הסוכנות , גד בן - ארי , אמר בראיון לעיתון פיני , כי מסיבות ביטחוניות 
הוחלט לדחות את פתיחת תחנת המעבר בהלסינקי למועד בלתי ידוע . חלפו כארבעה 
חודשים מאז החלו המגעים עם שלטונות פינלנד , והלסינקי עדיין אינה משמשת 
כתחנת מעבר לעולים . מרבית העולים ממשיכים להגיע דרך בודפשט , דרך בוקרשט 
ובאחרונה גם דרך ורשה . גורמים בכירים בממשלה ובסוכנות מסרבים להרחיב את 
הדיבור בנושא . יושב ראש הסוכנות , שמחה דיניץ , צידד בפתיחת תחנת מעבר 
בפינלנד , בנימוק שתחנה כזאת תיצור נתיב יציאה נוסף לגל הגואה של היהודים 
היוצאים מבריה"ם . ואילו אחרים מתנגדים לכך , בעיקר מחשש להתחדשות של 
תופעת הנשירה , עקב החלטתה של ממשלת פינלנד , שנמסר עליה במקורות זרים , 
לא למנוע מיהודים המגיעים מלנינגרד לבקש מקלט בפינלנד או להגיע דרכה 
ליעדים אחרים . מאז פברואר ממתינים בהלסינקי 000 , 6 אזרחים סובייטים לקבלת 
אשרת הגירה לדרום אפריקה . שר החוץ הפיני , פרטי פאסיו , אמר בגלוי כי 
ארצו מציעה את עזרתה למהגרים היהודים , כדי שיוכלו לשנות את יעדם או אף 
להישאר בפינלנד . עיתונים בקופנהאגן ידעו לספר , ש051 יהודים סובייטים 
פנו לממשלת שוודיה בבקשה לקבל מעמד של " יהודי פליט פוליטי " . ראשי הממשל 
הפיני הבהירו , כי תנאי לפתיחת תחנת המעבר הוא , שהיהודי בריה"ם העולים 
לישראל לא ייושבו בשטחים המוחזקים . עם זאת , בהחלטת ממשלת פינלנד מ3 ביולי , 
להתיר לחברת אל - על להטיס עולים מנמל התעופה וילמאן - סטראנד , בדרום 
מזרח פינלנד , לא היתה התניה מפורשת בעניין זה , ורק הובעה תקווה שהעולים 
לא ייושבו באזורים כבושים . ההחלטה נומקה בעיקר בסיבות הומאניטריות ובמחויבות 
להחלטות ועידת הלסינקי מ5791 , המצדדות במתן " זכות למעבר חופשי של אנשים 
בין גבולות " . באותה נשימה הבהירו הפינים , כי הם חתומים על הצהרת זנווה 
מ9491 , הקובעת כי חל איסור על מדינה כובשת ליישב את אזרחיה בטריטוריה כבושה . 
החלטת ממשלת פינלנד היתה אפוא מעין פשרה בין מחויבות להחלטות ועידת הלסינקי , 
המבוססת על מניעים מוסריים , לבין החששות מתגובות חריפות של מדינות ערב , 
המנסות לתקוע מקלות בגלגלי העלייה ההמונית . אש"ף אכן הגיב בחריפות . 
דובריו הגדירו את החלטת ממשלת פינלנד " פעולת תוקפנות נגד העם הפלשתינאי " 
ואיימו בעיצומים כלכליים ופוליטיים על פינלנד . נציג אש"ף בפינלנד , זוהייר 
אל - ווזיר , הדגיש , כי הוא מופתע ומזועזע מההחלטה ורואה בה " תמיכה 
פינית בפעולה צבאית נגד העם הפלשתינאי , שאינה משקפת את הנייטרליות של 
מדיניות החוץ הפינית " . שר החוץ פאסיו יצא בסוף יוני לשליחות דחופה במזרח 
התיכון , וביקר במצרים , בסוריה , בירדן ובישראל . בפגישתו עם ראש 
הממשלה , יצחק שמיר , סיפר כי בביקוריו בסוריה ובירדן חש בדאגה רבה מהעלייה 
ומהשפעתה על היחסים בין מדינות האזור . בעת ביקורו ברבת - עמון הכריז פאסיו , 
שארצו אינה משמשת כתחנת מעבר ליהודים סובייטים המהגרים לישראל . בינתיים 
השלימו הפינים את סידורי הביטחון המיוחדים בנמל התעופה וילמאן - סטראנד . 
מפקד המשטרה האחראי על נמל התעופה סיפר בראיון לרדיו פינלנד , שאנשי 
ביטחון ישראלים ביקרו בנמל ואישרו את הסידורים שנעשו . הוחלט שבשלב ראשון 
תוקף האישור הממשלתי הוא לחודשים ספורים בלבד ( עד 42 באוקטובר ) , ובתום 
ארבע הטיסות הראשונות תהיה ממשלת פינלנד רשאית לשנות את החלטתה . אבל , 
לפי שעה , העולים מבריה"ם אינם עוברים דרך הלסינקי . נשיא פינלנד , מאונו 
קיוויסטו , אמר בשבוע שעבר , כי " יש אפשרות תיאורטית , כי הטסת היהודים 
מבריה"ם דרך פינלנד לא תצא אל הפועל " . מנהל האגף המשפטי של משרד החוץ 
הפיני , איירו קיקומקי , אמר כי ארצו לא קיבלה מישראל הודעה רשמית על ביטול 
הטיסות והוא עדיין מקווה כי יתבצעו . לאחר כל המאמצים שהושקעו בשכנוע אנשי 
הממשל בפינלנד לפתוח תחנת מעבר על אדמתם , נראה שהוחלט בדרגים ממשלתיים 
בכירים בישראל להשהות לפי שעה את פתיחת נתיב היציאה דרך הלסינקי . בחודש 
מארס הפיצו ארגוני הטרור הפלשתיניים ( ובעיקר ארגון הגיהאד האיסלמי ) 
איומים ואף הפעילו לחצים על חברת התעופה ההונגרית " מאלב " , להפסיק את 
טיסות השכר של היהודים ממוסקווה לבודפשט ומבירת הונגריה לישראל . לנוכח 
ההתרחשויות ברומניה , והחשש של גורמי עלייה שיסתתמו כל נתיבי היציאה של 
היהודים מבריה"ם , הוחל במשא ומתן מזורז עם שלטונות פינלנד . כעבור זמן , 
משהתברר כי אין חשש לשיבוש הטיסות מהונגריה ואף נפתח נתיב יציאה חשוב דרך 
ורשה , ממילא ירדה חשיבותו של נתיב יציאה נוסף דרך הלסינקי ( שעשוי היה 
לשרת רק את היהודים מלנינגרד ומהמדינות הבלטיות ) . גורמים בכירים בסוכנות 
חוששים מאוד , שהלסינקי תהפוך למרכז חדש של נושרים , כפי שהיתה לפנים 
וינה . חשש זה גבר אף יותר עקב בקשת ממשלת פינלנד , שכל יהודי יחתום 
על נייר המאפשר לו לשהות על אדמתה חמישה ימים . אין לשכוח שאשתקד , קודם 
שנכנסו לתוקפן תקנות ההגירה החדשות , עדיין נשרו בוינה 000 , 95 מכלל 000 , 
17 יהודים שיצאו מבריה"ם . מ9791 עד סוף 8891 נשרו בווינה כ000 , 48 מכלל 
כ000 , 611 יהודים שיצאו מבריה"ם ( שיעור נשירה של % 27 ) . " איננו מוכנים 
לפתוח נתיבי יציאה , שיולידו מחדש את תופעת הנשירה " , אומר גורם בכיר בסוכנות . 
הוא מזכיר , כי גם בווינה החלה תופעת הנשירה בממדים קטנים והפכה במרוצת 
השנים לתופעה שלא ניתן לבלום אותה , עד שהממשל האמריקאי הגביל את מספר 
האשרות ליהודים . אלה הן הסיבות העיקריות לדחיית הפעלתו של וילמאן - סטראנד 
כנתיב יציאה נוסף , ולא טעמים טכניים או ביטחוניים , כפי שמתרצים גורמים 
רשמיים . נראה שכל עוד ניתן להפעיל , בלא הפרעה וסיכונים ביטחוניים , 
נתיבי יציאה אחרים , שאין חשש לנשירה בהם , לא תזדרז ישראל לפתוח את תחנת 
המעבר בהלסינקי . 
