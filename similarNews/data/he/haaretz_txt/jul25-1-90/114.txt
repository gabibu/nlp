התמונות המשעשעות , לכאורה , של המבטים הגנובים שהוחלפו בכנסת , בין עסקני 
העדה החרדית בשחור לבין רקדניות הבטן , העלולות לקפח את עבודתן באולמות 
השמחה באשדוד , בשל שרירות לבם של המשגיחים , כבר אינן מעלות חיוך . גם 
פסיקת הבג"ץ , שקבעה שאין להתנות מתן תעודת כשרות באי - קיום ריקודי בטן , 
כבר אינה מסעירה רוחות . הפיחות בחופש הפרט של הרוב החילוני הדומם נמשך 
באין מפריע , אולי משום שההתערבות הגסה בנעשה במטבחו של האזרח אינה חדשה . 
לפני " חוק החזיר " , שעבר באחרונה בקריאה ראשונה בכנסת , היה " חוק 
המצה " . ולפני חוק המצה הותנה מתן רשיון יבוא למזון בקבלת הכשר של הרבנות 
הראשית ובשיגור משגיחים מטעמה לחו"ל . ו"תקן היין " , המחייב לסמן כל יין 
מיובא כבלתי - כשר אם לא זכה להכשר הרבנות הראשית , גם אם קיבל הכשר של 
רבנים אורתודוקסים בחו"ל . ההרגשה היא שהפוליטיקאים , בלהיטותם לשלטון , 
איבדו את הרגישות שאיפשרה להם להבחין עד כמה ניתן ללחוץ על האזרח ולכופפו 
לפני שיתעשת וישיב מלחמה . הם גם שכחו , שמדובר כאן גם בכלכלה . דרישת 
הרבנות לחייב את חברת עלית , כמו גם יבואני בשר או מזון אחרים , לשגר משגיחי 
כשרות על חשבונם למפעלים בחו"ל , מייקרת את מחיר המוצר לצרכן ותורמת את 
חלקה לאינפלציה . גם להפסקת הטיסות של אל - על בשבת יש מחיר כלכלי . מוכיחה 
זו דרישת החברה מהימים האחרונים לשוב ולטוס בשבתות על מנת לכסות את הגירעון 
הצפוי מהפסקת התמיכה הממשלתית במימון הוצאות הבטיחות במטוסיה . גם העובדה 
שתעשיית בשר החזיר היא תעשייה מפותחת נשכחה . שוק צרכני בשר החזיר בישראל 
מונה כ5 . 5 מיליון נפש , וב98 לבדה נשחטו בישראל 060 , 07 חזירים , לעומת 
096 , 07 ראשי בקר ו066 , 65 ראשי צאן . הענף מפרנס כ41 אלף משפחות , ותידרש 
הוצאה ממשלתית של כ007 מיליון דולר , על - מנת לפצות את כולם בגין אובדן 
ההכנסה הצפוי להם כתוצאה מאישור החוק . איסור שיווק בשר החזיר , נוסח 09 , 
יביא להקמת תעשייה לא מפוקחת לבשר חזיר בשטחים ולהיווצרות שוק שחור במחוזותינו . 
וההמשך הצפוי : איסור שיווק שרימפס , קלמארי ושאר פירות - ים , שאינם 
כשרים ; פגיעה בתדמיתנו בדעת הקהל העולמית , ופגיעה באזרחים שאינם יהודים , 
ובתיירים . כיצד היינו זועקים לו אסרו על אחינו הדתיים שחיטה כשרה בניו - 
יורק ? היכן זה ייעצר ? 
