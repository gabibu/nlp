אחדות מהמפלגות אינן מה שקרוי " גוף משפטי " , ולכן במקרה של אי - תשלום 
חוב כספי , לא יהיה את מי לתבוע . לעומת זאת יש מפלגות עתירות נכסים . 
כאשר גוף כזה מתפרק מסיבה כלשהי , נפתח לרוב מאבק על רכושו . כך גם במקרה 
של פילוג סיעה בכנסת : בחוק מימון המפלגות נקבע רק איך יחולקו ההקצבות מקופת 
הציבור במקרה כזה , אך אין בו מלה אחת בנוגע לנכסים ולחובות של המפלגה עצמה . 
גם דרך בחירתם של חברי - הכנסת ושל ראשי רשויות מקומיות ושאר בעלי תפקידים 
אינה קבועה בחוק . יש מפלגות שבהן הוועד המרכזי קובע הכל . יש כאלה שבהן 
קיימות ועדות מינויים . במפלגות אחרות נקבעה תחילה רשימת הרצים לכנסת 
ורק אחר - כך החלו לחפש חברים ותומכים . כבר בשנות ה07 , אחרי שנחקק חוק 
מימון המפלגות , הגיעו כמה ח"כים משפטנים להכרה , שיש לחוקק חוק המגדיר 
ומסביר מפלגה מהי . בחוק אמנם נאמר מה יקרה לסיעות בכנסת , ובדרך אגב 
נזכר בו גם מה דינה של סיעה המורכבת מכמה מפלגות , אך לא נכללה בו הגדרה 
למפלגה . על הליקוי הזה עמד חבר - הכנסת שמואל תמיר ז"ל שהיה אחר כך שר 
המשפטים כבר בשנת 27 , עוד בטרם התקבל סופית חוק מימון המפלגות . הוא 
הגיש אז הצעת חוק פרטית ראשונה , שבה ניסה להסדיר את הנושא . אך הוא היה 
חבר בסיעה קטנה , והמפלגות הגדולות התנגדו לעצם הרעיון להכפיף את סדריהן 
לחוק . הצעתו של תמיר לא הגיעה לדיון . גם לאחר - מכן , כאשר כיהן כשר 
המשפטים מטעם ד"ש וניסח הצעת חוק ממשלתית שתסדיר את פעולת המפלגות , לא 
הגיעה ההצעה לכלל חקיקה מאותה סיבה המפלגות הגדולות התנגדו . בסמוך לזמן 
שבו הוגשה הצעת תמיר ניסח גם חבר - הכנסת יצחק ברמן בעבר יושב - ראש הכנסת 
ושר בממשלה הצעת חוק פרטית להסדרת פעולתן של המפלגות . המיוחד בהצעה זו , 
שנוסחה עם חבר - הכנסת שבח וייס , הוא הקיצור היחסי שלה , חוסר הפירוט 
והשארת נושאים רבים לתקנות ואולי לחקיקה מתקנת . אך יש בה , למשל , סעיף 
מפורש , הקובע מה ייעשה בנכסי המפלגה במקרה שתפורק . קפמאבינהצעת ברמן - 
וייס הוגשה מחדש על - ידי ח"ך וייס כבר במאי בשנה שעברה , אך לא נעשתה 
כל פעולה כדי להביאה לדיון . הסיבות , כאז כן עתה , הן חוסר הסיכוי שההצעה 
תתקבל בגלל התנגדותן של המפלגות הגדולות . אולם עתה , בעקבות פסיקת בית - 
המשפט העליון ביחס למימון מפלגות , בגלל ההתמודדות במפלגת העבודה וגם נוכח 
הביקורת הציבורית על הפוליטיקאים , חזרו ועלו הצעות לחוקק חוק מפלגות 
בסיסי . הצעת תמיר שבה ועלתה , בלבוש שונה במקצת , והיא נושאת את שמו 
של ח"ך משה שחל מן המערך . היא הוגשה , בגרסה זהה כמעט , גם על - ידי 
ח"ך ראובן ריבלין מן הליכוד . בהצעתו של ריבלין הובאו דברי ההסבר של תמיר : 
" משטר דמוקרטי בנוי על קיום מפלגות פוליטיות , שתפקידן להביא לגיבוש 
רצונם הפוליטי של תושבי המדינה בכל שטחי החיים הציבוריים , ולהשפיע על 
עיצוב דעת הקהל . בישראל היתה למפלגות , ועודה קיימת , השפעה מפליגה על 
חיי היחיד והמדינה מעבר למצב הדברים בארצות נאורות אחרות . עם זאת , בעוד 
אשר נקבעו מסגרות חוקיות והוראות ברורות של האסור והמותר בתאגידים לסוגיהם , 
כמעט שלא נקבעו הדברים לגבי המפלגות , שהן מרכיב מרכזי בחיי המדינה והחברה . 
כיום מאוגדות מרבית המפלגות במסגרת החוק העותמני על האגודות משנת 9091 . 
" חוק זה לוקה בליקויים חמורים ( . . . ) . הוא אינו מסדיר את ניהול 
האגודה והעניינים הכספיים ואינו מאפשר פיקוח מוסדר . אמנם הצעת חוק העמותות 
תשל"ט 9791 , אשר הונחה על שולחן הכנסת , באה להחליף את החוק העותמני , 
אולם אין בכך כדי לבטל את הצורך בחוק מיוחד , שיסדיר את מעמדן ותפקידיהן 
של המפלגות . " החוק המוצע בא להבטיח את חופש ההתאגדות של מפלגות , את 
הליכי הדמוקרטיה הפנימית במפלגות , את סדרי הבחירה של נציגי המפלגות לכנסת 
ואת פעולתם התקינה של מוסדות המפלגה . החוק המוצע יאפשר פיקוח מבקר המדינה 
על המפלגות לשם הבטחת טוהר המידות בניהול ענייניהן הכספיים , ואף התערבות 
בית - המשפט . החוק המוצע יאסור על פעילות כלכלית של מפלגות , אולם יבטיח 
מימון ממלכתי למפלגה הרשומה כחוק " . הצעות החוק של שחל ושל ריבלין אכן הולכות 
אחרי הצעת תמיר ברוב הנושאים , וגם בהן נקבע כפי שהתכוון תמיר שלא יחול 
עוד על המפלגות חוק העמותות , שהחליף את החקיקה הטורקית בשנת 0891 . אצל 
שניהם מופיע תפקיד של " רשם מפלגות " , שיהיה משפטן מנוסה , ופנקס מפלגות 
שבו ירשום את המפלגה , אם עמדה בדרישות החוק . על מי שלא נרשמו בפנקס תחול 
סנקציה כפולה : הם לא יוכלו להשתמש בכינוי " מפלגה , ולא יוכלו לקבל מימון 
בהתאם לחוק מימון המפלגות . שורה ארוכה של סעיפים מונה את הסדרים של דמוקרטיה 
פנימית , שמפלגה תהיה חייבת בהם . בשתי ההצעות יש גם סייגים מאוחרים יותר : 
לא תירשם מפלגה אם יש במטרותיה שלילת קיומה של מדינת ישראל כמדינתו של העם 
היהודי ושלילת האופי הדמוקרטי של המדינה . אצל שחל נוסף גם סייג של הסתה 
גזענית , ואצל ריבלין " חשש שהמפלגה תשמש כמסווה לפעולות בלתי - חוקיות " . 
בשתי ההצעות נכלל החידוש האחרון של הפוליטיקה הישראלית : פריימריס . המפלגה 
זכאית לקבוע , כי מועמדי המפלגה ייבחרו " בבחירות מוקדמות , בהשתתפות 
אוהדי המפלגה בקרב הציבור " , ואזרח הנרשם כאוהד של מפלגה מסוימת חייב להצהיר 
שאינו חבר או אוהד של מפלגה אחרת . על - פי שתי ההצעות יוטל קנס של 000 , 
01 שקל על מי שנרשם כאוהד ומצהיר הצהרה כוזבת בהקשר לכך . בהצעות יש סעיפים 
רבים הקובעים דמוקרטיה פנימית , בחירת הגופים העליונים , בחירת מועמד המפלגה 
לראשות הרשימה לכנסת ועוד . נוסף לאיסור הפעילות הכלכלית המופיע בהצעתו 
של שחל , יש אצל ריבלין איסורים על התערבות בשירותי בריאות , איסור הקמת 
יישובים ושיכונים מפלגתיים , איסור על מערכת חינוך מפלגתית ועוד . בשתי 
ההצעות נקבעים בית - דין פנימי , ועדת ביקורת וכפיפות למבקר המדינה . קפמאבינהקביעה 
העיקרית בהצעתו של ח"ך שבח וייס היא " לכל חבר קול אחד בלבד " . יש בה פירוט 
רב בעניין המקרים שבהם אפשר לפנות לבית - המשפט . יש בה גם סעיף הקובע מה 
ייעשה בנכסי מפלגה שפורקה ואחרי תשלום חובותיה נשאר עודף נכסים . חוק המפלגות , 
על - פי הצעתו , לא יחול על מפלגה שאינה תובעת מימון בהתאם לחוק מימון 
המפלגות . מפלגה שנרשמה אולם אינה מקיימת את הנאמר בחוק המפלגות לא תהיה 
זכאית למימון . בעיבוד נמצאת גם הצעת חוק פרטית של ח"ך דוד ליבאי . הצעת 
החוק שלו תהיה מקורית , הוא מבטיח , שונה מכל הקיים . לפי שעה לא נקבע 
מועד להעלאת ההצעות לדיון במליאת הכנסת . עד אחרי הפגרה הן ודאי יידונו 
במפלגות עצמן , ועל - פי תוצאות הדיונים שם ייקבע גורלן . 
