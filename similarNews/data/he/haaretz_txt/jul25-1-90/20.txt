( ע ) . התנחלות האוהלים בנתניה מתרחבת . 5 משפחות של חסרי דיור התמקמו 
באוהלים בגן המלך במרכז העיר והן זוכות לסיוע ממועצת פועלי נתניה . מאהל 
נוסף , ובו כ02 משפחות , קיים כבר כשבוע ברחבת בית הספר יונתן במבואות 
העיר . מאהל זה זוכה לתמיכת עיריית נתניה , שמספקת חשמל ומים וכן מדריכים 
שמעסיקים את הילדים בשעות הבוקר . העירייה תמכה בהקמת מאהל יונתן במבואות 
העיר , כדי שלא יוקם במרכז נתניה מאהל ויפגע בעיר מבחינה תיירותית . חסרי 
הדיור שהתמקמו בגן המלך , התבקשו על ידי העירייה לעבור למאהל הראשון שהוקם , 
אולם הם סירבו לפנות את המקום ואמרו כי רק במקום מרכזי שבו כולם רואים , 
תבוא מחאתם לידי ביטוי מתאים . רונן אושרי , נציג חסרי הדיור במאהל יונתן , 
אמר : " הייתי רוצה שחסרי הדיור בגן המלך יבואו אלינו ויחד נפעל למען 
המטרה האמיתית המשותפת שלנו , שהיא פתרון דיור הולם לכל הזוגות הצעירים 
בנתניה " . בינתיים זוכים חסרי הדיור לתמיכה מצד תושבים בעיר . מעצב השיער 
הנתנייתי אלי ארביב , הגיע למאהל יונתן וסיפר את ראשיהם של כל ילדי המשפחות 
הגרים באוהלים , ללא תשלום . הוא הבטיח לבוא גם בשבועות הקרובים , כל 
עוד יישארו חסרי הדיור במאהל . 
