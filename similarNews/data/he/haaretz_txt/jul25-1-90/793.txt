רק אורה נמיר יכולה להתחרות בהצלחותיו המדהימות של ישראל קיסר לשרוד תחת 
עיי החורבות , לנער את האבק , ליישר את הבגדים , להישיר מבט לעין העדשה 
ולהפטיר משהו סתמי כמו : רק לכור יש בעיות ? קופת חולים זה עסק פרטי שלי ? 
בשבוע שעבר הוא עשה זאת שוב . בלשכת מפלגת העבודה הוא התנגד להכיר ביצחק 
רבין כאיש מספר שניים במפלגת העבודה , על יסוד תוצאות ההתמודדות מול פרס . 
במחי יד חזר והציב את עצמו על קו הזינוק , או בסמוך לו , לקראת ההתמודדות 
על ראשות המפלגה בעוד כשנה . יריביו מכנים את תכונת ההישרדות הזו " כושר 
הטפלון של קיסר " . במלים אחרות , שום כישלון , שום מפולת , שום משבר , 
שום מחדל אינם נדבקים אליו . אילולא כן , מפולות כור , קופת חולים , 
תדיראן , סולל בונה , משברים מבניים וארגוניים , ניפוחה של הוועדה המרכזת , 
סחבת אנטי דמוקרטית בכינון מוסדות נבחרים היו מורידים אותו ואת מפלגת העבודה 
מתחת ל%05 בבחירות האחרונות . אלמלא כושר הטפלון , הוא לא היה מעז לחלום 
על ראשות המפלגה והמדינה , לאחר שגם אוהדיו וגם יריביו ראו בו נטל אלקטורלי 
בבחירות לכנסת , כמי שעומד בראש המערכת ההסתדרותית , ודאגו להחביא אותו 
מעין הבוחר . עם עבר כזה של הצלחות , מדוע שלא יראה את עצמו מועמד טבעי 
להנהיג את מפלגת העבודה בעוד שנתיים , שהרי בניגוד לפרס , הניחן בכישרון 
הטרגי לשאת גם באחריות למחדלי ההנהגה הקולקטיווית , קיסר הוא אמן בביזור 
האחריות : במפולת כור ובמשברי קופת חולים , תדיראן , סולל בונה וקרנות 
הפנסיה אשמה הממשלה . סיאוב הזרועות הארגוניות והאיגודים המקצועיים מטופל , 
הוא מבטיח , ושופרות הקומה החמישית בוועד הפועל מבשרים על מהלך חדש . עם 
זאת הוא יכול , ובצדק , להציג את צדו השני של כרטיס הביקור : בלעדיו המדינה 
לא היתה ניצלת מהאינפלציה ב58 , בלעדיו הוועדים הגדולים באמת היו משתלטים 
ומשליטים אנרכיה ביחסי העבודה , בלעדיו שום שר אוצר לא היה מצליח להחזיק 
את שכר השכירים על קו השחיקה . המשחק החוזר על עצמו של פיצוי חלקי בתוספת 
יוקר , משולב בהתמקחות המייגעת על האחוזים הבודדים הנוספים לשמירת השכר 
הריאלי , מחזיק את האיגודים המקצועיים בגרונם כפי שהיה מימים ימימה בימי 
המזכ"לים הקודמים . קיסר הוא מזכ"ל בעל אוריינטציה ממלכתית מובהקת . בשבועות 
האחרונים הוא מקיים דיונים , בחלקם חשאיים , עם ממשלת הליכוד על מציאת 
מקורות מימון לקליטת העלייה . הוא היה הראשון להציע מלווה קליטה , גיוס 
חירום של עובדי בניין , פיקוח על מחירי דירות . עם קואליציה הנהנית מרוב 
של % 46 הוא כל - יכול בוועד הפועל , מה גם שרוב חברי סיעת העבודה בוועדה 
המרכזת מונו על ידו , ללא בחירות . אם אמנם פניו להנהגת המפלגה , כהונתו 
כמזכ"ל תימשך בפועל לא יותר משנה . בשנה הבאה עליו להיערך להתמודדות , 
עם כל הכרוך בכך . במקביל ייפתח בוועד הפועל המאבק על הירושה שיועבר לבא 
אחריו , באותה שיטה שבה זכה ב48 בתפקיד המזכ"ל מידי משל . ללא פריימריס , 
ללא בחירות , ללא התמודדות מונה קיסר במקום משל , ורק ב58 הוא התייצב 
מול הבוחר . שני המועמדים הבולטים נמנים עם המשוריינים על ידי קיסר בוועדה 
המרכזת הנוכחית : חיים הברפלד , בתוקף תפקידו כראש האגף לאיגוד מקצועי , 
וגדעון שגיא , לשעבר ראש אגף מנהל , עתה ראש אגף ארגון ומועצות פועלים , 
האגף החולש הלכה למעשה על אלפי העסקנים בשטח , שולט במועצות הפועלים ובתקציבי 
העתק שלהם . שגיא איננו מסתיר את כוונתו לרשת את קיסר , לאחר שעלה בידיו 
להשתלט על מחוז תל - אביב במפלגת העבודה . לעומתו הברפלד מכלכל את צעדיו 
בזהירות , באטיות ובזהירות . בפועל , הוא הוא הנושא על גבו את האחריות 
לעבודה היום - יומית השחורה של טיפול ביחסי העבודה במשק , נזקק לעתים לביטויים 
בוטים מול הממשלה והמעסיקים , ממעט לחרוג מתחומי עיסוקיו ונזהר שלא לחצות 
את המסלול הציבורי של קיסר . הוא לא יצר לעצמו עדיין שדולה בתוך המפלגה , 
כשם שהוא נמנע מהזדהות פומבית עם מחנה זה או אחר . היריב בהא הידיעה של 
קיסר היא ח"ך אורה נמיר . שניהם נמנים על השדולה החברתית של מפלגת העבודה . 
בעידן שבו הולכים ומיטשטשים קווי התיחום בין יונים לנצים , זיהויה של נמיר 
כאחת הבולטות במחנה היונים אינו מעלה ואינו מוריד אם המפלגה תשתכנע שיש בכוחה 
להחזיר אותה לשלטון . נמיר , יו"ר ועדת העבודה והרווחה של הכנסת , בולטת 
במיקומה הגבוה בסקרי דעת קהל ובפריימריס שנערכו במפלגה . לא דבק בה רבב , 
כישלון או מחדל . ביכולתה להפתיע גם את קיסר . 
