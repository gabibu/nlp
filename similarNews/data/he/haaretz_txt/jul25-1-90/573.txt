האוואנה ( ע"ר ) . נשיא קובה , פידל קאסטרו , אמר ביום חמישי כי אם 
ארה"ב , ספרד ויתר מדינות הקהילייה האירופית יסכימו להעניק אשרות - כניסה 
לקובאנים , תהיה קובה מוכנה לאפשר את יציאת כל הקובאנים שירצו בכך . קאסטרו 
השמיע את הצעתו המפתיעה במהלך נאום בהוואנה , שבו האשים את ספרד כי הצטרפה 
למערכה העוינת שמנהלת ארה"ב כנגד קובה . " אם הם ( הספרדים ) רוצים בכך , 
אנו יכולים לחתום על הסכם עם ספרד והקהילייה האירופית ליציאה חופשית לאירופה 
הימנית לכל מי שרוצה " , אמר לקול תשואות המשתתפים . קאסטרו הוסיף , כי 
הצעתו כוללת גם את ארה"ב , אולם היא אינה נוגעת ל22 הקובאנים שמצאו באחרונה 
מקלט בשגרירויות זרות בהוואנה . דיפלומטים מערביים אמרו , כי סביר להניח 
שארה"ב ומדינות אירופה יגיבו בזהירות מרובה להצעתו של קאסטרו . לדעתם , 
מוקדם מדי לקבוע אם הצעתו תביא ליציאה המונית של קובאנים , כמו זו שהיתה 
ב0891 , במהלכה יצאו 521 אלף קובאנים את קובה לארה"ב . 
