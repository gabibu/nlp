היחסים בין שני שליטיה של איראן דומים לעתים ליחסים בין זוג רקדנים מוכשרים 
אך תחרותיים . " פעם מוביל האחד , ופעם מוביל חברו " , אומר דיפלומט 
מערבי . " צריך לקוות שלא ירצו להוביל שניהם בבת - אחת " . ממבט ראשון נראה , 
כי הנשיא הרשמי , רפסנגאני , והנושא בתואר המנהיג הרוחני של המדינה , 
עלי חמניי , משתפים פעולה כדי לשים קץ לבידודה של איראן בעולם וכדי 
להבריא את כלכלתה . בשבועות האחרונים עשו יד אחת בעניין שנראה כאן כנושא 
השנוי ביותר במחלוקת בתחום מדיניות החוץ : הם הסכימו , שעל הממשלה לקבל 
סיוע מארצות - הברית וממדינות אחרות שיחסיהן עם איראן גרועים , למען 
קורבנות רעש האדמה בצפון המדינה . קפמאבינבעולם העכור והמסוכן לא אחת של 
פוליטיקת השלטון באיראן , רפסנגאני וחמניי יודעים , כי שיתוף פעולה מעולם 
לא היה אסטרטגיה של הישרדות . נראה שהשניים נאבקים , בדרכים סמויות וגלויות 
כאחת , על השליטה במדינה . " אני לא חושב שמישהו חוזה קרע של ממש בין 
רפסנגאני וחמניי " , אומר חוקר אירני . " חילוקי הדעות ביניהם בוודאי אינם 
בלתי ניתנים לגישור . עם זאת , כדאי לפקוח עין . כל אחד מהם רוצה לגבש 
את כוחו על חשבון האחר " . אמנם , רפסנגאני הוא נשיא המדינה , אך כוחו 
של חמניי חורג מעבר לתוארו " המדריך הרוחני העליון של המהפיכה האיסלמית " . 
הוא חולש על הצבא ויש לו השפעה ניכרת על הרדיו והטלוויזיה , הנתונים לפיקוחו 
המחמיר . בקרב תומכיו של רפסנגאני נשמעים לא אחת קולות , כי בבוא היום 
יבוטל תפקיד המנהיג הרוחני . לעומת זאת , יש שמועות , אולי מצד אנשי מחנה 
חמניי , כי רפסנגאני מאבד את התמיכה של כמה מאנשי הכמורה החשובים במדינה 
בגלל גישושיו ואיתותיו למערב . שניהם היו חסידיו של חומייני בשנות ה06 וה07 , 
שנות ההתנגדות הקשות לשאח ( וחומייני היה רחוק מלהיות כוח מרכזי בקרב תנועות 
המחתרת השונות ) . שניהם נעצרו ועונו בידי המשטרה החשאית של השאח . חמניי , 
יליד 0491 , נבחר לנשיא ב1891 . רפסנגאני בן ה65 כיהן בשורה של תפקידים 
קודם שמונה ליושב - ראש הפרלמנט . הוא נודע כפוליטיקאי בכל רמ"ח אבריו . 
" הוא היה מצליח היטב בוואשינגטון שלכם " , אומר אחד מתומכיו באיראן . 
לאחר מות חומייני , ביוני 9891 , חזו רבים במערב מאבק ירושה ממושך ואפשר 
אף עקוב מדם . אבל רפסנגאני וחמניי , הנחשבים מתונים , פעלו במהירות 
כדי למנוע את עלייתם של כוחות שמרניים פונדמנטליסטיים קיצוניים . חמניי 
הטיל את כובד משקלו מאחורי רפסנגאני כנשיאה החדש של המדינה , והוא עצמו 
נטל את תפקידו של חומייני כמנהיג רוחני . תחילה נדמה היה , שחמניי מתכונן 
להתרחק מענייני השלטון השוטפים . אבל עד מהרה התברר , במידה שהפתיעה כמה 
דיפלומטים מערביים , שהשניים חולקים בשלטון . קפמאבינאנשי עסקים איראנים 
אומרים , שעדיין צפוי עימות גלוי בין השניים בעניין ההתמודדות עם המשבר 
הכלכלי . רפסנגאני , בן למשפחת סוחרים בבזר , הוא חסיד השוק הפרטי . 
חמניי , שבא ממשפחה של מלומדי דת , תומך בכלכלה מתוכננת ובהלאמת תעשיות 
מפתח . יש דיווחים על חיכוכים בין השניים , אך קשה למצוא להם סימוכין . 
אומרים שמאז קשריהם עם חומייני שוררים ביניהם יחסי חברות , ואלה יסייעו 
להם להתגבר על משברים . אבל בכל הנוגע לאיראן , משקיף נבון לא ימהר לעסוק 
בתחזיות . " איראן היתה תמיד מלאה דו - פרצופיות וחוסר ביטחון , ולפעמים 
חייבים רפסנגאני וחמניי לתהות מה בדיוק עושה השני " , אומר מנהל עסקים אירופי , 
שהחברה שלו פעילה במדינה זה זמן רב . " אני לא חושב שהדבר יקרה , אך 
אם יחול קרע משמעותי בין השניים , איני יודע מה יהיה גורלה של איראן " . 
