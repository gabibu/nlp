משטרת ישראל ממליצה להעמיד לדין את סא"ל ( מיל . ) יאיר קליין , מנכ"ל 
חברת " חוד החנית " , בפרשת הברחת הנשק לאנטיגואה . חומר החקירה בפרשה 
הועבר לפרקליטות בצירוף ההמלצה להעמידו לדין . לקליין מיוחסת עבירה על " צו 
פיקוח מצרכים ושירותים יצוא ציוד לחימה וידע ביטחוני " . משרד הביטחון הבהיר 
כבר לפני חודשיים כי חברת חוד החנית פעלה באמריקה הלטינית ללא היתר משרד 
הביטחון כנדרש בחוק . התלונה וההמלצה להעמיד את קליין לדין עוסקות בחשד שהקים 
בית ספר להישרדות באנטיגואה . בישראל ביקרה זה מכבר ועדת חקירה מטעם ממשלת 
אנטיגואה שבדקה את פרשת העברת הנשק הישראלי לקרטל הסמים הקולומביאני מדאין , 
דרך אנטיגואה ובסיועם של כמה מראשי השלטון במדינה זו . בגלל ביקוש גובר 
והולך לידע בהתמודדות מול טרור החליט , לפי החשד , קליין להקים בית - ספר 
לאימון אנשי ביטחון באי . קליין הודה כי ביקר באנטיגואה והודה בחקירתו כי 
התכוון להקים בית ספר . טענתו היתה כי כוונתו ומעשיו היו על - פי הנוהלים 
ולא היה לו כל קשר לקרטל הסמים בקולומביה . בשעתו הודיעו אנשי משרד החוץ 
כי ישראל חתמה על עיסקת נשק עם ממשלת אנטיגואה ובמסגרתה סופקו כמה מאות כלי 
נשק מסוג עוזי וגליל לצבא אנטיגואה . העיסקה היתה בהיקף של 022 אלף דולר . 
מקורביו של קליין אמרו ל"הארץ " כי הם אינם חוששים מכל משפט , שכן בו יוכח 
כי חוד החנית עבדה על - פי החוקים והנוהלים . קפידבין שירותי המכס האמריקאיים 
פתחו בחקירה פלילית יסודית בדבר מעורבותם של ישראלים בעסקת הרובים והתחמושת 
עם אנטיגואה , שנחשפה באפריל אשתקד . כזכור משלוח הנשק מצא דרכו לחווה 
של ברון הסמים הקולומביאני גאצה , שנהרג בידי שוטרים בפשיטה על חוותו . 
על קיום החקירה דיווח אתמול העיתון " ניוז - דיי " בידיעה בלעדית . לדברי 
העיתון חקירת משלוח הנשק לאנטיגואה מתנהלת במסגרת שורת חקירות פליליות שמטרתן 
לחשוף חלקם של סוחרי נשק ומומחי ביטחון ישראליים בעיסקאות בלתי - חוקיות 
אחרות . מפקח שירותי המכס במיאמי ביץ קיית פראגר האחראי לחקירות אלה אישר 
בראיון ל"ניוז - דיי " כי נפתחה חקירה פלילית בדבר נסיבות עיסקת הרובים 
עם אנטיגואה וכיצד הגיעו לידיו של גאצה . " אנו חוקרים את נתיבי המשלוח 
מישראל לאנטיגואה ולקריביים ומשם לקולומביה " אמר לעיתון . הוא הוסיף כי 
החקירה מתמקדת בעיקר בחלקם של " ישראלים אחדים " סוחרי נשק המתגוררים או 
שהתגוררו בעבר במיאמי ביץ . הוא סירב להכנס לפרטים בדבר זהותם . איש ביון 
אמריקאי לשעבר בעל קשרים הדוקים עם הביון הישראלי ועם התעשייה הצבאית בישראל 
אמר לעיתון כי הרגישות בחקירה נובעת מ"ההשלכות המוסריות " של עיסקה זו . 
לדבריו , גם טיב היחסים בין ישראל לארה"ב מוסיף לרגישות מאחר ומרבית הישראלים 
המעורבים " היו , ואחדים מהם עדיין , בעלי תפקידים בצבא הישראלי ובשירותי 
הביון " . אחד מהם זוהה על ידי הביון האמריקאי בשם פנחס שחר , קצין צה"ל 
בכיר במילואים . שחר עזב את מיאמי ביץ בעקבות חשיפת המשלוח לאנטיגואה ושב 
לישראל . לדברי השלטונות האמריקאיים שחר הוא יוזם העיסקה עם אנטיגואה ואת 
מקומו מילא מוריס צרפתי המתגורר במיאמי ביץ ובאנטיגואה . 
