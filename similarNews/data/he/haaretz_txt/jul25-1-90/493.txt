אמריטסאר , הודו ( אסושיאייטד פרס ) . את קארטר סינג פוקד חלום בלהות 
החוזר על עצמו כמעט מדי לילה : הוא נוהג הביתה ממפעל עיבוד הכלים שלו , 
כאשר קיצונים סיקים , חבושי תרבושים כתומים , מקיפים את מכוניתו , והשוטרים 
חוששים לבוא לעזרתו . " אני רואה את לועי רוביהם , הם יורים , והכל מאדים " , 
הוא מספר . בימים אלה בחבל פנגאב סיוטים כאלה הם לעתים קרובות עניין של 
מציאות יום - יומית , שגם סיקים אינם מחוסנים מפניה . השנה הרגו קיצונים 
סיקים כ004 , 1 איש במסגרת מאבקם למדינה עצמאית בשם קאליסטאן , או " ארץ 
הטוהר " . כוחות הביטחון הרגו קרוב ל052 מן הבדלנים וגם כמה עוברי אורח . 
ממשלת הודו חוששת כי שנת 0991 תהיה השנה הקשה ביותר מבין תשע שנות המלחמה 
של הסיקים . נראה כי זהו מעגל קסמים של תגובות משטרתיות חריפות , עליה בפשיעה , 
ואבטלה . השימוש בנשק מתוחכם על ידי הבדלנים הסיקים הפך מחוז חקלאי עשיר 
זה לארץ שסועה על סף אנרכיה . האלימות הגואה מאיימת על מעמדו של ראש הממשלה , 
וי . פי . סינג , אשר יוקרתו תלויה במידה רבה ביכולתו לפתור את משבר 
פנגאב . הגיאוגרפיה של פנגאב רק מחריפה את הבעיה . פנגאב גובלת הן בפקיסטאן , 
אויבתה של הודו משכבר הימים , והן במדינת גאמו - קשמיר , שבה מבקש הרוב 
המוסלמי להשיג עצמאות . נראה כי הקיצונים הסיקים בפנגאב מספקים נשק לבדלנים 
בקשמיר , והודו מאשימה את פקיסטאן באספקת נשק ובאימון לוחמים בשני המחוזות . 
" אנחנו ניצבים נוכח מלחמה " , אומר נרינדרפאל סינג , ראש המשטרה במחוז 
טארן טאראן שבפנגאב . " ולא נראה סוף למלחמה הזו " . קפידבינהשדות הירוקים 
עטורי העצים של פנגאב הם אסם התבואה של הודו . כאן מגדלים % 06 של האורז 
והחיטה במדינה . אך בתוך השפע משתולל הטרור . ההינדים , המהווים את המטרה 
העיקרית לאלימות הסיקים , נטשו עשרות כפרים מסביב לעיר הקדושה אמריטסאר , 
באזור חקלאי השוכן כ004 ק"ם צפונית - מערבית לניו - דלהי . סיקים כמו קארטר 
הם עתה הקורבן לזעמם של הבדלנים . " הם אומרים עלינו שאנחנו משתפים פעולה 
עם המשטרה או שאיננו אוהבים את קאליסטאן " , אומר קארטר . במחוז טארן טאראן 
121 מתוך 731 האזרחים שנהרגו עד כה היו סיקים . " אפילו כלב נובח מפחיד 
אותי עכשיו " , אומרת גורמיט קאור , סיקית בת 02 מן הכפר הריקה , כ05 ק"ם 
דרומית לאמריטסאר . " הכל נשמע לי כמו יריות " . באפריל אשתקד גררו 
סיקים את אביה מביתם והרגוהו לנגד עיניה . הבדלנים האשימו אותו כי היה מודיע 
משטרתי . אולם איש אינו פונה לעזרת השלטונות , האחראים למאות מקרי מוות . 
פקידים הודו כי כוחות הביטחון התעללו ועינו עצירים סיקים והרגו חשודים בתקריות 
מבוימות . " אנחנו מפסיקים את זה עכשיו " , אומר וירנדה ורמה , מושל פנגאב . 
" אנחנו מנסים לכבוש מחדש את לב התושבים " . המושל הודיע באחרונה כי 000 , 
01 משרות בכוחות הביטחון מיועדות לסיקים מובטלים . משקיפים אומרים כי תוכנית 
זו תסייע לסיקים מפני שתאפשר לאלפים מביניהם גישה לכלי נשק . השלטונות הפדראלים 
החזירו באחרונה לאזור את היחידה ללוחמה בטרור הידועה בשם " החתולים השחורים " . 
היחידה מורכבת מלוחמים הינדים קשוחים הנשלחים לטפל רק במצבים קיצוניים , 
כמו פינוי המתבצרים ממקדש הזהב באמריטסאר . קפידבינהפער בין הינדים לסיקים 
במדינה מעמיק והולך . עד לפני כעשר שנים היו נישואי התערובת בין שתי העדות 
נפוצים למדי , ומשפחות הינדיות אימצו להן מסורת לגדל את אחד מבניהן כסיקי . 
מסורת הזו נעלמה כאשר גברה המתיחות בין שתי העדות . הסיקים קמו במאה ה51 
כחלופה לאיסלאם ולהינדואיזם , ודתם משלבת פולחנים הינדיים עם האמונה המוסלמית 
באל אחד . הם הפכו לכת לוחמת לאחר שהמוסלמים כרתו את ראשו של נביא סיקי 
במאה ה71 . בנו ציווה על כל הגברים הסיקים לפוך למגיני האמונה ולאמץ את 
השם סינג , שפירושו " אריה " . אולם גם הינדים רבים נושאים שם זה , ביניהם 
אף ראש הממשלה עצמו . הדת הסיקית דורשת שהגברים ישאו עמם סכין , ואוסרת 
עליהם לגזוז את שער ראשם ואת זקנם , הנחשב לסמל הגבריות . ב1891 החלו קיצונים 
סיקים בפעולה למען קאליסטאן כדי להציל את , מה שנראה בעיניהם , בהתמוטטות 
המסורת . הקיצונים תקפו הינדים בפנגאב , בה מהווים הסיקים כ%06 מן האוכלוסיה . 
בהודו כולה מהווים הסיקים רק % 2 מתוך 008 מיליון התושבים . ההינדים מהווים 
% 28 מאוכלוסיית המדינה . בשנים הראשונות לפעילות הבדלנית צברו הקיצוניים 
נשק במקדש הזהב , וב3 ביוני 4891 תקף הצבא ההודי את המקדש במסגרת מבצע " כוכב 
כחול " , שלטענת הסיקים היה בבחינת חילול המקדש . יותר מ002 , 1 איש נהרגו , 
רובם סיקים . כעבר ששה חודשים הרגו שני שומרי ראש סיקים את ראש הממשלה 
אינדירה גאנדי . בתגובה פשטו המוני הינדים על מחוזות הסיקים והרגו יותר 
מ000 , 3 מבני העדה . כיום טוענים השלטונות כי לא ניתן להתשלט על אזור הביצות 
שבמרכז פנגאב . " הדרך היחידה להתגבר על הקיצונים היא לשחרר אריות לתוך 
אזור הביצות " , אמר אזוק קומר , מפקד כוחות הביטחון באזור . לדבריו הסיקים 
הם הקיצונים החמושים ביותר בהודו , והם מצויידים באביזרים לראיית לילה , 
חומרי נפץ פלסטיים , כלי נשק אוטומטיים , טילי כתף ועוד . לטענת המשטרה 
גנבו הבדלנים בשלושת החודשים האחרונים כמיליון דולר מבנקים בפנגאב , וחטפו 
מאות אנשים כדי להשיג כופר נפש . בדרך זו השיגו מיליון דולר נוספים . " הודו 
צריכה להשלים עם קיומה של קאליסטאן , ולא תהיה אנרכיה מוחלטת " , אמר רגינדר 
סינג מאטה , ראש התאחדות הסטודנטים הסיקים . " כולנו בפנגאב מרגישים כמו 
צפורים בכלוב " . 
