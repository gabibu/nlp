היחידה הארצית לחקירות פשעים של המשטרה חוקרת את הפרשה , עם מחלקת החקירות 
של המכס , באופן גלוי זה כחודש וחצי ובאופן סמוי מאז תחילת השנה . יש בפרשה 
הזאת מרכיבים רבים האופייניים לפשע מאורגן : רשת עבריינים ובעלי כוונות 
פליליות המבצעים מעשי מרמה וזיוף בהיקף של מיליוני שקלים ובצורה מתוחכמת , 
תוך כדי ניצול פרצות במערכת אכיפת החוק ; קשרים של חברי הרשת עם בעלי תפקידים 
במשרדים הממשלתיים , המקבלים טובות הונאה ושוחד כדי לסייע בפעילות הפלילית . 
המדובר , לפי החשד , ברשת מאורגנת היטב שבה היתה חלוקת תפקידים . היו 
בה אחד או שניים ששימשו " מוח " , שמשכו בחוטים ואירגנו את מבצעי ההברחה 
של מכוניות מגרמניה לישראל והעברתן דרך הנמלים , המכס ומשרד הרישוי אל 
קונים ברחבי הארץ . לצדם היו המממנים , שדאגו להזרמת המזומנים לרשת , לשם 
רכישת המכוניות בחו"ל והובלתן לארץ , והיו המבצעים , בהם מתווכים שעסקו 
בהליכי ההונאה והביצוע בשלבים השונים . תפקידם של המבצעים היה , בין השאר , 
לאתר סייענים ( בעיקר תיירים ועולים חדשים ) ששימשו מכשיר , בדרך כלל 
בלי שידעו במה בדיוק המדובר , לשחרור המכוניות המוברחות מהמכס והעלאתן 
לכבישי הארץ . קפמאלידהניזוק העיקרי היה אוצר המדינה , שהפסיד , לפי מה 
שהתגלה עד כה , מיליוני שקלים שלא שולמו כמכס , מס קנייה ומסים אחרים . 
עד היום העלתה החקירה ממצאים לגבי 81 מכוניות , רובן מסוג מרצדס וב - ם - 
וו , שנמכרו בישראל בשנתיים האחרונות על - ידי הרשת בלי ששולמו עליהן המסים . 
31 מהן הוחזרו לבעליהן , לאחר שהוברר כי נרכשו בתום לב ובמחירי שוק ריאליים . 
המכוניות הוחזרו בתנאי שלא יבוצעו לגביהן עסקות מכירה , עד שתהיה החלטה 
שיפוטית בעניינן . חמש מכוניות נוספות מוחזקות עדיין במשטרה , לאחר שהוברר 
כי הן שימשו את חברי הרשת או היו בעיצומן של הליכי רישוי לא - חוקיים . 
לפי ההערכה , נעות בכבישי הארץ עוד עשרות מכוניות כאלה שעדיין לא אותרו . 
חקירת המשטרה והמכס החלה בתחילת השנה במישור המודיעיני , בעקבות מידע מודיעיני 
על פעילותה של הרשת . הוקם צוות חקירה מיוחד משותף למשטרה ולמכס . בסוד 
החקירה הוכנסו בעלי תפקידים בכירים במכס ובמשרד התחבורה , קצין הביטחון 
של משרד הביטחון ( לאחר שהוברר כי קיימת הסתעפות גם לכיוון הזה ) והיחידה 
המיוחדת של מצ"ח . מעקבים סמויים אחרי החשודים המרכזיים הביאו לביסוס החשדות 
ולגיבוש תמונת מצב על פעילותה של הרשת . אותרו גם בעלי תפקידים רשמיים 
אחד במכס ואחד במשרד הרישוי שלפי החשד שיתפו פעולה תמורת שוחד . חוקרי 
משטרה מהיחידה הארצית לחקירות פשעים , בלבוש אזרחי , בדקו תיקים במשרדי 
הרישוי ובמכס . רק גורם בכיר אחד בכל משרד ידע שהם שוטרים . חוקרי המשטרה 
עברו במשך שבועות על אלפי תיקים בארכיונים הנוגעים למכוניות שיובאו לארץ 
ביבוא אישי בשנתיים האחרונות . הם התעניינו בעיקר במכוניות מרצדס וב - ם - 
וו מהדגמים היקרים תחום התמחותה העיקרי של הרשת . כל מכונית כזאת עולה 
בישראל , לאחר תשלום מסים , 002052 אלף שקלים . חוקרי משטרה ומכס התפרסו 
בעמדות מפתח לאורך מסלול ההברחה של המכוניות , ובכמה מקרים עקבו מקרוב 
אחרי תהליך ההברחה , מרגע הגעת המכונית לנמל בישראל , דרך הליכי זיוף תשלומי 
המכס ומס הקנייה , ההטעיה במשרד הרישוי וקבלת לוחיות זיהוי ישראליות , 
ועד למכירת המכונית כמכונית לגיטימית בשוק המכוניות . קפמאבינכאשר היו כל 
הראיות בידי החוקרים , הוחלט לעבור לשלב חקירה גלוי : לתפוס את המכוניות 
ולעצור את החשודים בהשתייכות לרשת . ב02 ביוני השנה יצאו צוותים של היחידה 
הארצית לחקירות פשעים , בפיקודו של תנ"ץ סנדו מזור , מתוגברים בעשרות חוקרי 
מכס , לביצוע המעצרים . שמונה אנשים שנחשדו כאנשי המפתח ברשת נעצרו באותו 
יום . למחרת הוארך מעצרם בבית המשפט . לחצר תחנת המשטרה בפתח - תקוה החלו 
להגיע מכוניות מרצדס וב - ם - וו שנתפסו בכל חלקי הארץ , על - פי רשימה 
שהוכנה מראש . בין העצורים היו האחים שמואל ומיכאל ברק מחולון . שמואל 
ברק עסק ביבוא אישי של רכב לארץ , והוא נחשד כאחד מראשי הרשת . אחיו , 
מיכאל , שוטר לשעבר , טען כי לא ידע על הפעילות הבלתי חוקית המיוחסת לאחיו , 
אף שבביתו מצאה המשטרה תיק עם מסמכים הנוגעים ליבוא רכב . אתם נעצרו יצחק 
מנשה , שהמשטרה מייחסת לו זיוף מסמכי המכוניות ורישומן במכס באמצעות טפסים 
שנגנבו וזויפו , והקבלן מוריס אגבבה מנוה מונוסון , שלו מייחסים בין השאר 
השתתפות במימון פעילות הרשת ובמעשי הזיוף והמרמה . שניים נוספים שנעצרו 
הם גרשון קנדינוף מראשון לציון , שעסק במשרד הרישוי ברישום כלי רכב מיובאים , 
ועובד המכס אלי לוי , מעריך מכס בכיר בנמל חיפה . לפי החשד הם סייעו לחברי 
הכנופייה לזייף , להעביר מכוניות במכס ללא תשלום המסים ולרשום אותן במשרד 
הרישוי . זאת תמורת שוחד של כמה מאות שקלים על כל מכונית שעברה בסיועם . 
בבקשת המעצר הוחשדו חברי הרשת , כי בשנה וחצי האחרונות פעלו בשיטות מתוחכמות 
לרישום עשרות כלי רכב ברשויות המכס ומשרד הרישוי , תוך כדי ביצוע עבירות 
זיוף ומרמה בנסיבות מחמירות . בית המשפט קבע , בהאריכו את מעצר החשודים , 
כי החשודים ואלה שפעלו מטעמם , גם אם אינם פושעים אלימים , " חיפשו 
לעצמם כסף קל בדרכים מתוחכמות , עמלו קשה אך השיגו רווחים , תיאורטיים 
לפחות , על חשבון מדינת ישראל בקנה מידה אדיר " . הקשרים של חברי הרשת בתוך 
הגופים הממלכתיים הקשורים ביבוא , ברישום ובגביית מכס על מכוניות מיובאות , 
אנשי הקשר שהיו להם בפנים , הידע הרב שלהם בהליכי היבוא והפרצות בתחום 
הזה , איפשרו להם לפעול באורח חופשי כמעט ולשכלל מדי פעם את שיטות פעולתם . 
בתחילה הם חדרו לרשומות המחשב ולתיקים הנוגעים למכוניות שיובאו לארץ על - 
ידי עולים . בעזרת משתפי פעולה הם הצליחו למחוק מרשומות משרד הרישוי הגבלות 
מיסוי על רשיונות הרכב של מכוניות שלא שולם עליהן מכס מלא . ( גם עולים 
חייבים בתשלום מס מסוים ) . הגבלות כאלה אינן מאפשרות למכור את המכונית 
מבעליה , הזכאי לפטור ממסים , למישהו אחר , אלא לאחר ששולמו עליה המסים 
המלאים . 
