שגרירות ישראל באדיס אבבה תפתח בקרוב מרפאה לטיפול באנשי הקהילה היהודית 
באתיופיה המבקשים לעלות לישראל . אל המרפאה ישוגר מהארץ רופא , כך מסר 
אתמול דובר משרד החוץ בירושלים בתגובה לטענות המפגינים מקרב הקהילה האתיופית 
בארץ על הזנחת הטיפול בבני עדתם באתיופיה . בשטח השגרירות הוקמו שני אוהלים 
לצורך מתן שירותים נוספים לממתינים לעלייה . לדברי הדובר , השגרירות ונציגי 
הסוכנות מטפלים בנאמנות רבה ביהודים המבקשים לעלות וישראל עושה את כל המאמצים 
האפשריים כדי להקל על מצבם . 
