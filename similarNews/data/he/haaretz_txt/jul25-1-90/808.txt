ועד העובדים החודשיים במפעל האלקטרוניקה טלרד בלוד , השייך לכור , הכריז 
אתמול על סכסוך עבודה , עקב הנתק במגעים בינו לבין הנהלת המפעל סביב דרישות 
השכר של העובדים . עם זאת , הודיעו נציגי העובדים לבית הדין האזורי לעבודה 
בת"א שהם מפסיקים לשבועיים את עיצומיהם , כדי לאפשר התקדמות במו"ם בין הוועד 
לבין ההנהלה . הנהלת טלרד יזמה את הדיון בבית הדין בטענה שהעובדים החודשיים , 
המהווים כמחצית מ005 , 1 עובדי המפעל , משבשים מדי יום את העבודה בלא שהוכרז 
סכסוך עבודה כחוק . ההנהלה ביקשה מבית הדין להכריז על השיבושים כבלתי חוקיים 
וכי יורה לעובדים לשוב לעבודה סדירה . בעקבות הודעתם של נציגי העובדים על 
פסק זמן של שבועיים בעיצומים , ביטל בית הדין את צו המניעה שעמד להוציא 
נגד העובדים . יו"ר ועד העובדים החודשיים בטלרד , אלי בן שושה , מסר שהצעדים 
הארגוניים של העובדים נגד ההנהלה יחודשו מיד בתום תקופת הצינון , אם ההנהלה 
לא תמלא את דרישותיהם . ועד העובדים החודשיים דורש שיחודש קידומם של עובדים , 
שתופסק העסקתם של עובדים באמצעות קבלן לכוח אדם ושהוועד ישותף בהחלטות בנוגע 
לבונוסים , מהם נהנים , לטענת הוועד , רק העובדים הבכירים בטלרד . 
