חברת הביטוח צור - שמיר בודקת את האפשרות לבצע עסקת קומבינציה במסגרתה תמכור 
לפחות כמחצית מהקרקעות שלה בחדרה סמוך לכביש החוף . אפשרות אחרת הנשקלת 
מכירת מחצית הקרקע , זאת לאחר שבחברה התקבלה הודעה לפיה היא עשויה לקבל 
בקרוב היתרי בנייה במקום . בבעלות החברה 361 דונם שעליהם לא ניתן היה לבנות . 
הקרקע היתה בעבר בבעלות בני משפחת שנידמן , אך הם העבירו אותה לחברה במסגרת 
העסקה בה רכשו את חברת הביטוח צור - שמיר כחלק מהגדלת ההון של החברה , לפי 
דרישת הפיקוח על הביטוח . היתה זו הפעם הראשונה שהפיקוח על הביטוח איפשר 
להגדיל הון על ידי העברת מקרקעין לחברה . הקרקע הוערכה בזמנו ביותר מששה 
מיליון דולר . בינתיים התקבלה בחברה הודעה לפיה החליטה ועדת משנה לערעורים 
של הוועדה לתכנון ולבנייה של חיפה לקבל תוכנית שהוגשה לה לבנייה על שטח זה , 
תוך שינויים שהוגדרו כקלים . הוועדה החליטה לדחות את התנגדותה של חברת 
החשמל לעצם הקמת שכונת המגורים בגלל קרבתה למתקני החברה בחדרה . ההחלטות 
הללו סוללות את הדרך לקבל היתרי בנייה . על הקרקע ניתן יהיה לבנות 534 יחידות 
דיור צמודות קרקע , וכן שטח מסחרי של 000 , 3 מ"ר . לחברה יש עוד כ5 . 02 
דונם בסמוך , אך אלה מיועדים לתעשייה ולא התקבלה כל החלטה בקשר לבנייה על 
שטח זה . 
