גופת הטייס ושרידי מטוס העגור שנעלמו לפני כמה ימים התגלו ליד גמלא שבגולן 
על ידי כוח רגלים של צה"ל , הסורק כבר מספר ימים ואדיות וערוצי נחלים ברמת 
הגולן . ביום חמישי וששי התרכזו הסריקות באזור מושב גמלא . לאחר דיווחים 
של תושבי האיזור שהבחינו במטוס בשעת טיסתו . ועדת החקירה שמינה מפקד חיל 
האוויר , בראשותו של קצין בדרגת תת - אלוף , ביקרה במקום האסון , אספה 
ממצאים , ובקרוב תגיש את מסקנותיה למפקד חיל האוויר . בעקבות היעלמות מטוס 
העגור הוקם צוות חיפושים על - ידי חיל האוויר , והיקף החיפושים היה גדול . 
במהלך מספר ימים חיפשו את המטוס וטייסו ביבשה ובים . במסיבת כתבים צבאיים 
אמר מפקד חיל האוויר , האלוף אביהו בן - נון , לפני מספר ימים : " מה 
שברור שמדובר ביציאה ללא רשות במטוס . הזנקנו עגורים ומטוסים אחרים והתחלנו 
לחפש אותו , בדקנו הקלטות של המכ"ם ובדקנו כל דרך אפשרית כדי לדעת אם מישהו 
יצר אתו קשר . אנחנו בודקים אם היינו צריכים לדעת מראש שדבר כזה עלול לקרות . 
אנחנו בודקים איך קרה שאדם שהיה כל הזמן במעקב שוטף שלנו , כמו כל טייס 
בחיל האוויר , עבר את כל המערכת ולא מצאנו כל פגם בתפקודו " . מפקד חיל האוויר 
סיפר כי התברר שסרן חגי מורי היה בחור שנהג להתבודד ולטייל לבדו בנקיקים 
ובערוצים במקומות שונים בארץ . 
