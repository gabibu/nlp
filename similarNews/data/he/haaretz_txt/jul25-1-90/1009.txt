כוחות המורדים בליבריה כבשו את הרובע הדיפלומטי במונרוביה ומתקדמים לעבר 
מעונו המבוצר של הנשיא סמואל דו , כך מסר משרד החוץ הבריטי בלונדון . אנשי 
השגרירות הבריטית במונרוביה מסרו כי דו מכותר בארמונו יחד עם מאות מחייליו . 
הכוחות התוקפים כעת באזור הארמון משתייכים לפלג בראשות פרינס גונסון . עד 
כה לא נמסר על מספר ההרוגים בקרבות הימים האחרונים אך נראה כי הקרבנות רבים 
מאד . הקרעבין קבוצות המורדים בראשות גונסון וצארלס טיילור העניק לחייליו 
של דו ניצחון באחד הקרבות במזרח מונרוביה . דו אמר בראיון טלפוני עם השירות 
האפריקאי של הבי - בי - סי כי הוא נחוש בדעתו להישאר בארמונו ולהילחם " עד 
המוות " . " אנו נמשיך להילחם עד שהחייל האחרונבצבא ליבריה ימות " , אמר 
דו . " העובדה שהמורדים נמצאים במרכז מונרוביה איננה אומרת שהם ניצחו . 
לא אמסור את ליברה לידי פושעים . דו אמר כי אינו מאמין שחייליו הם שביצעו 
את הטבח ב006 פליטים שמצאו מקלט בכנסיה בפרברי מונרוביה . הוא אמר כי מורדים , 
שהעמידו פנים כחיילי ממשלה הם האחראים למעשה . " איני רוצה להאמין שצבא 
ליבריה נכנס לכנסיה והרג אנשים חפים מפשע " , אמר דו . דו הכחיש דיווחים 
לפיהם הוא שבוי בידי אנשיו שלו החוששים כי אם ייכנע יבצעו בהם המורדים טבח . 
