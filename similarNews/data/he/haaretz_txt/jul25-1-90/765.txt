ית - הדין הרבני בירושלים חייב בעל לשלם בעצמו הוצאות משפט שהוטלו על אישתו , 
לאחר שזכה בהליך משפטי שיזם נגדה בערכאה אזרחית . בית - הדין קבע , שהוצאות 
המשפט , שנפסקו לרעת האישה , יחולו עליו במסגרת חובתו לתשלום דמי מזונותיה . 
הבעל הפך , למעשה , לנושה של עצמו . המקרה נידון תחילה בבית - הדין הרבני , 
בתביעת הבעל לגירושין . שם קיבלו הדיינים את בקשת האישה לשלום - בית ודחו 
את תביעת הבעל , לאחר שהסתבר , כי זנח את אישתו ואת ילדיהם למען אישה אחרת . 
הבעל פנה לבית - משפט השלום , שם זכה בתביעתו לפירוק השיתוף בדירת המשפחה . 
האישה חויבה לשלם הוצאות משפט של בעלה , בהתאם לנוהג שהצד המפסיד נושא 
בהוצאות משפטיות של הצד הזוכה . שוב פנתה האישה לבית - הדין הרבני , ותבעה 
לכלול הוצאות אלה בתשלום המזונות המוטל על הבעל . בית - הדין קצף על השימוש 
שעשה הבעל בהליך של פירוק - שיתוף , והדגיש שפעולה זו מרוקנת את פסקי - 
הדין לשלום בית מתוכנם ומהווה עקיפת סמכות של הערכאות הדתיות . חבר הדיינים , 
בראשותו של אב בית - הדין שלמה ביכובסקי , החליט לתקוף את פסיקתה של הערכאה 
האזרחית , וחייב את הבעל בתשלום הוצאות המשפט שהוטלו על אישתו . הדיינים 
הדגישו , שפעולת הבעל נעשתה בזדון ובניגוד להלכה במטרה לפרק את שלום ביתם 
ולהתגרש . הבעל אף הפעיל את מנגנון ההוצאה לפועל כדי לגבות את הכספים שנפסקו 
לו ממשכורתה של האישה , שנחשבה למקור מזונותיה העיקרי . בית - הדין פסק , 
כי הוצאות המשפט שנגרמו לאישה הן בגדר מזונות , והן כלולות במסגרת הרחבה 
של הוצאותיה לצרכי מחייתה , בדומה להוצאות רפואיות ואחרות . כמו - כן נקבע , 
כי יש לראות את ההוצאות שנגרמו לאישה כנזק שגרם לה בעלה , ועליו לשאת בו . 
