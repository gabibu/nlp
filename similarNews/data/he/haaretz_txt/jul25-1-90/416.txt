לפני כ01 ימים , כתבתי כאן על משה קצב , חסיד שיטת המינויים הפוליטיים 
ואחד מאלופי הממנים . הוספתי שבתקופתו " הגיעו תאונות הדרכים לשיאים מזעזעים " . 
דובר המשרד יחיאל אמיתי , מיהר לענות וטען כי אני מסלף את העובדות . אמיתי 
כותב שמספר ההרוגים בתאונות הדרכים ירד בשנת 98 ומספר זה אף המשיך וירד במחצית 
הראשונה של שנת 09 . הבה נבדוק יחדיו מי מסלף את העובדות ? לכל אורך מכתבו , 
מקפיד אמיתי שלא לאזכר בשום מקום את מספר התאונות והפצועים , או את הנזק 
הכלכלי העצום הנובע מהן . אמיתי עוסק רק בנתון אחד : מספר ההרוגים . כשבוחנים 
את כל הנתונים , מגלים תופעה מעניינת . בשנת 9891 חלה עליה במספר התאונות . 
גם מספר הנפגעים עלה , אך ראו זה פלא , מספר ההרוגים דווקא ירד . אם 
נמשיך ונבדוק מה קרה בחצי השנה הראשונה של 09 , נגלה תופעה דומה : מספר 
התאונות ממשיך ועולה , יחד איתו מספר הנפגעים ורק מספר ההרוגים יורד . 
איך זה יתכן ? התשובה אחת : חגורת הבטיחות . זו מנעה הרוגים , אך לא 
מנעה תאונות קשות שגרמו לפציעות חמורות והפסדים קשים למשק המדינה . ההחלטה 
על חובת חגירת חגורות בעיר , נתקבלה עוד בימי השר חיים קורפו . כתוצאה 
מאכיפת החוק בנושא זה עלתה רמת המודעות לנושא חגורת הבטיחות במיוחד אצל 
נהגים הנוהגים בכבישים בין - עירוניים וזה הביא להצלת חיי אדם . היום מתנגד 
קצב לחייב את יושבי המושב האחורי לחגור חגורות בטיחות , למרות שברור שאמצעי 
פשוט זה , יוריד את מספר ההרוגים . לכן את הישגיו של קצב צריך למדוד לפי 
מספר התאונות והנפגעים , ובשני נתוני יסוד אלה חלה הרעה מוחשית , כלומר 
קצב נכשל . במאמר שפירסמה השבוע ב"הארץ " עירית הוכמן , מומחית מהטכניון , 
צויין בין היתר כי בישראל של 0991 יש רק 001 ק"ם כביש , הבנויים בסטנדרט 
של דרך מהירה אירופאית , אך " המשאבים המוגבלים לטיפול בתאונות דרכים , 
אינם מוקצים באורח מיטבי והטיפול במניעת תאונות אינו מקצועי דיו . המדיניות 
הנקוטה נגועה בשליפות מהמותן , בלחצים אינטרסנטים , בהעדפת מבצעי פרסום 
ראוותניים ובלחץ על החוליה החלשה דהיינו על הנהג " . לידיעת השר קצב . 
