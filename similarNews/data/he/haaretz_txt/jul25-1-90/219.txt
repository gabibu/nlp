שר התחבורה , משה קצב , החליט להפסיק את הטיסות הסדירות בין ישראל לשוודיה 
החל מאתמול . הודעה על כך הועברה באיגרת , שנמסרה למשרד החוץ השוודי על - 
ידי שגריר ישראל בשטוקהלם . החלטת השר התקבלה , לאחר ששוודיה החליטה לשנות 
את סדרי הביטחון בטיסות של חברת אל - על בשטוקהולם , שהיו נהוגים מאז תחילת 
טיסותיה הסדירות של החברה לשם , במארס 98 . דובר משרד התחבורה , יחיאל 
אמיתי , טען כי " סדרי הביטחון החדשים , שעליהם החליטה ממשלת שוודיה , 
אינם עונים לדרישות הביטחון של ממשלת ישראל , ולפיכך לא יכולה ישראל להתיר 
את המשך הטיסות " . בנוסף , הודיעה ממשלת ישראל לממשלת שוודיה , כי על 
בסיס עיקרון ההדדיות תיאלץ ישראל להפסיק גם את טיסות השכר המופעלות משוודיה 
לארץ . עם זאת , הודיע השר קצב , כי מדינת ישראל תהיה מוכנה לבטל את החלטתה , 
אם יחזירו הרשויות בשוודיה את המצב לקדמותו , ויאפשרו סידורי ביטחון הולמים . 
קופנהגן ( מיוחד ל"הארץ " ) . מנהל משרד אל - על בסקדינאוויה , ראובן 
ברש , מסר כי כבר לפני שבוע בוטלו הטיסות משטוקהולם לארץ , שהיו מיועדות 
לאתמול וליום שני הבא . 
