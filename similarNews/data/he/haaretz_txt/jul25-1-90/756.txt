מ"ם יו"ר הנהלת הסוכנות מאיר שטרית הבטיח אמש לנציגיהן של 11 משפחות חסרות 
דיור , שפלשו שלשום למרכז הקליטה בשכונת גילה בירושלים , כי רק אם יתפנו 
מרצונן , תידון בקשתן להעמיד לרשותן את הדירות הריקות במרכז הקליטה . שטרית 
שוחח אתמול בנושא זה עם שר השיכון אריאל שרון ( אשר המבנה של מרכז הקליטה 
בגילה הוא בבעלות משרדו ) . בפגישה סוכם ש46 יחידות הדיור הריקות במרכז 
הקליטה יועמדו לרשות חסרי הדיור , לפי הקריטריונים הקבועים של משרד הבינוי 
רק לאחר שהדירות יפונו ע"י הפולשים . אמש עדיין נותרו 11 משפחות חסרות דיור 
בראשות נחמה ציון בדירות שבמרכז הקליטה . הם הודיעו שלא יפנו את הדירות 
עד שלא יובטחו להם פתרונות דיור מתקבלים על הדעת . בתום דיון ממושך , שהיה 
לעתים סוער ומלווה בצעקות רמות , בו השתתף שטרית , סוכם שהיום יציגו חסרי 
הדיור את תעודות הזכאות שלהם , ולפיהם יוחלט אם הם עומדים בקריטריונים לקבלת 
דירות . 11 המשפחות שפלשו למרכז הקליטה , נמנו על יושבי האוהלים חסרי הדיור 
שהפגינו באחרונה בגן סאקר בירושלים . המלצותיו של ח"ך מיכאל איתן לפתרון 
בעיות הדיור של הזוגות הצעירים יונחו היום על שולחנו של שר השיכון אריאל 
שרון . בין השאר מציע ח"ך איתן לשנות את מדיניות המקרקעין ולהקל על חסרי 
הדיור על ידי דחיית הגבייה של מחיר הקרקע של הדירה למועד שבו ימכרו אותה 
לאחרים . 
