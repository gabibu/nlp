המנכ"ל לשעבר של בנק טפחות , משה מן , נאשם בקבלת דבר במרמה בנסיבות מחמירות 
וברישום כוזב במסמכי תאגיד . כתב האישום נגדו הוגש שלשום לבית המשפט המחוזי 
בירושלים . עיקר כתב האישום נוגע לבית שבנה משה מן לפני יותר מ02 שנה ברחוב 
דובנוב 9 בירושלים . עקב העברת משרדי הנהלת בנק טפחות מתל - אביב לירושלים 
בשנת 8691 , התבקש הנאשם , שהיה אז מנכ"ל הבנק , להעתיק את מקום מגוריו 
לירושלים . מן פנה ביוזמתו למנהל מקרקעי ישראל , בבקשה להקצות לו מגרש 
לבנייה . המנהל חתם עמו על הסכם , המקצה לו את המגרש ברחוב דובנוב ללא 
מכרז , בתנאי שיהיה לשימושו העצמי בלבד , והוא לא יהיה רשאי להעביר את 
הבעלות עליו לאחר . במקביל פנה מן לבנק , וביקש לסייע לו ברכישה . ועדה , 
שמינתה מועצת המנהלים של הבנק , חתמה עם מן על הסכם , שלפיו יועברו הזכויות 
על הבית לידי הבנק . בבית נבנו שתי קומות , ולנאשם ניתנה אופציה לרכוש 
את הקומה העליונה . לפי כתב האישום , העניק ההסכם למן במתנה כספים של הבנק , 
בסכום גדול בהרבה מהמקובל לגבי בכירים בחברות ממשלתיות באותה תקופה , ומעולם 
לא הובאו לאישור הוועדה המיוחדת , שמינתה הממשלה למקרים מעין אלה , למרות 
שמן ידע על החובה להיוועץ בוועדה זו . כמו - כן עולה מכתב האישום , כי ההסכם 
נועד להסוות את כוונתם האמיתית של שני הצדדים להימנע מלהעביר את הבעלות על 
הנכס לידי הבנק , ולהסתיר זאת מידיעת הציבור . בכתב האישום נאמר , כי 
עד אוקטובר 9691 לא פנה משה מן למנהל מקרקעי ישראל בבקשה להעביר את זכויותיו 
לידי הבנק , וחיפש כל דרך לקבל מהבנק את המימון בלבד . עוד מתברר , כי 
בנספח להסכם בין מן לבין הבנק נקבע , כי מן ישלם דמי שכירות חודשיים סמליים . 
בכתב האישום נאמר , כי יש בכך משום " קבלת טובת הנאה תחת מצג שווא , 
שכן הבית לא היה שייך מעולם לבנק . משה מן רק הציג את הנכס כשייך לבנק , 
וגרם שיירשם במסמכי הבנק " . הסכום הכולל , שקיבל במרמה , היה גבוה נומינלית 
מעשרת אלפים דולרים . לאחר שמכרה הממשלה את בנק טפחות לבנק המזרחי המאוחד , 
ניצל זאת הנאשם כדי לשנות את תנאי ההסדר לטובתו . הוא שכנע במרמה את ראשי 
בנק המזרחי , אהרן מאיר ושמעון הורן , כי סיכם עם ההנהלה הקודמת , שתגלם 
את מס ההכנסה ותישא בכל ההוצאות הנלוות למימוש האופציה שניתנה לו . המשטרה 
לא התבקשה לאתר את משה מן , אינה יודעת היכן הוא נמצא ואינה מחפשת אותו . 
כך אמר אמש גורם במטה הארצי של המשטרה . 
