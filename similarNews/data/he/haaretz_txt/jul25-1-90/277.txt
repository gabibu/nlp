לבד משיירות הפצועים הבאות מהצפון , או הנכים וקטועי הגפיים הגוררים את 
עצמם על המדרכות , נראית בירת אתיופיה שלווה . אי אפשר היה לנחש שאנשי 
" החזית העממית לשחרור טיגרה " נמצאים במרחק 08 ק"ם מאדיס אבבה , או שקרבות 
מרים בין חיילי המשטר ללוחמי הגרילה של החזית העממית לשחרור אריתריאה " 
משתוללים סמוך לאסמרה , העיר המרכזית של אריתריאה , המכותרת עתה לחלוטין 
בידי הכוחות האריתראים , או שגיוס כללי הוכרז במדינה ב52 ביוני . התערובת 
הרגילה של עושר ודלות במרקאטו , הבזאר העיקרי בעיר , נשארה בעינה . הדגמים 
האחרונים של מקלטי טלוויזיה מיובאים מדובאי , עומדים כתמיד לרשות העשירים . 
במרחק כמה מטרים מחנות הטלוויזיה מקבצות נדבות נשים רזות , מורסות מכסות 
את פניהן של רבות מהן , כשילדים כחושים בזרועותיהן . אבל המדינה נמצאת 
" על סף התמוטטות " , כפי שהודה מנגיסטו היילה מריאם בעצמו , המדבר על 
" המאבק לחיים ולמוות המתחולל פה " . במאי הפתיע מנגיסטו את מאזיניו כאשר 
השווה את עצמו לקיסר תיאודור מהמאה ה91 , שהתאבד לאחר שיזם רפורמות פנימיות , 
אך לא הצליח לדכא איומים מבית ומבחוץ . " הקיסר האדום " גם הודה שהמלחמה 
התפשטה לצפון , מחוז שואה שבו ממוקמת הבירה , ודיבר על " הסיכון הברור 
המאיים על אחדות המולדת " . בתחילת יולי התחוללו קרבות קשים מדרום לאסמרה , 
שם מגיעה אספקה מהאוויר ל001 אלף חיילי מנגיסטו . הוצאתו של שדה התעופה 
המותקף ללא הרף מכלל פעולה , פירושה התהדקות טבעת החנק מסביב לחיילי הארמייה 
השנייה , שהמוראל שלהם כבר נפגע קשות לאחר נפילת נמל מאסווה בפברואר . 
מלבד קרן וכמה עיירות אחרות , נמצאת כעת כל אריתריאה בידי החזית העממית , 
שלאחר 03 שנות מאבק מרגישה סוף סוף שהניצחון בפתח . למרות שמנגיסטו מנפנף , 
לפחות כלפי חוץ , בססמת " ההישרדות הלאומית " , נראה שהבירה כלל אינה 
מתרגשת . הדי המלחמה מגיעים לכאן הם מעומעמים . אך אין הדבר מונע את אדיס 
אבבה מלהיות קלחת של השמועות הפרועות ביותר , ומהתושבים לשאול זה את זה 
כמה זמן עוד יחזיק המשטר מעמד . זו השאלה האמיתית והיחידה שכל אחד שואל 
את עצמו , ושהתשובה עליה משמונה ימים עד שמונה שנים . אין ספק שזו תחילת 
הקץ . אבל מנגסיטו כבר הוכיח שהוא יכול להתאושש ונראה שהוא נחוש בדעתו להשתמש 
בכל האמצעים שברשותו כדי להישאר בשלטון . לאחר פשיטות באזורי הכפר וגיוס 
המוני של צעירים בכפייה , לא אחת מתחת לגיל 51 ( לדברי ארגון אפריקה ווץ 
שהעריך ביוני כי 001 אלף מגוייסים נאספו כך ) , קוראים כעת השלטונות ל"כל 
הגברים הכשירים " להקים כוח מילואים . הצבא הסדיר מונה כ053 אלף איש , 
והוא עדיין הגדול ביותר באפריקה שמדרום לסהרה . אך הדבר לא הגן עליו מפני 
תבוסות רצופות מאז מארס 9891 . המשטר גם אינו מהסס לגייס גימלאים כדי לדחות 
עד כמה שאפשר את הקץ . אפריקה ווץ פירסם בחודש שעבר את סיפורו של נער בן 
71 שנתפש בגבול קניה בניסיונו לברוח מהצבא . הוא סיפר למראיין כיצד נלקח 
למחנה אימונים מדרום לאדיס אבבה , שם אמר לו קצין כי יש במקום 02 אלף מגויסים . 
" לא השתמשנו ברובים או במקלות " , אמר הנער , " רק עשינו תרגילי סדר . 
מי שהיה חולה קיבל תרופות , אבל מי שפיגר באימונים קיבל מכות " . לאחר 
שבמשך כל שנותיו בשלטון דחה מנגיסטו כל הצעה לדו - שיח , בעיקר עם החזית 
העממית לשחרור אריתריאה ( שהרי " קריעת " אריתריאה מבשרה החי של אתיופיה 
לא באה בחשבון ) הוא נענה כעת לכל הדרישות המוקדמות של החזיתות , כולל 
השתתפות האום בשיחות כמשקיף . אולם בעיני החזית העממית לשחרור אריתריאה 
( אף - פה - אל - אה ) והחזית לשחרור טיגרה ( אף - פה - אל - טה ) , 
הוויתורים באו מאוחר מדי . ביוני הציעו המורדים בטיגרה הפסקת אש בתנאי 
שבעקבותיה תוקם ממשלת אחדות לאומית . המשטר הכריז כי הוא מוכן לבדוק הצעה 
זו בתנאי שחזית טיגרה הדורשת אוטונומיה תתנתק מהאריתראים שעמם תיאמה פעולות 
צבאיות והדורשים עצמאות . הממשלה ניסתה אפוא לתקוע טריז בין שני הארגונים , 
בעוד נשיא ארצות הברית לשעבר , גימי קארטר , ניסה לכונן דיאלוג , ומנגיסטו 
ניסה להשתמש בשירותיו הטובים של ראש ממשלת איטליה , גוליו אנדריאוטי , 
שאותו פגש ב71 ביוני בביקור בזק ברומא . עכשיו מגנה מנגיסטו את " חוסר הפשרנות " 
של שתי החזיתות " המעדיפות את המלחמה כאמצעי להשגת יעדיהן " , ומאשים כמה 
מדינות ערביות , שאינו נוקב בשמן , בתמיכה בהן . לנוכח המצב הצבאי המידרדר , 
הוא מנסה לפרוט על נימת האחדות הלאומית ולהציג את עצמו כמעוז האחרון בפני 
" התפוררות המדינה " . אולם הקולונל נראה מבודד ו61 שנות שלטון עריצות יצרו 
סביבו חלל ריק . המשמר הנשיאותי החזק מגן עליו מפני הפתעות לא נעימות , 
כמו למשל הפיכת הנפל בצבא במאי 9891 ( של קצינים שדרשו לשים קץ למלחמה ) 
, אך הכל שואלים באיזו מידה אכן נאמן הצבא , בעיקר לאחר הוצאתם להורג 
של 21 גנרלים משתתפי ההפיכה במאי . אתיופים אומרים שעקב הוצאות להורג אלו , 
החמיץ מנגיסטו סופית את ההזדמנות לעשות שימוש בפחדיהם של בני עמו מהתפרקות 
המדינה כדי להצליח בגיוס רגשותיהם הפטריוטיים . הצבא הוא הכוח הרשמי היחיד 
המסוגל לחולל שינוי , שכן לא קיים שום ארגון אזרחי היכול לעורר דאגה בלב 
המשטר . השאלה היא אפוא באיזו מידה נמצא הצבא בשליטתו של מנגיסטו . כך 
אפוא מתייצב למעשה משטרו של מנגיסטו בודד במערכה מול הגרילה בטיגרה , הנחושה 
בדעתה שלא להחמיץ את ההזדמנות ולחזור להיות גורם חשוב במדינה ולא אזור נחשל 
ונדחק לשוליים , ומול אריתראים החולמים לפרוש סוף סוף כנפיים ולהקים מדינה , 
שלא לדבר על ארגונים אחרים , כמו החזית לשחרור אורומוס בדרום . המשטר מנסה 
להיפטר כיום מהססמאות בשפת העץ הסטליניסטית שלו וננטש על ידי בעלי בריתו 
לשעבר במזרח - אירופה . הקובנים , המזרח - גרמנים ואזרחים אחרים של " דמוקרטיות 
עממיות " לשעבר , עזבו . הסובייטים צימצמו את נוכחותם . ההסכם המסחרי 
עם ברית המועצות , שאמור היה להיחתם בתחילת השנה , עדיין לא נחתם בגלל 
קשיים שלא פורטו , הכוללים מן הסתם בעיות של אי - פירעון חובות . היקף 
חילופי הסחר עם הסובייטים הצטמק עקב זאת במידה ניכרת . מוסקווה הבטיחה , 
עם זאת , למלא את התחייבויותיה לספק דלק עד תום החוזה בן חמש השנים שיפקע 
בסוף השנה . אחר כך יבוצעו המכירות במחירי השוק , ולא עוד במחירים מועדפים 
הנמוכים ב%01 עד % 02 ממחירים אלה . חובה הכולל של אדיס אבבה למוסקווה נאמד 
ב5 . 4 מיליארד דולר . עידן האחווה הפרולטרית המדומה חלף . כינונם מחדש 
של יחסים דיפלומטיים עם ישראל בדצמבר האחרון , לא הביא לתוצאות המקוות . 
ירושלים הכחישה את ביקור מנגיסטו בישראל ב4 וב5 ביולי , וכן הכחישה שהיא 
מספקת נשק לאתיופיה . השגריר הישראלי , מאיר יופה , מסרב להשיב על שאלות 
בנושא זה . לעומת זאת הוא מכחיש את נוכחותם של אנשי צבא או יועצים ישראלים 
באתיופיה , כמו גם את דבר הכשרתם של קצינים אתיופיים בישראל . הרפורמות 
הפוליטיות והכלכליות של חודש מארס אמנם סיפקו בלון חמצן למשטר , בעיקר באזורי 
הכפר שם חיים % 09 מהתושבים , היינו 54 מיליון איכרים . בתוך חודשיים פורקו 
כמעט כליל החוות הממשלתיות והופסקה העברתם בכפייה של תושבים מהצפון לדרום . 
עוד לפני צעדים אלה , אך גם במקביל להם , החלו איכרים באזורי כפר להרוג 
פקידי ממשלה , נטשו בהמוניהם את החוות הממשלתיות , חזרו לאדמותיהם הישנות 
והרגו את מנהיגי התאחדויות האיכרים הרשמיות במחוזות סידאמו ובאלה בדרום , 
הרארגה במזרח ובשואה , מחוז הבירה . איכר אחד ששב לאדמותיו הישנות , אמר 
למומחה חקלאי אתיופי שביקר באזורי הכפר , " אנחנו כמו מנדלה : אנחנו חופשיים " . 
האיכרים לקחו לידיהם את השליטה על הייצור החקלאי והם מוכרים בעצמם את תוצרתם . 
הדברים לא הגיעו לכלכלת שוק או לשיטה רב - מפלגתית , אבל הושמעו הבטחות 
להקים משק מעורב וליזום פתיחות פוליטית . לאחר שהביא את ארצו אל סף תהום , 
מנסה מנגיסטו להסתגל לרוח התקופה לבל יטואטא , אבל הוא נמצא בגבו אל הקיר . 
כדי לתמוך במאמץ הממשלתי , הבולע % 06 מהתקציב , הוא זקוק בדחיפות למטבע 
זר . פירעון חובות החוץ , הנאמדים בקצת יותר משלושה מיליארד דולר ( בלי 
להביא בחשבון את החוב למוסקווה ) אינו מתבצע יותר באורח סדיר . פירעון 
החובות בלבד דורש % 44 מרווחי הייצוא ש%06 מהם באים מקפה , בתקופה שבה מחיריו 
התמוטטו . הייצוא אינו מכסה אלא % 04 מהייבוא . מנגיסטו לפת אפוא בלפיתת 
חנק . כדי למשוך אליו גורמים מהמערב הוא חייב להתמתן מאוד , מבחינתם . 
הסיוע הבינלאומי לפיתוח מוסיף להיות אחד החלשים ביותר ביבשת ( תשעה דולרים 
לתושב לשנה ) . הקהילה האירופית תספק 023 מיליון דולר , אבל מדינות אחרות 
מגלות סרבנות , בעיקר ארצות הברית שעדיין אינה רואה את מנגיסטו כמכובד וכייצוגי 
דיו . כאשר הודיע שליט אתיופיה על רפורמות , מיהרה משלחת אתיופית לוואשינגטון 
כדי לחזר אחרי קרן המטבע הלאומית והבנק הלאומי . נציגים של שני גופים אלה 
נסעו לאדיס אבבה במאי . הם אמורים היו לחזור ביוני או בתחילת יולי למשא 
ומתן סופי , אך נראה שעקבותיהם נעלמו והם לא חזרו . טווח התמרן של יורשו 
של הקיסר היילה סילסי הולך ומצטמק . מי יצלצל בפעמון המוות של משטר שהותיר 
אוכלוסייה המומה , רצוצה מגלי הרעב , שרויה תחת הלם שלטון אימים , תחילה 
של הקיסר ואחר כך של מנגיסטו ? המלחמה תימשך , אלא אם - כן יושג פתרון 
במשא ומתן , אפשרות שכרגע נראית בלתי סבירה . לטווח ארוך יותר , תגרור 
המלחמה את המשטר לאבדון , אך רגע ההכרעה אינו קרוב . 
