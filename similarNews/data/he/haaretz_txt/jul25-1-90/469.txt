על ההחלטה לקצץ בתקציב הביטחון 87 מיליון שקלים . ארנס התריע , כי נוכח 
האיומים הנשמעים מעיראק , הצטיידות מדינות ערב בנשק חדיש והקשרים המתהדקים 
בין עיראק לירדן , אין באפשרות משרד הביטחון לספוג קיצוץ כזה . שר הביטחון 
מבקש להעלות את קיצוץ תקציב הביטחון לדיון מחודש בממשלה , ולהשהות עד הדיון 
כל יישום של ההחלטה בענין , לרבות הליכי חקיקה . הוא אמור לשוחח על כך 
עם ראש הממשלה , יצחק שמיר . ארנס אמר שההודעה על הקיצוץ נמסרה לממשלה בלי 
שניתנה לשרים ההזדמנות לשמוע את המשמעויות , ולשקול את השלכות הקיצוץ על 
הביטחון הלאומי . השר ארנס אומר כי בתקופה האחרונה גברו האיומים הביטחוניים , 
עימם על מערכת הביטחון להתמודד . משמעותה של הפחתה נוספת בתקציב , בלי 
לתת למערכת הביטחון אמצעים להתמודד עם האיומים החדשים , עלולה להיות חמורה . 
לדברי ארנס , מערכת הביטחון מתמודדת עם סכנות אלה , תוך אילוצי תקציב ניכרים , 
כאשר חלק ניכר מעלות ההתמודדות עם האינתיפאדה מוטל על תקציב מערכת הביטחון 
ולא ממומן על ידי האוצר . השר הוסיף , כי החלטת הממשלה התקבלה במסגרת ההיערכות 
לקליטת העלייה , אולם קיצוץ תקציב הביטחון יקטין את יכולת מערכת הביטחון 
להשתתף במאמץ הלאומי של קליטת העלייה , ומכאן שהקיצוץ עומד בסתירה למטרת 
ההחלטה . מקורות במשרד הביטחון ציינו כי אין כל אפשרות לקצץ בתקציב הביטחון , 
מאחר והדבר יפגע בהצטיידות צה"ל וברכישת אמצעי לחימה . סגן הרמטכ"ל , אלוף 
אהוד ברק , אמר באחרונה כי הבעייה המרכזית של תוכנית העבודה של צה"ל , 
עודנה בעיית התקציב . לדברי ברק , הצמצומים יפגעו בחלק מתוכניות הפיתוח 
ויתבעו חיסכון בתחומים אחרים . מקור בכיר בצה"ל אמר אתמול : " לא ייתכן 
לקצץ עוד אגורה אחת מתקציב הביטחון , הדבר יפגע בצה"ל באורח קשה " . 
