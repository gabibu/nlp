בלפאסט ( ע"ר וע"ץ ) . המשטרה מסרה אתמול כי עצרה שני חשודים במעורבות 
בפיצוץ של המחתרת האירית בו נהרגו נזירה קאתולית , קאתרין דן , 73 , ושלושה 
שוטרים . השלושה נסעו במכוניות בעת שהתפוצץ לידם מטען צד , כנראה מוקש . 
לפי הערכה היה מטען חומר הנפץ במשקל של 054 ק"ג לפחות . המחתרת האירית 
הצבא האירי הרפובליקאי הודתה באחריותה לפיצוץ שאירע בכביש ליד ארמאג שלשום . 
המשטרה עצרה שני אנשים בבתיהם , לא הרחק מאתר הפיגוע . נודע כי הטרוריסטים 
שביצעו את הפיצוץ לקחו כבני ערובה בני משפחה שהתגוררו בבונגלו סמוך , ממנו 
הפעילו את מטען הצד שהיה מחובר בחוט אל מתקן הפעלה באחד החדרים . הפיצוץ 
בוצע בעת שמכונית משטרה עברה ליד המטען . השוטרים נהרגו במקום . בעת הפיצוץ 
עברה הנזירה דן ביחד עם אשה נוספת , העובדת הסוציאלית , קאתי מקאן , במכונית 
שבאה מהכיוון הנגדי . המטען שהתפוצץ פגע גם במכונית זו . הנזירה מתה בבית 
החולים . קאתי מקאן אושפזה ואובחנו אצלה שבר בגב ופגיעות בראש . הרג הנזירה 
והשוטרים עורר סערב בציבור בצפון אירלנד . ראש הכנסיה האירית - אנגליקנית , 
רוברט אימס , שאחד השוטרים שנהרגו היה ידידו , הביע זעזוע עמוק על רצח 
הארבעה . המחתרת האירית , שביצעה את הפיצוץ , והזרוע הפוליטית שלה , " שין 
פיין " , לא מצאו לנכון להתנצל על מותה של הנזירה . מקורות יודעי דבר בבלפאסט 
אמרו כי הפיגוע גרם נזק כבד לארגון . 
