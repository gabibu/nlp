בריסל ( מיוחד ל"הארץ " ) . המפלגה הסוציאל - דמוקרטית עלולה לפרוש היום 
מהקואליציה הממשלתית במזרח - גרמניה , על רקע המשבר הנמשך בשאלת הדרך שבה 
ייערכו הבחירות הכלל - גרמניות בדצמבר . עם זאת , הודיע אמש ראש הממשלה 
הנוצרי - דמוקרטי , לותאר דה - מאזייר , כי במקרה כזה הוא יעדיף להחזיק 
בתפקידו , ויעמוד בראש ממשלת מיעוט . שלשום פרשה מהקואליציה המפלגה הליברלית , 
על רקע המחלוקת בעניין הבחירות . הסוציאל - דמוקרטים והליברלים דורשים 
בחירות כלל - גרמניות במחוז בחירה אחד , ולאחר שמזרח - גרמניה תצטרף למערב . 
דה - מאזייר מעוניין בעריכת בחירות לפני האיחוד , בשני מחוזות נפרדים , 
דבר שיסייע לקומוניסטים לחדור לפרלמנט , ויביא לפיצולו והחלשתו של השמאל . 
איחוד בין שתי הגרמניות לפני הבחירות יסייע לסוציאל - דמוקרטים ולליברלים , 
שיוכלו לשמור על כוחם כנגד עלייתן של מפלגות קטנות , ויהיה ביכולתם להתחרות 
על חלקן במערך הפוליטי החדש , בעיקר נגד המרכז , הנשלט על - ידי הנוצרים - 
דמוקרטים . אם יתבצע האיחוד לאחר הבחירות , ייערכו הבחירות על - פי השיטה 
המזרח - גרמנית , המועדפת על - ידי המפלגות הקטנות יותר , כמו הקומוניסטים . 
מפלגות אלה חוששות בעיקר מאחוז החסימה הגבוה , הנהוג במערב - גרמניה , 
ואשר אין להן סיכוי לעבור אותו . דה - מאזייר , שביקר אמש באוסטריה , 
הציע בינתיים כפשרה לקיים בחירות במחוז בחירה כלל - גרמני אחד , אך להוריד 
את אחוז החסימה , העומד במערב גרמניה כיום על % 5 . הסוציאל - דמוקרטים והליברלים 
דחו ההצעה זו , ואמרו שהיא עלולה להביא לכך שהרפובליקה הפדרלית תידרדר למצב 
של אי - יציבות , ותהפוך לוויימאר שנייה . אתמול נודע , כי עד לפני שבוע 
פעלו בערי המחוז החשובות במזרח - גרמניה סוכנים של השטאסי . סוכנים אלה הוסיפו 
לפעול מתוך משרדים , שהיו ממוקמים בכל אחת מן העיריות , כולל זאת של מזרח - 
ברלין . שלוש מעצמות החסות המערביות בברלין החליטו אתמול להפסיק בקרוב את 
הפיקוח על הטיסות לעיר החצוייה וממנה , ולהניח לגרמנים לפקח בעצמם על התנועה 
האווירית . הפיקוח הזר על הטיסות , הנעשה בשיתוף עם בריה"ם , הוא אחד 
הביטויים העיקריים להגבלות על הריבונות הגרמנית בברלין , ובגרמניה בכלל . 
