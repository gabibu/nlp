בון ( ע"ר ) . הקאנצלר הלמוט קוהל מוכן לשנות את שיטת הבחירות במערב - 
גרמניה , כדי לנסות ולמנוע את המשבר הפוליטי החמור במזרח - גרמניה . כך 
אמר אתמול פוליטיקאי מזרח - גרמני בכיר . האיש , האנס - יוהכים ולטר , 
מנהיג " האיחוד החברתי הגרמני " , אמר לעיתונאים כי קוהל מוכן שאחוז החסימה 
הנוכחי , העומד על % 5 , יחושב בשתי הגרמניות בנפרד , ולא על - פי סך כל 
הקולות שהושגו . הדבר יאפשר למפלגות מזרח - גרמניות קטנות סיכוי להיות מיוצגות 
בפרלמנט הכלל - גרמני החדש , סיכוי שאין להם כיום על - פי השיטה הנוכחית , 
במסגרתה היו צריכים להשיג % 5 מקולות הבוחרים בכל גרמניה . אולם הסוציאל - 
דמוקרטים של מזרח - גרמניה , המאיימים לפרוש היום מהקואליציה אם לא יושג 
הסכם המקובל עליהם לשיטת בחירות אחידה , לא הושפעו מעמדתו החדשה של קוהל . 
" אנו רוצים חוק בחירות אחד , ואחוז חסימה אחד בכל המדינה " , אמר ריצארד 
שרודר , מנהיג הסיעה . מנהיג האופוזיציה של מערב - גרמניה , אוסקר לה - 
פונטן , התבטא כבר כנגד הרעיון החדש . הוא דורש שלא להפחית את אחוז החסימה . 
הוויכוח בפועל נסוב סביב השאלה אם מפלגות קטנות מן השמאל , ובמיוחד הקומוניסטים , 
יוכלו להשתתף בפרלמנט הכל - גרמני החדש . לה - פונטן ותומכיו טוענים , 
כי קוהל רוצה שהמפלגות הללו ייוצגו , כדי לפצל את כוחו של השמאל בגרמניה , 
ובכך למנוע את היווצרותו של גוש המאיים על הנוצרים - הדמוקרטים שבראשות 
קוהל . 
