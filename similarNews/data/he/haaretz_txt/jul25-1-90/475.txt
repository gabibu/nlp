לימה ( ע"ר וע"ץ ) . נציגות אש"ף בפרו הכחישה טענות בדבר מעורבות הארגון 
בניסיון ההתנקשות במנהיג הקהילה היהודית בפרו , יעקב חסון . " לנסות לקשר 
את אש"ף להתקפה זו , אותה אנו מגנים , הוא מעשה חסר אחריות " , אמר נציג 
אש"ף בלימה , חוסיין עבד אל - חאליק . בהודעתו , גינה אש"ף כל צורה של 
אלימות והוסיף כי כאשר אזרחים פרואנים ממוצא פלשתיני נפלו קורבנות לפעולות 
טרור , איש לא קישר זאת לשירות הריגול הישראלי . יעקב חסון נפצע ביום רביעי 
בזרועו כאשר מחבלים ירו על מכוניתו . קול ישראל מסר כי משטרת לימה עצרה 
מספר אנשים במשרד המקומי של אש"ף . מנהל המועצה הבין - לאומית של ארגון בני 
ברית , ווארן אייזנברג אמר כי בין התוקפים היו שני גברים ושתי נשים . כן 
סיפר כי חייו של חסון ניצלו בזכות מעצור במקלע של התוקפים ובגלל גיף של חיל 
הים שחלף במקום , וככל הנראה גרם לתוקפים להימלט . 
