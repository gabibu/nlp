שאתה עוסק בו באנטישמיות , ואף מביא את דעתו של גורג אורוול , שכל הדעות 
הגזעניות הקדומות הן נוורוזות " ( " הארץ " 7 . 6 ) אתה מספר לקורא , 
אגב אורחא , שאתה פרנקופיל ( אוהב - צרפתים ) ואנגלופוב ( שונא - אנגלים ) 
. אינך חושב שיש כאן מקום לתמיהה , בלשון המעטה ? אני נבוך , מתחיל להתנצל , 
אך לפתע קמה בי רוח ואני משיב לידידי ( אם אפשר לקרוא לו כך , בהכללה ) 
: " אין שום מקום לתמיהה פרטית , אלא אם יש מקום לתמיהה כללית ביחס לחשיבה 
בכלל , לדיעות בכלל . בלי להכליל אי - אפשר לכתוב ; יתר על כן : אי - 
אפשר לחשוב . כל מלה שאתה אומר , וגם אני , היא הכללה : זה מושג זהה 
לחלוטין למושג המחשבה או למושג המושג . וביחס למקרה הפרטי שאתה מציין : 
הקורא מבין שאני משתמש במושגים כ"פרנקופיל " או " אנגלופוב " שימוש כוללני , 
לא חזק , כמעט הומוריסטי . כולנו מגבשים לעצמנו יחס כולל , ודאי לא - 
צודק לגמרי ואולי לא מנומק היטב , ביחס לקבוצות או מגמות וכיו"ב , פשוט 
מפני שאין להימנע מזה . המושג " אנטישמיות " חורג מכלל השימושים המכלילים 
הללו , פשוט מפני שזו הכללה שיצאה מכלל יחס מופשט ופרטי והגיעה לידי החצנה 
מפלצתית ולידי אינדוקטרינציה שאינה עוד יחס אישי שמתוך הכללה לא - נמנעת . 
וגם יש מה לומר בזכותה או לצידוקה של הנוורוזה , כשאתה מודע לה ושולט בה " , 
אני ממשיך ומרצה באוזניו הסבלניות , עד שאני עצמי חש שריבוי הסברי מחליש 
את עמדתי במקום לחזקה . זה לא פשוט בכלל , אם לנקוט לשון הכללה . הבעיה , 
בעודנה מופשטת , היא בעיה לוגית עתיקת - יומין . הפילוסופיה היוונית , 
המדע היווני ( כלומר : המערבי ) החלו בהכללות . ההוגים הראשונים של 
יוון זרקו לאוויר היווני פרובוקציות מדהימות דוגמת " הכל מים " , " הכל 
אוויר . אחר - כך , במשך אלפי שנים , ובוודאי עוד בימיהם , לעגו לאותם 
חכמים על סכלותם , על הכללותיהם חסרות - השחר הסותרות את המציאות . אבל 
בימינו , קרא פילוסוף המדע , קרל פופר , " לחזור אל הטרום - סוקרטיים " , 
שיבח את המכלילים הראשונים הללו על העזתם המוניסטית - האטומיסטית טען שזו 
דרכו של המדע הניסיוני האמיתי , להתחיל בהכללות אדירות כב"היפותיזות לצורך 
עבודה " , ובלעדיהן אי - אפשר . אם הכל הכללות , מדוע בכלל קיים המושג הכללות , 
ויתר על כן : מדוע הכללות רבות מעלות חימה ? ובכן , גם בתחום הרגיש , 
תחום הכבוד האישי או הכבוד הלאומי ( ומובן ששני מיני כבוד אלה שזורים זה 
בזה לאורך ההיסטוריה , ומעטים הם , למרבה הצער , המסוגלים בכלל להפריד 
ביניהם ) , לא כל ההכללות נתקלות בעוינות או בקריאות - תיגר . אני כמעט 
( כדי לא להכליל ) בטוח , שאף צרפתי אחד בעולם לא נפגע מהצהרות - האהבה 
שלי לעמו ( האמת היא שהתכוונתי יותר לתרבותו , ללשונו , למאכלותיו , 
אבל ניחא ) , ולא רק מפני שלא שמע אותה או עליה , ואפילו לא משום שהצהרה 
כזאת אינה מעניינת אותו בכל מקרה במיוחד , שהרי ברור לו ממילא שהוא ראוי 
לה אלא משום שהכללות חיוביות אינן פוגעות במושאיהן לעולם , אף שמבחינת 
ההיגיון הצרוף הן מסלפות וכוזבות באותה המידה כמו ההכללות השליליות . אלו 
גם אלו " נוורוזות " ( אני מקווה לא להגיע לאותה הכללה לא בלתי - אופנתית 
הטוענת שהמושג הזה , נוורוזות , הוא עצמו חסר - שחר מרוב מידת - ההכללה 
שבו ) . אכן , יש הכללות ויש הכללות . זה כמעט כמו לומר : אין הכללות , 
אבל אני עובר לחלק הרציני עד מוות ( ממש ! ) של רשימתי , ושוב אין מקום 
להתחכמויות פסבדו - פוסט - פרה - סוקראטיות . רבים יסכימו עמי ששתי ההתבטאויות 
המרשימות ביותר בוויכוח הקצר מאוד שבעקבות הרצח בראשון - לציון מישהו עוד 
זוכר את עמי פופר ? היו מאמריהם של הסופרים אנטון שמאס ( " ואתם שותפים 
לרצח , כמו כולם " , " העיר " 5 . 52 ) ואהרן מגד , שהשיב לו בגיליון 
העוקב של " העיר " , במאמר שכותרתו " ואתה לא שותף לרצח , שמאס ? " 
שתי הרשימות היו עזות - ביטוי , אבל כדי שלא להמשיך בנימת - איזון מרגיזה 
זו , אומר שמאמרו של מגד , עם כל כוחו , איכזב אותי במקצת . הכותרת הבטיחה , 
לפחות לכאורה , שאהרן מגד יתלה , בתרגיל מחוכם ( סופיסטי ? ) את האשמה 
לרצח ראשון - לציון גם באנטון שמאס , כאומר : גם אתה שמאס , כחניך ישראל 
( מה שמגד מציין ) , שותף לרצח בני - עמך , או לאווירה שהרשתה אותו . 
אבל כוונתו של מגד היתה שונה : הוא האשים את שמאס בשותפות לרצח יהודים , 
כל היהודים שנרצחו בידי כל הערבים . הוא נהג עמו מידה כנגד מידה , השיב 
תשובה סימטרית על הכללותיו הנוראות האם יש הכללות לא - נוראות בתחום הזה ? 
של בעל " ערבסקות " . ממילא נוצר מצב לא - חדש כלל ואף נדוש למדי בוויכוחים 
מסוג זה , ודומני שגם בעל " פויגלמן " כבר התנסה בפולמוסים כאלה : אתה 
מקלל אותי , את עמי ( את קבוצתי החברתית וכו ) , בהכללה ובגסות , והרי 
לך הכללות לא פחות , אם גם לא יותר , צודקות ביחס לעמך , קבוצתך וכו . 
רטאם מוילה . וכמו שהגדיר זאת אורוול , באותה רשימה שציטטתי ממנה בכותבי 
על האנטישמיות : " . . . על כן נעשים הספרים על האנטישמיות למשחק בנטילת 
קיסם מעין הזולת " . אורוול נעזר במשל המפורסם של ישו ; יתכן שכדאי להוריד 
לרגע את הרמה ולהזכיר את המשחק המקובל בין ילדי הגן , הנראים לעתים עומדים 
ומטילים זה בזה הכללות נוראות דוגמת : " אתה פיפי ! " , " אתה קאקי ! 
" . אני מוריד את הרמה משום שנזכרתי בחוקרת - חינוך פיקחית אחת שמצאה לא 
כבר את מקור הגזענות הישראלית , האנטי - ערבית , בהכללות הנוראות הממלאות 
את ספרוני הילדים העברים , ושמא ספרי " מקראות ישראל " . היא בוודאי התכוונה 
לטובה . אגב זו משימה נכבדה לעקור מן השורש את ההכללות מתוך ספרינו בכלל . 
מה יישאר אחרי העקירה הזאת ? איני מעז לשער . הרי כבר נאמר : לחשוב פירושו 
להכליל , לכתוב פירושו להכליל אולי עוד יותר . אבל יכול מישהו לבוא ולטעון 
שתפקידה של ספרות אמיתית , של כתיבה אותנטית , הוא לבייש את ההכללות ולהפקיע 
את כוחן , להילחם בהכללות הלשוניות שיש קוראים להן קלישאות אותם ביטויים , 
קבועים , משומשים , של הלשון בשחיקתה היום - יומית , המאבדים את כוחם 
כל עוד הם קיימים . מסורת ספרותית עתיקה , שהגיעה לשיאה ביצירת פלובר ותלמידו 
גיימס גויס , ראתה את תפקיד הספרות כמלחמה בקלישאות , וממילא בהכללות . 
גויס הרחיק עד בריאתה של שפה כמעט - פרטית ביצירתו האחרונה , הקיצונית 
ביותר : " פינגנס וייק " . העזתו מעוררת פליאה והשתאות , אך גם מעוררת 
במלוא החיות את הבעייתיות העמוקה , האנושית מדי , של ההכללה ושל הקלישאה 
באשר היא . כך או כך , מאחר שמזמן לא עיינתי ב"פינגנס וייק " אל תבוזו 
לי , בדקו היטב מתי אתם קראתם לאחרונה את הספר מחיה - הנפשות הזה ! לקחתי 
מן המדף את הספר הישן , המשומש , הקלישאי מבחוץ אך נקי מאוד , כמו חדש , 
מבפנים ( משום - מה ) . ואכן , קרה מה שחששתי שיקרה : כבר בעמוד הראשון 
מצאתי כשבעים הכללות גסות , כולל פגיעות בכבודם של כמה עמים ! פרטים יבואו 
בהכללות הבאות . 
