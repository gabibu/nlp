( ע ) . טיראן גלבוע בן 61 , בנו של קבלן מהרצליה , נהרג אתמול בתל 
אביב בתאונת עבודה , כאשר מנוף גרר אותו ושמט אותו מגג בניין לחצר . רופא 
מצוות טיפול נמרץ של מד"א שהוזעק למקום , קבע את מותו של הנער . חוקרי משרד 
העבודה והמשטרה חוקרים את האב , בשל האפשרות שרשלנות וסטייה מהנהלים היא 
שגרמה למות הצעיר . האסון אירע ברחוב לסקוב 7 בקריה בת"א , שם עובד קבלן 
העבודות מהרצליה עם אחיו ובנו , בתוספת קומה לבניין בן 4 הקומות . בסביבות 
השעה 01 בבוקר החלו השלושה , בסיוע כמה פועלים מהגדה , בפירוק המנוף שהיה 
על גג הבניין . המנוף נפל לפתע ממקומו אל מעבר לשפת הגג , וגרר את הנער . 
כמקובל במקרים של תאונות עבודה חמורות , נתמנה צוות של חוקרי משרד העבודה 
לחקור את הפרשה ולבדוק האם בוצעה העבודה במקום כיאות , בהתאם לכל הנהלים . 
האב , שלקה בהלם , נחקר גם הוא על ידי המשטרה . 
