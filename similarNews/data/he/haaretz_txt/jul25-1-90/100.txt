הפתוחה " בסין ועם ראשית קשירת היחסים בינה לבין ישראל , נפתח באוניברסיטת 
פקין חוג לעברית ; שבעה סטודנטים בלבד . בחוג לערבית , שנפתח שם לפני 
כשלושים שנה , לומדים כעשרים סטודנטים . " הממשלה הסינית מנתבת את כל 
בוגרי האוניברסיטאות למשרות על פי צרכיה , כך שהסטודנטים פטורים מן הדאגה 
לתעסוקה בתום לימודיהם " , אומר וונג ( שם בדוי ) , אקדמאי סיני , השוהה 
עתה בישראל . " אבל הסדר נוח זה עומד להשתנות . אלה שהתחילו ללמוד בשנה 
שעברה , ייאלצו כבר לחפש תעסוקה בכוחות עצמם , כשיסיימו את חוק לימודיהם 
בעוד כשלוש שנים . ההתמודדות על מקומות העבודה תהיה קשה כי אין די תעסוקה 
לכל הבוגרים " . אבל לבוגרי החוג לעברית עשוי להיות קל יותר . " העניין 
בישראל מצוי בסימן עלייה בסין , חרף העמדות השונות בנושא הסכסוך הישראלי - 
הערבי " , הוא אומר . הוא מעדיף להתראיין בעילום שם , מחשש שיבולע לו עם 
שובו למולדתו . " אם בישראל יש עודף של דמוקרטיה " , מחייך וונג , הרי 
בסין יש עדיין פחות מדי , ומהפכת טיאנאנמן ביוני בשנה שעברה יצרה תגובת 
נגד , שבלמה את הרפורמה אצלנו " . ישראל , לדבריו , אינה בלתי ידועה לסינים . 
" הסינים מכורים לחדשות מן העולם הרחב " , הוא אומר , " וכמעט כל בית 
מצויד בטלוויזיה צבעונית . לכן אפילו באזורים נידחים תמצא אנשים ששמעו על 
ישראל " . אין היום ספרות רבה על ישראל בשפה הסינית , אך המצב משתנה באחרונה . 
ספרים של גולדה מאיר , משה דיין ואבא אבן תורגמו לסינית ; סוכנות הידיעות 
הרשמית של סין , " שינגוא ניוז אייגנסי " , הוציאה את " ישראל כיום " ; 
אוניברסיטת וינאי עומדת להוציא לאור ספר על ישראל , ובאוניברסיטת פקין 
נעשה עתה המחקר המקיף ביותר על ישראל בסינית . התמורה ביחס לישראל היתה רק 
פן אחד של השינוי המתחולל זה כעשר שנים במרקם החיים בסין , לאחר השנים הקשות 
של " מהפכת התרבות " ו"המשמרות האדומים " . וונג מספר , כי הוא עצמו 
נמנה אז עם הצעירים הצעקניים והתוקפניים של מאו , שהניפו את " הספר האדום " 
והטילו את המדינה לסערה מהפכנית מטילת אימה . אך כמו אינטלקטואלים רבים 
באותם ימים , הוא הוגלה למשך שנים לאזור חקלאי נידח לשם " חינוך מחדש " . 
היום הוא כבר נהנה מסממני הנוחות החומרית , השמורה לבני העילית האינטלקטואלית . 
דירה מרווחת יחסית , נסיעות לחו"ל וכו . כתוצאה מתהליכי הליברליזציה בעשור 
האחרון פועלות עתה בסין שתי מערכות כלכליות מקבילות : שוק מרכזי , הנשלט 
על ידי הממשלה , ושוק חופשי קטן . המפגש בין שתי השיטות יצר תופעות חדשות 
של שחיתות וחיזק את הישנות . למשל , מנהלי מפעלים ממשלתיים מעדיפים למכור 
את חומרי הגלם המסובסדים ליזמים בשוק החופשי , במקום להשתמש בהם לייצור 
במפעל . כך רווחיהם גדלים בהרבה . הפתיחות למערב יצרה שכבה גדולה יותר של 
בעלי זכות להחזיק במטבע חוץ . בדרך כלל המדובר בכאלה המורשים לצאת לחו"ל . 
הותר להם לייבא מוצרי צריכה בשובם , בכמות העומדת ביחס שווה לאורך שהייתם 
בחו"ל . רובם מעדיפים לקנות את המוצרים המערביים בחנויות המקומיות הפטורות 
ממכס , שבהן מחירה של טלוויזיה צבעונית מערבית הוא כ006 ין בלבד ( כ003 
דולר ) , למשל , לעומת כ000 , 2 ין בחנות רגילה בסין . לא מעטים מבעלי 
זכות - יתר זאת מוכרים אותה לאחרים תמורת סכום נאה . לבעלי זכויות - היתר 
הבכירים בממשל הסיני , כמו גם לעמיתיהם בארצות הקומוניסטיות האחרות , מופעלות 
חנויות מיוחדות , שבהן מכל טוב במחירים זולים ביותר . שמן , למשל , הוא 
מצרך יקר המציאות . הממשלה הטילה קיצוב על אספקתו להמוני העם חצי גינג 
( ק"ג אחד ) לנפש לחודש . אך בחנויות לבכירים אפשר לקנות שמן בלא הגבלה 
ובמחיר זול . על תופעות מעין אלה , בין השאר , הביעו הסטודנטים בכיכר טיאנאנמן 
תרעומת קשה . הרושם המתקבל מדברי וונג הוא , שהסינים של היום אחוזי תזזית 
מבחינה חומרית , והדבר יוצר בעיות קשות . הכל נמדד בערכים כספיים גדולים 
יותר מבעבר . בתמורה למצרכים ולשירותים יש לשלם יותר . באוניברסיטאות , 
למשל , נקבע לראשונה בשנת 98 שכר לימוד בגובה 001 ין לסמסטר , בעוד משכורת 
ממוצעת בסין מגיעה לכ081 ין בלבד . תהליך הרפורמה האגררית , אומר וונג , 
היטיב עם האיכרים . הבעלות על הקרקעות נשארה אמנם בידי המדינה , אך כל 
איכר קיבל נחלה משלו , שממנה עליו להפיק את מכסת היבול שהשתיתה עליו המדינה . 
עודפים מיבולו הוא רשאי למכור באופן חופשי . כך האיכר מרוויח , נכונותו 
להשקיע יותר באדמתו גדלה , ואזרחי העיר מקבלים יותר ירקות ופירות טריים . 
על רקע זה התפתחה בקרב האיכרים נטייה להביא יותר בנים לעולם , מתוך אי התחשבות 
בפיקוח על הילודה . הפיקוח נהוג בסין מאז 8791 , ולפיו גיל הנישואין המינימלי 
הוא 02 שנה לגבר ו81 לאישה . בני הזוג רשאים להביא לעולם ילד אחד בלבד . 
הולדת ילד נוסף גוררת קנס כספי , המנוכה מן המשכורת , ואספת עובדים שבה 
מוקעים בני הזוג שסרחו . הסנקציות יעילות יותר בערים ופחות באזורים הכפריים . 
אם יש לאיכר די בנים , הוא עושה חלוקת עבודה משפחתית מסורתית : האישה מנהלת 
את הבית , ילד אחד ממשיך ללמוד והאחרים נשלחים לעבודה , בשדה או בערים . 
" כתוצאה מנהירה העירה " , אומר וונג , " נוצרה שכבה עירונית של חסרי 
אמצעים , המתגוררים בתנאים ירודים ולעתים הם מובטלים בשל המחסור המחריף 
והולך בתעסוקה " . תוצאת לוואי נוספת , הוא אומר , היא שיעור חסרי ההשכלה 
בסין % 02 . השלטונות מתקשים לפקח על התופעות הללו במגזר הכפרי , ואם המצב 
יימשך , תצנח רמתו של העם הסיני . מעמד האישה ספג אף הוא מכה . בפריפריה 
הכפרית נסוגה האישה במידה רבה אל הנורמות המסורתיות . היא עקרת בית , הכפופה 
למרת בעלה . אישה שאינה יולדת בנים נחשבת פגומה . החוק הסיני מעניק אמנם 
שוויון זכויות לאישה , וכך אכן המצב בתחום השכר , אך בקרב מעסיקים רבים 
ניכרת העדפה לקבל גברים לעבודה . האבטלה הסמויה והארכתה של חופשת הלידה 
מ65 יום ל6 חודשים ודאי לא הועילו לשיפור המצב . שאלת יסוד אחרת המעסיקה 
את הסינים היא סוגיית הרכוש הפרטי , שעלתה על הפרק לנוכח המחסור הקשה בדיור , 
בעיקר בריכוזים העירוניים . בסין אין לפי שעה דיור פרטי . מקום העבודה 
משכיר דיור זול לכל עובד . למי שאינו עובד , דואגות הרשויות המקומיות של 
אזור מגוריו . אבל עקב ממדיה המתרחבים של האוכלוסייה נבצר מן הממשלה לעמוד 
בהוצאות לבנייה חדשה בהיקף הנדרש . מצד אחר , אין הממשלה מוכנה להשלים 
מבחינה רעיונית עם הנהגת בנייה פרטית . העניין הועלה ונשלל לעת עתה , בפרט 
לנוכח אירועי כיכר טיאנאנמן . אזרח סיני ממשיך להמתין חמש שנים לפחות עד 
שמגיע תורו לקבל דיור . 
