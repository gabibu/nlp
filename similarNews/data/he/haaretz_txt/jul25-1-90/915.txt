תוכנית השיווק החדשה לעידוד תנועת תיירות לתל - אביב , שבמרכזה עומד מסע 
פרסום , המדגיש את אפשרויות הבילוי והנופש לאורך חופי העיר , לא תשונה 
בעקבות הפיגוע החבלני בחוף הים בשבת . מחר יחל מסע פרסום באמצעות שלטי החוצות , 
שיהיו תלויים עד אוקטובר . התוכנית הרב - שנתית לשיווק ועידוד תנועת תיירות 
לתל - אביב , הוצגה בסוף השבוע ערב האירוע הטראגי בחוף ירושלים לפני ראש 
העירייה , שלמה להט וסגניו , על - ידי ראשי התאחדות המלונות ת"א רבתי והעמותה 
לתיירות ת"א - יפו , בפגישה שהתקיימה במלון קרלטון . להט אמר , כי יש צורך 
להדגיש בשיווקה של ת"א את אופיה התיירותי כעיר נופש וים . תוכנית השיווק 
לעונת הקיץ הנוכחית תעודד חופשות משפחתיות בת"א . מסע השיווק החדש יכלול 
פרסום מידע שוטף בעיתונות על האירועים בעיר . 
