סיאול , דרום קוריאה ( שירות " הארץ " ) . כאשר נפלה בשנה שעברה חומת 
ברלין , התבוננו הדרום קוריאנים מוקסמים : עיניהם היו נעוצות באירופה , 
אבל מחשבותיהם נדדו אל גדרות התיל , מלכודות הטנקים והמוקשים , החוצים 
את קוריאה . הם הסיקו , כי זה לא יוכל לקרות אצלם . עכשיו אין איש בטוח 
עוד . במהלך שלושת השבועות האחרונים עסקו שתי ממשלות קוריאה באחיזת עיניים 
ובוויכוחים קולניים על פתיחה קטנה של הגבול בפאנמונגום , שבה פרצה לפני 
04 שנה מלחמת קוריאה . בסוף השבוע שעבר הסכימו השתיים לזמן יחד את ראשי 
הממשלות שלהן , בפגישה רמת הדרג ביותר מאז חלוקת חצי האי ב8491 . אף כי 
יש שפע של ראיות שכל זה עלול להסתיים בלא - כלום , שורר בסיאול , בירת 
הדרום , מצב רוח חדש . יש תקווה זהירה ששטח ההפקר , שעה וחצי נסיעה ממגרדי 
השחקים ומן השווקים ההומים של סיאול , יתבקע בהדרגה . " אתה יכול לראות 
את ההבדל לעומת מה שהיה לפני כמה חודשים " , אומר לי הנג ק , יועץ מדיניות 
החוץ של נשיא הדרום , ן טיי ו , האסטרטג הראשי של הדרום במשא - ומתן . 
" אנשים מרשים עכשיו לעצמם מידה גדולה יותר של אופטימיות זהירה . אין 
איש מצפה לשינוי מהיר , דוגמת זה שהתחולל בגרמניה " . אבל , הוא מוסיף , 
" הכול יכולים לראות , שדבר מה מתרחש בצפון " . מה בדיוק מתרחש בממשלה 
המסוגרת והמבודדת של קים איל סונג בפיונגיאנג מוסיף להיות אפוף במסתורים , 
אבל אין מחסור בתיאוריות . אחת הפופולריות ביותר , שחוזרים עליה תומכי 
הנשיא נו , היא שקים לא קיבל אלא התראה קצרה על הפגישה הדרמטית בין נו ובין 
נשיא בריה"ם , מיכאיל גורבצוב , בחודש שעבר בסן פרנסיסקו . אחרי התפרצויות 
קצרות של זעם בצפון , החליטו מנהיגיו , לפי התיאוריה , כי אם הם רוצים 
בקשרי סחר עם המערב , יהיה עליהם תחילה לפתוח ערוצי תקשורת אל הדרום , 
שאיתו אין להם קשרי טלפון , דואר או אוויר . אחרים מנחשים שקים , בעקבות 
לחץ מצד בריה"ם ואולי גם מצד סין , מעמיד פנים שהוא מאמץ גישה חדשה וגמישה 
יותר , בתקווה שמראית - עין של פתיחות תחסוך ממנו את הצורך בפתיחות אמתית . 
" אין שום ראיה שהם מוכנים לשינוי אמתי " , אומר קים קק צין , חוקר במכון 
לענייני חוץ ולביטחון לאומי , אחד מרבים העוסקים בנסיון לפענח את צפונות 
הצפון . " לא היה שום שינוי בהנהגה . הם יודעים , כי ככל שיפתחו את המערכת 
כך יעמידוה בסכנה גדולה יותר " . הצפון הוא שעשה את הצעד הראשון , ב5 ביולי , 
כאשר הודיע , כי יפתח את הגבול בפאנמונגום ב51 באוגוסט , יום השנה לשחרור 
קוריאה מכיבוש יפאן , לפני 54 שנה . ההצעה היתה נדיבה פחות ממה שנראה תחילה . 
איזור פאנמונגום הוא קטן ומגודר . מבקרים מן הדרום יתקשו למצוא שם קרובי 
משפחה או זכרונות נעורים . היה נראה , כי חזקה על הדרום שידחה את ההצעה , 
מחשש שזרימת רבבות מבקרים לפאנמונגום תהיה הזמנה לאלימות . אף על פי כן , 
ההצעה הפתיעה את ממשלת סיאול . בשבוע שעבר הגיב הנשיא נו בהצעת נגד : 
לפתוח את גבול הדרום לפני מבקרים צפוניים לחמשה ימים , החל מ41 באוגוסט , 
ולהרשות לצפון קוריאנים " לבקר באין מפריע בכל רחבי הדרום , ולהיפגש עם 
כל מי שירצו " . הוא אפילו הציע להעמיד לרשות המבקרים מקומות לינה . יועצו 
של נו מאשר , כי הדרום לא ציפה שהצפון יקבל את ההצעה . " אנחנו מקבלים 
עלינו סיכונים כאלה , כי אנחנו יודעים שאם נעשה כן , צפון קוריאה אולי 
לא תסכים להשתתף " , הוא אמר בראיון . ההימור השתלם כנראה . צפון קוריאה 
גינתה את ההצעה כתכסיס , וציינה , כי חוקי דרום קוריאה אוסרים על רוב אזרחי 
המדינה להיפגש עם צפוניים . היא הסכימה עם זאת לשיחות על עצרת משותפת ב51 
באוגוסט . השיחות עמדו להתקיים ביום חמישי שעבר , אבל נדחו בגלל מחלוקת 
על מקומם עריכתן . ואולם בו בזמן הסכימו שני הצדדים על פיסגת ראשי הממשלה , 
שבה יידון פירוק חימוש . ההסכם , אשר נחתם ביום חמישי , כולל גם סעיף , 
המתיר למשלחות משתי הקוריאות לטוס במישרים לפיונגיאנג ולסיאול , מאורע 
נדיר מאז נכונה שביתת הנשק בקוריאה , לפני 73 שנה . בסופו של דבר , אומרים 
הדרומיים , הם רוצים לכונן " קהילייה " , חברה אחת עם שתי שיטות פוליטיות . 
" סין היא דוגמה טובה " , אומר יועצו של הנשיא נו . " שום דבר לא השתנה 
בסין , אבל טייוואנים נמצאים שם ללא הרף " . יוזמות נו אינן פטורות מביקורת 
בסיאול , מימין ומשמאל . מערך הבטחון הלאומי , שיש לו עוצמה ניכרת , 
מתנגד לרבות מן ההצעות . פוליטיקאי אחד , לי צל , אמר ביום ו , כי הממשלה 
" משתמשת ביחסי צפון - דרום , כדי להסיח את הדעת מבעיות פנימיות " . לי 
הוא מנהיג צירי הפרלמנט , אשר התפטרו לפני שבועיים , במחאה על התעלמות 
מדעותיהם , בעקבות מיזוג של מפלגת השלטון עם שתי מפלגות אופוזיציה תמרון 
שהעניק לנשיא רוב גדול בבית הנבחרים . אבל ממשלת נו מרגישה בבירור , שידה 
עכשיו על העליונה . בשבוע הבא תצא משלחת דרום קוריאנית למוסקווה , ותדגיש 
שוב עד כמה מתמעט העניין של בריה"ם באידיאולוגיה של קים איל סונג , וגובר 
העניין שלה במיקרו - גלים ומכשירי הווידיאו , שמייצרת תעשיית הדרום . אבל 
יועצי נו גם אומרים , כי אין הם להוטים להפעיל לחץ כבד מדיי , כי הם חוששים 
שיעזרו בזה לבעלי הקו הנוקשה בצפון , אשר ייאבקו בקרוב על ירושתו של קים 
הזקן והחולה . 
