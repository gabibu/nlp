ילד בן 7 , אביתר צבי כהן , מהישוב אפרת שבאזור בית לחם , נפצע אמש קשה 
מפגיעת אבן שהושלכה לעבר מכונית ישראלית בצומת הזכוכית שבאזור חברון . הילד 
היה במכונית הוריו ששבו מביקור במערת המכפלה . בדרכם לביתם הושלכה אבן לעבר 
רכבם בצומת הזכוכית . האבן ניפצה את השמשה ופגעה בראשו של הילד . אביתר 
הועבר כשהוא פצוע קשה בראשו לבית החולים " הדסה עין - כרם " והובהל אל 
חדר הניתוחים . למקום האירוע הגיע כוח של צה"ל שפתח בסריקות אחר מיידי האבן . 
שני דרוזים מרמת הגולן נפצעו מבקבוק תבערה שהוטל על רכבם סמוך למחנה הפליטים 
עקבאת גאבר ביריחו . הפצועים , אחד קל וחברו בינוני , אושפזו בבית החולים 
הדסה עין כרם בירושלים . צה"ל הטיל עוצר על אזור התקרית ועצר כמה חשודים . 
במחנה הפליטים גנין נפצע שלשום בראשו עוסאמה תורקמאן , בן 01 , מפגיעת 
כדור פלסטיק . הוא אושפז בבית החולים בגנין ומאוחר יותר הועבר לבית החולים 
הדסה בעין כרם . נמסר כי מצבו קשה . מקורות צבאיים טענו כי מדובר בילד 
בן 21 וכי נסיבות פציעתו נבדקות עתה . אתמול בערב נרגם באבנים אוטובוס ישראלי 
ביציאה הצפונית משכם . נוסעים חמושים יצאו ממנו וירו בנשקם . מן היריות 
נפצע ילד בן 01 , מוהנד ערפאת , ששיחק עם חבריו בבוסתן סמוך למקום התקרית . 
מקורות פלשתינים מסרו כי האזור שבו שיחקו הילדים נמצא במקום נמוך מהכביש , 
וממנו לא ניתן היה ליידות אבנים . במחנה הפליטים טול כרם נורה ונפצע יוסוף 
אבורזאלה , בן 32 , שהיה מבוקש בידי כוחות הביטחון מאז תחילת האינתיפאדה . 
הוא נפגע בכתפו ובחזהו ונעצר בידי חיילים מוסווים שחדרו לכפר , מסרו המקורות . 
מקורות פלשתינים דיווחו אתמול על פצוע מהכפר עקאבה שמצפון מערב לטובס , 
נידאל אבו רנאם , בן 12 , ועל שלושה פצועים מקבטיה : בני 31 , 41 , 
ו04 . מקורות צבאיים מסרו כי לא ידוע להם על פצועים במקומות אלה . צה"ל 
אישר אתמול כי תושב הכפר גמעין שמדרום לשכם , עבדאללה שחאדה , בן 51 , 
נפצע שלשום מקליע פלסטיק ברגלו , בתקרית של יידוי אבנים . מקורות פלשתינים 
מסרו כי בהתנגשויות בין הצבא לתושבים בכפר קדום ליד שכם , נתפס אחד התושבים , 
בן 22 , והוכה בידי חיילים בקתות רובים , לאחר שנכפת , מאחר ונטען כי 
ניסה לחטוף נשקו של חייל . בשטחים הופץ אתמול כרוז מספר 06 של המפקדה הלאומית 
המאוחדת . בכרוז כלולה התקפה חריפה במיוחד כנגד מצרים , המכונה על - ידי 
מחבריו ך " בובה " ו"מריונטה " . ההתקפה החריפה מפתיעה על רקע נסיונות הפיוס 
האינטנסיוויים הנעשים בשבועיים האחרונים בין אש"ף למצרים . ההוראות הכלולות 
בכרוז הנוכחי משקפות את קשיי האינתיפאדה ואת הפיצולים הפנימיים . בין השאר 
נקראים הארגונים להפגין במשותף , כדי למנוע פיצול מיותר . כן כלולה בכרוז 
ביקורת על הכאות בחקירה של חשודים בשיתוף פעולה בנימוק שהדבר משמיט את הקרקע 
מן הטיעון שהפלשתינים הם קורבנות מדיניות המכות של צה"ל . שקט יחסי נשמר 
אתמול ברצועת עזה ולמעט התפרעויות בעיר עזה ובמחנות הפליטים גיבליה , רפיח , 
וחאן יונס לא נרשמו אתמול אירועים חריגים . אתמול הותקף צעיר בן 52 ברצועת 
עזה על - ידי אלמונים לאחר שנחשד בשיתוף פעולה עם השלטונות . מקורות משטרתיים 
מוסרים כי מדובר בצעיר שהיה עצור לאחרונה בגין חשד לסחר בסמים . מקורות 
פלשתינים דיווחו על שלושה פצועים ברצועת עזה רובם מהעיר עזה . נציג דובר 
צה"ל בפיקוד דרום דיווח על הפרות סדר מעטות . 
