עולם הכדורגל לא רק שלא נרגע מכמה הכרעות שנויות במחלוקת , במהלך מישחקי 
המונדיאל האיטלקי , אלא שמסתבר , כי הוא מוסיף לחפש " תיקונים ותוספות " 
לחוקה , כדי למנוע תופעות שהעיבו על טורניר 0991 . נשיא פיפ"א זואן האוולאנז 
חזר ואישר , במסיבת עיתונאים שהיתה בראשית השבוע בריו דה זאניירו , כי 
ראשי ההתאחדות הבין לאומית יתכנסו בדצמבר , כדי לדון במסקנות הטורניר העולמי 
האחרון ויעלו הצעות חדשות לשינויים בתקנון ובחוקה . אבל לא רק בחוגי פיפ"א , 
ובהתאחדויות הלאומיות , מנסים למצוא דרכים למניעת עיוותים ספורטיוויים 
שמקורם בחוקים לא רצויים . גם גורמים פרטיים מעלים הצעות מקוריות , שמגמתן 
העיקרית לרענן את תדמיתו של המישחק ולנער מעליו את השיגרה שדבקה בו במרוצת 
השנים . זה בהחלט לא פשוט ולא קל , בגלל החשש לגלוש לאפיקים אסורים , 
העלולים לפגוע ביסודות המישחק הפופולרי ביותר בעולם . אף על פי כן , אין 
חדלים לנסות . אחד שהעלה רעיון מקורי היה איטלקי חביב העונה לשם רמו מנטילי , 
שפגשתי בו בשלהי יוני במרכז התקשורת בטורינו . איש כדורגל מובהק , שפעל 
בשירות סוכנות מקומית . בעבר כדורגלן חובב , מאמן , מדריך בבתי ספר וגם 
שופט כדורגל . כמו רבים אחרים , ניכר בו שאינו רווה נחת ממה שקורה במונדיאל . 
שנים רבות חיפש דרכים להגדיל את תפוקת השערים ; לאפשר לקבוצה החזקה יותר 
לממש את יתרונה הראוי ; לגוון את משחק הכדורגל באמצעות הפעלת בעיטת - עונשין 
חדשנית ; לחולל מיפנה בגישה הטאקטית , על ידי אירגון מחדש של שיטות ההגנה 
וההתקפה ; להכשיר את הקרקע להתפתחויות מרתקות יותר במגרשים ; לאפשר לשוערים 
להפגין את כושרם הגופני , יכולת התנועה והתיזמון , כפי שיובהר להן . מונטילי , 
שנסחף להתלהבות גוברת בעת שהעלה את פרטי הצעתו , משוכנע שמשחק הכדורגל 
יקבל צביון שונה לחלוטין אם יחול שינוי בכל מה שקשור לחוק הקיים של בעיטות 
הקרן . כאן נעוצה , לדעתו , אפשרות למהפך קיצוני בכדורגל . תמציתה של 
ההצעה המהפכנית : קבוצה , שבמהלך 09 דקות המשחק תצבור שלוש בעיטות קרן , 
תהיה לה הזכות לנצל את הקרן השלישית לבעיטת כדור - עונשין ממרחק 05 . 61 
מטרים ( ההגדרה האנגלית : קרנר - קיק ) . הכדור ייבעט מקו רחבת העונשין , 
מנקודה המצויה במרחק 05 . 6 מטרים מאחורי נקודת ה - 11 המקובלת השופט ינהל 
רישום מדוייק ויודיע לקבוצות , לאחר כל קרן שלישית , כי תתבצע בעיטת - 
עונשין . לאחר הקרן השלישית , ואחרי שבעטה את כדור העונשין ם - 05 . 61 
מטרים , תחל הקבוצה מחדש במניין הקרנות לזכותה ותבעט כדורי - עונשין כאלה 
בכל פעם שתצבור שלוש קרנות . בתום המשחק , כאשר אחת משתי הקבוצות תצבור 
שתי קרנות יותר מיריבתה , תהיה לה הזכות ל"קורניר - קיק " נוסף מיד לאחר 
תום הדקה ה - 09 . בעת ביצוע כדור - העונשין החדש יהיה על כל השחקנים להימצא 
מחוץ לתחום המקווקו , כלומר מעבר לחצי - המעגל שקוטרו יהיה 51 . 9 מטרים . 
על ה"קורנר - קיק " יחולו כל חוקי בעיטת ה - 11 , בהבדל אחד : עם הישמע 
שריקת השופט יהיה השוער רשאי לנוע כאוות נפשו , אבל אך ורך בתחומי רחבת 
שערו , ולא מחוצה לו . מונטילי סבור , כי הצעתו תתרום לחיסול השיגרה שהשתלטה 
על הכדורגל ותמנע הרחקות כדורים סתמיות מחוץ למגרש , אפילו במחיר קרנות , 
שתועלתן לקבוצה היריבה מוגבלת למדי . הוא גם משוכנע , כי ריבוי שערים , 
באמצעות כדור - העונשין החדשני , יפיג את המתח ויתרום לביעור האלימות באיצטדיוני 
הכדורגל . מונטילי העלה את הצעתו המקורית בפני גורמים שונים בכדורגל האיטלקי 
והבין לאומי , וכבר הספיק לקבל תגובות נלהבות . נותר רק לחכות ולראות , 
אם יהיה לגורם רשמי כלשהו האומץ להתנער מהשיגרה ולעשות צעד משמעותי לקידום 
הרעיון החדשני , הראוי בהחלט לפחות לניסוי מקיף אם לא למימוש . 
