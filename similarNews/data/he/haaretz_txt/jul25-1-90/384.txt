ההחלטה בנוגע למכונית שתשרת קצינים בדרגת אל"ם הושהתה בינתיים . מערכת הביטחון 
החליטה לרכוש עבור האל"מים את ההונדה סיוויק , המיוצרת בארה"ב , בתקווה 
שבחירתה תאפשר להשתמש לצורך הרכישה בכספי הסיוע האמריקאיים . תקוה זו נגוזה , 
לאחר שהאמריקאים הבהירו , כי מכונית שירות לקצינים אינה נכללת בהגדרת כלי - 
רכב למטרות הגנה , כך שאין אישור לרוכשו בכספי סיוע . בעקבות הבהרה זו 
הוחלט בצה"ל להמליץ על רכישת הדייהטסו אפלאוז , אולם ערב חתימת חוזה הרכישה 
החליט משרד הביטחון להשהות את העסקה . מטרת ההשהייה היא לאפשר לצה"ל לבחון 
את הפורד אסקורט החדשה , ששיווקה עדיין לא החל . סוכנות פורד הביאה לישראל , 
באופן מיוחד , אסקורט מהדגם החדש , ובימים אלה ממתינים בצה"ל לקבלת המכונית 
החדשה , שהצגתה הרשמית באירופה צפויה רק בעוד כחודש . עם סיום בחינת האסקורט 
תיפול ההחלטה לגבי המכונית בה יסעו קציני צה"ל בדרגת אל"ם בשנים הקרובות . 
בין המתמודדות היו מיצובישי לאנסר , פיאט טמפרה , פזו 903 , וכאמור האפלאוז , 
הסיוויק והאסקורט . בקבוצה זו צפויה , בשלב ראשון , רכישה של כ005 מכוניות . 
משרד הביטחון סמך את ידו על המלצת צה"ל לבחור בפזו 502 עם מנוע בנפח 063 , 
1 סמ"ק ומזגן - אוויר כמכונית שירות בלעדית לקציני צה"ל בדרגת סא"ל . עד 
עתה רכש משרד הביטחון עבור הסא"לים פזו 502 ורנו 5 . בקבוצה זו צפוי היקף 
רכישות של כ000 , 3 מכוניות . צה"ל עדיין לא המליץ בפני משרד הביטחון איזו 
מכונית לרכוש עבור קציני צה"ל בדרגת אלוף . השתיים העומדות על הפרק הן הפורד 
סקורפיו והפזו 506 . אגף האפסנאות בצה"ל בוחן בימים אלה את הפזו 506 , 
ובקרוב תיבחן גם הפורד סקורפיו . היקף הרכישה הצפוי בקבוצה זו הוא כ03 מכוניות . 
