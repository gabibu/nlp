פורט אוף ספיין ( ע"ץ ) . אתמול נמשך המו"ם בפורט אוף ספיין , בירת טרינידד 
וטובאגו , בין המורדים , שביצעו נסיון הפיכה ביום ששי , לבין השלטונות . 
" המצב מתוח " , אמר השר לביטחון לאומי , הרברט אטוול בראיון טלוויזיה . 
" אין ביכולתי לבשר לכם על פתרון מהיר ומכובד " . הוא הוסיף כי המצב מתוח 
בבניין הפרלמנט , שם מחזיקים עדיין המורדים , בהנהגת האימאם יאסין אבו - 
באקר , את ראש הממשלה ריי רובינסון ומספר חברי ממשלה . לדבריו , נאמר לו 
כי " בני הערובה במצב רוח טוב ומצבם הפיסי נבדק " . כמו כן אמר כי הוטל 
עוצר על המדינה כולה בין 6 בערב ל21 בצהרים על מנת להשיב את הסדר על כנו . 
השר הכריז כי הממשלה נוקטת בכל האמצעים כדי לחסל את המרידה . מפקד המשטרה 
הזמני , לאונרד טיילור , אמר כי סיורים של כוחות צבא ומשטרה ניסו להשיב 
את הסדר ברחובות , בהם השתוללו תושבים , בזזו חנויות והבעירו אש . מעל 
לבירה היתמרו בערב ענני עשן סמיך כתוצאה מההצתות . הפסקת אש שסוכמה ביום 
ראשון בבוקר בין 052 המורדים מקבוצת המוסלמים " גמאעאת אל - מוסלמין " 
לבין הצבא , הופרה אתמול לאחר שבקרבת הפרלמנט ותחנת הטלוויזיה פרצו חילופי 
אש מתת מקלעים , רובי סער ומקלעים כבדים . הקרב שפרץ לפתע אתמול בבוקר היה 
הכבד ביותר מאז החלה ההפיכה הכושלת ביום שישי . המרחק בין הפרלמנט לבין תחנת 
הטלוויזיה הוא 008 מטר . הצבא , הנאמן לממשלה , כיתר את שני המבנים . 
האש נמשכה 02 דקות לאחר שדובר " גמאעאת אל - מוסלמין " הכחיש שהמו"ם המתנהל 
עם הממשלה נכשל . מקור בבית החולים בפורט אוף ספיין מסר כי לפחות 003 בני 
אדם נפצעו במהומות שפרצו לאחר הפיכת הנפל . המקורות אישרו ידיעות קודמות 
כי לפחות 22 בני אדם נהרגו . המורדים הודיעו קודם לכן כי רובינסון , ראש 
הממשלה , שנורה ברגלו , הסכים להתפטר . אולם לידיעה זו אין בינתיים אישור 
והשיחות נכנסו למצב של קפאון . המורדים , הנתמכים על - ידי לוב , טענו 
כי יצאו להילחם במחדלי הממשלה . אולם תקוותם שהציבור יצטרף אליהם נכזבה 
והם נותרו בשני המבנים בהם התבצרו הפרלמנט ותחנת הטלוויזיה . 
