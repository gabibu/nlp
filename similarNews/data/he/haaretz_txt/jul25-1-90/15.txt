ניקוסיה ( ע"ר ) . שר החוץ הסיני , קיאן קיצן , גינה אתמול את ישראל 
בנימוק שהיא מדכאת את הפלשתינים , וקרא לה לסגת מהשטחים הכבושים . קיאן , 
המבקר בקפריסין בין ביקורים במדינות ערביות , אמר כי נראה שהשלום במזרח - 
התיכון רחוק יותר משהיה אי - פעם , מאז הוקמה בישראל הממשלה הישראלית בראשות 
יצחק שמיר . " ישראל חייבת לשים קץ לדיכוי העם הפלשתיני ולסגת מהשטחים הכבושים " , 
אמר שר החוץ במסיבת עיתונאים . הוא קרא לזמן ועידת שלום בין - לאומית על 
המזרח התיכון בהשתתפות חמש המדינות הקבועות במועצת הביטחון , ביניהן סין . 
סין , שאין לה קשרים דיפלומטיים עם ישראל , מקיימת קשרים הדוקים עם מספר 
מדינות ערביות . בשבוע שעבר כוננה ערב - הסעודית קשרים דיפלומטיים עם פקין , 
במהלך ביקורו של קיאן בריאד . 
