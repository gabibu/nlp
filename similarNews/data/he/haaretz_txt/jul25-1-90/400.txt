הוועדה הבין - משרדית למתן היתרים להטלת פסולת לים , החליטה אתמול להורות 
לחברת החשמל , שלא להמשיך ולהטיל בעומק הים את כמויות אפר הפחם שנצבר בשטח 
אתר תחנת הכוח בחדרה ( כ003 אלף טונות אפר פחם ) . בישיבת הוועדה דווח 
כי חברת החשמל חרגה מהוראות ההיתר שניתן לה והטילה כמות הגדולה בכ08 אלף 
טונות מהמותר לה . כפי שנמסר ביולי 9891 , העניקה הוועדה לחברת החשמל היתר 
להטיל חצי מליון טונות אפר פחם בלבד . בעקבות זאת פנה מנכ"ל המשרד לאיכות 
הסביבה הד"ר אורי מרינוב , שהוא גם יו"ר הוועדה למתן היתרים , למנכ"ל חברת 
החשמל יצחק חופי , בדרישה להפסיק לאלתר את הטלת אפר הפחם לים . בספטמבר 
9891 הגישה חברת החשמל בקשה להגדלת כמות אפר הפחם המותרת להטלה למיליון 
טון , וזאת על מנת לפנות מקום לתחנת הכוח החדשה השנייה שתופעל בפחם , בחדרה . 
מהמשרד לאיכות הסביבה נמסר אתמול כי מאחר ובזמן דיוני הוועדה בבקשה לא נמצאה 
חלופה יבשתית , לביצוע סילוק האפר , החליטה אז הוועדה לאשר עקרונית את 
הרחבת ההיתר בכפוף למספר תנאים . תנאים אלה , אומר המשרד , טרם מולאו 
על ידי חברת החשמל . בימים אלה קיבל מנכ"ל המשרד לאיכות הסביבה הודעה מהקק"ל 
ורשות הגנים הלאומיים , כי בשטח המיועד לפארק נחל חדרה , ניתן לקלוט מיד 
יותר מ006 אלף טונות אפר . בתגובה אמר אתמול דובר חברת החשמל אברי רביב : 
בידי החברה היתר להרחבת היקף הטלת האפר לים עד מיליון טון וזאת על פי החלטת 
הוועדה בישיבתה מיום 09 . 6 . 02 . הפיתרון היבשתי לשימוש בכמות של כששמאות 
אלף טון אפר , להשלמת הסוללה סביב תחנת הכוח , ייושם בעתיד הקרוב , אלא 
שקבלת ההיתר מהוועדה המקומית , הכנת ופרסום המכרזים והכשרת השטח לסוללה , 
ייארכו מספר חודשים . 
