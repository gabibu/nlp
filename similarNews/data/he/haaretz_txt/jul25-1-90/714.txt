הרבנים הראשיים לישראל מתירים לנשים , זו הפעם הראשונה , לשמש טוענות בבתי 
דין רבניים תפקיד המקביל לזה של עורכי - דין המטפלים בהליכי גירושין ובבעיות 
אישות אחרות . עד היום שימשו בתפקיד טוענים רק גברים . התרת הרבנות הראשית 
מאפשרת פתיחתה של תוכנית לימודים ייחודית להכשרת טוענות , החל בשנת הלימודים 
הקרובה , במדרשת לינדנבאום בירושלים , מוסד תורני על - יסודי לנשים . המדרשה 
היא חלק מרשת מוסדות החינוך התורניים - ציוניים " אור תורה " , שבראשה עומד 
רב העיר אפרת בגוש - עציון , הרב שלמה ריסקין . ריסקין , שיזם את התכנית 
החדשה , אמר אתמול כי הסכמת הרבנות הראשית להתיר עבודת טוענות , היא בגדר 
פריצת - דרך במעמדן של נשים דתיות ובזכותן לשרת בבתי הדין הרבניים . לדבריו , 
עשוי הדבר לשפר מצבן של נשים הבאות בפני בתי הדין הרבניים בגין הליכי גירושין , 
באשר מדרך הטבע , הרבנים יגלו יותר פתיחות לטוענות דתיות מאשר לעורכי - 
דין חילוניים . הרב ציין כי ככל הידוע לו , אין מדובר רק בחידוש בקנה - 
מידה ארצי , אלא עולמי . ריסקין טען כי לנשים דתיות יהיה קל יותר להיפתח 
בפני טוענות מאשר בפני טוענים ולהיוועץ בהן בענייני ממון ואחזקת הילדים אחרי 
הגירושין . הוא אמר כי הוא מקווה כי גם נשים חילוניות יעדיפו להסתייע בטוענות , 
מאשר בעורכי - דין חילוניים , עקב העובדה שהן מקורבות יותר לרבנים והתקשורת 
בינן ובין הרבנים עשויה להיות מוצלחת יותר . במסגרת לימודיהן יעמיקו הטוענות 
לעתיד בהלכות הקשורות בגירושין וכן ילמדו נושאים נוספים ובתוכם משפט עברי , 
פסיכולוגיה ועבודה סוציאלית . דרישות הקבלה לתוכנית , שתימשך שנתיים , 
הן שהסטודנטיות יהיו דתיות ובעלות תואר ראשון לפחות . עד כה נרשמו כ05 
נשים , רובן בשנות ה02 שלהן . הטוענות יוכלו לא רק לייצג נשים כטוענות 
בבתי - דין , אלא גם לעבוד כיועצות לדיני אישות וטיפול בהליכי גירושין בוועדות - 
פשר ( לשלום בית ) , של בתי הדין הרבניים עצמם . ריסקין מסר כי עד היום 
טיפלו הטוענים בקשת בעיות רחבה של אזרחים דתיים ולאו דווקא בסכסוכים עקב 
גירושין , בעוד הטוענות יתמקדו בבעיות גירושין ואישות בלבד . התוכנית החדשה 
תתקיים ברוח התוכנית להכשרת טוענים של הרבנות הראשית ומשרד הדתות . מרצים 
בכירים מהאוניברסיטה העברית ומאוניברסיטת בר - אילן וכן רבנים ודיינים מוכרים , 
ילמדו את עתודת הטוענות . בתום לימודיהן , יידרשו התלמידות לעמוד במבחנים 
חיצוניים בפיקוח משרד הדתות והרבנות הראשית . בעקבות האישור שניתן לתוכנית 
על - ידי הרבנות ומשרד הדתות , ישונו תקנות הטוענים הרבניים ( מתשכ"ח ) 
, כדי לאפשר לנשים לעסוק במלאכה זו . 
