אחד המוקדים העיקריים לחילוקי דעות החריפים בין חברות הביטוח לבין הסוכנים 
בדבר מתן הנחות חריגות לקולקטיווים עשוי להסתיים תוך זמן קצר . יו"ר 
לשכת סוכני הביטוח אברהם רייף אמר ביום חמישי , בתום מפגש עם המפקח על 
הביטוח במשרד האוצר , גד ארבל , כי הוא " שמח לבשר שאכן מתקיימים דיונים 
אינטנסיוויים לקראת מציאת הנוסחה , שתאפשר את ביטול האפליה בין קבוצות מבוטחים 
מיוחסים לבין מבוטחים רגילים " . לדברי רייף , גילה המפקח על הביטוח הבנה 
לחומרת הנושא ולדחיפותו . המאבק של לשכת סוכני הביטוח הוא נגד אפליה וסבסוד 
קבוצות מבוטחים חזקות , על חשבון מבוטחים אחרים . הלשכה בעד קיום תחרות 
חופשית , הוגנת ומתקבלת על הדעת הדגיש רייף . עם זאת אמר , כי אם ולא יימצא 
פתרון למשבר , בימים הקרובים , יפרסמו הסוכנים את שיעורי ההבדלים בפרמיות , 
בגין ביטוחים זהים באותה חברה שבין מבוטחים " קולקטיוויים " לבין מבוטחים 
רגילים . 
