פרטוריה ( ע"ץ וע"ר ) . נשיא דרום - אפריקה פרדריק דה - קלרק ומנהיג הקונגרס 
הלאומי האפריקאי נלסון מנדלה עומדים להיפגש תוך זמן קצר ביותר . כך מסר 
דובר הנשיא . הפגישה תתקיים בעקבות מעצרם בשבועות האחרונים של כ05 חברים 
של הקונגרס הלאומי האפריקאי ביניהם לפחות 04 אנשי גרילה ובעקבות מעצרו 
של מאק מאהאראג , חבר הוועד הפועל של הקונגרס הלאומי האפריקאי , וחבר בכיר 
במפלגה הקומוניסטית הדרום - אפריקאית . דובר של הקונגרס האפריקאי אמר אתמול , 
כי מנדלה " רותח מזעם " על מעצרו של מאהאראג , בידי משטרת הביטחון הדרום - 
אפריקאית . הדובר הוסיף , כי מנדלה יגיש מחאה חריפה לנשיא דה - קלארק על 
מעצר זה והמעצרים האחרים , בפגישתו הקרובה עמו . מאהאראג נעצר ביום רביעי 
בלילה ביוהאנסבורג , במהלך פשיטהקפתמונה1 , 11פ7של המשטרה , במסגרת החוק 
הדרום - אפריקאי לביטחון - פנים . דובר המשטרה מסר , כי מאהאראג הוא החבר 
הבכיר ביותר של הקונגרס האפריקאי שנעצר מאז הודיעה הממשלה בסוף השבוע שעבר 
על מעצרם של לפחות שבעה חברים של הארגון השחור , בנימוק שהם תכננו מרד מזוין . 
בהתפרצות חדשה של אלימות בין סיעות יריבות של שחורים בתחנת רכבת בסווטו נורתה 
אשה אחת למוות ושמונה אנשים נפצעו . המשטרה מסרה כי בתחנת אינהלאזאנה הותקפו 
ביום רביעי בלילה נוסעים שירדו מרכבת , על - ידי קבוצה של כ003 איש , חמושים 
בנשק חם , במצטות , בגרזנים , באלות ובצינורות ברזל . בהתקפה שנייה , 
שאירעה אתמול בבוקר ליד תחנות הנמצאות בין סווטו ויוהאנסבורג , הורידו 
אנשים חמושים בסכינים עשרה נוסעים מרכבת נוסעת , הרגו אדם אחד ופצעו את 
השאר . הנפגעים אמרו , כי הותקפו על - ידי חברי תנועת " אינקאתה " של 
מנהיג שבט זולו בותלזי שהכחיש זאת מכל וכל . המשטרה סבורה , כי הסיבה 
לתקריות האלימות היא יריבות בין סיעות שחורות . 
