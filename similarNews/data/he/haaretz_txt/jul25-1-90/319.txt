אם להשתמש במונחים מעולם הספורט , אפשר לומר שהמפגש שקיים השבוע שר החוץ 
החדש דוד לוי עם ה"טרויקה " , שלושת שרי החוץ של איטליה , אירלנד ולוקסמבורג , 
היה משחק אימון על מגרש ביתי נגד יריב עדיף , שהסתיים ללא תוצאות . מעין 
הכנה לקראת המפגש החשוב ב9 באוגוסט בוואשינגטון , עם מזכיר המדינה האמריקאי 
גיימס בייקר . קרוב לוודאי שקו המחשבה שהנחה את לוי בשיחותיו עם שר החוץ 
של איטליה , גאני דה - מיקליס , שר החוץ של אירלנד , גרי קולינס , ושר 
החוץ של לוקסמבורג , זאק פוס ש"ישראל לא תנהל מו"ם עם אש"ף , משום שארגון 
זה מונע כל התקדמות לשלום " , וש"אסור שחילוקי הדעות בינינו יעיבו על מערכת 
היחסים בין מדינות ידידותיות " וכן הצהרתו ש"אין עם הרגיש כמונו לזכויות 
האדם וכל לחץ על ישראל רק יקרב את המלחמה הבאה " הוא המוטיב שינחה את שר 
החוץ בפגישתו בעוד שבועיים בדיוק עם מזכיר המדינה האמריקאי . לפיכך שוגה 
באשליות מי שמאמין ששיחותיו של לוי עם ראשי השוק בירושלים ועם בייקר בוואשינגטון 
יביאו לפריצת דרך בתהליך המדיני . אמנם שר החוץ הטרי הביא עמו סגנון חדש 
( לשוחח עם מנהיגי העולם בעברית בזקיפות קומה ) , אולם התכנים המהותיים 
לא השתנו . ראשי הממשל האמריקאי ושרי החוץ של הקהילה האירופית מודעים היטב 
לכך שלוי נמנה בעבר עם שרי " החישוקים " יחד עם שרון ומודעי , וכי הרים 
את ידו נגד יוזמת השלום של ממשלת האחדות . הם גם יודעים שלוי מתאם את עמדותיו 
עם ראש הממשלה יצחק שמיר , שיצר לעצמו דימוי של סרבן שלום ומי שדוגל בעיכוב 
כל ניסיון לקידום תהליך השלום . קפמאבינאמנם האווירה במהלך חמש השעות שבהן 
שוחח לוי עם ה"טרויקה " הוגדרה על - ידי אחד המשתתפים כגלוית לב ונינוחה ; 
אמנם מקורביו של שר החוץ ציינו כי נוצרה כימיה בינו לבין יו"ר מועצת שרי 
החוץ , גאני דה - מיקליס מאיטליה , אשר הבטיח ללוי לקיים עמו קשר של קו 
טלפון ישיר ( בעת נסיעתם המשותפת במכונית מירושלים לנמל התעופה בן - גוריון ) 
, אבל אף אחד מן הצדדים לא הצליח לשכנע את עמיתו ואיש מן המשתתפים בשיחות 
לא נסוג מילימטר אחד מעמדתו הבסיסית . ניכר ששלושת שרי החוץ האירופיים גמרו 
אומר בלבם לתת צאנס למהלכיו של גיימס בייקר ולחכות בפינה , כדי לראות אם 
יצליח מזכיר המדינה האמריקאי במאמציו לשכנע את ממשלת ישראל לאפשר למגורשים 
ולתושבי מזרח ירושלים להיכלל במשלחת הפלשתינית לשיחות קהיר . זו הסיבה ש"הטרויקה " 
התומכת בשיתוף אש"ף במו"ם , המצדדת בהקמת מדינה פלשתינית ובכינוסה של ועידה 
בין - לאומית , הבהירה בשיחותיה עם שמיר ולוי ש"אין בכוונתנו ללחוץ על ישראל 
ובוודאי שלא להטיל עליה סנקציות , אך אנו רוצים לעשות למען קידום תהליך 
השלום , כדי לשפר את המצב בשטחים ולעודד את הגורמים המתונים בקרב הפלשתינאים 
ובמדינות ערב " . שר החוץ של אירלנד , גרי קולינס , הנחשב לקשוח ולקיצוני 
שבין שרי החוץ , הדגיש בשיחת העבודה עם לוי : " אנו ידידים ונמשיך להיות 
כאלה , למרות חילוקי הדעות . אנו מאמינים שניתן להגיע לפתרון הסכסוך ע"י 
כינוס ועידה בין - לאומית בהשתתפות אש"ף , אבל נתמוך בכל דרך אחרת שעשויה 
לקדם את השלום . אתם צריכים להבין ששקט במזרח - התיכון הוא אינטרס שלנו , 
מדינות אירופה , שיש לה אינטרסים כלכליים באזור " . כשהחליטה ה"טרויקה " , 
שאימצה לעצמה בביקורה הקצר בארץ את האמרה " אם מוחמד לא בא אל ההר , בא 
ההר אל מוחמד " , להגיע בדחיפות ארצה , אחרי שרופאיו של שר החוץ אסרו עליו 
לטוס לרומא על מנת להיוועד עמם בבירת איטליה , היא לא הסתירה את חרדתה מהידרדרות 
מצב זכויות האדם בשטחים . שר החוץ של לוקסמבורג , זאק פוס , שכבר בביקורו 
בארץ ב6891 נועד עם 51 אישים מהגדה ומהרצועה , והכריז שהוא רואה באש"ף את 
הנציג העיקרי והחשוב ביותר של הפלשתינאים , סיפר ללוי על המראות הקשים 
של האינתיפאדה בשטחים , שאזרחי אירופה רואים בטלוויזיה שבסלון ביתם לעתים 
מזומנות , וחבריו , דה - מיקליס וקולינס הינהנו בראשיהם . שלשום , כשה"טרויקה " 
יצאה לתוניס על מנת לדווח לראשי הליגה הערבית ולראש המחלקה המדינית של אש"ף , 
פארוק קאדומי , על תוכן שיחותיהם בארץ , כבר היה לוי טרוד בהכנת שיעורי 
בית לקראת ביקורו הראשון כשר החוץ בוואשינגטון . אמנם לוי הכריז כי הוא 
מתכוון לקיים שיחות גלויות וישירות עם בייקר , וכי נוצרה אווירה של הידברות 
כנהוג בין ידידים , אולם השאלה המהותית היא אם וכיצד יעלה בידיו לשנות את 
אווירת החשדנות ומשבר האמינות המעיב על יחסי שתי המדינות וכיצד יצליח לוי 
לשכנע את ראשי הממשל לסגת מתביעתם לקבל תשובות ברורות בשאלת שיתופם של מגורשים 
ותושבי מזרח ירושלים במשלחת הפלשתינית לשיחות קהיר . לוי יוצא לוואשינגטון 
כשבאמתחתו סגנון ואולי גם טקטיקה חדשה . הוא ינסה לדלג מעל המשוכות הניצבות 
לאורך אלפי הקילומטרים המפרידים בין ירושלים לוואשינגטון , כשידגיש את המשותף 
ויצניע את המפריד , ישתדל להפחית מחשיבות שיתופם של מגורשים ויעמוד על הצורך 
בהגברת התיאום וההבנה כדי להרחיק סכנת מלחמה חדשה . בתוכנית הטלוויזיה " מוקד " 
העיד על עצמו לוי : " אני פרגמטי , אני מתון . אני קנאי למולדתי ולעמי 
ולביטחון ילדינו . אני רגיש מאוד לדבר הבסיסי ביותר והוא שאיש לא ידאג 
לאינטרסים שלנו , אם אנחנו לא נדאג להם " . האם הסברים אלה ידברו אל לבו 
של בייקר ? האם לאופטימיות שגילה שר החוץ כשאמר " השמים לא נופלים ואנחנו 
לא עושים ברוגז ובניגוד לכל התחזיות , הנה אנחנו עכשיו מדברים " , יהיה 
גם כיסוי במציאות והשיחות בוושינגטון יוציאו את תהליך השלום מן הקיפאון העמוק 
שאליו נקלע ? 
