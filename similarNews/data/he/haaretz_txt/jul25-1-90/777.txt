ספרות טובה וסופרים חשובים צומחים על הקרקע הפורייה של הבינוניות , אבל 
סופרים בינוניים חייבים לדעת את מקומם ומגבלותיהם . שולמית לפיד היא סופרת 
מיומנת , רצינית , עקבית , אבל ספריה אינם חורגים מתחומה של הבינוניות . 
ספרה " גיא - אוני " , שזכה להצלחה , הוא בעצם ספר לבני - הנעורים , 
ופרסומו בא לו מפני שגילה הווי ארץ - ישראלי שכמעט לא כתבו עליו . אחרי מקרא 
אוסף הסיפורים שלה נותרה בי תחושה של רתיעה . מרבית הסיפורים בנויים סביב 
אמיתות שחוקות , ורצוי פמיניסטיות . על בסיס רעוע זה מפברקת לפיד סיפורים 
מאולצים , בנליים ובלתי - אמינים , וכמה מהם צורמים ממש . " נחיתת אונס " , 
למשל , שכבר פורסם בכתב - עת ( " מוניטין " , אם איני טועה ) , הוא 
סיפור שכל כותב המכבד את עצמו היה גונזו . לפיד מאמינה כנראה שעלתה על רעיון 
מקורי ומתוחכם . לא גבר אונס אישה , אלא אישה אונסת גבר צעיר . הלה עובר 
את כל מדורי הגיהנום של כאב והשפלה הכרוכים באונס , שגברים לפי תיאוריה 
פמיניסטית אינם מסוגלים להבינם . יש בסיפור גם טיסן סמלי , הנוחת ומכאן 
שם הסיפור אבל זה משמש סרח - עודף ספרותי כביכול . בי עורר הסיפור בחילה , 
ולאו דווקא בגלל האימה הכרוכה באונס , אלא בגלל התיאורים של לפיד . היא 
מורחת את הסיפור בזרע , דם וצואה , ודוחפת את אלה ללועו ולגופו של הבחור 
המסכן , במין הנאה מוזרה . אונס הוא אמנם אונס , אבל המסר של לפיד מתעוות , 
כי היא כותבת חסרת כל השראה ודמיון . תיאורי הזוועה שלה נושאים אופי וולגרי 
וכמו לקוחים מכתב - עת פורנוגרפי . אין היא מצליחה להעביר לקורא מה עובר 
על נשים נאנסות , ונותר רק גועל - נפש מן הסיפור עצמו . בסיפור " מה משמח 
עכבישים " , מנסה לפיד לתאר את חייו של זוג בוהמי , כפי שחיים אלה מצטיירים 
בעיתוני - נשים . היא נתפסת לאחת האמיתות הפמיניסטיות , הקובעת שאין השפלה 
גדולה יותר מבדיקה גינקולוגית , ורופאים ממין זכר שאינם מבינים את הרגישות 
הנשית . גיבורת הסיפור , ריבי , מבקרת אצל גינקולוג , ולפיד אינה חוסכת 
מאתנו את תיאור הבדיקה לפרטיה : " הירכיים שלה עדיין רעדו , כשהיד נדחפה 
שוב לתוכה , מועכת , לוחצת , תרה בתוך העולם העלום שהיה הגוף שלה . האם 
קרה שזה ריגש אותו ? האם הוא מפיק הנאה מהשפלתן ( של נשים ) , כי זו 
היתה ההשפלה המושלמת והמוחלטת . את הבדיקה הזאת המציאו גברים , אמרה לעצמה " . 
אני יכולה לנחם את לפיד , שלא רק בדיקה וגינלית אינה נעימה . גם בדיקה 
רקטלית אינה נעימה , כמעט באותה צורה . גם זו עשויה לשמש לה כהשראה , 
אם היא מחפשת דם צואה והשפלה . קשה לשנות את מיקומו של הרחם הנשי , ולא 
כל הגינקולוגים סוטים . בסיפורים אחרים בוחרת לפיד לספר על ילדים , נשים 
וגברים החיים בשולי החברה , אלא שהאמינות ממנה והלאה . היא כמו ערכה היכרות 
עם אלה מעל דפי מוספי סוף - שבוע , שם הם אמינים ומעניינים פי כמה . יש 
לה נטייה לשמות סמליים , כמו סופר ששמו רפאל בלינד , המגיע למסקנה מרחיקת 
לכת , שהמציאות חיקתה את האמנות . אולי כדי שלא נחמיץ את המשמעויות העמוקות 
של הסיפורים . לפיד היתה עושה בחכמה אילו גנזה את הסיפורים האלה . לא 
רק מפני שהם גרועים , אלא משום שהם משקפים דרך מחשבה והשקפת עולם מאוד גינקולוגית . 
קפמאפרקזה ספרו השני של יצחק בר - יוסף , והוא מתגלה כסופר צעיר מסקרן ומבטיח , 
בעל רגישויות מעניינות . " חדר מלחמה " הוא עדיין רומן לא - בשל , בנוי 
מקטעי מערכונים , שעיקר כוחו ביצירת אווירה ארץ - ישראלית ואווירה של מקום . 
המקום הוא עמק בית שאן בימי מלחמת ההתשה , בחום הלוהט והלח של קיץ ישראלי . 
המספר הוא סמל מבצעים צעיר , בחדר המלחמה , מחכה להודעה טלפונית על מות 
אמו השלישית . עובדה זו אינה מעלה או מורידה , והיא הוכנסה לסיפור כפרט 
ביוגרפי שהמספר אינו מצליח להעביר מהו משמעו בחייו . הציפייה בחום הלוהט 
ובלחות הבלתי נסבלת שלקפתמונה1 , 32פעמק הירדן היא הציר שסביבו נעות הדמויות . 
הדמויות בסיפור הן כישלון , מפני שבר - יוסף אינו מצליח לברוא יצורי - 
אנוש ייחודיים , אלא רק אוסף של סטריאוטיפים . יוצא דופן הוא המספר עצמו . 
" ההרגל הזה לרשום . האמונה הזאת במלים הקטנות המתרוצצות מאחורי העט . 
השקט שהמראה הזה נותן לי . דפים מלאים בכתב - יד . אחרי זה אני מעלעל 
בהם . יש סדר , אפשר לבדוק מה קרה . אני מרגיש איך הדברים מסתדרים תחת 
ידי " . קפמאבינהציפייה מעניקה לסיפור מתח עצבני ומבשר - רע . המח"ט , שיש 
לו טחורים , מצפה למלחמה שיוכל לפקד עליה וממנה ייצא גיבור מנצח . הוא 
מחכה לאישתו הבלונדית של קצין האו"ם מטבריה . הלפרין , חבר הקיבוץ התמהוני , 
אולי הדמות השלמה ביותר , הוא רווק , המחכה למתנדב השוודי הצעיר יוהן , 
בו מצא את אהבתו , ולפרה שעברה מעבר לגבול . שימון , נהגו של המח"ט , 
מצפה למותו של האחרון , גם כדי לכבוש את גופה הלבן של היפהפיה הבלונדית . 
הורביץ , העיתונאי הכושל , מחכה לישועה ולאישתו שזנחה אותו . נורית החיילת 
המכוערת , המזרון של החברה , מחכה לאהבתו של שימון . המספר מחכה להודעה 
על מות אמו . הם נעים כמונעים על ידי גורל זר וחסר - פשר באוויר הלוהט . 
כל אחד והציפיות המשנות את טווח הראייה שלו . " אנשים שנהיו מטומטמים 
מן החום ומן העצבנות של ההפגזות והיריות . מטעי בננות שלא נגמרים בשום מקום . 
המים האלה שמטעים כל - כך , כאילו שוויץ כאן ולא אפריקה . הכל פה אפריקה . 
היתושים האלה בלילה . הקרפדים בשיחים . הדגים השורצים בירדן . התאווה 
הבלתי - פוסקת . כולם משתגעים כאן " . כאן בר - יוסף הוא במיטבו . אבל דבר 
לא קורה , ואולי הכל קורה בהזיות החום של האנשים . בר - יוסף נמצא על גבול 
הסוריאליזם . " ואולי באמת הכל משחק . מזיזים טנקים . מקפיצים עמדות , 
מרגמות . מזמינים סיוע של חיל אוויר " . הכל כדי להוציא את הפרה מעבר לגבול , 
שאולי גם לא נמלטה לשם . המספר חש שהכל " מוזר כל - כך . אני קרוב אל 
הידיעה . אבל הכל עדיין סגור בפני . אני עצבני . אני אחראי למשהו , שאני 
לא יודע מהו . אבל אם אכשל , אצטרך לתת על זה את הדין . תסתכל מה קורה 
סביבך . רק ככה תוכל להציל את עצמך " . איש אינו מציל את עצמו , גם לא מתוך 
הכרה . והספר מסתיים באקורד חזק ומוזר : " קודם הייתי נדהם . העמק השחור 
הגדול , חזק לאין שיעור , היה פרוש כנוע לרגלי . הייתי חלש , לא מוכן 
לשפע הזה , לכוח הזה שהיה כל כך גדול ממני . גופי רעד " . ספרו של בר - 
יוסף מתפצל , שלא לטובתו , לסיפורים רבים מדי , שאין הוא מצליח לאחות 
אותם , בחוטי קסם של מספר מיומן , אבל סגנונו התמציתי - מחושב , הנוטה 
לעבר רזון מסוים , המתמודד עם דמיון מקברי לעתים , יוצר אווירה סוחפת לעבר 
השיגעון . כל אלה מעוררים סקרנות כלפי הסופר וספרו הבא . 
