( ע ) . אזרח ישראלי יוכל בקרוב להיכנס לכל סניף בנק ישראלי בחו"ל ולקבל 
הלוואה . על התקנה החדשה הודיע אתמול בנק ישראל . על מועד הפעלת ההחלטה , 
יפרסם המפקח על מטבע חוץ הודעה מיוחדת , מיד לאחר שיושלם התיקון להוראות 
הפיקוח על מטבע חוץ בעניין זה . מבנק ישראל נמסר כי עד כה איפשרו לשלוחות 
הבנקים הישראליים בחו"ל לתת אשראי בארץ אך ורק ליצואנים , כתחליף לאשראי 
במסגרת קרנות האשראי המוכוון . לעומת זאת , תושבי ישראל , גם יצואנים , 
יכולים לקבל אשראי מבנקים זרים בחו"ל , בתנאי שהאשראי ניתן לתקופה של שנה 
לפחות . בבנק ישראל הבהירו כי הדבר מהווה צעד נוסף במסגרת הליברליזציה בתחום 
הפיקוח על מטבע חוץ . היקף האשראי במטבע חוץ או צמוד למט"ח לתושבי ישראל 
עמד בסוף יוני 09 על כעשרה מיליארד דולר . למעלה ממחצית סכום זה ניתנה על 
ידי הבנקים בישראל . היקף האשראי שהעמידו שלוחות הבנקים בחו"ל לתושבי ישראל 
המורשים לכך עד כה , היה רק 004 מיליון דולר . כ%4 בלבד מסך האשראי במט"ח . 
