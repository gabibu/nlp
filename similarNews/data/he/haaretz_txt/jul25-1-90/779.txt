סרט " מי הפליל את רוגר רביט " היה הזרקור שהאיר את עולם האנימציה . אנשי 
הכספים בחברות ההפקה , ההפצה , מוצרי הלוואי , הפרסום ותחנות הטלוויזיה 
גילו פתאום את העובדות הידועות מכבר לאנשי תעשיית האנימציה הבידורית : לתוכניות 
ולסרטי אנימציה באיכות טובה ומעלה יש שוק בין - לאומי ענק וביקוש רב ; קשה 
לא לצאת עם רווח מהפקת אנימציה , בתנאי שההפקה שפויה . את " רוגר רביט " 
אפשר להגדיר כהפקה לא שפויה . ההשקעה המקובלת לסרט באורך מלא היא בסביבות 
עשרה מיליון דולר . ההשקעה ב"רוגר רביט " היתה 0506 מיליון . אלא שההכנסות 
עד תחילת הקיץ הנוכחי עברו כבר את הסכום של שלוש מאות מיליון דולר , כך 
שיחסית היתה ההשקעה סבירה . יחד עם הגל האדיר של הפקות אנימציה , שבא בעקבות 
הצלחת " רוגר רביט " , נוצרו גם שני חריגים מרתקים בטלוויזיה האמריקאית . 
" צבי הנינגה " הוא סדרת קומיקס - פעולה המשתעשעת בציניות במוסכמות קומיקס 
הגיבורים האמריקאי . ההומור שבה , הניתן להבנה ולהנאה ברמות חשיבה שונות , 
ולפיכך בגילאים שונים , התמתן אמנם במידה רבה בסדרת הטלוויזיה , אך גם 
כך הביא לצבי הנינגה המוני אוהדים , הכנסה של כמאתיים וחמישים מיליון דולר 
לבעלי הזיכיונות למוצרי לוואי , ומאה מיליון דולר ליוצרי הסרט הארוך בארבעת 
חודשי הקרנתו . החריג השני בטלוויזיה האמריקאית הוא סדרת ה"סימפסונס " , 
סדרת אנימציה השמה ללעג את המשפחה האמריקאית הממוצעת . הסדרה , המוקרנת 
בשעות צפיית השיא בערב פונה לקהל מבוגר , ורכשה לה אהדה עצומה מחוף אל 
חוף . הסטטיסטיקה מציינת בהתפעלות את ההתלהבות בקרב גילאי 8142 , קהל 
יעד מבוקש מאד בקרב המפרסמים . בהפקת תוכנית אחת בת חצי שעה בסדרת " הסימפסונס " 
מושקעים כשבע מאות אלף דולר . עיקר הסכום מוקדש לפיתוח התסריט . לעומת 
זאת , באולפני דיסני מושקע סכום של שלוש מאות אלף דולר , המוקדש בעיקר 
לאנימציה , בהפקת " דאג טיילס " ( " סיפורי ברווז " ) סדרת תוכניות 
בנות חצי שעה כל אחת , הנמצאת בראש תוכניות אחר הצהריים הפופולריות . 
ההשקעה המקובלת בסדרות מקבילות היא 002052 אלף לתוכנית בת חצי שעה . הסכומים 
המושקעים בהפקות נראים סבירים לגמרי , כאשר מעמידים אותם לצד שוק השידורים 
מרובה התחנות : ארציות , מקומיות , כבלים וכו , המוערך , לשנת 09911991 , 
בשבע מאות מיליון עד מיליארד דולר . לכך נוספות הכנסות ממוצרי לוואי , 
קלטות וידאו ושיווק מחוץ לארצות הברית . בין מגלי פוטנציאל ההכנסות הטמון 
באנימציה בולטת הקיץ חברת " פוקס " ( " פוקס המאה העשרים " ) , שאליה 
קשורות 921 תחנות טלוויזיה ברחבי ארה"ב . " מועדון הילדים של פוקס " הטלוויזיוני 
הוקם לפני כתשעה חדשים ומונה כבר מיליון וחצי חברים . אנשי " פוקס " צופים 
שבספטמבר יגיע מספר החברים לשלושה מיליון , ובעבורם מופקת עתה סדרת האנימציה 
" פיטר - פן והפירטים " , האמורה להתחרות בתוכניות הפופולריות של דיסני . 
הנבחרת של " פוקס " מחוזקת על ידי סטיוון ספילברג ואולפני וורנרס המפיקים 
ל"פוקס " את סדרת " הרפתקאות טייני - טונס " . כל אלה מהווים חלק קטן בלבד 
מההפקות המיועדות לשידור בסתיו הקרוב . רק בודדות מהן יגיעו ודאי גם אלינו , 
בעיקר כקלטות להשאלה ולמכירה , ואולי גם במסגרת תחנות הטלוויזיה בכבלים . 
לסרטי אנימציה שנועדו להקרנה בבתי קולנוע סיכוי גדול יותר להפצה בארץ . 
מבין אלה צפוי להקרנה באוגוסט הסרט הקצר השני בסדרת " רוגר רביט " : " רולרקוסטר 
רביט " , שיוקרן לפני הסרט הארוך " דיק טרייסי " . הסדרה מופקת על ידי הסניף 
החדש של אולפני דיסני באורלנדו , פלורידה . האולפנים , המכונים בקרב אנימטורים 
" גן החיות של דיסני " , ממוקמים ב"דיסני וורלד " ומאפשרים לקהל המבקרים 
להתבונן דרך קיר זכוכית ולראות את האנימטורים בעבודה . סרט קצר אחר שיופיע 
באוגוסט על מסכינו יוקרן בצמוד ל"איינשטיין הצעיר " . הסרט הקצר מציין את 
יובל החמישים לבאגס באני , ומורכב מקטעי תזכורת מתוך הקלאסיקה של סרטי באגס 
באני . תזכורת אחרת לחגיגות היובל מופיעה בפתיח ל"גרמלינס 2 " , בקטע אנימציה 
שבו רבים באגס באני ודאפי דאק על מעמדם ככוכבים . רק שניים מסרטי האנימציה 
הארוכים שהופקו השנה מוקרנים עתה בארץ : האחד הוא " גן עדן לכלבים " של 
דון בלות פורש אולפני דיסני שהקים אולפן גדול באירלנד , ושבו הפיק את הסרטים 
" פייבל והחלום האמריקאי " ו " המסע לעמק החלומות " . הפעם עוסק הסרט 
בכלבים מאפיונרים ומנסה להיות , בו זמנית , אחוז - תזזית כמו " רוגר רביט " 
וסנטימנטלי כמו דיסני קלאסי . התוצאה עלולה לעצבן אפילו ילדים שבויי אנימציה . 
" בת הים הקטנה " של אולפני דיסני הוא הסרט השני המוקרן בישראל , והוא 
שיפור ניכר לעומת הסרט הקודם של דיסני : " אוליבר וחבורתו " . הצוות החדש , 
שגדל מ601 איש ל005 , מצליח להגיע לאיכויות הקלאסיקה המוכרות של האולפנים . 
בשנה הקרובה צפויים בארץ " הרפתקאות ברנרד וביאנקה , חלק ב " ( דיסני ) 
, מחזור הקרנות נוסף של " ספר הגונגל " ( דיסני 7691 ) , " רוק - 
א - דודל " ( דון בלות ) סרט רוק נוסח אלביס בכיכוב תרנגול פלא . ואולי 
גם " נמו הקטן " , גרסה יפנית לסדרת הקומיקס של חלוץ האנימציה האמריקאי 
וינדזור מק - קיי . 
