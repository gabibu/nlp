יותר . לפני זמן רב הגישו שלטונות המכס המלצה להעמיד לדין פלילי את חשב הליכוד 
מרדכי יהל . יהל נחשד בהפצת חשבוניות מס פיקטיוויות בעת מערכת הבחירות לרשויות 
המקומיות במארס 98 . במשרד האוצר הסבירו כי גופים וחברות במשק תרמו כספים 
למערכת הבחירות של הליכוד , וקיבלו חשבוניות מס מזויפות . התורמים הגישו 
את החשבוניות לשלטונות מע"ם , ובאמצעותן זכו להקטנת תשלומי המע"ם שלהם . 
משהתגלו החשבוניות המזויפות , פתחו חוקרי המכס בחקירה מאומצת , ובסיומה 
סברו שיש למצות את מלוא הדין עם יהל . בעקבות גילוי הפרשה , קנסה מבקרת 
המדינה מרים בן פורת את הליכוד ב%51 ממימון הוצאות הבחירות , בגין חריגה 
מהן . חרף החומרה שבדבר , לוחצים באחרונה ראשי הליכוד על משרד האוצר לחזור 
בו מההצעה להגיש כתב אישום נגד יהל . כפי שפורסם ב"הארץ " , ציין בשבוע שעבר 
ח"ך מיכה חריש , מזכיר מפלגת העבודה , כי במסגרת המגעים שניהל עם הליכוד 
על הגדלת מימון המפלגות , הוצעה לו " עסקת חבילה " , שבמסגרת חוק הגדלת 
המימון ישולב סעיף שיטיל כופר על יהל . חוגים באוצר ציינו כי הרתעת הנישום 
היא צעד חשוב , שעשוי לגרום לו לחשוב שנית , לפני שיבצע עבירת מס . ברגע 
שהנישום יודע שאם יבצע עבירה הוא עלול למצוא את עצמו על ספסל הנאשמים , 
ייתכן שיחשוב פעמיים . אך כאשר יש מיוחסים הזוכים לכופר במקום הגשת כתב 
אישום , הדבר פוגע בהרתעה . ראשי הליכוד מבקשים לסיים את פרשת יהל בשקט , 
מחשש לפתיחתה של תיבת פנדורה , שעלולה לסחוף רבים . במשרדים הכלכליים 
מקווים כי הדין ימוצה עם יהל , ולו רק כדי להרתיע אחרים . 
