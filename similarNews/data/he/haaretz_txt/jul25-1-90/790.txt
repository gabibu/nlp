האם קליטת העלייה תיהפך לרוך " הגדול של שנות התשעים ? בשני העשורים האחרונים 
ההיסטוריה לא פינקה אותנו . שנות השבעים עמדו בצל הכבד של מלחמת יום הכיפורים 
ותוצאותיה הכלכליות והחברתיות . על שנות השמונים האפילו מלחמת לבנון , 
האינפלציה המשתוללת והקיפאון בצמיחה . האם יהיו שנות התשעים לעשור השלישי 
שיסתיים במאזן שלילי ? במשך שנים עמד חידוש העלייה מברית המועצות במרכז 
החלום הציוני והיה יעד מרכזי למאמצים המדיניים של ישראל . עתה , לאחר שנסללה 
הדרך להשגת היעד והגשמת החלום , גדול החשש שאנו עומדים על סף כישלון בקנה 
מידה היסטורי . קרוב לשנה אחרי שהתברר כי צפויים גלי עלייה בהיקף שלא ידענו 
כמותו מאז שנות החמישים , וכאשר כ57 אלף עולים כבר נחתו כאן , לא נערכו 
עדיין הממשלה , המשק והחברה לצפוי בעתיד . הדבר בולט בכמה תחומים . בראש 
ובראשונה קיימים שיבושים בתהליכי קבלת ההחלטות בממשלה . בנובמבר 9891 הכינה 
הממשלה תקציב המבוסס על 04 אלף עולים , כאשר היה ברור כי צפויים לפחות 001 
אלף ; עכשיו הוגש תקציב נוסף המבוסס על 69 אלף עולים , כאשר צפויים 051 
ואולי 002 אלף . אמנם יש בתקציב רזרווה של 4 . 1 מיליארד שקל לקליטת עולים 
נוספים , אולם רזרווה זו נאכלה בחלקה עוד בטרם אושרה , בגלל ביטול קיצוצי 
תקציב שהובאו בחשבון מלכתחילה . הממשלה , הגורם שבלעדיו אי אפשר לתאר קליטה 
מסודרת בהיקפים כאלה , מתקשה לפעול ולהפעיל מתוך תיאום והרמוניה . אמנם 
צפוי שיהיה שוני בגישות של הגורמים המעורבים במשימה כה מורכבת , אבל עד 
כה לא הושג תיאום מתקבל על הדעת גם בשאלות היסודיות ביותר בין האישים הממלאים 
תפקידים מרכזיים בביצועה . יצחק מודעי , אריאל שרון , יצחק פרץ , משה 
נסים , מיכאל ברונו , מושכים איש איש לכיוונו . נושאים חיוניים מגיעים 
אל שולחן הממשלה בלתי בשלים להחלטה , ושם נדחים או נשחקים בגלל אי - רצון 
או יכולת להכריע . קשור בכך הכישלון בהיערכות התקציבית המתחייבת מן המצב . 
הממשלה החליטה על קיצוץ ( 055 מיליוני שקלים ) שאיננו עומד ביחס סביר 
להיקף המשאבים הדרושים . קרוב לרבע מהקיצוץ סוכל עוד בטרם הובא לאישור הכנסת , 
ועל חלקים גדולים של יתרת הקיצוץ מאיימת סכנה כפולה מצד שרים שתקציביהם 
נפגעו ומצד קבוצות לחץ בכנסת . בנק ישראל סבור שהקיצוץ צריך להיות כפול 
מזה שעליו החליטה הממשלה ; על הקיצוץ להתבטא בפעולות הממשלה ולאו דווקא 
בסובסדיות ולהיעשות תוך עריכה - מחדש של סדרי העדיפויות הלאומיים . עמדה 
זו , הנראית כמעט אוטופית , מאפיינת את המרחק העצום בין המצוי והרצוי בתחום 
תכנון המשאבים הלאומיים . במשק בכללותו התמונה אינה מעודדת יותר . פרט 
לכמה יוצאים מהכלל , לא נראים סימני התעוררות מיוחדים נוכח התמורה הדמוגרפית 
והחברתית העומדת להתחולל . העניינים מתנהלים כאילו לא קורה דבר , כאילו 
רבבות מחפשי דיור ועבודה חדשים אינם עומדים להצטרף לאוכלוסייה מדי שנה . 
קבלנים יושבים על מערבלי בטון דוממים וממתינים להצעות משופרות ממשרד השיכון . 
תעשיינים מחשבים , בעד אילו מענקי השלמת שכר יסכימו להעסיק כמה עולים נוספים 
ואילו תוכניות מחקר ופיתוח יוציאו מהמגירות בהיפתח קופת האוצר . איגודי 
העובדים מעלים תביעות שכר כאילו אין 051 אלף מחפשי עבודה במשק שאליהם יצטרפו 
רבבות מבין העולים החדשים כבר בסתיו . אולי זו תמימות לצפות בשנות התשעים 
למעין מאמץ לאומי , המסלק הצדה חשבונות אינטרסנטיים וכולל יסודות התנדבותיים . 
אבל לפי הניסיון עד כה , לא פחות תמימה היא ההנחה , שהממשלה במתכונת הפעולה 
כפי שנתגלתה עד כה , בסיוע " כוחות השוק " , תוכל למשימה . אם לא יחול 
שינוי מהותי במתכונת הפעולה בתחום הקליטה בהשוואה לקווים שהסתמנו עד כה , 
כלומר : אם לא ישופרו תהליכי קבלת ההחלטות בממשלה ולא יוגבר התיאום בין 
שרי המפתח , תוך נכונות לקבל הכרעות כאובות , אם לא תיעשה היערכות תקציבית 
חדשה מותאמת לצרכים ואם לא תגבר הנכונות של אנשי עסקים ועובדים להתאים את 
דרישותיהם לאילוצים הנובעים מהמצב צפוי אחד משניים : הקשיים בדיור ובקרוב 
גם בתעסוקה יחריפו במידה כזאת , שגל העלייה ידעך מעצמו . עולים בכוח בברית 
המועצות יגיעו למסקנה , שהעתיד הקודר המצפה להם בארץ אינו מצדיק על אף הכל 
את נטישת המעט שיש להם שם , ומוטב להסתכן בהמתנה להזדמנות הגירה אחרת . 
הממשלה עשויה להגיע למסקנה , באי - רצון רב אך בלית ברירה , שכדי למנוע 
התמוטטות מוחלטת של מערכות כלכליות וחברתיות רגישות , אין מנוס מוויסות 
העלייה בהתאם ליכולת הקליטה . שתי החלופות מייצגות כישלון , אך מבין השתיים 
עדיפה השנייה : מוטב כישלון מבוקר מכישלון שיצא מכלל שליטה . 
