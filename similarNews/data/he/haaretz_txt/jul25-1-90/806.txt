" הטיסות מישראל ואליה בקווים לארה"ב , אינן זולות יותר בחברות התעופה 
הזרות מאשר באל - על , וייתכן ששר התחבורה , משה קצב הוטעה " , כך אמרו 
אתמול גורמי תעופה מוסמכים , בהתייחסם לידיעה בנושא זה שפורסמה אתמול ב"ידיעות 
אחרונות " . העיתון שהסתמך על דברי תשובה של קצב לשאילתא , קבע כי " הטיסות 
מישראל ואליה בקווים לארה"ב זולות ב061042 דולר בחברות התעופה הזרות , מאשר 
באל - על " . לדברי גורמי התעופה , הוזילה החודש אל - על ב531 דולר את מחירי 
כרטיסי הטיסה לניו - יורק בטיסות הבוקר הבלתי ישירות שלה , ובעקבותיה הוזילה 
חברת אייר - פראנס את המחירים , וכרטיסי טאוור - אייר זולים באופן קבוע 
ב05 דולר מחברות האחרות בקו לארה"ב . דובר משרד התחבורה , יחיאל אמיתי 
אמר אמש בתגובה : " השר לא הוטעה ולא טעה אלא צוטט בצורה לא נכונה " . 
לדבריו , התייחס קצב למחירי הטיסות מארה"ב לישראל המיועדים לשוק האמריקאי , 
ולא בקו התעופה מישראל לארה"ב ובחזרה . השר אמר עוד , כי המחירים המוצעים 
על ידי החברות האמריקאיות " הינם למספר קטן ומוגבל של נוסעים בכל טיסה " . 
קצב ציין , כי בקיץ שעבר החליטו החברות האמריקאיות להוריד את המחירים שנקבעו , 
כחלק מהתחרות החריפה בין החברות האמריקאיות . " אל - על סווסיאייר ולופטהנזה 
לא מצאו סיבה להיגרר אחר הוזלה זו דבר שהוכח כמוצדק " . 
