סופיה קיסר , עובדת ניקיון בדימוס , אלמנה , חיה מפנסיה בת 064 שקל וקצבת 
זקנה בסך 973 שקל . בנה נפטר , עם בתה היא ניתקה את הקשר לפני שנים רבות . 
היא שהתה כחודש בבית חולים ביילינסון בגלל כאבים שסבלה בכל גופה , ובעקבות 
נפילה אושפזה תשעה חודשים נוספים באגף השיקומי של בית רבקה , השייך לקופת 
חולים . לפני כחודש הוחזרה לביתה , לאחר שהובטח לה כי היא זכאית לקבל שירותי 
סיעוד בבית מטעם המוסד לביטוח לאומי , מכוח חוק ביטוח הסיעוד . בשל עיצומי 
העובדים הסוציאליים , הליכי הטיפול בשירותים הללו הוקפאו והיא מממנת היום 
את שירותי המטפלת באופן פרטי , מהכנסותיה הזעומות . אומרת קיסר בת ה08 : 
" כאשר אגמור לשלם למטפלת שלי את הכסף , אצטרך לשקול מה אני מעדיפה לעשות 
עד סוף החודש לקנות תרופות או לאכול . מה אני רוצה בסך הכל ? עבדתי כל 
חיי ועכשיו , כשאני נזקקת , אני לא מקבלת את מה שמגיע לי " היא אומרת 
בדמעות . היא יושבת בביתה רתוקה לכיסא גלגלים , אחד מקורבנות עיצומי העובדים 
הסוציאליים שהוכרזו בגלל חוק ביטוח הסיעוד והנכנסים לשבועם הרביעי . המקרה 
של סופיה קיסר מוכיח שגם כאשר יש זכאות על פי חוק , הדאגה לנזקקים על פי 
אותו חוק , באמצעות החברה , היא דאגה בערבון מוגבל . היא כרוכה בגורמים 
רבים , בבירוקרטיה שלא נועדה לפתור בעיות של נופלים בין הכיסאות . קפמאלידתוחלת 
החיים שהתארכה יצרה אוכלוסייה של נזקקים קשישים , שהם רק חלק מציבור נזקקים 
החשים כי החברה , שטיפחה בהם את התחושה שיש מי שדואג , גורמת להם אכזבה , 
תחושת חוסר אונים והבטחות שלא מומשו . המתנ"סים שהחלו לפעול בתחילת שנות 
השבעים הם אחת הדוגמאות לניסיון לשרת את השכבות הסוציו - אקונומיות הנמוכות 
וליצור אצלן נקודת זינוק שווה לזו של האוכלוסייה המבוססת . הרעיון היה לפצות 
את השכבות הללו על הפערים בשוויון הזדמנויות שנוצרו במרוצת השנים . בעקבות 
ההתעוררות החברתית שיצרו ה"לא נחמדים " כפי שהגדירה את " הפנתרים " מי 
שהיתה אז ראש הממשלה , גולדה מאיר , מינתה מאיר את ד"ר ישראל כץ לעמוד 
בראש ועדה , שמסקנותיה היו להרחיב את השירותים החברתיים . שירותים לנוער , 
מתנ"סים , שירותי ייעוץ לתעסוקה ותוכניות להרחבת דיור פרחו . המהפך הפוליטי 
של 7791 , אשר העמיד את ד"ר כץ בראש משרד העבודה הרווחה , חיזק עוד יותר 
את המגמה . מדיניות הרווחה שהיתה אז בשיאה העניקה תחושה לאזרח כי החברה 
צריכה לדאוג , ודואגת , לחלשים שבה . באותה תקופה חובר גם דו"ח זנבר , 
שדיבר על חיזוק האוטונומיה של הרשויות המקומיות בתחומי רווחת הפרט . הדו"ח 
יצא מן ההנחה שהשלטון המקומי יהיה ער יותר למצוקות ולצרכים , ואילו השלטון 
המרכזי צריך להנחות ולפקח . קפמאבינבשנות השמונים החלו רווחות תפיסות חדשות . 
נושא הדגל שלהן היה מילטון פרידמן , שייצג תפיסות כלכליות חברתיות ליברליות - 
שמרניות מארה"ב של רייגן ומאנגליה של תאצר , שעיקרן מיעוט התערבות הממשלה 
המרכזית בחיי הפרט וקיצוץ בהוצאות הציבוריות . ביום עיון , שהתקיים לפני 
כשבועיים בנושא " רווחת האזרח מבט לשנות האלפיים " , בבית הספר לעבודה 
סוציאלית על שם בוב שאפל , על ידי שי"ל , שירות ייעוץ לאזרח , של משרד 
העבודה והרווחה , והאגף לשירותי רווחה של עיריית תל - אביב , ציינו הדוברים 
את התהליך של הסרת האחריות לרווחת הפרט מהשלטון המרכזי . ד"ר יוסי כורזים , 
מתכנן חברתי במחלקה להתחדשות בסוכנות , הצביע על העובדה שבעשר השנים האחרונות 
היו קיצוצים של % 01 בכל תחומי השירותים הסוציאליים האישיים , למרות גידול 
האוכלוסייה . הדבר בא לביטוי בתחומי הבריאות , השיכון , החינוך והתעסוקה . 
פרויקטים של שיקום שכונות באו אל קצם , מפעל המתנ"סים מוכר שירותים כמו 
כל חוג פרטי , משגשג בשכונות אמידות ואינו נותן תשובה לנזקקים . כורזים 
הגדיר זאת כתהליך של דרוויניזים חברתי דהיינו , רק החזקים שורדים , מקבלים 
את החינוך שבו הם רוצים ואת שירותי הבריאות שבעבורם הם משלמים כסף נוסף . 
ד"ר כורזים הזהיר מהניסיון להחיות את רעיונות מדיניות הרווחה רק בתחום העלייה . 
בעת שנאמרו הדברים כבר היו הכל מודעים לפתיל הרווי בחומר נפץ , הקשור 
להבדלים ביחס השלטון לעולים ולוותיקים . דומה שהפתיל כבר התלקח . תהליך 
התנערות השלטון המרכזי מדאגה לרווחת הפרט גרם לכניסתן של הרשויות המקומיות 
לחלל שנוצר . כורזים סבור שזהו תהליך מסוכן , שכן בהעדר קריטריונים ארציים 
ברורים , המעוגנים בחוק , יהיו כללי הזכאות לקבלת עזרה נתונים לשיקול דעת 
מקומי , כשכל רשות קובעת לה את סדרי העדיפויות , גם לפי כללי הכדאיות הפוליטיים : 
למשל , עדיף לטפל בזקנים בעלי זכות הצבעה מאשר בילדים בסיכון , שאינם 
מהווים כוח אלקטורלי במישור העירוני . יהושפט הראל , מנהל האגף למחקר ולתכנון 
במשרד העבודה והרווחה , סבור כי הפתרון מצוי באמצע הדרך . גם באירופה השבעה 
נבלמה מדיניות הרווחה , לאחר שגילו כי הייצור אינו מכסה את מלוא הצרכים 
לכולם . הפתרון , לדבריו , טמון באחריות משולבת של הממשל , הקהילה והפרט . 
למעשה , מבחינה חוקית האחריות על שירותי הסעד מצויה בידי הרשות המקומית . 
התערבות היתר של הממשל המרכזי התפתחה במשך השנים מתוך הדאגה ליישובים הקטנים , 
הפחות אמידים , ללא יכולת ארגונית וכוח אדם מקצועי . במשך הזמן נוצרה 
התערבות ממשלתית עד לחדירה לפרטים . בעשור האחרון , בעקבות בחירה ישירה 
של ראשי הערים , חל שינוי והם החלו לקחת על עצמם יותר סמכויות ואחריות לרווחת 
הפרט . בכל הרשויות החברתיות יש כיום אנשי מקצוע ומכאן הציפיות לרמת טיפול 
גבוהה יותר במישור המקומי . קפמאבינלדעת אנשי מקצוע בתחום המדיניות החברתית , 
פרט לתל - אביב ולירושלים יתר היישובים הם צמיתים של השלטון המרכזי ובכלל 
זה משרד השיכון , מנהל מקרקעי ישראל , משרד הפנים והאוצר . במשרד העבודה 
והרווחה כיום נקבע תקציב גמיש המאפשר לרשות המקומית קביעת עדיפות . מי שעוקב 
אחרי מצוקות לשכות הרווחה המקומיות יודע כי החלוקה הגמישה דומה לשמיכה קצרה 
מדי , המכסה רק חלק מן הגוף . זאב פרידמן , מנהל האגף לשירותי רווחה בעיריית 
תל - אביב , מצדד בהעברת האחריות לרווחת התושבים לידי הרשויות המקומיות , 
אך הוא מעדיף כי הדבר ייעשה שלא במסגרת עלה התאנה של חוק שירותי הסעד מ8591 , 
שהינו חוק מיושן ללא הגדרת סל שירותים או סמכויות . המגמה של העברת הנטל 
לרשויות המקומיות יוצרת מצב ביניים לא ברור . ברשויות מתמרמרים על כי שיעורי 
ההשתתפות הממשלתית באחזקת חוסים במוסדות יורדת מדי שנה . בתל - אביב מצויים 
כרגע 001 ילדים בסכנה , ואין להם מקומות בפנימיות או סידורים אלטרנטיוויים . 
ד"ר אהרון יורק , ממועצת ארגוני המתנדבים ויו"ר ועדת היגוי של פרויקט 
למרכז להתנדבות , סבור כי את המחיר הסופי משלמות תמיד הנשים . שכן כאשר 
יש נסיגה במדיניות הרווחה בשלטון המרכזי , העול חוזר בעיקרו למשפחה , ובדרך 
כלל לנשים . הוא ציטט אישה שאמרה על עצמה כי היא מטפלת בכששה קשישים : 
בהוריה , בהורי בעלה , בבעל עצמו , המבוגר ממנה , ולבסוף גם בעצמה . 
גם ארגוני המתנדבים מבוססים ברובם על נשים . קפמאביניורק סבור כי המודל 
הרצוי הוא שילוב פעילות של הגורם הממשלתי , הרשות המקומית והאזרחים בקהילה 
קרי המתנדבים . עם זאת , עדיף לדעתו שארגוני המתנדבים לא יתמסדו , כדי 
שיישמרו הרעננות המחשבתית והעשייה ולא תיווצר שכבה של אליטה התנדבותית המקורבת 
לשני ראשי הקודקוד האחרים השלטון המרכזי והמקומי , ואינה מייצגת כראוי 
את האינטרסים של הקבוצות שמהן היא צמחה . לפי הנתונים הסטטיסטיים , 001 
אלף משפחות , % 8 מן האוכלוסייה , מטופלות בלשכות הרווחה , ו%02 מן הפונים 
שייכים למשפחות חד הוריות . גלי העלייה והאבטלה המתמשכת עדיין עשויים להגדיל 
את שיעורם היחסי . בצד השאלה מי הגוף המרכזי שיטפל במשפחות הללו השלטון 
המרכזי או הרשויות המקומיות , שנטלו על גבן גם את עיקר נטל הקליטה דומה 
כי אין מדיניות רווחה ברורה . גורמים במשרד העבודה והרווחה , כמו עובדים 
סוציאליים העוסקים בנושא ברשויות המקומיות , מטילים את האשם בהיעדרו של 
שר העבודה והרווחה מסיבות קואליציוניות , ומוחים נגד העובדה שמשרד כה מרכזי 
משמש בן ערובה פוליטי . אלי בן גרא , מזכ"ל איגוד העובדים הסוציאליים , 
חזר השבוע על עמדתו כי הכל עניין של סדרי עדיפות . אין 001 מיליון שקל 
לפתור את בעיות הרווחה , אך יש לייחודיים ולמימון מפלגות כמיליארד שקל . 
והוא מזהיר : " מחיר אחזקת אסיר בבית סוהר עולה על אחזקת תלמיד בבית הספר , 
שיקום נרקומן עולה יותר מחוג במתנ"ס . מעון סגור לנוער עבריין יקר במחירו 
ממעון יום לילדים בשכונות מצוקה " . ד"ר דוד דרי , מרצה למדעי המדינה באוניברסיטה 
העברית , היה בעבר מעורב בפרויקט שיקום השכונות שהוא מגדיר ככישלון , דווקא 
משום שלא טופל ברמה המקומית . הוא מציין כי למרות ההשקעה של 008 מיליון 
דולר , חלק ניכר ממשתכני האוהלים באים מהשכונות ששוקמו . עם זאת , באופטימיות 
זהירה הוא רואה בתנועות האוהלים שבר שיזעזע את המערכת . לדבריו , כפי 
שתנועת הפנתרים יצרה את הצמיחה החברתית של שנות השבעים , ייתכן והתנועה 
המבטאת בחלקה צורך ובחלקה מחאה חברתית , תוציא אל הפועל תוכניות רציניות 
בתחום הרווחה מהמגירות של משרדי הממשלה . 
