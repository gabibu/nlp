הרמטכ"ל דן שומרון סיכם אתמול את השינויים ביחידת דובר צה"ל . מקורות צבאיים 
מסרו כי השינויים נועדו לחזק את יחידת הדובר ולקבוע ריכוזיות בנהלי הפצת 
מידע . בענף הקישור לעיתונות ייקבעו שלושה קצינים בדרג רס"ן אשר יופקדו על 
הדיווח מן הפיקודים במרחבים . הקשר לאגפי צה"ל , לזרועות ולחילות ייעשה 
באמצעות מדורים חדשים שיוקמו ביחידת הדובר . באגף התכנון של צה"ל תימשך 
עבודת המטה ליישום סיכום הרמטכ"ל . שינויים אלה ואחרים באים בעקבות דו"ח 
מבקר המדינה על יחידת דובר צה"ל ודו"ח על ועדה בראשות אלוף ( מיל ) שלמה 
גזית שעסקה בנושא . 
