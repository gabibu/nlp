נציבות שירות המדינה תבדוק בימים הקרובים באם מקיימים עובדי מדינה בכירים 
החברים במרכזי המפלגות את החוק שחייבם להתפטר עד אתמול מאחד משני הגופים 
מרכז המפלגה או שירות המדינה . נציב שירות המדינה מאיר גבאי ישגר בימים 
הקרובים מכתב אישי אל 000 , 5 העובדים בשירות המדינה , המכהנים ב4 הדרגות 
העליונות , ובו יבקש להשיב לו אם העובד חבר במרכז מפלגה , ואם אכן התפטר 
ממרכז המפלגה או משירות המדינה כפי שדורש החוק . במקביל , יפנה גבאי אל 
מזכירי המפלגות , בבקשה שימציאו לו את רשימת עובדי המדינה , שהם חברי מרכז , 
וכן את רשימת המתפטרים מהמרכז . גבאי הסביר אתמול ל"הארץ " כי החליט לנהוג 
כך על מנת לוודא שאכן החוק , האוסר מינויים פוליטיים , מיושם על - ידי 
עובדי המדינה . מידע על עובד מדינה , החבר במרכז מפלגה יתוייק בתיקו האישי . 
אתמול היה המועד האחרון שניתן לעובדי המדינה הבכירים להחליט באיזה משני הכובעים 
להמשיך ולהחזיק . להערכתו של גבאי , מאות עובדי מדינה התפטרו אתמול מחברותם 
במרכזי המפלגה . עד כה לא בחר אף עובד מדינה בכיר להתפטר מהמנגנון הציבורי 
דווקא . גבאי הוסיף כי ינקוט בצעדים נגד עובדי מדינה , שלגביהם יוברר כי 
לא מילאו אחר החוק . נגד עובד מדינה שהיה אמור להתפטר מהמרכז או מתפקידו 
עד אתמול ולא עשה כן , יוגש כתב אישום בבית הדין למשמעת בשירות המדינה . 
היום אמורה מליאת הכנסת לדון בקריאה טרומית בהצעת חוק שהגיש ח"ך מיכאל קליינר 
( ליכוד ) . קליינר מציע לבטל את החוק שהתקבל ביוזמתו של ח"ך רובינשטיין , 
האוסר על מינויים פוליטיים . חוגים בליכוד מתארגנים כעת בבקשה להכניס שינויים 
בחוק הקיים . הם סבורים שיש להחילו גם על הסוכנות היהודית ועל מוסדות ההסתדרות . 
