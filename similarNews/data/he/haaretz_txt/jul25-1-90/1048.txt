הצילומים ההומו - ארוטיים של רוברט מייפלתורף יוצגו החל מהיום במכון לאמנות 
מודרנית בבוסטון . תערוכה זו , שקיבלה תמיכה מן הקרן הלאומית לאמנויות , 
בוטלה בוואשינגטון בגלל חשש משערורייה , ובכך עוררה את הוויכוח הגדול ביותר 
בארה"ב על זכותה של האמנות להיות נועזת , ואף על פי כן לזכות בתמיכה ציבורית . 
שמה של בוסטון יצא כעיר שמרנית , שנוטים לצנזר בה אמנות . נתוני התאחדות 
הספריות בארה"ב מורים , שמאז המאה שעברה נפסלו בבוסטון לפחות 61 ספרים , 
וביניהם ספרים של תיאודור דרייזר , ארנסט המינגווי ואליזבת בארט בראונינג . 
ב0891 נפסל להקרנה בבוסטון סרט שנעשה על פי ספרו של גור וידאל " קליגולה " . 
כשרוצים לתת בארה " ב דוגמה לצנזורה חריפה במיוחד , אומרים " זה נפסל 
בבוסטון " . בתערוכה של מייפלתורף 061 צילומים , ושבעה מהם ארוטיים במיוחד . 
פיליף לאולר , נציג הליגה הקתולית של בוסטון , וגון קולינס , ראש העיר 
לשעבר , כבר הודיעו שיהיו מחאות חריפות נגד קיום התערוכה , אבל מנהל המכון 
לאמנות מודרנית , דיויד רוס , מבטיח שהתערוכה תוצג ותזכה גם להגנה מפני 
מחאות או פגיעות . רוס אמר , שהעיר תכבד את זכרו של מייפלתורף , שמת מאיידס 
לפני שנה , בבוסטון . שבע העבודות השנויות במחלוקת לא יוצאו מן התערוכה , 
אמר , מפני שמייפלתורף האמן ראוי לרטרוספקטיווה . ראש העיר הנוכחי , 
ריימונד פלין , הודיע שלא יתערב ולא ימנע את קיומה של תערוכה . גם מחוץ 
לבוסטון מעוררות יצירותיו של מייפלקפתמונה1 , 52פתורף סערת רוחות . באוהיו 
פסק שופט שיש להעמיד לדין מנהל גלריה על כך שהציג צילומים של מייפלתורף 
ובהם ילדים בעירום . 
