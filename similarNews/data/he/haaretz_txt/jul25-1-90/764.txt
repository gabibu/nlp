יו"ר ועדת חוקה חוק ומשפט , אוריאל לין , אינו רואה בעין יפה את פעילותה 
של קבוצת עורכי דין , צעירים ברובם ב"וועד לשמירת המקצוע " בראשותו של 
עו"ד חיים שטנגר , נגד פתיחת מכונים לא אקדמיים ללימוד משפטים . ( ועד 
זה אינו קשור בלשכת עורכי הדין , אף כי אנשיו חברים בה ) . ח"ך לין סבור 
שההתארגנות מיועדת להשאיר על כנה את הסלקציה בקבלה ללימודי משפטים . " איני 
מבין על פי איזו תפיסה סבורים הצעירים האלה שהזכות ללמוד תהיה בלעדית לשכבת 
העידית הכלכלית והאינטלקטואלית הצרה בארץ " , אמר . " אין סיבה שיראו את 
המצב הקיים כנצחי וינסו להשתמש בו כדי להגן על המקצוע . עליהם לדעת כי הנטייה 
בכנסת היא לפתוח מקצועות לתחרות ולא להיפך " . באמרו " להגן על המקצוע " , 
רואה לין לנגד עיניו את הניסיון למנוע כניסה חופשית של אנשים חסרי תואר 
אקדמי למקצוע עריכת דין . אולם כאשר דובריהם של קבוצה חדשה זו אומרים " להגן 
על המקצוע " , הם רואים בראש ובראשונה את התסריט של הסתננות מעמד חדש לשורותיהם , 
בחזקת " מרפאי שיניים " שמתערבבים בקהל " רופאי השיניים " . בראשית שנות 
הששים קיבלה הכנסת , לאחר מאמצים שהפעיל ציבור עורכי הדין , את החקיקה 
המכירה במקצוע עריכת דין כמקצוע אקדמי , וסגרה אותו בפני לא אקדמאים . 
ב0991 העבירה הכנסת תיקון המתיר את כניסתם למקצוע של בוגרי מכונים לא אקדמיים 
למשפט . פרופיל של שני סוגי עורכי הדין שייווצרו בעתיד הקרוב , עקב התיקון 
האחרון , שירטט עו"ד אילן קניג , מפעילי " הוועד לשמירת המקצוע " בראשותו 
של עו"ד חיים שטנגר : מצד אחד עורך דין בעל השכלה ותואר אקדמיים , שסיים 
את לימודיו בהשקעה כספית נמוכה יחסית ובהשקעה גבוהה בלימודים , שכללה סמינריונים 
והכנת עבודות מחקר , הרחיב את אופקיו בלימודי חובה של מקצועות כפילוסופיה , 
פסיכולוגיה יהדות ומשפט עברי , וחיזק את כושר ההבעה שלו ויכולת העבודה 
ליד שולחן הכתיבה . מצד שני עורך דין ללא תואר אקדמי , שבמקרים רבים עריכת 
דין היא אצלו מקצוע צדדי , שההשקעה הכספית הכבדה בלימודיו עומדת ביחס הפוך 
להשקעה הנמוכה שלו בלימודים במכללה שאינה מקיימת סמינריונים ואינה מחייבת 
לכתוב עבודות מחקר . בוגר מכללה זו הוא בעל אופקים תרבותיים צרים יותר , 
מרכיב העבודה ליד השולחן חלש אצלו וכך גם כושר ההבעה , והוא מגלה נטייה 
בעיקר לעבודה בשטח . קפמאבין " אם נסכים שמקצוענו אקדמי , " אמר מ"ם ראש 
לשכת עורכי הדין , עו"ד דרור חוטר - ישי , המתנגד לפתיחת מכוני משפט לא 
אקדמיים " לא נוכל להרשות לעצמנו לאבד מעמד זה . אם נחליט שמקצוענו לא 
אקדמי , אין לשכת עורכי הדין מסוגלת לשלוט ברמת המקצוע , מאחר שהיא אינה 
יכולה לקיים פיקוח על רמת הלימודים במכונים " ( בעוד הפיקוח על הלימודים 
בפקולטות הוא בידי האוניברסיטאות והמועצה להשכלה גבוהה ) . בעתיד , טוען 
חוטר ישי , יהיו שופטים לא אקדמיים , יועץ משפטי לא אקדמי , פרקליטי מדינה 
ומחוז לא אקדמיים , ו"חוששני שכולנו נהפוך בעיני הציבור לחבורת בעלי מלאכה . 
ועוד יעבירו אותנו מדירוג האקדמאים לדירוג הפקידים . אומרים לי שכאשר יוצף 
המקצוע בבעלי מלאכה לא אקדמאים , יאזנו כוחות השוק את הביקוש , ואז לא 
יהיו נרשמים למכונים . חושבני כי תמימים הם האומרים כך , אך הסכנה אינה 
בתמימותם , אלא במסקנותיהם . הם רוצים להרוס תחילה כדי לנסות ולהתנחם בכך 
שההרס ייפסק בעתיד " . הטענה בדבר הדה - אקדמיזציה של מקצוע המשפטים נשמעת 
מוזרה לעורך דין יעקב רובין , ראש לשכת עורכי הדין . הוא קובע : " הבחינות 
הפסיכומטריות ( שהן תנאי להתקבלות בפקולטות למשפטים , בנוסף לציוני הבגרות , 
אך לא במכונים ללימודי משפטים , שם קובעים ציוני הבגרות בלבד ) אינן מהוות 
ראיה מוחלטת לרמתו של מי שבסופם של לימודים והתמחות ייהפך לעורך דין " . במכון 
למשפטים ילמדו טובי המורים של הפקולטות למשפטים , אמר רובין , עם מורים 
נבחרים משורות עורכי הדין והשופטים . " תוכנית הלימודים כמעט זהה לזו של 
הפקולטות למשפטים , בתוספת אותם מקצועות שלשכת עורכי הדין ראתה אותם כחיוניים 
למי שמבקש להתעסק במקצוע הפרקליטות " . והוא מוסיף : " מה נותר איפוא לאקדמיזציה 
פרט לשמה הנאה " ? 
