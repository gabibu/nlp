בעקבות דו " ח מבקר ההסתדרות על סניף נעמת ת"א - יפו , המעיד על חריגה מניהול 
תקין ומתקנון התנועה , הוקמה ועדה לבדיקת הממצאים ולהסקת המסקנות . את 
הוועדה הקימה יו"ר האגף לארגון בנעמת , דרורה מאיר , האחראית על סניפי 
נעמת בארץ . בראש הוועדה עומדת ליאורה לנגר , יו"ר אגף הכספים בתנועה . 
המסקנות יוגשו בפני מזכירות נעמת תוך שלושה שבועות . מזכירת נעמת ת"א - 
יפו , עדה רבון , אמרה בתגובה כי הקמת הוועדה הינה שיא במאבק ארוך של מרכז 
נעמת להשתלט על סניף ת"א - יפו , שהוא סניף עצמאי . " זו נקמה וחיסול 
חשבונות אישי על רקע של מאבקים פוליטיים בעבר בין מזכ"ל נעמת , מאשה לובלסקי , 
וביני " , אמרה רבון . לדבריה , מדובר בדו"ח ביניים שטרם עבר את כל תהליכי 
הבדיקה . ראש רשימת הליכוד בנעמת , רבקה בר - לב , ביקרה חברות נעמת מסניפים 
שונים על מודעת התמיכה שלהן בסרבני שירות בשטחים , שנשלחו לכלא צבאי . 
בר - לב תובעת ממאשה לובלסקי לגנות מעורבות זו , ולהבהיר כי פעילותן החריגה 
של אותן נציגות אינה על דעת התנועה ואינה מקובלת עליה . 
