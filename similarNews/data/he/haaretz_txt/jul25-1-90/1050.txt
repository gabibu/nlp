לצד ערוצו של נחל עמיקם ולמרגלות הר חורשן ניצב שלט קטן האומר בזו הלשון : 
" מדור להכשרת נהיגה ציר תנועה " . המדור הוא מדור לנהיגת שטח , וציר 
התנועה עובר בתוואי קשה - עבירת . רגע האמת הגיע , אני ממלמל אל ה"ארו 
דאסטר " , שפנסיו המזוגגים בוחנים את השלט בחוסר אמון מסוים , וטופח לו 
טפיחת עידוד קלה על ידית ההילוכים . שילוב להנעה כפולה עם יחס העברה נמוך 
( או בעברית שילוב ל"פרונט ספיישל " ) ואנחנו יוצאים לדרך . גיף הדאסטר 
האח הגדול של הדלתא הרומנייה , שהיתה כאן למשל ולשנינה הגיע לישראל בתחילת 
השנה . במשך התקופה כבר הספיק לצבור כשני עשרות אוהדים , שרכשו אותו ומתייחסים 
אליו , ואיש לרעהו , במחוות טקסיות של כת סתרים , או מועדון חברים ייחודי 
עניין חביב ודי מועיל , כפי שהזדמן לנו ללמוד כמה שעות לאחר מכן . בינתיים 
הדאסטר מדלג על חלוקי האבן המרבדים את ערוץ זרימת המים ומטפס בלא קשיים מיוחדים 
את 871 המטרים של החורשן , שמורת טבע יפהפייה המכוסה חורש ים - תיכוני צפוף , 
סבך של עצי אלון מצוי בחלקה הצפוני וחורש אלוני התבור בחלקיה הדרומי והמזרחי . 
הרעיון לבקר בגוש אלונה , שהוא אחד מאזורי החורש המרהיבים והבלתי - מוכרים 
בישראל , עלה בעקבות כתבה שפירסם ב"הארץ " לפני כחודשיים אלי אלעד . 
את המסלול שהציע אלעד פיתחתי קצת , כדי שיתאים לבחינת גיף , וכך ירדנו 
ממושב עמיקם , הבנוי על אדמות הכפרים הנטושים צברין וסנדיאנה , אל עין 
עמיקם ומשם לאורך הנחל אל הר חורשן , המצוי מדרום לשמורת אלונה . הדאסטר 
המשיך להתנהג כגיף לכל דבר גם כשירדנו במדרון סלעי תלול ושבנו וטיפסנו באחד 
הערוצים אל עבר בת - שלמה העתיקה . קפמאפרקמשם המשכנו בכביש הסלול ולמדנו 
כי בכביש הדאסטר נוח , יחסית לכלי רכב ממשפחת הגיפים . הוא אינו סובל מהקפצנות 
האפילפטית של הסוזוקי סמוראי ואינו מפגין שמץ מנטייתו של האחרון להתאבד בכל 
סיבוב . נוחות הנסיעה נובעת הן מהמושבים , הראויים לציון בנוחותם , והן 
ממשקלו הכבד יחסית של הגיף ( כ031 , 1 ק"ג ) , שחוסך ממנו את ההיפר - 
אקטיוויות העצבנית של הסוזוקי . למשקל הרב יש , כמובן , פן נוסף והוא 
פגיעה בביצועים . על - פי ה"נוטיטה טהניקה , גרסת ארו למנוע רנו 21 שבנפח 
793 , 1 סמ"ק מספקת 26 כוחות סוס ומומנט של 2 . 01 קג"ם . בהשוואה , לסוזוקי 
סמוראי המצויד במנוע שנפחו קטן ב27 סמ"ק נתונים כמעט זהים ( 46 כוחות סוס 
ו2 . 01 קג"ם ) , אך משקלו קל בכ042 ק"ג . ההספק המרבי של מנוע הדאסטר 
מתקבל ב005 , 5 סל"ד , אך הרעש והמהומה שהוא מעורר עת מנסים לקבל את ההספק 
המרבי משאירים את המלאכה הזאת , לפחות בכביש , בידי חירש או איש קשה - 
לב מיסודו . באופן מעשי לא ניתן לנסוע מהר מ021 קמ"ש , ובעצם גם לא צריך . 
במהירות החוקית הגיף הרומני משייט די בנחת ושומר על יציבות כיוונית טובה 
בלא כל מאמץ . בעיה מתעוררת רק כשיש צורך לעקוף , ומיד מתברר כי בדאסטר 
תאוצות ממהירות 0809 נמדדות במחוג הקטן בשעון הזמן . רצוי לוודא שיש הפרש 
מהירות גדול בין הגיף לבין הרכב הנעקף , ולא , כדאי לוותר מראש על ביצוע 
העקיפה . למען ההגינות אציין , כי להוציא גיפים יוקרתיים ויקרים , רכב 
שטח אינו אמור להצטיין בביצועי כביש . לזכות הדאסטר אפשר לציין לפחות את 
תחושת הביטחון שהוא מקנה במהירות של 09 עד 011 קמ"ש . חוסר כוח ביחס למשקל , 
שהוא בבחינת טרדה פעוטה בכביש , עלול להיות בשטחים קשי - עבירת מכשלה של 
ממש . הדאסטר אינו מתקשה להתמודד עם מדרון תלול כל עוד משטח הנסיעה הוא 
מוצק ומאפשר אחיזה טובה לצמיגים . בחול עמוק ובמעלה דיונות , שבהן מתוספת 
על השיפוע התחפרות הגלגלים , מתחילים להבחין בקשיים . לרוב , עקרון התנופה 
עוזר וכל עוד מקפידים לשמור עליו יטפס הדאסטר על הדיונות כחרגול עליז . 
אך העיקרון המועיל הזה אינו ישים בכל מצב , ולכן כשתוואי השטח מכתיבים 
מהירות אטית , לא נותר אלא לוותר על הטיפוס במעלה הדיונה ולאתר דרך חלופית 
שתעקוף את המכשול הגבוה . ליקוי נוסף המכביד על נהיגת שטח תובענית הוא הקושי 
הכרוך בשילוב ההילוכים . בכביש עדיין אפשר להתייחס לשילוב ההילוכים הקשה 
כגחמה המקנה לגיף אופי גברי . אפשר אפילו לסלוח על כך שכאשר ידית ההילוכים 
מוצבת בהילוך אחורי קשה לשחרר את מעצור היד , כי שתי הידיות נושקות זו לזו . 
אך כשהדאסטר דוהר במעלה גבעה חולית והמנוע מתחנן לשילוב מהיר של הילוך נמוך , 
האופי הקשוח של שילוב ההילוכים משפיע לרעה על כושר העבירות . הדאסטר שנמסר 
לידי עבר כ000 , 02 ק"ם , מרביתם , יש לשער , בתנאים קשים . ייתכן כי 
המצמד כבר אינו במיטבו ( מה שמסביר גם את החריקות הצורמות בשילוב של הילוך 
רביעי ) . אך בלא כל תלות במצמד , תיבת ההילוכים גם פיתחה נטייה " לקפוץ " 
מהילוך ( בעיקר אחורי ) לא כל - כך נעים כשמידרדרים בזהירות לאחור במורד 
מתלול , ומערכת הבלמים היא לא מהזן הראוי לציון . קפמאפרקרוב רוכשי הגיף 
מתוצרת רומניה , יש להניח , אינם משתמשים בו כרכב שטח קשוח אלא לטיולים 
משפחתיים ולירידה של כיף אל חוף הים . הדאסטר , ואת זה יש להדגיש , כמעט 
שלא ייתקל בקשיים בשימוש שכזה . כמעט , כי חריגה קלה עלולה לעורר בכל זאת 
קושי מסוים , כפי שאפשר ללמוד מהסיפור הבא : בדרך הביתה , לאחר שהגיף 
הראה יכולת מעודדת בכיבוש משעולים טרשיים , היה טבעי לנסות ולחזור מהצפון 
לתל - אביב על חוף הים במקום להשתמש בכביש החוף העמוס . זו דרך חביבה , 
בעיקר בימי החול , כשהחופים ריקים יחסית ממתרחצים . הדאסטר צלח בשמחה 
את משטחי החול , טבל את גלגליו בים וטיפס בעוז על הסלעים המנמרים את מותני 
קו החוף , שהולכים ומתכווצים ככל שמדרימים . מדרום לגעש הגענו למחסום סלעים 
בלתי - עביר . בדקתי את עומק המים , את כיוון הרוח , את לחץ האוויר בצמיגים 
והחלטתי לעקוף את מחסום הסלע מצד מערב . הדאסטר זינק לים באומץ , לועג 
לגלי הים שהיכו בעוז בבתי גלגליו . אך אבוי , ממש באמצע החצייה החליטה 
מערכת החשמל של הדאסטר לחשוף את איבריה ולהתרענן באדי מי מלח קרים . הגיף 
הנבוך נשאר תקוע בתוך הים כמו ספינה שנטרפה ליד החוף . דגים קיפצו לידינו 
בעליזות כשמשברי הגלים הלכו וגבהו לעומת דופן הגיף , והיתה זו הפעם הראשונה 
שבירכתי על משקלו הכבד שמנע ממנו לעקוב אחר מסלול נעלי שנטרפו בגלים ונסחפו 
למעמקים . הדאסטר סירב להתניע , וברור היה כי ללא ייבוש יסודי של המצתים 
והמפלג הוא ימשיך לעמוד בשלו . זקיפת מכסה המנוע חידדה את ההבחנה , כי 
בתנאי הסערה המתגברת כל ניסיון לייבוש מערכת ההצתה מועד לכישלון . בינתיים 
התזוזה היחידה היתה עליית מפלס הגלים , בשעה שהגיף העמיק את נעיצת צמיגיו 
בקרקע הרכה הגולשת בנחת לכיוון מערב . כשהמצב היה לעובדה מוגמרת חוויתי לפתע 
פאטה מורגנה . על הגדה הנכספת ממול חנה אח תאום , גיף דאסטר לבן זהה לחלוטין 
לספינתי הטובעת . שמחתי גאתה כמפלס הגלים כשבעל הדאסטר הבחין בקושי המסוים 
שבו נמצאנו והגיע בריצה . זה הגיף של גולן ממוטוקארס , הוא נקב בשם בעליו 
האמיתי של הגיף , ומיד נזף בי על בורותי , ואו חוצפתי , שהביאה אותי עד 
הלום . אין גיף אחר בעולם שהיה מצליח לעבור כאן , הוא טען בתוקף , ואני 
מיד עניתי שעברתי בדיוק במקום הזה בגיף סוזוקי ולא היו שום בעיות . אנחנו 
כבר מחלצים אותך , הזדרז להגן על כבוד הדאסטר , ובאמת בתוך פחות מחמש דקות 
התגייס כל החוף ובכוחות משותפים הגיף נשלה מהמים ונחת בגדה הנגדית . ובהקשרו 
של הסיפור הזה כמה עניינים . ראשית חוכמה , זו הזדמנות להודות לחבר הנחמד 
( באמת ) בכת הדאסטר שאת שמו שכחתי לשאול . תודה על הושטת העזרה והחביבות . 
שנית , לא רק שעברתי בגיף סוזוקי באותו מקום ממש , אלא שחציתי בו מקומות 
שהמים בהם הגיעו לגובה מכסה המנוע בלא כל בעיה . מערכת החשמל של הדאסטר , 
ובעיקר המפלג , אינם אטומים כפי שרצוי שיהיו בגיף , ובעתות החורף עלול 
הדבר לגרום בעיה בנסיעת שטח של ממש . ולבסוף , אני יודע שגם גיף ישראלי 
ישן היה נתקע באותו מקום ובדיוק מאותה סיבה , אבל גיף ישן לא אמור להיות 
בר - השוואה לגיף ממודל 09 . הדאסטר גם סובל מרמת גימור ירודה . אפשר ללגלג 
על ריפוד הכיסאות , העושה שימוש בבד נעים אך גם בחומר פלסטי דמוי - סקאי ; 
ניתן לגחך על כפתור מערכת האוורר העלובה , שמסתובב ומסתובב בלא משמעות 
עד שכמעט שהוא נושר ליד . אבל הערות מסוג זה , שהיו פוסלות על הסף מכונית 
פרטית , אין להן חשיבות רבה כשבגיף עסקינן . היה נחמד למצוא כי גג הברזנט 
מוסר ומורכב בקלות יתרה , וכי למעט אותו מקרה מצער , המנוע הונע תמיד בניסיון 
ראשון ושני מאווררים קיימו את טמפרטורת העבודה שלו בתחום המותר גם לאחר 
נסיעת שטח קשה . הערות ביקורת שיש להוסיף הן , שמנגנון מנעול הדלת הימנית 
התקלקל ולא היה אפשר לפתוח את הדלת מבחוץ , ושללא כיסוי הברזנט לא ניתן 
להבחין באותות נורות - החיווי . ועוד הערה , צייקנית : החישוקים הייחודיים 
( עם שלושה ברגים ) מגבילים את האפשרויות של שיפור הצמיגים והחלפתם . 
למרות הכל , הדאסטר הוא גיף . נאה מבחינה חיצונית , מצויד במרווח - גחון 
מספק , בקפיצים קשוחים ובמומנט בסל"ד נמוך . להוציא את אירוע ההיתקעות 
המביך בשולי הים , הוא לא עצר מלכת והצליח לחלץ את עצמו , בלא כל עזרה 
חיצונית , בארבעת ימי מבחן . הגימור הירוד מונע ממנו להיות רכב - פנאי 
סטייליסטי דוגמת הסוזוקי , והעדר הכוח והליקויים האחרים שצוינו פוסלים אותו 
מלשרת כרכב שטח לצרכים מקצועיים . הדאסטר מתאים למי שמוכן להסתפק ברכב 
שטח סביר וארכאי במקצת . הוא עולה 277 , 62 ש"ח , כשני - שלישים בלבד ממחיר 
סוזוקי סמוראי ( ששיווקו בישראל הופסקבאופן זמני ) . 
