החלטתה של ארצות - הברית בדבר שינוי המדיניות כלפי קמבודיה והידברות ישירה 
עם וייטנאם , היא סימן נוסף להסכמה הגוברת בין הסובייטים והאמריקאים בכל 
הנוגע לסכסוכים אזוריים . הפעם הזאת נעשתה ההסכמה בין שתי המעצמות על חשבון 
סין , בעלת בריתם העיקרית של " הקמרים האדומים " . מאלפת העובדה , ששר 
החוץ האמריקאי , גיימס בייקר , הודיע על החלטת ואשינגטון לבטל את ההכרה 
הדיפלומטית בקואליציה הקמבודית , הנתונה , למעשה , בשליטת " הקמרים 
האדומים " , בעקבות פגישתו עם עמיתו הסובייטי , אדוארד שוורדנדזה , שנערכה 
בפאריס ב81 ביולי . אבל ההסכם הזה אינו רק סימן לתמימות דעים סובייטית - 
אמריקאית . הוא גם ניצחון חשוב , אם גם חלקי , לווייטנאם . האנוי הימרה 
על הסלידה של ואשינטגון מהקמרים האדומים ועל אכזבתה מסין : היא קיוותה , 
כי משנאת אלה תתקרב ארצות - הברית לווייטנאם ולבעלת בריתה בפנום פן , 
וכך תקנה לממשלה הקמבודית לגיטימיות ותחזק את יציבותה . כמה דיפלומטים 
בדרום - מזרח אסיה אומרים , כי הם חוששים שבייקר , המודאג מביקורת של חברי 
קונגרס " הרואים רק את ההיבט המוסרי של הנושא " , לא השיג ויתורים נחרצים 
מהווייטנאמים בתמורה לשינוי עמדתה של ארה"ב . אחרים , בעיקר פקידים תאילנדים , 
גורסים , כי עתה תוכל ארצות - הברית , בתמיכת הסובייטים , להפעיל לחצים 
על וייטנאם ועל פנום פן כדי שיקבלו את הקווים של הסדר מטעם האו"ם . תנאים 
להסדר כזה עובדו בשיחות נפרדות בפאריס , בפגישה של חמש החברות הקבועות 
של מועצת הביטחון , בהשתתפות באי כוחם ולקוחותיהם של כל המעורבים בסכסוך 
הקמבודי : בריטניה וצרפת ; הסובייטים , התומכים בווייטנאם ובבעלת בריתה , 
ממשלת פנום פן ; ארצות - הברית , התומכת בקבוצות קמבודיות , בעלות בריתן 
החלשות יותר של הקמרים האדומים , וכן הסינים , התומכים בקמרים האדומים , 
שבתקופת שלטונם בשנות ה07 רצחו והרעיבו למוות למעלה ממיליון מבני עמם . 
ברית - המועצות וארצות - הברית מעוניינות , בהסכמת סין , בעריכת בחירות 
בפיקוח האו"ם בקמבודיה כחלק בלתי נפרד של כל הסדר . וייטנאם ופנום פן מתנגדות 
למתן תפקיד משמעותי לאו"ם לפני עריכת בחירות חדשות . מעורבות זו של האו"ם 
היא אחת הדרישות העיקריות של סין . ההתנגדות של וייטנאם ופנום פן למעורבות 
האו"ם נובעת בעיקר משלושה גורמים : חשש פן התשתית האדמיניסטרטיווית של ממשלת 
פנום פן תיחלש עוד יותר , רצון להקטין ככל האפשר את התפקיד שתמלא הקואליציה , 
שהקמרים האדומים הם הגורם המכריע בה , בתקופה שלפני הבחירות , והאפשרות 
ששאר מרכיבי קואליציה זו , בעיקר הנסיך נורודום סיהנוק , ינצחו בבחירות 
כאלה , למרות חולשתם הצבאית הבולטת . כיוון שהאמריקאים מסכימים עתה לדבר 
על נושא קמבודיה במישרין עם וייטנאם , יוכלו לצפות , בתמיכת הסובייטים , 
לוויתורים של האנוי ופנום פן . ובעקבות החלטת וואשינגטון , שלא לתמוך 
עוד במשלחת קמבודיה לאו"ם , המייצגת את הקואליציה בשליטת הקמרים האדומים 
ולא את פנום פן , יראו וייטנאם וקמבודיה את ארצות - הברית כמתווכת ישרה 
יותר בשאלת קמבודיה . הסתירות במדיניות האמריקאית הזדקרו לעין מאז הוציאה 
וייטנאם את מרבית כוחותיה מקמבודיה , בספטמבר , והותירה את ממשלת הון סן 
בודדה במערכה נגד הקמרים האדומים , עם סיוע סובייטי מצומצם . מצד אחד , 
הביעה ארצות - הברית התנגדות לשובם של הקמרים האדומים לשלטון , ומהצד השני 
תמכה בקואליציה , שהקמרים האדומים הם , כאמור , הכוח הדומיננטי בה . 
בשל התנגדותה לממשלת פנום פן , שהוקמה על ידי האנוי ב9791 , כרסמה וואשינגטון 
בכוחו של המכשול היחיד בפני שובם של הקמרים האדומים לשלטון . " הדברים הגיעו 
לידי כך , שכל צעד שעשה הון סן , גם אם היה חיובי , נדחה מיד בוושינגטון 
כתחבולה של הוויטנאמים " , אמר בשבוע שעבר דיפלומט מאסיה . " זו היתה התנהגות 
אובססיווית , והיא עשתה שירות דוב לאמריקאים " . אם נדרש מרד של חברי קונגרס 
כדי להסב את תשומת לבו של בייקר , אמר הדיפלומט מאסיה , " אולי צריכות 
להיות יותר מרידות כאלה " . אך הוא מסכים עם בייקר , שוואשינגטון תנהג בטיפשות 
אם תמשיך ותתמוך בברית עם הקמרים האדומים , כאשר חברים אחרים בקואליציה 
זו יכולים לנצח בבחירות או לפחות להקים קואליציה עם הון סן . " ארצות - 
הברית חייבת להמשיך ולתמוך בסיעות אלה כדי לשמור על אמינותה בקמבודיה " , 
אמר . מכל מקום , " שום מומחה אינו מאמין , שהסיעות האחרות בקואליציה 
של הקמרים האדומים תורמות תרומה צבאית משמעותית " . הקמרים האדומים זכו להישגים 
צבאיים בעונת הגשמים הנוכחית , הראשונה מאז עזבו מרבית הכוחות הווייטנאמיים 
את קמבודיה . פקידים בתאילנד ודיפלומטים באסיה ובמערב אמרו , שהישגי הקמרים 
האדומים הם הישגים מצטברים וכי אינם מצביעים על שינוי פתאומי ביחסי הכוחות 
בשטח . האופטימיים פחות מציינים , שפעילות הקמרים האדומים נערכת עתה עשרות 
קילומטרים בלבד מהבירה , שבפעם הראשונה מאז הופל שלטונו של פול פוט זורמים 
אליה פליטים . לדברי מומחים , הקמרים האדומים מוצפים כל כך בנשק , עד 
כי הם מוכרים עודפי נשק לבורמה ורוכשים כמויות ענק של יריעות פלסטיק כדי 
לקבור נשק לשימוש בעתיד . אבל גם האופטימים מודאגים מחוסר יציבותה של ממשלת 
הון סן ומידיעות על מעצר פקידים המתוארים כפחות דוקטרינרים . גם לחולשותיו 
של הון סן יש השפעה מצטברת , אמרו דיפלומטים בין השאר , שחיתות בכל הדרגים , 
חוק גיוס צבאי נוקשה וצבא בעל רמת אימונים ירודה , שחייליו בורחים משדה 
הקרב . 
