פאריס ( מיוחד ל"הארץ " ) . חיילים וקצינים צרפתים שנמנו על יחידות " הקסדות 
הכחולות " של יוניפי"ל בלבנון , עסקו בהברחה ובסחר נשק טוען " זורנאל 
דו - דימאנש בתחקיר שערך בעקבות הגילויים על מעורבותם של קציני אבטחה ומודיעין 
צרפתים בהברחות נשק מלבנון . המדובר בהברחות שנמשכו שנים ארוכות , ושהאחראים 
להן נהנו בביירות מסיוע שבשתיקה מצד גורמים מקומיים , בהם כאלה האחראים 
להיבטי - פעולה מודיעיניים ודיפלומטיים של צרפת . התחקיר העלה , כי כלי 
נשק ותחמושות הועמסו במכולות צבאיות והוטסו בתאי - המטען של מטוסי תובלה 
צרפתיים לבסיס סמוך לפאריס , שם פורקו והועברו , ללא כל בדיקה , לבסיסים 
צבאיים סמוכים . בסמוך לאחד הבסיסים , בסאטורי שמדרום לפאריס , חשף התחקיר 
חנות - נשק , שהציעה מבחר של כלי - נשק מלבנון שהוצעו למכירה במחירים זולים 
במיוחד . על אף האיפול המשטרתי והדיפלומטי על חקירה מסוג זה , נראה כי לפחות 
02 חשודים נחקרים על - ידי שופט - חוקר במארסיי . משלחת - חקירה משותפת , 
שמנתה ארבעה חוקרים מטעם משרדי ההגנה והחוץ בפאריס , חזרה בסוף השבוע מביירות 
לאחר שחקרה בשטח . למרות ההצהרות הרשמיות בפאריס , בדבר נחישות ההחלטה 
לחשוף את כל האמת בפרשה , הובעה אמש תמיהה על ששליחות חקירה כזו הושלמה 
תוך שלושה ימים בלבד . בשבוע שעבר פורסמו בכלי התקשורת ידיעות , לפיהן אחד 
מן הקצינים החשודים האשים את השר הצרפתי לעניינים הומניטאריים , ברנאר קושנייר , 
במעורבות עקיפה בהברחות . על - פי עדות זו , הובלו אחדים ממשלוחי הנשק 
המוברחים מלבנון לצרפת במטוסו הרשמי של השר , שביקר בלבנון לפני כשנה וחצי 
כדי לסייע בחילוץ פצועים מאזור צידון . מקורות בתביעה הכללית המופקדת על 
החקירה והשר עצמו הכחישו את ההאשמות . קפידבין ( ע ) . שלושה מבכירי הגששים 
בפיקוד צפון מואשמים בהברחות מלבנון . רס"ר - בכיר יחיא אל - הייב ( 04 ) 
הובא אתמול בפני שופט בית הדין הצבאי בפיקוד צפון , סא"ל משה גנות , לצורך 
הארכת מעצרו . החשוד נתון זה שבועיים במעצר . נציגת התביעה הצבאית , רס"ן 
לני אלפורד , טוענת כי אל - הייב נפגש בשלהי 88 עם סוחר לבנוני , המכונה 
" אבו חאתם " , בכפר כילא שבדרום לבנון , והשניים ביצעו שורה של עסקות 
להברחת מקלטי וידאו ורדיו - טייפים מלבנון לישראל . 
