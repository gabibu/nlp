כמו חוקיות גל החום העונתי או העלייה התקופתית בכמות התאונות , פתחה המשטרה 
החודש במבצע מקיף לאכיפת חוקי התנועה . שוטרים פוזרו בנקודות רגישות , 
מכמונות מהירות הוצבו בכבישים עירוניים פתוחים לתנועה והעט החלה לרשום דו"חות . 
אין אדם שיטען כנגד אכיפת חוקי התנועה , כל עוד היא נעשית באופן שיטתי , 
מושכל , תוך התמקדות בעבירות שהן מגורמי התאונות . מבצעים חד פעמיים , 
לעומת זאת , דועכים לאחר תקופה קצרה וחוץ מהטרדת האזרח תפקידם לעורר יחסי 
ציבור למשטרה כאילו היא מתמקדת בתאונות הדרכים . המבצעים הללו לא רק שערכם 
בטל בששים , אלא שבשם המלחמה הקדושה בתאונות נעשה לעתים שימוש בסמכויות 
חוקיות באופן העומד בסתירה לדמוקרטיה ולזכות האזרח למשפט הוגן . להלן דוגמה 
אחת : נהג מכונית פרטית יורט ב22 ביולי על ידי מכמונת מהירות בתל - אביב 
בקטע הכביש הסמוך לדולפינריום . הכביש במקום מכיל שלושה נתיבים והדרך היתה 
פנויה . שוטרת שעצרה את הנהג הודיעה לו שנסע במהירות של 27 קמ"ש , במקום 
05 קמ"ש כנדרש . קצין משטרה בדרגת מפקח , שעמד בראש צוות המכמונת , בירר 
באלחוט את עברו של הנהג ( נוהג זה 32 שנים , לחובתו כמה עבירות תעבורה 
של מהירות , ציות לתמרור , חגורת בטיחות ; אבל ללא פסילה על תנאי בתוקף , 
ללא תאונות כלשהן או עבירות חמורות ) , ולאחר מכן פתח בשיחה עם הנהג אודות 
העבירה . הקצין לא היה שבע רצון מתגובת הנהג לפנייתו , והורה על פסילת 
רשיונו של הנהג לאלתר . הנהג ביקש לעכב את הפסילה ביום אחד לפחות , כיוון 
שהיה בדרכו לעבודה , אולם הקצין דחה את הבקשה על הסף , חייב את הנהג להשבית 
את רכבו תוך 04 דקות ונטל את רשיונו בו במקום . בדו"ח שקיבל הנהג נקבע מועד 
המשפט לשלושה שבועות לאחר הפסילה . כלומר , קצין המשטרה חרץ למעשה גזר 
דין של פסילת רשיון למשך שלושה שבועות על הנהג , לפני שהעניין הובא לדיון 
בבית המשפט . בלית ברירה שב הנהג בו במקום לביתו והשבית את המכונית . למחרת 
עירער בפני ראש לשכת התנועה בתל - אביב על הפסילה השרירותית . בלשכת התנועה 
קיצרו את זמן ההמתנה למשפט ואיפשרו לו להגיע לבית המשפט שבוע ימים לאחר ביצוע 
העבירה . ב92 ביולי הובא הנהג בפני השופטת ברנשטיין בבית המשפט לתעבורה 
בתל אביב , שלאחר הודאת הנאשם באשמה פסקה כי : " הנאשם נמצא אשם בביצוע 
עבירה של נהיגה במהירות של 22 קמ"ש מעל המותר בדרך עירונית . אמנם על אף 
התיקון מה09 . 4 . 1 העבירה אינה נכללת במסגרת ברירת קנס ( המוגבלת ל02 
קמ"ש מעל מהירות המותרת ) ; יחד עם זאת , מדובר בחריגה של שני קמ"ש בלבד . 
עם כל הכבוד לקצין אשר ביצע את הפסילה , והחליט לקחת את רשיון הנאשם כדין , 
אינני סבורה שהשיקול היה נכון ונראה לי כי לא היה מקום לעשות זאת כאשר העבירה 
נעברה ב09 . 7 . 22 , כשהקצין ידע שמיום 09 . 4 . 1 עבירה זו היא ברירת 
קנס . ברור היה לקצין כי אין זה המקרה שבית המשפט עומד לפסול את רשיון הנאשם 
ונראה לי כי על משטרת ישראל ועל הקצין הפוסל להתאים החלטותיו למדיניות בית 
המשפט בעניין זה . על כן , ומאחר שהחריגה היא בשני קמ"ש בלבד , אסתפק 
בהודאת הנאשם ובכך שהיה בפסילה " . בגזר הדין קבעה השופטת כי הרשיון יוחזר 
לנאשם מיד ועל הנהג יוטל קנס בגובה 051 שקל שישולם על 09 . 9 . 2 . עוד 
דרשה , כי העתק החלטתה יועבר לראש לשכת התנועה תל אביב . יש מקום לתקווה 
כי החלטת השופטת , שתועבר לראש לשכת התנועה , תצנן מעט את רוחהלחימה המאפיינת 
חלק מקציני המשטרה ביציאתם לכביש למפגש עם האזרח . אך הניסיון מלמד , שכל 
עוד הסמכות נתונה , יימצא תמיד מישהו שינצל אותה לרעה . בתאונות הדרכים 
יש לטפל באופן שיטתי ומקצועי . התעמרות באזרח , שאולי השיב לקצין באופן 
בלתי מתרפס , אינה נכללת בכך . 
