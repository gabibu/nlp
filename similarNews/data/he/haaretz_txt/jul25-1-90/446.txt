אנשים בעלי קשרים עם המאפיה בדרום - איטליה נבחרו במאי השנה לכהן במועצות 
אזוריות או עירוניות . כך מתברר מדו"ח רשמי של הוועדה הפרלמנטרית למלחמה 
במאפיה . אולם הדו"ח מציין , כי חברי רשויות מקומיות בקאלאבריה ובאזור נאפולי 
מכחישים בתוקף כי לארגוני הפשע המאורגן יש חלק באלימות ובשחיתות , למרות 
משפטים שהוכיחו את ההיפך . הוועדה למלחמה במאפיה , שפרסמה אתמול את הדו"ח , 
חקרה את חדירת המאפיה לממשל המקומי והאזורי בדרום - איטליה , לאחר שבאפריל 
ובמאי נרצחו 8 מועמדים , שביקשו להיבחר בקאלאבריה ובקמפאניה . בדו"ח מצוין , 
כי ל35 מועמדים בחבל קמפאניה ( שבירתו נאפולי ) , היו קשרי משפחה או 
קשרים אחרים עם משפחות של המאפיה , ויותר מ001 חברי מועצות שנבחרו בראשונה , 
הורשעו בעבר בעבירות שונות , כולל מתן שוחד ושחיתות . ליותר מ06 חברי מועצות 
שנבחרו בקאלאבריה , היו הרשעות או שהם הוחשדו בקשרים עם המאפיה . " קל 
לדמיין מה יהיו ההשלכות של עובדות אלה על עבודת הגופים המינהליים המקומיים 
בחמש השנים הבאות " , נאמר בדו"ח . הוועדה גם גינתה מפלגות פוליטיות שהתחייבו , 
לפני הבחירות , " לבצע ניפוי בקרב המועמדים , כדי למנוע הסתננות של אנשי 
מאפיה " . 
