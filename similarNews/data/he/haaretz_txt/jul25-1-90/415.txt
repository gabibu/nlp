ח"ך רן כהן ( רץ ) פנה אתמול אל מבקרת המדינה מרים בן פורת בתביעה לחקור 
" הילולה של בזבוז ופזרנות בלשכת שר הבינוי והשיכון אריאל שרון " . בפנייתו 
מציין כהן כי באחרונה ביקרה רעיית השר , לילי שרון , יחד עם עודד שמיר , 
יו"ר חברת " מבני תעשיה " במשרדי חברת " שיכון ופיתוח " בתל אביב במטרה 
להשתלט על חצי קומה , עבור השר שרון . עלות פעולות השיפוץ הנדרשות היא כ007 
אלף ש"ח . כהן אומר כי הם גם ביקשו לפרוץ כניסה נפרדת לשר , אלא שהרעיון 
בוטל , מאחר שלא מצא חן בעיני לילי שרון ומזכירתו של שרון שרה שמע . לטענת 
כהן , שרון יישב במשרדי חברת עמידר בבניין " הדר דפנה " במרכז תל אביב . 
להערכתו , העלות השנתית של השכרת משרדים אלה היא מאות אלפי ש"ח . כהן מדגיש 
כי כל הפעולות הנ"ל נעשות בעת שלשר יש כבר לשכה במרכז הבנייה , ברמת אביב . 
לשכה זו שימשה במשך שנים רבות את שר הבינוי והשיכון הקודם דוד לוי , אך 
שרון אינו מסתפק משום מה בלשכה זו , ציין ח"ך כהן . כהן מוסיף בפניתו למבקרת 
כי מזכירתו של שרון , שרה שמע , קיבלה על פי הוראתו רכב ממשלתי ונהג צמוד . 
איש המשרד בני חסון מסיע את שמע מדי יום מביתה בתל אביב למשרד בירושלים 
ובחזרה . עוד כותב כהן כי בלשכת בירושלים אויישה שלוחת מזנון מיוחדת עבור 
עובדי הלשכה ואורחי השר . עובדת מן המזנון , שוהה במזנון שבקומת הלשכה 
ומשרתת את עובדי הלשכה . בתקופתו של דוד לוי , לא הוקצתה עובדת מזנון מיוחדת 
עבור לשכת השר מציין ח"ך כהן . ח"ך כהן מציין בפנייתו אל המבקרת כי ההוצאות 
האדירות של לשכת השר שרון צורמות במיוחד בעת שמאות משפחות מחוסרות דיור משתכנות 
באוהלים וגנים ציבוריים . הוא טוען כי ממשרד השיכון מנוהל מחנה שרון בליכוד . 
למחנה זה , מציין כהן , מצטרפים כעת קבלנים , אנשי עסקים , סוחרי קרקעות , 
המעוניינים להפיק רווחים מהקירבה לשר ומשליטתו . בתגובה ביקש דובר המשרד 
להבהיר כי משרדי שיכון ופיתוח בתל אביב , שימשו בעבר את שרי הבינוי אברהם 
עופר , וזאב שרף וכי אכן נבחנה נבחנה האפשרות לאפשר לשר להשתמש בהם אך הדבר 
לא בוצע . אשר לטענה על העמדת רכב ממשלתי צמוד לשרה שמע אמר הדובר כי רכב 
ממשלתי משרת את הלשכה לכל צרכיה , כולל שליחויות והסעת עובדי הלשכה במסגרת 
" פול " . בעניין המזנון טען הדובר כי אין בלשכת השר מזנון . המדובר , 
לדבריו , בבחורה שהיא עובדת המזנון , שבמקום לשבת במרתף הבניין , ולטפס 
כל היום במעלית , דבר האורך זמן , היא יושבת בקומת הלשכה . 
