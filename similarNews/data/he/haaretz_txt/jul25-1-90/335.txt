משרד ההגנה המערב גרמני אישר אתמול חלק מהאשמות , שהושמעו בשידור הרשת הראשונה 
של הטלוויזיה המערב גרמנית שלשום , לפיהן פגעה מערכת " הצרברוס " בכושרם 
המבצעי של מטוסי הטורנדו , עליהם הותקנה . המערכת האלקטרונית נגד מכ"ם מתוצרת 
אמריקאית , נרכשה בישראל בניגוד לתנאים שהעמידו האמריקאים . משרד ההגנה 
גם אישר ידיעות , לפיהן פקיד בכיר , שהיה מעורב ברכישת המערכת , נחקר 
בשל חשד ששלשל לכיסו סכומים גדולים , כשוחד מיצרני " צרברוס " . תוכנית 
הטלוויזיה " פנורמה " טענה , כי הציוד נמכר למערב גרמניה במחירים מופרזים . 
לעומת זאת הכחיש משרד ההגנה בתוקף את גרסת " פנורמה " , לפיה לא קיבל הפרלמנט 
המערב גרמני , הבונדסטאג , מידע על רכישת המערכת , שעלתה יותר ממיליארד 
מארק . דובר משרד ההגנה , סטפאן לאנג , מסר כי מטעמים של סודיות ביטחונית , 
נמסר על הרכישה רק לדרגים הגבוהים ביותר של הסיעות בפרלמנט . הדובר ציין , 
כי אף שלא דווח על הרכישה לוועדת ההגנה של הפרלמנט , " הגופים המוסמכים " 
קיבלו דיווח על הרכישות כבר מראשית שנות ה07 . לוועדת התקציב של הפרלמנט 
נמסר ב31 בדצמבר אשתקד על תוכנית זו ועל תוכניות המודרניזציה של המערכת האלקטרונית . 
" צרברוס " היא מערכת המשדרת אותות , שנועדו לשבש את הרדאר של האויב . 
היא תוארה על - ידי משרד ההגנה כהישג טכנולוגי וצבאי חשוב , המעניק ל"טורנאדו " 
עליונות על פני מטוסים אחרים . הדובר הכחיש טענות לפיהן הוכחה המערכת כבלתי - 
יעילה נגד מכשירי מכ"ם סובייטיים חדישים ומהווה , בשל כך , סכנה לטייסים 
הטסים בגובה נמוך והחשופים לתותחי הן . ם . של האויב . הדובר אמר , כי 
המערכת " הוכיחה את יעילותה במלוא המידה " . עם זאת , הודה כי בהתחלה , 
בעת הניסויים , נתעוררו בעיות בהפעלתה . משרד ההגנה אישר , כי בסך הכל 
נרכשו 552 מערכות מסוג זה , במחיר של 2 . 1 מיליארד מארק ( 057 מיליון 
דולר ) . 011 מערכות משופרות אמורות להיות מסופקות לחיל האוויר המערב גרמני 
ב4991 , ועלותן היא 007 מיליון מארק , הוסיף משרד ההגנה . המטוס " טורנאדו " , 
שהוא פיתוח משולב של גרמניה , בריטניה ואיטליה , נמכר גם לערב הסעודית , 
והוצע לירדן . המכירות התבצעו באמצעות חברה שמשרדיה נמצאים בלונדון . 
מומחים רבים ביקרו את ביצועיו של המטוס , שנועד להיות מערכת רב - תכליתית 
בעלת ביצועים כמעט מושלמים , כולל פעולה בתנאי מזג - אוויר קשים במיוחד . 
שירות הריגול הנגדי המערב - גרמני הכחיש גם הוא אתמול את טענות " פנורמה " , 
כאילו לא נמסר לגופים פרלמנטריים מידע על רכישת המערכת האלקטרונית של ה"טורנאדו " . 
עם זאת , לא הגיב השירות , שמקום מושבו במינכן , על האשמות , לפיהן סיפקה 
מערב גרמניה ציוד אלקטרוני מודרני לסין , כדי שתבצע משימות ריגול נגד ברית 
המועצות . האופוזיציה הסוציאל דמוקרטית בבון טענה אתמול , כי פרשת המערכות 
האלקטרוניות של ה"טורנאדו " מהווה שערוריית שחיתות ממדרגה ראשונה ודרשה 
חקירה פרלמנטרית בנושא . היא דרשה לכנס בדחיפות את ועדת ההגנה הפרלמנטרית . 
מפלגת הירוקים הצטרפה לדרישה להקמת ועדת חקירה . 
