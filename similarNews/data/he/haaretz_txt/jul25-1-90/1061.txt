בית סירא הוא כפר ערבי קטן בשולי הגדה המערבית , סמוך ללטרון . לפני מלחמת 
ששת הימים מנה הכפר 006 , 1 תושבים . בימי המלחמה ולאחריה עזבו רבים ונותרו 
בו כ006 נפש . היום , אחרי 32 שנים , יש בו שוב יותר מ005 , 1 תושבים . 
כרגיל , ישראלי אינו יכול להיכנס לכפר אלא בתיאום עם הנוער המקומי . צעיר 
אחד שממתין לנו סמוך למסעף הכביש הראשי ירושלים - תל - אביב , אומר כי 
הודיע בכפר שעיתונאי ישראלי מגיע לביקור . מסתבר שהוא אינו סומך כל - כך 
על ההודעה המוקדמת . כאשר אנחנו נכנסים לכפר , הוא מוציא כל הזמן את ראשו 
מהמכונית ואומר לנערים מסביב : זה בסדר , הוא עיתונאי . על - פי הנחיות 
שר הביטחון החדש , משה ארנס , יש בכבישים הראשיים של הגדה ובדרך להתנחלויות 
נוכחות רבה של צה"ל . בכבישים הצדדיים אין כמעט מאומה . אם קיים פתרון 
צבאי לאינתיפאדה , יש להרחיב את השיטה לכל השטח . צריך להכנים לבית סירא , 
ולעוד 005 כפרים ושכונות בגדה ובעזה , עשרות אלפי חיילים . זה בלתי אפשרי . 
בינתיים , צה"ל מסתפק בפשיטות ספוראדיות אל מחוץ לכבישים הראשיים כדי לכפות 
את השלטון הישראלי , לפחות לשעה קלה . פעם היו , למשל , גובי מסים ערבים 
שעבדו בממשל הישראלי והם הצליחו להגיע לכל פינה בשטחים . זה שנתיים ויותר 
אין עוד פקידי מס ערבים , והיום , כדי לגבות אלף שקל מבעל מכולת כפרי בבית 
סירא , צריך הממשל הישראלי להוציא עשרות ואולי מאות אלפי שקלים . צריך 
להקיף את הכפר בגדודי חיילים ולפשוט לתוכו בשעת לילה בכוח גדול . שום פתרון 
צבאי לא יחזיר לעבודה את גובי המס ואת מאות השוטרים ועובדים אחרים של הממשל 
שהתפטרו . כך גם לא יצליח פתרון כוחני לאלץ את הערבים לפנות לבתי המשפט 
האזרחיים ( הכפופים לממשל ) או לרכוש תוצרת ישראלית , ושוב למשל לעשן 
" טיים " במקום " אימפריאל " . אורח מארה"ב שנלווה אלי מצלם קרעים של דגלים 
פלשתינים התלויים על חוטי החשמל , ססמאות של הפת"ח והחמ"ס שעל הקירות , 
ותמונות של נאיף חוואתמה . לכולם יש כאן ייצוג . האורח מבקש הסבר על הסביבה . 
ממערב מתקרבים לבית סירא בתיה של השכונה העירונית החדשה , " מכבים " , 
שנבנית משני צדי הקו הירוק . מדרום התנחלות מבוא חורון , ומצפון " מתתיהו " 
ויישובי חבל מודיעין , שגם הם חוצים את הקו הירוק אל תוך הגדה המערבית . 
הרושם ברור . אחרי שב7691 נהרסו הכפרים הערביים הסמוכים , יאלו , עמוואס 
ובית נובא , ותושביהם גלו , נותר בית סירא כפר ערבי מבודד באזור . סוגרים 
עליו ההתנחלויות , הכביש המהיר לירושלים , והכביש החדש המוביל ממודיעין 
לצפון ירושלים . אבל על פי אורחות החיים בבית סירא , נדמה שאין שום פחד 
מהנוכחות הישראלית המשתלטת סביב . משפחת סמבאטי כוללת ארבעה בנים בוגרים . 
אחד עובד בישראל , אחד אסיר ביטחוני , אחד ברבת - עמון , ואחד מעבר לים . 
מדגם מייצג של אוכלוסי הגדה . עד 0791 גרה המשפחה , כמו כל תושבי בית 
סירא , בגיבוב של מבנים צפופים ונושנים הדבוקים אחד לשני , " גרעין הכפר " , 
קוראים לכך הגיאוגרפים . אחר כך באו שנות השפע הגדול 0791 עד 5891 . לשטחים 
זרמו הכנסות גבוהות מעבודה בישראל ובמדינות הנפט הערביות , והחלה תנופת 
בנייה עצומה . מורה ממכללת אל - נגאח בשכם , אמר פעם שב51 השנים הללו בנו 
ערביי הגדה המערבית יותר ממה שבנו ב002 השנים קודם לכן . בני משפחת סמבאטי 
בנו בשנות ה07 בית חדש על חלקה שלהם ממזרח לכפר הצפוף , ולפני שנים אחדות 
התחילו בבניית בית נוסף , גדול ומפואר , בסמוך לו . הם בונים לאט . צוברים 
חסכונות ומשקיעים כל פרוטה בבית האבן המודרני . כך עושים בכל הגדה , שבה 
יש אזורים רבים של בנייה מפוארת . מתחילת שנות ה08 , החל הממשל הישראלי 
לעצור את הבנייה הערבית המהירה , ובמשך כשנתיים 68917891 לא נתנו כמעט אף 
רשיון בנייה בכפרים . עכשיו מורגשת הקלה מסוימת ובמרכז הישן של הכפר מותר 
לבנות . בבית סירא רואים כיצד בני משפחה אחת מפנים חורבות של בתים ישנים 
וחופרים יסודות לבנייה חדשה . אני שואל אותם אם אינם חוששים להשקיע את כל 
כוחם וכספם בבניית בית חדש נוכח האיום הישראלי מסביב , ונראה שאינם מבינים 
את השאלה . את שכניהם מהכפרים הסמוכים הרי גירשו והם איבדו הכל , גם חלק 
מאדמת בית סירא נלקח לצורך ההתנחליות . בשנתיים האחרונות נהרג בכפר הקטן 
הזה צעיר אחד , אחרים נפצעו , רבים נעצרו ונכלאו , ומכיוון ישראל הם שומעים 
את ההצעות למגר את האנתיפאדה , להטיל עונשי גירוש וטרנספר . האם אינם מפחדים ? 
אם יאבדו את הבית , יאבד הכל . אחרים במקומם היו חוסכים לשעת צרה : 
קונים זהב , יהלומים , מעבירים חסכונות לחו"ל במקום לשים את הכל בבית חדש . 
אבל הם לא מתרשמים , לא מפתרונות צבאיים ולא מהמתנחלים . מה שמטריד אותם 
עכשיו הוא שבכפר אין עדיין מים זורמים ואין טלפון ואבי המשפחה עוד מבקש 
שאכתוב על כך כדי שבממשל יראו . הם מדברים בתקווה על העתיד ואין כמו בניין 
הבית החדש להוכיח זאת . זהו בית לבנים , לנכדים ולדורות שאחריהם . ביציאה 
מהכפר שוב אנחנו מלווים בנוער המקומי והאורח מאמריקה שואל כאילו היה איש 
התחיה מדוע ישראלים לא יכולים כיום להיכנס לבית סירא ולשכם ואילו ערבים 
מסתובבים בחופשיות ובביטחון יחסי בתל אביב ובכל מקום בישראל . צעיר מהכפר 
עונה לו שישראלים בשכם מהווים איום ואילו ערבים באים לתל אביב רק לצורך 
פרנסה . אני מספר להם שמכר שלי ראה פעם על כביש באר שבע - חברון כוח צבאי 
גדול מתארגן לפעילות כל שהיא ולידו קבוצת פועלים ערבים שחיכו להסעה ובישלו 
קפה על מדורה כאילו אין איש סביב . הוא שאל את הערבים אם אינם חוששים לשבת 
כך , בתוך השיירה הצבאית ובין החיילים הישראלים . אחד הערבים ענה לו : 
" למה שנחשוש ? זו הרי הארץ שלנו " . עוד עשר דקות ואנחנו חזרה על כביש 
ירושלים , מעבר לסוגיות האמונה , הביטחון והאינתיפאדה של כפר אחד קטן ומבודד 
מצפון ללטרון . 
