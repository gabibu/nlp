תוכנית רב - שנתית לשיווק ועידוד תנועת התיירות לתל אביב , הוצגה בסוף השבוע 
לפני ראש העירייה , שלמה להט , וסגניו בפגישה עם ראשי התאחדות המלונות 
בתל אביב רבתי והעמותה לתיירות תל אביב - יפו , שהתקיימה במלון קרלטון . 
במסגרת התוכנית החדשה , יושם דגש על מגוון הפעילויות שמציעה העיר , כבר 
במסע הפרסום של עונת הקיץ הנוכחית . תוכנית השיווק לקיץ 09 מכוונת לעידוד 
חופשות משפחתיות בתל אביב . מסע השיווק החדש של תל אביב יכלול הפצת מידע 
שוטף על הארועים בעיר , באמצעות העיתונות , הפצת מידע לתיירים בבתי המלון 
ובאמצעות לשכות התיירות העירוניות , תשדיר שירות בטלוויזיה ופרסום ב52 מקומונים 
בכל רחבי הארץ . מתחילת אוגוסט יוחל בהצבת שילוט חוצות , שישאר תלוי עד 
סוף חודש אוקטובר . בדבריו עמד להט על הצורך להדגיש את אופיה התיירותי של 
תל אביב כעיר נופש וים . הוא אמר , כי הוא רואה את התוכנית הרב שנתית בחיוב 
ויסייע בקידומה . סוכם כי התאחדות המלונות ועמותת התיירות , ימשיכו לפעול 
לביצוע התוכנית החדשה . התאחדות המלונות בתל אביב רבתי מתכננת להדפיס מהדורה 
חדשה לחוברת התדמית של העיר באנגלית , כיוון שהמלאי הקיים בלשכות התיירות 
של ישראל בחו"ל הולך ואוזל . מתוכנן להדפיס 57 אלף עותקים , שמרביתם יועברו 
ללשכות התיירות של ישראל באירופה ובארה"ב . החוברות הנותרות יחולקו בירידי 
תיירות , לסוכני נסיעות ונציגי אמצעי תקשורת ולגורמי תיירות בחו"ל , הפונים 
בבקשה לקבל חומר על העיר . הדפסת המהדורה החדשה תמומן ברובה על ידי משרד 
התיירות ועיריית תל אביב . 
