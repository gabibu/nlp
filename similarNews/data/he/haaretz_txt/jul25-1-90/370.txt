לאומי של מוסקווה , שרמטיבו , בביקורי השני בברית - המועצות מאז עליתי 
לישראל . בריה"ם מורגשת מיד : התשלום תמורת העגלה למזוודות נעשה בחפיסות 
גומי לעיסה . המנורה בשירותים שבורה וחוטי החשמל משתלשלים מן הקיר ; כיור 
שבור שאין טורחים לתקנו . חסר נייר טואלט . המוכס שהחל את הבדיקה קם ונעלם 
פתאום לשעה ארוכה , ללא הסברים . תורים של אזרחים סובייטים החוזרים מחו"ל 
עם אין - סוף מזוודות ואריזות של מוצרי חשמל יפאניים ואירופיים . קפמאליד4 " מה 
אצלכם במזוודה ? " שואל המוכס את בני - הזוג הצעיר שלפני , סובייטים הלבושים 
בגדים מערביים חדשים . " חפצים אישיים בלבד . מעיל , חליפה " , הם משיבים 
ומצביעים על שמונה מזוודות . עברו " , מורה להם המוכס בהבנה . הנסיעה מנמל - 
התעופה למרכז מוסקווה פחות מדכאה משהיתה בפעם הקודמת . שורות שורות של בניינים 
זהים , קודרים , כביש מלא בקיעים . " מה התחדש במוסקווה בשנה האחרונה ? 
" אני שואלת את נהג המונית . " מה התחדש ? המצב הורע עוד יותר " , הוא 
עונה באדישות . " ומה יהיה ? " מה יהיה ? כל תלמיד מבין שמכביש ללא מוצא 
אפשר לצאת רק אם חוזרים אחורנית " . " חוזרים אל מה ? הרי לפני חמש שנים 
לא היית מעז לדבר כך עם תייר זר " . " לא רק לדבר , גם לחשוב ככה לא הייתי 
מעז " , מסכים אתי הנהג , " אבל את הנקניק לארוחה הייתי משיג ביתר קלות " . 
והוא מוסיף : " גם את הודקה " . מוסקווה היא רק תחנת מעבר בדרכנו לעיר 
קישינוב יעד השליחות . אני מנצלת את שהותי הקצרה בבירה לפגישה עם קרובי 
משפחתי . דודי , האמור להגיע לארץ בקרוב , אינו עונה לטלפון , אולי כבר 
יצא לדרך . דודניתי מפתיעה אותי בשינוי שהתחולל בה : בפגישתי עמה בשנה 
שעברה , הדהימה אותי בשביעות - רצונה הגמורה מחייה . צעירה זו היתה היחידה 
מכל אלה שפגשתי שלא התלוננה על דלות החיים בבריה"ם , על חוסר האפשרויות 
לשנות ולהתפתח . היא נראתה שלווה ומאושרת ורק ביומנו האחרון במוסקווה נעצבה 
אל לבה ונראה כי הרגישה שייתכנו אי - שם חיים מעניינים ומלאים יותר . מיד 
בפגישתנו , מודיעה לי דודניתי על החלטתה לממש את סיכוייה בחיים , לפרק 
את המסגרת המוגבלת של בית ועבודה ואולי להתחיל חיים חדשים בארץ . אם היא 
כבר חושבת על עלייה , עברה מחשבה בראשי , לא יישאר אף יהודי ברוסיה . באחד 
הסיורים במוסקווה מלווה אותנו היסטוריון רוסי לאומני , גא בתרבות הרוסית 
העשירה ובהיסטוריה המפוארת של עמו . הוא מקפיד לקרוא ללנינגרד בשמה המקורי 
פטרבורג . מראהו האצילי של האיש אינו מקרי : מוצאו ממשפחה פטרבורגית ותיקה 
ומיוחסת . בימי מלחמת - האזרחים ברוסיה , שפרצה לאחר מהפיכת אוקטובר , 
לחמו בני משפחתו בשורות הלבנים , מתנגדי המהפיכה . לאחר תבוסת הלבנים , 
לא היגרו בני משפחת ההיסטוריון , בניגוד לרבים אחרים , ובתקופת הטרור 
של סאלין בשנות השלושים , לא חוסלו . " לגמרי במקרה " , מסביר הפרופסור . 
" היו שיבושים גם בשיטות העבודה של הקג"ב " . בהיותו דוקטורנט צעיר , לפני 
הגלסנוסט , היה קשור עם סרבני - המשטר וסולק מאוניברסיטת לנינגרד , לאחר 
שחתם על עצומה התומכת במשורר הגדול , יוסף ברודסקי . כך מצא את עצמו פטרבורגי 
שורשי , בגלות במוסקווה . היום הוא מביע את דיעותיו בגלוי , אם כי בזהירות - 
מה . לידו אני מוצאת את עצמי בתפקיד הסניגור של השלטון הסובייטי : כאשר 
נזכרים בנחשלות ובעוני של רוסיה הצארית שמלפני המהפיכה אי - אפשר להתעלם 
מהישגי השלטון הסובייטי . הוא מתנגד בתוקף לדעתי וטוען כי המהפיכה היתה הטעות 
הטראגית של העם הרוסי . לדבריו , יש הוכחות היסטוריות כי כבר בימי מלחמת - 
העולם הראשונה , שקדמה למהפיכה הקומוניסטית , נעשתה קפיצה אדירה קדימה 
בפיתוחה התעשייתי של רוסיה , וכל הנתונים מלמדים לדעתו שאילולא המהפיכה , 
היתה רוסיה מתקדמת ביתר מהירות ובפחות כאבים . לדבריו , גישתו זו מקובלת 
היום ומייצגת זרם חשוב של היסטוריונים בבריה " ם . אינני מצטערת להיפרד ממוסקווה . 
העיר הענקית הזאת בנויה כמונומנט לתפארת הסוציאליזם ולא כעיר לבני - אדם : 
לחצות כבישים שאין סוף לרוחבם , להידחס בתחתית המלאה נוסעים כל שעות היום , 
לא למצוא מוניות שיסכימו להסיע אותך , אף לא תמורת סיגריות " מלבורו " , 
האוויר המפויח מפליטת מכוניות ומפעלי - החרושת כל אלה מעייפים יותר מבכל 
עיר גדולה אחרת המוכרת לי . קישנוב בירת מולדוויה שונה לחלוטין . היא עיר 
קטנה - יחסית ונוחה הרבה יותר . בהגיענו למלון , אנו מנסים לקשור קשר עם 
מנהיגי הקהילה היהודית המתחדשת של העיר . מתברר לנו כי מספרי הטלפון שקיבלנו 
בארץ אינם נכונים . אני נזכרת בעולה חדשה מקישינוב שפגשתי באקראי בארץ . 
היא נתנה לי מספרי טלפון של כמה מחבריה וביקשה לדרוש בשלומם . אולי דרכם 
נוכל נגיע אל האנשים המרכזיים בקהילה . הקול בטלפון נשמע נרגש , רוצה להיפגש . 
מנהיגי הקהילה ? אין הוא מכיר . על התחדשות הקהילה שמע משהו אך אין הוא 
קשור לזה . הוא מציע ללוותנו לבית - הכנסת של העיר , אולי שם נמצא מישהו . 
הערב ליל שבת , בוודאי יהיו רבים בבית הכנסת , חשבתי . האיש לא בא לפגישה , 
במקומו בא יהודי ושמו אפרים . הוא הסביר : " אנטולי , שכני , רופא 
ונקרא בדחיפות לבית - החולים , לכן ביקש ממני ללוותכם " . עד מהרה מתברר 
שהרופא ובני משפחתו כבר אורזים את חפציהם לקראת צאתם לארץ . אפרים , איש - 
שיחנו , ומשפחתו כבר בשלב מתקדם יותר : ממתינים לתורם לשלוח את המטען הארוז . 
בדרכנו לבית - הכנסת אנו פונים לרחובות - צדדיים : בתי עץ של קומה אחת 
המזכירים את נוף סיפוריו של שלום עליכם . והנה בית - הכנסת הקטן , שטיבל 
המזכיר את ימי תחום - המושב של רוסיה הצארית . ערב שבת . החצר ריקה . בתוך 
בית - הכנסת כמה יהודים זקנים מתכוננים לתפילה , שרידים אחרונים של יהדות , 
ללא תקווה וללא עתיד . " הסתכלי על הכרזה הזאת " , אומרת יפעת , חברתי 
למשלחת , ומצביעה על גיליון בריסטול התלוי על הקיר וכתוב בו עברית בכתב 
יד : מספר יהודים בארץ ישראלמתברר שלשרידיה האחרונים של יהדות רוסיה יש בכל 
זאת תקווה , עתיד וגם עוצמה . ביום אביב זה העיר הנחמדה והמוזנחת נראית 
רגועה להפליא . מראה הכיכר המרכזית של העיר משקף את המתרחש ברפובליקה המולדווית . 
מעל לבית הפרלמנט מתנוסס הדגל המולדווי החדש . בחזית , טובע פסלו של ולדימיר 
איליץ לנין בזרי פרחים . עד לפני שנה לא היה כאן אף פרח אחד . היום נעשה 
הפסל סמלה של האוכלוסייה הרוסית ( כ%04 מכלל האוכלוסים במולדוויה ) . 
דוברי רוסית אלה רואים במולדוויה חלק בלתי - נפרד מבריה"ם . מן העבר השני 
של הכיכר , עומד פסלו של שטפן , המלך המולדווי המהולל . גם פסל זה נעשה 
סמל . בקרבתו מתנוסס דגל מולדוויה החדשה וכרזה ברוסית אומרת : " בריה"ם 
היא האימפריה הקולוניאלית האחרונה בעולם " . האנשים מצטופפים ליד הפסל . 
זה מקום - המפגש של הלאומנים המולדווים שוחרי העצמאות . היום נאסף כאן 
קהל רב , הקבוצה הגדולה ביותר מתגודדת סביב איש מבוגר שחום - פנים , דובר 
מולדווית . חבר הפרלמנט מסביר לנו אפרים המסביר לשומעיו כי הקיצונים הדורשים 
ניתוק מיידי מבריה"ם אינם מציאותיים . צריך לנהוג בתבונה , אומר חבר - 
הפרלמנט , ללכת צעד אחר צעד . המולדווים כבר רואים בתחיית שפתם ותרבותם , 
ואסור לשכוח את הכלכלה . הרי כל תעשייתה של מולדוויה שוכנת מעבר משם של 
הדנסטר ( איזור השייך רשמית למולדוויה אך רוב אוכלוסיו רוסים ואוקראינים ) 
, וצריך לזכור את דוגמת ליטא . וכיצד משתקף כל זה במצבם של היהודים כאן ? 
גם במולדוויה גוברת האנטישמיות . שמענו על סיסמאות כגון : נזרוק את הרוסים 
מעבר לדנסטר ואת היהודים לתוכו . עכשיו שקט מאוד , אומר אפרים . לפני חצי 
שנה היה כאן ממש מסוכן , על סף פוגרום . חיללו בתי - קברות יהודיים , 
נשמעו איומים נגד יהודים . עכשיו שקט , תודה לאל . המולדווים הלאומנים 
קיבלו את מבוקשם , ועכשיו שקט . אם שקט כל - כך , מדוע בורחים היהודים ? 
" האם זה לא ברור ? אנו יושבים כאן על הר געש . אם תהיה מלחמת - אזרחים 
בין רוסים ומולדווים וראינו מה קרה ברפובליקות הדרומיות היהודים יימצאו 
בין הפטיש והסדן " , אומר אפרים . לא - הרחק מפסלו של המלך שטפן , עוד חידוש : 
חסרי - דיור שובתים כבר כמה חודשים . הכיצד ? הרי ידוע כי אזרחי בריה"ם 
חיים בדלות אך לכולם יש קורת גג ומזון מינימלי . " כך אמרו לפני עשר שנים . 
היום מותר להגיד את האמת " , אומר אפרים . למחרת הצלחנו לפגוש את מנהיגי 
הקהילה היהודית . רובם צעירים שגדלו כבר בתקופת השלטון הסובייטי . כעשרה 
פעילים מרכזיים , רובם מתנדבים , אחד מקצועי ואת משכורתו משלם תורם מקומי . 
אין מימון של הקהילה , אין מעורבות של הקהילה ובעצם אין קהילה ממש , אלא 
000 , 24 יהודים יחידים בקישינוב . הפעילים מארגנים אירועים ומפגשים באולמות , 
אך אין קשר שוטף בין היהודים לקבוצת הפעילים . ובכל זאת רשמה לעצמה התארגנות 
יהודית זאת הישגים לא - מבוטלים , בדרכים " סובייטיות " : לכמה מהמפעילים 
היהודים קשרים אישיים ברמות הגבוהות ביותר של הממשל המולדווי החדש . כך 
הצליחו להוציא לאור עיתון יהודי , הביאו להעמדתם - לדין של הבריונים שחיללו 
בתי - קברות יהודיים ( הם נשפטו לתקופות מאסר ) ועוד הישג רב - משמעות : 
עברית ויידיש הוכרו כשפות רשמיות ברפובליקה המולדווית . בכל פגישותינו עם 
יהודי קישינוב חזרו השאלות על תנאי הקליטה בארץ . יהדות קישינוב היא יהדות 
מעשית , קהילה על גלגלים . מיד קלטתי שבמפגשים אלה השאלה , " האם אתה 
מעוניין לעלות ? " מיותרת . יש לפתוח בשאלה " מתי בדעתך להגיע ? " 
הצלחתי לשמוע קטעים משיחות פרטיות בין יהודים , תמיד באותו עניין : כמה 
שילמת בעד המזוודות ? השגתם סדינים ? אומרים שצריך להביא לשם הרבה כלי 
מיטה . כבר הגשת מסמכים ? התחושה היא שכל יהדות קישינוב , 000 , 24 איש , 
אורזים את חפציהם בדרכם לארץ . זוג גמלאים חשוכי - ילדים באו לשאול אותנו 
על תנאי האקלים בארץ . מדוע יוצאים אנשים מבוגרים אלה אל הקשיים של התחלת 
חיים חדשים במקום חדש ? " לא יישארו לנו חברים בקישינוב " , הם אומרים , 
" אנו חוששים מבדידות " . בכל הפגישות גילו היהודים עניין רב בישראל . 
שלא כבשנה שעברה , על ארה"ב כבר אין מדברים כלל . יהדות בריה"ם היא יהדות 
מעשית , אינה עוסקת בבלתי - אפשרי . באחת הפגישות הביע זוג צעיר התרגשות 
רבה לקראת עלייתם לארץ . אחר - כך נתקלתי בהם בחדרו של חבר - משלחת אמריקאי . 
הם באו אליו לבדוק אם יש אפשרות לזכות באשרת - כניסה לארה"ב . אינני מופתעת . 
בבריה"ם הורגלנו לחיים כפולים , לומר מה שמצפים מאתנו ולחשוב אחרת . אין 
לי אשליות בקשר למניעים הציוניים של רוב העולים - בכוח . עם זאת , משנסגרה 
האופציה האמריקאית בפני רוב היהודים , חשתי רגיעה מסוימת בקרבם , לעומת 
השנה שעברה , כאילו נפטרו מרגשות אשם ונשמו לרווחה : " שוב אין צורך לבחור . 
היום , תודה לאל , אין ברירה ועולים לארץ " . למחרת , שוב היינו במוסקווה . 
העיר נראתה יפה יותר , אולי בזכות השמש האביבית הזורחת , אולי מפני שהתרגלנו 
שוב למראה הערים הסובייטיות . אנו מגיעים לדירתה הקטנה של דודתי . נותרו 
לנו שעות מספר עד לטיסה לארץ . אנו יושבים ומדברים . בביתם של קרובי משפחתי 
אין קונים מזון בשווקים הפרטיים , שהמחירים בהם מרקיעי שחקים . תכולת המקרר 
הקטן שלהם משקפת את ההתדרדרות באספקת המזון במשך השנה שעברה . " אפילו 
תפוחי - אדמה כבר קשה להשיג בחנויות ! " אומרת דודתי . היא מוציאה מן 
המקרר נקניק בצבע משונה ושימורי דגים מדיפי ריח חשוד . גם אנחנו מוציאים 
שרידי מזון שהבאנו עמנו מן הארץ : שימורים , שוקולד , פירות יבשים ומארגנים 
ארוחה קלה . " מאוד נגע ללבי הביקור הזה " , אומרת יפעת , חברתי למשלחת , 
בדרכנו לנמל - התעופה . " בפעם הראשונה ראיתי אנשים לא - אנונימיים , 
אלא קרובים של חברתי . ובאיזו דלות הם חיים ! באולם - ההמתנה בנמל - התעופה 
שרמטיבו מושכת את תשומת - לבנו משפחה אחת . פנים יהודיות , המון מזוודות , 
כלבלב ומלווים רבים . אלה סימני - היכר בדוקים של " העוזבים למגורים קבועים " 
כך קרויים כאן המהגרים . התברר שהם בדרכם לארץ . טיסתם לבודפשט יוצאת 
בבוקר אך כבר משעה שמונה בערב עליהם להיות בנמל , לבדיקות המכס הנמשכות 
כל הלילה . מחר בלילה ימתינו בבודפשט לטיסה לארץ . ושם זאת עדיין אינם 
יודעים הם יבלו את ליל - השימורים השלישי שלהם באולם הקליטה בנמל - התעופה 
בן - גוריון . ומה יהיה עליהם אחר - כך ? אי הם יודעים . השוויתי את מצבי 
עם מצבם : כמה טוב לחזור הביתה לארץ , לחיי יום - יום שלי . חברי למשלחת 
אף הם חשו זאת מן הסתם , שכן אחת מהן אמרה : צריך לשלוח כל ישראלי לחינוך 
ציוני ברוסיה . עשרה ימים כאן יעשו לו יותר מכל שנות החינוך בבית - הספר . 
קפמאליד4קפמאליד4בביקורי בבריה"ם בשנה שעברה , התרשמתי יותר מכל עד כמה 
לא השתנו הדברים במשך 41 השנים שלא חייתי ברוסיה : אורח - החיים , האפשרויות 
המוגבלות , תנאי הדיור , העבודה . הפעם שמתי לב דווקא לשינויים המדהימים : 
חופש הדיבור , ניצחון הלאומנות ברפובליקות . זכור לי שעל הנפת הדגל הלאומי 
נשלחו אנשים לפנים לתקופות - מאסר ארוכות במחנות . היום זה עדיין חדש , 
אך כבר חוקי ומקובל . ויותר מכל ריגשה אותי הבריחה הגדולה של היהודים , 
שעד לפני שנה לא חשתי בה בעוצמה כזאת . על מספרי העולים הצפויים כבר ידעתי 
בארץ , אלא שלהיות שם , בין האנשים החיים , לחוש את זרם התנועה האדיר 
זו היתה חוויה מיוחדת בשבילי : הנה קם עמי ויוצא . לא חסכתי ממני גם את 
הסיפוק האישי הקטן , בראותי את האנשים שגיחכו לעברנו , היוצאים לארץ , 
לפני 51 שנה , והיום הם עצמם מתכוננים לבוא בעקבותינו , רואים בנו חלוצים 
שחזונם התגשם . 
