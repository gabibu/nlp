( ע ) . מועצת פועלי אופקים וועד העובדים של מפעל אומן הכריזו אתמול על 
סכסוך עבודה , לאחר שהמשא ומתן עם ההנהלה על תוכנית הבראה נקלע למבוי סתום . 
מפעל אומן של קונצרן כלל באופקים , מעסיק 081 עובדים והוא נקלע באחרונה 
לקשיים . ההנהלה דחתה הצעות של נציגי העובדים להסכם עבודה שיכלול תוספות 
שכר , בנימוק שמצב המפעל אינו מאפשר זאת . אתמול הציגה ההנהלה בפני העובדים 
תוכנית הבראה הכוללת , בין היתר , קיצוצים בהשתתפות ההנהלה במימון מעונות 
יום לילדי העובדים וארוחות במפעל , וכן פיטורי % 01 מהעובדים . נציגי העובדים 
דחו את התוכנית והגישו תוכנית נגדית שנדחתה על ידי ההנהלה . בעקבות המבוי 
הסתום במשא ומתן , כינסה מועצת פועלי אופקים את עובדי אומן לאסיפה כללית , 
ובה הוחלט להכריז על סכסוך עבודה . מזכיר מועצת פועלי אופקים , סעדיה אלוס , 
אמר אתמול , כי העובדים תרמו להבראת המפעל למרות ששכרם נשחק , ואילו תביעות 
ההנהלה מוכיחות שהיא אינה מוכנה לתרום את חלקה להבראה . להערכתו , מתכוונת 
ההנהלה , למעשה , לסגור את המפעל . 
