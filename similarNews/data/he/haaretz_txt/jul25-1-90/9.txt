( ע ) . מפקד הגדנ"ע של קניה , קולונל מייקל לאנגאט , הגיע אתמול לביקור 
של שבוע בארץ , כדי ללמוד מקרוב על מוסדות להשכלה מקצועית ומפעלי פיתוח . 
קולונל לאנגאט עומד בראש שירות הנוער הלאומי בארצו . הוא ביקר בישראל לפני 
חמש שנים , כאשר היה סגן מפקד הארגון , שעיקר מטרתו להכשיר את הנוער הקנייאתי 
למשימות פיתוח בתחומי החקלאות והטכנולוגיה . קולונל לאנגאט אמר שלארגון קשרי 
שיתוף פעולה הדוקים עם ישראל , וקבוצה של מדריכים ישראלים פועלים בקניה 
בתחום הכשרת מנהיגים צעירים של התנועה , וכן בתחום ההכשרה המקצועית . בארץ 
יבקר האורח עם מלוויו בבסיסי גדנ"ע ונח"ל , במדרשת שדה - בוקר ובבתי - ספר 
מקצועיים וחקלאיים . כן ייפגש עם מנכ"ל משרד החוץ ראובן מרחב . 
