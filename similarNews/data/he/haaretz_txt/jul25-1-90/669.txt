סיאול ( ע"ר וע"ץ ) . ממשלת דרום - קוריאה החליטה לבטל תמרון צבאי שנתי 
כדי לא להעליב את ההנהגה הצפון - קוריאנית לקראת הפגישה ההסטורית בין שני 
ראשי הממשלה בסיאול מסרו פקידי ממשלה אתמול . " התמרון הצבאי השנה נקבע 
ל02 עד 52 באוגוסט , אולם הוא יבוטל כדי ליצור אווירה נוחה העשויה לסייע 
בשיפור היחסים והקשרים בין צפון ודרום קוריאה " , אמר פקיד ממשלתי בכיר לכתבים . 
דרום - קוריאה ביצעה את התמרון הצבאי בו נוטלים חלק הצבא , המשטרה וכוחות 
ההגנה האזרחית ברחבי המדינה , מאז תחילת שנות ה07 . ממשלת צפון - קוריאה 
הוקיעה מידי שנה את התמרון הזה בטענה כי יש בו משום עלבון לצפון . אולם 
ממשלת דרום - קוריאה טענה כי התמרון נועד לבחון את מערך ההגנה ואת כוננות 
הצבא מפני התקפה מן הצפון . ביום חמישי שעבר הסכימו נציגי שתי הקנריאות על 
פגישה של שני ראשי הממשלה בסוף השנה , כדי לדון בהפסקת יחסי האיבה והתחלת 
צורות שונות של שיתוף פעולה . תהיה זו פגישה הסטורית ראשונה מאז נפרדו צפון 
ודרום קוריאה בסיום מלחמת העולם השניה . לפי ההסכם יקיימו שני ראשי הממשלה 
פגישה בסיאול מן ה4 עד ה7 בספטמבר , ולאחר מכן בפיונג - יאנג מן ה61 עד 
ה91 באוקטובר . אולם שעות ספורות בלבד לאחר שנחתם ההסכם , כבר החליפו שני 
הצדדים האשמות של חוסר רצון וחוסר רצינות בקשר לעצרת איחוד שתי הקוריאות , 
שנקבעה בכפר הגבול פאנמונגום ב51 באוגוסט . 
