לינדן , ניו - גרסי ( ע"ר ) . ארבעה אלמונים לבושים במעילי גשם , שלפו 
בשבת תת - מקלעים עוזי מתחת לזרי הפרחים שהביאו לבית קברות , ופצעו לפחות 
11 איש בהלווייתו של חבר מכנופייה וייטנאמית . כך מסרה משטרת ניו - גרסי . 
החוקרים ציינו כי ארבעה אלמונים מרכיבי משקפי - שמש , שהעמידו פני מתאבלים , 
הביאו זרי פרחים אל הקבר , שמטו אותם ופתחו ביריות לתוך קבוצה של כ001 
צעירים ממוצא אסיאני , בבית הקברות רוזדייל בלינדון שבמדינת ניו גרסי . 
קצין המשטרה ריימונד בקמן , אמר כי ההתקפה גרמה לבהלה המונית וכי אחד המתאבלים 
שלף אקדח 9 מ"ם והשיב אש . התקרית אירעה בהלווייתו של וין אמיגו וו , בן 
12 , חבר בכנופייה וויטנאמית ניו - יורקית , שנורה למוות בשבוע שעבר באזור 
המסחרי של מנהטן . הכנופיה של וין , שכינויה קבוצת " נולד להרוג " , היתה 
ידועה בעבר בכינוי " נערי קאנאל סטריט " , והיא נחשבת לאחת הכנופיות האלימות 
ביותר ברובע הסיני " ציינאטאון " , מסרה המשטרה . הריגתו של וין והיריות 
בבית הקברות בשבת , היו חלק ממלחמה נמשכת בין כנופיות וייטנאמיות וסיניות 
יריבות בציינאטאון . המשטרה ציינה כי חמשה צעירים נפצעו קשה ושישה אחרים 
קיבלו טיפול על פגיעות קלות , בשני בתי חולים קרובים . 
