לא היה חסר הרבה שאל"ם אורי סבאג , מפקד המחנה שבשערו כבלו וכמעט אנסו חיילת , 
יצא עם אוהל לכיכר העיר וידרוש צדק . הוא עשה כמעט הכל מלבד זה . בחוצפה 
שכבר איננה מדהימה אצלנו , הוא " הודיע " לרמטכ"ל שטעה טעות חמורה בכך 
שהשעה אותו עד למסקנות ועדת החקירה . לעיתונים סיפר , כאילו היה עסקן מדליף , 
שעושים לו עוול בגלל יהודי מופרע אחד ( את דינו של החשוד הוא כבר מוכן 
לחרוץ ) . וכמנהג ימינו , גם איים שאולי לא יחזור לשרת בצבא שכך מתייחס 
אליו . השבוע כמעט התפתיתי להזמנתו של ידיד , המכיר היטב את המחנה , להתלוות 
אליו ולראות איך הוא חודר לתוכו גם אחרי כל המהומה . הוא הזכיר לי שההפקרות 
במחנה 08 הינה סיפור ישן . אב לחייל בבסיס הזה שיגע את כל העולם לפני שנתיים 
בטענה , שכל מי שינסה יוכל לחדור אליו בהמוניו . לבסוף , קיבל אותו איזה 
עוזרשר במשרד הביטחון ואמר שיהיה בסדר . אם היינו באים לשם , אולי היינו 
פוגשים את אל"ם סבאג בשער הש . ג . , מצטלם לעיתונות במחאה פרטית נמשכת 
נגד הרמטכ"ל . בצבא הרחום והחנון שלנו , רבאלוף שומרון לא הרחיק את הקצין 
מהשירות גם אחרי ההפגנה הזאת . הוא קרא אותו אליו ללשכתו ( מה פתאום ? 
מה הנימוס הזה ? ) , הביע את " מורת רוחו " והורה לו לא להיכנס בשערי 
המחנה . אני לא מבין את כל העניין . וחשוב להבין אותו כיוון שהוא מצייר 
תמונה מוזרה , אך אופיינית , של מושגי השכר והעונש אצלנו . את מפקד המחנה 
היה צריך לסלק מתפקידו עוד לפני איזושהי ועדת חקירה . הצבא איננו פיקניק 
וגם לא דמוקרטיה אתונאית . יותר מכל מוסד אחר , צריכים לנהוג בו כללי הרתעה 
ואחריות נוקשים , הנובעים מכוח סמכות ומסכנת נזק , השונים מהרגיל . " אני 
שנלחמתי נגד הערבים וניצחתי " , אמר אל"ם סבאג עוד בקומוניקטים שלו לעיתונות , 
" מושעה בגלל מופרע בן 51 " . בוודאי : אם הצבא לא ינהג במקרים כאלה 
כפי שמתחייב מהנזק הגדול הצפוי מטעויותיו , ייתכן שסבאג לא ינצח בפעם הבאה . 
ואולי לא פגז יפגע חיילים מתאמנים בצאלים , אלא טיל יסטה לעבר הכנסת . 
בדיון בעיתונים על תפישת השכר והעונש בצבא , השתתף במרץ גם עוזר קצין התחזוקה 
של ענף נשים במחנה , סמ"ר מאיר אטרי . צריך היה לשפשף את העיניים כדי להאמין 
שפקידים בצבא מתראיינים על החלטות הרמטכ"ל כאילו היתה זאת אסיפה כללית בקיבוץ . 
יש עכשיו מדה , הסביר האיש , של זריקת אנשים ממשרות בכירות כשעירים לעזאזל . 
אותו , גם אותו , היה צריך להעיף . זהו השיבוש החמור בהבנת מושגי העונש 
בצבא , ולא רק שם : טיבו המרתיע מחייב לעתים שיהיה חמור ממידת העבירה . 
צה"ל מלא במה שהסמ"ר המתראיין כינה " בנאדם זהב שנתן את כל חייו לצבא " . 
כאלה יהיו ברוב המקרים האחראים לכל פאשלה צבאית . במדינה הזאת , קטנה 
וצפופה , כולם סחבקים של כולם , והלב ממש לא נותן " לעשות את זה " לבחור 
הטוב ההוא . אבל במקום לעצור את ה"מודה " , כפי שהמליץ הפקיד הצבאי , צריך 
לעצור נטייה אחרת . ישראל איננה דלה במסורת של ענישה כבדה . אלא שזו באה 
כמעט תמיד כתוצאה מלחץ ציבורי גדול , לא הודות ליוזמה של הדרג המחליט . 
ברוב המקרים מטשטשים , מורידים את דרג הענישה גם בסולם ההירארכיה וגם בחומרת 
העונש . ייתכן שהסיבה לכך היא דווקא המכות הקשות שהנחיתו ועדות חקירה , 
אחרי יום כיפור , אחרי לבנון , בפרשת הבנקים . הן חיזקו את החשש של הדרגים 
הגבוהים מפני מיצוי הדין : מי יודע , אם כללי הענישה יהיו מחמירים כראוי , 
אולי זה יגיע גם אליהם , עד למעלה . הפחד מפני ענישה נובע , נדמה לי , 
גם מחולשה נרחבת יותר . הנהגה רופפת , עם רוב קלוש התלוי על בלימה , 
איננה מרשה לעצמה לתת מופת אמיץ של הרתעה באמצעות עונש . בסוף שנות החמישים , 
בימי בנגוריון ( ראש ממשלה ושר ביטחון ) , כאשר המטכ"ל הורה בטעות לשדר 
קריאה המונית למילואים , הורחקו מתפקידם מיד שלושה אלופים , ראש אג"ם , 
ראש אגף המודיעין וראש אכ"א . ערבהשידור והסקנדל שלאחריו כונו אז " ליל 
הברווזים " . היום הברווזים הם היושבים למעלה , חוששים להשמיע קול עז מדי 
נגד אשמים בטעות , שמא יבולע גם להם . אנחנו עם של לאמפרגנים , אך רחמנים 
בני רחמנים . אלוהים שישמור אותנו מפני התוצאות . 
