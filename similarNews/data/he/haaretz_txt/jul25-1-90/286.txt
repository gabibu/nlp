: משבר הקיבוצים , משבר כור ומשבר תדיראן ( שפרץ קצת מאוחר יותר ) . 
גופים אלה חייבים למערכת הבנקאית יותר מ01 מיליארד שקל , עובדה שהעמידה 
במצב קשה חלק מהבנקים . לגופים אלה נעשו בעיקרון הסדרי החייאה , אך הוצאתם 
אל הפועל לקתה בחסר . תוכניות ההבראה המלאות לא יושמו למעשה עד היום , וגופים 
אלה מתקיימים מכוח האינרציה . למרות הסדר הקיבוצים , עצירת אשראי הבנקים 
לקיבוצים מחניקה אותם . חלק קטן מהקיבוצים הגישו תוכניות הבראה , ואלה 
בכל מקרה מתייחסות לשנים 299891 ( כשנתיים ממילא כבר חלפו ) . התמריץ להתייעלות 
כמעט ואינו קיים , והרוח הפסימית מתעצמת והולכת . קונצרן כור עבר תהליך 
התייעלות לא פחות מכאיב . כוח העבודה צומצם באלפי עובדים , ונחסכו הוצאות 
מנהלה רבות . ברם , כור , בדומה לקיבוצים , עדיין אינו מסוגל להלך בכוחות 
עצמו , למרות שחלפו כבר כשנתיים מפרוץ המשבר . סבלנותם של הבנקים הזרים 
פוקעת , והם דורשים פרעונות של ריבית . הסדר שאמור היה לאפשר לכור להמשיך 
ולתפקד כ"עסק חי " , עדיין לא יצא אל הפועל , והכדור נזרק מצד לצד : מהבנקים 
לכור , מכור לאוצר , מהאוצר לכור . אם לא די בכל אלה , בא רואה החשבון 
יצחק סוארי והזכיר לכולם כי עדיין קיים יצור ששמו כור , והוא ממשיך ללכת 
מדחי אל דחי . כור שולט עדיין בחברה - הבת תדיראן . בחודשים האחרונים דובר 
על מכירת חלקים מהחברה , מכירתה בשלמותה , וחוזר חלילה . החנק הפיננסי 
של החברה החמיר והלך , ומערכת יחסי העבודה הרעועה בתוכה רק החריפה את המצב . 
לפני שבועות מספר הזרימו הבנקים אשראי - ביניים דחוף , אך הבעיה העקרונית 
עדיין לא נפתרה . דומה כי שלושת ענקי משק אלה ממשיכים להתנהל כטייס אוטומטי . 
הדבר אכפת לכמה גורמים , אך הרושם המתקבל הוא , שהאכפתיות אינה גדולה 
במיוחד . האם לא הגיעה העת שמישהו יתעורר וינסה לחלץ את העגלה מהבוץ ? 
