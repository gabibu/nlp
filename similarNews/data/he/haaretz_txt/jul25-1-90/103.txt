שר האנרגיה , יובל נאמן , קיים אתמול מפגש משותף , ראשון מסוגו , עם 
מנהלי שלוש חברות הדלק ועם נציגי ארגון הסוכנים ובעלי תחנות הדלק . בפגישה 
לקחו חלק מנכ"ל פז , אריה לוי , מנהלי דלק , אברהם אגמון ואמנון שדה , 
מנכ"ל סונול , עמיר מקוב , ומנכ"ל דור אנרגיה , שמואל דנקנר . בפגישה 
השתתף גם סילבן שלום , מנכ"ל משרד האנרגיה . קודם לפגישה המשותפת , נפגש 
נאמן בנפרד עם מנהלי חברת הדלק סונול וראשי ארגון בעלי תחנות הדלק . בפגישה 
נדונו שלושה נושאים עיקריים : היערכות משרד האנרגיה והגופים הפעילים במשק 
הדלק לקליטת עלייה , בעיית שחיקת העמלות של בעלי תחנות הדלק וסוגיית פתיחת 
תחנות חצר . המשתתפים בירכו על ההידברות המחודשת עם משרד האנרגיה . על פי 
בקשת יובל נאמן , ייערכו חברות הדלק לקליטת 000 , 3 עולים חדשים וחיילים 
משוחררים . בעלי התחנות אמרו כי קליטה זו יכולה להתאפשר ללא השקעת כספים 
נוספים , והם מוכנים לקלוט עובדים כאלה בתחנות . נאמן הדגיש כי קליטה בסדר 
גודל כזה , דורשת ארגון מקיף ולכן יש להקים ועדה שתטפל בנושא . נציגי בעלי 
התחנות קבלו על שחיקה בעמלות שהם מקבלים ועל המגמה המוגברת לפתיחת " תחנות 
חצר " על ידי גופים גדולים . מנכ"ל פז , אריה לוי , הציע כי את בעיית 
העמלות בחברות הדלק , צריכה כל אחת מחברות הדלק לפתור בנפרד . לדבריו , 
לכל חברת דלק יש בעיה משל עצמה , ולא ניתן לפתור זאת בצורה ריכוזית . 
