רשות הדואר תוכל בקרוב לעסוק במכירת ערכות מכתבים ואיגרות ברכה , שהופקו 
על ידיה , במכירת כרטיסי חניה , הרשמת מנויים למפעל הפיס , קבלת מודעות - 
לוח לעיתונים , הקצאת מקום למוצרים שונים במתקני הרשות , הפצת טפסים וקטלוגים 
להזמנת מוצרים או שירותים ביחידות הדואר . כמו כן היא תוכל להציב בסניפים 
מכונות להעתקת מסמכים , ולהעניק שירותים למשרד הפנים . האישור לפעילות זו 
ניתן אתמול על ידי ועדת הכלכלה . יו"ר הוועדה ח"ך שושנה ארבלי - אלמוזלינו 
( מערך ) אמרה כי האישור לשירותים אלה ניתן במטרה להקל על הצרכן . ניצול 
התשתית הרחבה והפריסה של סניפי רשות הדואר בכל הארץ , יקלו ויסייעו לצרכנים , 
ציינה . הוועדה גם אישרה לרשות הדואר , בכפוף לבדיקה ותיאום עם משרד המשפטים 
ומשרד החינוך , לעסוק באישור חתימות של ערבים על חוזים למתן הלוואות ומשכנתאות , 
וכן באישור על העתקי תעודות בגרות . קפידבינהוועדה דנה גם בשינוי גבולות 
הזכיונות של אזורי הטלוויזיה בכבלים , אישרה איחוד האזורים יקנעם עלית ויקנעם 
תחתית לאזור אחד , וכן אזור אחד לטבעון , למועצה האזורית באר טוביה , 
למעלות , ולכרמיאל . כמו כן , אישרה הוועדה את ביטול קו הגבול של אזור 
הזיכיון בתוך הערים תל - אביב וירושלים . במהלך הדיון הובאו לידיעת הוועדה 
מקרים שבהם גבו מתקיני הטלוויזיה בכבלים סכום גבוה יותר מתעריף ההתקנה הרשמי , 
המגיע עד 022 ש"ח . ח"ך ארבלי - אלמוזלינו ביקשה לקבוע כללים לאכיפה ולוודא 
פיקוח על התעריפים . היא פנתה לארגוני הצרכנים שיפקחו עין ודרשה כי ישלבו 
אותם בוועדות הייעוץ האזוריות של המועצה לשידורי טלוויזיה בכבלים . היא 
דרשה כי בעלי הזיכיונות יתחילו בביצוע מידי של פריסת הרשת באזורים מרוחקים 
ובפריפריות , בד בבד עם האזורים המרכזיים והערים הגדולות . 
