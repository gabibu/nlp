מוסמך באוניברסיטה העברית ב21 ביוני אמרה שולמית הראבן : " אדם שכותב ספרים 
הוא האינדיווידואליסט הכי גדול שיש , ובוודאי שאיננו שייך למעורבות ממסדית 
מכל סוג שהוא " . מהנחה חסרת - יסוד זו גזרה את ההיפך על " קבוצה אינטלקטואלית " 
אחרת , של אנשי אוניברסיטה השייכים לדיסציפלינה מדעית כלשהי , הנידונים 
כמעט להשתייך לכת וכד . מכאן לא התקשתה לקבוע כי השכלה וידע ולמדנות אינם 
יוצרים בהכרח סקרנות אינטלקטואלית מקפת ( הקיימת , בדרך הטבע מסתבר , 
אצל הסופר האינדיווידואליסט ) . את הראיה החותכת על סקרנותה הדלה של ה"חשיבה 
המערבית " הביאה מיוון העתיקה . " וזה התחיל עוד ביוון העתיקה " אמרה 
הראבן . " לא היתה שום סקרנות שבעולם ביחס לחשיבה המזרחית ולעולם המושגים 
המזרחי , שבהרבה מקרים הוא באמת פחות פסקני ויותר אקולוגי " . נראה איפוא 
שהמוסמכים זכו להרצאה שהוכתרה בשם " ידע ויוהרה " אבל היתה בה הרבה יוהרה 
ומעט ידע , ובסך הכל היתה מופת של בלבול וערפול מושגים עד כדי בורות . 
המוסמך החדש למד מפיה של הראבן כי יש דבר כללי ושמו " חשיבה מזרחית " , 
אל לא קיבל הגדרה כלשהי של מהותה . הוא שמע טענה חסרת - בסיס על היסוד המרכזי 
של " חשיבה " זו , ולמד לדעת שב"מערב " ( " עוד ביוון " ) לא היתה 
שום סקרנות ל"חשיבה מזרחית " טענה העומדת בניגוד מוחלט לידע ( הקולקטיווי 
אמנם ) ההיסטורי , המלמד בדיוק נמרץ את היפוכו של דבר . יוצא איפוא כי 
מוסמכי האוניברסיטה שמעו הרצאה המלמדת שאין בעצם צורך בידע כלשהו כדי להגיע 
להכללות פשטניות וחסרות - שחר ; אולי מעין הדגמה למה שהדוברת מצהירה עליו 
בראש - חוצות : " אני לוונטינית " . 
