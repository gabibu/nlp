דו"ח של ארגון משקיפי זכויות האדם במזרח התיכון , המתפרסם היום תחת הכותרת 
" הצבא הישראלי והאינתיפאדה : מדיניות המביאה להרג " , מאשים את צה"ל בהפרה 
של סטנדרטים בין - לאומיים בסיסיים . הדו"ח מבקר את הוראות הפתיחה באש המתירות , 
לדברי מחבריו , להשתמש " בכוח קטלני " כדי לעצור פלשתינאים נמלטים , 
החשודים בביצוע עבירות , אשר אין בהן סיכון חיי אדם . הוראות הפתיחה באש , 
אומר הדו"ח , מתירות שימוש בכוח קטלני , כדי לעצור רעולי פנים המנסים 
לחמוק ממעצר , גם אם אין הם עוסקים בפעילות שיש עימה סכנה לחיי אדם . הן 
מתירות גם את השימוש בכדורי הפלסטיק , שפגיעתם כביכול אינה קטלנית , אך 
גרמה כבר למעלה מ001 מקרי מוות בתקופת האינתיפאדה . הארגון , שנוסד בארה"ב 
ב9891 , פרסם בעבר דו"חות על זכויות האדם באלגיר , עיראק ומרוקו . ארגון 
האם של ארגון המשקיפים במזה"ת , ארגון משקיפי זכויות האדם נוסד ב87 והוא 
כולל ארגוני זכויות אדם אזוריים בעולם כולו . בדו"ח על האינתיפדה כלולה ביקורת 
על שיטות החקירה של צה"ל ועל מדיניות הענישה של חיילים . לדברי הדו"ח , 
הועמדו לדין רק חיילים ספורים בעוון הריגת פלשתינאים ואף חייל שהורשע בהריגה 
לא נדון לתקופת מאסר של למעלה משנתיים . הדו"ח מייחס את אכיפת החוק הרופפת 
למחדלים בחקירה , ביניהם מדיניותה של המשטרה הצבאית לא לגבות עדויות מפלשתינאים 
שנכחו בזירת תקריות , לא להעזר בתיעוד רפואי ולדחות עזרתם של גורמים שאינם 
מעורבים ישירות , מלבד החיילים עצמם . קפידבינהדו"ח מגנה את ההגבלות המוטלות 
על משקיפים בלתי - תלויים , כגון עיתונאים ופעילי זכויות אדם , המבקשים 
לפקח על התנהגות החיילים . הגם שישראל מתירה , בעיקרון , את פעילותם של 
משקיפים בלתי - תלויים , היא נוהגת למנוע מהם גישה לאזורי עימות בין פלשתינאים 
לחיילים , דווקא כאשר נוכחותם של המשקיפים היתה עשויה לשמש גורם מרסן , 
אומר הארגון . " העובדה שרבים מן המחדלים שזוהו בדו"ח ניתנים לפתרון בקלות , 
אך לא ננקטו צעדים לפתרונם , מצביעה על קיומה של החלטה עקרונית , לפיה 
שיעור גבוה של הרוגים בקרב הפלשתינאים הוא מחיר סביר על - מנת לבסס את שליטתה 
של ישראל בשטחים הכבושים " , אומר הארגון . " הגם שמספר ההרוגים בתגובה 
לטענות המועלות בדו"ח , אמר אתמול דובר צה"ל , כי הארגון מתעלם לחלוטין 
מאירועי האלימות , המתקיימים בשנתיים וחצי האחרונות בחסות ארגוני הטרור , 
במטרה למוטט את רשויות השלטון ולגרום לנזק לצה"ל ולמדינת ישראל . הארגון 
אינו מציין את הסמכויות הנרחבות הנתונות לצבא במשפט הבין - לאומי , אשר 
צה"ל עושה בהן שימוש חלקי בלבד ומתעלם מן הפיקוח של הפרקליט הצבאי ובית המשפט 
העליון על הוראות הפתיחה באש הנוהגות בשטחים , אומר דובר צה"ל . 
