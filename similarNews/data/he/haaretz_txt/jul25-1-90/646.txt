" פרמיה לפועלי ניקיון " שולמה לפועלי הניקיון באגף התברואה בעיריית תל - 
אביב . שיעורה נקבע לגבי כל צוות של פועלי ניקיון , בהתאם למספר פחי האשפה 
שפונו . חנוך נוסדורף , גמלאי של העירייה , היה סגן מנהל אגף התברואה 
בעירייה עד שפרש לגמלאות ב97 אחרי 04 שנות עבודה . עבודתו הפעילה היתה רובה 
ככולה , מינהלית , והוא אישית לא עבד בפינוי פחי האשפה . למרות זאת גם 
הוא , כמו שאר הסגל המינהלי באגף התברואה , קיבל בקביעת חלק משוקלל של 
הפרמיה של עובדי הניקיון : הגמלאי תבע את העירייה לכלול את הפרמיה בגמלתו 
אך תביעתו נדחתה . ביה"ד הארצי פסק : הפרמיה המשולמת לפועלי הניקיון מותנית 
בתנאי של מילוי המכסה המדודה . הסגל המינהלי באגף התברואה היה זכאי לפרמיה 
מהיותו חלק מעובדי האגף , אף אם לא ביצע אותה עבודה , ואף אם לא מילא אחר 
התנאים בהם היתה מותנית הפרמיה המדודה . הפרמיה המוסכמת של הסגל המינהלי 
השתנתה מפעם לפעם בעקבות שינויים שחלו בפרמיה של פועלי הניקיון ושיעורה נגזר 
איפוא מהפרמיה המדודה . פרמיה מדודה איננה חלק מהשכר הרגיל אלא " תוספת " 
לשכר ולכן איננה נכללת בפנסיה של פועלי הניקיון . לפיכך , אין לכלול אף 
את הפרמיה המינהלית כרכיב שכר ב"משכורת הקובעת " של סגן מנהל האגף אלא לראותה , 
כמו אצל פועלי הניקיון , כ"תוספת " לכל דבר ועניין , שאינה בת - גמלה . 
( דיון שנ22 - 3 ) . אם לא כן , היה יוצא שפועלי הניקיון יקבלו פנסיה 
נמוכה יותר מזו של הממונה עליהם . אצל פועלי הניקיון הפרמיה המותנית , 
היא תוספת מיוחדת בגין תפוקה מוגברת ולא שכר ולכן לא תיכלל בפנסיה , ודווקא 
אצל הממונה , שהפרמיה המוסכמת שלו מבוססת כולה על הפרמיה המדודה של פועלי 
הניקיון , הפרמיה תיכלל בפנסיה ? תוצאה כזו אינה צודקת והלכת השוויון לגבי 
כל העובדים המקבלים תשלום קבוצתי , שקבע ביה"ד הארצי , מונעת היווצרות 
פערי פנסיה פנימיים בתוך אותה קבוצה . 
