האגודה למלחמה בסרטן החליטה לממן פרויקט ניסיוני , במסגתו תיערך בשנת הלימודים 
הקרובה פעילות הסברה וסריקה של ילדים בבתי ספר תל - אביב , כדי לגלות סימנים 
לסרטן העור . בראש הפרויקט יעמוד ד"ר רפאל שפיר , מנהל המחלקה לכירורגיה 
פלסטית בבית החולים " רוקח " , בשיתוף האגף לרפואה ציבורית של עיריית תל - 
אביב . מטרת התוכנית היא לאתר ילדים שרגישותם לנזקי השמש גדולה במיוחד . 
התוכנית גם תאתר שומות החשודות כממאירות ותרחיק אותן במידת הצורך . על - 
פי הערכת מפעילי הפרויקט ניתן לאתר בקרב ילדים שיש להם סיכוי של % 03 - % 001 
לפתח מלנומה ממארת בשלב כלשהו של חייהם . כן יאותרו ילדים שלהם תכונות עור 
מיוחדות , כגון עור בהיר במיוחד , עור מנומש , נטייה לכוויות שמש וילדים 
המתקשים להתשתזף . במקביל ייערכו פעולות הסברה אינטנסיוויות למורים , לאחיות 
ולתלמידים בבתי הספר . לתלמידים תובהר חשיבות הזהירות מחשיפה יתרה ומזיקה 
לשמש . בסיוע המרכז לחקר ופיתוח שירותים מתקדמים בכירורגיה פלסטית שבאוניברסיטת 
בן - גוריון , החלה האגודה למלחמה בסרטן בסקר , שמטרתו לחקור את השינויים 
בהרגלי התנהגות מקדמת סיכון לסרטן העור . הסקר נערך בקרב שכבות גיל שנוות 
ומפעיליו מקווים להפיק ממנו לקחים שיסייעו לשפר את הטיפול בנושא . פעולות 
אלו נועדו להתגבר על הקושי לשנות את הרגלי התנהגות של הציבור הרחב בכלל , 
ובני נוער בפרט , שאינם נוקטים בכללי הזהירות בעת חשיפה לשמש . באגודה 
מציינים , כי המסר ביחס לסיכוני השיזוף נקלט במידה רבה בקרב מבוגרים רבים 
נמנעים מחשיפה לא מבוקרת לשמש ומכירות התכשירים שאינם בעלי מקדמי הגנה כנגד 
השמש ירדו באורח משמעותי . אולם , בני נוער רבים ממשיכים בחשיפה בלתי - 
זהירה לשמש . בשיתוף עם קופת חולים הכללית מפיקה האגודה עלון הסברה בשפה 
הרוסית , המיועד לעולים חדשים . העלונים יופצו באולפנים באמצעות המחנכים 
לבריאות . 
