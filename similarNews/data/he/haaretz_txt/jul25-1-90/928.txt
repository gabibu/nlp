( ע ) . עובדי המעבדות בבית החולים הממשלתי בנהריה השביתו אתמול את העבודה , 
במחאה על החלטת ההנהלה לצמצם את הכוננויות ולהעבירן לשני מנהלים חדשים , 
שהחלו לעבוד לא מכבר במעבדה . יו"ר ועד העובדים , גיורא בר - לב , מסר 
כי למעבדות בית החולים הוקצבו על ידי משרד הבריאות 06 כוננויות בחודש , 
שעה שבבתי חולים בסדר גודל זהה , מגיע מספר הכוננויות המאושרות ל57 ואף 
ליותר . באחרונה התקבלו , לדבריו , לעבודה שני מנהלים חדשים וכדי שהם יישארו 
בעבודה , הפחיתו את מספר הכוננויות ל54 העובדים , והעבירו אותן למנהלים . 
הנהלת ביה"ח אומרת , כי לעובדים לא נגרם כל הפסד עקב השינוי בכוננויות , 
מאחר שניתנה להם אופציה לעבוד שעות נוספות . נקבעה פגישה בין נציגי משרד 
הבריאות , הנהלת בית החולים ונציג עובדי המעבדה למציאת פתרון , ליום ששי . 
בעקבות השביתה נדחו כל הבדיקות , ובוצעו רק הבדיקות הדחופות רק לאחר שהוועד 
אישר אותן . 
