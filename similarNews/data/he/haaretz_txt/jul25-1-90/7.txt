( ע ) . צעיר חסר דיור בן 62 מרמת גן התבצר אתמול לפנות בוקר בדירת מגוריו 
ברחוב סורא שבשכונת רמת עמידר ואיים בסכין מטבח גדולה להרוג את אשתו וילדיו , 
אם לא יימצא לו מידית פתרון מגורים קבוע . ראש עיריית רמת גן , צבי בר , 
שהוזעק למקום , הצליח לאחר למעלה משעה של מו"ם להרגיע את הצעיר ולחלץ את 
הסכין מידיו , שהיתה מגואלת מדמו שלו , לאחר שפצע את עצמו בינתיים . האיש 
נשוי ולו שני ילדים כבני שנה ושלוש , ששהו בדירה כל זמן האירוע . הצעיר 
הצמיד לצוואר אשתו את הסכין ואיים להרגה , באם לא יביאו אליו מישהו ממועצת 
העיר . לטענת הצעיר , שנראה כאחוז באמוק , עומד משרד השיכון לפנותו מדירתו 
ואין לו ולמשפחתו לאן ללכת . ראש העירייה צבי בר הצליח לאחר מאמצים מרובים 
לשכנע את הצעיר למסור את הסכין , לאחר שהבטיח לו שאם יעשה כן , לא ייעצר 
וכי הנושא יטופל על ידי ראש העיר . מבדיקה בעירייה אתמול התברר שהצעיר ומשפחתו 
מטופלים על ידי משרד השיכון ומיועדים לעבור לדירה אחרת בשכונה של נכה שהיה 
אמור לפנותה . בפועל , לא פינה עדיין הנכה את הדירה , ולצעיר ובני משפחתו , 
האמורים להתפנות בעוד כשבוע מהמקום , אין היכן לגור . בר התחייב כי המשפחה 
לא תפונה בטרם תימצא לה דירה חליפית . 
