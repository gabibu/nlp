מזל שהכדורגל הישראלי ניצל מציפורניו של איל ההון היהודי - בריטי רוברט מקסוול . 
מזל שהכדורגל הישראלי הצליח להיחלץ מהמיליונים שמקסוול ביקש להזרים לקופות 
הריקות של הקבוצות הירושלמיות . מזל שהזר הזה מבריטניה לא הצליח להכתיב לעסקני 
המרכזים שלנו מה לעשות . המזל שלנו שהכל קרה כפי שקרה . כך יוכלו עסקנינו 
החרוצים והמסורים להמשיך להתרוצץ בעולם כדי לקדם את הכדורגל , ולהמשיך לתפקד 
בהצלחה כה מרשימה לתפארת הכדורגל בישראל . ששום איל - הון לא יעשה לנו טובות 
ולא ישלח לנו מיליונים . לנו די במה שיש לנו . ובשיטה הזאת אנחנו גם יודעים 
בדיוק להיכן נגיע . 
