ועדת חקירה פנימית , שמונתה בחברת החשמל , בעקבות התקלה הגדולה במערכת 
החשמל הארצית שאירעה בשבוע שעבר , העלתה כי הסיבה לתקלה , שהחלה בפס צבירה 
בתחנת המיתוג בקיסריה , נגרמה על - ידי פעילות של טרמיטים . במהלך התקלה 
הופסקה פעולתן של שלוש מכלל ארבע יחידות הפחם הגדולות בתחנת הכוח בחדרה וכן , 
פעולתה של יחידה פחם גדולה בתחנת אשכול באשדוד . הטרמיטים הם סוג של נמלים , 
החיות בקבוצות מאורגנות , בדרך - כלל מתחת לאדמה , והניזונות מחומרים 
שונים . השם העממי שלהן הוא " נמלים לבנות " . בבדיקות , שנערכו מיד לאחר 
התקלה , הסתבר כי העטיפה המבודדת והקשה של כבל המתח העליון בפס הצבירה של 
תחנת המיתוג נאכלה על - ידי טרמיטים . הדבר גרם לחדירת רטיבות , שיצרה 
קצר , אשר הפעיל את המנתק האוטומאטי הקשור במערכות ההגנה , וגרם לתקלה . 
אין זו הפעם הראשונה שחברת החשמל נתקלת בבעיה של אכילת בידוד קווי המתח על - 
ידי טרמיטים . המקרה הקודם התרחש בתחנת המיתוג ביבנה , שגם שם גרמו הטרמיטים 
להפעלת המנתקים האוטומאטיים , אולם לא התפתחה תקלה בממדי זו של השבוע שעבר . 
בעקבות ממצאי הבדיקה , נקטה חברת החשמל בצעדים זמניים לנטרול קטעי הקווים 
והמכשור , אשר קיים חשש לגביהם , שאם גם הם נאכלו על - ידי הטרמיטים , 
עלולה להיגרם תקלה דומה . על פי המלצות הבדיקה , נוטרל גם חלק ממערך הפיקוד 
האוטומאטי , ובאופן זמני הוא מופעל ידנית . במקביל , יש כוונה להפריד 
בין הכבלים התת - קרקעיים בתחנת המיתוג בקיסריה לבין החולות שבהם חיים הטרמיטים , 
על - ידי יציקה בקרקע של תעלות - חיץ מבטון . בעקבות התקלה בקיסריה , עומדת 
עתה חברת החשמל להתחיל ביישומן של המלצות דומות , שגובשו בשעתו לגבי תחנת 
המיתוג ביבנה , ואשר יש כבר תוכניות מפורטות לגביהן . 
