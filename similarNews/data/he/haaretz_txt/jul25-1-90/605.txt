להצלחה שנויה במחלוקת אך אין להשמיט אותם ממירוץ המכשולים להישגיות ולמצוינות . 
במלים אחרות , " ציונים זה לא הכל " , כפי שנטען בכותרת המרתון הבין - 
תחומי הששי , שהתקיים מטעם האוניברסיטה הפתוחה במוזיאון תל - אביב ( לפני 
שבועיים ) . מכל מה שנאמר בהרצאות המלומדות , שנשאו הדוברים , לא נשמעה 
קריאת תיגר על השיטה , אם כי היו ביטויים של הסתייגויות ופקפוקים בדבר 
יעילותם של מבחנים וציונים לקידום מטרות חינוכיות . פרוף ישעיהו ליבוביץ 
הטיל ספק במשמעותם של מבחני אינטליגנציה . " דומני , שבמקרים רבים הטסטים 
אינם בודקים אלא את האינטליגנציה של מחברי הטסט " , אמר , וציין , כי אמנם 
הוא מבחין בהבדלים אישיים עצומים בין תלמידיו אך " לעולם איני יודע בוודאות 
אם תלמיד שקיבל מצוין מחונן בסגולות מיוחדות , או שמא זה פרי שקידה מיוחדת " . 
. פרוף ליבוביץ נדרש לשאלת ההשפעות הגנטיות על תכונות האדם . הוא הכליל 
את האינטליגנציה בתכונות הנפשיות , שאי אפשר לבטאן בקטגוריות פיזיקליות - 
כימיות , בעוד שמנגנון התורשה הוא מנגנון כימי טהור . לדבריו , הקשר בין 
אינטליגנציה לנתונים ביולוגיים של האדם ידוע מאז ומעולם , אך איננו מובן . 
על השאלה אם אפשר לשפר את מוח האדם ענה שהמוח הוא חלק מהאורגניזם האנושי 
" בדיוק כמו בוהן הרגל השמאלית . . . המוח הוא חלק מהגוף , ולכן לא 
מובן מהו שיפור המוח יותר משיפור הבוהן השמאלית " . הפסיכולוג ד"ר יעקב טרופה 
האשים , שמשתמשים יותר מדי בציונים כאמצעי לניבוי בעתיד ולא ככלי לשיפור 
כשרים . בשיטת הציונים הופכת פעילות שהיתה מטרה ( הלמידה ) לאמצעי להשגת 
מטרה ( ציון ) . ד"ר טרופה תיאר אספקטים שליליים של צורת תגמול זאת 
אובדן תחושות ספונטניות ואוטונומיה עצמית והרגשה שנשלטים על ידי גורמים מבחוץ . 
הוא תקף את השימוש בהערכה או בציון כאומדן השוואתי של ילד בהשוואה לילדים 
אחרים ולא לעצמו . הילד משקיע את מאמציו בהוכחת יכולתו , במקום להתרכז 
בביצוע המטלה . כן התריע על כך שתלמידים מפנימים את ההכרה המוטעית שיכולת 
היא דבר קבוע , במקום שתוצג כמשתנה העשוי להתפתח . הכרה כזאת מקבעת את 
הכישלון ופוגעת בדימוי העצמי ויוצרת חוסר אונים וחוסר יוזמה והימנעות מהתמודדות 
עם אתגרים מחשש לכשלונות נוספים . לדעתו , מוטב להחליף את בסיס ההערכה 
ההשוואתית בין תלמידים בהתייחסות לתלמיד עצמו ומתן חיזוקים על מהלך התקדמותו . 
הסופר חיים באר תיאר את העלבונות הצורבים שספג בהיותו תלמיד כושל , והגדיר 
את עצמו כ"מישהו שהיה עלול להיות קורבנה של שיטה " . בשיעורי המתמטיקה קיבל 
ציון 4 ( מתוך 001 ! ) . לבסוף נזרק מבית הספר למוסד אחר , ונעזר במורה 
פרטי מעולה , שעורר בו סקרנות ועניין במקצוע . לבחינת הבגרות ניגש עם 
ציון מגן 4 וקיבל 001 . ד"ר מיכל בלר דנה במבחני הכניסה למוסדות להשכלה גבוהה , 
והגדירה ציונים כ"עדויות על ביצוע בתחומים שונים " . לדבריה , יש לשפר 
מדדים אלה כדי להקטין את שיעור הטעות ולשפר את האומדן להצלחה עתידית . אולמקשה 
" לחשוב ברצינות על חברה שאין מעריכים בה אנשים , וגם בחירת מלכת יופי 
היא סוג של ציון " . האנתרופוסוף ישעיהו בן - אהרון הציג שיטה חינוכית חלופית , 
שבה מבוטלת לחלוטין מערכת המבחנים , הציונים וההערכות , והחינוך למצוינות 
מוחלף בהנחלת אהבה לחומר הנלמד וללימודים . בן - אהרון תיאר את הזרם החינוכי , 
הנושא את שמו של רודולף שטיינר , ומקיף , לדבריו , 052 אלף תלמידים ביותר 
מ005 בתי - ספר ברחבי העולם . בשיטת שטיינר מושם דגש על התפתחות יצירתית 
של הילדים , והמטרה היא לימוד מהנה ולא השגת ידע . פרוף גדעון צבס , מתמטיקאי 
ומורה בתוכניות הקיץ לנוער שוחר מדע באוניברסיטת ניו - יורק , אמר , כי 
הסינים ואחיהם מטייוואן , הונג - קונג וקוריאה , הם היום המצטיינים במדעים , 
בהנדסה וגם במוסיקה . פרופס צבס התרשם מיחס הכבוד שחולקים הסינים ללימודים , 
לחינוך ולמורים , וציין את תרומתה של תורת קונפוציוס , תורה שמחשיבה את 
דעת ההורים ושמה דגש על חריצות ועל חשיבות החינוך , להצטיינותם . הוא סיפר 
שבגן יהודי ליד האוניברסיטה ראה ילדים סינים רבים . לאמהות שלהם לא היה 
אכפת שישירו את מזמורי חנוכה או פסח , ובלבד שיקבלו חינוך טוב . 
