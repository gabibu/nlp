מונרוביה ( ע"ר ) . פרינס גונסון , מנהיג אחד משני צבאות המורדים הנלחמים 
בצבא הממשלה בליבריה , כינה את יריבו צארלס טיילור , העומד בראש " החזית 
הפטריוטית הליברית הלאומית " , " קומוניסט שקיבל אימונים בלוב ואשר יש להעמידו 
לדין על הונאה " . פרינס גונסון אמר כי התקשר בטלפון לשגרירות ארה"ב וביקש 
התערבות ישירה של 000 , 2 הנחתים האמריקאים המוצבים על אניות הצי המקיים 
סיורים מול חופי ליבריה . " נאמר לי כי מלחמת האזרחים שלנו היא עניין פנימי 
של ליבריה , כאילו ארה"ב אף פעם לא התערבה בענייני ארצות אחרות , כמו גרנאדה , 
הפיליפינים ופנמה " , אמר גונסון לשני צלמי עיתונות אתמול . " מדוע ארה"ב 
איננה חשה לעזרת ליבריה , הנראית אמריקאית כמו מולדתה ? כידוע נוסדה ליבריה 
על ידי עבדים משוחררים שבאו מארה"ב לחוף המערבי של אפריקה ב7481 . גונסון 
דיבר עם שני הצלמים בעת שכוחותיו נערכו להתקפה האחרונה על ארמונו המבוצר 
של הנשיא סמואל דו , שם הוא מחזיק מעמד מאחורי ביצורים חזקים ביחד עם 005 
מנאמניו . גונסון אמר כי הוא עומד בראש צבא המונה 000 , 7 חיילים חמושים 
היטב והנאבקים ללא הפסק עם חיילי הממשלה . גונסון כינה את טיילור " פרחח 
ופושע " . " כיצד יכול מישהו כמוהו להעלות על הדעת שהוא יהיה אי - פעם נשיא 
ליבריה ? " שאל גונסון . " הוא רוצה להביא הנה את הקומוניזם , וידוע 
כי שליט לוב קדאפי העניק לו 08 מיליון דולר כדי לחולל את המהפכה הזאת " . 
יומיים לפני כן הכריז על עצמו טיילור , העומד בראש צבא המורדים השני , 
כי הוא מנהיג המהפכה , והודיע על הדחת דו וכל שריו מן השלטון . גונסון אמר 
כי הוא מוכן להיפגש עם טיילור ולהידבר עמו . " אני מעוניין ביציבות פוליטית 
וכלכלית בארץ זו " , הוא אמר . יחד עם זאת הוסיף כי טיילור הוא פושע שנמלט 
משחרור בערבות בארה"ב " והוא הורג את בני עמנו " . טיילור עצמו הודה כי נמלט 
ממעצר בארה"ב כדי שלא יוחזר לליבריה , שם הואשם בגנבת כספי הממשלה . הוא 
טען כי ההאשמות נגדו פוברקו על ידי ממשלת דו . גונסון , 83 , היה קצין 
בצבא שהקים הנשיא דו . הוא נטל חלק בניסיון הפיכה שנכשל נגד דו ב5891 , 
ואחר כך נמלט מן המדינה . ב7891 הוא הצטרף לצבא המורדים של טיילור ביחד 
עם 561 מתנדבים . שניהם באו ללוב , שם קיבלו אימוני גרילה במשך ששה חודשים . 
גונסון האשים את אנשי טיילור ברצח הוריו , ילדיו ודודיו בכפר נידח בליבריה 
ובהרג של חייליו . 
