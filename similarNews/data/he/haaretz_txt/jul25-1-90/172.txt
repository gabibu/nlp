( ע ) . למדינת ישראל אין שום יכולת לממן בעצמה את קליטתם של חצי מיליון 
עולים , הצפויים להגיע ארצה בחמש השנים הקרובות , ועד כה אין היערכות מספקת 
למשימה של גיוס ההון לקליטת העלייה כך אמר ראש מחלקת העלייה והקליטה בסוכנות , 
אורי גורדון , במפגש עם סטודנטים בתל אביב בשבת . לדברי גורדון , קליטת 
העולים כרוכה בהוצאה של עשרות מיליארדי דולר על דיור , יצירת מקורות תעסוקה , 
פיתוח תשתית וקליטה ראשונית . " הממשלה והסוכנות חייבות להיערך למיבצע 
של גיוס כללי , שבו יצטרכו להשתתף כל האישים היכולים לתת יד לגיוס הכספים " , 
אמר גורדון . ראש מחלקת העלייה אמר כי בגלל המצב הפרלמנטארי המיוחד שנוצר 
עם הקמת הממשלה , כאשר הממשלה קיימת על חודו של קול , נזהרים מאישור יציאת 
חברי כנסת לחו"ל , כדי לגייס כספים . " אך מה שבולט יותר " , אמר גורדון , 
" הוא שאין היערכות בדרג הלאומי לארגון מבצע הבטחת מקורות למימון העלייה . 
אין דנים עדיין על כלים חדשים , ולא דנו בשיתוף פעולה של הממשלה והאופוזיציה 
במבצע כזה " . 
