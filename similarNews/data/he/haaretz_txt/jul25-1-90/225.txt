בריסל ( מיוחד ל"הארץ " ) . הקהילה היהודית בבריסל הביעה אתמול פעם נוספת 
את מחאתה על כוונת השלטונות הבלגיים לשחרר את המחבל הפלשתינאי , סעיד נאצר , 
המרצה עונש מאסר עולם על רצח ילד יהודי ועל פציעת 81 נוספים , שחלקם נפצעו 
קשה . הרצח אירע ב72 ליולי , לפני עשר שנים , באנטוורפן , בלגיה . גם 
בקהילה היהודית בצרפת נשמעו אתמול תגובות של מחאה וביקורת על כוונת הממשלה 
הבלגית . לפי דיווחים של סוכנויות הידיעות , אישר משרד הפנים בבלגיה באורח 
בלתי - רשמי , כי הממשלה כבר החליטה על שחרורו של נאצר . שחרור המחבל הפלשתינאי 
ייעשה בתמורה לשחרור ארבעה בני ערובה בלגים , המוחזקים בידי קבוצה פלשתינית 
הנתמכת , כנראה , על - ידי לוב . לדעת מומחים , מדובר בארגונו של אבו - 
נידאל , שמפקדתו נמצאת בטריפולי . משקיפים בבריסל העריכו אמש , כי עסקת 
החליפין בין ממשלת בלגיה לבין הלובים וארגונו של אבו - נידאל תצא לפועל בקרוב . 
שליחים של הממשלה ניהלו בימים האחרונים דיונים קדחתניים עם נציגים לוביים , 
במטרה להביא להשלמת העסקה השנוייה במחלוקת . 
