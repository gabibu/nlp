המלצות דו"ח פלד יביאו את קבוצות הכדורגל למצב של אין ברירה מבחינת תשלומים 
והתחייבויות כך סבור עו"ד משה אביבי . הוא סיים באחרונה כהונה בת חמש שנים 
בתפקיד יו"ר הפועל כפר סבא והוא מכהן כסגן יו"ר הנהלת ההתאחדות לכדורגל . 
הפועל כפר סבא נהנה ממוניטין של מועדון צנוע הפועל בדרך כלל בהתאם לאפשרויותיו 
הכספיות . " גם לנו יש גרעון " , מודה אביבי תושב כפר סבא ( אב לארבעה ) 
, " אך זהו גרעון המאפשר לנו להמשיך לחיות " . משה אביבי התבקש להתייחס 
לצפוי להתרחש בקבוצות , בעיקבות אימוץ המלצות ועדת פלד ע"י ההתאחדות לכדורגל . 
" דו"ח פלד הוא תוכנית הבראה לכדורגל הישראלי לפחות בתחום הכלכלי " , טוען 
משה אביבי , " עתה יש סיכויים שנהיה יותר חובבנים מבחינת תשלומים ויותר 
מקצוענים מבחינת הניהול ולא להיפך כפי שהיה עד כה . העידן של סיני ומלמיליאן , 
מבחינת גובה התשלומים , עומד להסתיים מפני שהאגודות הגיעו למסקנה שאינן 
מסוגלות עוד לשלם סכומים גבוהים כאלו . " אם ההתאחדות תעמוד מאחורי החלטותיה 
לא תהיה לקבוצות ברירה . אפילו אם אחת או שתיים לא יתנהלו כפי שמתבקש , 
הן ירצו להתאים עצמן לאחרות . מספיק שינקטו צעדים נגד קבוצה אחת שלא תלך 
בתלם , כדי שהדבר ירתיע קבוצות אחרות . אם יהיה פתרון לחובות העבר אפשר 
יהיה להציג תקציב מאוזן . לא ישלמו לשחקנים יותר מהשאפשר ובאופן טבעי תהיה 
ירידת מחירים . " אין הצדקה למחירים הגבוהים שדורשים הכוכבים ומאחר שכך 
הכוכבים ימצאו ודאי דרכם לקבוצות אירופיות . גם העובדה שידברו מעתה בסכומי 
ברוטו ולא בתשלומי נטו מהווה שינוי חשוב . המצב הכלכלי של הקבוצות ישתפר 
במידה משמעותית , אולי כאשר תהיה טלויזיה מסחרית וטלויזיה בכבלים . בינתיים 
ממכירת כרטיסים אפשר אולי לכסות ך - 06 אחוזים מהתקציב . " אין לי נוסחת 
פלא להחזיר את הצופים ליציעים , אלא רק כדורגל טוב יותר . בינתיים אנחנו 
רחוקים מהרמה האירופית אך אולי נצמצם את הפער בעוד כמה שנים בסיוע הזרים 
ובעזרת השילוב המובטח באירופה . בשלב זה הכדורגל שלנו אינו רווחי " , מודה 
משה אביבי . 
