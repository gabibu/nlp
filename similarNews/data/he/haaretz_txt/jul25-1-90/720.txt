לבית המשפט הגבוה לצדק הוגשה אתמול עתירה נגד חלוקת הכספים הייחודיים , 
שהוקצו לפי חוק תקציב המדינה 09 . העותרים , התנועה ליהדות מתקדמת וסיעות 
מפ"ם , שינוי וצומת בכנסת , מבקשות מבית המשפט כי יורה , בצו על - תנאי , 
לשרי האוצר , החינוך , הדתות והבריאות , ולסיעות ש"ס , אגודת - ישראל , 
דגל - התורה , המפד"ל , הליכוד והמערך , לנמק מדוע לא יימנעו מחלוקת 
כספים אלה , ומדוע לא יבוטלו ההוראות בחוק התקציב שלפיהן מחלקים את הכספים . 
כמו - כן התבקש בית המשפט להוציא צו ביניים האוסר להמשיך לחלק את הכספים 
הייחודיים עד שיכריע בעתירה . העותרים , באמצעות באי - כוחם עוה"ד רנאטו 
יאראק , חיים לי - רן ודן עברון , אומרים כי ההוראות בחוק התקציב שלפיהן 
חולקו הכספים הייחודיים סותרות את עקרון השוויון לכנסת , כפי שנקבע בסעיף 
4 לחוק יסוד הכנסת , אף כי לא התקבלו ברוב של 16 ח"כים הדרוש לשינוי חוק - 
יסוד . לדברי העותרים , חלוקת כספים אלה לגופים המשרתים את שש הסיעות נשלטים 
בידיהן ומקדמים את מטרותיהן ופעילותן , מעניקה למעשה לסיעות אלה , שלא 
כדין , מימון גדול יחסית לזה הניתן לשלוש הסיעות העותרות . בכך נוצר אי - 
שוויון כלכלי בהקצאת כספי ציבור למפלגות המתמודדות בבחירות . העותרים מציינים 
כי כל עמותה שפעילותה נועדה , או מסוגלת , להשפיע על הבוחר לבחור במפלגה 
נתונה , צריכה להיחשב חלק מאותה מפלגה , לעניין עקרון השוויון שבסעיף 4 
לחוק יסוד הכנסת . לדבריהם , הכספים הייחודיים לא חולקו לפי קריטריון 
ענייני לגיטימי , אלא נבעו כולם מלחצים פוליטיים פסולים . העותרים מזכירים 
כי חוק התקציב התקבל ב62 במארס ברוב של 24 בלבד , נגד 01 , ובהימנעות 
8 . החוק התקבל בחיפזון רב , בלא שנושא הפגיעה בשוויון עמד בכלל לנגד עיניהם 
של מאשריו . גם הדיון בוועדת הכספים של הכנסת היה חפוז ולא רציני . בעתירה 
מצוטטים דבריו של יו"ר הוועדה , ח"ך אברהם שוחט מהמערך , כי הדרך שבה נעשתה 
הקצבת הכספים הייחודיים , מושחתת ובלתי - נסבלת . לגבי הטענה , כי הקצבות 
הכספים הייחודיים הן למעשה הקצבות לסיעות או למפלגות , מצוטטים דבריו של 
ח"ך גפני מסיעת דגל התורה בכנסת , כי " החברים הנכבדים היושבים במפלגות 
הגדולות מנצלים את כוחם בוועדת הכספים להגביר את מימון המפלגות שלהם , והם 
עושים זאת בשמות שונים ומשונים " . ח"ך גפני הוסיף , כי " הולכים ומחלקים 
כספים למפלגות , לעמותות , תחת שמות שונים מכספי משלם המסים הישראלי " . 
העותרים מציינים כי האיסור לקבל תרומה מתאגיד , וכן הגבלת ההוצאות המותרות , 
לפי חוק מימון המפלגות , חלות לא רק על מפלגות אלא גם על " גוף הקשור 
לסיעה " , כמוגדר בחוק זה . בכך הכיר המחוקק בעובדה כי בנושאים הרגישים 
ביותר של הוצאות בחירות המפלגה והגוף המקורב לה חד - הם , למרות שמבחינה 
פורמלית מדובר בישויות משפטיות נפרדות . לדעת העותרים , היתר הקצאת כספים 
בלתי מוגבלת לגופים המקורבים למפלגות תשים את עקרון השוויון שבחוק יסוד הכנסת 
לחוכא ואטלולא . העותרים מדגישים כי אם יתמלאו בקשותיהם , ייקבע סטנדרט 
ראוי , שלפיו אם העמותות רוצות בכנות לעשות פעילות חברתית זו או אחרת , 
והן מבקשות את עזרת המדינה לכך , עליהן לנתק מראש כל קשר בינן לבין מפלגה 
כלשהי . 
