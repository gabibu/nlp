לוסאקה ( ע"ר ) . נשיא זמביה , קנת קאונדה , הכריז אתמול על שחרור כל 
האסירים הפוליטיים והסכים לדחות את משאל העם על הנהגת משטר רב - מפלגתי לסוף 
1991 . " אני שולח שדר של אהבה לכל אלה שהעליבו אותי ואת חברי " , אמר קאונדה . 
ואכן היה בצעדו של קאונדה משום פיוס מרחיק לכת כלפי האופוזיציה . קודם לכן 
נקבע משאל העם על צורת המשטר ל71 באוקטובר . עתה הכריז קאונדה כי הוא דוחה 
את משאל העם ל31 באוגוסט 1991 . הוא אמר כי דחייה זו באה כדי לאפשר רישום 
מחדש את התושבים בפנקס הבוחרים , דרישה שהעלו מספר גורמים . " עלינו להתחיל 
מחדש ולכן יש לגלות סלחנות על מנת להתקרב איש לרעהו " , אמר קאונדה במסיבת 
עיתונאים . הוא הודיע על שחרור כללי של עצורים פוליטיים , מהם כאלה שהואשמו 
בחתירה ובקשירת להפלת שלטונו . כמו כן הודיע הנשיא על ביטול העוצר שהוטל 
על מחוז לוסאקה לאחר המהומות שארעו שם בחודש שעבר . 
