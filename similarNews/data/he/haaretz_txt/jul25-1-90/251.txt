. 2 מיליארדי דולרים , כפיצוי על מה שהגדירה ך " גנבת נפט משדה רומאיילה 
במהלך המלחמה נגד איראן " . כך אמרו אתמול דיפלומטים מערביים במפרץ הפרסי . 
לדבריהם , מוכנה כוויית לשלם לבגדאד מיליארד דולר , ושתי המדינות מתמקחות 
על גובה הסכום , בתיווך מנהיגים ערבים . להערכת הדיפלומטים , תגענה שתי 
המדינות להסכם פשרה , וכוויית תיאלץ להסכים גם לויתור טריטוריאלי כלשהו . 
הדיפלומטים הוסיפו , כי דרישה זו אינה בהכרח הדרישה היחידה של עיראק משכנתה . 
דרישה עיראקית נוספת היא הקמת מגנון בקרה , שיאפשר לכפות על כוויית להגביל 
את ייצור הנפט למכסות , שיוקצו לה על - ידי אופ"ק . " עיראק אינה רוצה 
רק התחייבות כווייתית , אלא גם שכוויית אכן תעמוד במכסה , ואמצעים לבחון 
זאת " , אמר אחד הדיפלומטים . בנקאים במדינות המפרץ אמרו אתמול , כי הפגנת 
השרירים של עיראק נגד כוויית נועדה בחלקה לשכנע את המדינות , שהלוו כספים 
לבגדאד במהלך מלחמתה באיראן , למחוק את החובות המסתכמים במיליארדי דולרים . 
לדבריהם , פרט לכוונה למנוע מכוויית ומאיחוד האמירויות להפיק יותר נפט , 
ולפגוע בכך בהכנסות מהנפט העיראקי , ביקש סדאם חוסיין גם לשגר מסר לבעלות 
חובה של עיראק ערב - הסעודית , כוויית ואיחוד האמירויות שתמחקנה את חובותיה 
מהלוואות ללא ריבית שנתנו , המסתכמות בכ03 מיליארד דולר , כדי לשפר את 
מעמדה בשוקי הכספים הבין - לאומיים . " עיראק אינה מתכוונת להחזיר ולו גם 
דולר אחד , ומדינות ערב אף אינן מצפות לקבל את כספן בחזרה , אולם אם תמחקנה 
את החוב ישתנה מצבה של בגדאד בשוק העולמי " , אמר בנקאי בכיר באחת ממדינות 
המפרץ . קפידבינהיקף חובה של עיראק , שנוצר בעיקר בשל מלחמתה באיראן , 
הוא סוד שמור בבגדאד . הוא מוערך בכ08 מיליארדי דולרים , כ05 מיליארד מהם 
חוב למדינות ולבנקים לא - ערביים . שר הנפט הכווייתי , ראשיד סאלם אל - 
עומיירי , אמר אתמול בוועידת שרי הנפט של מדינות אופ"ק בזנווה , כי דרישת 
עיראק שהקרטל יכריז על מחיר של 52 דולר לחבית נפט כיעד אינה מתקבלת על הדעת . 
עם זאת אמר אל - עומיירי , כי לא יעמוד על דרישה להעלאת מכסת התפוקה של 
אופ"ק לחודשים אוקטובר - דצמבר השנה . דבריו היו מנוגדים לידיעות , שהופיעו 
בימים האחרונים בכלי התקשורת הכווייתיים . שר הנפט העיראקי , עיסאם א - 
רחים א - שלבי אמר קודם לכן , כי ועדת אופ"ק לענייני תפוקה ומחירים חייבת 
לקבוע מכסת תפוקת נפט כזו , שתביא להעלאת מחיר הנפט עד 52 דולר לחבית לעומת 
מחיר היעד הנוכחי , 05 . 71 דולר . גורמים בוועידת אופ"ק העריכו , כי 
גם מדינות אחרות תסרבנה לדרישת עיראק להעלות את מחיר הנפט . העיתונות העיראקית 
הוסיפה אתמול לתקוף את כוויית ולהאשימה במזימה , שנועדה למוטט את כלכלת 
עיראק . העיתון " א - תאורה " כתב , כי שליטי כוויית מבצעים מזימה אימפריאליסטית 
תוך שימוש בססמאות כוזבות של סולידריות ערבית וחיזוק האינטרסים הערביים , 
בעוד שכוונתם היא לפגוע בעיראק בכוונה תחילה . העיתון מוסיף , כי כוויית 
שואפת לבנאם את הסכסוך העיראקי - כווייתי ולהביא כוחות זרים לאזור . " עד 
מתי נשתוק על העמדות הללו , הננקטות על - ידי סוכני האויבים בבית הערבי ? 
" , הקשה מחבר המאמר . העיתון " א - גוהמוריה " האשים את כוויית בסלילת 
הדרך להתערבות כוחות זרים באזור . גם עיתון זה טוען כי את ההתנהגות של ממשלת 
כוויית ניתן להגדיר כ"מדיניות קונספירטיווית , שתכליתה למוטט את כלכלת עיראק 
ולהמיט חרפת רעב על העיראקים , שהקריבו את מיטב בניהם כדי להגן על האומה 
וכבודה , ובראש ובראשונה על ארצות המפרץ הערבי , לרבות עיראק וכוויית " . 
אזרחי כוויית הגיבו בזעם על איומי המלחמה העיראקיים , והביעו תמיכה בשליטם , 
האמיר גאבר אל - אחמד א - סבאח . האזרחים הכווייתים והעיתונות במדינה רואים 
באיומי עיראק נגד שכנתה עוול גדול וגמילת רעה תחת טובה , לנוכח העזרה הכווייתית 
הנדיבה לבגדאד בשמונה שנות מלחמתה באיראן . דיפלומטים ובנקאים בכוויית אמרו , 
כי עיראק רוצה לסחוט כספים נוספים מכוויית , ולבטל את החוב הגדול שלה למדינה 
זו ולבנקים בה . כלי התקשורת דיווחו על מברקי תמיכה רבים בממשלה ובאמיר . 
העיתונות המקומית שיבחה אף היא את מנהיגי כוויית על עמדתם . 
