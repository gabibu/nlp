לונדון ( מיוחד ל"הארץ " ) . במהלך שהותו בקהיר הביע נשיא סוריה , חאפז 
אל - אסד , נכונות לחתום על הסכם שלום עם ישראל שיכלול הצבה של כוח רב - 
לאומי בגולן , אם ישראל תסכים , לפחות עקרונית , לסגת מאזור זה . עסקה 
כזו תתקבל על דעתו אם תהיה חלק מהסדר כולל שיכלול את הפלשתינים . על כך 
מסר העיתון " אינדפנדנט " הלונדוני . העיתון מוסר , כי בשבוע שעבר שיגרו 
המצרים שדרים לוואשינגטון , בהם היו פרטים על הצעותיו של אסד , המוכן לפירוזם 
של הרי הגולן לאחר נסיגה ישראלית . הישראלים מצדם , בהם יועצי יצחק שמיר , 
מסרו לאמריקאים כי ראש הממשלה מוכן לשקול את ההצעות הסוריות החדשות . לדעת 
מקורות דיפלומטיים בלונדון , תיתכן אפשרות שמשלחת פלשתינית , שתיבחר על 
דעתם של אסד ומובארק , תתקבל על דעתו של שמיר , מאחר והשלושה מצאו את עצמם 
בימים האחרונים בעוינות רבה עם יאסר ערפאת . 
