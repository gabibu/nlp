מינויו של חבר מרכז המפד"ל זבולון אורלב לתפקיד מנכ"ל משרד החינוך , נעשה 
בעקבות לחצים כבדים שהופעלו על שר החינוך זבולון המר על - ידי בכירים במפד"ל . 
מחר אמור המר לבקש מהממשלה אישור למינוי אורלב . בישיבה של פעילי המפד"ל 
בתל - אביב , לפני כעשרה ימים , הושמעו נגד המר טענות קשות על שאינו ממנה 
את אורלב לתפקיד . המר הגיב בכעס באומרו : " מה אתם עוד רוצים , גם למנות 
לי מנכ"ל ? " בפעם אחרת התבטא המר , לטענת חוגים המקורבים למפד"ל , כי 
אורלב היה בסך הכל מנהל פנימיה . לפי הטענה אמר המר כי למרות שמינה את אורלב 
כמנכ"ל משרד הדתות אין הוא חייב לקחת אותו גם למשרד החינוך . אורלב היה בעבר 
ממקורבי המר ושימש מנהל לשכתו . אחר כך מונה מנהל אגף כוח אדם בהוראה . 
לטענת החוגים המקורבים למפד"ל , התערערו היחסים בין השניים מיום שאורלב 
החל לצבור עוצמה פוליטית במפד"ל . טענה נוספת המושמעת נגד המינוי היא , 
שלאורלב אין לא תעודת הוראה ולא תואר ראשון , למרות שלמד תקופה מסויימת 
בבית מדרש למורים ובתקופה אחרת למד באוניברסיטה . ניסיונו בחינוך מסתכם 
בעיקר בתקופה בה שימש מנהל הפנימיה הצמודה למדרשת עמליה , תיכון תורני לבנות 
בירושלים . טענה נוספת שהושמעה אתמול בנוגע לפוליטיזציה של המשרות במשרד 
החינוך היתה כי בדעת המר למנות את דובר המפד"ל , יצחק רט , כדובר משרד 
החינוך . המר הכחיש אתמול כי לא רצה באורלב לתפקיד מנכ"ל משרד החינוך , 
ואולם הוא נמנע מלהתייחס ללחצים שהופעלו עליו בעניין זה במפד"ל . בנוגע 
לעובדה כי למנכ"ל המיועד אין לא הסמכה להוראה ולא תואר ראשון , הגיב המר : 
" אות המופת שקיבל אורלב בתקופת שירותו הצבאי , הוא אות ומופת לתלמידים 
יותר מאשר לו היה לו בי - איי " . המר הכחיש כי בכוונתו למנות את דובר המפד"ל 
יצחק רט , כדובר משרד החינוך . דובר המפד"ל טען אתמול כי לאורלב היה במפד"ל 
לובי כפי שהיה לשני מועמדים בולטים אחרים לכהונה זו : ד"ר דב גולדברגר , 
המשנה למנכ"ל משרד החינוך ובן - ציון דל , מנהל אגף כוח אדם בהוראה במשרד 
החינוך . רט אישר כי המר ביקשו להיות דובר משרד החינוך ואמר כי הוא אמור 
להיכנס לתפקיד ב62 באוגוסט , אף שטרם נחתם איתו הסכם . אורלב נמנע אתמול 
מלהגיב . 
