נשיא בריה"ם , מיכאיל גורבצוב , איים אתמול להפעיל כוח נגד כנופיות של 
אנשים מזויינים אם לא יתפזרו וימסרו את כלי נשקם לשלטונות תוך שבועיים . 
סוכנות " טאס " מסרה כי גורבצוב החליט לחסל את הכנופיות המזויינות שהתארגנו 
בארמניה ובמקומו . הוא קרא להם להניח את נשקם ולמסור את הנשק , התחמושת 
וחומרי הנפץ לאנשי משרד הפנים . " מאחר והפעולות של הקבוצות המזויינות מסכנות 
את האוכלוסייה ואת המדינה , יש זכות למשרד הפנים להפעיל את כוחותיו ואת 
הכוחות המזויינים של בריהם נגד הקבוצות האלה " , נאמר בהודעת " טאס " . 
" קבוצות אלה מעוררות מתיחות , גורמות לחוסר יציבות ומאיימות על חייהם 
של אנשים . מעשיהם , לרבות תפיסת נשק , התקפות על חיילים ואנשי מיליציה , 
מיתקנים שונים ואזרחים , מסכנים את ביטחון הכלל " . קצינים בכירים של הצבא 
הסובייטי בארמניה ביקשו מן השלטון במוסקווה רשות לפעול נגד הכנופיות המזויינות , 
שביצעו מספר התקפות על יחידות צבא וחיילים בודדים מאז חודש מאי . קפידבינכהמשך 
לשערוריה שפרצה בבית המשפט במוסקווה במשפטו של איש " פמיאט " קונסטנטין 
סמירנוב - אוסטשווילי , הנאשם בליבוי איבה בין העמים ובתעמולה אנטישמית , 
הצהיר סטניסלב קונאייב , העורך הראשי של כתב - העת " נוש סוברמניק " 
( הידוע כמבצר השמרנים ) , כי מקובלים עליו רק אותם סופרים יהודים החיים 
בישראל וכותבים בעברית או ביידיש . לדבריו ניתן אולי להשלים גם עם הסופרים 
הכותבים בשפות אלו בברה"ם . לעומת זאת סופרים יהודיים שכתבו ברוסית קונאייב 
מונה את בוריס פסטרנק , אוסיף מנדלשטם וואסילי גרוסמן מסכנים את רוחו של 
העם הרוסי והספרות הרוסית . אולם המסוכנים ביותר לדעת קונאייב הם היהודים 
המשתמשים בשמות רוסיים וכותבים ברוסית כגון גריגורי באקלאנוב ( מחבר רומנים 
על ימי המלחמה ) . המשורר הסובייטי הידוע בולאט אקוגאווה הגדיר את השתוללות 
הביריונים בראשות סמירנוב - אוסטשווילי בבית האיגוד הסופרים במוסקווה כ"השמדת 
עם מילולית " . ביריוני פאמיאט פרצו לאסיפת הסופרים כשהם קוראים " יהודים 
החוצה " . 
