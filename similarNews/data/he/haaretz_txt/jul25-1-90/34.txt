בריסל ( מיוחד ל"הארץ " ) . במזרח - ברלין נמשך המשבר הממשלתי סביב מועד 
ההצטרפות של מזרח - גרמניה למערב - גרמניה והצורה שבה ייערכו הבחירות הכלל - 
גרמניות , שנועדו ל2 בדצמבר . אמש דנו הסוציאל - דמוקרטים והליברלים , 
השותפים לקואליציה בראשות לותר דה - מאזייר הנוצרי - דמוקרטי , באפשרות 
לפרק את הממשלה . דה - מאזייר רוצה שהבחירות הכלל - גרמניות ייערכו בשני 
מחוזות בחירה נפרדים במזרח ובמערב , בעוד ששותפיו לקואליציה דורשים בחירות 
במחוז בחירה אחד . עד כה לא מסתמנת פשרה במחלוקת , המפלגת גם את המפלגות 
החשובות בבון , ופוגעת בכושר הפעולה של הממשלה בראשות הקאנצלר הלמוט קוהל . 
למרות המשבר סביב הבחירות נמשכו אתמול השיחות על חתימת אמנת האיחוד בין שתי 
הגרמניות . נקודת מחלוקת עיקרית בשיחות האלה היא שאלת הבירה . מערב - גרמניה 
אומרת , שהפרלמנט הגרמני המאוחד הוא שיחליט איפה תמוקם בירת גרמניה . מזרח - 
גרמניה דורשת , שכבר עתה יוכרע שהבירה היא ברלין . בינתיים החליטו הקהילות 
היהודיות בשני חלקי גרמניה לא להמתין לאיחוד הפורמאלי של ארצם , ולהתחיל 
להקים מוסדות משותפים . האיחוד של הקהילות נחוץ בין השאר כדי לנהל משא ומתן 
עם ממשלת מזרח - גרמניה על השבת רכוש יהודי שנגזל על ידי הנאצים , או מאוחר 
יותר על ידי הקומוניסטים . 
