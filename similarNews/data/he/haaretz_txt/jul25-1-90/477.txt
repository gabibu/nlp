ת החקירה בעניין תקיפת החיילת במחנה 08 . במסקנות ישנה התייחסות לליקויים 
בשמירה והמלצות בתחום הפיקודי . בצה"ל ממשיכים לבדוק את פרשת חדירתו של האלמוני , 
ככל הנראה קטין בן 51 וחצי , שלשום למחנה 08 . הקטין שנעצר הבוקר תקף 
חיילת וגנב את נשקה . נודע כי בנוסף לוועדת החקירה המטכ"לית שהוקמה , כדי 
לבדוק את נושא חדירתו של האלמוני , ערך מפקד מחנה 08 , אל"ם א . תחקירים 
משלו ונודע כי סידורי השמירה במחנה 08 היו לקויים . עוד נודע כי כבר אתמול 
שונו סידורי השמירה במחנה ותוגברה השמירה והפיקוח בשערים , גם בעת שיגיעו 
הורים של חיילים וחיילות לבקר במחנה . עם זאת נראה כי הוועדה המטכ"לית , 
שתסיים את בדיקתה היום , תמליץ על הפקת לקחים ותורה להעמיד לדין את האחראים 
להצבתה של החיילת בשער לבדה , בניגוד להוראות . כזכור , החיילת הוצבה לבדה 
בשער הצפוני של מחנה 08 , כאשר ההוראות מחייבות מפורשות הצבת שני חיילים 
בכל שער . כמו כן מציינים מקורות צבאיים , כי לא מן הנמנע שגם מפקד המחנה 
יקבל הערה , או יצטרך להשיב על שאלות , בכל הקשור לתלונות של הורים וחיילים 
כי ניתן לחדור בקלות ולצאת בקלות ממחנה 08 . במקביל מנהלת המשטרה הצבאית 
החוקרת חקירה משלה . ( ע ) . משטרת חדרה עצרה אתמול בבוקר נער בן 51 וחצי , 
תושב פרדס חנה , החשוד בתקיפת החיילת בבסיס הטירוניות מחנה 08 , ובחטיפת 
נשקה האישי . מפקד משטרת חדרה , סגן ניצב יוסי אמסלם , מסר כי הנער מוכר 
היטב למשטרה כבעל רקע פלילי , למרות גילו הצעיר . אמסלם הוסיף כי הנער 
נעצר על פי התיאור שמסרה החיילת בחקירתה . הנער לא משתף פעולה עם חוקריו 
ולא נמצא ברשותו הנשק שנחטף מהחיילת . מעצרו של הנער הוארך אתמול בבית משפט 
השלום בחדרה , בשבעה ימים . הנער הכחיש כל קשר למעשה . ידידים ובני משפחה 
של הנער , אמרו כי הם בטוחים שהנער לא עשה את מה שמיוחס לו , כיוון ששהה 
בעת המקרה בביתו . חברתו של אחיו הגדול של הנער , סיפרה : " ניקיתי את 
הבית והוא ישב בסאלון . אחר כך אכלנו בצוותא צהרים ואז באו חברים . פטפטנו 
קצת ובשעה 00 : 51 הוא נסע לעבודה . אני בטוחה שאין לו קשר לעניין " . הנער 
מועסק אצל אדם פרטי במכירת מוצרים שונים . לפני כן עבד בניקוי אוטובוסים 
בתחנה המרכזית בנתניה . בת משפחתו של הנער אמרה : " נטפלים אליו רק בגלל 
שהוא דומה לתיאור שמסרה החיילת . יש לנו עדים שראו שהוא היה בבית בעת המקרה , 
בשעות לפני הצהרים " . ידידה נוספת ציינה , כי החשוד אינו טיפוס של בחורות , 
אלא של אופנועים . " הוא כזה ביישן . תמיד אנו אומרות לו שיתחיל עם בחורות , 
אבל הוא אומר שהוא רוצה רק עבודה " , אמרה . נודע , כי פלוגה של הנח"ל 
הובאה מהשטח , כדי לתגבר את השמירה בבסיס וחיילי הפלוגה החלו לשמור כבר 
מיום רביעי בערב . יצויין כי בסיס הטירונות מחנה 08 , שייך למפקדת הנח"ל . 
עוד נודע , כי למחנה הגיעו מפקדי צבא בכירים ואלה נפגשו עם משפחתה של החיילת 
שהגיעה מאילת כדי לשמוע מה בדיוק אירע לבתם . לטירוניות בבסיס נערכו ביום 
רביעי שיחות הסברה , בידי צוות פסיכולוגים של הבסיס . חלק גדול מהחיילות 
שנתקפו בפחד , הודיעו כי הן חוששות לשמור . חיילת מסגל הבסיס ציינה , 
כי ניתנה הוראה שהחיילות ימשיכו לשמור בעמדות אחרות בבסיס , והפעם בזוגות , 
וכן תוגברו הפטרולים בתוך הבסיס , כדי לתת הרגשת ביטחון לחיילות . 
