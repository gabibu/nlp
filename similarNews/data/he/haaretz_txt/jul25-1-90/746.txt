רשות השיפוט של מחוז דן בהסתדרות הכללית , בראשותו של ראובן קצב , העניקה 
אתמול צו מניעה זמני במעמד צד אחד , על פי בקשת עדה רבון , מזכירת נעמת 
תל - אביב יפו . הצו מונע כינוס ועדה בודקת לתקופה של 01 ימים , מטעם נעמת 
מרכז בראשותה של ליאורה לנגר , לפי בקשת יו"ר האגף לארגון של נעמת , דרורה 
מאיר . בבקשה שהגישה רבון היא טענה כי זומנה מהיום למחר , בחיפזון מוזר , 
בניגוד לכללי הצדק הטבעי להופיע בפני ועדה בודקת . לטענתה , הוועדה הוקמה 
תוך חריגה מסמכות , שכן לראש האגף לארגון אין סמכות כלפי סניף תל - אביב , 
שהוא סניף עצמאי וגם אם יש כוונה להקים ועדה לבדיקה , שהיא צעד לפני פיזור 
סניף , מחייב התקנון משלוח מכתב אזהרה תחילה לתיקון הליקויים . רבון , 
חזרה בבקשתה על טיעוניה בעבר כי מדובר ביריבות פוליטית בינה לבין מזכ"ל נעמת 
מרכז מאשה לובלסקי . עוד ציינה רבון כי מתחילת השנה לא העבירה נעמת מרכז 
למעלה ממחצית מהכספים המגיעים לסניף תל - אביב עבור משכורות ארגוניות , 
לפי החלטה שרירותית של הגורמים המוסמכים בנעמת מרכז , לרבות דרורה מאיר . 
מנעמ"ת מרכז נמסר בתגובה , כי הן מכבדות את החלטת רשות השיפוט . 
