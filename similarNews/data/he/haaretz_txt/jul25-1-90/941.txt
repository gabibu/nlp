שר החוץ , דוד לוי , מינה את אפרים דובק , לשעבר ראש עיריית בית שאן וסגן 
ראש עיריית ירושלים מטעם המערך , לשגריר החדש של ישראל במצרים . דובק שימש 
בשנים האחרונות בתפקידים בכירים במשרד החוץ ובהם הציר בקהיר , ועתה הוא 
משמש סגן ראש משלחת ישראל לאו"ם . ועדת המינויים העליונה של משרד החוץ העדיפה 
את דובק על פני מועמדים בכירים מקרב אנשי המשרד . הוועדה לא קיבלה גם אתמול 
החלטה בעניין מינויו של זלמן שובל לשגריר בארה"ב . מתברר כי שובל לא מצא 
עדיין דרך משפטית להשתחרר מהחברות הכלכליות שהוא עומד בראשן , ואשר מקיימות 
קשרים עם גורמים כלכליים בארה"ב , באופן שימנע אפשרות של ניגוד אינטרסים . 
הוועדה החליטה להמליץ בפני הממשלה על המינויים הבאים : יצחק שלף לתפקיד 
שגריר בקנדה ; יואל שר ומאיר יפה יהיו השגרירים הראשונים בצכוסלובקיה ובולגריה , 
לראשונה מאז סגירת השגרירויות בארצות אלה ב7691 ; בן עד אביטל מונה לשגריר 
בסינגפור . שלושת האחרונים משרתים היום בתפקידי שגרירים בחו"ל , ובמינוים 
החדש ביטל השר לוי את הנחייתו של השר הקודם , משה ארנס , להימנע מהעברת 
דיפלומטים ממקום כהונה למשנהו , ולהגביל את שהותם בחו"ל לשלוש עד ארבע שנים . 
הוועדה מינתה את יהודה מילוא למנהל מחלקת אירופה 1 הכוללת את הקהילייה האירופית , 
ואת יחיאל יטיב למנהל אירופה 2 . אשר נעים מונה למנהל המחלקה לקשרי תרבות , 
צבי גבאי למנהל מחלקת מצרים , ברוס קשטן למנהל יחסי ציבור ואילן הרטוב 
יעמוד בראש המחלקה לארגונים כלכליים בינ"ל . 
