בהסבירו את מניעי התפטרותו הזכיר השגריר היוצא במצרים , שמעון שמיר , כי 
בשירות החוץ האמריקאי נוהגים שגרירים בכירים להגיש מכתבי התפטרות עם כניסתו 
של נשיא חדש אל הבית הלבן . אבל אצלנו התפטרות דיפלומטים בנסיבות של חילופי 
שלטון אינה דבר טבעי . יכול השלטון לעבור משמאל לימין ובחזרה , ועדיין 
התפטרותו של השגריר וחזרתו לאוניברסיטה מייצרת כותרות ומאמרי מערכת . אצלנו 
אין מתרגשים מכך שפרופסור אחר , השגריר במדריד שלמה בן - עמי , חבר מרכז 
מפלגת העבודה שמונה בהשראתו של שמעון פרס , אינו רואה קושי בייצוג ממשלת 
ליכוד - התחיה - צומת . קפמאבינמגוון הדעות במפלגת העבודה הוא , כידוע , 
נרחב ויש בה מקום לתומכי ארץ - ישראל השלמה כמו גם ליונים מובהקות . המפלגה , 
ששימשה עלה תאנה לצמרת תנועת ארץ - ישראל השלמה , סיפקה מחסה גם לקבוצה 
נכבדה של דיפלומטים שיוסי שריד היה מרגיש הרבה יותר נוח בסלון שלהם מאשר 
יצחק שמיר . לעובדה ששר החוץ החדש , דוד לוי , לא מיהר לשלוח את שמיר 
ובן - עמי בדרכם של פרס ורבין יש שני הסברים : האחד , יש לו סיבה להאמין 
כי גמישותו של עמוד השדרה של הדיפלומט הישראלי תעמוד גם במבחן ייצוג מדיניותה 
של ממשלת הימין . אילו הטיל לוי ספק בנאמנותם של בן - עמי , או הקונסול 
הכללי בפילדלפיה ישראל פלג , לשעבר דוברו של פרס במפלגה , הוא לא היה מהסס 
לעשות להם מה שהורגל לעשות לנאמני מחנות יריבים במשרד השיכון . ההסבר השני : 
לוי מתקשה למצוא בקרב נאמניו מועמדים סבירים לאיוש המשרות הדיפלומטיות , 
שההסכם עם ועד עובדי משרד החוץ מעמיד לרשותו , מה גם שאין בכוחם של אחד - 
עשר המינויים הפוליטיים הללו להשפיע על מאזן הכוחות במרכז חרות . אופטימיסטים 
מושבעים יציעו הסבר נוסף : שר החוץ מוצא בסגל הפוליטי והמקצועי במשרד החוץ 
שותף למאמציו המתוחכמים , הכמעט בלתי - נראים , לכפות על הממשלה מדיניות 
חוץ מתונה ואפילו שיחות שלום עם הפלשתינאים . הוא מעדיף אפוא לנהל את המגעים 
עם מצרים , ספרד וצרפת באמצעות אנשים בעלי השקפות מתונות , ולא בעזרת שליחים 
נאמנים של תפיסות הימין שיחסמו כל דרך לפשרה . עכשו הגיע תורם של הדיפלומטים 
לספק עלה תאנה לשלטון . קפמאבינמערכות המנהל , הכלכלה והאקדמיה בישראל 
אינן מציעות קריירה שנייה ופרנסה לאלה מבין פקידי שירות החוץ שהשקפת עולמם 
אינה מתיישבת עם המדיניות שהציבור משלם להם על - מנת שייצגו אותה נאמנה . 
לכן מאמץ לעצמו כל אחד מהם דרך משלו לחיות עם הדיסוננס הזה . הדרך המקובלת 
ביותר היא זו הגורסת , כי השר החדש קשוב לרעיונות חדשים , מתייעץ ונתון 
להשפעות ממתנות . מי שיכבוש עמדה בכירה יותר יהיה אפוא קרוב יותר לאוזניו 
של הבוס ויתרום יותר למאמצי השלום . כך מתייצבים היום רבים וטובים מקרב בכירי 
משרד החוץ למירוץ החשוב ביותר זה שנים אל צמרת השירות הדיפלומטי הישראלי . 
הגנטלמניות של השר הקודם משה ארנס , שנמנע מלהציב את יורשו בפני עובדות 
מוגמרות , ומחלתו הפתאומית של השר החדש , הפכו את ישיבת ועדת המינויים 
הבוקר למשחקים האולימפיים של משרד החוץ . עשרות מועמדים מסתערים על שלל משרות 
פנויות בארץ ובחו"ל , ובהן שגרירים באו"ם , בקהיר , בפאריס , בפראג , 
בסופיה ובאוטווה , ציר בוואשינגטון , משנה למנכ"ל ועוזר מדיני לשר . קפמאבינהדיפלומטיה 
הטלפונית של גיימס בייקר והקיפאון שהשתרר בתהליך המדיני עד מועד פגישתו של 
הלה עם דוד לוי , כמו גם מסעם של שרי הטרויקה לארץ כדי להיפגש פנים אל פנים 
עם שר החוץ , כל אלה מאשרים את תחזיתו של אבא אבן , כי בעולם המודרני תפחת 
בהתמדה תרומתם של השגרירים לתהליכים מדיניים מכריעים . מכיוון שהשגריר מספר 
אחת , האיש בוואשינגטון , נקבע עוד בתקופת כהונתו של ארנס , ואחרי שזלמן 
שובל ביקש למנות את מיכאל שילה למספר שתיים , לא נותר אלא לעצור את הנשימה 
בציפייה להחלפתו של השגריר הנצחי בפאריס , עובדיה סופר , במועמד הנצחי 
לפאריס , אבי פזנר . קפמאבינמינוי של יועץ או עוזר מדיני לשר מקרב עובדי 
המשרד יצביע , אולי , על כוונתו של השר להישען על ניתוחי הדרג המקצועי , 
והחלטתו של לוי כיצד לנהוג בהוראה של קודמו להגביל את תקופת השירות בחו"ל 
לשלוש שנים מעוררת מתח בקרב אלה המבקשים לנדוד בין הנציגויות . יש עניין 
מיוחד בגישתו של השר להנחיה של ארנס לחפש כמעט מתחת לאדמה שגרירים דוברי 
שפת מקום שירותם . מאחורי הפיקנטריה והרכילות מסתתר העיקר : תומכי מדיניות 
החוץ של המערך , רץ ושינוי יתחלקו היום בשלל העמדות הייצוגיות ביותר של 
מדיניות החוץ של הליכוד , התחיה וצומת . 
