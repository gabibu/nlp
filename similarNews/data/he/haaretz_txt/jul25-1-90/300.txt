עמנואל שרון , ראש מינהלת הסדר הקיבוצים , מחליף את הצוות הקודם של המינהלה 
ומקים בימים אלה צוות חדש . שרון מבקש להפעיל את מינהלת ההסדר במתכונת חדשה 
לגמרי , אשר תפעל כיישות משפטית עצמאית . שרון פנה לרשויות המתאימות , 
כדי להסדיר זאת באורח חוקי . עד כה פעלה מינהלת ההסדר באמצעות חברה - בת 
של משרד רואי החשבון סומך חייקין , הנקראת סומך חייקין שירותי ניהול . 
בראש המינהלה אמורה היתה לעמוד גליה מאור , אשר הודיעה לפני חודשים מספר , 
על אי רצונה לעסוק בנושא . חוגים במערכת הקיבוצית קיבלו בברכה את כניסתו 
לתפקיד של עמנואל שרון , והביעו את רצונם לסייע לו בתפקיד . בבנקים מציינים 
את התזוזה לטובה שחלה בקצב העברת תוכניות ההבראה לבנקים , ולא מוציאים מכלל 
אפשרות , שכניסת שרון דירבנה אותם . קפידבינכפר החורש , שהוא אחד מקיבוצי 
השומר הצעיר , עומד להגיש תביעה משפטית נגד בנק הפועלים . כפר החורש עוסק 
בחקלאות ובתעשייה , וברשותו מפעל מייצא . באי הכוח של הקיבוץ הגישו בשבוע 
שעבר תביעה בסך של 7 . 4 מיליון שקל , נגד בנק לאומי . בנק הפועלים הוא 
בעל החוב העיקרי של הקיבוץ . בקיבוץ טוענים כי בל"ל גבה ריבית מפורזת , 
התנהג שלא בתום לב , ועשה עושר שלא כדין , וכי ריבית הפיגורים שנגבתה 
מהקיבוץ , היתה גבוהה מהנקוב בהסכם . טענות דומות יושמעו נגד בנק הפועלים . 
בקיבוצים טוענים כי מאז הגשת התביעה המשפטית נגד בל"ל , הופעלו נגד הקיבוץ 
לחצים כבדים , וגם סקנציות . 
