בהתנגשות בין פלשתינים בכפר בית סירא , בנפת רמאללה , שלשום בלילה , נהרג 
אחד התושבים ונפצעו שלושה . לאחר התקרית הטיל הצבא עוצר על הכפר והמשטרה 
פתחה בחקירה . מקורות צבאיים מסרו כי מדובר כנראה בסכסוך בין חמולות . בגנין 
התקיפו אתמול רעולי פנים את תושב העיר , חמיס שחנור , בן 22 , ופצעוהו , 
מאחר ונחשד בשיתוף פעולה עם השלטונות . הוא אושפז במצב בינוני בבית החולים 
בגנין . מתחילת החודש נהרגו 71 פלשתינים בידי פלשתינים , לאחר שנחשדו בשיתוף 
פעולה עם ישראל . מקורות פלשתינים דיווחו על ילד בן 7 , מעז קוזאח , ממחנה 
הפליטים טול כרם , שנפצע שלשום בערב מכדור גומי בפניו . הוא אושפז בבית 
החולים בטול כרם . המקורות מסרו גם על פצוע קל מכדור גומי , בכפר חוסאן 
ליד בית לחם . מקורות צבאיים מסרו בתגובה כי הילד מעז קוזאח , מטול כרם , 
כבר שוחרר לביתו וכי לא ידוע להם על פצוע מהכפר חוסאן . קפידבינשלשום בלילה 
התקיימו פעולות יזומות בכפרים צידא ועילאר בנפת טול כרם , בלווי מסוק , 
ונעצרו 51 חשודים , מהם כמה מבוקשים מזה זמן רב , מסרו מקורות פלשתינים . 
בהפרות סדר ברצועת עזה , נפצעו אתמול חמישה תושבים , בעיקר במחנות הפליטים 
רפיח וחאן יונס . מקורות פלשתינים דיווחו על תקריות בעיר עזה , רפיח וחאן 
יונס , שם נפצעו חמישה תושבים . אתמול היתה שביתה כללית ברצועת עזה . 
העובדים לא יצאו לעבודה וכן המסחר הושבת . בביה"ח מוקאסד בירושלים , נפטר 
אתמול מפצעיו צעיר ערבי מחאן יונס , סעיד אבו טענאף , אשר נפגע במארס 88 . 
נציג דובר צה"ל בפיקוד דרום , אמר כי הצעיר לא נפגע מירי כוחות צה"ל , 
אלא נפגע מרכב ישראלי והועבר לביה"ח . אתמול שרר שקט יחסי ברצועת עזה גם 
עפ"י דיווחי המקורות הפלשתינים וגם מבחינת נציג דובר צה"ל . 
