" סמנכ"ל משרד האנרגיה , ירון רן , נסע בתחילת השבוע במכונית המשרד לכינוס 
מרכז מפלגת העבודה , ו"שפך מנוע " . הנזק למכונית נאמד באלפי שקלים . הסמנכ"ל 
נסע במכונית חדישה , אך ללא שמן . כשנתקע , התקשר לעובדי המינהלה במשרד , 
כדי שיבואו לחלצו . כשהגיעו אלה , לקח הסמנכ"ל את רכבם והמשיך לדרכו . 
עובדי המשרד נאלצו להמתין זמן רב , עד שבסופו של דבר נאלצו להזמין על חשבונם 
גרר , שיחלץ את רכב הסמנכ"ל . מינהל הרכב הממשלתי מינה ועדה לבדוק כיצד 
אירע שהמכונית היתה ללא שמן . בתשובה לשאלה כיצד השתמש ברכב של משרד האנרגייה 
לשם השתתפות באירוע פוליטי , אמר רן כי באותו יום נסע לתל - אביב גם לשם 
סידורים בעניינים אחרים הקשורים למשרד . בתשובה לשאלה כיצד יתכן שכאחראי 
על המינהלה במשרד נסע במכונית ללא שמן , אמר רן כי מנהל יחידת הרכב בדק 
את המכונית , ומבחינתו היא היתה בסדר . סמנכ"ל משרד האנרגיה הדגיש , כי 
היה זה מתפקידם של העובדים שנשלחו לחלצו לאתר את התקלה ולתקן את המכונית . 
