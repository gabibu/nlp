רשימתו של אליהו זהבי " שמיים פתוחים על תנאי " ( " הארץ " 7 . 71 ) 
ברצוני להעיר מספר הערות : לא היתה כל דחייה בפרסום ההזמנה של הנשיא , 
חיים הרצוג , מצד ממשלת פינלנד . בראשית 0991 סוכם מראש מועד הפרסום , 
הן בהלסינקי והן בירושלים . זהבי התייחס לביקורו של כבוד נשיא המדינה בשוודיה 
ופינלנד למרות שלא השתתף בו , אלא דיווח עליו ממקום מושבו בקופנהגן . מספר 
עיתונאים ישראלים נלוו לנסיעה , ואיש מהם לא דיווח על משא - ומתן ביחס למעבר 
עולים דרך פינלנד , כי הנשיא פשוט לא ניהל כל משא - ומתן בנידון . המשא - 
ומתן התנהל במישור אחר , ולכן לא היה לנשיא כל קשר להסכמתה או אי - הסכמתה 
של ממשלת פינלנד למעבר של יהודי בריה"ם דרך המדינה . בניגוד לנאמר בכתבה , 
ביקורו בארץ של מר פרטי פאסיו , סגן ראש הממשלה ושר החוץ של פינלנד , 
סוכם מראש זמן רב לפני ביקור הנשיא שם . דובר הנשיאירושלימקפמאביגבכתבה 
שהופיעה בעיתונכם תחת הכותרת " בקשה לדון בוועדת הביקורת במסע ההתרמה לאוניברסיטת 
חיפה " ( " הארץ " , 7 . 71 ) הובאו בשמו של חבר - הכנסת ראובן ריבלין 
פרטים המתייחסים לפעילות בנושא זה , שהתקיימה בעת שכיהנתי כנשיא אוניברסיטת 
חיפה , כפי שנמסרו על - ידו לוועדת ביקורת המדינה בכנסת . לצערי לא מצא 
לנכון חבר - הכנסת ריבלין לבדוק עמי את הפרטים שמסר לפני פרסומם . אם היה 
נוהג כך , היה מתברר לו שהדברים שמסר אינם נכונים . בניגוד לדבריו , לא 
הייתי כלל בסינגפור במסגרת תפקידי באוניברסיטה , וברור שבמקום שלא הייתי 
בו לא היו כלל הוצאות שהייה . לנסיעתי לא התלוו כל בני לוויה , ולכן ההתייחסות 
לכך חסרת שחר . בנסיעה לאוסטרליה לא היו כל " הוצאות ניכרות " , אלא הוצאת 
רגילות המתחייבות מנסיעה כזאת . בביקורי באוסטרליה הוקמה תשתית לפעילות ידידי 
האוניברסיטה במדינה זאת , וצורפו חברים חדשים לחבר הנאמנים . נפגשתי עם 
ראשי הקהילה היהודית ועם עשרות אנשי עסקים בולטים , והופעתי באמצעי התקשורת . 
כמו - כן הגעתי להסכם חתום בדבר תרומה אחת בסך 3 מיליון דולר אוסטרלי לאוניברסיטת 
חיפה ( תרומה שלצערי בוטלה לאחר פרישתי ) . לאה רבין הוזמנה לאוסטרליה 
על - ידי " מועצת הנשים היהודיות " , שמימנה את הוצאות נסיעתה ושהותה שם . 
במסגרת ביקורה נענתה לבקשתי להופיע במסגרות נוספות , כדי להגביר את המודעות 
למסר המיוחד של אוניברסיטת חיפה בקהילה זאת , ועשתה זאת בהצלחה רבה . בזכות 
מאמציה התקבלה תרומה של 000 , 9 דולר אוסטרלי , שיועדה לקרן מלגות לסטודנטים . 
הוצאות האוניברסיטה בהקשר זה היו מינימליות , ובניגוד לנאמר לא התלווה לביקורה 
איש . נשיא אוניברסיטת חיפה לשעברהרצליהקפמאביגארגון ההורים הארצי מוחה נמרצות 
על ההחלטה לבטל את יום החינוך הארוך בעיירות פיתוח ובשכונות . לא ייתכן 
שום קיצוץ ול של שעה אחת ממערכת החינוך . להיפך , יש להחזיר את כל השעות 
שקוצצו מן המערכת בשנים האחרונות ולהחיל את יום הלימודים הארוך על כלל בתי - 
הספר בישראל . אם לא יינקטו הצעדים הללו לאלתר , לא ירחק היום ותידרש ועדת 
חקירה ממלכתית , שתפקידה יהיה לבדוק מי אשם בהבאת מערכת החינוך למצבה הנוכחי 
התמוטטות מוחלטת . יש לזכור , שכל קיצוץ במערכת החינוך ממשיך ומעמיק את 
הפער החברתי במדינה . אם הממשלה לא תחזור בה מהחלטה אומללה זו , לא תישאר 
בידינו ברירה אלא לנקוט בכל האמצעים העומדים לרשותנו עם פתיחת שנת הלימודים 
תשנ"א . יו"ר ארגון הורים ארציקפמאביגאט אט ובאין רואה , אך בצעדים קטנים 
ובטוחים , אנו פוסעים לקראת קיום מדינת הלכה במדינת ישראל . חוק אחר חוק , 
תקנה אחר תקנה והמעגל הולך ונסגר . בג"ץ פסק כי אין למנוע תעודת הכשר ממועדונים , 
מלונות ומסעדות שבהם ישנם מופעים של רקדניות בטן , אך במציאות האחראי על 
הכשרות " נעלם " , ובלעדיו אין לעסק תעודת כשרות והוא מצוי בצרות . חוק 
החזיר התקבל בקריאה ראשונה , ויהיה מותר לגדל אותו רק במקומות ייחודיים 
ולשווק את בשרו רק בחנויות מאושרות . נאסר לקיים מרוצי סוסים בשבתות ובחגים , 
והם יתקיימו רק בימי חול . חוקים ותקנות אלו מקומם יכירם רק במעט ממדינות 
העולם , ביניהן איראן החומייניסטית ולוב הפונדמנטליסטית . תל - אביבקפמאביגב . 
מיכאל מוחה במאמרו " חומר למחשבה מצמררת " ( " הארץ " , 7 . 81 ) על 
אוזלת ידם של הפוליטיקאים , התוחבים את ידם לכיסם של בעלי המכוניות ומחזירים 
לבעלי הכיס אך מעט ממה שלקחו . והדבר בנפשנו , בחלק השני של המאמר , שכותרתו 
" פז - מינוס " , הוא גם מוחה ( שם , " פז - מינוס " ) על כנגד חברת 
פז הנועצת טריז בגלגלי מנוע המכונית ובלחץ עקיף וישיר מנסה למנוע מחברת סונול 
לשפר את השירות לציבור בעלי המכוניות , ולספק דלק עם תוספים המעלים איכות 
הדלק , בלי להעלות את המחיר ( יש להודות , שפעולתה של סונול היא מעשה 
בלתי צפוי כשלעצמו , שכן אנו רגילים לכך שאת המחיר מעלים ואת איכות השירות 
מורידים ) . חברת פז עושה לביתה ולכיסה והיא תוסיף לעשות כן ( וכך יעשו 
גם הפוליטיקאים שלראשם שמנו עטרת ) כל עוד נוסיף לנהוג כעדר ונעבור לסדר 
היום על כל מעשה ציניות מרושע ועל תקלות , מחדלים , רשלנות ואי - אכפתיות 
בזבזנית . אל הפוליטיקאים קשה להגיע , הם חשים ביטחון מלא ומתעלמים מאתנו . 
גם אל חברת פז לא קל להגיע , אולם אני מצרף את מחאתי הקטנה אל מחאתו הקטנה 
של ב . מיכאל . לאחר שרכשתי דלק במשך שנים רבות בתחנת תדלוק מסוימת של 
פז בירושלים לא אוסיף לעשות כך , לפחות עד שתתקן החברה את דרכיה בעניין 
זה . אם יצטרפו למחאה די בעלי מכוניות שהמעשה המקומם של חברת פז גורם להם 
לתחושה מעיקה במרכז הבטן , יהיה בעתיד פחות ופחות צורך במחאות , וגם אל 
הפוליטיקאים נגיע . ירושלימקפמאביגנדהמתי לקרוא את כתבתה של אורית גלילי 
במדור " ראיתי שמעתי " ( " הארץ , 7 . 51 ) על התקפותיהם של כמה מאנשי 
הליכוד נגד החוק האוסר מינויים פוליטיים ויוזמיו . כוונתי אינה לעצם ההתקפה 
חסרת המצפון על חוק המנסה לסלק את התופעות של שחיתות פוליטית , ואף לא לגסות 
הרוח שבדיבורים על " יפי הנפש מסוגו של דן מרידור , שתמיד ידענו איך לטפל 
בהם " . מה שמדהים הוא חוסר הבושה שהפגינו הנואמים . מסתבר , שאנשים אלה 
השירו כליל את המסווה מעל פרצופם , וכבר אי - אפשר להאשימם בצביעות , אלא 
רק בציניות מוחלטת . תופעות של שחיתות גלויה ומחוצפת כזו אפשריות רק כל 
עוד תלויים העסקנים הפוליטיים זה בזה , ולא בציבור הרחב . אנו חייבים לשנות 
את שיטת הבחירות לאלתר , כי הדבר בנפשנו . 
