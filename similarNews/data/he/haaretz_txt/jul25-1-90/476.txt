עשרות בודדות בלבד של חברי מרכז הליכוד הגיעו אתמול לכנס , במצודת זאב בתל 
אביב , שקרא לחברי הכנסת של התנועה לתמוך בהצעת התיקון לחוק האוסר על בעלי 
התפקידים הבכירים בשירות המדינה לכהן כחברי מפלגה . החוק שעבר בכנסת לפני 
כחודשיים ביוזמת ח"ך אמנון רובינשטיין עומד להיכנס בימים הקרובים לתוקף . 
הח"כים מיכאל קליינר וצחי הנגבי יזמו הצעה לתיקון החוק , שתצמצם את תחולת 
החוק ומאפשרת לחברי מרכז המפלגה לכהן בדרגות הבכירות . ההצעה תונח על שולחן 
הכנסת ביום רביעי הבא . קליינר הסביר לבאים , כי החוק יחול בעתיד לא רק 
על 009 עובדי מדינה החברים במרכז אלא גם על דירקטורים , עובדי עיריות והסוכנות 
היהודית . " החוק אינו חל , על חברה כבזק , שבה מינה ח"ך רובינשטיין 
אנשים בארבע הדרגות הבכירות " . ח"ך יהושע שגיא אמר בכינוס , כי החוק הזה 
כואב במיוחד כיוון שזהו קרב של הליכוד בליכוד . " ברגע שנאמר בסיעה כי 
אי אפשר לחייב להצביע פה אחד על התיקון של קליינר , פירושו שהחוק הזה לא 
יעבור . היום אנו נבחנים , אם ביכולתנו לכנס את מרכז הליכוד ולקבל החלטה 
שמחייבת את הסיעה להצביע בעד התיקון של הנגבי - קליינר . זו הדרך הפרקטית 
היחידה " . ח"ך שריר קבל על כך ש"מי שהיום משרת את המדינה והוא גם חבר בגוף 
פוליטי , חשוד מראש שלא התקבל בגלל כישוריו אלא משום שהוא חבר מרכז , ועליו 
להוכיח את חפותו . חברים שלנו קשרו קשר עם העיתונות שלא תפרסם את דבר הדיון 
בחוק כך שלא ידענו " . הנואמים מתחו ביקורת קשה על ח"ך אוריאל לין " ויפי 
נפש אחרים שרצו למצוא חן בעיני העיתונאים " . דוד מנע , מנכ"ל שירות התעסוקה : 
" אלה ייעלמו מן המפה הפוליטית בסופו של דבר . אצלי אין מינויים פוליטיים , 
רק מינויים מקצועיים . יש רק צרה אחת שהמינויים האלה הם חברי מרכז הליכוד " . 
ח"ך יעקב שמאי : " הצעת החוק עשתה עוול למפלגה . עד 77 בנו את המנגנון 
הציבורי בלי חירות , וגם היום % 59 מן המנגנון איננו מתבסס על אנשי חירות . 
נכון שיש שם ותיקים שלנו , בודדים שנשארו עד היום והם גם חברי מפלגה . 
" אם הסיעה לא תחייב להצביע בעד התיקון לחוק , תמשיך המערכת להתנהל לא 
על ידי אנשי הליכוד . לא ניתן שמפא"י תמשיך לשלוט בשני הגופים הגדולים ביותר 
במדינה . יש לאפשר לארבעת בעלי התפקידים הבכירים להישאר במרכז . אני קורא 
לפטר מפא"יניקים ולהכניס ליכודניקים להסתדרות . זה המקום שאנו יכולים להשפיע " . 
יוסף דוריאל , מנכ"ל המכון לפריון העבודה : " חברי הכנסת עשו יד אחת עם 
העיתונאים . הם הצליחו לשכנע את העיתונים שאכן מדובר במניעת שחיתות פוליטית " . 
