ניסיון התאבדות אירע אתמול במאהל חסרי הדיור ברעננה . אחת מיושבות האוהלים 
במקום בלעה כמות גדולה של כדורים , וניסתה לשים קץ לחייה . חבריה , שהבחינו 
בכך , הזעיקו ניידת טיפול נמרץ של מגן דוד אדום , שפינתה אותה במצב יציב 
לבית החולים מאיר בכפר סבא . כמאה מפגינים ממאהל חסרי הדיור בלוד ערכו אתמול 
צעדת מחאה , שהסתיימה ליד בניין העירייה . המפגינים קראו לראש העיר , 
מקסים לוי , להתפטר , בשל הבטחות שווא שהבטיח לפני הבחירות לפתור את מצוקת 
הדיור של משפחות רבות . אחד המפגינים עלה על גג העירייה , ואיים להתאבד 
לעיני ילדיו , אשתו ומאות המתקהלים במקום , אולם מפקד כוחות המשטרה , 
שהיה במקום , שכנע אותו לרדת . בבתי המלון בהרצליה נותרו ארבע משפחות מתוך 
ה71 , שהתארחו שם על חשבון העירייה , לאחר שהתפנו האוהלים בעיר ביום שישי 
שעבר . ועדת האכלוס זיכתה בדירות את עשר המשפחות שמצבן הקשה ביותר . משפחה 
נוספת ממתינה לשיפוץ דירת עמידרו301 משפחות כבר קיבלו סיוע בשכר דירה לשנה . 
הסיוע ניתן לא רק למשפחות , שהשתכנו באוהלים . במסיבת עיתונאים , אמר 
אתמול ראש העיר , אלי לנדאו , כי העירייה הוציאה 69 אלף שקלים על השתתפות 
בשכר דירה לנזקקים , וכי באפשרותה לתת סיוע נוסף למשפחות , לאחר בדיקה . 
המימון לסיוע מגיע , לדבריו , מקרן תרומות , שהקימה העירייה לקליטת העלייה 
בעיר , ועתה היא משמשת גם לעזרה לזוגות הצעירים . במסגרת המאמצים למצוא 
פיתרונות דיור , שלחה עיריית הרצליה מכתבים לבעלי משרדים , אשר ממוקמים 
בדירות מגורים שכורות , בניגוד לחוק , ודרשה מהם לפנות את הדירות , ולעבור 
למשרדים באזור התעשייה . בעירייה מעריכים , כי בהרצליה יש כ003 דירות כאלה . 
במסגרת החיפוש אחר פיתרונות דיור , יגישו שלושה אדריכלים לוועדת תכנון ובנייה 
ולהנהלת העירייה בתוך שבוע תוכנית בנייה ל005 עד 007 יחידות דיור , על קרקע 
בעלות נמוכה יחסית , ובעיצוב ארכיטקטוני על מנת למנוע היווצרות מעברות . 
לנדאו הודיע , כי הוא מסכים להצבת 005 קרוונים בעירו על אדמת ציבורית , 
והבטיח לדאוג להקמת התשתית הדרושה . הקרוונים יעמדו במשך שנתיים , עד 
שיועברו כל המשפחות לדירות . הכוונה להציבם על שטח אדמה חקלאי , השייך 
לקיבוץ גליל - ים בכניסה להרצליה . בנוסף לכך , יש תוכניות בנייה לכ000 , 
1 דירות של משרד השיכון באזור . קבוצה של חסרי דיור בירושלים , פנתה אתמול 
לשר הביטחון , משה ארנס , בבקשה לספק להם בדחיפות 001 אוהלים צה"ליים . 
זאת , מאחר שהם נאלצים לדחות עשרות פניות של חסרי הדיור , המבקשים להצטרף 
למאהלים , בשל מחסור חמור באוהלים . קפידבינעשרות חסרי דיור ניסו אתמול 
אחר הצהריים לחסום את הכביש בדרך השלום , ליד רחוב ההשכלה , בשכונת התקווה , 
במחאה על שלא נמצא עדיין פיתרון למצוקתם . שוטרים שוחחו עם המפגינים , 
ופינו אותם מהמקום . לא היו התפרעויות , ומהלך התנועה לא הופרע . חסרי 
דיור באזור ערכו אתמול לפנות ערב תהלוכה של שעה לאורך הכביש , המקשר בין 
אזור לחולון . המשטרה שמרה על הסדר . ניסיון להבערת צמיגים סמוך לבניין 
עיריית יבנה נמנע אתמול ברגע האחרון , לאחר שנציגי מחנה האוהלים , השוכן 
סמוך לבניין העירייה , קיבלו הבטחה מראש העירייה למצוא פתרון למצוקתם . 
