אחד ממנהיגי הקהילה היהודית של פרו , יעקב חסון , נפצע שלשום בלילה מיריות 
מתנקשים . משטרת לימה סבורה , כי ההתקפה בוצעה , ככל הנראה , בידי טרוריסטים 
הקשורים לאש"ף או על - ידי ארגונו של אבו - נידאל . התוקפים , שלושה גברים 
ואשה , ירו מתוך מכונית נוסעת צרורות מתתי - מקלע על מכוניתו של חסון , 
בשעה שנכנס אליה בחצר ביתו . אחר - כך השליכו פצצה תוצרת בית לעבר המכונית , 
ונמלטו . חסון , מזכירו של הרב הראשי האשכנזי של יהודי פרו , נפצע בשתי 
ידיו משבעה קליעים , והוחש לבית - החולים . לדברי אחיו משה , המתגורר בתל - 
אביב , שרוי יעקב חסון בהכרה ומצבו יציב . משה חסון סיפר , כי בעבר איימו 
כבר מחבלים על חיי אחיו , וכמו - כן ניסו לפני חודשים מספר לפגוע במוסדות 
יהודיים בפרו . הרב הראשי האשכנזי בלימה , הרב קראוס , אמר כי ניסיון ההתנקשות 
בחייו של חסון , בן ה06 , מעורר דאגה בקהילה היהודית בפרו , המונה קרוב 
ל000 , 3 יהודים . " אין כמעט אנטישמיות בלימה . היחסים בין הקהילה היהודית 
לבין הקהילה הערבית הם טובים , למרות שיש בלימה משרד של אש"ף . נראה לי , 
שמדובר במחבלים שבאו מחוץ לפרו , במטרה לגרום למתיחות בין שתי הקהילות " , 
אמר הרב . הרב קראוס אמר , כי הקהילה היהודית בלימה כמו גם שאר אזרחי 
המדינה סובלת ממצב של חוסר ביטחון לקראת חילופי השלטון בפרו , האמורים 
להתבצע מחר . לדבריו , חוסר הביטחון הכללי הגביר באחרונה את מעשי האלימות 
והטרור , ויש גם חשש שתגבר האנטישמיות . " כיום יש אנטישמיות סמויה , 
לא כל - כך מורגשת , אך ההתנכלות ליהודים יכולה לפרוץ החוצה , אם רק תהיה 
סיבה קטנה לכך " . 
