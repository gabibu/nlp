בוגוטה ( ע"ר ) . ראשי קרטלי הסמים בקולומביה הכריזו על הפסקת אש חד - 
צדדית במלחמתם הממושכת נגד מוסדות המדינה . " כמעט כל תושבי קולומביה רוצים 
בשלום . על כן אנו מכריזים על הפסקת - אש חד - צדדית לזמן בלתי - מוגבל , 
ומשעים התקפות על כוחות המשטרה והוצאות להורג של פוליטיקאים , עיתונאים , 
ושופטים " , נאמר בגילוי - דעת מטעם ראשי כנופיות הסמים , אשר הופץ בין 
אמצעי התקשורת בקולומביה . בשבוע הבא יושבע לתפקידו הנשיא הנבחר , סזאר 
גאוואריה , שיתפוס את מקומו של הנשיא וירחיליו בארקו , אשר פתח באוגוסט 
אשתקד במתקפה חסרת - תקדים נגד קרטלי הסמים . 
