שר הקליטה יצחק פרץ ( ש"ס ) טען בפני ועדת העלייה והקליטה , כי לפי חוק 
השבות עלולים להגיע לארץ שבעה מיליון מהגרים , מהם שני מיליון יהודים בלבד . 
פרץ תמך בהצעת החוק של יו"ר ועדת העלייה והקליטה , מיכאל קליינר ( ליכוד ) 
, לצמצם את מספר העולים שיהדותם מוטלת בספק . ממלא - מקום יו"ר סיעת הליכוד , 
יהושע מצא , מתח ביקורת חריפה בפני הנהלת הסיעה על הצעת החוק של קליינר , 
לפיה רק מי שיבוא עם סבו לארץ יוכל ליהנות מחוק השבות . אליהו בן - אלישר 
כינה את ההצעה " טירוף " . אוריאל לין : " פוגעת בעלייה " ; חיים קורפו : 
" טיפשות " . זלמן שובל תבע החלטה חד - משמעית של הליכוד נגד שינוי חוק 
השבות . בהודעת סיעת שינוי נאמר , כי " לא ניתן לרדת לחיי העולים ולהתנכל 
למשפחותיהם " . שולמית אלוני ( רץ ) יזמה דיון בוועדת החוקה בהשתתפות שר 
הפנים אריה דרעי . היא תובעת שלא לגעת בחוק השבות . עדנה סולודר ( מערך ) 
העלתה הצעה דומה בוועדת הפנים . קליינר הגן על הצעתו באמרו כי " גויים 
גמורים " , שהם נכדים של יהודים , עלולים ליהנות בארץ מזכויות חוק השבות . 
" אין הצדקה להקצות להם ממשאבי המדינה " . 
