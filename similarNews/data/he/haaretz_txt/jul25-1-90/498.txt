מחנה העבודה ההתנדבותי המסורתי ה51 של עיריית נצרת יגיע היום לסיומו . במחנה , 
שנמשך ארבעה ימים , נטלו חלק כששת אלפים איש , רובם תושבי השטחים . לדברי 
המארגנים , המשטרה עצרה 21 אוטובוסים שהובילו מתנדבים מהשטחים לנצרת ושלחה 
אותם חזרה כלעומת שבאו . כמו כן השתתפו במחנה 241 מתנדבים שהגיעו מ61 מדינות 
וכמאה מתנדבים יהודים מעשרות קבוצות וארגונים , בהם סניף חיפה של שלום - 
עכשיו . ראש עיריית נצרת , תופיק זיאד , אמר כי מחנות העבודה בנצרת תרמו 
לעיר , במשך 51 שנות קיומם , כרבע מיליון ימי עבודה . השנה בוצעו במסגרת 
המחנה כ06 מפעלי פיתוח בעלות כוללת של מיליון שקל . לדברי זיאד " זהו סכום 
כפול מכל תקציב הפיתוח שאישר לנו משרד הפנים " . בין המפעלים שבוצעו : סלילת 
כבישים , בניית קירות תומכים , שיפוץ מוסדות חינוך ועבודות גינון . קפידבינזיאד 
קיים אתמול מסיבת עיתונאים לסיכום פעולת המחנה והקדיש חלק גדול ממנה להתקפה 
על המשטרה אשר , לדעתו , ביצעה פרובוקציה תוקפנית נגד נצרת ב - 12 במאי , 
בעת השביתה הכללית שנערכה במחאה על רצח הפועלים הערבים בראשון לציון . זיאד 
אמר כי בעקבות התלונה שהגיש לקצין תלונות הציבור בקשר לכניסת שוטרים לביתו , 
מעצר אשתו ופגיעה בעינה של בתו , הזמינה אותו המשטרה לחקירה בקשר לאירוע 
אחר שהיה בליל ראש השנה האזרחית . זיאד סיפר על האירוע ואמר כי היה בדרכו 
לנשף , בחברת רעייתו , כאשר ראה חבורה של שוטרים וצעירים המחליפים דברים 
קשים על רקע ניסיון המשטרה למנוע מחוגגים שתויים לנפץ בקבוקים . הוא התעכב 
במקום ועמל קרוב לשעה בניסיון למנוע חיכוך בין הצדדים . בסיום האירוע אף 
זכה לדברי תודה ולנשיקות ממפקד כוח המשטרה שהיה במקום . זיאד אמר כי נדהם 
נוכח ההזמנה לחקירה , וכי הוא רואה בה נקמה על תלונתו בקשר לפגיעה בעינה 
של בתו . הוא הבטיח לבקר במשטרה במשך השבוע הקרוב . בעדותו הוא מתכוון 
לכפור בהאשמות , ולציין בפני חוקריו כי הוא רואה בהאשמות נגדו מעשה פוליטי . 
