( ע ) . קלטות וידיאו אנטישמיות , הקוראות לביטול הסיוע לישראל , בשל 
" תוכניתה להשתלט על העולם " , מופצות בארה"ב בעשרות אלפי עותקים . כך 
מסרה אתמול תנועת לפיד , התנועה להנחלת לקחי השואה , לקראת כינוס בנושא 
האנטישמיות בארה"ב , שייערך בשבוע הבא בבית " יד לבנים " בתל - אביב . 
הקלטות מופצות על - ידי בית הוצאה - לאור רב - יוקרה בניו - יורק , בשם 
" זרקור " . הן מכילות תערובת ביטויים אנטישמיים חריפים על רקע דתי וגזעני , 
שכולן מתרכזות במסר אחד ברור : " יש להפסיק את תמיכת הממשל והציבור האמריקאי 
בישראל , נוכח תוכניתה להשתלט על העולם " . דובר תנועת לפיד , יעקב סגל , 
מסר כי מתוך סקרים שערכה הליגה נגד השמצה בארה"ב , עולה כי בשנת 9891 התרחשו 
בה כ005 , 1 אירועים אנטישמיים , החל מכתובות על בתי - כנסת וכלה בפגיעות 
פיזיות ביהודים . 661 מקרים אירעו כתוצאה מהשתוללות מאורגנת של כנופיות 
מגולחי ראש , בעיקר באזור הדרום . באזור זה היחס אל הזר בכלל , ואל היהודי 
בפרט , קשה במיוחד . על - פי ממצאי הסקר , אנטישמיות קיימת גם בניו - יורק , 
ניו - גרסי ולוס - אנגלס . " יהודי ארה"ב אינם יכולים לומר עוד בביטחון 
אצלנו זה לא יקרה " , אמר סגל . לעורכי הקלטות יש ידע רב ביהדות ובהיסטוריה 
של עם ישראל , והם נעזרים רבות בציטוטים מסולפים מתוך התלמוד . בין השאר , 
דאגו לצטט משנה ממסכת זבחים האומרת : " שחיטה כשרה בזר " , בהסבירם כי 
על - פי ההלכה היהודית , שחיטתו של אדם זר מותרת והדבר אפילו נחשב למצווה . 
הגוף העומד מאחרי הקלטות הוא " הקו - קלוקס - קלאן " ארגון טירור גזעני , 
הפועל בכל רחבי ארה"ב , שהגביר באחרונה את פעילותו האנטישמית . 
