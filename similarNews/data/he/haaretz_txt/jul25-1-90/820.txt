מה יהיה דינם של ארבעת הדירוגים הבכירים בקרב עובדי המדינה , אשר לפי " חוק 
רובינשטין " תיקון לחוק שירות המדינה יצטרכו להגיש עד ליום ג את התפטרותם , 
אם ברצונם להמשיך ולכהן כחברי מרכז מפלגות שאל חבר הכנסת מיכאל קליינר 
מהליכוד את נציב שירות המדינה מאיר גבאי במכתב שהפנה אליו אתמול . קליינר 
סיפר אתמול , כי היו אליו כמה פניות ברוח זו . הוא סבור כי דינם של אותם 
מתפטרים צריך להיות כדין מפוטרים , שכן אין הם מתפטרים מרצונם אלא מתוך 
שהחוק החדש כופה עליהם לבחור בין פעילות מפלגתית לבין עבודתם במסגרות ממשלתיות . 
בנציבות הובעה תמיהה על האפשרות כי אנשים יעדיפו ללכת לפעילות מפלגתית ולוותר 
על מקום העבודה . לגופו של עניין , נאמר כי מדיניות הנציבות לגבי עובדי 
המדינה היא לתת פיצויים בכל מקרה לעובד מתפטר , בהתאם לתקופת שירותו . 
החוק נוגע , לפי ההערכה , ל009 עובדי מדינה . בעתיד יוצעו תיקונים דומים 
לגבי עובדי הסוכנות והעיריות . ח"ך קליינר פנה אתמול ליו"ר הכנסת דב שילנסקי 
כדי שיפעיל את השפעתו לעיכוב כניסת תוקף " חוק רובינשטיין " ביום אחד , 
עד להצבעה בקריאה הטרומית על הצעת הביטול שהגישו חברי הכנסת צחי הנגבי ומיכאל 
קליינר . 
