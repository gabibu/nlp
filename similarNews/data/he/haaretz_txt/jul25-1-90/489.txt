חל מפנה חד בהתפתחותה של תעשיית הסרטים הישראלית . אחרי הפסקה של כשנתיים 
חזרו לארץ הפקות מחו"ל , ופעילותם הולכת ומתחזקת , דבר שיגרום להכפלת הייצוא 
השנה לסביבות ה02 מיליון דולר " . כך אמר יורם גולן , הממונה על עידוד הסרט 
הישראלי במשרד התעשייה והמסחר . גולן מציין , כי בתחילת השנה צולמו בארץ 
שלושה סרטים בין - לאומיים , שניים נמצאים בשלבי הפקה מתקדמים , ועוד עשרה 
יצולמו עד סוף השנה . זו התקדמות מרשימה בהשוואה עם השנה הקודמת , שבה 
היו רק שתי הפקות בין - לאומיות . פרויקטים בין - לאומיים נוספים נמצאים 
בהכנה , ויבוצעו בשנה הבאה . גם בתחום הקולנוע הישראלי המקורי חלו שינויים 
מרחיקי לכת , טוען גולן , ומציין את הסיבות לשינויים : חיזוק והתארגנות 
מחדש של הקרן לעידוד קולנוע ישראלי איכותי ; ישום המלצות ועדת גביש על מקלט - 
מס למשקיעים בסרטים ; והעובדה שהטלוויזיה הישראלית התחילה להשקיע בסרטים 
ישראליים . כתוצאה מהמצב החדש הופקו כמה סרטים ישראליים חדשים : " המחצבה " , 
" המיועד " , " נשיקה במצח " , " אהבתה האחרונה של לורה אדלר " , " דרך 
הנשר " ו"שורו " . גולן מציין , כי הסימנים מעידים על כך שתנופת ההתפתחות 
שהתחילה שנה , תימשך . עוד מציין גולן , כי הסתיימה הבנייה של אולפני ענק 
של חברת ג . ג , דבר שהרחיב את הבסיס הטכנולוגי של תעשיית הסרטים של ישראל , 
ומקנה לה מימד מקצועי - הפקתי ממדרגה ראשונה . 
