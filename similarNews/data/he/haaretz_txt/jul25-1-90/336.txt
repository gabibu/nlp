נשיא מצרים , חוסני מובארק , אמר אתמול כי נציגים של עיראק וכוויית ייפגשו 
בשבת , או לכל המאוחר ביום ראשון , בגדה שבערב - הסעודית לדיון במשבר בין 
מדינותיהם . מאמצי התיווך המהירים של מובארק נשאו אתמול פרי , והביאו להפגת 
המתיחות לפחות בשלב זה בין הצדדים הנצים במפרץ הפרסי . שתי המדינות הסכימו 
להפסיק את ההתקפות ההדדיות בכלי התקשורת שלהן מהיום , וכוויית הודיעה על 
נכונותה להגיע להסכם פשרה לטובת שתי המדינות , באמצעות שיחות ישירות עם 
עיראק . מאמצי התיווך של מובארק יימשכו עד שיגובש הסכם פשרה בין הצדדים . 
העיתון הכווייתי " אל - קבס " כתב שלשום במהדורתו הבין - לאומית , כי 
יוזמת מובארק כוללת ארבע נקודות : הרחקת האיום של נקיטת פעולה צבאית כלשהי 
של אחד מהצדדים נגד עמיתו ; נכונות מצרית לנהל מסע דילוגים בין בגדאד , 
כוויית ואיחוד האמירויות , לשם תיווך בין הצדדים לסכסוך ; כינוס ועידה 
בין - ערבית , בנוכחות שרי החוץ של שלוש המדינות ונציגיהן של כמה מדינות 
ערביות " בעלות משקל מדיני " , במטרה לפשר בין הצדדים ; השעית כל גילויי 
התוקפנות התקשורתיים של הצדדים . העיתון דיווח , כי המסמך נמסר בתחילת 
השבוע לשר החוץ של עיראק , טארק עזיז , על - ידי עמיתו המצרי , עיסמת 
עבד אל - מגיד . נשיא מצרים אמר אור ליום אתמול לעיתונאים , כי " הסכסוכים 
הערביים שירתו מאז ומתמיד את אויבי האומה הערבית , ולפיכך החליטה מצרים 
להעמיד את שירותיה הטובים ולפתוח במגעים עם כל הצדדים הנוגעים בדבר " . קפידבינלדברי 
ראש לשכתו של הנשיא , הד"ר אוסאמה אל - בז , קיבל מובארק הבטחה מסדאם חוסיין , 
כי אין בכוונת עיראק לנקוט צעדים צבאיים כלשהם לא נגד כוויית ולא נגד מדינה 
ערבית אחרת . כמו - כן הוסכם , כי הסכסוך הטריטוריאלי בין עיראק לכוויית 
ייפתר באמצעות שיחות ישירות בין שתי המדינות , ללא התערבות גורמים ערביים 
אחרים . הממשל האמריקאי המשיך אתמול במאמצים דיפלומטיים , בין ישירים ובין 
באמצעות מדינות ערביות , במטרה להביא לפתרון הסכסוך בין עיראק לכוויית . 
נשיא עיראק וסגנו נועדו אתמול לשיחה עם שגרירת ארה"ב בבגדאד . הממשל נתן 
פומבי לנוכחות כוחותיו הימיים במפרץ ולעובדה , שכוחות אמריקאיים עורכים 
בימים אלה תמרונים משותפים עם איחוד האמירויות . עם זאת , העריכו מומחים 
לענייני המזרח - התיכון במחלקת המדינה , כי יש סבירות נמוכה ביותר לסכנת 
תוקפנות צבאית עיראקית , וסבירות נמוכה עוד יותר של מעורבות צבאית אמריקאית 
בעימות צבאי בין עיראק לכוויית . חרף ההתמקדות האמריקאית בערוץ הדיפלומטי 
לשם הפגת המתיחות במפרץ , הדגישו נציגי הממשל שלשום בערב באוזני עיתונאים , 
כי הכוחות המזוינים של ארה"ב במפרץ תוגברו במרוצת הימים האחרונים במטוסים 
מיוחדים , המאפשרים תדלוק באוויר . משקיפים בוואשינגטון העירו , כי הדבר 
נעשה במטרה להבהיר לממשלת עיראק , כי ארה"ב עוקבת מקרוב ובהתמדה אחרי התנועות 
הצבאיות של עיראק . קפידבינמקורות דיפלומטיים אמריקאיים וערביים בוואשינגטון 
הצביעו ביומיים האחרונים על המצב העדין , שהממשל האמריקאי שרוי בו לנוכח 
המתיחות במפרץ . מחד גיסא , מעוניין הממשל להבהיר , כי הוא עומד לימינן 
של המדינות הידידותיות לארה"ב במפרץ הפרסי , בעיקר כוויית ואיחוד האמירויות . 
מאידך גיסא , מודע הממשל לרגישות הכווייתית לטענה העיראקית , כי היא גרורה 
של המערב האימפריאליסטי . משום כך , מעדיפה ארה"ב לעודד יוזמות פיוס דיפלומטיות 
( כגון זו של מצרים ) ובה - בעת לאותת בזהירות לעיראק , כי יש לה נוכחות 
צבאית במפרץ ואף אופציה צבאית למקרה של התפתחות קיצונית , אך להימנע ככל 
האפשר מפני שימוש בוטה באופציה זו , ולו גם לצרכי הרתעה . " עיראק מנסה 
לבודד את כוויית מן העולם הערבי , כדי להחליש את מעמדה הבין - ערבי ולהגביר 
את הלחץ עליה , ואילו כוויית מנסה להיתלות ככל האפשר בקונסנסוס הבין - ערבי 
ולהשתמש בו כבלם מפני התוקפנות העיראקית " , הסביר פקיד ממשל אמריקאי , 
העוסק בענייני המזרח - התיכון . לעומתה , מנסה עיראק לבסס את הדומיננטיות 
הבלתי - מעורערת שלה במפרץ . פרשנים אמריקאים סבורים , כי עיראק לא תסכן 
את חתירתה לדומיננטיות פוליטית בעולם הערבי , בכך שתזום מתקפה נגד מדינה 
ערבית , במעמדה של כוויית . קפידבינעיראק הגיבה בחריפות על הידיעות בדבר 
תמרונים ימיים משותפים במפרץ הפרסי לארה"ב ולאיחוד האמירויות , ואמרה כי 
" האמיריות עומדות על סף בגידה " . דובר משרד החוץ העיראקי אמר שלשום בלילה : 
" בעקבות ההכרזה על התמרונים נחשפו הקושרים עירומים כביום היוולדם . התמרונים 
אינם פרי המקרה , אלא מהווים חלק מקשר עולמי של האימפריאליזם האמריקאי והציונות 
נגד האומה הערבית , ועיראק במיוחד . נראה , כי איחוד האמירויות נבוך פחות 
מהמדינות האחרות בגלישתו לעבר ההרס והבגידה , מפני שמנהיגיו אינם מוטרדים 
מבני עמם " . איחוד האמירויות הודיע , כי " שום תמרון או תרגיל צבאי אינו 
מתנהל עתה יחד עם כוחות ארה"ב , והידיעות מוואשינגטון התייחסו , בסך - 
הכל , לתוכנית של הכשרה טכנית " . בבגדאד המשיך אתמול מזכיר הליגה הערבית , 
שאדלי קלייבי , בשיחותיו , והופצו גרסאות שונות מאוד על תוצאות מאמציו . 
קלייבי , שביקר קודם לכן בכוויית , התקבל בלשכתו של סדאם חוסיין ונפגש 
פעמיים עם טארק עזיז . לא נמסרו פרטים רשמיים על תוצאות השיחות , אולם מקורות 
המקורבים לקלייבי אמרו כי הוא אופטימי לגבי הסיכויים ליישב את המשבר . לדברי 
מקורות אלה , גילה קלייבי אצל מנהיגי עיראק וכוויית רצון ברור להימנע מכל 
הסלמה חדשה . 
