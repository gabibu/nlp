צוות בדיקה של חיל הים החל בשבוע שעבר בבדיקה מקצועית של ספינת ה"שלדג " 
של מספנות ישראל . ההחלטה על הבדיקה נפלה בעקבות ביקורת שנמתחה על ביצועי 
חיל הים , לאחר חדירת המחבלים בחוף ניצנים בחג השבועות . בעקבות האירוע 
התעוררו חילוקי דעות בין חיל הים ומספנות ישראל , במסגרתם הואשם החיל , 
כי אינו מוכן לבדוק כלל את הספינה , למרות שביצועיה ותכונותיה מתאימות 
לכאורה לדרישותיו . ב82 ביוני הוצא כתב המינוי לוועדה המקצועית , שתבחן 
את ביצועי השלדג ותגיש את מסקנותיה למפקד חיל הים . ב52 ביולי החלה הוועדה , 
המונה ששה קציני חיל הים , בפעולות הבדיקה המקצועית . בראש הצוות הבודק 
עומד קצין בדרגת סגן - אלוף , וחברים בה גם שני מפקדי ספינות " דבור " . 
הבדיקה המקצועית אמורה להמשך כחודש וחצי ובמהלכה ייבחנו ביצועי השלדג בהפלגות 
בכל מזג - אוויר אפשרי . נראה , כי שר הביטחון , משה ארנס , תמך בביצוע 
בדיקה מהירה , על - מנת שאפשר יהיה להחליט , מוקדם ככל האפשר , בשאלת 
הצטיידותו של חיל הים בספינות משמר . על - פי התכנון , אמור החיל לרכוש 
ספינות " דבורה " נוספות על אלה המצויות כבר ברשותו במפעל בת של התעשייה 
האווירית . תכונותיה הבולטות של השלדג , שישפיעו על ההחלטה העתידית לגבי 
ההצטיידות , הן מהירותה הגבוהה יותר מ05 קשר לשעה , אמינות מנועיה ואורך 
חייהם הרב ונוחיות התפעול , הגורמת לכך שהשחיקה של צוות הספינה קטנה במידה 
ניכרת מזו של צוותים בספינות משמר אחרות . נראה , כי בסיום הבדיקה המקצועית 
ולאחר שמפקד חיל הים , האלוף מיכה רם , יקבל את המלצות צוות הבדיקה , 
הוא יעביר המלצה לשר הביטחון . השר הוא שיצטרך , בסופו של דבר , להכריע 
באשר להמשך ההצטיידות חיל בספינות המשמר , האמורות לסכל את חדירתן של חוליות 
מחבלים מהים . 
