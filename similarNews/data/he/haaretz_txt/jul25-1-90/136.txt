בסמוך לשוק אל - שורגה הישן , נוצרות לעתים תכופות התקהלויות של סקרנים , 
לא אחת סביב תגרה על סף התפרצות . יוזם התגרה , בדרך - כלל החזק והתוקפני 
יותר , מביע רצון לתקוף כשהוא מאיים בתנועות ידיים ומשמיע קריאות אזהרה 
בנוסח : החזיקו בי ! אז ממהרים בעלי הרצון הטוב ואוחזים בתוקף בניסיון 
להרגיעו . ככל שעולה מספר האנשים העומדים חוצץ בינו לבין הנתקף , כך מחריפים 
איומיו של התוקף . בסופו של דבר התגרה אינה פורצת , בעלי העניין מרצים 
את התוקף על חשבון הנתקף , והכל בא על מקומו בשלום . כך נהג גם נשיא עיראק , 
סדאם חוסיין , בפרשת העימות הפתאומי עם כוויית ואיחוד הנסיכויות הערביות . 
שאגתו של סדאם , המייצג מעצמה בהשוואה לאמירויות - המדבר , לרבות סעודיה , 
הפחידה את נסיכי הנפט והזעיקה את בעלי הרצון הטוב , ובראשם מובארק , 
לחצוץ בין שני הצדדים ולדבר על לבו של התוקף . קפמאבינזה חמישה ימים שסדאם , 
באמצעות שופרות התעמולה העיראקיים , משמיע את הקריאה " החזיקו בי . האיומים , 
בעיקר כלפי כוויית , עולים ככל שגוברים מאמצי התיווך וככל שמתרחב מעגל 
המנהיגים הערבים המבקשים להרגיע את בגדד . מי שיבדוק את המספרים הגלויים 
לקראת כינוס שרי 31 המדינות המייצאות נפט המאוגדות באופ"ק , ימצא כי למעשה 
אין בסיס להאשמות העיראקיות . ארגון אופ"ק קבע גג של ייצור כולל , המסתכם 
ב1 . 22 מיליון חביות ליום והמחולק בין 31 המדינות החברות . רק בחודשים 
האחרונים הפחית איחוד הנסיכויות 004 אלף חביות ליום מתוך חלקו בייצור הכולל , 
העומד על 5 . 1 מיליון . נראה כי גם כוויית הלכה בעקבותיו וכי הוועדה המצומצמת 
של אופ"ק גיבשה תוכנית ייצור חדשה למחצית השנייה של 0991 . בתוכנית , שהיא 
בגדר הצעה בלבד בשלב זה , הסכמה על הגדלת גג הייצור עד 52 מיליון חביות 
ביום , בצד העלאת מחירים מ81 דולר לחבית ל22 דולר , בהתאם להצעה האיראנית . 
מקריאת המאמרים הראשיים של עיתוני בגדד , ובעיקר העיתון הרשמי " אל - 
תאורה " , הרושם הוא כי שאלת הנפט היא רק כיסוי ל"תגרה על הסף " . " אלתאורה " 
מסביר להמונים העיראקיים , במאמרו הראשי אתמול , כי " אתם רעבים בגלל 
המזימה הכווייתית של שוד עושר הנפט העיראקי " . עוד אומרים להמונים כי אין 
המדובר רק במזימה , אלא בתוכנית ממשית , שבראשה עומד סגן ראש הממשלה ושר 
החוץ של כוויית , השייח סבאח אל - אחמד אל - סבאח , בשותפות עם איחוד הנסיכויות . 
לא במקרה מתחילה התגרה על הסף ערב השנה המוסלמית ( ההיגרית ) החדשה , 
כאשר תושבי השכונות העממיות בבגדד נוהגים לערוך קניות לילדיהם . המצב 
הכלכלי בעיראק החמיר באחרונה , כאשר מתקרב זמן פירעון הוצאות מלחמת המפרץ . 
מכאן התרגיל של סדאם חוסיין להפנות את זעם ההמונים לעבר גורם חיצוני קרוב , 
שעיר לעזאזל , הנהנה מעושר ואשר שליטיו ידועים בחיי תענוגות . סדאם גם 
מבקש להפיק מהמצב שיצר את מרב הרווחים . ראשית , עיראק מטילה את חתיתה 
באזור המפרץ כשלב מקדים לגביית דמי חסות . לא זו בלבד שעיראק מאותתת לסעודיה 
כי אין בכוונתה לפרוע את חובה לאוצר הסעודי היא מאזכרת אפשרות של קבלת כספים 
נוספים . מנקודת - ראותו של סדאם , מעמדה של עיראק בזירה הבין - ערבית 
בכלל , ובגוש מדינות " מועדון הארבע " בפרט , מתחזק . סדאם מצפה לא 
רק לשתדלנותם של מנהיגים ערבים , אלא גם לפניות של גורמים במערב , שאותן 
יוכל לנצל במישורים שונים . אולם החשוב מכל הן התביעות הישירות מכוויית ובראשן 
התביעה החדשה - הישנה לתיקוני גבול . למעשה , על אף ההכרה הפורמאלית בעצמאותה 
של כווית , עיראק ראתה ורואה בנסיכות - נפט עשירה זו חלק אינטגרלי של " המולדת 
העיראקית " . העיראקים מבקשים כיום לספח אליהם שטחים כווייתיים נוספים . 
תביעה לא פחות חשובה היא דרישת תשלום בסך 5 . 2 מיליארדי דולר , שהאוצר 
העיראקי זקוק להם להקלת המשבר הכלכלי הפנימי . אין ספק שהנשיא מובארק ובעלי 
רצון טוב אחרים מבקשים לפתור את העימות במסגרת " הבית הערבי " . לפיכך , 
עיראק קיבלה תמיכה מידית לתביעתה שכוויית תבטל את תלונתה למזכיר האו"ם . 
נראה כי עיראק תזכה לתמיכה עקיפה גם בשאר תביעותיה . ככלות הכל , נוהגים 
להשביע את רצון התוקף ובלבד להבטיח את המשך הסולידריות הערבית . 
