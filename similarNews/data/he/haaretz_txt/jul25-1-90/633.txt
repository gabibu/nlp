החלטתו האישית של גיימס בייקר לבטל את הפגישות שנועדו להיערך באחרונה במסגרת 
תוכנית הסיוע הביטחוני המשותפת , הותירה אנשים רבים כשהם תוהים אם אין בכך 
מסר מובלע לישראל המתייחס להתקדמות " תהליך השלום " . באורח פרטי , כמו 
גם פומבי , מדגישים פקידי מחלקת המדינה שלא היתה שום כוונה להצמיד את שני 
הנושאים . הסיבה המוצהרת לביטול הפגישות היתה אי ודאות בנוגע לתקציב הסיוע . 
פקיד בכיר במחלקת המדינה אמר לי השבוע , כי לנוכח הדיונים על התקציב הנערכים 
כרגע בין הנשיא והקונגרס , ולנוכח העובדה שהנשיא הסכים להתיר אפילו דיון 
על נושא המסים המטיל אימה , פשוט לא יכול היה הממשל להיראות כמי שמתייחס 
לישראל כאל מקרה מיוחד , ומוציא אותה מן הכלל בהסכימו על סכום סיוע , כאשר 
בחלונות הגבוהים עדיין דנים בתקציב . למעשה , כל אחד מהתקציבים האחרונים 
עמד בסימן של משבר ודיונים רמי דרג מסוג זה או אחר . אולם משברים אלה מעולם 
לא מנעו את קיומן של פגישות הסיוע הביטחוני . כמובן , ככל שמרבים להכחיש 
את הזיקה ל"תהליך השלום " , עולה מספר הישראלים המאמין בקיומה של זיקה כזאת . 
עם זאת , אין שום עדות כי תגובות כאלו יעכירו במיוחד את שלוות רוחו של 
מזכיר המדינה . קפמאבינאין זה סוד בוואשינגטון , שמחלקת המדינה ומזכיר 
המדינה מאד מעוניינים להניע שוב את תהליך השלום , ולו רק משום שהמזרח 
התיכון הוא האזור היחיד בעולם שבו השיג בייקר עד כה תוצאות זעומות . ניקרגואה , 
אירופה , נאט"ו וברית המועצות , היו כולן זירות לניצחונותיו של בייקר . 
החלטתו להחליף סוסים במלחמה הקמבודית , עוררה גם היא דברי שבח מצד שתי 
המפלגות בוואשינגטון . אולם המזרח התיכון הוא עניין אחר . נכון שקשיי התקציב 
השנה הם בהיקף גדול בהרבה , כאשר הגירעון הוכפל למעשה בהשוואה לתחזית הממשל 
לפני ששה חודשים בלבד . לו היתה חקיקת צמצום התקציב של גראם - רודמן - הולינגס 
נכנסת לתוקף , היו הקיצוצים בתוכנית הסיוע לישראל מגיעים להיקף שהיה מחולל 
בה שמות . אם לדייק , משרד התקציב של הקונגרס מעריך כעת כי גירעון התקציב 
בלי להביא בחשבון את הערבויות לבנקים אמריקאיים להלוואה וחיסכון לשנת 
הכספים הבאה ( 1991 ) , יסתכם ב461 מיליארד דולר . הסכום עולה ב001 מיליארד 
דולר על יעד צמצום התקציב של הקונגרס . על - פי תנאי חוק התקציב המאוזן 
של גראם - רודמן - הולינגס , אם לא יצומצם גירעון זה , הוא יביא לקיצוצים 
משמעותיים בכל תוכניות הממשל . קיצוצים אלה , כשהם מתורגמים לקיצוצים בסיוע 
לישראל , יסתכמו ביותר מ1 . 1 מיליארד דולר , יותר משליש הסך הכולל של 
הסיוע שהיתה ארצות הברית מספקת לולא כן . לא תהיה זו הגזמה לכנות צמצום 
כזה , כלא פחות מאסון לישראל . האם צמצום כזה חייב להתבצע ? בהחלט לא . 
פגישות התקציב הנוכחיות יכולות להביא להסכם שימנע את הפעלת התהליך האוטומטי 
של צמצום התקציב . נוסף לכך , יכול הקונגרס , באמצעות חקיקה , להקל במידה 
מסוימת על תהליך של צמצום והשעיית יעדי חוק התקציב המאוזן ( החוק כולל סעיף 
המדבר על צעד כזה ) כפי שעשה פעם , לפני 7891 . עם זאת , דרמת התקציב 
מעולם לא היתה עניין מרכזי של מחלקת המדינה . היא לא היתה שחקן ראשי בדיוני 
התקציב , וגם לא היתה מודאגת יתר על המידה בעטיו , עד כדי דחייתם של דיוני 
מפתח עם מדינות אחרות מסיבות תקציביות . כך אפוא , בעוד הסיבה המוצהרת 
בפומבי ובאורח פרטי לדחייה , היא לכאורה לגיטימית לחלוטין , המסר המרומז 
נשאר בעינו . קרוב לוודאי , שרק בייקר עצמו וידידו הקרוב , הנשיא , יודעים 
באמת על מה חשב שר החוץ כאשר הפתיע את ידידיו הישראלים וכמה מעמיתיו בממשל , 
בהכניסו את שיחות הסיוע הביטחוני לתא הקפאה . 
