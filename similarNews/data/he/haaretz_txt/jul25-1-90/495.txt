סנטיאגו ( ע"ר ) . תושבי איי פסחא פתחו לאחרונה במערכה כלל - עולמית במטרה 
לגייס כספים להצלת הפסלים המפורסמים של האיים . הפסלים , המתארים דמויות 
אדם מוזרות , הם אחד מפלאי העולם , ואיש עדיין לא הצליח להסביר כיצד הגיעו 
לשם או מדוע . תושבי האיים מדווחים כי הפסלים סובלים קשות מהתבלות , מפטריות 
הצומחות עליהם ומציידי מזכרות שלקחו לעצמם חלקים שלמים מתוך הפסלים , השוקלים 
כ02 טונות ומגיעים לגובה של תשעה מטרים . הפסלים הפכו את האיים למקום משיכה 
של חוקרים והרפתקנים מאז שנתגלו בשנת 2271 . בפעילות להצלת הפסלים מקווים 
לגייס בין ששה לשבעה מיליון דולר , כדי להעניק טיפול כימי מונע לכ004 מתוך 
כ000 , 1 הפסלים הנמצאים באיים בעלי 000 , 2 התושבים . מרכז ניסיון ההצלה 
אומר כי לאחר הטיפול הכימי יהיו הפסלים בטוחים לעוד כ001 שנה . אחרת , 
הם עלולים בתוך 03 או 04 שנה לאבד את צורתם כליל . 
