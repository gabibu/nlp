במסיבת עיתונאים שנערכה ביום חמישי התבשרנו על בואה לארץ של להקת הבאלט הלאומי 
של גרוזיה . במהלך המסיבה מתברר שמדובר בלהקת פולקלור ייצוגית , שמרבה 
לסייר בעולם ושלרקדניה אין דבר וחצי דבר עם המחול הקלאסי . לארץ הובאה מייסדת 
הלהקה , נינה רמישווילי , קשישה יפה ואקספרסיבית , שלראשה תרבוש שחור . 
בקומוניקט לעיתונות היא הוגדרה כמי שזכתה במערב לכינוי " הכוהנת הגדולה 
ומרתה גרהאם של גרוזיה " . לא ברור מי כינה אותה כך ולמה . רמישווילי גילתה 
במסיבת העיתונאים דברים שלא היו ידועים למארגני מסיבת העיתונאים . " כמה 
רקדנים בלהקה " ? שואל אחד העיתונאים . המתרגמת שואלת , מרתה גראהם מגרוזיה 
עונה , והמתרגמת אומרת " 07 " . אחד העיתונאים , דובר רוסית , נזעק " זה 
לא מה שהיא אמרה " . אחרי דקתיים של רוסית , אנגלית ועברית , מתברר שאכן 
07 איש יגיעו , אבל זה כולל רקדנים , אנשי תזמורת וצוות טכני . בהודעה 
לעיתונות נכתב " הבלט הלאומי של גרוזיה מונה 07 רקדנים " . קפמאבינהעיקרון 
הרב - לשוני נשמר לאורך כל מסיבת העיתונאים : אחד שאל , שני ענה , לא 
תמיד באותו הקשר , מישהו ניסה לעשות סדר , רביעי נזף במתורגמנית . כשהלהקה 
תגיע לישראל , שלה קוראת גברת רמשווילי " פלשתינה " , היא מבטיחה לתת שיעור 
לדוגמה לרקדנים הישראליים ברזי הטכניקה הגרוזינית . את הלהקה הקימה רמישווילי 
לפני 54 שנה יחד עם בעלה , אליקו סוקושווילי . לאחר שנפטר לפני כחמש שנים , 
תפס בנם את מקומו כמנהל הלהקה . אשת הבן ושני ילדיהם , שהגיעו עם רמישווילי 
לארץ , רוקדים גם הם בלהקה . רמישווילי מעדיפה לקרוא לזה " שושלת . כמו 
שיש שושלות של רופאים ופיסיקאים " . קפמאבינמארגני הסיור הדגישו שבלהקה 
זאת הגברים , ולא הנשים , רוקדים על קצות האצבעות . הם מבטיחים שרוולים 
ארוכים מעבר לכפות הידיים , כדי להתגבר על המתח המיני ולמנוע מגע גוף בין 
הגברים והנשים , ו"זירת קרב פראית עם משחקי חרבות וסכינים " . כמו בהרבה 
מסיבות עיתונאים קודמות בענייני להקות מחול ופולקלור אחרות , גם הפעם מבטיחים 
המארגנים " מופע עוצר נשימה , רווי מתח ותעוזה , שטרם נראה כמוהו בישראל " . 
" להקת הבלט של גרוזיה " תחל את הופעותיה בארץ ב9 . 1 . 
