מינה במוצרים טבעיים , וכאשר ביקשה לצבוע את שערה בצבע בלונד , הלכה לחנות 
למוצרי טבע ( " מרכז הטבעונות " ברחוב המלך גורג 86 בתל אביב ) וקנתה 
שם חומר טבעי לצביעת שיער בשם פאראנדול מתוצרת לוריאל . בהתייעצות עם המוכרת , 
כתבה לנו , בחרה בצבע בלונד - דבש . בביתה צבעה את השיער בהתאם להוראות 
שעל האריזה , אך שוד ושבר , במקום בלונד , נצבע השיער באדום - נחושת . 
ו"י טוענת שהתביישה מאוד בצבע , עד כי נאלצה להסתתר מן האנשים . למחרת 
בבוקר , במקום ללכת לעבודה , הלכה למספרה , והספרית , לאחר עבודה קשה 
ומאומצת , הסירה את הצבע האדום משערה וצבעה את השיער בצבע הבלונד המבוקש . 
כל הטיפול הזה עלה לה 052 ש"ח . בצהרי אותו יום , עם התסרוקת והצבע החדשים , 
באה אל החנות " מרכז הטבעונות " וסיפרה לבעליה , ישראל גרציאני , את 
קורותיה . גרציאני אמר שהוא מצטער על מה שקרה , אך טען שאינו מבין את מקור 
הטעות . הוא הצטדק , קיבל ממנה את הבקבוק שרבע כמות ממנו היתה חסרה ונתן 
לה זיכוי בסך 92 ש"ח הסכום ששילמה עבור התכשיר . ו"י לא ראתה בכך סוף פסוק . 
לדעתה מגיע לה פיצוי , ושאלתה היתה מה עליה לעשות כדי לקבל את הפיצוי . 
ביקשנו את חוות דעתו של היועץ המשפטי של המועצה הישראלית לצרכנות , עו"ד 
דני ארנסט . תשובתו היתה , שאם בחירת הצבע הלא נכון נבעה מטעות של המוכר , 
היא יכולה להגיש תביעה בבית המשפט לתביעות קטנות , שבה תוכל לתבוע את הסכום 
של 052 ש"ח ששילמה למספרה ( עליה לצרף קבלה של המספרה ) ועוד 052 ש"ח בגין 
עגמת נפש ובושה שנגרמה לה בשל הפגיעה בהופעתה . בעל החנות ישראל גרציאני , 
שהתבקש להגיב , אמר כי הוא בדק את התלונה עם המוכר והלה טען שנתן ללקוחה 
את הצבע שביקשה . מכאן , שאם הצבע לא היה זהה לצבע המופיע בקטלוג , והלקוחה 
השתמשה בהתאם להוראות , הרי שהטעות היתה של היצרן . בעל החנות הוסיף כי 
חבל שהלקוחה לא באה להראות את הצבע שהתקבל לאחר הצביעה . זה היה יכול לעזור 
להם לבדוק את התלונה . עתה עומדת ו"י בפני בעיה : האם להגיש תביעה לבית 
המשפט , ואם כן , נגד מי . 
