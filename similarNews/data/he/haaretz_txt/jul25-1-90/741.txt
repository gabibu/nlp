) . " בשעה שמוקמות מכללות חדשות ללימודי משפט , מן הראוי להקפיד במיוחד 
על האמינות , ההגינות והרמה המקצועית , הנדרשת מעורכי הדין , במיטב המסורת 
של המקצוע , כפי שהתגבשה בראשית המדינה " . דברים אלה אמר אתמול שופט בית 
המשפט העליון , דב לוין , בערב לזכרו של עו"ד צבי סגל , יקיר תל - אביב , 
מוותיקי הפרקליטים בארץ , שנערך בבית סוקולוב בתל - אביב . לוין הוסיף , 
כי ממשפטים רבים , שנדונו לפניו , " משתקפת תמונה עגומה של יחסי אנוש 
רעועים , אי - אמינות במשא - ומתן , אנוכיות והתנכרות לזכויות הזולת , 
שקנו שביתה בחברה הישראלית " . עורכי הדין , לדבריו , נדרשים להתייצב 
בשער לשינוי פני הדברים ולשיפור יחסי האנוש . לוין ציין , כי מדינת ישראל 
נשענת בדרך כלל על ערכי החוק והמשפט , אלא שלעתים מזומנות מתגלות תופעות 
של זלזול מופגן בחוק , הפרת החוק במודע , והשלטת אווירה של אלימות והפקרות 
" העושה את הדמוקרטיה לאנרכיה ואת המשפט למשפח " . שופט בית המשפט העליון 
הדגיש , כי בימים אלה " יש הכרח לשנן את הצורך במניעת עשיית - דין עצמית 
מכל טעם שהוא . 
