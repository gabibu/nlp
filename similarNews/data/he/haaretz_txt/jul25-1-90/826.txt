תקנים של עובדים סוציאליים מהווים רקע לשביתה בת החודשיים שמקיימים העובדים 
הסוציאליים העובדים בביצוע חוק הסיעוד . " למרות שקיימים סיכומים להוספת 
14 תקנים " , אומר אלי בן גרא , מזכ"ל איגוד העובדים הסוציאליים , " למרות 
שמשרד העבודה והרווחה אישר בסוף השבוע כי יש הסכם פשרה לגבי מחצית התקנים , 
לא קיבלנו אישור בכתב להסכם ועד שלא יהיה לי אישור כזה , לא אפסיק את העיצומים 
וזאת לאור ניסיון העבר " . ברכה בן צבי , מנהלת אגף שיקום וסיעוד בביטוח 
הלאומי , אמרה אתמול כי אם תוך הימים הקרובים לא ייפסקו עיצומי העובדים 
הסוציאלייים , ינקוט המוסד לביטוח לאומי בצעדי חירום . כיום ידוע על 009 
קשישים שלפי החוק היו צריכים כבר להיות מטופלים . לכאורה , החוק מאפשר 
המרת הטיפול בהם בעין בקיצבה כספית , בהעדר אפשרות לספק שירותים , אך גם 
קביעת העובדה שאין אפשרות לספק את השירותים הללו תלויה בעובדים הסוציאליים . 
אי לכך , לא ניתן יהיה לעקוף את העובדים הסוציאליים ללא תקנות חירום . 
יש עוד כ007 , 2 קשישים שהטיפול בעניינם התעכב בחודשיים האחרונים . שמואל 
סלבין , מנכ"ל משרד העבודה והרווחה , אמר אתמול בתגובה כי הסיכומים עם 
האוצר נעשו כבר ביום ד , אך הוא לא מוציא מכתב המאשר זאת לעובדים הסוציאליים , 
עד שלא יקבל את פרוטוקול ישיבת הסיכום מהאוצר . דובר האוצר מסר אמש בתגובה 
כי אמנם סוכמו הדברים ביום ד ועתה ממתינים שממשרד העבודה והרווחה יבואו לחתום . 
עדכון הקצבאות של 052 אלף המשפחות המקבלות השלמת הכנסה מהביטוח הלאומי יהיה 
נמוך החודש ריאלית בכ%4 . דבר זה נובע מהעובדה שהביטוח הלאומי לא יקבל , 
עד לתשלום הקצבאות , מהלשכה המרכזית לסטטיסטיקה את נתוני השכר הממוצע במשק 
לחודש יוני 09 . בחודש זה משולמים דמי ההבראה , שמשמעותם עלייה של כ%4 
בקצבאות הביטוח הלאומי . תזכיר שהוגש לציפורי מצביע על העובדה , כי אם לא 
יוארך ההסכם של הביטוח הלאומי עם האוצר להצמדה חודשית משלימה של קצבאות הביטוח 
הלאומי למדד , ייפגעו האוכלוסיות החלשות . 
