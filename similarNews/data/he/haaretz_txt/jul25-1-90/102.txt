עודד קוטלר חתם על חוזה לשנתיים כמנכ"ל ומנהל אמנותי של תיאטרון חיפה והתיאטרון 
פירסם סוף סוף רשימת הצגות מתוכננות לעונה הקרובה . הרשימה שונה למדי מזו 
שפורסמה בעלון שבישר בו הדירקטוריון למינויים שעודד קוטלר שב לנהל את תיאטרון 
חיפה , כדי ש"תחת שרביטו ישוב תיאטרוננו להעניק לכם חוויות רצופות ומעוררות , 
חגיגה לחושים וחומר למחשבה " . עיון ברשימה מלמד שמנויים ותיקים ירגישו ממש 
כמו בבית : התיאטרון יציע אותם שמות וקווי מחשבה שהינחו את קוטלר בקדנציה 
הקודמת שלו . מן הרשימה הקודמת נעלמו " מנוחה נכונה " של עמוס עוז , 
" רוויזור " של גוגול , " ציד המכשפות " של מילר , " גברים בשמש " 
על פי רסאן , " כנפאני " מאת מרים קיני , ו"מלחמה שלי " מאת גיאורג 
טאבורי . ההצגות הראשונות של העונה הם בסימן התארגנות ועם הרבה עזרה מידידים : 
ההצגה הראשונה למנויי התיאטרון תהיה הצגה אורחת : " מיס דייזי " של תיאטרון 
בית לסין , עם אורנה פורת , גבי עמרני ואבי אוריה . בחודש ספטמבר יועלה 
על במת התיאטרון " אוויטה " של תיאטרון דשא - פשנל , שעשוי לשחק תפקיד 
במשיכת המנויים , ממש כשם ש"עלובי החיים " עשה את זה בידיהם של מנהלים 
קודמים בחיפה . גם ההפקה הראשונה של התיאטרון היא קו - פרודוקציה עם הקאמרי : 
" המתלבט " מאת חנוך לוין ובבימויו . קומדיה על אודות גבר המתלבט בין 
שלוש נשים : האחת חסרת פרוטה ונדיבת בשר , השנייה מבוססת בעלת כיעור בולט 
והשלישית בת עשירים , גיבנת ובעלת כיעור נדיר . לוין החל את הקריירה שלו 
כמחזאי ולא סטיריקון בתיאטרון חיפה , בתקופת ניהולו של קוטלר . מוני מושונוב , 
המשחק את המתלבט , החל את דרכו כשחקן בפרויקט של נולה צילטון , באותו 
תיאטרון . התרומה החיפאית לקו - פרודוקציה הם אלכס מונטה , ורות סגל , 
המשחקת בהצגה , שהיא מעמודי התווך של התיאטרון הזה , עוד מהימים שלפני 
הקדנציה הראשונה של קוטלר . הבמאית נולה צילטון , שתפיסתה התיאטרונית אפיינה 
במידה רבה את תקופת קוטלר הראשונה בתיאטרון חיפה ( הפרויקט של קריית שמונה , 
" קריזה " ) חוזרת להיות במאית - בית בתיאטרון . היא תביים בבמה 2 של 
התיאטרון את " מקלות ועצמות " של דייוויד ראב , בתרגומו של רפי קינן , 
עוזרו של קוטלר לניהול האמנותי של פסטיבל ישראל . במחזה , על משפחה אמריקאית 
טיפוסית שאחד מבניה חוזר הביתה ממלחמת וייטנאם , משחק אמנון מסקין , שצועד 
עם קוטלר עוד מימי " בימת השחקנים " , בנו של מסקין ( דור שלישי של שחקנים 
במשפחת מסקין ) ורחל דובסון , אף היא מימי " בימת השחקנים " . נולה צילטון 
תביים גם מחזה ביכורים של עדנה מזיא ( שכתבה את התסריטים ל"בר 15 " ו"נגוע " 
עם עמוס גוטמן ) , שעניינו נופשים יהודיים הנפגשים ערב מלחמת העולם השנייה 
בבית מלון קטן באיטליה . קוטלר עצמו יביים את " יאיר " , מחזה של דני הורוביץ 
על פרשת חייו של אברהם שטרן ואהבתו לאישתו רוני . הורוביץ , שיהיה הדרמטורג 
של התיאטרון , עשה את צעדיו הראשונים במחזאי בתיאטרון חיפה , בין היתר 
בעיבודו ל"שכול וכישלון " של ברנר . מחזה של יוסי הדר , שאת צעדיו הראשונים 
כמחזאי עשה בחיפה בשלהי תקופת קוטלר הקודמת , יציג את " המעברה בחדרה נסגרת " , 
בבימויו של אילן תורן ועם חנה רוט בתפקיד הראשי . דורון תבורי חוזר אל " מר 
מאני " . הפעם הוא מביא לבמה את השיחה החמישית מתוך ספרו של א . ב . יהושע , 
ובבימויו של גדליה בסר ( אילן תורן ביים את השיחה השלישית שהציג תבורי 
בהצלחה רבה ) . הדובר הוא אברהם מאני , וזו הפעם האחת בספר שמאני מדבר , 
ולא מדברים עליו . קפמאבינמן הקלסיקה התיאטרונית מבטיח תיאטרון חיפה למנוייו 
את " עלייתו הבלתי נמנעת של ארטורו אוי " של ברכט בבימויו של פרוף אלכנסדר 
ברדיני . המחזה , שמתאר את עלייתו של היטלר בעלילת גנגסטרים בשיקאגו , 
הועלה בהבימה בראשית שנות ה07 בבימויו של מייקל בלקמור , עם מישה אשרוב 
בתפקיד הראשי . ברדיני ביים ב7691 שתי הצגות בלתי נשכחות בארץ : את " טנגו " 
של מרוזק בהבימה ואת " פרנק החמישי " של דירנמט בתיאטרון חיפה . התיאטרון 
לא מפרסם מי ישחק את ארטורו , וזה מידע מהותי . בטווח רחוק יותר מבטיח התיאטרון 
למינוייו את " בני ערובה " של רובלס ( שהיה בתוכניות העבודה של המנכ"ל 
הקודם , אלי מלכא ) ואת " הפי אנד " ( שם זמני ) של ב . מיכאל . 
זוהי הזיה פוליטית על חברה המחפשת את הדרך הנאותה ביותר לסיים את קיומה ולרדת 
מעל במת ההיסטוריה באקט מרשים ומהדהד . המחזה היה ב"הבימה " ויועד לבימויו 
של קוטלר , ועתה הוא עובר לחיפה . 
