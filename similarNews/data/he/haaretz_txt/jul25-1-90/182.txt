בית המשפט הגבוה לצדק הורה אתמול למשרד הבריאות להכיר במרכז הרפואי " ר . 
ם . י " מרכז רפואי ירושלים בע"ם כבית - חולים , ולתת לבעליו רשיון הפעלה 
בהתאם . פסיקת בית המשפט סגרה בכך מעגל התדיינות שארך שלוש שנים לצורך קבלת 
הרישוי . בחודש אוגוסט 9891 נאלצו עורכי הדין אלי זהר וטליה חלמיש - שני 
להגיש עתירה לבג"ץ בשם בעלי המרכז משפחת רוט ומשקיעים בחו"ל לאחר שכל הפניות 
למשרד הבריאות לקבל רשיון להפעלת בית - חולים נדחו בהסתמך על צו של שרת הבריאות 
לשעבר , שושנה ארבלי - אלמוזלינו , לפיו תהיה למנכ"ל המשרד סמכות להפעיל 
שיקול - דעת לפני מתן רישוי . במרכז הרפואי , שבהקמתו הוחל ב7891 , 51 
מיטות אשפוז , מרפאות , מעבדות , מכוני ריפוי , מכון רנטגן ועוד . המרכז 
משתרע על שטח של 007 מ"ר בשתי קומות בבניין " מדיכלל " שברחוב שמואל הנגיד 
בירושלים . שופט בית המשפט העליון , דב לוין , דחה את טענת בא - כוח משרד 
הבריאות כי הסירוב לתת רשיון נבע מכך שיש רוויה בתחום המתקנים הרפואיים הפרטיים . 
כמו כן , דחה השופט את טענת המשרד כי יש להמתין לפרסום המלצות ועדת החקירה 
הממלכתית למערכת הבריאות , שמסקנותיה עומדות להתפרסם בקרוב , לאור זאת 
שתהיה להם נגיעה גם לנושא פתיחת מתקנים רפואיים . בפסק דינו , הסתמך השופט 
לוין על העובדה , כי לפני חודשיים אישר ראש הממשלה , בתוקף היותו שר הבריאות , 
מתן רשיון לקבוצת " מדינוואסט " ולבית חולים פרטי ברמת - חורב בחיפה . 
" אם היה שיקול להמתין לתוצאות ועדת החקירה , לא היה ראש הממשלה מאשר 
פתיחת בית - חולים בחיפה . משלא המתין , אין עוד עילה לעכב מתן אישור לר . 
ם . י " . לוין דחה גם את טענת משרד הבריאות כי מתן האישור לפתיחת בית החולים 
הפרטי בחיפה היה מקרה חריג , וציין שאין סיבה להפלות בין חברת מדינוואסט 
למתקן בירושלים . יצוין כי משרד המשפטים הגיש לכנסת , בשם הממשלה , הצעה 
לתיקון חוק הפיקוח על מצרכים ושירותים לפיו לא יוכל משרד הבריאות למנוע בעתיד , 
באמצעות צווים או תקנות , רישוי של פתיחת בתי - חולים פרטיים , מכונים 
או מחלקות במקצועות רפואיים שונים . 
