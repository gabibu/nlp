שר ההגנה של קנדה ביל מקנייט , אמור להגיע לישראל ביום שלישי הקרוב , כאורח 
שר הביטחון משה ארנס . ממקורות ביטחוניים נודע , כי שר ההגנה הקנדי ישהה 
בישראל יומיים ובמהלך שהותו ייפגש עם צמרת צה"ל . השר הקנדי יקבל סקירות 
בענייני ביטחון וכן שר הביטחון ארנס ידון עמו על המצב במזרח התיכון והאיומים 
מצד עיראק . נודע , כי שר ההגנה הקנדי עומד לערוך סיור גם בסוריה ובמצרים , 
במסגרת סיור זה ייבקר גם ביחידות הקנדיות המשרתות מטעם האו"ם במדינות אלה . 
נודע כי גם שר ההגנה האמריקאי ריצרד צייני , עומד לבקר בישראל , לאחר שקיבל 
את הזמנתו של שר הביטחון משה ארנס , בעת ששהה בארה"ב . שר ההגנה האמריקאי 
ידון עם השר ארנס בנושאים האסטרטגיים ושיתוף הפעולה האסטרטגי בין ישראל לארה"ב . 
יועץ שר הביטחון לענייני תקשורת , דני נווה , אישר כי שר ההגנה הקנדי עומד 
לבקר ביום שלישי בישראל . 
