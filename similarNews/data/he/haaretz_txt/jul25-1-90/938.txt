המנהל האזרחי נוקט לאחרונה במספר צעדים שנועדו להילחם בעלייה במספר התביעות 
שמגישים תושבי השטחים לחברות הביטוח . עקב התפטרות השוטרים בגדה וברצועה 
חלה עלייה גדולה במספר התביעות המדומות שמוגשות לחברות הביטוח , על - ידי 
תושבי השטחים . בין מגישי התביעות המדומות בעלי רכב ופצועים שנפגעו בנסיבות 
שונות , והביאו אישורים מבתי - חולים לפיהם לכאורה נפגעו בתאונת דרכים . 
בגלל האינתיפאדה ובהעדר שוטרים לא מסוגלות חברות הביטוח לקיים חקירות כבעבר , 
לבדיקת מהימנות התביעות , אך החוק מחייבן לשלם פיצויים . עקב כך נוצר גירעון 
מצטבר ענק ב"קרנית " קרן העוסקת בפיצויים לנפגעי תאונות דרכים הממומנת 
ע"י חברות הביטוח . לדברי ח"ך מיכה גולדמן הגיעו הפסדי הקרן בשנת האינתיפאדה 
הראשונה ל02 מיליון שקל , וכך למעשה מסבסדים המבוטחים הישראלים את תושבי 
השטחים . כדי להילחם בתופעה העלה המנהל האזרחי את פרמיות ביטוח החובה שמשלמים 
תושבי השטחים לכ%03 יותר מאשר בישראל . המנהל האזרחי בעזה אף קבע חובה להודיע 
על תאונה בתוך 03 יום . נפגע תאונת דרכים לא יהיה זכאי לפיצויים אם לא דיווח 
בפרק זמן זה לקרן או למבטח . צו זה , שהוחל תחילה ברצועת עזה , איננו 
חוקי טוען עו"ד חוסין אבו חוסיין , שמאיים בפנייה לבג"ץ , אם לא יבוטל 
הצו . " צו זה מציב מחסום בפני הניזוק מלקבל פיצויים המגיעים לפי דין ושולל 
את סמכויות בתי המשפט המקומיים מלדון בתביעות נגד הקרן , בכך שהוא קובע 
כי תביעות אלה ידנו בפני טריבונאל צבאי , הן בשלב התביעה והן בשלב הערעור " , 
אומר עו"ד אבו - חוסיין בפנייה למנהל האזרחי . לשכת מתאם הפעולות בשטחים 
דיווחה כי כתוצאה מייקור הביטוח לא בוטחו בשנת 98 כ51 אלף כלי רכב . גולדמן 
טוען כי מספר המכוניות הבלתי מבוטחות הנעות בכבישי הגדה והרצועה מגיע כיום 
ל02 אלף . אך למרות הירידה במספר כלי הרכב המבוטחים , חלה בשנה האחרונה 
עלייה במספר התביעות המוגשות לחברות הביטוח לטענת גולדמן . הוא דרש להפוך 
את פעולות קרן " קרנית " בשטחים למעין משק סגור , כך שניתן יהיה לשלם 
פיצויים רק מתשלומי הביטוח של מבוטחים מהשטחים , ולא על חשבון מבוטחים ישראלים . 
גולדמן דורש להחיל את התקנות שהופעלו בעזה גם בגדה המערבית . 
