סקרי הפופולריות שכה מסעירים את מפלגת העבודה מתבססים על שאלות שאינן מבטאות 
את שיקולי הבוחר הישראלי . סקרים אלו שואלים : איך היית מצביע היום אילו 
מועמדי המפלגות היו שמיר מול רבין או שמיר מול פרס ? אמנם הציבור מעדיף , 
כנראה , את רבין על פני פרס ואפילו שמיר , אך אין זו השאלה שהבוחר שואל 
את עצמו כשהוא משלשל את פתק ההצבעה . לפחות לא עד עכשיו . הבחירות העירוניות 
הן שונות , במיוחד לאחר מיסוד הבחירה הישירה לראשות העיר . האזרח אכן בוחר 
אישית בטדי או בציץ . אבל אין זה המקרה בבחירות כלליות , עד אשר נשגה ונשנה 
את השיטה . שיטת הבחירות בישראל ומניעי הבוחרים טרם השתנו . השיטה הקיימת 
מושתתת על פוליטיקה אידיאולוגית , שלפיה הבוחר מביע הזדהות עם רעיון או 
מצע ולא עם אישיות . ואכן , שתים - עשרה מערכות הבחירות עד כה תומכות בהנחה 
שהמצביעים בוחרים ברשימה ולא במנהיג . לעתים , אישיותו של ראש רשימה מזוהה 
עם המצע של מפלגתו עד כדי הפיכת המנהיג לסמל של תוכנית מפלגתו , דוגמת בן - 
גוריון , בגין או יגאל ידין . אך ההצבעה , אפילו במקרים אלו , היתה רעיונית 
ולא אישית . לפני ואחרי המהפך של אמצע שנות ה07 , ששינה את יחסי השמאל , 
הימין והדתיים ם - 055251 ל - 040451 , המערכת נשארה יציבה , ללא השפעה 
ניכרת של מלחמות , עליות המוניות או חילופי הנהגה . בבחירות 8891 מצאנו 
שרק אחד מבין כל עשרה נבדקים ציין את מועמדי המפלגות כגורם העיקרי בהצבעתו . 
מפלגת העבודה מתנהגת כאילו השיטה כבר השתנתה או עומדת להשתנות בכל רגע . 
הם מדברים על כוח אלקטוראלי , כשהכוונה היא ליכולתו האישית של ראש הרשימה 
למשוך קולות מן הגוש השני בלי שהמפלגה תפסיד מבוחריה שלה . בעקיפין , המפלגה 
נותנת יד למגמה המעדיפה אישיות על פרוגרמה , אם בדרך של בחירות אישיות לתפקיד 
ראש הממשלה ואם על ידי בחירות אזוריות . ניתן להרחיק לכת ולומר שמפלגת העבודה 
מפנטזת לעצמה שהיא מפלגה אמריקאית , בדברה לא רק על יכולתם של מועמדים למשוך 
קולות , כי אם גם על " פריימריס " , על תכסיסים פוליטיים ולא על מדיניות . 
ניתן להבין כל זאת על רקע הפילוג הפנימי בתוך מפלגת העבודה , שבוחריה מתפלגים 
כמעט חצי - חצי בין יונים לנצים . בתנאים אלו אין פלא שהמפלגה מתנהגת כאילו 
היתה במערכת דו - מפלגתית , שבה כל מפלגה מייצגת את מלוא מגוון האינטרסים 
החברתיים וכמעט חופפת את יריבתה . במצב זה של טשטוש רעיוני אכן ישנה השפעה 
לסגנון ולאישיות של המנהיג , קל וחומר כשישנן בחירות אישיות ישירות . באמריקה 
הבוחר ניגש לקלפי על מנת לבחור בין שני אישים לא פחות מאשר בין שתי מפלגות . 
החוכמה של השיטה הישראלית היא בתביעתה שהמפלגות יציעו תוכניות אלטרנטיוויות . 
אין מקום לא לכריזמה ולא לפופוליזם . הבוחר מצביע עבור רשימה המייצגת את 
עמדתו במערכת שבה מיוצגות עמדות אחרות . השיטה מאפשרת גיבוש גושים של מפלגות 
שיש ביניהן קרבה , וכן מו"ם קואליציוני המבטיח , במקרה הצורך , ייצוג 
לאינטרסים שונים בתוך הממשלה , אך לא בתוך המפלגה . כמו כן , השיטה מעדיפה 
דירוג מועמדים על ידי פעילי המפלגה המסוגלים להתאים מועמדים למדיניות ולא 
מדיניות למועמדים . אם קיימת עבור המערכת כולה משמעות להעדפת הציבור לאישיות 
כלשהי , ההצדקה לכך חייבת לנבוע מהבדלים במדיניות , הדורשים הכרעה אידיאולוגית 
על ידי המפלגה . אם אכן מעדיף הציבור את רבין על פני פרס , ואם העדפה זו 
תשרוד עד הבחירות , יש מקום להנחה שרבין נתפס כיותר נצי בין השניים . אם 
תפישה זו מאומצת גם על ידי המפלגה ואינה רק טענה רגעית של אי - אילו בוחרים 
בליכוד , ראוי שנדע זאת כולנו . אם זה איננו המקרה , ואין הבדל אידיאולוגי 
בין האישים , כפי שטוען ליובה אליאב , שיבחרו מוסדות המפלגה מנהיג לרוחם , 
שייטיב להגשים את מדיניות המפלגה . אך קודם שידאגו שתהיה מדיניות . למערכת 
ולבוחר אין עניין מיוחד בזהותו של הנבחר . לשינוי הפרסונאלי כשלעצמו , 
ללא שינוי מדיניות ומסר , אין " כוח אלקטוראלי " . 
