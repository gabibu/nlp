עלתה מרסל בן - דוד למחנה רבין בקולות אחדים . ואם אכן כך , הפופוליזם 
פושה לא רק בליכוד , אלא הוא עכשיו גם נחלת המערך . יוסי שריד , בכשרון 
רטורי סופיסטי , ובהשראתה של שנאת רבין שאינה יודעת גבול , השתמש במרסל 
בן - דוד כדי להציג את רבין , הפעם הזאת לא כשיכור , אלא כמין מפלצת אנטי - 
אנושית , והעלה אותה על המפה . מרסל בן - דוד הפכה לכוכב תקשורת וכבר נתנה 
ביטוי לדעותיה הפוליטיות , בנוסח דומה לזה של ירקני שוק מחנה - יהודה . 
הם אוהבים את בגין הוא האבא הגדול שלהם , והאור זורח מעיניו . היא 
אוהבת את שימון . היא שמחה ש"האור חזר לו לעיניים " , " לא מבינה למה העם 
לא אוהב אותו . למה מדברים עליו לא יפה . מה הוא עשה רע ? " היא מתגעגעת 
לימים הטובים של בן - גוריון , " תקופה יפה . כולם היו כל הזמן מאושרים " . 
עד כאן ההערכה הפוליטית , ששריד כנראה מסכים אתה . אבל מרסל בן - דוד , 
גברת נחמדה שבוודאי ראויה לברכת שלום , אינה מדד להערכת פרס ולא להערכת 
רבין . הפיכתה לנושא מרכזי בהפסד של רבין , מלבד הנטייה לפופוליזם , עומדת 
בסימן רכלנות , שפשטה לא רק בחברה , אלא חדרה גם לפוליטיקה . הומאניות 
ויחס אדיב אינם מסימני ההיכר של מדינאים דווקא , חשובים פחות וחשובים יותר . 
אפילו אהבת האדם של הומאניסטים גדולים בהיסטוריה נותרה פעמים רבות בגדר 
אהבה מופשטת בלבד . מדינאים חייבים לעסוק בתהליכים ולא באנשים , כותב 
אמנון אברמוביץ , אחד המפוכחים שנותרו לפליטה , בטור שלו ב"מעריב " . תכונותיו 
האנושיות של מנהיג פוליטי הן עניין לבני משפחתו ולמקורביו . מנהיג אינו 
נבחן ביחסו לאנשים , וגם לא לכלבים , אלא בהשקפת העולם שלו , ביכולתו 
לדון ולבחון בעיות מדיניות , כלכליות וחברתיות . מנהיגים אינם נמדדים בחביבותם 
ובאדיבותם . אם גם יש מקום לביקורת על רבין , הרי שטות היא להעמידו אל 
עמוד הקלון משום שלא אמרשלום למרסל . רבין לעולם אינו נוהג בניגוד לאופיו . 
הוא מנוכר , מכונס בעצמו , נבוך , ואינו מברך בשלום גם מי שאינם מחלקי 
תה . קשה לראות את רבין מנשק וטופח על כתפה של אשת חברה ומארחת . משום 
כך , בכיין הנוגע ללב של מזכירותיו , כפי שסיפרה לאה רבין , אינו ממין 
העניין . מי שיעץ לגברת רבין להופיע ברדיו ולסנגר על בעלה , גרם לה לשחק 
את המשחק של אויביו . דברי הגנתה נשאו אותו אופי שהיה להאשמות נגדו , וממילא 
אין בדברים כדי להעיד על תבונתו המדינית . קפמאבינבניגוד לרבין , פרס בחר 
לפנות , בנאומו במרכז , לרגשות , ומבחינתו עלה הדבר יפה . אבל הכנסת 
רגשות לפוליטיקה עניין רציונלי במהותו עלולה להתגלות כנשק מסוכן . אנחנו 
מכירים מן ההיסטוריה הקרובה מנהיגים שעשו שימוש ברגשות , וגם התוצאות 
מוכרות . פרס יודע להיות חביב . הוא קנה את לבם של חברי מרכז , כשטילפן 
אליהם אישית והתעניין בשלומם . לפתע הפך גם לדמות אב לבני עדות המזרח , 
שאולי חשים יתומים משעה שזנח אותם מנחם בגין . אבל התנהגות זו אינה מעידה 
על תבונה מדינית וגם לא בהכרח על תכונות אנושיות . פרס למד את המלאכה מפוליטיקאים 
אמריקאים מנשקי - תינוקות ואימץ לעצמו את סגנונם . אבל עיניו , כעיניהם , 
קרות ומחושבות . והרגשות שהכניס לוויכוח הפוליטי עלולים לשחק לרעתו . 
את הפרשה כולה אפשר לסכם בציטוט חכם נוסף מדבריו של אברמוביץ : " מה 
שמעניין , שכל אלה הטוענים שהוא לא אומר שלום למחלקת התה , הם ממש אותם 
אלה שטוענים שהוא בכלל לא שותה תה " . 
