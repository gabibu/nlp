עימות חריף מתפתח בין המשרד לאיכות הסביבה לבין חברת החשמל , סביב הטלתן 
של כמויות אפר הפחם שהצטברו באתר תחנת הכוח בחדרה , בעומק הים . בשבוע 
שעבר החליטה הוועדה הבין - משרדית למתן היתרים להטלת פסולת לים , בראשותו 
של מנכ"ל המשרד לאיכות הסביבה הד"ר אורי מרינוב , להורות לחברת החשמל להפסיק 
לאלתר להטיל אפר לים , בעוד חברת החשמל מאיימת עתה בפנייה לבג"ץ . בבסיס 
העימות עומד כנראה ויכוח בקשר לצעדים שיש לנקוט כדי להתחיל בהקמת פארק נחל 
חדרה . בראשית שנות ה08 ניתנה לתושבי אזור חדרה הבטחה ממלכתית , שעוגנה 
בהחלטות , כי כפיצוי על הקמת תחנת הכוח הפחמית הראשונה במדינה סמוך לשפך 
נחל חדרה לים , יוקם עבורם פארק לאורך גדות הנחל . עד היום טרם הוחל בהקמת 
הפארק . אתמול התייצב מפקח מניעת זיהום ים באתר תחנת הכוח בחדרה , שם מסר 
הוראה בכתב להפסיק להטיל אפר פחם לים . במכתב ששיגר מנכ"ל חברת החשמל יצחק 
חופי לראש הממשלה יצחק שמיר , בתוקף היותו השר לאיכות הסביבה , נטען כי 
ההוראה להפסיק את פינוי האפר " הנה נעדרת הנמקה כלשהי ומשוללת כל יסוד , 
באשר למיטב הכרתה של חברת החשמל , לא אירע דבר המצדיק ביטול שרירותי של 
האישור שניתן לחברה על ידי הוועדה . לפיכך אם לא יבוטל האיסור , לא תיוותר 
לחברה ברירה אלא לעתור לבג"ץ ולבקש התערבותו " . במכתב אחר , למנכ"ל המשרד 
לאיכות הסביבה , כותב חופי כי פינוי אפר הפחם מהערימה בחדרה , שבה נותרו 
כ003 טונות אפר , הנו חלק מלוח הזמנים לבניית תחנת הכוח החדשה באתר . במכתב 
תשובה ששיגר מנכ"ל המשרד לאיכות הסביבה למנכ"ל חברת החשמל נאמר בין השאר 
כי בתאריך 98 . 7 . 11 ניתן לחברת החשמל היתר להטלת אפר פחם לים , עד ל09 . 
3 . 31 ועד לכמות של חצי מיליון טונות . לחברת החשמל לא ניתן היתר על פי 
החוק למניעת זיהום הים , להטיל לים אפר פחם בכמות העולה על זה . תוך זמן 
קצר תהיה לחברה חלופה יבשתית לסילוק אפר הפחם ( הכוונה היא שייעשה שימוש 
באפר להקמת הסוללה על גדתו הצפונית של נחל חדרה , פעולה הקשורה בפארק המתוכנן 
א . א . ) ושוב לא תצטרך להטילו לים . 
