מסקר אפידמיולוגי , שנערך בקרב ילדים באזור חיפה , מצביע על עלייה ניכרת 
בסימפטומים ובמחלות דרכי הנשימה עליהן דיווחו הורי הילדים , בהשואה לממצאי 
סקר דומה שנערך בקרב ילדי חיפה ב4891 . הסקר , המתייחס לשנת הלימודים הקודמת 
( 9891 ) , נערך בקרב 044 , 3 תלמידי כתות ה וז המתגוררים בחיפה ובמפרץ . 
את הסקר ערכו ד"ר עיינה גורן והסטטיסטיקאית שרה הלמן מהמכון לחקר בריאות 
הסביבה , בשיתוף עם לשכת הבריאות המחוזית בחיפה . מהסקר עולה , כי לא 
נמצאו מגמות להחמרה או הטבה במצב בריאותם של ילדי חיפה , אולם הסתמנה בברור 
עלייה במודעות הציבור להשפעות איכות האוויר על בריאות התושבים . הסקר האפידמיולוגי 
הקודם מ4891 העלה ממצאים חמורים , שהצביעו על שכיחות יתר של מחלות דרכי 
הנשימה בקרב ילדים המתגוררים באזורים עם רמה גבוהה של זיהום אוויר , בהשוואה 
לאזורים מזוהמים פחות . מטרת הסקר הנוכחי היתה לבדוק את מצב הבריאות של 
ילדי חיפה , לאחר ששני מזהמי האוויר הגדולים באזור , חברת החשמל ובתי הזקוק , 
החלו להשתמש בדלק דל גפרית על פי התרעות של השרות המטרולוגי . בסקר הנוכחי 
נבדקו ילדים באותם בתי ספר שנבדקו ב48 , המתגוררים בשלושה אזורים שונים 
בחיפה : הכרמל המערבי ( אזור זיהום אוויר נמוך ) , קרית ים וקרית מוצקין 
( בינוני ) , ושכונות נוה שאנן , נשר ותל חנן , השוכנות על מדרון ולמרגלות 
הכרמל בקרבה יתרה לבתי הזיקוק ולתחנת הכוח ( אזור זיהום אוויר גבוה ) . 
בסיכום ראשוני של ממצאי הסקר מציינת ד"ר גורן , כי העלייה הבולטת בדיווחי 
ההורים על שכיחות גבוהה של מחלות דרכי הנשימה אצל ילדיהם בולטת במיוחד באזורי 
זיהום האוויר הנמוך והבינוני , שבהם מגיעה עלייה זו לכדי % 05 ויותר , בהשואה 
לממצאי הסקר הקודם . החוקרת מציינת , כי מניתוח תשובות ההורים נתקבלו תוצאות 
חד משמעיות : הורים שחושבים כי הם מתגוררים באזור זיהום אוויר גבוה , והורים 
החושבים שזיהום אוויר משפיע לרעה על בריאות ילדיהם , דיווחו יותר על סימפטומים 
ומחלות אצל ילדיהם . בדיקת תיפקודי הריאה של ילדי כתות ה ב4891 וב9891 אינה 
מצביעה על החמרה במצב בריאותם . 
