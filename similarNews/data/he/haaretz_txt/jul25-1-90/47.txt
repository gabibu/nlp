בודפשט ( מיוחד ל"הארץ " ) . שר המדינה במשרד החוץ הרומני , רומולוס ניאגו , 
הגיע לביקור בן יומיים בבודפשט . ניאגו הוא הפקיד הרומני הבכיר ביותר המבקר 
בהונגריה מאז המהומות האנטי - הונגריות בעיר טירגו - מורש בחודש מארס . 
הוא הכריז כי הביא עמו " חבילה שלמה " של הצעות קונסטרוקטיוויות בנוגע 
למעמדו ולזכויותיו של המיעוט ההונגרי ברומניה . ביקורו של ניאגו נמנה עם 
הצעדים , שההנהגה הרומנית נוקטת באחרונה , כדי לשפר את תדמיתה . דוברים 
אמריקאים ומערב - אירופים התנו את מתן הסיוע לרומניה בשמירה על זכויות האדם , 
ובכלל זה על זכויות המיעוטים . משפטם של 42 מראשי השלטון הקודם ברומניה 
נדחה בינתיים עד ה8 באוגוסט , לאחר שסניגוריהם של 61 מבין 42 הנאשמים טענו 
שמצב בריאותם של הנאשמים אינו מאפשר את השתתפותם במשפט . ראש הממשלה לשעבר , 
קונסטנטין דאסקלסקו , סובל מסכרת , מי שהיה יו"ר האספה הלאומית , ניקולאי 
גוסן , נפגע מהתקף - לב , וחבר הפוליטבירו לשעבר , גיאורגה ראדולסקו , 
מאושפז בגלל בעיות לחץ דם . 
