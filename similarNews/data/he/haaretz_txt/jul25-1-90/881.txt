עובדי מפעל סולתם התבצרו אתמול בתוך המפעל ביקנעם , סגרו את שעריו והבעירו 
צמיגים בכניסה . נציגי העובדים אמרו , כי נקטו בצעדים אלה בעקבות מסירת 
מכתבי הפיטורין ל081 מבין 085 עובדי המפעל . עוד ציינו העובדים , כי ההנהלה 
נקטה בצעד חד - צדדי והחליטה על פיטורי עובדים הקרובים בחלקם לגיל הפרישה , 
אשר יתקשו למצוא תעסוקה חליפית . כוח גדול של שוטרים ממשטרת עפולה הגיע 
למפעל , והם פתחו במשא ומתן עם מזכיר מועצת הפועלים , רפי טולדנו , ונציגי 
ועדי העובדים , במטרה למנוע עימות . העובדים המתבצרים שקלו לפגוע בציוד 
המפעל , אולם מזכיר מועצת פועלי יקנעם שכנעם לא לעשות זאת , כדי לא לפגוע 
במקור הכנסה של מאות משפחות ביישוב . חברי ועד העובדים אומרים , כי ידי 
הנהלת המפעל אינן נקיות , כיוון שהיא מכניסה קבלני משנה במקום הפועלים המפוטרים , 
ומשלמת להם שכר נמוך . העובדים הודיעו , כי אם לא תחזור בה הנהלת מפעל 
סולתם ממכתבי הפיטורין , יחסמו הפועלים את הכביש הראשי של ואדי מילק וינקטו 
צעדים חריפים יותר . מזכיר מועצת פועלי יקנעם ציין לשבח את המשטרה , על 
ש"נהגה באיפוק רב ועשתה מאמץ לא להיכנס לעימות עם הפועלים , בידעה כי מדובר 
באנשים כואבים , אשר איבדו את מקור פרנסתם " . הנהלת סולתם שלחה בימים האחרונים 
מכתבי פיטורין ל081 מעובדי המפעל . ההחלטה על כך הושהתה זמן רב , בשל העדר 
מקורות למימון פיצויי הפיטורין . בחודשים האחרונים ערכה הנהלת כור מגעים 
עם שותפה לבעלות על מפעל סולתם , שלמה זבלדוביץ , במטרה לפרק את השותפות . 
אולם המשא - ומתן עמו לא העלה דבר , ולכן החליטה הנהלת המפעל להביא לפיטורי 
העובדים , שהם חלק מתוכנית הבראה . בעבר שקלה הנהלת כור למכור את מפעל 
חישולי כרמל , במטרה להשתמש בכספים לתשלום פיצויי פיטורין למפוטרי סולתם . 
אולם התנגדותו של זבלדוביץ מנעה את המכירה . בכור קבלו על אי יישום תוכנית 
ההבראה כפי שגובשה מספר פעמים , ובאחרונה הוחלט על פיטורי העובדים , למרות 
שברור להנהלת המפעל כי אין בידיה סכומי הכסף הנדרשים לפיצוי המפוטרים . הנהלת 
סולתם ביקשה גם לנהל משא - ומתן עם ועד העובדים על מעבר לשבוע עבודה בן ששה 
ימים , ולהוריד את שכר העובדים בשיעור של % 42 . הוועד הודיע , כי הוא 
מתנגד לקיים מו"ם עם ההנהלה , כל עוד לא בוטלו מכתבי הפיטורין . 
