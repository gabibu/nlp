צה"ל עומד לסיים בקרוב את עבודת המטה על דו"ח ועדת האלוף יעקב לפידות , 
שבדקה את נושא התאונות בצה"ל . מקורות צבאיים מסרו , כי בימים הקרובים 
תוגש עבודת המטה , המתבססת על המלצות ועדת לפידות , לרמטכ"ל . לפי אחת 
המסקנות העיקריות בדו"ח לפידות , יש להקים מנהל בטיחות בצה"ל , שבראשו 
יעמוד קצין בדרגת אלוף . מקורות צבאיים הדגישו , כי צה"ל יישם בעתיד את 
כל המלצות דו"ח לפידות . הדו"ח הצביע על נתונים קשים בכל הקשור לתאונות אימונים 
ולנהלי הבטיחות . לאחרונה העביר הרמטכ"ל דן שומרון את הדו"ח לאנשי ועדת 
החוץ והביטחון של הכנסת עוד בטרם הושלמה עבודת המטה . 
