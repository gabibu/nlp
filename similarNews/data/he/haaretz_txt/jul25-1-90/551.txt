כל בוקר לפני שמגיעים המתרחצים לחוף , מבצעים טרקטורים חריש יסודי בחול 
בכל 51 חופי הרחצה העירוניים בתל - אביב . אם היו מניחים את המטען בלילה , 
הטרקטורים היו עולים עליו , ומפוצצים אותו . העובדה שזה לא קרה , מעידה 
על כך שהמטען הונח לאחר שהטרקטורים סיימו את עבודתם , ייתכן בשעה שהמוני 
מתרחצים כבר היו בחוף . פיגוע כזה ניתן למניעה בעיקר על - ידי ערנות המתרחצים 
בחוף . מספיק שכל מתרחץ יבדוק את השטח ברדיוס של שני מטרים מסביבו , כדי 
שנצליח לסכל פיגועים מסוג זה . שמעתי שאחת המתרחצות סיפרה לשוטרים , כי 
זמן מה לפני שהמטען התפוצץ היא הבחינה בצעיר בלבוש מלא , שהסתובב עם שקית 
בידו , וזמן קצר לאחר מכן היא ראתה אותו ממהר להסתלק ללא השקית , ומשום 
מה היא לא דיווחה על כך לאחראים על החוף . ייתכן שאם היא היתה מדווחת על 
כך , האסון היה נמנע . הטיילת והים הם האטרקציות של תל - אביב , ובשום 
פנים ואופן לא נסכים שחופי הרחצה יגודרו , ושיוצבו מחסומים בכניסות לחופים . 
אין זה אומר שנשחרר עצמנו מאחריות לשמירת הביטחון . אחד הלקחים שהפקתי 
מהאירוע הוא שלציבור המתרחצים קשה לעתים לזהות את הפקחים העירוניים המסתובבים 
בחופים , משום שאין עליהם שום סימן בולט . לפיכך אציע לציידם במדים עם 
סמל בולט . כמו כן אציע להחליף את ציוד הקשר של הפקחים במכשור חדיש ויעיל 
יותר . הייתי עדה לדינאמיקה של השתלהבות היצרים , אבל לדעתי המשטרה טיפלה 
כיאות באירוע , ובלמה את ההתפרעות . אני מאוד מקווה שזה לא יקרה . המציאות 
של החיים המשותפים חזקה מכל אירוע חריג . רוב הציבור הישראלי רואה את הדברים 
בפרופורציות הנכונות . אני מקווה שגם הציבור הערבי ימשיך להתרחץ בחופי הרחצה 
של תל - אביב , ואם מישהו מהם ירגיש שמתנכלים לו בכוונה , הוא זכאי לדרוש 
את הגנת הרשויות . 
