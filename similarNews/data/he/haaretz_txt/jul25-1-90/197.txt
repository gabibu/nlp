הוועדה לביקורת המדינה עשויה לקיים בשבוע הבא הצבעה בהצעתו של ח"ך דדי צוקר 
( רץ ) לפיה תבקש הוועדה חוות דעת ממבקרת המדינה בעניין הקמת ועדת חקירה 
ממלכתית לאחריות הדרג המדיני בדיכוי האינתיפדאה . יו"ר הוועדה , ח"ך ליבאי 
( מערך ) אמר שישקול הבקשה , בהתחשב בספקות המשפטיים בקשר אליה . ח"ך 
צוקר אמר , כי אינו מסתיר את כוונתו לדרוש הקמת ועדת חקירה , לבדיקת אחריות 
הדרג המדיני , לאחר הגשת דו"ח מיוחד בנושא על - ידי מבקרת המדינה . לדעתו , 
הוועדה לביקורת המדינה יכולה לבקש ממבקרת המדינה להגיש חוות דעת כזו . 
ח " ך ראובן ריבלין ( ליכוד ) אמר , כי על מבקרת המדינה לפעול בתחום הקבוע 
בחוק , ואין זה מתפקידו לשמש דרג עליון לבקרת החלטות מדיניות . אסור להאחז 
בפרשנות שתפגע באיזון בין הרשויות השונות ואסור להחליף סמכויות הממשלה , 
התביעה והרשות השופטת בסמכויות המבקר , אמר ריבלין . ח"ך אברהם בורג ( 
מערך ) אמר , כי כל מלחמה צריכה ועדת חקירה , אך יש לשאול האם האינתיפדאה 
היא מלחמה . לדעתו , במקרה זה יש מקום במקרה להקים ועדת חקירה . הוא תבע 
לבדוק את מידת המוכנות של הדרג הפוליטי , הצבאי והמודיעיני לגבי אפשרות 
של התקוממות ערביי השטחים , ולחקור את המדיניות והנוהל של קבלת ההחלטות 
של הדרגים הללו בראשית האינתיפדה . ח"ך אליקים העצני ( תחיה ) אמר , 
שהוועדה לענייני ביקורת המדינה כלל לא צריכה לדון בנושא . " הצעתו של ח"ך 
צוקר סוחבת את דיוני הוועדה מדיונים לגופו של עניין לצד העקר של פוליטיקה 
במובנה הגרוע " אמר העצני . יו"ר הוועדה , ח"ך דוד ליבאי , הזהיר מפני 
הטבעת מוסד מבקר המדינה במחלוקות פוליטית ומפלגתיות , מה גם שאין הנושא , 
כפי שהוצג , בין תפקידי מבקרת המדינה המוגדרים בחוק . הרוב במליאת הכנסת 
הצביע נגד הקמת ועדת חקירה בשלב זה , ואין זה ראוי שוועדה של הכנסת תעקוף 
את רצון המליאה , אמר ליבאי . מבקר המדינה , מרים בן - פורת אמרה בתגובה , 
כי הנושא רגיש והיא מסכימה עם עמדתו של ליבאי , שאין הוועדה יכולה לחייב 
אותה להגיש לה דו"ח נפרד , שהוא המפתח להליכי מינוי ועדת חקירה על - ידי 
הוועדה . בן - פורת אמרה , כי היא מסתפקת בהדגשת ההיבטים המשפטיים של הסמכות 
ואינה מגיבה לגופו של הנושא שבמחלוקת . 
