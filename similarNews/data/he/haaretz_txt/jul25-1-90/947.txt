ח"ך מיכאל איתן הגיש אתמול לשר השיכון , אריאל שרון , דו"ח מלווה באזהרה 
חמורה , לפיה עיכוב במציאת פתרונות דיור מידיים לחלק מדיירי המאהלים , 
עלול להביא להתפרצות שתוביל לאסון . איתן אומר , כי יש לפעול קודם של למציאת 
פתרונות מידיים לחסרי הדיור במאהלים הסובלים גם ממצוקות אחרות , כמו פיגור 
במשפחה , סמים קשים ובעיות נפשיות . כמה ממשפחות אלה עומדות על סף התמוטטות , 
העלולה להסתיים בפגיעה בעצמם , או באחרים . הדו"ח והאזהרות המתלוות אליו , 
מתבססים על סיורים ומפגשים שערך איתן בשלושת השבועות האחרונים במאהלים , 
על פי בקשתו של שרון , ומפגשים עם נציגי משרד השיכון והרשויות המקומיות . 
לדברי איתן , ההנהגה המתונה מאבדת את הרסן , והנהגה מיליטנטית מחליפה 
אותה . בניגוד לאווירה בעבר , מדברים עתה במפגשים פומביים על פעולות אלימות 
בקנה מידה מאורגן . בין ההמלצות הנכללות בדו"ח , הצעה להקל על חסרי הדיור 
על ידי דחיית הגבייה של מחיר הקרקע למועד שבו יעבירו הרוכשים את הנכס למישהו 
אחר . כמו כן מומלץ לקיים בדיקה חוזרת של הקריטריונים לזכאות משרד השיכון , 
ולהיערך מחדש לטיפול בחריגים . איתן מסר , כי מלאי הדירות של עמידר אזל 
כבר עתה . עם זאת , יש לספק פתרונות מידיים לפחות לקבוצות קטנות , על 
מנת לא לשחוק את יתרת האמון בשלטון שנותרה עדיין אצל מחוסרי הדיור . נציגי 
התנועה " צעירים חסרי דיור " נפגשו אתמול עם בא כוחו של בעל מלון דיפלומט 
בירושלים , במסגרת התוכנית להסב את 045 החדרים במלון למגורי עולים וותיקים 
הסובלים ממצוקת דיור . פעיל התנועה , אלי שוקרון , אמר כי בפגישה נמסר 
להם , כי אפשר להכין את המלון לקליטת הדיירים בתוך שמונה ימים . היום תתקיים 
פגישה נוספת בעניין זה עם נציגי משרד השיכון . קפידבינ11 המשפחות ממאהל גן 
סאקר , שפלשו במוצאי שבת למרכז הקליטה בשכונת גילה , ממשיכות להתבצר במקום 
ומסרבות להתפנות . אתמול נכשלו המגעים בין נציגי משרד השיכון לנציגי המשפחות 
הפולשות , לאחר שאנשי משרד השיכון הודיעו כי בכוונתם להוציא מכרז על הדירות 
במרכז הקליטה , ולחלקן רק למי שעומד בקריטריונים של המשרד . מקורות במשטרת 
ירושלים מסרו , כי אין לפי שעה כוונה לפנות את המשפחות בכוח , לפחות לא 
עד מוצאי ט באב . נמשכים המגעים עם נציגי המשפחות במטרה לשכנעם להתפנות 
מרצון . היום יקיימו נציגי המאהלים בכל הארץ , עצרת מחאה ארצית ראשונה בירושלים . 
