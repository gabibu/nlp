אינתיסאר אל - ואזיר ( אום - גיהאד ) , אלמנתו של אבו - גיהאד , סגנו 
של ערפאת שנרצח לפני כשנה וחצי , גינתה בראיון שהתפרסם בסוף השבוע בשטחים 
את מעורבותם של רעולי הפנים בהריגת פלשתינאים ובפעולות נגד יחידים . עוד 
אומרת אום - גיהאד , כי התופעות השליליות של האינתיפאדה הן תוצאה של נוכחות 
רעולי הפנים , שנדחפים כדבריה " על - ידי משתפי הפעולה והאויב לפעול נגד 
ההמונים ונגד האינטרסים של העם " . לדבריה של אום - גיהאד , על הפלשתינאים 
להקדיש את מירב כוחם למלחמה נגד האויב , ואילו פעילותם הלילית של רעולי 
הפנים ותקיפת יחידים ורכוש הן פעולות ראויות לכל גינוי , כהגדרתה . בדבריה 
קראה להישמע לכרוזי המפקדה הלאומית ולוועדות הביטחון של האינתיפאדה , וקראה 
לפעול נגד אותם רעולי - פנים . הראיון ב"א - נדווה " , שבועון בערבית המודפס 
במזרח - ירושלים ( בעריכת ד"ר מחמוד זחאלקה מכפר - קרע ) , כלול במסגרת 
סדרה של ראיונות בלעדיים שמקיים לאחרונה השבועון עם בכירים באש"ף . פנייתה 
של אום - גיהאד , חברת הלשכה המרכזית של ארגון הפת"ח , להגביל את פעילותם 
הלילית של רעולי הפנים , מצטרפת לניסיונות קודמים רבים של גורמים באש"ף , 
כולל ערפאת עצמו , לעצור את גל החיסולים המתעצם של פלשתינאים בשטחים . 
בין השאר , התבקשה אום גיהאד להתייחס בדבריה לחילוקי הדיעות שבין המפקדה 
הלאומית המאוחדת , שלה שותפים ארבעה ארגונים , לבין ארגון החמאס , שאינו 
שותף במפקדה . לדבריה , הפלשתינאים צריכים לזנוח את חילוקי הדיעות הרעיוניים 
ביניהם , ולהקדיש את עיקר מאמציהם לקידום האינתיפאדה . " כיום מתקיים 
בשטחים דו - שיח חיובי בין הפת"ח והחמאס " , אמרה . אום - גיהאד נשאלה גם 
על הזיופים וההעתקות שהיו במהלך בחינות הבגרות האחרונות בשטחים . בכמה בתי - 
ספר בשטחים נכנסו פעילי אינתיפאדה לכיתות , והקריאו את התשובות לבחינות 
במגבירי - קול . בתשובתה קראה לחזק את החינוך העממי , ולהעלות את רמתו 
כדי לענות , כדבריה , למבקרים את רמת החינוך בשטחים . אום - גיהאד שיבחה 
בדבריה את ערביי ישראל על תמיכתם הכלכלית והמוראלית באינתיפאדה , ואמרה 
כי אלו מהם שלוקחים חלק פעיל באינתיפאדה הם " העומק האסטרטגי שלנו " , ביטוי 
שכבר אינו שגור בפי אישים בכירים באש"ף כיום . 
