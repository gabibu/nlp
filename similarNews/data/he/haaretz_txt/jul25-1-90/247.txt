הסנטור האמריקאי הפרו ישראלי דניאל אינוויי , הודיע כי הוא פועל להפסקת 
קשרי המסחר בין ארה"ב לעיראק . בסעודת ערב חגיגית שנערכה לפני ימים ספורים 
בוואשינגטון ביוזמת איפאק אמר אינוויי כי " עיראק וסוריה מהוות כיום איום 
חמור על ישראל " . בסעודה , בה נכחו גם הסנטורים אלן קרנסטון מקליפורניה 
והסנטור החדש אקאקה מהוואי , הנמנים אף הם על ידידיה של ישראל , מתח אינוויי 
ביקורת על הממשל האמריקאי בשל יחסו לישראל , לדבריו על ארה"ב לנקוט במדיניות 
ברורה וחד משמעית כלפי ישראל והמזרח התיכון . " אין מקום למדיניות מעורפלת 
ואי - אפשר להיות להיות ידיד של כל המדינות באזור . ישראל היא בעלת ברית 
חשובה מאד לארה"ב ואם עורכים השוואה בין הסיוע שארה"ב מושיטה לישראל ולנאט"ו , 
אין ספק שישראל תורמת יותר לארה"ב והתמיכה של ארה"ב בישראל היא אינטרס אמריקאי " , 
אמר אינוויי . אינוויי , הדגיש כי המצב האסטרטגי בין ישראל למדינות ערב , 
השתנה בשנים האחרונות לרעת ישראל ועליית יהודי בריה"ם , תוכל לתרום לשיפור 
המאזן , אולם לפי שעה בעיות הדיור והתעסוקה של העולים , מהוות נטל כבד 
על כלכלת ישראל ולכן הסיוע של 004 מיליון דולר יכסה רק חלק קטן מן ההוצאות 
הכרוכות בקליטת העולים . הסנטור האמריקאי הוסיף כי בהסכמי קמף - דייויד ויתרה 
ישראל על נכסים חשובים כגון שדות הנפט בסיני ולכן אין להאשים את ישראל שמאז 
ביצועם היא נאלצת להתמודד עם בעיות כלכליות קשות . " אף מדינה לא ויתרה 
על שטחים וכפי שארה"ב לא היתה מוותרת על ניו - מכסיקו או קליפורניה , אין 
ישראל צריכה לוותר על רמת הגולן או הגדה המערבית " , אמר אינוויחי . דבריו 
של אינוויי , גרמו קורת רוח רבה במשרד ראש הממשלה ובמשרד החוץ . 
