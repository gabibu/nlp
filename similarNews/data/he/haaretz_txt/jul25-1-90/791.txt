יצחק רבין נתפס לטעות , שלדומה לה נתפס סדאם חוסיין בשעה שהחליט לצאת למלחמה 
באיראן . זה כמו זה ראו לנגד עיניהם יריב שהנסיבות הביסוהו , והעריכו כי 
זה הזמן הנכון לעזור להיסטוריה . מבין שני הגנרלים , העיראקי נשאר עד כה 
חייב בהסברת הכישלון . עמיתו המקומי היה גלוי - לב יותר : הוא הודה שהמפה 
שעל - פיה ערך את כוחותיו לא היתה המפה הנכונה . שמעון פרס , בהיותו ותיק 
בפוליטיקה ומשופשף בהליכותיה , אינו עושה טעויות מסוג זה . ואמנם , לבד 
מן המירוץ הראשון ב4791 , כאשר כל תקיפי מפלגת העבודה באותה עת , ופנחס 
ספיר בראשם , התגייסו להבטחת ניצחונו , רבין מעולם לא גבר על יריב ולא 
נבחר בהתמודדות בציבור . יש אפוא יסוד לסברה , שגם בעתיד ייכשל , כאשר 
ינסה את כוחו בהתמודדות שבה לא המומחיות בתחום זה או אחר של המנהל הציבורי 
היא הקובעת , כי אם היכולת להטות לבבות רבים לצדו . רבין לא למד , ואינו 
יודע איך . רבות דובר בתקשורת על תאוות השלטון של פרס ועל אי - יכולתו להיפרד 
ממנו . משקיף מן הצד עלול , תחת רושם המלל , לשכוח שבמומים אלה רבין פסול 
לא פחות מפרס . ואולם אין לפסול בהם אנשי מדינה ברמה זו . בלי שאלה יאמינו 
בכוחם ובייחודם בזיהוי ובפתרון של בעיות העומדות על הפרק בהווה או בעתיד 
הקרוב מקומם לא יכירם בשורה הראשונה של פוליטיקאים , ובעצם לא היו מגיעים 
לשם . ניסיונו של רבין לדחוק את פרס מראשות העבודה ולרשת אותו הוא לגיטימי 
בהחלט לא הלגיטימיות חסרה , אלא היכולת להגשים את מבוקשו . ועל כך ייקנס : 
התואר מפסידן שהדביקו הוא ושליחיו לפרס יידבק מעכשיו גם בו . מחנהו , שעד 
לפני ישיבת המרכז לא נלאה מלתאר את המאבק כהתמודדות , אחד על אחד , בין 
שני מנהיגים אחד שנס ליחו ואחר המתייצב מולו , חזק , יפה ומעלה ריח ניחוח 
אומר עתה , כי בסך הכל התנהל ויכוח סביב נקודה פרוצדורלית - טכנית מתוצרת 
משפטני המפלגה . ואולם אלה תירוצים של מפסיד . פרס זכה בהתמודות שרבין 
עצמו קבע את נושאיה : תחזית להתפתחויות פוליטיות בעתיד הקרוב וזהות המוביל 
( בלשונו הוא ) . נכון , התוצאה אינה סופית : שעת המבחן המוקדם תגיע 
עם בחירת מוסדותיה החדשים של מפלגת העבודה , בעוד חצי שנהשנה , וחשוב מזה , 
בעת שהמפלגה תיגש להתמודדות בבחירות לכנסת ה31 . ולמחנה רבין , שעריקים 
שראו מהרהורי לבם גדשו את שורותיו , אין סיבה משכנעת לתקווה שיעמוד טוב 
יותר במבחנים עתידיים אלה משעמד במבחן ביום א שעבר . אין חולקים כי יצחק 
רבין הוא איש בעל כשרונות רבים . אך וזו עובדה נשכחת בימים אלה פרס כשרוני 
ממנו ברוב התחומים החשובים בהערכת אנשי מדינה . ונתחיל במה שהוכח בעליל 
בשבועות האחרונים : הוא מסוגל לבנות כוח , הוא לוחם עד לרגע האחרון , 
ובלי להתחשב יתר על המידה בתנאי הפתיחה . ולא זו בלבד , אלא שהוא מסוגל , 
תוך כדי מאבק עד כלות הנשימה , לצבור רזרבות נפשיות להנחתת המהלומה האחרונה : 
ראה נאומו בישיבת המרכז ביום א האחרון , שלדעת משקיפים לא מעטים סייע בהכרעה 
לטובתו . ובניגוד לרבין , הוא קורא את המפה הנכונה ומרכז כוח בנקודת ההכרעה 
העדכנית . נקודת הכרעה , בכל התמודדות כעת ובעתיד הנראה לעין , היא יחסן 
של עדות המזרח בהכללה למפלגת העבודה . פרס , הרבה יותר מרבין או מכל מתחרה 
אחר על כתר המנהיגות , מצא כנראה את הדרך אל עולי המזרח ובניהם ילידי הארץ . 
ובמידה שזכיותיו החוזרות של המחנה הלאומי מאז מערכת הבחירות של 7791 מיוחסות 
להעדפתם של בוחרי עדות המזרח את הליכוד ושותפיו , ולנאמנות רגשית אליהם 
פרס הוא האיש שמפלגה רציונלית תציב בראשה . אין שני לרבין בהסברת עצמו ומהלכיו 
ברבים ; בניכוי סטיות קלות מן האמת , הנובעות מאהבתו למס 1 ( אני הוצאתי 
את צה"ל מלבנון , אני כבשתי את האינפלציה ) , הוא מצליח להעביר מסרים 
לרבים מקרב הקהל האשכנזי . במונחים אלקטורליים , הוא פונה אל הצד הקרוב 
לו בלאו הכי . לעומתו , פרס נראה חודר אל תוך ציבור - הבסיס של הצד שכנגד : 
ליכוד , מפד"ל וחרדים . המעוף והתעוזה היו מאז ומתמיד סימני היכר מובהקים 
של פרס , ממש כפי שהשמרנות המחשבתית והדבקות בקיים איפיינו את רבין . בהתחשב 
במצבה הנוכחי של מפלגת העבודה , עדיפותו של זה על האחר גלויה לעין : הידעו 
עסקני המפלגה , מאובנים ומנוכרים מן הציבור כפי שהם ברובם , לבחור בעדיף ? 
