בשלב זה לא ברור עדיין בוודאות מי עמד מאחורי ניסיון ההתנקשות . המשטרה 
חוקרת , אבל לפי שעה לא נעצרו חשודים . כלי התקשורת בלימה , הרדיו , 
הטלוויזיה והעיתונים , ציטטו קציני משטרה שהעריכו שמבצעי ההתנקשות הם טרוריסטים 
הקשורים לאש"ף . ניסיון ההתנקשות זכה לסיקור בולט מאוד בכלי התקשורת בלימה , 
וכולם גינו את מעשה הטרור במלים חריפות ביותר . רק בליל שבת הציתו אלמונים 
כל - בו שבבעלות אחד היהודים בלימה . קודם לכן היה ניסיון להצית כל - בו 
גדול ליד בניין שגרירות ישראל , שאיננו שייך ליהודי , כך שעדיין מוקדם 
לקבוע אם יש קשר בין הצתת הכל - בו של היהודי לבין ניסיון ההתנקשות בחייו 
של חסון . לפני שבועיים ברחו מהכלא כמה מראשי ארגוני הטרור , לכן ייתכן 
שיש קשר בין הבריחה לבין מעשי הטרור הגוברים . יכול מאוד להיות שראשי ארגוני 
הטרור ניסו לנצל את תקופת ה"תפר " של חילופי השלטון כדי להוכיח שהם קיימים 
בשטח . כמובן שהאירועים האחרונים בלימה לא השרו אווירה טובה בקהילה היהודית . 
בהחלט יש מתח וחשש . המדובר בקהילה קטנה מאוד , המונה כ000 , 3 נפש בלבד . 
בשנים האחרונות היתה הגירה גדולה של צעירים יהודים לישראל ולארה"ב וקנדה . 
חסון הוא אישיות מוכרת בקהילה היהודית של לימה . בתוקף תפקידו כמזכיר ועד 
הקהילה הוא אחראי על קשרי החוץ שלה . חסון איננו יהודי אלמוני מן השורה , 
לכן אולי , ניסו לפגוע דווקא בו . הוא נפגע בשתי ידיו משבעה כדורים שנורו 
לעברו מטווח קצר . הוא הובהל לבית - חולים ונותח . מצבו הוגדר על - ידי 
הרופאים כיציב , אך הוא לא נתון בסכנה , וכולנו מקווים כי יחלים וישוב 
לאיתנו . 
