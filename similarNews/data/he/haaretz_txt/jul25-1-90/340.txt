י , בירת מחוז קצקה דאריה באוזבקיסטן . 02 מיליון תושבים באוזבקיסטן , 
הרפובליקה השלישית בגודלה בברית - המועצות . משדה - התעופה של קארצי עמד 
להמריא אותו יום מטוס קטן שמנועו כבר הותנע . במטוס ישב סגן ראש ממשלת אוזבקיסטן , 
אורלוב , " מלוה " בשופט - חוקר בן 64 ממוצא ארמני , טלמן גדליאן . 
" מלוה " היא אכן המלה הנכונה . המטוס טס לטשקנט , בירת הרפובליקה , 
שם היה אורלוב אמור להיעצר באשמת שחיתות . לאחר חקירות רבות מספור , הצליח 
סוף - סוף גדליאן לחלץ ממנו מה שאנדריי וישינקי , התובע הארכי - סטליניסטי 
המטיל אימה של משפטי הראווה בשנות השלושים תיאר כ"מלכת הראיות " ההודאה . 
אורלוב הודה . גדליאן , חיוך על שפתיו , היה גא בהחלט במעשה ידיו . הטייס , 
ידיו על לוח המכשירים , מיצמץ בעיניו . ישר מולו , באמצע המסלול , נדמה 
לו כי ראה לשבריר - שנייה נצנוץ מתכתי מוזר . לאחר כמה עשרות מטרים שעשה 
המטוס על המסלול , לא נותר עוד שום ספק : כבל פלדה אכן היה מונח על המסלול 
בדיוק בגובה תא הטייס . הטייס הפסיק את פעולת המנוע , נעמד ולחץ בכל כוחו 
על דוושת הבלימה . חרטום המטוס נתקע באדמה , הנוסעים הוטלו קדימה . הוא 
הצליח לעצור את המטוס מטרים ספורים מהכבל . טלמן גדליאן , שופט - חוקר 
בפרקליטות במוסקווה , ניצל מניסיון - ההתנקשות הראשון שלו . לא היה זה 
הניסיון האחרון . במאי 8891 , למשל , בחורזם , בצפון - מזרח הרפובליקה 
של אוזבקיסטן , יצאו כתריסר אקדוחנים , מוותיקי המלחמה באפגניסטן , למארב 
עם קלצניקובים . 051 אלף רובל שולמו להם מראש , אך תודות להדלפה מסתורית 
נחשפו ונעצרו ברגע האחרון . בניסיון התנקשות אחר לא הצליחו רוצחים שכירים 
שבאו מקווקז להרוג את גדליאן . הוא אהב לומר לעיתונאים הסובייטים שנלוו 
אליו לפרקים : " במוקדם או במאוחר , יחסלו אותי . אני יודע . במאבק 
כזה כולנו בני ערובה " . זו ללא ספק אחת הפרשות המוזרות ביותר בהיסטוריה 
של ברית - המועצות : 006 חוקרים מגויסים , אלפי עמודים של עדויות , 04 
מיליון רובל , טונות של מטבעות זהב , אבנים יקרות , פרוות יקרות ובדי 
משי שהוחזרו למדינה . מבחינתו של טלמן גדליאן , הכל החל ביוני 3891 , 
בשיחת טלפון מפרקליטות המדינה במוסקווה . גדליאן , יליד 0491 , בן למשפחה 
ארמנית של 11 ילדים , שהתיישבה בגרוזיה , התמחה במאבק נגד פשעים כלכליים . 
הוא התפרסם כשחשף קבוצה של מיליארדרים חשאיים , שהתעשרו ממה שקרוי בברית - 
המועצות בלשון נקייה " כלכלת הצללים " . תודות להצלחה זו , צורף לפרקליטות 
במוסקווה ב0891 . תוך זמן קצר נחשב הארמני הקטן , בן למשפחה ענייה , כאחד 
מעשרת השופטים הטובים ביותר בברית - המועצות . אותו יום , ביוני 3891 , 
טילפן אליו אלכסנדר רקונקוב , פרקליט המדינה של ברית - המועצות : " אני 
פונה אליך על פי בקשת הקג"ב . אתה יוצא הערב לאוזבקיסטן , לבוכרה , תחקור 
שם פרשת שחיתות " . גדליאן העווה את פניו . פרשת מוזפארוב ? הוא ציפה לתיק 
יוקרתי יותר . אותו ערב , בשדה התעופה של דומודדובו , המיועד לטיסות פנימיות 
בלבד , עלה למטוס אירופלוט שטס לטשקנט שבבוכרה , 000 , 3 קילומטרים ממוסקווה . 
הוא לא יצא לבדו . נלווה אליו שופט - חוקר אחר , ניקולאי איוואנוב . 
איוואנוב , בן גילו של גדליאן אך שמן ממנו , בעל זקנקן ומשקפיים המשווים 
לו חזות אינטלקטואלית , בא מאזורי הקרח של הים הלבן . את הקריירה שלו כשופט 
חוקר פתח במורמנסק . המפגש הראשון בין הרוסי והארמני היה צונן למדי . גדליאן 
משתפך בדבריו ואילו איוואנוב שומר על קור מחושב . בעת הטיסה התבוננו זה 
בזה כשני פסלים . אבל השילוב של אנשים בעלי מזג משלים נמצא מצוין במשך שבע 
שנים . אולי יותר מדי טוב . במחוז בוכרה עמדו במהרה שני החוקרים על ממדיה 
האמיתיים של הפרשה . המשימה הראשונה היתה מוגבלת בבירור : להתחקות אחר 
המשך השערוריה שכבר הובילה , תודות לקג"ב האוזבקי , למעצרו של בוס מקומי 
חשוב , אחט מוזפארוב , האחראי המקומי על הגוף למלחמה נגד השחיתות . רקונקוב 
הדגיש בפניהם כי עליהם להגביל את חקירותיהם לשמונה אישים חשובים בבוכרה . 
אבל מה שגילו עבר את כל גבולות הדמיון . עד מהרה החליטו להתעלם מההוראות 
ויצאו להרפתקה מסוכנת : במקום לחקור חקירה אופקית , כפי שהצטוו , עשו 
חקירה אנכית . הם גילו בוסים עשירים כקורח , אוצרות יקרים מפז , וילות 
מפוארות המצוידות בכל האבזרים המערביים , עם מערכת הסטריאו האחרונה , בריכות 
שחייה ומלתחות מצוידות בכל טוב , והרמונות שהשליטים ה"סוציאליסטים " הורו 
להביא אליהם בתולות צעירות . נראה שאוזבקיסטן כולה נרקבה משחיתות רבה כל - 
כך שהשופט הוא אומר זאת כיום בגלוי לא חשד כלל בקיומה . בבסיסו המונומנטלי 
של פסל לנין בטשקנט , במבנה ענק , פעל בית - בושת חשאי ובחוץ , מולו נערכו 
עצרות וטקסים רשמיים . הנשים , שבין נאום לנאום סיפקו שירותים לאנשי המנגנון 
המפלגתי העייפים , קיבלו את שכרן מתקציב שנועד ל"אירועים חגיגיים " . מבחינה 
מינהלית נמנו במצבת כוח - האדם של הוועד המרכזי . גדליאן ואיוואנוב לא איחרו 
לגלות שהמקור הראשון - במעלה לשוחד שזרם לכל עבר והפך ארץ זו לנחלה פיאודלית , 
היה גידול הכותנה הריכוזי והמתוכנן , הגידול החקלאי היחיד בחבל . האחראים 
על הייצור , שלא יכלו למלא את מכסות התוכנית , רשמו יבולים דמיוניים לחלוטין . 
רכבות שלמות של כותנה , שלא היו ולא נבראו , נכללו בסטטיסטיקות לשביעות 
רצונה הרבה של מוסקווה . שיתוף הפעולה של הביורוקרטים הרבים מספור שעבדו 
במנגנוני הפיקוח והבקרה של המנגנון , נקנה ביוקר , על - פי רום מעמדם בהייררכיה . 
אבל במשך השנים פשתה השחיתות לתחומים רבים אחרים . לעיטורי הכבוד וההצטיינות 
נקבע תעריף , ובכלל זה העיטור היוקרתי ביותר : 005 אלף רובל תמורת עיטור 
לנין . " בוס עשיר שקנה ארבעה עיטורים כאלה " , אמר העיתונאי ייווגני דודלייב , 
" מצא עצמו מוקף הערצה כללית , לא מפני שעוטר באותות - הצטיינות אלא משום 
שיכול להוציא שני מיליוני רובל " . ( שכרו החודשי הממוצע של פועל כותנה 
באוזבקיסטן 002 רובל ) . באווירה כזאת , הבוסים המקומיים של השלטון המקומי 
ושל המפלגה היו מלכים קטנים , ססגוניים אך מטילי אימה , עם נאמנים ובריונים 
משלהם , עם לקוחות וסנדקים בדרגים גבוהים . חקירתם של גדליאן ואיוואנוב 
התמקדה איפוא באיש החזק של אוזבקיסטן , שראף רשידוב , שמונה עוד על - ידי 
ניקיטה חרושצוב ושלט משנת 9591 ברפובליקה , כמזכיר ראשון . הוא היה קיסר 
כל - יכול , ידיד קרוב של ליאוניד ברזנייב , והצליח תמיד לסכל את כל התככים 
נגדו ולשמור על מעמדו , בלי שום קשר לתהפוכות במוסקווה . למעשה , רשידוב 
לא היה אלא הבוס הגדול של מאפיית הכותנה . הוא עיתונאי לשעבר , בעל הופעה 
נאה , מעוטר בעיטורים רבים ושונים , שהפגין גינוני נדיבות מפליגים כלפי 
פטרוניו . ב0891 , למשל , ביקש שימצאו לו משהו מה שיוכל להציעו ברוב פאר 
והדר כמתנה לליאוניד ברזנייב . הביאו לו מערכת סטריאו " סוני " באריזה 
לא - מרשימה . " זו לא מתנה רעה " , הודה רשידוב , " אבל היפאנים בהחלט 
אינם יודעים לארוז את המתנות . עשו לי אריזה חדשה . . . בלוחות זהב " . 
בני - חסותו של רשידוב לא פסקו לכרכר סביבו כדי לזכות בחסדיו . אחד אבדובחיד 
קארימוב , מזכיר מחוזי ראשון של המפלגה באזור בוכרה , הורה איפוא לצקת 
פסלון ראש וחזה של רשידוב 32 סנטימטר זהב טהור . הפסלון הוצע כמתת ידידות , 
וראה זה פלא : כל הציוד שביקש קארימוב לשווא בשביל מחוזו , החל לזרום 
ללא הפרעה . כך נעשים דברים ברפובליקה הסוציאליסטית הסובייטית של אוזבקיסטן . 
גדליאן ואיוואנוב ידעו כי רשידוב שלא יכול עוד לסמוך על ברזנייב שמת בנובמבר 
2891 ולא להפעיל לחצים על החוקרים שבאו ממוסקווה לא יחמוק מידיהם . אבל 
לרוע המזל , ב13 בדצמבר נמצא " גיבור העבודה הסוציאליסטית " מת במעונו . 
רשמית , מת בהתקף לב . אולם השמועות סיפרו כי רשידוב התאבד . תוך זמן 
קצר ידעה אוזבקיסטן עוד התאבדויות , כמה גזרי - דין מוות ואלפי פיטורים . 
מקרי - התאבדויות מסוימים נראו מוזרים במיוחד , למשל , מקרהו של גווריל 
דווידוב , סגן שר הפנים האוזבקי , שנמצא מת ב"התאבדות " במאי 5891 , 
בבית - החולים של הכלא בטשקנט . בגולגלתו נורו שלושה כדורים . גדליאן ואיוואנוב , 
שהצטרפו אליהם כמה עשרות חוקרים , המשיכו להתחקות אחר השחיתות . בדרכם 
נתקלו בהתנגדות לא - מבוטלת . למשל , מצד הקג"ב האוזבקי , שגם כמה מראשיו 
היו מעורבים במאפיה . אט - אט התגבשה גם התנגדות מצד מוסקווה . האם לא 
השתרשה בחוקרים האמונה שהמאפיה לא התפתחה בשולי המפלגה אלא היתה למעשה חלק 
מעצמה ובשרה ? גדליאן ואיוואנוב הם ללא ספק חוקרים נקיי כפיים אבל הרי אינם 
תמימים פוליטיים . הם יודעים היטב שבברית - המועצות המלחמה בשחיתות לעולם 
אינה חפה ותמימה . " המוסר הסוציאליסטי " שימש תמיד נשק במאבק על השלטון . 
ואולם בתחילת שנות ה08 עמדה ברית - המועצות בסימן הריקבון ופשיטת הרגל של 
עידן ברזנייב . ולמעשה , בימי ברזנייב ( חובב גודל של תכשיטים ) התחזק 
כוחה של המאפיה בתוך המנגנון עצמו . אך בימי ברזנייב גם יצאו יורי אנדרופוב 
וקבוצתו ( שהיה בה גם אחד ושמו מיכאיל גורבצוב ) למאבק נגד השחיתות כאמצעי 
לעלייה לשלטון . כך " יצאו לאור העולם " כמה פרשות שהכו גלים והצביעו על 
חוגי השליטים , ככל שהואץ תהליך ההתפוררות של שיטת ברזנייב החולה . בפרשה 
המפורסמת ביותר היתה מעורבת גלינה ברזנייבה , בתו של ברזנייב . מושחתת 
למדי , אלכוהוליסטית , בולעת יהלומים ומאהבים צעירים , לא הוטרדה גלינה 
אישית כל עוד אביה היה בחיים , אבל החרב פגעה בידידיה ומאהביה , ביניהם 
בוריס בוראטיה , צועני וזמר בקרקס , שהואשם בהעלמת תכשיטים גנובים ונעצר 
ב2891 , כמוהו כאנטולי קולוואטוב , מנהל קרקס מוסקווה שהואשם בשחיתות חמורה 
( השניים מתו בכלא בנסיבות מעורפלות ) . כאשר מת ברזנייב , בנובמבר 2891 , 
באווירת שערוריה ומנוסה כללית של איש לנפשו , ירש אותו במהרה יורי אנדרופוב 
והכריז על כוונתו לעשות " טיהור " קפדני בשיטה . בחודשים הבאים נרשם גל 
חריג של התאבדויות ושל מאות מעצרים בקרב השכבות השליטות של המפלגה בכל 
הרפובליקות . המשימה לחקור בעניין המאפיה האוזבקית , שגדליאן ואיוואנוב 
השתתפו בה משמעה היה למעשה חיסולה של קבוצת ברזנייב בידי קבוצת אנדרופוב . 
אנדרופוב מת ב9 בפברואר 4891 . יורשיו , צרניינקו ובעקבותיו גורבצוב , 
שמרו פחות - או - יותר על הגחלת . אבל עד במהרה , במסגרת פריחתה של הפרסטרויקה , 
השתנה טיבו של המאבק . התעקשותם של שני השופטים עוררה לימים שערוריה גדולה 
כשלעצמה , אולם ב789188 הם נחלו את הצלחתם המרשימה ביותר והתפרסמו מיד בכל 
רחבי ברית - המועצות : הם הפילו ברשתם את חתנו של ברזנייב ( בעלה השלישי 
של גלינה ) , יורי צורבנוב , סגן שר הפנים , פטרונם של אנשי המאפיה האוזבקית . 
בספטמבר 8891 הועמד צורבנוב למשפט בפני בית - הדין העליון במוסקוה ונידון 
ל21 שנות מאסר במחנה . זה היה חיזיון גדול : למעלה מ005 עדים , 001 כרכי 
פרוטוקול . אך תודות לפרסטרויקה , ניתן למשפט פרסום חסר תקדים באמצעי - 
התקשורת הסובייטיים , ובראשם הטלוויזיה . " אז התחוללה פריצת הדרך התקשורתית 
שלנו " , מודה כיום גדליאן . החקירות של " קבוצת גדליאן - איוואנוב " , 
כפי שמכנים אותה כיום , קיבלו בשטח מאפיינים של מערבון . אל השופטים הגיעו 
ללא הרף איומים . הם נתקלו בהתנגדות גם במנגנון המשפטי עצמו , מילאו את 
תפקיד הבלתי - מושחתים של המערבון ( ספר כי הציעו להם מיליוני דולרים ) 
. הם כבר התרגלו להחליף בהתמדה את לוחיות הזיהוי של מכוניותיהם , פעמים 
מעטות לנו פעמיים באותו מקום . הם דאגו לשכן את ילדיהם במקום בטוח . כמה 
פעמים ביקשו מהבוס החדש של הקג"ב , גרישקוב , הגנה מוגברת , אך בקשתם 
נדחתה . הגשת כתבי - האישום דרשה מהם משא ומתן מתמיד ומייגע עם מוסקווה 
ותחבולות מתחבולות שונות . למשל , נאסר עליהם עקרונית להכניס לתיקיהם שמותיהם 
של מזכירים ראשונים במפלגה . כך איפוא אימצו להם השנים שמות צופן של החשודים . 
איש המנגנון המפלגתי שהחקירה התמקדה נגדו תויג בכינוי ( בדרך כלל שם של 
חיה ) וכך נאספו העדויות נגדו . רשידוב כונה " האריה " בכל הדו"חות שעסקו 
בו . לאחר - מכן , כאשר התיק כבר נחשב עבה דיו , נחשף השם והחומר כולו 
נשלח לתובע במוסקווה . כבר לא היתה לו ברירה : או שיוציא כתב - אישום או 
שייראה כמשתף - פעולה עם העבריינים . לא - פעם לבשו החקירות צורה של סחר 
סוסים . התנהלו משאים ומתנים להחזרת כספים . השופטים נוכחו לדעת כי ליתר 
ביטחון חולק ההון הגדול של השחיתות בין חברי אותה משפחה . אלה נקראו להחזיר 
למדינה " את מה שגנבו " , והחוקרים קבעו בעצמם את גובה הסכום . פעמים אף 
פורסמו בעיתונות המקומית מודעות - אזהרה שקראו לבית - אב זה או אחר להפקיד 
בידי השופטים - החוקרים סכום - כסף בדומה לדמי ערבות מיליון רובל , שני 
מיליונים . מדהים מכל הוא שהכסף שולם בדרך - כלל . אבל ב789188 , הסתכמה 
הבעיה במשפט שחזר עליו גדליאן באוזני כל מי שהיה מוכן לשמוע : " אין פרשה 
אוזבקית ; יש פרשה מוסקוואית " . האם השתכר גדליאן מהצלחתו ? בתחילת 9891 
פירסם השבועון " אוגוניוק " , תחת הכותרת " עימותים " מאמר חתום בידי 
גדליאן ( שכעבור זמן קצר נבחר לקונגרס - העם מטעם פרוור במוסוקוה ) ואיוואנוב 
( מועמד בלנינגרד ) . השניים שרפו את הגשרים וגינו " פקידים בכירים בקרמלין " 
המגינים על המאפיה . כעבור כמה שבועות , עוד הרחיקו לכת ונקבו בשמות . 
ב3 במאי , האשים גדליאן באוזני מיכאיל גורבצוב , בנוכחות משלחת של צירי 
קונגרס - העם ופקידים בכירים ביותר במפלגה את יגור ליגצוב , ראש השמרנים 
ויריבו העיקרי של גורבצוב , בקבלת שוחד פעמיים בסך 03 אלף רובל , ב4891 . 
לא היה ספק שההתכתשות הגדולה החלה . השופטים הפסידו בסיבוב הראשון . ניקולאי 
איוואנוב אמר בראיון ב21 במאי 9891 , בטלוויזיה של לנינגרד , כי בידו ראיות 
נגד כמה מנהיגים בכירים מאוד : גריגורי רומנוב , חבר לשעבר בפוליטביורו , 
מיכאיל סולומנצב , ולדימיר טראבילוב נשיא בית - הדין העליון ( שפוטר ) 
וכמובן , ליגצוב עצמו . האם זו היתה הכרזה פזיזה או סיכון מחושב ? עובדה 
היא שבעקבות הראיון , הצביעו הבוחרים בלנינגרד ברוב של % 06 בעדו ונגד 72 
מועמדים אחרים . אולם תגובת המנגנון לא איחרה לבוא . ב51 וב71 במאי , 
הגישו ליגצוב וסולומנצב תלונה נגדו על הוצאת דיבה . ב22 במאי , הודחו גדליאן 
ואיוואנוב מהחקירה . כעבור זמן קצר פוטרו מתפקידם . פרט שאינו ידוע לרבים : 
בבוקר 01 במאי היתה פגישה ארוכה בין גדליאן וגורבצוב עצמו , במושב הוועד 
המרכזי , בנוכחות סוחריאב , התובע הכללי החדש . השופט - החוקר הסביר באריכות 
את חקירותיו ולא נענה בשום תשובה ברורה . אולם למחרת , הוחרם ממנו אקדח 
השירות שלו , בהוראה מלמעלה . המסר היה ברור . כבדרך - נס הופיעו אז בעיתונים 
שונים , מדי ימים ספורים , מאמרים שתקפו בחריפות את " השיטות הסטליניסטיות " 
של שני השופטים בשבע שנות חקירתם . בתחילה הופיעו רשימות קצרות ב"סובייטסקאיה 
רוסיה " ו"ליטרטורנאיה רוסיה " ( ביטאוני שמרנים ) , אחר - כך ב"פראוודה " , 
" איזווסטיה " ואפילו " אוגוניוק " . הם הואשמו במעצרים שרירותיים של 
נאשמים , במעצר ילדים , בהפעלת לחץ על נאשמים ואפילו בהיטפלות לאם ל21 
ילדים , נורה סיידובה . בקיצור , הם הואשמו כי הם תוצר של מנגנון הדיכוי 
הסטליניסטי וממשיכיו כאחד . הנאשמים שהעידו נגד ליגצוב ואחרים חזרו בזה אחר 
זה מכל האשמותיהם . ההודאות נסחטו מאתנו על - ידי גלדיאן ואיוואנוב , הכריזו 
במקהלה . במוסקווה תודרכו הכתבים הזרים . הוסבר להם ששיטות משפטיות אלו 
של עידן אחר זרות לרוחה הדמוקרטית של הפרסטרויקה . אם כך , מדוע נדרש זמן 
כה רב להבחין בזה ? במוסקווה מעלים את הסברה שבתוקפם את ליגצוב ( הנחשב 
נקי - כפיים ) חצו גדליאן ואיוואנוב את הקו האדום שהתווה גורבצוב עצמו . 
הוא לא רצה בעצם לנהוג יד קשה כלפי השמרנים ואף המושחתים שבהם בשעה שעסק 
במשא ומתן רגיש אתם במישור הפוליטי . דבר אחד ברור : עם או בלי גלסנוסט , 
סגורה כעת העיתונות הרשמית בפני שני השופטים - החוקרים . על - פי השמועה , 
ניתנו הוראות נוקשות מאוד לעורכים הראשיים של " אוגוניוק " ו"קומסומולסקיה 
פראוודה " . הצנזורה פוקחת עין . עם זאת , החוקרים אינם חסרי כל הגנה . 
החל באביב 9891 , הוקמו ועדי תמיכה בהם . הפועלים בזלינוגרד אזור שמייצג 
גדליאן יצאו לשביתת תמיכה . הסובייט של עיר זו אף הציע להם דירה והגנה 
של המליציה המקומית . קונגרס נציגי העם הקים ועדה שאחד היושבי - ראש שלה 
הוא רוי מדוודב , כדי " לבדוק את התיק " . ואכן , רבות מן ההאשמות נגד 
גדליאן ואיוואנוב אינן עומדות בבדיקה . האם נעצרו ילדיהם של נאשמים ? אמנם 
כן , אך הילדים שמדובר בהם וזה לא הוזכר מעולם היו בני 03 ו23 ! האם 
עשו שימוש לרעה במעצר נגד כמה נאשמים ? על - פי החוק לא השופט החוקר אלא 
התובע מחליט על המאסר . האם הפעילו לחץ על נאשמים ובעיקר על אינאמיון אוסמנחודזייאב , 
המזכיר הראשון של הרפובליקה של אוזבקיסטן שבא במקום רשידוב והוא שהפליל 
את ליגצוב ? לא גדליאן ואיוואנוב חקרו אותו אלא שני שופטים אחרים , מוסקוטסווה 
ואסילייב . אנקדוטה מאירת עיניים מספר יווגני דודלייב , עיתונאי לא - תלוי , 
מחבר ספר על פרשת גדליאן , שפרסומו " הושעה " באורח מסתורי . במאי 9891 
באו שני שליחי הקג"ב לבקר את בתא הכלא את אריגל אייטמורטוב , מזכיר הוועד 
המרכזי של המפלגה האוזבקית , שהואשם ב9891 . השניים הביאו עמם מאמר נגד 
גדליאן שפורסם בליטרטורנאיה רוסיה " . הם דיברו אתו באדיבות רבה ואף בידידות 
ונופפו במאמר מתחת לאפו . " אתה רואה " , אמרו לו , " גדליאן הוא איש 
מחוסל . אם תהיה מוכן להאשים אותו , תזוכה " . אייטמורטוב היסס לרגע ולבסוף 
הסכים להגיש תלונה נגד גדליאן בעוון " אכזריות מוסרית " . אנשי הקג"ב לא 
מילאו את הבטחתם ואייטמורטוב נידון ל21 שנים בכלא , אבל משמעות האנקדוטה 
ברורה דיה . השופטים הקטנים כבר הפסידו במאבק המשפטי . נותר עוד המאבק 
הפוליטי . והוא החל במלוא עוזו . בששת החודשים הראשונים של 0991 הוחרף הסכסוך 
והרחוב התערב בו . המנגנון ניסה לסתום עליו את הגולל . ב22 בפברואר גורשו 
גדליאן ואיוואנוב מהמפלגה . ב71 באפריל הגישה ועדת מדוודב את הדו"ח שלה 
על הפרשה למושב השלישי של הסובייט העליון מול מצלמות הטלוויזיה . אותו רגע 
עצמו קראו אלפי מפגינים ברחובות מוסקווה בזכות גלדיאן ואיוואנוב ונופפו בשלטים 
שהכריזו " חרפה לוועד המרכזי ! " ; " חרפה לגורבצוב ! " הדו"ח של ועדת 
מדוודב , הנמשך על 54 עמודים וכמה מחבריו סירבו לחתום עליו , קיבל את רוב 
ההאשמות נגד השופטים - החוקרים , זיכה את ליגצוב אך התנגד לדרישת הפרקליטות 
להסיר את החסינות הפרלמנטרית של השניים . הם נראו כיוצאים למערכת התאבדות 
פוליטית ותקפו בגלוי את גורבצוב עצמו . בתגובה , פירסמה הפרקליטות ב8 במאי 
הכרזה מאיימת שנראה כי בישרה על מעצרם הקרוב של השניים ( בין שני מושבי 
פרלמנט , רשאי הסובייט העליון להסיר חסינות פרלמנטרית ) . שני השופטים 
יהיו צפויים במקרה כזה לעונש כבד מאוד בתוקף החוק החדש בדבר " פגיעה בנשיא 
המדינה " . אבל המערבון נמשך : בסוף אפריל , חילצו צירים ארמנים את גדליאן 
ואיוואנוב מאיומי הקג"ב והביאום בחשאי ליירוואן , שם התכוונו להשתתף בבחירות 
המקומיות . ב72 באפריל נבחרו לצירי ארמניה . הם יכלו אז לחזור למוסקווה 
מוגנים על - ידי המנדט שלהם ושומרי הקרמלין הצדיעו להם בכניסתם . אף יש 
רואים את גדליאן כמועמד מועדף בבחירות לנשיאות הרפובליקה הארמנית , האמורות 
להיות בסוף קיץ 0991 . בפארק המשיק לקרמלין , מול אש התמיד לכבוד החיל האלמוני , 
קבע טלמן גדליאן את הפגישה האחרונה שלו עם שליחו המיוחד של " נובל אובזרווטר " . 
לבוש ללא דופי , קצת רשמי וחגיגי יתר על המידה בגינוניו ובשפתו , נראה 
גדליאן ערוך אלי - קרב . " לא הצלחנו בהסתערות המשפטית שלנו נגד השליטים 
המושחתים היושבים בקמרלין . משום כך נאלצנו לבחור בנשק אחר , נשק הפוליטיקה . 
אל תהיה טעות : אנחנו מסוכנים עוד יותר מאשר מקודם " . האם לא הרחיק לכת 
יתר על המידה כאשר כינה את גורבצוב עצמו כמגן המאפיה ? " בהחלט לא . אני 
עומד על מה שאמרתי . לוא רק היינו יכולים להתבטא בעיתונות הרשמית , המושחתת , 
הייתי מספק ראיות " . השיחה התארכה בעוד הצירה הצעירה של הרפובליקה הרוסית , 
טטיאנה קוריאגינה , אחת התומכות הנלהבות ביותר בגלדיאן , עמדה על המשמר 
בשביל העיקרי של הפארק . נראה שהיה צורך בשמירה כזאת . לא - פעם נעצרו 
אנשים שניסו להיראות כאילו יצאו לריצה ועצרו כמה מטרים מאתנו , לשאוף רוח , 
ובתוך כך כרו אוזן . גדליאן גירשם בלי להתבייש , המשיך לדבר ללא הפסקה 
והוביל אותנו הלאה משם . אבל עד איפה ילך ? 
