בימיו של גינגיס חאן שלטו המונגולים כמעט על מחצית העולם . כאשר נוסדה הרפובליקה 
העממית של מונגוליה בשנת 1291 , היתה למדינה הקומוניסטית הראשונה באסיה . 
מאז לא עמדה מונגוליה במרכזם של אירועים בעלי חשיבות כלשהי . אבל בשבעת 
החודשים האחרונים ניסתה המדינה בעלת שני מיליון האזרחים להצטרף אל העולם 
המודרני ובד בבד להחזיר לעצמה את זהותה התרבותית העשירה . בצעד הגדול ביותר 
לקראת דמוקרטיה , חצו מצביעים את הערבות ואת מדבר גובי והצביעו בבחירות 
הרב - מפלגתיות הראשונות שלהם . מנהיגותה של המפלגה המהפכנית העממית השולטת 
במונגוליה כמעט 07 שנה מהמרת על עתידה בבחירות , בתקווה שהשינויים הפוליטיים 
המהירים ישאירו אותה בשלטון . מאז ההפגנות הראשונות בחודש דצמבר שעבר היה 
קצב השינויים מדהים . הבחירות שבהן התמודדו שבע מפלגות חדשות כנגד הקומוניסטים 
שבשלטון , מבטיחות כמעט בוודאות גמורה שהסטליניזם לא ישוב לתחייה . המפלגה 
נתנה את ברכתה לתחייתו של הבודהיזם , הכתב המונגולי המסורתי חוזר לשימוש 
וגינגיס חאן שוב חוזר להיות גיבור מקומי . ואפשר שסמלי באותה המידה : זמן 
קצר לאחר הבחירות יבקר במונגוליה מזכיר המדינה של ארצות הברית , גיימס בייקר , 
ומצפים שיחתום על הסכם עם אולן באטור . באורח אירוני התחילה הריצה לעבר 
הדמוקרטיה במונגוליה במקום שבו עלה הקומוניזם לגדולה במוסקווה . גלסנוסט 
ופרסטרויקה כבשו את אולן באטור באמצעות קבוצה של אקדמאים מונגולים צעירים 
שלמדו בברית - המועצות ובארצות מזרח אירופה . בדצמבר האחרון התחילו חברי 
הקבוצה להפגין לפני ארמון הממשלה באולן באטור . במארס כבר הגיע מספרם של 
המפגינים לאלפים . אף שבעלי הקו התקיף במפלגה הקומוניסטית נטו בתחילה לדכא 
את ההפגנות , היתה להן השפעה אפילו בתוך המפלגה . הכלכלה היתה הרוסה והשינויים 
בשאר חלקי העולם איימו לבודד את מונגוליה . קפמאבינהמפגינים שהציתו את הדרישה 
לשינויים התחרו על לבם וקולם של אזרחי מונגוליה בבחירות שהתקיימו ל034 המושבים 
בהוראל העממי הגדול , הפרלמנט של מונגוליה . מצע הבחירות העיקרי שלהם היה 
הקמת כלכלת שוק . כל שבע המפלגות שתוכנית השינויים שלהן זהה כמעט , אפילו 
במקומות בהן היא מעורפלת ביותר דיברו גם על בחירות ישירות , עצמאות לרשות 
השופטת וחופש היציאה מגבולות המדינה . הקריאה העיקרית היתה לשינוי . " אנחנו 
לא מדברים רק על הכלכלה " , אמר סאנגסורן זוריג , המלמד תיאוריה מרקסיסטית 
באוניברסיטה הממשלתית של מונגוליה , ומגיל 72 עומד בראש קבוצת האופוזיציה 
הגדולה ביותר , האיחוד הדמוקרטי המונגולי . " אנחנו מדברים על מערכת פוליטית 
וחברתית , על תרבות , דת , יחסים בין - לאומיים " . אבל התקדמות בשטחים 
אלה אינה יכולה לבוא לפני שתימצא תרופה לכלכלתה החולה של מונגוליה . כוח 
העבודה הכפרי מצומק , והאבטלה פרחה באזורים העירוניים . במשך עשרות שנים 
היתה כלכלתה של מונגוליה תלויה במזומנים שקיבלה מברית המועצות שהחזיקה שם 
עד 000 , 07 חיילים - כדי למנוע גידול בגירעון התקציבי . עכשיו , לשמחתם 
של תובעי הרפורמה , מוציאה מוסקווה את כוחותיה . אבל משמעותו של הדבר היא 
גם צמצום בסיוע הסובייטי . מונגוליה מצפה שמדינות המערב ימלאו את החסר . 
אבל למרות עושרה במחצבים ההשקעה במדינה היא סיכון גדול , בשל תשתיתה הרעועה . 
קפמאבינאכן , מרבית המדינה יוצאת מן העבר בצעדי צב . בסביבות אגם קובסקול 
רק אנשים מעטים ידעו מדוע מתקיימות בחירות . " אני לא יודע איזה שינויים 
יתחוללו " , אמר אוננדברץ , חוטב עצים בן 24 המגיע לעיירה מורון אחת לחודש 
כדי לקבל את שכרו . " אבל אם מפלגת המהפכה העממית המונגולית עומדת מאחוריהם , 
הם צודקים ונכונים " . רק לפני זמן קצר התחילו מנהיגי האופוזיציה לנהל מסע 
כנגד הגישה הזאת ועברו מבית לבית במאמץ להעביר באופן אישי את המסר שלהם . 
בקצב כזה יש לשער שהשינויים יתחוללו לאטם , לא בקצב המהיר של שבעת החודשים 
האחרונים . לזכותה של מפלגת המהפכה העממית המונגולית יש לומר , שהיא פעלה 
במהירות כדי להישאר בראש תנועת הרפורמות ולשנות את דרכיה הסטליניסטיות . 
בקונגרס המפלגה באפריל נמחקה מחוקת המפלגה המלה קומוניסטית . בראשית החודש 
הזה , כאשר האופוזיציה איימה להחרים את הבחירות , נכנעה המפלגה לתביעה 
שיוזמנו משקיפים בלתי תלויים ושחברי האופוזיציה יצורפו לוועדות הבחירות המקומיות . 
מנהיגי האופוזיציה הפסיקו את החרם שלהם , אף שהם עדיין טוענים שהבחירות 
אינן הוגנות משום שמספר המושבים בפרלמנט מחולק ביחס מועדף לגבי אזורים בהם 
הקומוניסטים חזקים יותר . ניצחונה של המפלגה השלטת בבחירות אתמול היה כמעט 
מובטח , לכן מתכננים מנהיגי האופוזיציה בחירות חדשות בתוך שנתיים . בינתיים 
מקווים אפילו חברי המפלגה העממית המונגולית החפצים ברפורמות שהאופוזיציה 
תקבל בבחירות די מושבים בהוראל " הקטן " החדש גוף בן 35 חברים הממונה 
על החקיקה לחידוש פני החברה . 
