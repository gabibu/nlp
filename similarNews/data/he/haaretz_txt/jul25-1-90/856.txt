חמהנשיא גורבצוב יצא השבוע בקריאה אל הרפובליקות בארצו להימנע מ"פגיעה באחדותה 
הכלכלית של בריה"ם " , והבטיח לזרז את הכנת האמנה שתגדיר מחדש את היחסים 
הפוליטיים והכלכליים בין מרכיביה של בריה"ם לבין השלטון המרכזי . הדברים 
כוונו , לא במעט , אל בוריס ילצין , נשיא הפדרציה הרוסית , שהודיע על 
כוונתו להנהיג עצמאות כלכלית מרחיקת לכת , ואל הפרלמנט של ביילורוסיה , 
האחרונה בשלוש הרפובליקות הסלאוויות שהכריזה , בעקבות רוסיה ואוקראינה , 
על ריבונותה . אך מה שלחץ כנראה באמת על גורבצוב לצאת כעת בקריאה זו , 
הם סימני התפוררות מרותו של השלטון המרכזי , המחריפה את משבר האספקה הסובייטי . 
ראש ממשלת בריה"ם , ניקולאי ריזקוב , גילה שלמרות היבול הטוב והעלאת המחירים 
למגדלים , נופלות השנה מכירות החיטה מהקולחוזים והסובחוזים לממשלה , מהכמויות 
של 9891 . אשתקד הסתכם היבול ב112 מיליון טונות , אך בשל מה שאבד בדרך 
בין החקלאי והצרכן , נאלצה בריה"ם לייבא כ44 מיליון טונות חיטה . " אני 
יכול להודיע באופן חד - משמעי : המדינה אינה מסוגלת לקנות בחו"ל כמויות 
כאלה " , אמר ריזקוב . מעריכים שכתוצאה ממחסור בידים עובדות בשדות , מרשלנות , 
ובעיקר כתוצאה מתחזוקה לקויה של הציוד החקלאי וממערכת תובלה לקויה , הולכים 
לאיבוד כ%03 מהיבולים הסובייטיים . אל מכה ישנה זאת , התוספו עתה הנזקים 
הנובעים מהתפוררות סמכותה של מוסקווה כלפי הרפובליקות , ושל השלטון כלפי 
האזרח . ברפובליקות אחדות מטילים הגבלות על ייצוא חומרים ומוצרים לרפובליקות 
אחרות , מנסים לצמצם רכישת מצרכים ע"י קונים " מן החוץ " , מודיעים על 
הוצאת מטבע נפרד , ועל הקמת מערכת בנקאות עצמאית . במקביל , פושה ברחבי 
בריה"ם " הסרבנות החקלאית " . במשך עשרות בשנים היתה החקלאות מן הסקטורים 
הכושלים והבזבזניים אך גם הסלאוויים ביותר בכלכלה הסובייטית . עתה מודיעים 
קולחוזים וסובחוזים שיסרבו למסור את היבולים אם לא ישופרו לאלתר הספקת הציוד 
החקלאי , הזרעים והמספוא , ואם לא תוגדל הספקת מוצרי צריכה תעשייתיים לאזורים 
החקלאיים . " מרד האיכרים ? " הכתירה " פראוודה " המוסקוואית את כתבתה 
בעמודה הראשון . לא נראה שיש לגורבצוב הרבה אמצעים כיצד להתמודד עם המרד 
הזה . 
