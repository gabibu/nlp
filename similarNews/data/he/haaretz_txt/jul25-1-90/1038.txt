פועלי סולתם ביקנעם חסמו אתמול החל משעות הבוקר את הכביש המוביל לכיוון זכרון 
יעקב . העובדים השובתים , המתבצרים במפעל מאז יום ראשון , גררו שני תותחים 
מתוך המפעל וחסמו בהם את הכביש . הפועלים התיישבו על הכביש , וקראו קריאות 
" לחם עבודה " ו"קיסר הביתה " . הם השמיעו קריאות בגנות הנהלת המפעל וראשי 
ההסתדרות , ואמרו ש"הנהלת המפעל זורקת אותנו לכלבים , בעוד אנו נתנו את 
כל שהיה לנו למען המפעל " . לאחר זמן החלו הפועלים צועדים לכיוון צומת מנסורה 
בכוונה לחסום גם אותו . לאחר ההפגנה חזרו הפועלים להתבצר במפעל , ונציגיהם 
התארגנו לנסיעה לתל אביב , שם נערכה פגישה בין נציגי הוועדים להנהלה . מנכ"ל 
המפעל אורי שמחוני אמר אתמול , כי המפעל הפסיד בשנים 78918891 עשרות מיליוני 
דולרים , ובשנת 98 החלה ההנהלה ביישום תוכניות הבראה שהביאה לצמצום ההפסדים . 
לדבריו , השנה מנוי וגמור עם הנהלת המפעל להגיע לאיזון תפעולי . שמחוני 
אמר עוד כי השיקול הוא שימור המפעל , ובשל העלויות הגבוהות לא ניתן להמשיך 
ולשאת בגובה ההוצאות הקיימות . לדבריו , ההוצאות בסולתם הן גבוהות יחסית 
לכל מפעל דומה אחר בארץ . שמחוני האשים גורמים מחוץ למפעל המתסיסים את העובדים . 
לדבריו , השביתה הפראית במפעל והצעדים הננקטים על ידי העובדים הם יוזמה 
של גורמים חיצוניים שעתידם אינו קשור במפעל ופועלים משיקול זר . לדעתו , 
הצעדים האלה יכולים לשים לאל את כל ההישגים שהושגו עד כה גם בזכות הפועלים 
בסולתם שהקריבו הרבה . קפידבינמ"כור " נמסר כי מפעל סולתם הידרדר החל מ78 
וצבר הפסדים הולכים וגדלים בשל שינויים חריפים בתחום הסחר בנשק בעולם ושינוי 
מדיניות ההצטיידות של צה"ל . עוד נמסר , כי פיטורי 081 העובדים הם צעד 
נוסף במסגרת תוכנית ההבראה , אשר היו ידועים מראש לכל הגורמים המעורבים . 
דובר כור , אמנון בר נוי , טען גם כי ההפגנות והרעש סביב פיטורי 081 הפועלים 
הם אחיזת עיניים , וכי הכשלת יישום תוכנית ההבראה לכל פרטיה עלולה להעמיד 
בספק את המשך קיומו של המפעל . ח"ך יאיר צבן ( מפ"ם ) מבקש לכנס בדחיפות 
את ועדת העבודה והרווחה של הכנסת לדון במשבר " סולתם " ובצעדי ההנהלה . 
צבן אמר כי נוכח האבטלה ההמונית במשק ונוכח גלי העלייה מברה"ם , חובה על 
מוסדות ממלכתיים לדחות פיטורי ייעול עד למציאת מקורות תעסוקה חלופיים . 
