יפור חייו של אריה ( לובה ) אליאב הוא סיפורה של תנועת העבודה והציונות 
ההומניסטית כולה , בעשייה יותר מאשר בדברנות : אליאב , קצת וילי בראנדט , 
קצת אייבי נתן והמון מפא"י ההיסטורית , הוא סוציאל - דמוקרט אמיתי , איש 
נעים - הליכות , מתנדב בלתי - נלאה , מחנך וסופר מחונן . לפני עשרים שנה 
בערך , נחשב למנהיגם הרוחני של היונים בישראל : לפני רבים במפלגתו , קרא 
להסכם שלום בין ישראל לפלשתינאים , על בסיס פשרה ונסיגה ישראלית מהשטחים . 
זה שנים רבות הוא תומך במשא ומתן עם אש"ף ומקיים קשרים עם אנשים מהארגון . 
השבוע , כבפעמים כה רבות בעבר , שוב מצא עצמו האיש הטוב הזה בצד המפסיד 
של הפוליטיקה , אבל הפעם , בדרך לתבוסה איבד גם את נפשו הטהורה : הוא 
תמך ביצחק רבין . כמה זה פאתטי , שוב , חשבתי לי והלכתי לשאול אותו איך 
זה קרה לו . אליאב אמר שהוא אמנם כבר כתב על זה מאמר בדבר " , אבל אולי 
לא כולם קראו ולכן הוא מוכן להסביר את זה שוב . אם הבנתי אותו נכון , רבין 
שותף עכשיו לדעתו שיש לדבר עם אש"ף . תהיתי אם הוא בטוח שאנחנו מדברים על 
אותו רבין , ההוא מהשטחים , וגם זאת שאלתי , אם לא יתכן שרבין הוליך אותו 
שולל , כדי לזכות בתמיכתו . אבל אליאב , איש תם , בדרך ל07 , אמר שהשאלה 
משקפת רק את רדידות מחשבתי : הוא , אליאב , איבחן ברבין תפנית אסטרטגית 
של ממש . בשבועות האחרונים אמרו על אליאב שהוא עכבר הבורח מהספינה הטובעת 
ושפן ועריק ובוגד ועוד דברים כאלה . הכל שקר : הוא לא עזב את פרס מפני 
שמעולם לא היה אתו במחנה אחד . להיפך : הוא לא רוצה לגדף עכשיו אף אחד , 
אבל בעצם הוא די מתעב את פרס , התרשמתי . אסור גם לשכוח את מלחמת - האזרחים 
הגדולה שהתחוללה במפלגה , אמר אליאב . פרס היה עם בן - גוריון והוא , 
אליאב , עם אשכול , בקרב פנים אל פנים . וגם זאת לא צריך לשכוח , שפרס 
היה בעד המתנחלים בקדום . כן , כן , נץ גדול הוא היה אז , פרס . שוכחים 
לו את זה . וכשאליאב כתב את " ארץ הצבי " , מניפסט היונים , וכל המפלגה 
התרגשה פרס לא בדיוק עמד לצדו . הוא לא שכח , אבל למה לו לדבר על זה . 
העיקר שלא ייצא שהוא נטש את פרס . במחצית שנות השבעים פרש ממפלגתו , רץ 
לכנסת ברשימה משלו ואחר - כך , מובס ומאוכזב וכועס על עמו , פרש מהפוליטיקה 
וכתב ספרים ועסק בחינוך בעיירות פיתוח ועשה עוד כל מיני דברים . זה לא היה 
נורא כל - כך . לא סוף העולם . לפני שנתיים - שלוש ביקשו אותו לחזור למפלגה . 
לא , לא פרס ביקש . עוזי ברעם ועוד חברים ביקשו . אנשים שראו עצמם תלמידיו . 
הוא מצא שמפלגתו עשתה דרך רבה לקראת השקפת - העולם המדינית שלו . קיבלוהו 
כבן אובד החוזר לביתו ונתנו לו מקום מכובד ברשימת המועמדים לכנסת . מטבע 
הדברים , התחבר אל היונים במפלגה . חלק מהם מצא במחנה פרס , אבל את היונים 
הרדיקליות ביותר מצא במחנה רבין . עמיר פרץ ושבח וייס ונאוה ארד ובייגה 
שוחט מערד . כשפרס נכשל בניסיונו להקים ממשלה , אליאב חשב שפרס צריך ללכת . 
הוא אומר את זה כימאי , אמר אליאב : יש לו בסיפור חייו גם פרק דרמטי של 
העלאת מעפילים . ובכן , כימאי הוא אומר , הספינה עלתה על שרטון . הוא 
ידע עוד מקודם שאין בכנסת יותר מ55 חברים המוכנים לתמוך בממשלה שעיקר מצעה 
שטחים תמורת שלום . פרס חשב שיש . אילו שאל אותו , היה אומר לו שאין . 
פרס לא שאל . והוא נכשל . אליאב לא חשב שהוא צריך לעשות חרקירי . אנחנו 
לא ביפאן . הוא לא חשב שצריך להניח לו אקדח על השולחן . אנחנו לא בגרמניה . 
הוא חשב שפרס צריך לקחת אחריות אישית וללכת . לא נורא . זה לא סוף העולם . 
אחרי מלחמת יום - הכיפורים , הוא אמר גם לגולדה שהיא צריכה ללכת . וגולדה 
אמרה שהיא אשה זקנה שלא הבינה את הגנרלים הצעירים ולמה היא צריכה ללכת ובכלל , 
כולם אשמים . אבל אחרי שיחה קשה היא אמרה : טוב , אם לובה אומר . ואז 
כל המפלגה התנפלה עליו . בסוף הפילו הכל על דדו המסכן . כי לא רבים יודעים 
לקחת אחריות אישית . רבין לקח אחריות אישית כשהיה הסיפור הזה עם הצק של 
אשתו . בגין לקחת אחריות אישית כשפרש אחרי מלחמת לבנון . פרס לא רצה לקחת 
אחריות אישית . בהכירו אותו , זה לא הפתיע אותו . עכשיו היתה השאלה מי 
יוריד את הספינה מהשרטון . לא היתה לו שום סיבה לתמוך בפרס . על כן הלך 
לראיין את רבין . הוא הציג לו שלוש שאלות : האם אתה מבין ששיחות קהיר בין 
ישראל לבין נציגי הפלשתינאים , לרבות מגורשים ותושבי ירושלים המזרחית הן 
למעשה שיחות בין ישראל לאש"ף ? כי נציגי אש"ף הלא יישבו בחדר הסמוך , המשלחת 
שתשב מול ישראל לא תקבל עליה אף פסיק אחד בלי שאש"ף יאשר לה את הדבר . במלים 
אחרות : עצם השיחות הן המסר . רבין אמר כן . הוא מבין את זה ואינו מתנגד . 
בשנים האחרונות הרבה אליאב להיוועד עם נציגי אש"ף בכל מיני מסגרות בין - 
לאומיות , כחוק : פרלמנטים זרים , אוניברסיטאות וכדומה . בסך הכל היו 
תריסר מפגשים במקומות שונים בעולם והוא השתתף בשמונה . הוא השתדל לקחת אתו 
חברים , כדי שאנשי אש"ף לא יגידו : אה , שוב רק האליאב הזה . בין היתר , 
לקח כמה מאנשי רבין , סיפר אליאב . שניים מהם הזכיר בשמותיהם : אשה נהדרת 
ושמה אילנה צרנוברודה ואיש נחמד אמיתי ושמו מולי דור , שניהם חברי לשכת 
המפלגה , שניהם אנשי רבין . עכשיו דרש אליאב מרבין להגיד לו אם ידע שאנשיו 
נוסעים אתו ואם זה היה על דעתו . רבין אמר שכן . עכשיו נותרה שאלה שלישית : 
והיה אם ינצח , שאל אליאב , האם ינסה רבין להחזיר את מפלגתו אל ממשלת 
האחדות הלאומית ? רבין הבטיח שלא . וזה כל הסיפור , אמר אליאב : רבין 
למד , אולי בעקבות האינתיפאדה , מה שהוא , אליאב , אמר לפני כמעט 02 
שנה . על כן תמך בו . מה כל כך תמוה בזה ? אבל רבין , אמרתי , מדכא 
האינתיפאדה . אה , אמר , אליאב , זה . ובכן כך : הוא שאל את רבין אם 
נכון שהורה לשבור עצמות , רבין הכחיש והוא מאמין לו , אבל לא זו הבעיה . 
הבעיה היא שממשלת האחדות הלאומית איבדה כל אסטרטגיה . נותרה לה רק הטקטיקה . 
הטקטיקה היתה לשבור את האינתיפאדה . זה אכן הפך את צה"ל ל"ריוט פוליס " 
( משטרת מהומות ) , אבל לא היתה ברירה , כי לא היתה אסטרטגיה של משא 
ומתן . קח את רן כהן , אמר אליאב ( ח"ך רץ , אל"ם מיל ) : נניח שהוא 
היה שר הביטחון . אתה חושב שהוא לא היה מדכא את האינתיפאדה ? הוא אולי , 
אמרתי . יוסי שריד לא . שריד היה מתפטר , אמר אליאב , ואז לא היה שר 
הביטחון . קח אותי : הנה אני ראש הממשלה , זה עתה פתחתי בשיחות עם אש"ף , 
אבל החמאס משתוללים בשטחים כדי לבלום את המהלך הזה . לא הייתי מדכא אותם ? 
ועוד איך הייתי . הייתי נהיה ה"ריוט פוליס " של עצמי . יש בכל זאת הבדל , 
אמרתי : רבין דיכא את תושבי השטחים בלי לדבר עם אש"ף . אה , אמר אליאב , 
אבל הוא לא אשם : זו היתה מדיניות הממשלה . בזה כולם אשמים . והוא אמר 
להם את זה : אתם השיש מיגי של הליכוד , אמר להם . שיש מיגי , למדתי , 
הוא מונח מקצועי בתחום שאיבת מי הביוב . אבל רבין לא היה השיש מיגי היחיד , 
אמר אליאב . כולם היו שיש מיגי . על כן לא נותר לי אלא לשאול , מדוע 
היה גם על אליאב להיות שיש מיגי כמוהם : בניגוד ליצחק רבין , יכול היה 
לסיים את הקריירה שלו כאיש המסמל את הטוב והיפה בישראל . אליאב לא אהב את 
זה . הוא לא רוצה להיות סמל , אמר . סמל זה פסל שניצב בכיכר העיר והיונים 
מחרבנות עליו . או הנצים , אמרתי . או הנצים , אמר אליאב והלך לנאום 
במליאה . זה היה נאומו השני , השבוע . בראשון הרעיף שבחים על זאב זבוטינסקי , 
במלאות 05 שנה למותו . מפזרכותחמשרים ושמונה ימים ישב אורי יקיר במחבוש 
על סירובו להתייצב לשירות מילואים במחנה - הפליטים דהיישה , עד ששוחרר והועבר 
להג"א . השבוע כינס בביתו סרבנים - עמיתים וכמה ידידים ומכרים ושכנים כדי 
להתלבט ביחד על הטוב ועל הרע , המותר והאסור וגם על המצב בכלל . יקיר , 
עובד היחידה לביקורת פנימית בחברת " בזק " , מזמן לפרקים אנשים לביתו , 
לשיחות - קרבה בין יהודים וערבים ; חלק מהאורחים באים לפעמים מירושלים 
המזרחית . בית יקיר שוכן בגבעה הצרפתית שבצפון - מזרח העיר : זה חלק מהשטח 
שנכבש במלחמת ששת הימים . יושבים בחדר האורחים , 52 עד 03 מוזמנים , רק 
חלקם מכירים אלה את אלה . מעמד בינוני ישראלי מבוסס ; יש בין האורחים ששפת 
אמם אנגלית . מבקשים לא לעשן . למפגש עם הסרבנים הזמין יקיר כמה עיתונאים , 
אחד מהם אמריקאי . כללי המשחק היו פורמליים , משהו : ישבו במעגל ויקיר 
הנחה , מקפיד שאנשים לא ייכנסו אלה לדברי אלה , מבקש מכולם לקצר . הוא 
פתח בשלושה קטעים שקרא מתוך ספרים על גבול הציות מדברי הפרוף ישעיהו ליבוביץ , 
הפרוף יצחק זמיר , עורך - הדין אביגדור פלדמן וד"ר יהויקים שטיין , פסיכואנליטיקאי . 
ועוד קרא יקיר קטע מתוך ספר של רוברט גרייווס , על המשורר האנגלי - היהודי 
הפציפיסט , זיגפריד ששון , סרבן שירות במלחמת העולם הראשונה . אחר - כך 
הסרבנים , כולם אנשי מילואים , הציגו את עצמם : ניצן לוי , מפיק טלוויזיה 
בבאר - שבע : כשנקרא לשרת בקלקיליה , ידע בקושי באיזה צד של הקו הירוק 
מדובר . כשנקרא לשרת בחברון , חשב אולי שצריך להגן על חיי היהודים המתגוררים 
שם . הוא התקשה מאוד להחזיק מעמד . בפעם השלישית נקרא לשרת במה שמתואר 
בטופס הקישור " חבל בנימין " . בסוגריים נאמר : רמאללה . אז החליט שהוא 
פשוט לא מסוגל . הוא נמצא מסוכסך עם עצמו : הוא לא פצפיסט , הוא לא מי - 
יודע - מה שמאלן גדול , הוא חושב שבן אדם - יכול להיות חייל וחייל יכול 
להיות בן - אדם . אבל גם זאת ידע , שהוא לא יכול יותר . זה משהו אישי 
לגמרי . הוא לא יכול . הוא גם חשב שיש חוצפה מסוימת בכך שדורשים ממנו לעשות 
את זה . ולכן סירב והלך למחבוש , יחד עם אורי יקיר . שימי חובב , רועה 
צאן מהקיבוץ הראל , אמר שהוא לא מתנגד עקרונית לשירות בשטחים הכבושים אבל 
לא מוכן להיות קלגס . אברהם פלשנר , אף הוא מהראל , לא חשב שאפשר לשרת 
בשטחים בלי להיות חלק ממנגנון הדיכוי . הוא דיבר על זה עם ניצולי השואה . 
נניח שהיה לידכם בגיטו חייל גרמני , שאל אותם , היה משנה לכם שהוא בעצם 
רק שקמיסט ? לכן הוא כועס על רמי חסון , סרבן ידוע , שאמר ברדיו שיש דברים 
מסוימים שהוא כן מוכן לעשות מעבר לקו הירוק . רמי חסון השיב שזה לא מדויק : 
הוא מוכן לשרת בבקעת הירדן , מול האויב הירדני , אבל הוא לא מוכן לעמוד 
עם רובה מול אוכלוסייה אזרחית . חסון הוא ברנש דובי ומתולתל , רך - מבע , 
מתנסח היטב , סימפטי : עד כה ישב חמישה חודשים בכלא על סירובו לשרת בשטחים . 
ניסו לשבור אותו : שוב ושוב קראו לו לשירות מילואים בשטחים ושוב ושוב העדיף 
את הכלא . הוא לא הלך לכלא למחות נגד הכיבוש . הוא הלך לכלא כדי שלא להיות 
חלק מהדיכוי . איכשהו זה לא אותו הדבר , כנראה . יש בו משהו א - פוליטי 
מובהק וזה מעניין : הוא ממקד את עניינו בזכויות האדם , לא בעתיד השטחים . 
בתוך כך , הוא יודע להבין באהדה מסוימת את המתנחלים הראשונים של גוש - 
אמונים וגם את סרבני הפינוי מימית . בין האורחים של אורי יקיר היה אחד שלא 
מסרב והוא אמר שהמצב בשטחים לא כל - כך נורא כפי שנדמה . פעם היתה פקודה 
להוציא אנשים באמצע הלילה למחוק כתובות מעל הבתים אבל האנשים הצליחו לשכנע 
את מפקדיהם שלא כדאי , כי זה רק יגביר את המתח . הנה דוגמא למה שאפשר לעשות 
בשטחים . נכון , אמר מישהו אחר : הוא שירת במחנה - מעצר אחד ועשה כל מאמץ 
לדבר יפה אל קרובי העצירים . הוא בטוח שזה הרשים אותם והשאיר איזה גרעין 
קטן של רצון טוב . לכן מוטב שמתנגדי הכיבוש דוקא כן יהיו שם . אחד אמר 
שצריך גם לחשוב מה יהיה בבוא יום הנסיגה : המתנחלים יסרבו להתפנות ואז שוללי 
הכיבוש ירצו להגיד להם שאין להפר את החלטת הרוב הדמוקרטי . גברת אחת אמרה 
שהיא אמנם בעד נסיגה מהשטחים , אבל היא תוהה אם זו הדרך , שסרבני השירות 
יכפו את הנסיגה על החברה הדמוקרטית בניגוד לרצונה . ואיש אחר אמר שכל עוד 
אין הפרה בעליל של כללי - היסוד הדמוקרטיים אין הצדקה לסרבנות . על כן 
דיברו קצת על מה זה דמוקרטיה ; מעת לעת אמרו שגם הנאצים עשו כך ואחרת . 
הכל היה מסודר ונינוח , חף מסערת - נפש ועל כן סוריאליסטי משהו , עם קפה 
ועוגיות ; לא סיימו מאוחר מדי . הנה מאותות הזמן הזה : רק לפני שנתיים - 
שלוש היתה הסרבנות בבחינת טאבו , כמוה ככהניזם של רחבעם זאבי , וכמוה כאותו 
הרגל משונה ונפוץ כל - כך עכשיו לשבץ בכל ויכוח מה שקרה בגרמניה הנאצית . 
האינתיפאדה , מתברר , פרצה גם כמה מחסומים ישראליים . התנועות הקיבוציות 
נגד , אבל בהראל לא מקשים על הסרבנים . ברץ יש ויכוח גדול : יותר ויותר 
חברים דורשים ממפלגתם עמדה ברורה בעד . למה אין יותר רמי חסונים ? לא שאין 
יותר ישראלים הגונים שקיבתם מתהפכת בהם כשהם מגיעים לשטחים , אלא מפני שרובם 
ככולם אינם מעזים לעשות מה שהוא עשה . זה מצריך הרבה אומץ - לב והרבה יושר 
אינטלקטואלי : כולם התחנכו על השירות בצה"ל , השטחים נהפכו לחלק מהקיום 
הישראלי . יש כמה נימוקים טובים נגד הסירוב . חסון מכיר בזה . לכן הוא 
מציע עכשיו לאנשים דרך - ביניים : אם אינך רוצה או אינך יכול לסרב אבל 
גם אינך רוצה לעשות מה שמחייב אותך השירות בשטחים שלח מברק לשר הביטחון 
ובו תכתוב לו שאתה יוצא לשרת בשטחים תוך מחאה . אם ייערמו בלשכת השר עשרת 
אלפי מברקים כאלה משהו ישתנה , הוא מאמין . מפזרכותחמרכז - ההסברה , ישות 
מיותרת בהחלט הפועלת במשרד החינוך והתרבות , פירסם השבוע מודעות ובהן הציע 
לישראלים הנוסעים לחו"ל להצטייד לקראת פגישותיהם שם בחומר שהוא מפרסם , 
בין השאר בתחומים מדיניים , כלכליים וחברתיים : חוברות , מפות , כרזות , 
אוגדנים , ספרים בסך הכל , כ051 פרסומים שונים . " דע וסע " , נאמר 
במודעה . הלשכה הירושלמית של מרכז - ההסברה שוכנת בקומת המרתף של בית אגרון , 
ליד חדר - זיכרון אפלולי , המעוצב באדום ובזהב ובמרכזו ארון - מתים שחור : 
הוא מנציח את חברי ה"הגנה " בירושלים . הגברת שהיתה שם אמרה שכל היום 
באו אנשים בעקבות המודעה . שאלתי , מה יש להם . יש לנו על השואה , אמרה 
במאור - פנים ועל הציונות . אמרתי שהאנשים בחו"ל עלולים לשאול אותי גם על 
האינתיפאדה . אה , אמרה הגברת : יהודה ושומרון , ומכרה לי בשני שקלים 
חוברת מאת משה פלבר ושמה " יהודה שומרון וחבל עזה משק וחברה 76917891 " . 
החוברת הודפסה לפני פרוץ האינתיפאדה . באין להם משהו מעודכן יותר , אני 
מתאר לי את התייר הישראלי בחו"ל משיב על - סמך החוברת הזו כך : מדוע אתם 
מדכאים את הפלשתינאים ? " המפקד הצבאי באזור נענה לעתים לפניות התושבים 
ומקל בעונשים ואף מבטלם " . מדוע אתם מפוצצים בתים ? " התנופה הגדולה בבנייה 
ביו"ש החלה ב4791 . בשנות השמונים השתנתה המגמה ונעצרה הפריחה המשקית והכלכלית 
וזו של ענף הבנייה בכללה , אבל הירידה נעצרה ובנתונים ראשונים לסיכום 6891 , 
ישנם סימנים להתאוששות " . מדוע אתם סוגרים בתי - ספר ואוניברסיטאות ? " הצד 
השני של אותה מטבע מתבטא בעליית רמת ההשכלה הממוצעת של כוח העבודה " . מדוע 
אתם יורים באנשים ? " עלייה בניצולת בתי החולים " . הגברת הנחמדה במרכז 
ההסברה איחלה לי נסיעה טובה . מפזרכותחמירושלים מתגורר משורר אחד שכבר פירסם 
ספרים רבים ושמו ישראל אלירז . בימים אלה פירסם עוד ספר ובו מבחר שירים 
שכתב בעשר השנים האחרונות ( " אמצע " בהוצאת ספרית פועלים ) . ביטאון 
אגודת הסופרים " מאזניים " זיכה את הספר בדברי שבח : " אלירז הוא משורר 
חשוב " , כתב המחזאי ראובן דותן אבל אלירז כעס מאוד ומיד העלה את כעסו על 
הכתב ונתן לי מה שכתב שלושה עמודים שתמציתם : " מה לספר השירים שלי ולכיבוש 
השטחים ? " כי דותן מצא ששירתו נובעת מהמפגש בין " האני האירופי " לבין 
תרבות המזרח והשווה את עבודתו לזו של הצייר פול גוגן , שפרש להאיטי . " מפגש 
זה הוא גם כואב והכרחי " , כתב המבקר , " וזאת מחמת מציאות ארץ - ישראלית 
של כיבוש שטחים , מציאות שהיא כשלעצמה דואבת ויוצרת אמביוולנטיות הגובלת 
בחולי " . אלירז ראה בכך נטייה לעסוק בפיל ובשאלה הפלשתינית . " פתאום גבולותיה 
של האינתיפאדה לא נעצרים בהשלכת אבנים ובקבוקי - תבערה אלא היא גולשת אל 
תחומים סמויים הרבה יותר ומתחיל חלחול איטי ועמוק פנימה אל תוך התייחסות 
פריפרית , לכאורה לא פוליטית " , התרעם . הוא התכוון לשירים שלו . כתיבה 
על האירועים הטראומטיים בחדשות , טריוויאלית בעיניו , בשל תכיפותם והתמדתם . 
אין " להכפיף " אל תוכם את הספרות , כלומר , את המחשבה העיונית , כתב . 
אלירז כעס גם על התיזה שהוא חצוי בין שתי תרבויות . כיליד ירושלים , דור 
חמישי , אינו יכול לשאת את התואר " איש מערבי " , למרות שכל תרבותו היא 
מערבית , לדבריו , משום שבאותה מידה הוא " איש מזרחי " , שחווה בחייו 
כביצירתו את המזרח שהוא לו מקום וצבע וריח ואנשים ונוף . " רק כשהאינטלקטואל 
הישראלי ( התל - אביבי ? לא חשוב מי ) יבין שלמשורר העברי ( כמו ליתר 
האמנים ) יש כל הזכות לכתוב על אבו - דיס וכרמיזאן ובית - לחם ושועפת ושפרעם 
משום שזה מקומו , בדיוק כמו שמשורר משכם או דיר חנא רשאי , אם רק ירצה , 
לכתוב על עין - חרוד ונס - ציונה או תל - אביב ומעלות כי בתודעתו זה מקומו 
רק אז , עם ההשתחררות המוחלטת מכבלי מערבי מזרחי נגיע אולי למשהו " . הקלישאה 
על הדיכוטומיה בין שתי התרבויות " מלמדת לא מעט על הקשיים של אנשי רוח ישראלים 
לתפוס את ההוויה הישראלית כהוויה אחת טוטלית " , כתב אלירז : " משום כך , 
כל - כך קשה למצוא פתרון " . ככמה אחרים , קבע , הוא קודם כל מקומי ועוסק 
בעניינים מקומיים . אולי אתה לא מבין את שירתך , הצעתי לו בנימוס , כי 
לפני שנים אחדות עמד אלירז במרכזה של שערוריה ספרותית מקומית לא - גדולה , 
יחד עם המשורר הפלשתינאי גורג מתיא איברהים , יליד בית - לחם היושב בפאריס : 
שניים מספריו פורסמו בעברית . יום אחד התברר שגורג מתיא איברהים לא היה 
ולא נברא . הוא היה אלירז . אלירז אומר היום : " אבל מאז דרך בית לחם 
והר פתוח , ( שניהם מאת " גורג מתיא איברהים " ) עשיתי , כך נדמה לי , 
דרך ארוכה למדי " . 
