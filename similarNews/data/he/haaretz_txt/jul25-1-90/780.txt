עונת הקיץ הקצרה בסקנדינוויה , בין יוני לאוגוסט , מוצפת קופנהאגן בתיירים . 
קופנהאגן משמשת שער יציאה לצפון הרחוק מקופנהאגן עד לקצה הצפוני של נורווגיה 
המרחק שווה לזה שבין קופנהאגן לסיציליה . בשדה התעופה של קופנהאגן , שנחשב 
לאחד היפים באירופה , הושלם לפני שנה מרכז קניות חדש . בנוסף לחנויות 
פטורות ממכס , עיקר קסמו של אזור הקניות הוא עיצובן של החנויות המוכרות 
פרוות מינק של " סאגה " , תכשיטי כסף וכלי אוכל בעיצוב של " גיאורג ינסן " , 
חרסינה ממפעל החרסינה המלכותית הדנית , סריגים ושמיכות מצמר , אביזרי 
נוי ומזכרות . לאורך מרכז הקניות פינות לממכר גבינות , בשרים ונקניקים . 
באזור הקניות מפוזרות מסעדות , מזנונים וברים . קפמאפרקתייר שמחפש חידושים 
בקופנהאגן ימצא , שאזור תעלת המים , " הנמל החדש " תעלה קצרה שתחילתה 
ליד כיכר התיאטרון הממלכתי , הפך לאזור שוקק תיירים , ששותים בירה בפונדקי 
התעלה . לפנים שכנו באזור זה מלחים וזונות . היום זהו רובע ציורי , שבו 
מתחרות ספינות עם תרני עץ גבוהים בפונדקים עם שולחנות לאורך שפת התעלה . 
ליד מלון " שרתון " נפתח השנה מצפה הכוכבים על - שם האסטרונום הדני טיכו 
בראהי . הבניין כולל תיאטרון בעל מסך כיפתי , שמוקרנים בו במשך שעות היום 
והערב סרטים תלת - מימדיים על כוכבי השמים וטיסות החלל . ברובע הציורי של 
" נמל כריסטיאן " שופצו מרבית הבתים שנבנו במאות ה71 וה81 . כדי לראות 
את מרכז קופנהאגן כדאי ללכת או לרכוב על אופניים . נסיעה באוטובוס תיירים 
אינה מעניקה את ההתרשמות מחיי העיר לאורך רשת המדרחובים במרכז העיר ותעלות 
המים הרבות הנמשכות מהמרכז ועד ל"רציף הארוך " , שלידו עוגנות ספינות הקרוז 
הפוקדות את העיר בימי הקיץ . " סאגה " , האיגוד הבין - ארצי של יצרני פרוות 
בסקנדינוויה , הפך בניין נטוש של אחוזה כפרית למרכז להכשרת מעצבי אופנה . 
המרכז מקיים קורסים לבוגרי בתי - ספר לאופנה מכל רחבי תבל . הקורס נמשך 
שלושה עד ארבעה שבועות ומוקדש לעיצוב אופנתי של פרוות . באולמות , שבהם 
שהו בעבר חזירים וסוסים , לומדים החניכים כיצד לגזור פרווה לרצועות דקות 
של 35 מ"ם ולתפור פרוות מינק מעשרות אלפי רצועות צרות . הבניין מכיל את משרדי 
" סאגה " , אולמות תצוגה וחדרי לימוד והכשרה בתחום עיצוב אופנת פרוות . 
במרכז הבניין חדר אוכל שמשקיף אל השדות ובריכת מים , וכמו מרבית הבתים 
הכפריים שנבנו במאות הקודמות , הוא מתקשט בגג קש וארובות . 
