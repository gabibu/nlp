מפלגת העבודה לא תקים ממשלת צללים , ככל הנראה . אתמול התברר , כי התנגדותם 
של ח"ך יצחק רבין ומקורביו למהלך זה מוחלטת . רבין אמר אתמול , כי " אינו 
מתכוון להיות צל ולא צללים לשום איש ובשום ממשלה " . גם יו"ר המפלגה , ח"ך 
שמעון פרס , הבהיר כי לא יפעל להקמת ממשלת הצללים . ממשלת הצללים נידונה 
אמש בלשכת מפלגת העבודה , בהצעת ח"ך יוסי ביילין , שאמר כי רק ממשלת צללים 
מסוגלת להפוך את המפלגה לאופוזיציה פעילה ולוחמת . בדיון התברר , כי לכל 
היותר יוקמו במפלגה מספר צוותי עבודה למעקב אחר משרדי הממשלה בראשות הליכוד . 
לפני כינוס הלשכה נועד מזכ"ל מפלגת העבודה , ח"ך מיכה חריש , עם פרס שהבהיר 
לו כי ההצעה להקמת ממשלת צללים לא עלתה על ידו , ומבחינתו אינה עומדת על 
הפרק . השניים סיכמו כי דרישת פרס להקמת מזכירות ללשכת המפלגה , תידון 
מיד לאחר תום פגרת הקיץ . במרכז ישיבת הלשכה אתמול עמדו דבריו של רבין , 
שנמנע מלדבר בכינוס הלשכה ביום שני , לאחר ההתמודדות . רבין אמר , כי 
הוא מוצא חובה להדגיש שהמרכז קיבל החלטה על דחיית מועד הבחירות במפלגה . 
" כולנו מקבלים הכרעת הרוב ופועלים בהתאם לה , אך בהתארגנות באופוזיציה 
צריך להביא בחשבון שיש שינוי בתוך המפלגה " . בדברים אלה העביר רבין מסר ברור 
לפרס , שלא יעיז להביא עתה לשינוי אירגוני במפלגה תוך התעלמות מכוחו של 
רבין ומתמיכתם בו של 12 חברי כנסת , שהם רוב מוחלט בסיעת המערך בכנסת . 
תוך עקיצת פרס , שהציע לפני ימים אחדים שהמפלגה תצא עם תוכנית שלום חדשה , 
אמר רבין : " אני ממליץ שלא לשנות את הגישות הבסיסיות שלנו בנושא הביטחוני 
והמדיני , ולהחליפן כמו חליפות בעת קיץ " . מזכ"ל ההסתדרות , ישראל קיסר , 
אמר כי ה"כבר 61 שנה אנו נעים בין שמעון ליצחק ובין יצחק לשמעון . אני 
מעריך אנשים שנאמנים למנהיגים , אך יש גם הרבה שעושים הערכת מצב ומטפסים 
על עגלות ברגע הלא נכון . לא יתכן מצב כמו אצלנו , שאדם אחד מנצח והבא 
בתור הוא מספר שניים " . יו"ר סיעת המערך בכנסת , ח"ך חיים רמון , אמר כי 
יש מקום לשינויים מרחיקי לכת בכל פעילות המפלגה , בכוונה לשינויים בכל מוסדותיה . 
המשך הדיון על היערכות המפלגה באופוזיציה יתקיים במחצית אוגוסט , לאחר 
תום פגרת הקייץ של המפלגה . 
