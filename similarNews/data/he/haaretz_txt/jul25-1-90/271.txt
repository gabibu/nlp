במחצית הראשונה של שנות השמונים היה נראה כי האיגודים המקצועיים הגיעו לסוף 
דרכם . רוב האיגודים במערב דיווחו על ירידה חדה במספר חבריהם . בארה"ב 
של שנות הששים כשליש מכוח העבודה היה מאורגן , ואילו הנתונים בשנת 28 הצביעו 
על כך שרק כ%61 מכלל העובדים השתייכו לאיגודים מקצועיים . נראה היה כי המהפיכה 
הטכנולוגית תביא את הקץ על האיגודים , כשם שהמהפיכה התעשייתית במאה שעברה 
בישרה על הופעתם . מדיניות רווחה נדיבה והנהלות נאורות מיתנו את חשיבות הישגיהם 
של האיגודים . עובדים משכילים ומתוחכמים חשו שאין להם צורך בהתארגנות כדי 
להשיג תנאי עבודה ושכר ראויים . האיגודים נקראו ללהתאים את עצמם לסביבה 
המשתנה במהירות . בתחילת שנות השמונים היו האיגודים נבוכים וגיששו אחר דרך 
פעולה , אך בתוך שנים ספורות הסתבר כי השמועות על מותם הקרב היו מוקדמות . 
מחקר חדש שפירסם ארגון העבודה הבין - לאומי ( ) מוצא , כי דווקא השינויים 
התכופים יוצרים קרקע פורייה לרענון ולצמיחה מחודשת של האיגודים . לטענת 
החוקר , אדוארד ססקס , הוכח כי שינויים מבניים מהירים הביאו דווקא להתחזקותם 
של האיגודים בארצות מסוימות , משום חששם של העובדים מתהליכי שינוי . לעובדים 
אלה מספקת ההתארגנות את תחושת הביטחון , כי יהיו מסוגלים להתנגד לשינויים 
שלא הביאו בחשבון גם את האינטרסים שלהם . מאמצע שנות השמונים התייצב מספרם 
של חברי האיגודים בארצות תעשייתיות מובילות , כמו בריטניה , גרמניה ויפאן . 
בענפים מסוימים אמנם נמשכה הירידה , אך בד בבד חל גידול באיגודים אחרים . 
נראה כאילו האיגודים משילים מעליהם את עורם הישן ולובשים כסות חדשה . התהליך 
נראה טבעי בעיני ססקס . שינויים מהירים גורמים ירידה חדה במספר חברי האיגודים 
המסורתיים , ובתוך כך יוצרים פער שאינו ניתן לגישור בטווח הקצר באמצעות 
התארגנות עובדים של תעשיות חדשות , אלא בתהליך ממושך יותר . אין ספק שהעידן 
התעשייתי החדש מעמיד בפני האיגודים אתגרים והזדמנויות , בצד קשיים ובעיות . 
קשה לארגן עובדים בתעשיות חדשות . תעשיות עתירות - ידע אימצו אסטרטגיית 
ניהול המתחשבת בעובד ובצרכיו . מפעלים אלה רואים בריצוי העובדים שיפור 
השכר והתנאים הנלווים , מתן ביטחון תעסוקתי וניהול " נאור " של משאבי 
אנוש אחת ממטרותיהם המרכזיות . גישה זו מונעת את הצורך בשירותי איגוד מקצועי , 
ובכך משמיטה את הלגיטימציה של עצם קיומו . ניסיון להתנגד לשינויים מבניים , 
טוען מחבר המחקר , יכול לחזור כבומרנג אל מנהיגי האיגוד . שביתה כתגובה 
על שינויים בתהליכי הייצור יכולה להיות דווקא אינטרס של ההנהלה , שכן היא 
יכולה להביא לחיסכון בהוצאות השכר ולצמצום התפוקה במקרים של ייצור - יתר 
למחסנים . גם ברמה המקרו - ארגונית יש לאיגודים בעיה . התנגדות לשינויים 
ואפילו ניסיון למתנם כדי להגן על עובדים עשויים לפגוע בכושר התחרות של 
המפעל המתחדש , ולאורך זמן עשויים הכל לצאת ניזוקים בשל כך . אתגר מיוחד 
הוא הצורך לארגן את העובדים בענפי השירותים העסקיים . מאז ומתמיד אופיין 
תחום זה ברמת התארגנות נמוכה , ומשום כך רב שם פוטנציאל ההתארגנות . הוסף 
לכך את הנטייה לגידולו של מגזר זה , ותמצא כי הדבר מהווה איום ישיר על מעמדם 
ועוצמתם של האיגודים ברמה הכוללת . נראה כי האיגודים רשמו הצלחה מסוימת בחדירתם 
לחברות גדולות , כמו בנקים וחברות ביטוח , אך הצלחה זו מוגבלת , משום 
שחלק הארי במגזר זה בנוי על עסקים פרטיים קטנים , וסיכויי החדירה אליהם 
הם מועטים במיוחד . אויב נוסף של האיגודים המקצועיים הוא השינויים בדפוסי 
עבודה . עבודה זמנית או עבודה חלקית הן מרשם בדוק לדה - יוניוניזציה של 
עובדים בארגונים . ( בישראל , למשל , הנהלות מציינות במפורש כי הן שוכרות 
שירותי חברות לכוח - אדם זמני כדי להימנע ממתן קביעות ולצמצם את היקף השפעתה 
של נציגות העובדים ) . מן העבר השני , המחקר מעלה השערה מעניינת הנוגעת 
לתרומתם החשובה של האיגודים דווקא ברמה הכלל - משקית . עוצמתם של איגודים 
מקצועיים יכולה למנוע את נטייתן הטבעית של חברות עסקיות להפיק את מירב הרווחים 
בטווח הקצר , באמצעות שימוש נרחב בעבודה זולה . לחצם של האיגודים עשוי 
לעודד הנהלה מסוג זה לאמץ מדיניות ארוכת - טווח של שיפור מיומנויות ופריון . 
מערכות המשא ומתן ממתנות , מטבע הדברים , ביזור - יתר בתנאי העובדים , 
ומונעות פערים גדולים מדי . בלי שהדבר יצוין במפורש , נראה כי נתוני המחקר 
מובילים את מנהיגי האיגודים לשקול מדיניות ארוכת - טווח וראייה כלל - משקית 
בדרך המאבק על הישרדותם במשק המודרני . 
