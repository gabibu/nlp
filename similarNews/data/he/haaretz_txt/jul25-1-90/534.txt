ואשינגטון ( מיוחד ל"הארץ " ) . ארה"ב תבקש מממשלת ישראל הבהרות לגבי דבריו 
של שר המדע , יובל נאמן , על יכולתה האפשרית של ישראל להשיב לעיראק בנשק 
כימי , במקרה שעיראק תשתמש בנשק כזה נגדה . דובר בשם מחלקת המדינה של ארה"ב 
אמר אתמול : " ראינו את הדיווחים סביב דבריו של השר נאמן , ואנו נעלה 
את העניין עם ממשלת ישראל " . משמעות הדברים תהיה פנייה של שגריר ארה"ב בתל 
אביב , ויליאם בראון , לממשלה בימים הקרובים , בבקשה להבהרות סביב דבריו 
של פרוף נאמן . מקור במחלקת המדינה אמר אתמול , כי יש לייחס חשיבות להתבטאותו 
של שר המדע הישראלי , משום שזו הפעם הראשונה שפקיד ישראלי בדרגה כזו מרמז 
שלישראל יש נשק כימי , וכי היא עשויה להשתמש בו במצבים מסוימים . במחלקת 
המדינה מודעים לכך שהציטוט מפי נאמן בדיווחים מישראל לא היה מדויק , וכי 
הוא לא איים מפורשות כי ישראל תשיב לעיראק במתקפה כימית , אם תהיה מטרה 
להתקפה כימית מצד עיראק . לפני חודשים אחדים איים נשיא עיראק , סדאם חוסיין , 
שהתפאר בנשק הכימי שבידו , כי ישרוף את מחציתה של ישראל אם זו תתקוף מדינה 
ערבית . על כך השיב השר נאמן ביום חמישי , בראיון לקול ישראל : " לדעתי 
יש לנו על כך תשובה מצוינת . התשובה היא לאיים עליו באותה סחורה , ואין 
ספק שאין כל בעיה כיום להכין נשק כימי . אם אכן יש לנו אויב כזה , יש לעמוד 
נגדו עם תשובה מתאימה . אין לי ספק כי אנו יכולים להתגונן כיום בפני איום 
כזה " . נוסף על מעצמות העל , שהודיעו באחרונה על צמצום ניכר במאגרי הנשק 
הכימי שלהן , יש ל02 מדינות נוספות , לפי הסברה , נשק כימי ובהן עיראק , 
איראן , סין , קובה ומצרים . 
