( ע ) . פייסל אבו - שרח מראשי ההנהגה של ארגון הפתח וממפקדי כוח 71 , 
המרצה עונש מאסר בכלא אשקלון לאחר שספינתו נתפסה בלב ים על ידי ספינת חיל 
הים בדרך מקפריסין ללבנון , עתר לאחרונה לבית המשפט המחוזי בבאר שבע , 
נגד ועדת השחרורים של נציבות שירות בתי הסוהר . הוא טוען בעתירה , כי הוועדה 
החליטה לדחות את בקשתו לשחרור מוקדם בשל התנהגות טובה , והדחייה נעשתה בהחלטה 
שלא הייתה תקינה . אבו - שרח , בן 24 ובעל אזרחות ירדנית , מוחזק כיום 
באגף לאסירים ביטחוניים . במהלך הדיון בבתי הדין הצבאיים בעניינו של אבו - 
שרח , הוא טען שבארבעת חודשי מעצרו הראשונים , עונה קשות . בדיונים המשפטיים 
נגולה פעילותו העניפה בהנהגת אירגון הפתח . הוא הצטרף לאירגון בשנת 9691 
והיה פעיל בעיקר בכח 71 הזרוע המבצעית האלימה של הפתח . במסגרת זו הוא 
מילא תפקידים בכירים רבים , מהם ארגוניים וכן תפקידים מיבצעיים פיקודיים 
בכירים ביותר . בשנות פעילותו עבר קורס צבאי בברית - המועצות ולאחר פינוי 
הפתח מלבנון , בעת מלחמת לבנון בשנת 3891 , מונה למפקד כח 71 בטריפולי . 
אחר כך יצא לפעילות בתימן ובשנת 4891 מונה להיות חבר בוועדות של פתח , שתפקידן 
היה לסייע בהקמת תשתית חדשה של הפתח בלבנון . באוגוסט 5891 קיבל אבו - שרח 
מינוי זמני לתפקיד המפקד הכללי של כח 71 באזור ביירות . שבועות אחדים לאחר 
מכן , ביום 58 . 9 . 01 , עצרה ספינת חיל הים את הספינה " אופאטיוניטי " 
בדרך מקפריסין לבירות ובין המחבלים שהיו על סיפונה ונעצרו , נתפס גם אבו - 
שרח . אבו - שרח נשפט בבית דין צבאי בישראל ונגזר עליו עונש של שמונה שנות 
מאסר , לאחר שהורשע בחברות ובפעילות בהתאגדות אסורה ( באירגון עויין ) 
. בית הדין הצבאי לערעורים דן בערעור שהגיש אבו - שרח על ההרשעה ועל חומרת 
העונש וכן דן בערעור התביעה הצבאית על קולת העונש . ב98 . 1 . 8 דחה בית 
הדין הצבאי לערעורים את ערעור התביעה על קולת העונש . ערעורו של אבו - שרח 
על חומרת העונש התקבל ותקופת מאסרו קוצרה לשבע שנים בלבד . לקראת סיום שני - 
שלישים מתקופת המאסר שנגזרה עליו ועם חוות דעת של שלטונות הכלא על התנהגותו 
הטובה , פנה אבו - שרח לוועדת השחרורים של גוש דרום בנציבות שירות בתי הכלא 
וביקש להשתחרר . ועדת השחרורים דחתה את הבקשה ולכן הגיש אבו שרח ערעור לבית 
המשפט המחוזי בבאר - שבע . קפידבינבעתירתו טען אבו - שרח , כי החלטת ועדת 
השחרורים התקבלה שלא באופן תקין ולא על פי נוהלים בסיסיים של טריבונאל שיפוטי . 
הוא טען כי הוועדה לא הביאה בחשבון כלל את מצבו הבריאותי והמשפחתי . עוד 
טען כי פרקליטות המדינה הגישה לוועדה מסמכים חסויים לגביו ונאסר עליו לעיין 
בהם , בנימוק שיש בכך משום סיכון ביטחוני . זאת , חרף העובדה שלאחר עיון 
הוועדה במסמכים אלה , אמר יו"ר הוועדה כי אין כל סיבה למנוע מהעותר עיון 
במסמכים החסויים , כיוון שהם בסך הכל חוזרים על דברים שכבר נאמרו במהלך 
הדיונים שלו בבתי הדין הצבאיים . העותר טען , שהעלמת מידע זה ממנו בלבד , 
יש בו משום סיבה לשחררו ממאסר וכי מניעת זכות העיון במסמך שהוגש נגדו , 
מנוגדת לכללי הצדק הטבעי . על הנימוק של ועדת השחרורים , כאילו יש סיכון 
ביטחוני בשחרורו המוקדם ממאסר , טען העותר כי זהו נימוק חסר שחר . זאת , 
כיוון שההחלטה התבססה בו רק על מהות העבירות שהורשע בהן ולא התבססה על סיבה 
עכשוית לסיכון ביטחוני מצידו . אבו - שרח טען עוד , כי ההליך הרגיל שנוקטת 
ישראל לגבי " אנשי ספינות " שסיימו לרצות את עונש המאסר , הוא גירושם 
מחוץ לגבולות ישראל , וידוע לו שזו הכוונה גם לגביו , לאחר שירצה את עונשו . 
לכן , טען אבו שרח , כי אם הוא מהווה סיכון בטחוני , הרי שיהיה זה חסר 
הגיון מעשי לגרשו למקום בו אין לשלטונות ישראל שליטה על הנעשה ואין לה יכולת 
למנוע סיכון ביטחוני מצידו כלפיה . על כן אין כל הסבר הגיוני להחלטת ועדת 
השחרורים לדחות את בקשתו לשחרור מוקדם מהכלא ויש לבטלה . עתירתו של מנהיג 
המחבלים התקבלה בבית המשפט המחוזי בבאר שבע , שהעביר העתק ממנה לפרקליטות 
מחוז הדרום והורה לפרקליטות להגיש את תגובתה על העתירה . 
