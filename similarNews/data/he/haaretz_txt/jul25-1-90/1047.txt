לאחר שקלטת הביכורים שלה , " חיה ומתה בארון " , זכתה לתהודה בשוליים התל - 
אביביים לפני קצת יותר משנה , יוצאת שרון בן - עזר עם אלבום שני , שהוקלט 
והופק בתנאים פירטייים פחות . באלבומה החדש ממשיכה בן - עזר לשאת במיליטנטיות 
רוויית כאב את מחאתם של ההומוסקסואלים והלסביות בעולם , שיש בה ביקורת נוקבת 
על סדרי החברה המקובלים בכלל ועל המצואיזם הלוונטיני המקומי בפרט . הרוק , 
הפולק והריתמנבלוז המלודיים העומדים בבסיס הקטעים זכו להפקה מוסיקאלית ( 
בן - עזר ואחיה - רזי ) קטנה , רזה במתכוון , המבוצעת ע"י נגנים שאינם 
תמיד מקצועיים . השבר מדגיש מאוד את יפי קולה והגשתה של המבצעת ואת מרכזיות 
הטקסטים . " זיווה תעשי יותר מהר זיווה אני עוד מעט גומר " , שרה בן - 
עזר ב"זיווה " של הגיטריסט עמי לוי , בקטע שהוא צאצאו הרוחני של " גיבור 
צבא ההגנה " , מהאלבום הקודם . " כל דקה מתוקה מקרבת מוות אטי נורא האשמה 
חמורה : מי הרעיל את הדם כדי לטהר את העולם " ? היא שרה ב"כוונה " המוקדש 
לנגועי האיידס . " למרות הצדק , האימה הנצורים ישיבו מלחמה " , נאמר ב " הנצורים 
והצודקים " המיליטנטי גם ברוחו המוסיקאלית , והעומד בניגוד למרבית הקטעים 
באלבום השואבים את כוחם מהניגוד בין הטקסטים הבוטים ללחנים , להפקה ולביצוע 
הרכים בדרך כלל . " אין לבחור " הוא אלבום של דגלים ובדומה לטובים שבאלבומי 
זאנר זה , מספר הדקות האמינות והחזקות בו עולות בהרבה על אלו הסיסמתיות 
והמשומשות . שניים שלושה קטעים עם התייחסות אישית , אינטימית , היו הופכים 
את האלבום לבוגר יותר , אולם גם כך הוא ראוי לתשומת לב , ולא רק בקרב חובבי 
המוסיקה הקלה . קפמאפרק " האינספייראל קארפטס " היא להקה נוספת בזרם הרוק 
המנצסטרי שהפופולריות שלו תופסת באחרונה תאוצה גם במקומותינו . המוסיקה 
שלהם חוזרת מבחינה מלודית וקונספטואלית כחצי יובל שנים לאחור , אך נשמעת , 
למרות זאת , מקורית , ייחודית ומעניינת למדי . במרכז ההפקה עומד האורגן 
של קלינט בון , המעורר אסוציאציות מיידיות לריי מנזרק , קלידן " הדלתות " . 
הגשתו של טום הינגלי מדויקת , אקספרסיווית וחלולה משהו . המתופף , קראייג 
גיל , מצליח ללא כל וירטואוזיות להוסיף לצליל מימד מעניין וחריג . מרית 
וולש ( באס ) וגראהאם למברט ( גיטרה ) משלימים הרכב המייצר ברוב המקרים 
צליל חורקני ההולך והופך ידידותי בהמשך . שני קטעים , " זו ההרגשה " ו"חזרות 
שמחות רבות " , לוקים בעיקר בלחניהם הנאיוויים . כל היתר טובים בדרך כלל , 
עם ציון לשבח ל"שיר משפחה " על חילופי המקצבים המפתיעים שבו , " זיכרונות 
ממך " האינסטרומנטלי הפשוט והסוחף ו"השמש לא זורחת " המציג במעודנותו ובהרמוניות 
הקוליות הרכות שבו אווירה חריגה יחסית לשאר האלבום . אלו שאינם מפחדים מרוק 
שאינו מעוגל יאהבו את האלבום הזה . ההמלצה מיועדת לאלו המסוגלים להתגבר 
על רתיעתם הראשונית מחומר שכזה . שווה להתאמץ . קפמאפרקמ"מהפיכה פרטית " , 
אלבום ה"וורלד פארטי " הקודם של קאר וולינגר ( איש ה"ווטרבויס " לשעבר ) 
שיצא ב6891 , נותר בזיכרון הלהיט " ספינת השוטים " . נראה שמ"גודבאיי 
גמבו " , למרות החדשנות המעטה שבו , יהיה אפשר לאזכר בעוד כמה שנים יותר 
קטעים . וולינגר המנגן באלבום בגיטרות , קלידים ותופים , והנעזר בגאיי 
צמברס ( קלידים ) , גף טרור ( גיטרות ) וכריס שרוק ( תופים ) , יצר 
פסיפס נאה שבו שזורות השפעותיהם של מיטב אמני שנות הששים . אפשר לזהות בו , 
בין היתר , את רוחם של " הביטלס " , ה"סטונס " , ה"ביצבויס " , " סליי 
סטון " ודילן . גם בעיבודים , בסאונד ובאווירה הכללית ניכרת התחושה כאילו 
עמד הזמן מלכת . לעומת זאת , המסרים בטקסים הותאמו לימינו . על העטיפה 
מצולם וולינגר , החרד לשימור החי והסביבה , עטוי במסיכת חמצן שחורה . מעלותיו 
של האלבום הן אי היגררותו לחקיינות , ויכולתו לטוות מרקם מגובש יחסית ממגוון 
טעמים וכיוונים . מי שאהב בחורף שעבר את לני קרביץ ימצא כאן אלבום טוב לא 
פחות ועשיר בהרבה . 
