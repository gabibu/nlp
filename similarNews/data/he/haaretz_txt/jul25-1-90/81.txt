בגיל 73 , לאחר שנתפס במשך שנים ארוכות בעיני רבים כבעל פוטנציאל שאיננו 
ממומש , מוציא סוף סוף צבי בומס את אריך הנגן הראשון שלו . האזנות חוזרות 
מוכיחות ששווה היה לחכות . " מקומות אחרים " הוא אלבום מגובש , בוגר 
ואמין , הניחן בצירוף המרכיבים שיבטיחו לו תוחלת חיים ארוכה במיוחד . גם 
אם לחני האלבום ( בומס לבדו או בחברת יוריק בן דוד ) אינם חפים לחלוטין 
מנוסחתיות , הם טובים דיים על מנת לאפשר לעיבודים הנהדרים ( יוריק בן דוד ) 
להפכם לשורה נאה ביותר של קטעי אסתטיקה מוסיקלית . נינוחות חמימה והרמונית 
מאוד שורה על האלבום כולו . בומס , המזכיר מאוד בקולו את אריק איינשטיין , 
מצליח בדרכו הרגישה להחמיא מאוד לטקסטים ורוב המקרים גם ללחנים . ממד האקספרסיוויות 
המסוימת , החסר בקולו בהשוואה לזה של איינשטיין , איננו בבחינת מגבלה בהגשת 
הקטעים המצוינים . בנוסף לשבעת השירים שהוא שר , מצויים באלבום עוד ארבעה 
קטעים אינסטרומנטליים , נאים מאוד , שנכתבו על - ידי מוסיקאים אחרים , 
המשתלבים היטב באווירת האלבום . אילו תפסו את מקומם של קטע או שניים מהם 
שירים בביצועו של בומס , היו הופכים את האלבום הזה לאישי ושלם יותר . בלוז , 
בוסה נובה , פולק , סופט רוק , ניו אייג הם התיוגים הססגוניים לקטעים 
של האלבום . עומק , רגישות ועושר מבע הם המתארים הבולטים ביותר שלו . 
" מקומות אחרים " הוא אלבום שיימכר , כמו אלבומי איכות אחרים , בקילוחים 
דקים , אך יהפוך עם השנים לקלסיקה מקומית . קפמאפרק " צדו האחד של אלבומה 
החדש של ספרינגפילד בת ה15 נשמע דל מאוד , ואילו האחר עשוי היטב ומציג מסחריות 
שאיננה צוללת לשיממון אמנותי . את נקודות הזכות על צדו זה של האלבום חבה 
ספרינפילד לניל טנאנט וכריס לאוו , אנשי ה"פטשוף בויס " , האחראים להפקתו 
המוסיקלית ולארבעה מלחניו . השניים השכילו לבנות הפקה רכה , המרפדת היטב 
את מבעה של ספרינגפילד , ומצליחה לשים את הדגשים על יכולותיה הבולטות במקומות 
הנכונים . הצרידות הקלה , והאינטונציות בקולה של ספריגפילד משווים לרוב 
הקטעים באלבום ממד של מיניות , וטנאנט ולאוו מיטיבים להשתמש בהם . ראויים 
לציון הקטעים " אני רוצה להישאר כאן " , קטע הראף המעודן " החולם בהקיץ " , 
וקטע הפוף רווי האוירה " תופסת את מוחך " . צדו הראשון של האלבום ( למעט 
" כך נולדתי " ) לוקה בלחנים שבלוניים ודלים ובהפקה אנמית לחלוטין . ספרינגפילד 
עצמה מגישה את השירים לא רע גם כאן , אולם היא לבדה איננה יכולה למגבלותיהם 
של חמרי הגלם . קשה קצת להמליץ על אלבום על בסיס צד אחד בלבד . קפמאפרקסגנון 
הפיוזן נמצא בפרפורי גסיסה מתמשכים בעשור האחרון . מרבית ההרכבים הלא רבים 
הפעילים בתחום בעולם , יוצרים בדרך כלל מוסיקה אוורירית , פשטנית , טכנית 
מדי וגדושה בחיקויים . בארץ ניכרת פעילות עירנית קצת יותר בתחום זה . גם 
כאן מעטות הקבוצות המצליחות ליצור מוסיקה אותנטית . אנשי " טירוף ביולוגי " 
עומדים במשימה זו בדיסק הבכורה שלהם , וגם אם יצירתם איננה נטולת מגבלות , 
הפוטנציאל המוצג בה הוא רב . לארי סמית , חצוצרן יליד קנדה , מנהיג את 
הלהקה ואליו נלווים שלושה צעירים חיפאים : המתופף אסף סירקיס , הבסיסט 
ששי מזרחי והגיטריסט עופר בן ציון , שאחראי גם על מרבית הלחנים . אישיותו 
של בן ציון היא שמובילה את האלבום . הוא מרבה בעבודת אקורדים דינמית ומלוטשת 
( " אבוז " , " בלרינה " ) החושפת גישה נאה להרמוניות , ונעזר בבס של 
מזרחי המרבה במפגני אגודל נאים , טכנית ויצירתית . המתופף סירקיס מפגין 
בלא מעט קטעים אגרסיוויות יתר , הפוגמת בתחושת האיזון ההכרחית לה תורם החצוצרן 
סמית , שאיננו מאוד דומיננטי בדיסק , הודות לגישתו המעודנת . שמחת החיים 
הרבה , והתקשורת הטובה המפליגה הרחק מעבר למפגני וירטואוזיות מיותרים אל 
מחוזות של הפריה הדדית , גורמים לאלבום הזה להיות אלומת אור מעודדת בהחלט 
באפרוריותו הלאה של הפיוזן המקומי . 
