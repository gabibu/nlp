הממשל האמריקאי עדכן לאחרונה את גורמי הביטחון בישראל בדבר פעולותיו למניעת 
העברת ציוד צבאי לעיראק . מקורות מדיניים מסרו ל"הארץ " כי הממשל האמריקאי 
העביר לחוסיין מלך ירדן ולנשיא חוסני מובארק איגרת , בה הם מתבקשים למנוע 
העברת ציוד צבאי ממדינות שונות לעיראק . ארה"ב הבהירה לישראל כי היא פועלת 
לנוכח המידע שהצטבר בדבר כוונותיו של נשיא עיראק , סדאם חוסיין , להצטייד 
בנשק לא קונבציונאלי . לדעת האמריקאים , עלול נשק מסוג זה בידי סדאם חוסיין 
להעלות את המתיחות במזרח התיכון . במקביל , פועלת ארה"ב למנוע גם מתן ציוד 
קונבנציונאלי לעיראק , כמו תותחים וציוד נוסף . גורמים ביטחוניים בישראל 
אמרו , כי הממשל האמריקאי מגלה רגישות רבה לאיומי המלחמה של הנשיא העיראקי . 
הנושא עלה גם במהלך שיחותיו של שר הביטחון , משה ארנס , עם שר ההגנה ריצארד 
צייני , בוואשינגטון . עם זאת , ציינו הגורמים הביטחוניים כי לא נשקפת 
סכנת מלחמה קרובה במזרח התיכון . להערכתם , לא נשקפת כרגע כל סכנה לא מתחום 
סוריה ולא ממדינות ערביות אחרות . להערכה זו שותפים גם סגן הרמטכ"ל האלוף 
אהוד ברק , וכן הרמטכ"ל דן שומרון , שאמרו זאת באחרונה בתדריכים לכתבים 
הצבאיים . בתוך כך , הסכימו עיראק וכוויית לפתוח בשיחות בקשר למחלוקת בנושאי 
הנפט והגבול , שגרמה למשבר בעולם הערבי . אולם למרות הנכונות להידברות , 
צופים משקיפים דיפלומטים כי המו"ם בין שתי המדינות יהיה ארוך וקשה . אתמול 
הודיעה סעודיה כי ראש ממשלת כוויית , נסיך הכתר שייך סעד אלעבדאללה אל - 
סבאח , וסגן יו"ר מועצת הפיקוד המהפכני בעיראק , עיזאת איבראהים , יקיימו 
היום פגישה בגדה בחוף ים - סוף . למשלחות יצטרפו שרי החוץ של שתי המדינות . 
השתתפותם של שרי החוץ במשלחות באה בהפתעה , לאור העובדה שבגדאד האשימה 
בשבוע שעבר את שר החוץ הכווייתי כי הוא סוכן אמריקאי . במאמצי התיווך בין 
שתי המדינות השתתף גם חוסיין מלך ירדן , שחזר אתמול מביקורים חטופים בכוויית 
ובבגדאד . דיפלומטים אמרו , כי ייתכן שבעקבות ההתערבות הסעודית ירככו העיראקים 
את עמדותיהם , אולם טרם ידוע מה תהיה תגובת כוויית . המשבר פרץ ב71 ביוני 
בעת שנשיא עיראק האשים את כוויית ואת איחוד הנסיכויות בתקיעת פגיון מורעל 
בגבה של עיראק על - ידי הצפת השוק העולמי בעודפי נפט , פעולה שגרמה לעיראק , 
לטענתו , הפסד של 41 מיליארד דולר . שגריר ארה"ב בסוריה , אדוארד גרגריאן , 
אמר אתמול בדמשק כי ארה"ב מחויבת בהגנה על האינטרסים החיוניים שלה באזור 
המפרץ , אך היא חותרת למציאת פתרון של שלום למתיחות שם . 
