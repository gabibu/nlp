בעקבות פרשנות משפטית על התנאים המשפטיים של כתב השיפוי שהוציא בנק טפחות 
לטובתו של מנכ"ל הבנק לשעבר משה מן , החליט הבנק שלא להעניק הגנה משפטית , 
או שיפוי על הנזק שייגרם למן בהתברר התביעה המשפטית שהוגשה נגדו . עמדה 
זו של הנהלת הבנק גובשה בימים האחרונים , בעקבות פרשנות משפטית לכתב השיפוי 
שהוצא לטובתו , זמן קצר לפני שפרש מן הבנק . נגד מן הוגשה בשבוע שעבר תביעה , 
שבה הוא מואשם בקבלת דבר במרמה בנסיבות מחמירות , ובקבלתקפתמונה1 , 21פ9טובות 
הנאה . כתב התביעה מתייחס לרכישת דירת המגורים שלו מבנק טפחות . כחלק מהסכם 
הפרישה של מן מבנק טפחות , הועבר לטובתו כתב שיפוי . בכתב השיפוי נאמר , 
בין השאר , כי מן יהיה זכאי למימון הוצאות הגנה משפטית , וכן לכיסוי הוצאותיו 
שיגרמו עקב פעולות שעשה במהלך עבודתו לטובת הבנק . הפרשנות המשפטית גורסת , 
כי טובות ההנאה שקיבל מן , בעת רכישת החווילה , לא היו פעולה לטובת הבנק , 
ועל - כן כתב השיפוי אינו עונה על תנאי מהותי הכלול בו . מאז הוגשה התביעה 
המשפטית נגד מן , הוא שוהה בחו"ל , ולא ניתן היה לקבל את תגובתו . 
