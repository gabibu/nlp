חלה עליה ברמת ההגנה על הייצור המקומי . כדוגמה לכך הביא ברונו את הגידול 
במספר הפריטים עליהם חלו הגבלות יבוא מ44 פריטים ב08 ל337 פריטים ב88 . 
בכנס המרכז הישראלי לניהול שעסק בחשיפת המשק הישראלי לייבוא , אמר ברונו 
כי ליצואנים צריך להיות אינטרס בהורדת חומות ההגנה שאמנם יביאו בטווח הקצר 
לבעיות מעבר , אך בטווח הארוך יעלו את כושרה של התעשייה הישראלית להתחרות 
בשווקי העולם . ברונו ציין , כי יש לבצע את החשיפה בהדרגה , אולם יש לנקוב 
בתאריך יעד שבו יוסרו כל ההגבלות ותהיה חשיפה מלאה , כדי למנוע את חשיפתם 
של פקידי ממשלה ללחצים פולטיים ואחרים . הוא ציין , כי אינו חולק על הטענה 
כי חשיפה צריכה להיות חלק מתוכנית כלכלית מלאה , אך לחשיפה תפקיד מרכזי 
בתוכנית כזו . הוא הדגיש עם זאת כי חייבים לשמור על השגי תוכנית הייצוב 
מ58 וצעדים שיביאו לביטול ההשגים מהווים טעות חמורה . נגיד בנק ישראל סיים 
את דבריו בפנייה לתעשיינים כי לא ישכחו כי חשיפת המשק הישראלי לייבוא מתחרה 
נועדה בעיקר לאפשר לצרכן הישראלי לרכוש מוצרים במחירים זולים יותר . נשיא 
התאחדות התעשיינים , דב לאוטמן , חלק על דבריו של נגיד בנק ישראל ואמר 
כי להערכתו לא חלה נסיגה בתחום חשיפת התעשייה הישראלית ולהערכתו תולדות העשור 
האחרון הינם תוצאה של מדיניות כלכלית שהביאה לשיבוש המהלכים . לאוטמן אמר 
" הבעייה היא לא התעשייה אלא העובדה שכל המשק חולה והתעשייה הינה אבר אחר 
במשק " . לאוטמן ציין כי הוא מסכים עם ברונו במישור התאורטי אף במקביל הוא 
דורש מדיניות של חשיפה נכונה וחכמה שתביא לחשיפת כל המערכות במדינה , תוך 
התייחסות למצב השורר במשק וקביעה של לוח זמנים בהתאם לכך . הוא ציין , 
כי מפעלי התעשייה קלטו בששת החודשים הראשונים של השנה 000 , 6 עובדים חדשים 
שבחלקם עולים חדשים . הממונה על הכנסות המדינה , יורם גבאי , אמר כי יש 
לבצע את החשיפה במהירות על מנת לא לשלב את העולים במערכות של אי יעילות . 
הוא ציין , כי הסכמי הסחר של ישראל עם השוק המשותף גרמו לתוצאות כלכליות 
לא רצויות שהביאו לניוון הקשרים המסחריים עם מדינות זולות יותר . הוא הדגיש , 
כי תקופת העלייה היא התקופה הטובה ביותר לביצוע שינוי מבני במשק וקרא לבצע 
חשיפה מלאה ללא שיקולי הדדיות וליברליזציה זהירה בתחומים שבהם יש יצור מקומי . 
בדיון לקחה חלק גם גבריאלה כהן , הממונה על מדיניות יבוא במשרד התעשייה 
והמסחר , שאמרה כי אין חילוקי דעות לגבי הצורך בחשיפה , אולם יש לבחון 
את העיתוי לביצוע החשיפה בתקופה של צמיחה ולא כיום . לדבריה יש לתכנן את 
החשיפה ורק לאחר תחילת הצמיחה ליישמה , תוך חקיקת חוק נגד סחר בלתי הוגן . 
