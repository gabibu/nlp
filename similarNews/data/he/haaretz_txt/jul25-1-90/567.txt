בודפשט ( מיוחד ל"הארץ " ) . נציגי הפדרציה הרוסית ושלוש המדינות הבאלטיות 
החליטו לפתוח מיד במשא - ומתן על הסדרת היחסים ביניהן . הכוונה היא לסיים 
את המשא - ומתן תוך ששה עד שמונה שבועות ולכונן " יחסים חדשים לגמרי בטיבם " . 
הרעיון הועלה על - ידי נשיא הפדרציה הרוסית , בוריס ילצין , והוא נענה 
בהתלהבות על - ידי ראשי המדינות הבאלטיות . אם יסתיים המו"ם בהצלחה , עלול 
מיכאיל גורבצוב לעמוד בפני עובדה מוגמרת , כאשר הוא יפתח במשא ומתן עם המדינות 
הבאלטיות . עם זאת ברור מראש , כי כל הסדר שיושג , יהיה טעון אישור המוסדות 
המרכזיים של בריה"ם . ילצין , הנמצא כעת בלאטוויה , אמר כי פדרציה של רוסיה 
עתידה להכיר בעצמאות לאטוויה בתוך ארבעה או ששה שבועות . גורבצוב עצמו מוכן 
להתחיל בקרוב בשיחות עם אסטוניה , וכבר מינה צוות בכיר שידון עם הרפובליקה 
המורדת . כך דיווחה סוכנות הידיעות האסטונית . בידיעה נאמר כי עוזר בכיר 
של גורבצוב התקשר לנשיא אסטוניה , ארנולד רואוטל , ואמר כי השיחות יוכלו 
להתחיל כבר בתחילת השבוע . העוזר , גריגורי רבנקו , אמר כי הבסיס לשיחות 
תהיה ההצעה לחוזה חדש המסכם את היחסים בין 51 הרפובליקות הסובייטיות למוסקווה , 
החוזה שגורבצוב מקווה להגיש בתוך חודשיים . רואוטל התעקש במהלך השיחה כי 
אסטוניה תהיה מוכנה לשאת ולתת רק על בסיס הצהרת העצמאות שלה . בראש המשלחת 
של בריה"ם יעמוד גורבצוב עצמו , והיא תכלול גם את ראש הממשלה ריזקוב , 
את רבנקו , ואת אנאטולי לוקיאנוב , יו"ר הפרלמנט הסובייטי . קפידבינהוועידה 
הראשונה של הכורדים בבריה"ם הסתיימה בסוף השבוע במוסקווה בהצעת החלטה התובעת 
מהקרמלין לבחון הקמת אזור אוטונומי כורדי בבריה"ם . בוועידה השתתפו כורדים 
מעיראק , איראן , טורקיה וסוריה . נשיא הוועידה , קארים נדירוב , הזכיר 
כי בשנים 32919291 היה קיים אזור כורדי עצמאי בשטח אזרבייגאן של היום , 
בסמוך לאזור נאגורנו - קרבאך . נדירוב הוסיף כי בסקר האוכלוסייה האחרון שנערך 
בבריה"ם נמנו כ051 אלף כורדים , אולם , לדבריו , מספרם האמיתי מגיע לכחצי 
מיליון . הפרלמנט הסובייטי עתיד להקים בקרוב ועדה מיוחדת לבחון את הדרכים 
לשיפור מצבם של הכורדים בבריה"ם , ובין היתר לאפשר להם הפעלת תחנת רדיו 
ועיתון עצמאי . במוסקווה נמסר אתמול , כי לפי שעה אף ארגון ברחבי בריה"ם 
לא נענה רשמית , לא בחיוב ולא בשלילה , לצו הנשיאותי של גורבצוב , המחייב 
את כל הארגונים הבלתי - סדירים להתפרק ולמסור את נשקם תוך שבועיים . מפקד 
כוחות משרד הפנים הסובייטי הצהיר , כי במקרה הצורך יופעלו כוחותיו , כדי 
לתת תוקף לצו הנשיאותי , ולו גם בכוח . גורבצוב מבקש באמצעות הצו למנוע 
התנגשויות בין - עדתיות , שהתרבו מאוד בזמן האחרון . ראשי כמה ארגונים , 
כגון המיליציה הצבאית הארמנית , הודיעו עוד לפני הוצאת הצו , שאין בכוונתם 
לציית לו . קפידבינהפרלמנט של הרפובליקה הסובייטית ביילורוסיה ( רוסיה הלבנה ) 
הכריז שלשום על ריבונות הרפובליקה והצטרף בכך לשורה של רפובליקות אחרות 
בבריה"ם הדורשות קשרים פחות הדוקים עם מוסקווה . סוכנות הידיעות הביילורוסית 
" בלטה " מסרה מבירת הרפובליקה , מינסק , כי ההצבעה נתקבלה פה אחד , 
אם כי רק 032 מבין 053 הצירים נכחו בישיבה . בחודשיים האחרונים הועברו ברפובליקה 
האוקראינית ובפדרציה הרוסית הצהרות דומות , בעוד שמולדאוויה ואוזבקיסטאן 
הכריזו כי חוקי הרפובליקה קודמים לחוקי בריה"ם . גורבצוב התעלם משלוש ההצהרות 
האלה , אולם הוקיע ברוגז רב את הכרזתן של הרפובליקות הבאלטיות על עצמאות 
מלאה . ביילורוסיה היא בעלת אוכלוסיה של 01 מיליון מתוך 082 מיליון תושבי 
בריה"ם . קפידביננטישת המפלגה הקומוניסטית של בריה"ם נמשכת . אתמול התפטרו 
82 חברי פרלמנט אוקראינים שהיו שייכים עד כה למפלגה הקומוניסטית , והודיעו 
כי הם מתכוונים להכריז על הקמת סיעה עצמאית . בין חברי הפרלמנט האוקראיני 
שפרשו גם ולאדימיר גרינב , אחד משני סגני יו"ר הפרלמנט . מנהיג המפלגה הקומוניסטית 
במוסקווה , יורי פרוקופייב , אמר כי 000 , 01 מחברי המפלגה החזירו החודש 
את פנקסי החבר שלהם , זאת לעומת 000 , 22 איש שעזבו בחצי השנה האחרונה . 
פרוקופייב הוסיף כי הסכנה הגדולה ביותר בפניה ניצבת המפלגה הקומוניסטית , 
היא איחוד כל הכוחות האנטי - קומוניסטיים . 
