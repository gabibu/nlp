בוקר בוקר אני פותחת את העיתון בדפיקות לב מואצות : האם עלה הדולר או ירד ? 
ואם עלה או ירד באיזה שיעור ? אם עלה כמה כסף אני עתידה להפסיד ? ואם 
ירד כמה כסף הפסדתי כששילמתי לפי השער היותר גבוה ? ממתי הפכתי לאשת כספים 
העוקבת באובססיוויות אחרי שער הדולר ? התשובה היא מרגע שהממשלה הרשתה לעשות 
במדינת כחול - לבן עסקאות בשקלים צמודים לדולר , ובנק ישראל הוסיף חטא על 
פשע והחליט על ניוד שער הדולר בשיעור של עד כדי % 5 . מכיוון שמשפחתנו רכשה 
דירה חדשה לפני כמה חודשים , צמודה לדולר כמובן , הרי כל תשלום כרוך במריטת 
עצבים . ב12 במארס , לדוגמה , כשהיה עלינו להשליש את התשלום הראשון , 
השער הידוע ( כלומר , השער של היום הקודם ) היה 0500 . 2 . זה היה שער 
נוח , יחסית . אולם תנאי ההצמדה בחוזה היו שהתשלום יהיה לפי השער השורר 
בתוקף באותו יום . לכן בדקנו בערב האם היה שינוי בשער הדולר והתברר כי 
הוא עלה ל5120 . 2 עלייה של % 28 . 0 . העלייה המזערית הזאת עלתה לנו בתוספת 
של יותר מ000 , 1 שקל . סתם ככה . אבל מה שהרגיז במיוחד כעבור יומיים 
התחיל השער לרדת וכעבור שבוע ירד השער ב%63 . 1 לרמה של 0499 . 1 . מדוע 
לא חתמנו על החוזה שבוע יותר מאוחר ? מישהו מצעירי המשפחה רכש דירה אף הוא . 
הוא עובר אותה מריטת עצבים , ובכל פעם שעליו לשלם על חשבון הדירה , מתברר 
שבדיוק באותו יום השער יותר גבוה מכפי שהיה ביום הקודם ומכפי שהיה יום לאחריו . 
אולי זה סתם ביש מזל . אבל ברור שאם השערים לא היו משתוללים כל כך ביוזמתו 
הלא ברוכה של בנק ישראל , לא היה קורה ביש המזל הזה . קחו לדוגמה את השערים 
מתחילת חודש יולי . האם אפשר להסביר באופן הגיוני את הנדנדה הזאת ? את 
מי משרת השער המקפץ הזה לא ברור . אנשי עסקים מתלוננים קשות ואנשים פרטיים , 
העושים עסקאות תמימות , נאלצים להתמודד עם הפסדים של מאות ואלפי שקלים . 
יש במדינת ישראל חוק ( חוק הפיקוח על מצרכים ושירותים ) , המחייב שמחירי 
מצרכים ושירותים יהיו נקובים במטבע ישראלי , קרי שקלים , בלבד . למישהו 
אכפת בכלל החוק הזה ? חוץ מזה , ממילא כל מי שרוצה יכול לעקוף אותו . 
קובעים מחירים בשקלים , אך מצמידים אותם לדולר . אפשר עוד להבין שמוצרים 
מיובאים בשלמותם מחו"ל , כמו מכוניות , צמודים לדולר או למטבע זר אחר , 
אבל מה לדולר ולמחירי דיור , כאשר יש מדד תשומה בבנייה למגורים ? מה לדולר 
ולשכר דירה כשיש מדד מחירים לצרכן ? מה לדולר ולאולמות שמחה ? במדיניותה 
הופכת הממשלה את כל אזרחי המדינה לאנשי כספים ומומחים למטבע זר . בינתיים 
לא הוכרזה ישראל כמדינה ה15 של ארה"ב , ואין סיבה מדוע הממשלה לא תאסור 
על הצמדות לדולר במקרים שאין צורך בכך . ואין סיבה מדוע הממשלה , אם היא 
אכן חפצה בהחזרת היציבות והשפיות למשק , לא תפסיק את את הניוד המטורף של 
שער הדולר . אבל מה אני מדברת , העלאת המחירים של השבוע שעבר מוכיחה שלממשלה 
אין תוכניות לייצב את המשק . בעוד ימים אחדים עלינו לשלם על חשבון הדירה . 
ביום שבו השער יקפוץ כאחוז תזזית כלפי למעלה , תוכלו לדעת בביטחון שזה 
יום התשלום שלנו . 
