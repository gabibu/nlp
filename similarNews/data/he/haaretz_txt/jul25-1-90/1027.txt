" הפגישה נמשכה כשעה וחצי ובסך הכל היתה אוירה טובה " , אמר אמש המאמן הלאומי 
יצחק שניאור . בצוותא עם עמיתו יעקב גרונדמן ועם מאמן נבחרת הנוער אמנון 
רז קיימו אמש מאמני הנבחרות מיפגש עם מאמני הליגה הלאומית באיצטדיון רמת 
גן , כדי להציג בפניהם את תוכנית העבודה לעונה הבאה . שניאור אמר , כי 
לפגישה הגיעו רק שבעה ממאמני הליגה הלאומית . חסרו מאמני בני יהודה ( גיורא 
שפיגל בחו"ל ) , מכבי חיפה ( שלמה שרף בטבריה והודיע על היעדרו ) , 
הפועל באר שבע , מכבי נתניה והפועל תל אביב . נכחו : צבי רוזן , אמציה 
לבקוביץ , יצחק שום , דרור ברנור , אברהם גרנט , זאב זלצר , יהושע פייגנבוים , 
ווייטק לאזארק . בעקבות בקשת המאמנים הוחלט לדחות ביממה את מחנה האימונים 
של הנבחרת האולימפית והוא יחל ב - 82 באוגוסט וימשך שלושה ימים . עוד סוכם , 
כי האימונים של כל הנבחרות הלאומית , האולימפית והנוער יהיו באותם ימים , 
כדי לצמצם למינימום את הפגיעה באימוני הקבוצות . לפי התוכנית יהיו מחנות 
האימונים של הנבחרת האולימפית בימים ב ו - ג מידי שבוע . שניאור אמר , 
כי גם הנבחרת הלאומית תחל בפעילות במחצית ספטמבר ותתאמן יום בשבוע . 
