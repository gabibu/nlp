א כל יוצרי הרוק הם הומאניסטים מוצהרים , אך מדובר בכל זאת בזאנר האמנותי 
המעורב ביותר במאה העשרים . זהו גם התחום התרבותי היחיד שבו האמן זוכה מיד 
להכרה , ומי שלא התגלה בימי חייו לא יתגלה עוד לעולם . האמן מנצל את הפופולאריות 
הזאת לגריפת כספים , ולעתים גם להפצת דעותיו . למרות צמיחתן של להקות אלימות 
וגזעניות בשוליים , נשאר הזרם המרכזי ברוק הומאניסטי בהשקפותיו . המספר 
העצום של חובבי הרוק , גילם הצעיר , נטייתם להעריץ אוטומטית את האמן המבצע , 
מערכת ההגברה כל אלה עלולים היו להביא אל האולמות תופעות המוכרות יותר 
ממגרשי הכדורגל . כוכבי הפוף , המודעים היטב לסכנה התמידית המרחפת מעל 
המופע , מקפידים על פי רוב להעביר לקהל מסרים אנטי - פשיסטיים מובהקים . 
מצילים את כדור הארץ , מסייעים לרעבים באתיופיה , מתנגדים למלחמת וייטנאם , 
נלחמים באפרטהייד . אמני הפוף המליצו תמיד לעשות אהבה ולא מלחמה . אולם 
התכנים לא מנעו סממנים פשיסטיים מובהקים בהופעות : בתוך הקהל הגדול , השר 
כאיש אחד עם הזמר , נוצרת , אוטומטית כמעט , תחושה של טשטוש הזהות העצמית . 
השאלה היא מה קורה כאשר יש סתירה מובהקת בין התמליל הפציפיסטי לבין המוסיקה , 
התפאורה והאווירה . הבעייתיות הזאת הגיעה לשיאה בדצמבר 97 , עם הופעת 
התקליט " החומה " של להקת הפינק פלויד . הנושא בתקליט , כמו גם במופע 
ובסרט שנוצרו בעקבותיו , היה גריסתו של הפרט בין גלגלי המכונה החברתית הגדולה : 
בית - הספר , האם המסרסת , הצבא , המלחמה . הגיבור היה בן - דמותו של 
הסולן , רוגר ווטרס . במוצאי השבת שעברה , העבירה הטלוויזיה בשידור ישיר 
את שובו של ווטרס לחדשות : " החומה ברלין 09 " , אחד המופעים המשעממים , 
ויחד עם זאת המאיימים ביותר , שנראו על המרקע אי פעם . השידור המוסיקלי 
נפתח כשלימוזינה לבנה פלטה מתוכה חבורת לובשי עור , שהתמקמו תחת דגל ענק 
ועליו שני פטישים מוצלבים . הרמקולים שאגו , אלומות אור הצליפו במאות אלפי 
הפרצופים בקהל , הליקופטרים המריאו ולהקת " סקורפיונס " ביצעה את השיר 
הראשון בקונצרט הגדול והיקר בתולדות הרוק . 002 אלף משלמי כרטיסים ומספר 
לא ידוע של צופים נוספים , רובם ככולם גרמנים , עמדו סביב הבמה ברדיוס 
של ארבעה קילומטרים . אף על פי שהמארגנים הגרמנים הודיעו שהקונצרט ייערך 
מעל שרידי כיכר פוטסדם , הוקמה הבמה למעשה מאה מטרים דרומה משם , על שרידי 
מפקדת הרייך השלישי . כמה שעות לפני המופע , חיילים מזרח - גרמנים שסרקו 
את השטח גילו במקרה בונקר ענק , שחוקרים טרם הספיקו לבדוק . אלפרד קרנדל , 
אוצר במוזיאון ברלין המערבית , הורשה להיכנס לבונקר לכמה דקות ומצא פרסקות 
ענקיות המתארות חיילי אס . אס . מגינים בגופם על ילדים קטנים , בלונדינים . 
הבונקר נסגר זמנית , בשל מחלוקות בין הרשויות , ועליו נבנתה החומה המפוארת 
של רוגר ווטרס , 861 מטר אורכה . כפי שהסביר מארגן המופע , הטייס בדימוס 
לאונרד צשייר , הריסת החומה במקום הרגיש הזה יסמל את הפלת המחיצות בין עמים 
ובין בני אדם . לצשייר היה אולי עוד הרבה לומר , אבל שריקות בוז שהועברו 
בשידור חי למיליארד צופים הבהירו לו שלקהל הגרמני אין עניין בתזכורות מהסוג 
הזה . צשייר הודה במהירות לרוגר ווטרס והודיע שהגוף המסתורי שבראשו הוא 
עומד , " הקרן למען נפגעי אסונות " , מתכוון לגייס מיליארד דולר , שהם 
עשרה דולר על כל אדם שנהרג במלחמות במאה העשרים . מה פתאום עשרה דולר ומה 
פתאום קורבנות המלחמות במאה העשרים , למה לא מאה דולר לכל קורבן של מלחמת 
העולם השנייה או דולר אחד לכל מי שנהרג במלחמות בכלל ? התשובה היא שזה בכלל 
לא משנה , מכיוון שכרגע אין שום תקווה לגייס אפילו דולר אחד . בימים האחרונים 
עסוקים ראשי הקרן בניסיון נואש לכסות את ההשקעה . לאונרד צשייר , 27 , 
הוא גיבור מלחמה בריטי עטור מדליות . הוא הוביל את הלהק שהשמיד את הסכרים 
בקרב על הרוהר , בין השאר , ושמו מופיע בכל אנציקלופדיה צבאית . צשייר 
הסתפק שנים רבות בתהילתו כאחד הטייסים המפורסמים בעולם , ושיתף פעולה עם 
יוצרים שונים שניזונו מסיפור חייו והפכו אותו לספר , סרט וגם קומיקס . 
בשנים האחרונות מאס במוניטין המלחמתי שלו והחליט , כנראה על פי הדוגמה של 
אלפרד נובל , לייסד קרן למען השלום . תחילה שיכנע את נשיא ארצות הברית 
לתרום לקרן טילי " פרשינג " ישנים , במטרה למכור חתיכות מהמתכת כמזכרת 
מימי המלחמה הקרה . כשהתברר שאין ביקוש היסטרי לטילי פרשינג , החליט לארגן 
מופע רוק ענק שיגייס כספים בסכום כה גבוה , עד שהריבית לבדה תספיק לממן 
את כל הפעולות ההומניטריות הדרושות בעולם . הרעיון היה איפוא לארגן מופע 
צדקה שישים קץ למופעי הצדקה . צשייר מבין יותר בפצצות מאשר במוסיקה , והוא 
חיפש מישהו שיסכים לקחת על עצמו את המשימה האמביציוזית . לא במפתיע , פנה 
לבוב גלדוף ולא במפתיע , גלדוף סירב באדיבות ( המופע ספג במהלך הכנתו סירובים 
רבים , ושבוע לפני קיומו עדיין אי אפשר היה לפרסם בביטחון את רשימת המשתתפים ) 
. באותם ימים הסתובב בלונדון רוגר ווטרס , מותש מהמאבק המשפטי שניהל נגד 
חבריו לשעבר בלהקת " פינק פלויד " וממורמר מכישלון תקליטו האחרון , " רדיו 
ך . א . ו . ס . " . ווטרס אמר לעיתונאים ששאר חברי הפינק פלויד בגדו בו 
ומתנכלים לו בכל דרך אפשרית . ווטרס נפגע במיוחד מההצלחה הגדולה שלה זכתה 
הלהקה בלעדיו . הוא חיפש נקמה , ומצא את צשייר . ווטרס התייתם מאביו במלחמת 
העולם השנייה . הוא הסביר לטייס בדימוס את המסר הפציפיסטי החבוי ביצירתו 
" החומה " . לא ברור אם גם הסביר לו שלמרות השאיפה להרוס את החומה בין בני - 
אדם , הוא משוחח עם חבריו לשעבר באמצעות עורכי - דין . אין זו הסתירה הראשונה 
ביצירותיו של ווטרס : התקליט שבו הוא שר " כסף , זה פשע " הביא ללהקה 
רווחים אדירים , ואלה עומדים במרכז המאבק המשפטי שניהל נגד חבריו . צשייר 
החליט שהיצירה אכן הולמת את מטרות הקרן ויצא לחפש מממנים . הוא מצא אותם 
מהר מאוד : הקהיליה האירופית . המדינות החברות בקהיליה כיסו את כל הוצאות 
המופע , תשעה מיליון דולר . גרמניה אימצה את המופע , בחרה את האתר , 
וקיבלה את הכספים מתקציב " אירועי תיירות מיוחדים " של הקהיליה . התנאי 
היה שהנשיא התורן של אירופה , זאק דלור , ינאם בתחילת השידור ושסמל הקהיליה 
יופיע על המסך פעמים אחדות . שידורי הטלוויזיה אמורים היו להחזיר את ההשקעה 
כולה , אך כבר ברור שההכנסות יהיו נמוכות מהצפוי . חלק מהתשלומים תלויים 
בסקרי הצפייה של המפרסמים , ונראה שהתוצאה מאכזבת : גם אם מיליארד צופים 
צפו בפתיחת הקונצרט , שיעור נמוך מהם נשאר ער עד הסיום . למרות לחצים כבדים 
של הקהיליה , שתי מדינות באירופה , צרפת ויוגוסלוויה , לא שידרו את המופע . 
יוגוסלוויה לא פירסמה את הנימוקים להחלטה , אך סביר להניח שהם קשורים לבעיות 
פוליטיות - רגשיות יותר מאשר לבעיות כלכליות . בצרפת טענו מנהלי הרשתות 
הפרטיות שרשימת המשתתפים מאכזבת ומבטיחה מופע משעמם , ואילו ברשתות הציבוריות 
סברו שהמסר של היצירה " אינו תואם את ערכי ההומאניזם כפי שאנו מבינים אותם " . 
בטלוויזיה הישראלית כנראה התקבלה ההחלטה בבלגאן הרגיל . נראה שאיש ממקבלי 
ההחלטות לא שמע על רוגר ווטרס ולא ידע ש"החומה " נחשבת בעיני מבקרים רבים 
בעולם הפוף ליצירה המעודדת אלימות . בסך הכל רצו להראות שיש שינוי בטלוויזיה : 
בתקופתו של חיים יבין , לא שידרו שם מופעי פוף חשובים בהרבה , שלא נערכו 
בברלין המאוחדת . " החומה " לא תסייע למניעת הפאשיזם , כשם שהסרט " התפוז 
המכאני " רק עודד מעשים מחרידים , גם אם כוונתו המקורית של המחבר היתה 
לגנות את האלימות בחברה . התקליט הוא אלים , בומבסטי , יוצר גלוריפיקציה 
של הזמר כמנהיג עם , מעודד אלימות נגד נשים ונגד מיעוטים . סרט הקולנוע 
גרוע אף יותר : הקונצרט בברלין חזר על עיקרי הסצנות , פרט לזו שבה התלמידים 
שורפים ספרים , מחברות ומורים . אולי איזה גרמני אמר שאת זה הם כבר מכירים . 
אפילו בסצנות שבהן המסר הפציפיסטי הוא חד - משמעי , מעורר המופע הזה תחושת 
גועל . אחרי מות אביו במלחמת העולם השנייה , קם בן - דמותו של ווטרס ושר 
יחד עם הקהל " החזירו את הבחורים הביתה " . הבחורים הם חיילי בריטניה הנלחמים 
בנאצים : גם אם ינסו להסביר מאה פעם שזה רק משל אוניברסלי לשלום ואחווה , 
זה נשאר משל על חיילים בריטיים הנלחמים בנאצים . הטלוויזיה הישראלית מגלה 
לפתע פציפיזם ראדיקלי משהו . למרבה השמחה , מתברר שהמדיום הטלוויזיוני אינו 
משתף פעולה . כל מה שהיה מפחיד בסרט , מאיים במופע החי , מרשים בתקליט 
התגלה בטלוויזיה כמנופח , מגוחך ופאתטי . אפשר שבברלין , עברה במאזין 
צמרמורת כשמאות אלפי גרונות צעקו אותן הברות על פי פקודתו של ווטרס . אך 
על המסך הקטן בסלון , יכול גם ילד להבחין במנגנון של המניפולציה הזאת . 
הטלוויזיה מתגלה שוב ושוב כבעלת אופי דמוקרטי לעילא . בשורה טובה נוספת 
היא שעכשיו נזכה לראות את מופעי הפוף הבאים , שיהיו בוודאי מעניינים יותר : 
הטלוויזיה לא תוכל להתחמק משידור קונצרט למען הרעבים , אחרי שהעבירה את 
הפארסה הגרמנית הזאת . 
