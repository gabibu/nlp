שני תלמודי תורה , המקורבים לתנועת ש"ס , שקיבלו מעיריית ירושלים כסף למטרת 
בנייה , שלשה חודשים לפני הבחירות האחרונות לכנסת , לא השתמשו בכסף לצורכי 
בנייה כפי שסוכם , ולא ברור איזה שימוש נעשה בכסף . שני התתי"ם , תלמוד 
תורה מאור ישראל , המנוהל על ידי הרב משה בוסו , ותלמוד תורה המסילה , 
המנוהל על ידי הרב משה שרם , קיבלו כל אחד מהם , ביולי 88 , סכום של 
מיליון וחצי ש"ח . גזברות העירייה העבירה לכל אחד משני המוסדות , 005 אלף 
שקל , שליש מהסכום שאושר , כמקדמה . תמורת הכסף העבירו המוסדות לעירייה 
התחייבות חתומה , שאם בתוך שנתיים הם לא יתחילו בבנייה , יוחזר הכסף לעירייה . 
ראובן דנגור , חבר מועצת העירייה מטעם ש"ס , המנהל את רשת התתי"ם של ש"ס , 
הוא שסייע בזמנו למוסדות להשיג את ההקצבות ואת המגרש המיועד עבורם . דנגור 
מקורב לשר הפנים אריה דרעי . מעיריית ירושלים נמסר כי העירייה מבררת עתה 
עם שתי העמותות , אם יש בכוונתם לעמוד , בתנאי מתן התקציב , או שיידרשו 
להחזיר את הכסף . 
