עקרון פעולתה של " ריאת הברזל " היה פשוט : החולה שכב בתוך תא אטום כשרק 
ראשו בולט מחוץ לתא . לחץ האוויר בתא שנה לסירוגין : הגדלת הלחץ בתא , 
שכיווצה את בית החזה , גרמה לנשיפה ; הקטנת הלחץ גרמה להתרחבות בית החזה 
ולשאיפת אוויר . ריאות הברזל המגושמות גודלן הגיע לזה של חדר קטן שהצילו 
את חייהם של ילדים רבים שחלו בפוליו בשנות ה05 , הוצאו משימוש מאז תחילת 
שנות ה06 , כאשר הן הוחלפו במכשירי הנשמה שפעלו באמצעות החדרת אוויר בלחץ 
אל קנה הנשימה . בעשורים האחרונים שוכללו מכשירי ההנשמה , והם מחדירים כמות 
מדודה ומדויקת של אוויר ( ששיעור החמצן בו מדויק אף הוא ) אל ריאות החולה 
בקצב הניתן לתיכנות . אולם מכשירי ההנשמה , גם המשוכללים ביותר , אינם 
נטולי סיכונים . החדרת האוויר עתיר החמצן לריאות עלולה לפגוע בהן ; קיימת 
סכנה של זיהום ושל פגיעה בקנה הנשימה , וסכנה לריאות במיוחד אצל תינוקות . 
מכשירי ההנשמה מחדירים את האוויר לריאות בלחץ . לצורה כזו של הנשמה יש שני 
חסרונות בולטים : ראשית , בפעולת ההנשמה הזו אין כלל הפעלה של שרירי בית 
החזה , בעוד שבהנשמה באמצעות ריאת ברזל הונעו השרירים והיה בכך משום סיוע 
לתהליך שיקומם של חולים . שנית , החדרת אוויר בלחץ אל הריאות ( במקום שהוא 
יישאב על ידי יצירת ואקום ויהיה בלחץ אטמוספרי רגיל ) מקטינה את נצולת החמצן 
של הריאות , משום שהלחץ גורם להידוק כלי הדם הנימיים בריאות , זרימת הדם 
נחסמת חלקית , וכך עובר פחות דם על פני המשטח שבו מבוצעת ספיגת החמצן . 
בשל חסרונות אלה ביקשה קבוצה של רופאים ומהנדסי רפואה בבריטניה לבחון את 
האפשרות לפיתוח של ריאות ברזל שיתוכננו וייבנו בטכנולוגיה המתקדמת הזמינה 
כיום . ריאת הברזל , שפותחה בבית החולים בומפטון בלונדון , מיועדת לתינוקות 
הסובלים מקשיי נשימה , ויתרונה על מכונות ההנשמה המקובלות הוא בחיקוי הכמעט 
מושלם של מערכת הנשימה הטבעית . הבעיה העיקרית שבה נתקלו הרופאים בשימוש 
בריאות הברזל בשנות ה05 , היתה התאמת צווארון האיטום סביב צווארו של החולה , 
. שהעיק עליו ולא איפשר לו כמעט תנועה . הצורך בשמירה על אטימות התא הקשה 
על בדיקת החולה , וקשה היה לדעת אם לתינוק , הנמצא בריאת הברזל , קר או 
חם . יוצרי ריאת הברזל החדשה התגברו על מכשולים אלה , תוך שימוש בחומרים 
ובטכנולוגיות חדישות . בעצם , השם ריאת הברזל אינו מתאים למכונת ההנשמה 
הזו : תא הלחץ עשוי מפרספקס שקוף , המאפשר לראות את מצב גופו של התינוק . 
צווארון ההידוק ההכרחי עשוי מגומי רך במיוחד , ועיצובו מאפשר שמירת אטימות 
בלא להעיק על הצוואר העדין של התינוק . מערכת מתוחכמת של שסתומים מבקרת את 
לחץ האוויר בתא . האוויר נשאב החוצה עד שנוצר תת - לחץ מבוקר ברמה הדרושה . 
במצב הזה שואף התינוק אוויר אל ריאותיו . לאחר מכן נפתח שסתום שני , המחדיר 
אוויר מבחוץ אל התא והגברת הלחץ גורמת לנשיפת האוויר מריאות התינוק . בתא 
עצמו מותקנת מערכת חימום השומרת על טמפרטורת אוויר קבועה ונוחה לתינוק . 
מאז שפותחה המערכת החדשה , טופלו בה 041 תינוקות שסבלו מבעיות נשימה , 
החל מיילודים בני יום וכלה בפעוטות בני שנתיים . בשל האופי הניסיוני של 
המכשיר , מבוצעת עתה בדיקה השוואתית של תוצאות ההנשמה בין תינוקות המונשמים 
בריאת הפרספקס החדשה , ובין תינוקות המונשמים במכשירי הנשמה מקובלים . 
לדעת המפתחים , המכשיר החדש עדיף ממכונות הנשמה מקובלות , אך בינתיים הוא 
שימש רק במקרים שבהם נראה היה כי מצבם של תינוקות עם קשיי נשימה המשיך להידרדר 
למרות ההנשמה במכשירים רגילים . לדברי אחד הרופאים שהסתייע בריאת הפרספקס , 
המכשיר החדש הועיל במקום שבו נכשלו טיפולים אחרים . אנשי משרד הבריאות 
הבריטי מציינים , כי למרות שמדובר עדיין במכשור ניסיוני , יש התעניינות 
רבה במכשיר , ולבית החולים הגיעו כבר פניות מבריטניה וממדינות אחרות להספקת 
ריאות מלאכותיות כאלו . 
