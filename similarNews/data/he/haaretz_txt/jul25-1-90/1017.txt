על פיתוח משותף של מערכת הגנה משולבת , דו - שכבתית , מפני טילים בליסטיים , 
הושג בין התעשייה האווירית לחברת הענק האמריקאית ריתיאון . על פי ההסכם 
תפותח מערכת הגנה מתקדמת בעלת שתי שכבות הגנה , המורכבת מטילי חץ וטילי 
פטריוט . יש לציין כי היוזמה להסכם מקורה בחברת ריתיאון , והכוונה היא להציע 
את המערכת החדשנית לכוחות המזוינים של ארה"ב . בשלב זה אין מדובר ברכש ישראלי 
של המערכת , ובעיקרו ההסכם הוא בין שתי תעשיות ולא בין ממשלות . הכוונה 
היא ליצור מערכת שתענה על איומי כל סוגי הטילים הבליסטיים , הקיימים והצפויים 
בעתיד הקרוב , ואשר במסגרתה אמור החץ ליירט את הטילים בטווח הרחוק , בעוד 
שתפקיד הפטריוט יהיה ליירט בטווח הקרוב יותר אותם טילים שיצליחו לחדור מבעד 
למסך ההגנה של החץ . בכך יהיו למערכת ההגנה המשולבת סיכויים גדולים להשמיד 
טילי אויב , והיא תוכל להגן בהצלחה על אזורים נרחבים . ריתיאון היא שפיתחה 
ומייצרת את טילי הפטריוט ולאחרונה ביצעה בהם שיפורים והתאימה אותם ליירוט 
חלק מסוגי טילי הקרקע - קרקע הקיימים היום , דוגמת הסקאד שבו מצויידות עיראק 
וסוריה . הרעיון של שיתוף הפעולה עם התעשיה האווירית עלה כבר בשלבים מוקדמים 
של פיתוח מערכת החץ , ובאותה תקופה התקיימו אף כמה פגישות בין מהנדסים משתי 
החברות . בפגישות אלה נבחנה האפשרות לשלב במערכת החץ מרכיבים של הפטריוט 
ובהם מערכת בקרת האש והמכ"מים . הבחינות הראשוניות העלו כי קיימת אפשרות 
כזאת . קפידבינשיתוף הפעולה הצפוי בין התע"א וריתיאון והמשך הפיתוח המשותף 
של מערכת ההגנה הדו - שכבתית עשויים לקצר את משך פיתוח מערכת החץ ואף לחסוך 
חלק מעלות הפיתוח המתוכננת . הכוונה היא לשלב את המכ"מים של מערכת הפטריוט 
לשימוש הגרסה הראשונה של החץ . הדבר יאפשר לקצר את שלבי הפיתוח עד לייצורה 
של הסדרה המבצעית הראשונה של טילי חץ . בהמשך ייעשה שימוש במכ"מים מתקדמים 
יותר , שישראל מתכוונת לרכוש בכל מקרה , כמכ"מי התרעה בפני תקיפת טילים . 
להערכתם של מומחי ביטחון בוואשינגטון , מעורבות של חברת הענק האמריקאית 
בפרויקט החץ אף תגדיל את הסיכויים לרכישת המערכת על ידי ארה"ב . מקורות 
במערכת הביטחון האמריקאית הביעו סיפוק רב מההסכם שאליו הגיעו התע"א וריתיאון . 
לדבריהם , שיתוף פעולה זה יגדיל מאוד את סיכוייו של פרויקט החץ וייתכן שיסייע 
להשגתן של ההקצאות הכספיות האמריקאיות הנדרשות לצורך מימון שלבי הפיתוח הבאים 
שלו . לאחרונה מדגישים מומחי ביטחון בוואשינגטון את הצורך בהצטיידות אמריקאית 
במערכת הגנה מפני טילים בליסטיים לטווח קצר ובינוני . לטענתם , ההתחמשות 
של מדינות רבות בעולם השלישי בסוג זה של טילים מעמידה בפני צבא ארה"ב אתגר 
חדש וקיים חשש שכוחות משלוח אמריקאיים שישוגרו לאזורי מתיחות שונים יימצאו 
תחת איום הטילים , שעליו אין להם בשלב זה תשובה מבצעית הולמת . גישה זאת , 
שרוכשת לה מצדדים גם בקרב חברי הקונגרס , עשויה להעניק דחיפה להחלטות על 
הקצאת כספים לפיתוח מערכת הגנה מפני טילים בליסטיים דוגמת החץ . מערכת דומה , 
המכונה אירינט , מפותחת עתה בארה"ב על ידי חברת אל - טי - וי . שיתוף הפעולה 
המתוכנן בין התע"א לריתיאון עשוי גם להשפיע על ההחלטות של שר הביטחון בנושא 
רכישת טילי פטריוט עבור צה"ל . בשלב זה לא התקבלה עדיין החלטה במערכת הביטחון 
באשר לרכישתם של טילי פטריוט . עלות רכישתן של שתי סוללות טילי פטריוט היא 
ך - 061081 מיליון דולר . 
