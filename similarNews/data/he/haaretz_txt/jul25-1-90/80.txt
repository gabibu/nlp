מראהו של מרכז המידע לאמנות ישראלית , המעוצב ברוח התקופה , אינו מסגיר 
את כוחו וחשיבותו . פתיחתו היא אחד האירועים הטובים בחיי האמנות בארץ . 
זו לא הגזמה , וצריך להדגיש את ההכרח למלא את המרכז בתוכן . גיטה שרובר 
תרמה את המרכז לזכר בנה המנוח גבריאל . עומדים במרכז לרשות הקהל כ005 , 2 
תיקי - אמן , שבהם מרוכזים קטעי עיתונות , ביקורות וחומר כתוב מכל סוג 
שהוא . עיון בתיקי האישי הוכיח לי שיש בו יותר מאשר הצלחתי אני לאסוף על 
עצמי . הפעלת מחשבים שבהם ירוכז מידע , שהוא כרגע מילולי , ועם הזמן יהיה 
גם ויזואלי , היא תהליך שנמצא עדיין בתחילתו . המידע שבמקום קיים ופעיל , 
והוא יעודד ודאי אמנים לשלוח חומר ומידע על עבודותיהם ופעילותם . יש במרכז 
גם אוסף סרטים שנעשו על ידי רשות הסרטים על אמנים בארץ , ואפשר לראותם במקום . 
זהו מבצע מעולה שבו החלו עדנה קוברסקי וצוות מצומצם ( צלם ומקליט ) . 
המוזיאון התחיל בהכנת תוכנית וידיאו בת 51 דקות , הנותנת סקירה על תערוכות 
ופעילות אמנותית בארץ נכון לאותו חודש . הם מצליחים לתעד תערוכות ואירועים 
ברחבי הארץ , ולכלול ראיונות עם האמנים השונים . בהצגת הקלטת הופך המוזיאון 
להיות שותף פעיל לכל הנעשה באמנות בארץ , והוא מחזק את שמו כ"מוזיאון - 
על " . לקלטות האלה יש עתיד וחשיבות רבה , והפצתן תאפשר העברת ידע על אמנות 
לכל פינות הארץ . מעבר לבעיות של מינון וסגנון מדויק בקלטות עצמן , קיימת 
גם התלבטות בדבר המימון וההפצה . חשוב שהמוזיאון לא יוותר בעניין זה . 
מתוך ניסיון עבודה עם סטודנטים אני יודעת את הקשיים הרבים שבהם הם נתקלים , 
כשהם זקוקים למידע על אמנים . עם כל נפלאות הטכנולוגיה מרכז המידע במוזיאון 
ישראל הוא הפתרון . מנהלת המרכז היא טלילה גרינברג , ויש לה הרבה תוכניות 
ורעיונות . כרגע היא נעזרת במתנדבים . גובה תקציבי ההפעלה עדיין אינו ברור . 
הפער הרגיל בין הרצוי למצוי הוא שיקבע את פעילותו של המקום . 
