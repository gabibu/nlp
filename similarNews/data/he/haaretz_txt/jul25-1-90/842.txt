צעירים רבים מגיעים אל המוסיקה הקלאסית דרך " ארבע העונות " של ויוולדי , 
ותעשיית ההקלטות מציפה את השוק העולמי בביצועים חדשים לבקרים . עתה הגיעו 
אל המדפים קלטות וידיאו של " ארבע העונות " , כשהכנר - הסולן הוא צעיר מצליח , 
בעל הופעה פנקיסטית , המשגע את הבריטים . כל ההקלטות שלו מן הרפרטואר 
הקלאסי הן להיטים גדולים בבריטניה . בקלטת - וידיאו מנגן נייגל קנדי את " ארבע 
העונות " עם התזמורת הקאמרית האנגלית , בנגינה דינאמית וסוחפת . התזמורת , 
ממיטב התזמורות הקאמריות בעולם , משתפת אתו פעולה בדבקות . קנדי הצעיר , 
בחליפה כחולה נוצצת , מצועצעת ומקושטת , ניצב בחזית התזמורת . נגניה 
מרכיבים משקפי שמש כשהם מנגנים את ה"קיץ " , בתאורה בוהקת , המציפה את הבימה 
באור יום קייצי . צבעי התאורה מתחלפים מעונה לעונה . לפעמים האורות הצבעונים 
גם מרצדים . בין פרק לפרק משוחחת מראיינת צעירה עם קנדי על הנגינה ועל המוסיקה . 
מוסיקה קלאבית במופע כמו - פוף . צעירים ברחבי העולם מתחילים לחפש את הביצועים 
של קנדי , וקלטת הווידיאו , כמו הדיסקים וקלטות - האודיו , נמכרים בכמויות 
גדולות . מבקרים שמרנים מותחים ביקורת על מה שהם רואים כחילול הקודש , 
אבל נראה שזה לא מרשים במיוחד את הצעירים . קנדי , יליד ברייטון , למד 
ב"גוליארד " בניו - יורק . שם הצטיין ובלט באישיותו . בשובו לאנגליה הקים 
להקות רוק וגז , שעמן הוא מנגן בין הקונצרטים הקלאסיים שלו , עם תזמורות 
סימפוניות . ראשו המגולח בחלקו והעגיל באוזנו אינם מפריעים לקהל האוהדים 
שלו . הוא כבר ניגן עם הגדולות בתזמורות העולם , באירופה ובארצות - הברית . 
את " ארבע העונות " של ויוולדי וקנדי , בקלטת וידיאו של אי - אם - איי 
מאנגליה , ניתן עתה להשיג בארץ במחיר מוזל , וסימונה 3412199 . הצליל 
דיגיטלי . המחירים שונים מחנות לחנות ( היבואנית : אן - אם - סי , חולון ) 
. " ארבע העונות " באווירה שונה לחלוטין מופיעה בקלטת וידיאו של " פיליפס " : 
אנסמבל " אי מוזיצי " מנגן את יצירתו של ויוולדי בוונציה , עיר הולדתו . 
זה סרט של הבימאי אנטון ון מינסטר , שמצלמותיו דולות את מלוא יופיים של 
העיר , תעלותיה , בתיה ויצירות האמנות הפזורות בה בשפע . נגני " אי מוזיצי " , 
האנסמבל הקאמרי האיטלקי הוותיק ביותר על בימות הקונצרטים ובהקלטות , נודד 
בוונציה מאתר לאתר , כשנגניו לובשים מקטורנים צבעוניים בסגנון ונציאני . 
הקלטה דיגיטלית מעולה . היא מצויה גם בדיסקים ונחשבת אחת היפות ביותר . 
איכות התמונה מצוינת . קלטת " פיליפס " 3531 070 ( היבואנית : פונוקול , 
תל - אביב ) . קפמאפרקאחרי הפסיונים והמיסה של באך ו"המשיח " של הנדל , 
הגיעה האופנה של השמעת יצירות ווקאליות גדולות בהרכבים קאמריים אל ה"מיסה 
סולמניס " של בטהובן . הוא לא נועד למי שאוהב את המיסה בגדול , בניצוחם 
של טוסקניני , קאראיאן , או ברנשטיין . גפרי טייט מנצח על המקהלה הקאמרית 
" טאליס " , על התזמורת הקאמרית האנגלית , ועל הזמרים - הסולנים : הסופרן 
קארול ונס , האלט ולטראוד מאייר , הטנור הנס פטר בלאוכוויץ והבאס הנס טשאמר . 
דיסק אי - אם - איי מאנגליה , הקלטה דיגיטלית 059947 . בדיסק אחד של 
87 דקות , לא בשניים כמו הביצועים האחרים . שמו של גפרי טייט החל להתפרסם 
רק בעשור האחרון , אף כי במשך שנים היה מנצח בכיר ומצליח בבית האופרה המלכותי 
" קובנט גארדן " בלונדון . בגלל היותו גיבן , סירב תמיד לעמוד על דוכן 
המנצחים של בימת הקונצרטים . רק הפצרותיהם העקשניות של מוסיקאים וידידים 
שיכנעו אותו לעלות מן הדת אל הבימה . מאז הוא משמש מנצח ראשי של התזמורת 
הקאמרית האנגלית , מנצח ראשי ב"קובנט גארדן " , מנצח - אורח ראשי באופרה 
של זנווה ומנצח - אורח ראשי בתזמורת הלאומית של צרפת . הוא מוסיקאי רגיש 
ומעמיק , שעשה הקלטות מקסימות לסימפוניות של מוצרט והיידן . עכשיו ב"מיסה 
סולמניס " הוא אינו בונה קתדרלות גרנדיוזיות של צלילים , אלא כנסייה סימפטית , 
חמימה , עם הרבה פיוט . בין הזמרים הסולנים בולט קול - המשי של הסופרן 
האמריקאית קארול ואנס , אך גם זמרתם של שלושת האחרים בעלת איכויות גבוהות . 
זה בטהובן לירי , שונה מן הרגיל , מוקלט מצוין . קפמאפרקזקנתו של קרלו 
מריה גוליני מביישת את שנותיו הטובות . הוא חזר והקליט את הרקוויאם של ורדי , 
לאחר שרבים ראו בהקלטה הראשונה את הביצוע היפה מכולם , ועכשיו היה זה ביצוע 
כבד , לא תמיד ממוקד . עכשיו זה קרה לו גם ברקוויאם של מוצארט . בדיסק 
חדש של סוניסי - בי - אס ( הקלטה דיגיטלית , 77554 ) , גוליני , בן 
ה67 , מנצח על המקהלה והתזמורת " פילהרמוניה " מלונדון . הסולנים : 
הסופרן לין דוסון , האלט יארד ון נס , הטנור קית לואיס והבאס סיימון אסטס . 
שתי הנשים טובות משני הגברים . באין איזון בין הארבעה נפגם הביצוע . אבל 
זה אינו חסרונו הגדול . גוליני זוחל ; הדרמה נמסה בין אצבעותיו וגם הקטעים 
הליריים נשמעים מסורבלים . המבקש את הרקוויאם בביצוע נפלא , ירכוש את 
זה שבניצוחו של פטר שראייר ( פיליפס , הקלטה דיגיטלית , 024114 ) , 
או את הרקוויאם בסגנון " אותנטי " , בניצוחו של כריסטופר הוגווד , עם הסופרן 
אמה קרקבי ( דיסק לואזו - ליר מאנגליה , הקלטה דיגיטלית , 217114 ) . 
קפמאפרקעוד אכזבה : דניאל ברנבוים מנגן את וריאציות - גולדברג של באך . 
קופסת שני דיסקים של " אראטו " מגרמניה , הקלטה דיגיטאלית , 864542922 . 
זאת הקלטה פומבית מרסיטל ב"תיאטרו קולון " המפואר בבואנוס איירס , שנערך 
באוקטובר אשתקד . ברנבוים אינו נגן - באך מובהק . כאן ניכר שעוד לא גיבש 
לעצמו קונספציות סופיות , ברורות וממוקדות - היטב , לכל אחת מ03 הווריאציות 
הזעירות והאריה החוזרת . יש וריאציות שהוא מנגן לעומקן ובמלוא יופיין , 
ובאחרות לא התעלה מן השטחי . נגינה מאוד לא אחידה , ובקצב אטי לעייפה . 
שמונים דקות מוסיקה חייבו את " אראטו " לחלק את ההקלטה לשני דיסקים . 
גם אם היתה נגינתו של ברנבוים נפלאה , לא תוכל ההקלטה הזאת להתחרות עם זו 
הדיגיטלית של גלן גולד , בדיסק אחד . לגולד היו שתי הקלטות - אולפן לסי - 
בי - אס , ועוד אחת פירטית - למחצה . הנגינה שלו מרתקת ומחשמלת , הצלילים 
מרצדים במגע - הקסם של אצבעותיו . הוא מנגן את הווריאציות בפחות מ25 דקות . 
ההקלטה הדיגיטלית ( 97773 ) , אחת האחרונות שעשה בחייו , נמכרת במחיר 
מלא . ההקלטה האנלוגית , מתחילת דרכו , נמכרת במחיר מוזל . שתיהן נפלאות . 
ברנבוים אינו אטרקטיווי משתי הבחינות גם הנגינה , וגם המחיר הכפול . 
