( ע ) . מטפס הרים ישראלי נוסף , יצחק זיגלר המכונה " צוציק " , בן 
92 מגבעתיים , נספה בסוף השבוע בצרפת . הישראלי טיפס לבד על אחת הפסגות 
סמוך להר מונט בלן , החליק לתהום בעומק 003 מטרים ונהרג . יצחק זיגלר היה 
אמור לצאת עם משלחת האלפינסטים שנספתה בהרי פאמיר בבריה"ם , אך ברגע האחרון 
ביטל יציאתו . תחת זאת נסע לטפס באלפים שם מצא את מותו . הבוקר יוצאת לבריה"ם 
משלחת הצלה של מטפסי הרים מטעם המועדון האלפיניסטי בישראל , כדי להשתתף 
בחיפושים אחר ארבעת חבריו הנעדרים . עקבותיהם של הארבעה אבדו במפולת שלגים 
בהרי פאמיר שבטגיקיסטאן הסובייטית , שקברה מתחתיה מחנה של 04 מטפסי הרים 
בני לאומים שונים . אשרות הכניסה למשלחת הושגו באמצעות משרד החוץ . בבואם 
לשם ילווה אותם מדריך רוסי . הנעדרים הישראלים הם בני אגור ( 72 ) , 
גני מנובלה ( 22 ) ממוצא עילית , יעקב פרג ( 92 ) ודב מלו , עולה חדש 
מאיטליה . פעילי המועדון האלפיניסטי בישראל עשו בסוף השבוע מאמצים לגיוס 
ציוד לחיפוש והצלה . אמנון שילוני , חבר המועדון , הביע את הערכת המועדון 
לסיוע שהגיש להם מנכ"ל משרד החוץ , ראובן מרחב . פעילי המועדון האלפינסטי 
פנו בקריאה לציבור לתרום לצורך מימון משלחת ההצלה . את התרומות ניתן להעביר 
לבנק הפועלים , סניף מרכזי תל - אביב 006 , לחשבון מספר 150094 , או לבנק 
לאומי סניף קריית - יובל ירושלים 519 , לחשבון מספר 0474373 , לטובת " המועדון 
האלפיני " . קודם למתן האשרות למשלחת ההצלה , שיגרו הרבנים הראשיים לישראל , 
הרב אברהם שפירא והראשון לציון מרדכי אליהו , ביום ו מברק לנשיא בריה"ם 
מיכאיל גורבצוב , בבקשה שיאפשר למשלחת ישראלית להשתתף בפעולות החילוץ ומציאת 
ניצולים במפולת השלגים בהרי פאמיר . הרבנים הראשיים החליטו לשלוח את המברק 
לגורבצוב לאור מידע מהימן שהגיע לידי המשלחת הקונסולרית של ישראל במוסקווה , 
לפיו אם תהיה בקשה של ישראל על בסיס הומניטרי , תיענה הממשלה הסובייטית 
בחיוב . במברקם כותבים הרבנים כי כניסתם של מומחים ישראלים , המתמחים במבצעי 
הצלה וחילוץ , תוכל לסייע רבות באסון בהרי פאמיר . " הדאגה לחיי אדם היא 
יסוד אמונתנו היהודית . ולכן חשוב שישתתפו יהודים במבצע החילוץ ללא דיחוי , 
על בסיס הומניטרי וללא כל שיקולים פוליטיים " , מדגישים הרבנים הראשיים 
במברקם . 
