העלות הכוללת של שטח בעיתונות של גרמניה המערבית , שקיבלה מדינת ישראל בנושא 
התיירות , כתוצאה מאירוח נציגי אמצעי תקשורת בארץ , הסתכם בסכום של עד 
8 מיליון מרקים גרמניים בשנה האחרונה . כך עולה מדין וחשבון שהעביר מנהל 
לשכת התיירות הממשלתית של ישראל בפרנקפורט , שבתאי שי , למשרד התיירות 
בירושלים . לדו"ח , שהופנה למנהל המחלקה לקשרי ציבור ואירוח , רובי הרלי , 
צורפו טבלאות חישוב , שנתנו תמונה מדוייקת להשקעות השונות שהיו נדרשות 
למשרד התיירות כדי לקנות את שטח הכתבות שקיבלו בחינם , כתוצאה מאירוח נציגי 
אמצעי התקשורת של גרמניה המערבית בישראל . נתונים אלה עשוים לשמש את משרד 
התיירות כבר היום , בדיונים עם משרד האוצר על הקצאת תקציב לנושא בשנה הקרובה . 
