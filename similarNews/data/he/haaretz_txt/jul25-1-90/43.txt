משרד האוצר יטיל בקרוב גזירות כלכליות נוספות ויכביד את הנטל על הציבור , 
במסגרת התוכנית למימון העלייה וקליטתה . באוצר שוקדים בימים אלה על הכנת 
תוכנית כלכלית כוללת , שתכלול ככל הנראה קיצוץ נוסף בתקציב המדינה וצעדים 
נלווים , כביטול הסובסידיה לחלב ולמוצריו . במרכז התוכנית חבילת צעדים 
לעידוד הצמיחה ולקליטת העולים בתעסוקה . בהגישו אתמול את הצעת התקציב הנוסף 
לכנסת הבהיר שר האוצר , יצחק מודעי , כי תקציב זה אינו התקציב האחרון . 
" זהו תקציב , שנועד לממן הוצאות מיידיות של הממשלה בנושאי שיכון ודיור , 
קליטה ישירה ותשתית בתים . זו אינה תוכנית כלכלית " , אמר . שר האוצר גילה , 
כי הגירעון התקציבי המתוכנן גדל מ%4 ל%5 . 5 מהתוצר הלאומי , שהם כ5 . 
5 מיליארד שקלים . באוצר מעריכים , כי הגידול בגירעון ימומן , בין השאר , 
מהגדלת ההלוואות בחו"ל , במטרה להימנע מהכבדה על שוק ההון הישראלי . הגירעון 
בתקציב , שהיה אמור לגדול ב792 . 1 מיליארד שקלים , יגדל ב794 . 1 מיליארד 
בקירוב , אם לא יקוצץ שוב . זאת , מאחר שהקיצוץ שעליו החליטה הממשלה נמוך 
מ055 מיליון שקל , ובמונחים שנתיים אינו עולה על כ003 מיליון . מבדיקה , 
שנערכה אתמול , התברר כי בסעיף הסובסידיות בתקציב המדינה חלה חריגה של 
מאות מיליוני שקלים , הנובעת מאי - התאמת הסעיף למדיניות , שהתוותה הממשלה 
בראשית שנת התקציב . מקורו של הגידול הצפוי בגירעון הוא העלייה במספר העולים 
שהגיעו לישראל , המצריכה הגדלת משאבים לצורך זה , ומחריגה בלתי - צפויה 
בסעיף הסובסידיות בתקציב המדינה . קפידבינחריגה גבוהה נרשמה בסעיף הסבסוד 
לתחבורה הציבורית . במטרה לצמצם חריגה זו נדרש ייקור מחירי הנסיעה בתחבורה 
הציבורית בכ%02 בממוצע , אך נראה כי לפחות לעת - עתה אין כוונה לבצע ייקור 
כזה , למרות שכך תגדל החריגה בתקציב הסובסידיה לתחבורה הציבורית . באוצר 
טענו אתמול , כי מודעי מבקש להימנע מהעלאת תעריפי הנסיעה בתחבורה הציבורית 
בשיעורים גבוהים , במטרה שלא לפגוע בשכבות החלשות . עם זאת , הביעו גורמים 
כלכליים ספק באשר למשך הזמן , שבו יוכל שר האוצר להימנע מהעלאת תעריפי התחבורה 
הציבורית , המים , החלב ומוצריו והביצים . בעקבות החריגה בסעיף הסובסידיות 
נדרשים ייקור מחירי הביצים בשיעור של עד % 01 , ומחירי המים בין % 8%01 . 
האוצר פועל לביטול הסובסידיה לחלב , המגיעה כיום לשיעור של % 2 . 3 ממחירו . 
אם תבוטל הסובסידיה לחלב , ייחסכו 04 מיליון שקל מתקציב המדינה . משמעות 
מהלך זה תהיה יציאה מוחלטת של הממשלה ממעורבות במשק החלב . ביטול הסובסידיה 
לחלב יגרום באופן מיידי לייקור החלב הניגר , הגבינות ומעדני החלב בשיעור , 
הגבוה משיעור הסובסידיה כיום . להערכת המרכז החקלאי , יגיע ייקור החלב 
לצרכן ל%21 , שכן מהלך זה יחייב יצירת קרנות , כדי לשמור על מחיר מטרה 
לחקלאים . משרד החקלאות לא הביע עד כה התנגדות ליוזמת האוצר , ואולם החקלאים 
ובעלי הרפתות מתנגדים נחרצות לביטול הסבסוד לחלב , שיגרום לדבריהם לירידה 
משמעותית בצריכת החלב ומוצריו . ארגוני החקלאים לוחצים עתה על שר החקלאות , 
רפאל איתן , כדי שיסרב לחתום על ביטול הסובסידיות לחלב . ארגונים אלה 
מדגישים , כי שיעור הסבסוד לחלב הולך ויורד משנה לשנה , תופעה שתגרום לנטישת 
ענף החלב על - ידי מושבים , השרויים במצוקה כספית , וריכוזו במשקים של 
בעלי אמצעים פיננסיים . קפידבין " העובדים יתבעו פיצוי על ייקור המוצרים 
המסובסדים באמצעות הסכמי השכר , לאחר שמאות אלפי בעלי הכנסות נמוכות הפסידו 
במחי - יד את התוספת , הצפויה מהרפורמה במס " . כך הודיע אתמול ראש האגף 
לאיגוד מקצועי בהסתדרות , חיים הברפלד . בהסתדרות דוחים את הטענה , כאילו 
תואם עמה מראש ייקור המוצרים המסובסדים . הברפלד הגדיר את המהלך כ"זרע פורענות , 
שהממשלה זורעת " , והזהיר אותה כי תקצור סופה בתחום יחסי העבודה . ראש סיעת 
הליכוד בהסתדרות , ח"ך יעקב שמאי , סיפר כי אתמול הגיעו פניות רבות למשרדי 
סיעת הליכוד , בדרישה לפעול למניעת פגיעה בשכבות חלשות . בשיחה עם ראש 
הממשלה הביע שמאי מורת - רוח מן ההחלטה לייקר את המוצרים המסובסדים , מאחר 
שהסכם תוספת היוקר הפך לכלי ריק מתוכן ולא יפצה את השכירים , כדבריו . 
שמאי תבע מראש הממשלה , שלא לייקר גם את החלב , הביצים והתחבורה הציבורית . 
שמאי נפגש אמש עם מודעי , וסיכם עמו כי קצבאי הביטוח הלאומי ושכירים ועצמאים 
בעלי הכנסה נמוכה יפוצו על ייקור המוצרים המסובסדים . שמאי אמר למודעי , 
כי לא יוכל לקבל על עצמו משמעת קואליציונית ולהצביע בעד התקציב הנוסף , 
ללא התיקונים הנדרשים להגנה על השכבות החלשות . קצבאי הביטוח הלאומי יפוצו 
במועד הקרוב של עדכון הקצבאות , בשיעור שייקבע על - ידי הדרג המקצועי באוצר , 
וכמו - כן יפוצו שכירים ועצמאים בעלי הכנסות נמוכות . שיעורי הפיצוי ייקבעו , 
על - פי הסיכום , עוד בטרם תובא הצעת התקציב הנוסף לקריאה שלישית בכנסת . 
