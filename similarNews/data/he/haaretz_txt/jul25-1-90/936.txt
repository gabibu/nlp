לאחר מאמץ מודיעיני ממושך של השב"ך , חשף כוח של צה"ל את מקום המסתור של 
ארגון " מנגנון הביטחון המהפכני " של הפתח בשכם . המחבוא שנבנה בתחכום 
רב , תחת בניין מגורים בקסבה של העיר , שימש מקום מסתור לחברי ההתארגנות 
ומחסן נשק . הכניסה אליו , ממטבח אחד הבתים , הוסוותה בדלת מצופה חרסינות , 
תואמות לחרסינות המטבח . אנשי ההתארגנות היו בשלב של חפירת מוצא נוסף למחבוא 
מעבר לפתח היחיד שהוביל אליו . בחיפוש נמצאו במחבוא כלי נשק וציוד רב , 
בין השאר רובה קרבין , ארבעה אקדחים , תת מקלע קרל גוסטב , מחסניות , 
תחמושת רבה מסוגים שונים , סכינים , משקפת , אפוד מגן , כוונות טלסקופיות 
לרובה צלפים , שני קובעי פלדה ועוד . " מנגנון הביטחון המהפכני " , המזוהה 
עם הפתח , ניסה להשליט את מרותו על הקסבה בשכם אחרי חיסול שני הארגונים 
" הפנתר השחור " ו"הנשר האדום " בידי חיילי צה"ל . הוא נושא באחריות 
למעצר ולחקירה של עשרות תושבים , שנחשדו בסיוע לישראל , ביניהם נשים וילדים . 
בכמה מן המקרים הסתיימו החקירות ברצח הנחקרים . בין הממצאים שהתגלו במחבוא 
בקסבה של שכם , גם תעודות זהות של נחקרים שהוצאו להורג . בין השאר נמצאה 
במקום תעודת הזהות של האני עמיל סלפיתי , בן 63 , תושב שכם שגופתו נמצאה 
ב98 . 6 . 62 כשעליה סימני מכות , ותעודת הזהות של עזאם עבד אל - רחים קאדי , 
בן 22 , שנרצח בדקירות סכין ב98 . 4 . 52 . כן נמצאה תעודת הזהות של שעבאן 
עלי הנפה , בן 64 , שהותקף ב98 . 4 . 32 בידי רעולי - פנים ונפצע קשה ממכות 
גרזן . ב09 . 6 . 11 הצליחה יחידה של צה"ל להפתיע את חברי ההתארגנות בעת 
שהסתתרו במחילות תת - קרקעיות בקסבה של שכם ולעצור 11 מהם . באותה פעולה 
נהרג אחד המבוקשים , גמאל עקליק , בן 91 , בעת שניסה להימלט . מלבד המבוקשים 
תפשו אז החיילים אקדח , ארגז תחמושת , מחסניות מלאות ואמצעי לחימה קרים . 
מאז לכידת 11 מחברי מנגנון הביטחון המהפכני , השקיע השב"ך מאמץ מודיעיני 
מסועף לאיתור שאר חברי ההתארגנות ומקומות מחבואם . 
