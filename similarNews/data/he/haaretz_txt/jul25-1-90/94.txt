גוד לחוקים שהיא עצמה חוקקה או שחוקקו בידי הכנסת . בהרבה מקרים , בשל 
שיקולים אלקטורליים , פועלים נבחרי ציבור בניגוד או שלא בידיעת היועצים 
המשפטיים ומבטלים צווים שהוצאו נגד מפירי חוק . הוא מספר , כי ערב הבחירות , 
באחת הקדנציות שעברו , גילה שראש המועצה ביטל קנסות שנפסקו לתושבים על 
השלכת אשפה ברשות הרבים , ללא ידיעתו של היועץ המשפטי . גלאור גורס , 
כי קיים חשש שגם החוק בנוגע לרישוי חנויות מין ייהפך כלי בידי הפוליטיקאים 
המקומיים לקידום האינטרסים האלקטורליים שלהם . קפמאבינעו"ד ניצה קונשטוק , 
סגנית בכירה ליועץ המשפטי של עיריית תל - אביב , מציינת כי טוב עשה בית 
המשפט שקבע כי סמכות הרשות המקומית היא לקבוע מיקום עסקים מסוימים , כמו 
חנויות אביזרי מין ובמקרים מסוימים אף להימנע מהוצאת רשיון , אם הרשות מגיעה 
למסקנה שבמיקום המבוקש יש סכנה לפגיעה ולו גם בחלק מהציבור ורגשותיו . אולם , 
היא מוסיפה , יעילות חוקים אלה תיבחן במידת היכולת של הרשות המקומית לאוכפם . 
על מנת שגורלם לא יהיה כגורל " חוק כנוביץ " בשעתו , מן הראוי , שהמחוקק 
לפני שניגש לחקיקת חוקים המטילים על הרשות המקומית אחריות פיקוח נוספת יבדוק 
אם אכן הרשות המקומית ערוכה לאכיפת החוקים , ואם לא לדאוג שבד בבד עם החקיקה 
יועמדו לרשות הרשויות המקומיות האמצעים לאכיפה . דורון ספיר , המחזיק בתיק 
רישוי העסקים בעיריית תל אביב , מציין כי למרות שהעירייה הגבילה , על פי 
החוק , מועדוני משחק המזל האלקטרוניים , % 04 מהמועדונים פועלים בלא היתר 
והעירייה מתקשה באכיפת החוק לגביהם . כך עלול לקרות גם לגבי חנויות מין , 
מכוני עיסוי , מסעדות שימשיכו למכור חזיר , אם לא ידאגו שבידי העירייה 
יהיו הכלים הנדרשים לאכיפת החוקים . עם זאת , הוא מצדד בצורך להגביל עסקים 
כמו חנויות מין לאזורים מסוימים . הוא סבור שאין מקום לחנות מין בדיזנגוף 
סנטר , ועם אישור החוק צריך יהיה לדעתו להוציא צו שיסגור את העסק הפועל 
במקום ולפעול להעברתו למקום אחר . בחנויות לאביזרי מין העסקים נמשכים כרגיל . 
" המציאות יותר חזקה מכל חוק . אי אפשר לקיים חוק שהציבור לא יכול לעמוד 
בו . העובדה שהציבור זקוק לחנויות כאלה , ובהם גם דתיים שהם לקוחות נכבדים 
אצלנו " , אומר בעל חנות לאביזרי מין , אחד מתוך כמה עשרות הפועלים כיום 
בת"א . עם זאת , הוא מצדד בהגבלות דוגמת איסור מכירה לקטינים ואיסור תצוגה 
בחלונות ראווה . " הגבלות כאלה לא יפגעו לי בעסקים " , הוא מסביר . הוא 
מתנגד שיעבירו אותו למקום נידח , כמו איזור תעשייה , שאנשים כמעט לא עוברים 
בו . " עסק כזה צריך להימצא בלב הכרך , שכן הוא מעניק שירות כמו מסעדה , 
מספרה או חנות ספרים " , הוא אומר . בכמה רשויות מקומיות חברי הסיעות הדתיות 
כבר פנו וביקשו ממחלקות רישוי העסקים את רשימות חנויות המין , כדי לבדוק 
אילו מהן " מהוות פגיעה בציבור " , כדי שיוכלו לדרוש את העברתן למקומות 
אחרים . עו"ד גלאור מודה בגילוי לב כי היה חצוי בעתירתו לבג"ץ בשם המועצה 
המקומית רמת השרון המעסיקה אותו כיועץ משפטי , להוצאת הצו לסגירת בוטיק 
המין ברמת השרון . לדעתו , ככל שהרשויות המקומיות יטילו יותר הגבלות על 
בתי עסק מסוג זה , הביקוש והדרישה להן תעלה . עדיף לדעתו שהרשות המקומית 
תכיר במציאות ותגלה ליברליות בתחום זה , אחרת נהיה עדים לפריחת עסקים בלתי 
חוקיים שידה של הרשות המקומית תקצר למנוע אותה . מנכ"ל משרד הפנים , דב 
קהת , אמר בתגובה לטענות הרשויות המקומיות , כי חנויות המין בטלות בששם 
ויהיה אפשר לאכוף את החוק בכוח האדם הקיים . עוד אמר , כי הרשויות עצמן 
צריכות להיות מעוניינות בחוקים מסוג זה , שכן אכיפם תהווה מקור הכנסה נוסף 
לרשויות , וכמובן מכיוון שהמדובר בשמירת הסדר הציבורי ואיכות החיים ברשות . 
