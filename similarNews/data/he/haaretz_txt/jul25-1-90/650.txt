בית הדין האזורי לעבודה בתל - אביב ידון היום בעתירת ההנהלה של מפעל האלקטרוניקה 
" טלרד " בלוד נגד העיצומים שנוקטים מחצית מהעובדים . 057 העובדים החודשיים 
ב"טלרד " אלקטרונאים , מנהלי עבודה , טכנאים ופקידים נוקטים שיבושים 
בימים האחרונים , המתבטאים בהפסקת העבודה למשך כשעה , מדי יום . הנהלת 
" טלרד " טוענת בפנייתה , שעיצומי העובדים אינם חוקיים , מאחר שלא הוכרז 
סכסוך עבודה . מזכיר מועצת הפועלים בלוד , שמואל טיטואני , מסר אמש כי 
הכרזה על סכסוך " תישקל בימים הקרובים " . ועד העובדים החודשיים ב"טלרד " 
דורש שההנהלה תדון עמו על קידום עובדים שלא זכו לקידום בדרגה ובשכר בשלוש 
השנים האחרונות . הוועד דורש שתופסק העסקתם של עובדים במפעל באמצעות קבלן 
חיצוני לכוח - אדם , וכן שישותף בהחלטה על חלוקת בונוסים לעובדים . הוועד 
טוען כי מהבונוסים נהנים רק עובדים בכירים . מקור בהנהלה מסר , כי לפני 
כמה חודשים נוהל עם ועד העובדים החודשיים מו"ם על דרישות אלה , אך ללא תוצאות . 
בעקבות זאת , פנתה ההנהלה לאגף לאיגוד מקצועי בהסתדרות וביקשה את פסיקתו , 
אך זו טרם ניתנה . 
