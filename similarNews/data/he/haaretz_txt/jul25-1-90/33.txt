וארשה ( ע"ר ) . המשטרה הצבאית הפולנית , ששימשה במשך 54 שנים כמכשיר 
דיכוי רב - עוצמה בידי המשטר הקומוניסטי , השמידה אלפי תיקים סודיים מאז 
עלתה אשתקד תנועת סולידריות לשלטון . יומון סולידריות , " גאזטה ויבורצה " , 
כתב כי מאז נובמבר 9891 השמידה המשטרה , הידועה בכינוי וו - ס - וו , 
בשרפה ובדרכים אחרות כמעט 04 אלף תיקים על פעולותיה מאז 5491 , כולל המאבק 
נגד סולידריות בשנות ה08 . העיתון מסר , כי פעולות ההשמדה עדיין נמשכות . 
מקור במשטרה הצבאית מסר כי בתיקים אלה היו רשימות של משתפי - פעולה סודיים , 
כולל פרחי - קצונה צעירים , וכן חילופי מכתבים בין שלטונות פולין לבין 
משטרת הביטחון הסובייטית ן - ק - וו - ד , שקדמה לק - ג - ב . בתיקים היה 
גם חומר סודי על חיסול מתנגדים פוליטיים בימי המשטר הסטאליניסטי לאחר מלחמת 
העולם השנייה , ועל מבצע " ויסטולה " , שבמסגרתו גורשו אחרי המלחמה אלפי 
אוקראינים מדרום - מזרח פולין . העיתון ציין , כי מאז שלהי שנות ה06 , 
כאשר המפלגה הקומוניסטית ארגנה מערכה אנטישמית , הוחזקו תיקים , תחת הצופן 
" אוריינט אקספרס " , על כל היהודים שנשארו במדינה וכן על כל האנשים בעלי 
שמות יהודיים או ממוצא יהודי . הממשלה החדשה , בראשות סולידריות , מתכוונת 
להפוך את וו - ס - וו לזנדרמריה צבאית , תחת שם חדש . בראשית השנה פיזרה 
הממשלה את משטרת הביטחון האזרחית ס - ב והקימה במקומה יחידה חדשה לביון וללוחמה 
בטרור . 
