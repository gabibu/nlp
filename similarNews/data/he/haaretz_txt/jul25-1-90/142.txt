כמחצית העובדים במפעל האלקטרוניקה טלרד בלוד , השייך לכור , נוקטים שיבושים 
בגלל חילוקי דיעות עם הנהלת המפעל על קידומי דרגות ושכר ובעניין העסקת עובדים 
במפעל באמצעות קבלני כוח אדם . 057 העובדים החודשיים בטלרד הפסיקו אתמול 
את העבודה למשך למעלה משעה , במסגרת צעדיהם נגד הנהלת המפעל . מזכיר העובדים 
החודשיים , אלי בן שושה , מסר שהשיבושים יימשכו גם בימים הבאים ואף יוחרפו . 
זאת , לנוכח המבוי הסתום במגעים עם ההנהלה . לדבריו , מועצת פועלי לוד 
תומכת בעמדת העובדים ואישרה להם הכרזה על סכסוך עבודה . עובדי המפעל טוענים 
שטלרד היא מהחברות הרווחיות ביותר בכור ומאחר שלדרג המנהלים ניתנים בונוסים 
על בסיס רבעוני , אין סיבה להקפיא קידומי שכר בקרב יתר העובדים . הנהלת 
טלרד קראה לעובדים החודשיים לבטל את העיצומים ולחזור לעבודה תקינה . אנשי 
ההנהלה מסרו כי החברה מנועה מלהיענות לדרישות השכר של העובדים החודשיים , 
במסגרת התחייבויותיו של קונצרן כור לבנקים הנושים . הנהלת החברה הבהירה 
כי פנתה בעניין זה לאגף לאיגוד מקצועי בהסתדרות כי יתערב בחילוקי הדיעות . 
