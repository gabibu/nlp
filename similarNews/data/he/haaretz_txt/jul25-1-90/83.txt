בשבוע אחד במהלך החודש החולף ניספו בתאונות דרכים 21 בני אדם , בהם צעירים 
ותינוקות . שוב הופנתה תשומת הלב של הציבור , התקשורת ומקבלי ההחלטות לבעיה 
הכאובה של התאונות , ושוב נפתח מחול שדים של הצעות חוק , שאילתות ותוכניות 
פעולה " לפתרון בעיית תאונות הדרכים " , ושוב ללא בסיס הערכה של התועלת 
היחסית הצפויה מן הצעדים השונים . המספר הגבוה של הרוגים בשבועיים האחרונים 
אינו מסמן בהכרח הידרדרות פתאומית ברמת הבטיחות בדרכים . בשבוע ממוצע בשנת 
9891 נהרגו 9 בני אדם , אולם בפועל נע מספר ההרוגים בין 4 ל61 בשבוע . 
זוהי השתנות סטטיסטית הנובעת מן האופי האקראי של תאונות הדרכים כשם ששבוע 
מעוט נפגעים איננו אות שפתרנו את בעיית תאונות הדרכים ושניתן לנוח על זרי 
הדפנה , כך שבוע רע לא צריך לגרום ליאוש או לתגובות בלתי רציונליות . בטכנולוגיה 
הקיימת היום ניתן למנוע תאונות דרכים לחלוטין רק באמצעות הפסקת השימוש בכלי 
רכב ממונעים . יתרה מזאת , התאונות ונזקיהן הם מחיר שהחברה מוכנה לשלם 
תמורת המוביליות וחופש התנועה שמעניקים לנו כלי הרכב . לראיה ניתן למנוע 
תאונות כמעט לחלוטין על ידי הורדת מהירות הנסיעה באופן דרסטי , נאמר ל02 
קמ"ש . ניתן לצמצם באופן ניכר את מספר הנפגעים על ידי איסור השימוש ברכב 
פרטי , כך שהסעת נוסעים ומשאות תיעשה על ידי נהגים מקצועיים בלבד . שתי 
הצעות אלה יעוררו לכל היותר גיחוך או השתאות , משום שבאופן אינטואיטיווי 
אנו מעריכים שהתועלת משימוש בכלי רכב , גם בתנאי מערכת התחבורה כיום , 
עולה על הנזק הנגרם מתאונות דרכים . קפמאפרקהסיכון הכרוך בנסיעה אינו הסיכון 
היחידי שאנו חיים איתו במודע ומתוך בחירה . מדי שנה מתים בארץ כ007 בני 
אדם מסרטן ריאות , רבים מהם קורבנות עישון , ואף על פי כן לא אסרנו יצור 
סיגריות או מכירתן . זיהום אויר ממפעלי תעשייה גורם למחלות דרכי הנשימה 
ולנזקי בריאות אחרים , אולם קיימת התנגדות להתקני זיהום אויר מחמירים בשל 
סיבות כלכליות . עם זאת , כמות תאונות הדרכים הנוכחית איננה " גזירה משמים " . 
ניתן להפחית את מספר התאונות בלי להזדקק לאמצעים דרקוניים , אולם לשם כך 
יש צורך בגישה רציונלית , מקצועית , מערכתית ושיטתית ובהקצאת משאבים מתאימים . 
קיימות לא מעט דרכי פעולה מוכחות להפחתת כמות תאונות הדרכים וחומרתן , 
ואשר בכל זאת אין נוקטים אותן . אביא מספר דוגמאות מתחומים שונים : הדרך 
הבטוחה ביותר להפחתת תאונות היא הקטנת החשיפות , כלומר הקטנת כמות הנסיעה 
או מעבר לאמצעי נסיעה בטוח יותר . ידוע שהרכבת היא אמצעי הנסיעה הבטוח ביותר . 
אף על פי כן שירות הרכבות בארץ מפגר ומעביר כמות זעומה של נוסעים ואילו 
תוכניות לאמצעי הסעה המונית לתל אביב , כגון רכבת פרוורים , רכבת קלה או 
רכבת תחתית נמצאות עדיין על הנייר בלבד ידוע שדרכים מהירות , שבהן שני מסלולים 
מופרדים ומחלפים במקום צמתים , בטוחות פי שניים מאשר דרכים אחרות . אף 
על פי כן יש בארץ רק כ001 ק"ם של דרכים הבנויות בסטנדרט זה . הדרך הבין - 
עירונית מתל אביב צפונה , שהיא אולי העורק הבין - עירוני העמוס בארץ אינה 
בנויה כדרך מהירה . גם הקטעים הבנויים כדרך מהירה , כגון הקטע חדרה - חיפה , 
אינם בנויים בסטנדרט אירופי . למשל , השוליים אינם סלולים ואינם רחבים 
דיים , ותאונות רבות נגרמות בשל ירידה לשוליים הגוררת התנגשות בצלע גבעה , 
ירידה לתעלה , התהפכות , או חזרה בלתי מבוקרת לדרך והתנגשות . לא ייפלא 
איפוא שבדרכים המהירות בארץ שיעור ההרוגים גבוה פי שלושה מזה שבדרכים המהירות 
באירופה המערבית . כשם שניתן לשפר את רמת הבטיחות של מערכת הדרכים הבין - 
עירונית כך ניתן גם לשפר את מערכת הדרכים העירונית על - ידי שימוש באמצעים 
לריסון מהירות בשכונות מגורים , סימון וצביעה הולמים והוספת תאורה . ודוגמא 
אחרונה : ידוע ששימוש במושבי בטיחות לתינוקות ולילדים ושימוש בחגורות בטיחות 
במושב האחורי מורידים באופן ניכר את הנפגעות וחומרתה במקרה של תאונה . במחקרים 
שוודיים שהתפרסמו באחרונה נמצא שיעילות התקני הריסון במושב האחורי מגיעה 
ל%04 ויותר . אף על פי כן אין עדיין תקנה המחייבת שימוש בהתקני ריסון לנוסעים 
במושב האחורי . בניגוד לשתי הדוגמאות הקודמות , אמצעי זה אף אינו כרוך 
בהוצאה ציבורית גדולה . הנימוקים נגד הנהגת התקנה דומים לאלה שהועלו בזמנו 
נגד חיוב חגורות בעיר , וכשם שחובה זו התקבלה על ידי הציבור וכבר חסכה סבל 
ואף חיים , כך גם תקנה זו . שיפור מערכת הדרכים הבין - עירוניות והעירוניות , 
שימוש באביזרי בטיחות ברכב ופעולות להקטנת כמות הנסיעה הינם צעדים שיעילותם 
במניעת תאונות דרכים בדוקה ומוכחת . אי נקיטת צעדים אלה מעידה שאיננו עושים 
כל שניתן למניעת תאונות . בטיחות בדרכים היא נושא אחד מרבים בסדר העדיפות 
הלאומי שלמרות מס השפתיים אינו זוכה לקדימות . חשוב לשפר את רמת הבטיחות 
בכבישים , אך חשוב לא פחות לשמור על איכות מי השתייה , להבטיח חינוך נאות 
לילדינו או לקלוט עלייה . הבעיה היא שהמשאבים המוגבלים המוקצים לטיפול בתאונות 
דרכים אינם מוקצים באורח מיטבי , והטיפול במניעת תאונות אינו מקצועי דיו . 
כל נהג וכל הולך רגל הוא מומחה לבטיחות , ומכאן שלכל אדם , בכלל זה לכל 
איש ציבור יש רעיונות משלו לפתרון . במקום מדיניות לטווח ארוך המבוססת על 
מחקר והערכה מקומיים , ידע מדעי שהצטבר בעולם ועל הקצאת משאבים רציונלית , 
המדיניות הנקוטה נגועה בשליפות מהמותן , בלחצים אינטרסנטיים ובכניעה ללחצים 
כאלה , בהעדפת אמצעים בעלי נראות גבוהה , כגון מבצעי פרסום ראוותניים , 
ובלחץ על החולייה החלשה , דהיינו הנהג . אמחיש טענות חריפות אלה בדוגמאות : 
בעיית הנהגים הצעירים שהתעוררה לאחרונה היתה חזויה מזה שנים . עם העלייה 
ברמת החיים ועימה העלייה במספר הצעירים בעלי רשיון נהיגה ונגישות לרכב , 
היה צפוי , שכמו בארצות אחרות , גם אצלינו תגבר המעורבות של נהגים צעירים 
בתאונות . למרות זאת לא נערך עד היום מחקר על הרגלי הנהיגה של צעירים שיתן 
מידע מדוייק על ממדי הבעיה , היכן וכיצד לפעול . לא ידוע כמה , היכן ומתי 
נוהגים הצעירים ולכן שיעורי התאונות הקיימים אינם מייצגים סיכון אמיתי ( 
לק"ם נסיעה ) . הפתרונות המוצעים כיום , המתרכזים בקבוצת הנהגים הצעירה 
ביותר עד גיל 81 אינם מבוססים על מידע וקשה להעריך את מידת השפעתם הצפויה . 
אפילו מהנתונים החלקיים הקיימים כיום , נראה שהמעורבות בתאונות של נהגים 
ברכב פרטי בקבוצת הגיל הצעירה ביותר אינה גבוהה מזו של צעירים בגיל 0242 , 
ולכן לא מוצדק להחיל הגבלות על הנהגים הצעירים ביותר בלבד . בנוסף לכך 
לא בודדה התרומה של חוסר הניסיון בנהיגה למעורבות בתאונות של צעירים , כך 
שלא ברור באיזו מידה עדיף להתרכז באכיפה או בהדרכה והסברה , או האם יש להטיל 
הגבלות על נהגים צעירים או על נהגים חדשים בכלל . קפמאפרקהמכון להכשרת נהגים 
מעביר קורסים לכ000 , 09 נהגים בשנה . 000 , 06 מגיעים לקורס בשל ניקוד 
גבוה ו000 , 03 מגיעים לקורס הריענון לאחר שלוש שנות נהיגה . למרות היקפם 
העצום של הקורסים לא נעשתה עד כה כל הערכה של מידת התועלת שבהם למניעת תאונות 
לשיפור איכות הנהיגה . לדברי ד"ר לינק , סגן ראש המנהל לבטיחות , כפי 
שצוטט בעיתון ם - ם - סי האחרון : " עיקרו של הקורס מוקדש לשינון תקנות 
התעבורה . . . הוא בבחינת בזבוז זמן , ולמעשה אף בזבוז משווע של כסף ואנרגיה " . 
לבסוף , כשם שלא נקדיש את כל המשאבים הכספיים למטרה של מניעת תאונות דרכים , 
כך גם לא כדאי למהר ולוותר על עקרונות דמוקרטיים ועל זכויות האזרח בשם מטרה 
זו . אל לנו למסור סמכויות שיפוט לשוטרים וסמכויות שיטור לאזרחים סתם , 
ולו גם בעלי כוונות טובות . אין באמור לעיל כדי להפחית מחומרת האבידה , 
הצער והנזק לנפגעים , למשפחותיהם ולמשק כולו , אלא רק לנסות למתן את הטון 
ההיסטרי המתלווה באחרונה להתייחסות לבעיית תאונות הדרכים . זוהי בעיה אמיתית 
הדורשת התייחסות רציונלית , מקצועית ורצינית , אם בכוונתינו באמת להוריד 
את כמות התאונות . 
