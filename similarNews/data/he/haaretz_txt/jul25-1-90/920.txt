" אני ערה לעובדה כי ייתכן שהחשודים הסתובבו בים לתומם ואולי חלקם לא היו 
כלל בים אף שזוהו על - ידי עדי - ראייה . אינני שוללת את האפשרות של טעות 
בזיהוי של עדי הראייה " כך כתבה אתמול שופטת בית - משפט השלום בתל - אביב , 
שרה גדות , בהחלטתה להאריך את מעצרם של ששת החשודים במעורבות בפיצוץ שאירע 
בשבת בחוף " ירושלים " בתל - אביב , שגרם למותה של תיירת מקנדה ולפציעתם 
של 81 מתרחצים . ששת החשודים הם מוסא גניז ( 12 ) מגבליה , יאסר גומעה 
( 04 ) מטול - כרם , זכריה אכיל ( 32 ) מעזה , סאמי צעיפי ( 72 ) 
מעזה , באסם עצאר ( 81 ) מעזה וחמדה נאגר ( 81 ) מחאן - יונס . כל 
החשודים כפרו בחשדות המיוחסים להם והציגו אליבי . שלושה מהם טענו , כי 
כלל לא היו באזור החוף בזמן הפיצוץ . שניים מהם טענו , כי שהו באותה עת 
באזור שוק הכרמל ונעצרו על - ידי המשטרה שעצרה את תושבי השטחים שהיו באזורים 
הסמוכים לחוף " ירושלים " . השניים סיפרו , כי באותה שעה ישבו במסעדה . 
בעקבות הגרסה שהעלו הורתה השופטת לאתר את בעל המסעדה כדי לבדוק את האליבי 
שלהם . ששת החשודים לא היו מיוצגים על - ידי סניגור והם ייצגו את עצמם . 
ארבעה מהם הם דוברי עברית . גרסתם של שני החשודים שאינם דוברי עברית תורגמה 
על - ידי חבריהם החשודים . נציג המשטרה , רס"ר מוריס טל , שביקש להאריך 
את מעצרם של הששה בעשרה ימים , ציין כי עדי - ראייה שהיו בחוף החשידו את 
ששת החשודים בפיגוע החבלני . בנימוקיה להאריך את מעצרם של החשודים כתבה השופטת , 
כי נתגלו סתירות בין גרסאות של עדי הראייה לבין גרסאות החשודים . מעדויות 
עדי הראייה עולה , כי אחד החשודים ( מוסא גניז ) נראה בורח מהמקום בעת 
הפיצוץ ואילו עד אחר סיפר , כי ראה חמישה בני - מיעוטים מסתובבים בחוף ובזמן 
הפיצוץ נראה חשוד אחר פותח במנוסה . 
