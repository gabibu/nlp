מסלול אקדמי חדש , שונה מהקיים , יופעל באוניברסיטה הפתוחה משנת הלימודים 
הקרובה . השוני מתמצה במינון גבוה יותר של מפגשים עם התלמיד בקמפוס , כדי 
להעניק תמיכה אינדיווידואלית מוגברת לסטודנט , ולמשוך ללימודים לקראת תואר 
ראשון תלמידים שנדחו עד כה מהאוניברסיטאות . במסיבת עיתונאים בבית סוקולוב 
מסר אתמול נשיא האוניברסיטה פרוף נחמיה לבציון כי שכר הלימוד הרגיל של האוניברסיטה 
הפתוחה הוא כ%58 משכר הלימוד באוניברסיטאות בארץ , ואילו במסלול החדש , 
שייקרא " בי . אי . קמפוס " , יהיה שקול ל%001 משכר הלימוד באוניברסיטאות . 
הוא אמר כי מקווים שהלימודים לקראת תואר ראשון במוסד , הנמשכים במסלול הרגיל 
בין חמש לשש שנים יתקצרו בשיטה החדשה לשלוש עד ארבע שנים . 
