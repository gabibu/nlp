( ע ) . " כוויית יחסית רחוקה מאיתנו , ואנחנו לא מעורבים ולא נהיה 
מעורבים בכל מה שיקרה שם " , אמר אתמול שר הביטחון , משה ארנס , בתוכנית 
מוקד בטלוויזיה . ארנס הבהיר כי לא קרה שום דבר מיוחד בשבוע - שבועיים האחרונים , 
שהניע אותו להצהיר השבוע כי הסבירות למלחמה של עיראק עם ישראל גדולה מאשר 
בשנים קודמות . לדברי שר הביטחון , ציטט רק דברים שאמר לשר ההגנה האמריקאי , 
כאשר הדגיש את הצורך בהידוק היחסים בין ישראל וארה"ב דווקא בתקופה הנוכחית . 
" שיתוף הפעולה האסטרטגי הוא מרכיב חשוב בכושר ההרתעה של ישראל , והרתעה 
זו מילת הקסם . אנו לא רוצים לנצח במלחמה , אם כי אנו יכולים , אלא להרתיע 
ממלחמה " . " יש לנו צבא טוב וחזק , ואנו יכולים לבטוח בכושר ההרתעה שלנו . 
סדאם חוסיין יצטרך לחשוב מאה פעמים לפני אוונטורה של תוקפנות , וכושר ההרתעה 
שלנו יכריע במקרה זה " , אמר ארנס . הוא הוסיף , כי הצהרות נשיא עיראק 
מדאיגות גם את ארה"ב , כיוון שמדובר באדם שכבר יצא למלחמה ולא הסתפק רק 
בהצהרות . בתשובה לשאלה אמר , כי אין לעיראק מה לדאוג ביחס להתקפה מצד ישראל , 
ומסר כזה כבר הועבר על ידי הנשיא מובארק לנשיא עיראק . לגבי אפשרות של נוכחות 
צבא עיראקי בירדן , אמר ארנס כי המדיניות המסורתית של ישראל רואה בכך " קאזוס 
בלי " , ומדיניות זו לא השתנתה , כיוון שזה שינוי רדיקלי באזור . " שמחתי 
לשמוע לאחרונה את דברי המלך חוסיין , שהוא מבין זאת היטב " . 
