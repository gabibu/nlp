קטע הדרך בין צומת גלילות לבין שדרות רוקח בנתיבי איילון ייפתח לתנועה במחצית 
חודש ספטמבר , כך נמסר במהלך סיור שקיים שר התחבורה , משה קצב , בפרויקט 
נתיבי איילון . מנכ"ל נתיבי איילון , דן הולצמן , מסר , כי הכביש שאורכו 
ארבעה ק"ם ייפתח לתנועה בשלושה שלבים . במחצית ספטמבר יתאפשר לכלי רכב להיכנס 
לנתיבי איילון דרך צומת גלילות בציר תנועה מצפון לדרום . הצומת עצמו יפוצל 
לשני רמזורים כדי להקל על כלי הרכב הפונים מהכביש הבא מחיפה לכביש מס 5 ( 
לכיוון צומת הכפר הירוק ) ומשם לנתיבי איילון . עד מועד פתיחת התוואי לתנועה 
יושלמו מחלף קרן - קיימת ( אפקהתל - ברוך ) והמחלף המוביל לאוניברסיטת 
תל - אביב . בשלב השני ייפתח לתנועה הכיוון הנגדי , מדרום לצפון , והמועד 
המתוכנן להפעלתו הוא מארס 1991 . בשלב השלישי ייבנה גשר מעל כביש מס 5 שיאפשר 
חיבור לנתיבי איילון באמצעות לולאה לבאים מכיוון צומת הכפר הירוק , במקום 
להמשיך עד צומת גלילות ולפנות בחזרה . השלב השלישי ייפתח ביוני 1991 . סה"ך 
עלות הקטע של פרויקט איילון משדרות רוקח ועד צומת גלילות , כולל מחלפים 
ומיגון אקוסטי באזור אפקה ותל - ברוך , יגיע בסיום השלב השלישי ל57 מיליון 
שקל . בבדיקה כלכלית שנעשתה התברר , כי השקעה זו תוחזר למשק המדינה תוך 
שנה וחצי לכל המאוחר , על - ידי חיסכון בהוצאות תפעול רכב ובזמן נסיעה של 
נהגים . פרויקט נתיבי איילון ממומן ב%57 מכספי משרד התחבורה וב%52 מכספי 
עיריית תל - אביב וחברת נתיבי איילון . לחברה הכנסות של 51 מיליון ש"ח בשנה 
מהפעלת חניונים . השר קצב מסר כי בחמש השנים הקרובות יהיו נתיבי איילון הפרויקט 
התחבורתי המרכזי במדינה , ובשנתיים הקרובות יושקעו בהם 003 מיליון שקל . 
ב1991 אמורה החברה להמשיך בעבודות פיתוח נתיבי איילון עד למושב רשפון בצפון 
ועד לראשון לציון בדרום . הנתיב הצפוני לכיוון רשפון מתעכב כיום עקב בעיות 
של פינוי מחנה צבאי ומתקנים של חברת קו צינור הנפט . שר התחבורה הוסיף כי 
בקרוב יתקיימו מגעים עם הרשויות המקומיות שבתחום שיפוטן עובר הפרויקט בנוגע 
למימונו . פתיחת הקטע החדש של נתיבי איילון תגרום בצומת הכפר הירוק לעומס 
תנועה כבד שהצומת אינה מסוגלת להתמודד אתו כיום . קצב תקף את הוועדה הארצית 
לתכנון ובנייה על הסחבת המתמשכת בקבלת ההחלטה לגבי צומת הכפר הירוק . לדבריו , 
ראש מועצת רמת השרון הגיש את התנגדותו לתוכניות מע"ץ בפברואר 9891 , ועבר 
מספיק זמן כדי לגבש החלטה ולהתחיל בהסדרי תנועה בצומת הכפר הירוק . " כיום 
אין ויכוח על כך שלתשתית באיכות טובה חשיבות במניעת תאונות דרכים " , אמר 
קצב . לדבריו % 85 מההרוגים בדרכים נפגעו בכבישים אדומים , שאורכם רק % 21 
מכלל כבישי המדינה . עוד אמר , כי בקרוב יביא להכרעת הממשלה את דרישתו 
להעביר את אגף הכבישים במע"ץ ממשרד השיכון למשרד התחבורה . יצוין כי שר השיכון , 
אריאל שרון , מתנגד לדרישה לאיחוד סמכויות סלילת הכבישים תחת משרד ממשלתי 
אחד , למרות שהמלצה ברוח זו ניתנה גם על ידי ועדה פרלמנטארית שדנה בנושא 
תאונות הדרכים . 
