( ע ) . פועל נהרג ואחר נפצע באורח קשה במפולת אדמה , ביום ששי בצהריים , 
בעת הנחת צינורות של חברת " בזק " בתעלה שנחפרה לצד הכביש העוקף עכו - 
נהריה , לא הרחק מגבעת נפוליאון . ההרוג הוא נתן מיצניק בן 82 מקרית טבעון , 
והפצוע הוא כמאל עוואד כבן 53 מהכפר תמרה שבגליל המערבי . המפולת אירעה 
סמוך לשעה 21 בצהריים , שעה ששני הפועלים היו בתוך התעלה לצורך הנחת הצינורות . 
לפתע , התמוטט עליהם הקיר וקבר את שניהם בתוך התעלה . לשטח הוזעקו כוחות 
גדולים של משטרה , מד"א , מכבי אש וקבוצת חיילים , שהיתה בקרבת מקום . 
בינתיים , החלו הפועלים האחרים שעבדו בשטח בחילוץ . פעולות החילוץ נתקלו 
בקשיים , כיוון שהמוני בני אדם החלו להגיע למקום , כדי לחזות בפעולת המחלצים . 
גם כלי רכב רבים , שנסעו בכביש עכו - צפת נעצרו ליד מקום האסון . בתום 
שעה וחצי מאומצת של עבודה , חולץ כמאל עוואד מן המפולת , כשהוא פצוע וחבול 
בכל חלקי גופו . רופא בדק אותו וצוות הניידת לטיפול נמרץ שהמתין במקום , 
החל לטפל בו . עבודות החילוץ נמשכו עוד כשעה וחצי ובסביבות השעה 3 אחר 
הצהריים חולצה גופתו של מיצניק . נציגי משרד העבודה שהיו במקום פתחו בבדיקות . 
בינתיים , עצרה המשטרה את הקבלן שביצע את העבודה בשטח ואת הטרקטוריסט שעסק 
בחפירת התעלה . עם סיום הבדיקה על - ידי משרד העבודה יוחלט במשטרה אם להאשים 
את השניים ברשלנות שגרמה למותו של הפועל ולפציעת חברו . 
