ועדת המשנה לתכנון ובנייה של עיריית ירושלים אישרה אתמול תוכנית בינוי משולב , 
שיפוץ וחידוש מתחם התחנה המרכזית , בכניסה לעיר . בכך המליצה הוועדה על 
אישורה של התוכנית בפני הוועדה המחוזית לתכנון ובנייה . התוכנית מציעה תוכנית 
לשיפור התחנה המרכזית , שתכלול קירוי בכל המתחם הפתוח ; הפרדה בין רציפי 
האוטובוסים הנכנסים והיוצאים ; תוספת קומות לחניון ולמשרדים . ההחלטה לאשר 
את התוכנית התקבלה פה - אחד . כתנאי לאישורה נערכו תסקירי השפעה על הסביבה 
בנושאי זיהום אוויר , רעש , מערכות וארובות אוורור , שהמלצותיהם יעוגנו 
בהוראות לתוכנית , ויוגשו למשרד לאיכות הסביבה להבטחת ביצוען . מתכנן הפרויקט 
יהיה האדריכל זאב שינברג מירושלים . 
