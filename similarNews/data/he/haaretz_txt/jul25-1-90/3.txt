( ע ) . תושב סביון , בן 56 , נעצר שלשום בחשד שניסה להונות מספר חברות 
ביטוח באמצעות בים פריצה לביתו ומתן הודעת שווא , כי נגנב משם רכוש בערך 
כולל של כשלושה מיליון דולר . הפרשה החלה כאשר בנו של החשוד , תושב גני - 
תקווה , התלונן כי הווילה בסביון , ששייכת לאביו , נפרצה ונגנבו ממנה 
פריטים שונים . האב שהה אותה עת בחו"ל , וכששב לארץ נעשתה הערכת הרכוש 
שנגנב . שמאי קבע שערכו מגיע לכשלושה מיליון דולר . לטענת בעל הדירה נגנבו , 
בין היתר , תכשיטים יקרים , תמונות ויצירות של אמנים ידועים . תיק החקירה 
הועבר ממשטרת מסובים ליחידת הבילוש הנושאי ביחידה המרכזית בתל - אביב . 
צוות החקירה , בראשות מפקח דוד ברק , חשד שהפריצה בוימה או שמדובר במעשה 
פלילי שאינו בגדר התפרצות רגילה לדירה . בחקירה שותפו גם נציגי חברת הביטוח 
" לוידס " בישראל . הרכוש הגנוב בוטח במספר חברות בריטיות באחוזים שונים 
ומבטחי המשנה הם חברת " לוידס " . לאחר שהועלה חשד שאחת מהערכות הרכוש זויפה , 
נעצר אתמול השמאי , תושב רעננה . בעל הדירה נעצר שלשום בנמל התעופה בן - 
גוריון , לפני שעמד לטוס לפאריס . 
