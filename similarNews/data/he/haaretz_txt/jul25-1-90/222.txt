צוות משותף למשרד המשטרה , שירות בתי הסוהר ומשרד האוצר סיים באחרונה הכנת 
הצעת תוכנית עקרונית לפרויקט הקמתו של בית סוהר חדש . משרד האוצר הקציב 
לנושא 066 אלף ש"ח לתכנון ראשוני . למרות שהכנת התוכנית כבר הושלמה , נראה 
כי עד שייבנה בית סוהר חדש יחלפו עוד שנים אחדות . נושא הבנייה נתון כעת 
בדיון בין משרדי המשטרה והאוצר . עד כה טרם נקבע מיקומו המדוייק של בית 
הסוהר החדש , אך ההעדפה בשב"ס היא להקים את הכלא באתר במרכז הארץ או בצפונה 
אתר שיוכל להכיל שני בתי סוהר , שבכל אחד יישבו כ005 אסירים . מזה שנים 
אחדות מתריעים גורמים שונים , בכלל זה אנשי נציבות שב"ס , כי מרבית המתקנים 
המשמשים בתי סוהר בישראל אינם מתאימים לייעודם וכתוצאה מכך תיפעולם מסובך , 
יקר , ותנאי המחיה בהם קשים ביותר . בעיית הצפיפות בבתי הכלא החמירה באחרונה . 
מדי שנה נרשם גידול של קרוב ל%01 במספר האסירים . כיום מתקרב מספר האסירים 
בבתי הסוהר בישראל ובשטחים ל000 , 01 , כמחציתם אסירים פליליים המוחזקים 
בבתי הסוהר בתוך תחומי הקו הירוק . משרד המשטרה הודיע אתמול , כי התוכנית 
החדשה המוצעת מהווה גם תפיסה בסיסית כיצד צריך להראות בית סוהר מודרני ברמת 
ביטחון בינונית או מירבית , כדי לאפשר תנאי מחייה סבירים לאסירים ויתר שליטה 
של הסוהרים . נקבע כי בכלא החדש יהיו % 57 מתאי הכליאה מיועדים לאסירים בודדים 
ושאר התאים לשלושה אסירים בתא . האגפים בכלא יהיו זהים במבנה שלהם ובתנאי 
המחייה בהם , כך שלא תתאפשר התקדמות של אסירים לתא טוב יותר או לאגף טוב 
יותר , כפי שהדבר מקובל בבתי הסוהר הקיימים כיום . על פי התיכנון , כל 
אגף בכלא המודרני המתוכנן יתפקד באופן אוטונומי ומרבית השירותים הניתנים 
לאסירים , יובאו אל האגף עצמו . גורמים במשרד המשטרה מעריכים כי התכנית 
המוצעת תהווה צעד ראשון להקמת כמה בתי סוהר מודרניים בישראל עוד בעשור הנוכחי . 
עם זאת , גורמים הבקיאים בנושא בשב"ס מביעים ספיקות באשר לאפשרות של התחלה 
קרובה של בניית בית סוהר שעלות בנייתו אמורה להסתכם במיליוני דולר . אותם 
גורמים מציינים כי גם בעבר כבר הוכנו תכניות מפורטות לבניית בתי סוהר חדשים . 
על פי תכנית מתאר שהוכנה לפני כעשר שנים , אמורים היו להבנות מתחילת שנת 
08 ועד שנת 29 ששה בתי סוהר חדשים בישראל , בפועל לא הוקם אפילו אחד . 
