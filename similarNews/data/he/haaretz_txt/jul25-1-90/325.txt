חברת אלקטרה דורשת לאסור את המשך שידורו של תשדיר שירות המוקרן בטלוויזיה 
הכללית , בחסות המועצה הכלכלית - חברתית והתאחדות התעשיינים , והמוצג כתשדיר 
לקידום הייצוא . באלקטרה טוענים , כי מדובר בתשדיר פרסום , שנועד למעשה 
לעודד את מכירת המזגנים של תדיראן בשוק המקומי . במכתב ששיגרה חברת אלקטרה 
ליו"ר הוועד המנהל של רשות השידור , מציינת החברה כי בתשדיר השירות , שמאחוריו 
ניצב לכאורה גוף ציבורי , מוזכרים במפורש מזגני " מנהטן " של תדיראן , 
המיועדים לשיווק בשוק המקומי . " זוהי חריגה ברורה מהוראות רשות השידור , 
האוסרות הזכרת שם המותג והצגת תוויות של מוצרים הנזכרים בתשדירים " , טוענת 
אלקטרה . 
