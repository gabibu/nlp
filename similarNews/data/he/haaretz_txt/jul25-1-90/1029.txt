פסק דין זה הוא הרחבה ניכרת של המושג פגיעה כתוצאה מתאונת דרכים , משום 
שהוא מקנה לבני משפחה של הנפגע , שלא היו עדי ראייה לתאונה , לקבל פיצוי 
מחברת הביטוח על הנזק הנפשי שנגרם להם בשל התאונה של יקירם . אינני יודע 
אם יש לפסק דין זה תקדים במדינות אחרות . אם הוא לא קיים במדינות אחרות , 
זהו ללא ספק חידוש גדול . קשה לי להשיב על כך . אולם אין ספק שפסק הדין 
העקרוני של הנשיא שמגר יגדיל את ההוצאות של חברות הביטוח , משום שעד כה 
קרובי משפחה שלא נפגעו בתאונה עצמה , כלל לא קיבלו פיצוי כספי . אינני סבור 
שיהיה גל של תביעות כאלה . אני מתאר לעצמי שמספר קרובי המשפחה של נפגעים 
בתאונות דרכים , שנגרמו להם נזקים נפשיים , הוא מצומצם למדי . סוף סוף 
לא בכל מקרה שבו מתרחשת תאונת דרכים , נגרם נזק נפשי לבני המשפחה של הנפגע , 
מה גם שמדובר בקרובים שלא היו כלל עדי ראייה לתאונה . לא . אינני סבור 
שזו הנאה כל - כך גדולה לקבל מחלת נפש או טיפול נפשי כתוצאה מפגיעה בתאונה 
של בן , אח או הורה . אני סמוך ובטוח שאותם בני משפחה שיימצאו זכאים לקבלת 
הפיצוי , היו מוותרים על ההנאה הזו ובלבד שלא ייפגעו . לא נראה לי שלפסה"ד 
הזה תהיה השלכה כלשהי על עבודת הוועדה שלנו . הוועדה הוקמה ביוזמת שר המשפטים 
כדי לבדוק את דרכי יישום חוק הפיצויים לגבי נפגעי תאונות דרכים . על הקמת 
הוועדה הוחלט , משום שוועדת הכספים של הכנסת לא שבעה נחת מכך שחברות הביטוח 
דרשו לעתים קרובות להעלות את מחירי הפרמיות . בקרוב הוועדה עומדת לסיים 
את עבודתה ובמהלך הדיונים החלטנו שלא להיכנס לנושא של פיצוי לבני משפחה שלא 
היו עדי ראייה לתאונה . 
