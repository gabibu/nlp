ועכשיו חשקה נפשם לשחק בממשלה . מכיוון שלשלטון אינם מצליחים להגיע , הם 
היו רוצים לשחק בכאילו שהם בשלטון . הם יקימו , אם יצליח פרס לממש את 
הצעתו , ממשלת צללים יחלקו תיקים , מן הסתם גם יריבו עליהם , ויקיימו 
ישיבות צללים , על נושאי צללים . יעשו קואליציות פנימיות ויקימו , מי 
יודע , גם קבינט צללים לענייני ביטחון , ואולי גם יחלקו לשרי הצללים צללי 
ולואים וכאילו פלאפונים . קשה ממש להאמין . הבית קורס עליהם והם משחקים 
בולו - בולו ומדברים פקה - פקה . ראשי העבודה כה שקועים במלחמותיהם האישיות 
הקטנות , שאינם תופשים כנראה מה קורה להם . לא להם אישית , אלא למפלגתם 
ובעיקר לכל מה שהיא מייצגת . תנועת העבודה , חברות וחברים , הגיעה לסוף 
דרכה . מה שאנו רואים אינו אלא חרטומה הבולט של אונייה שכבר שקועה ברובה 
בים . אי - אפשר להפריד את גורלה של העבודה מגורלם של ההסתדרות , משק העובדים , 
הקיבוצים והמושבים , קופת - חולים , הקואופרציה היצרנית וכל השאר , הנושמים 
בעצם את נשימות - אפם האחרונות . פרוף פרקינסון כתב פעם שהאימפריה הבריטית 
התחילה לשקוע כשבנו את הבניין החדש של משרד המושבות . על משקל זה אפשר לומר 
שהאימפריה של תנועת העבודה החלה לשקוע כשהגיעה לשיא כוחה ועוצמתה . תחילה 
קרסה תפישת עולמה , ורק בשלב הרבה יותר מאוחר החלו לקרוס גם הארגונים והגופים 
המפוארים שקמו סביב הרעיון , אך המשיכו להתקיים בדרך פלא בכוח האינרציה 
ויצר ההישרדות הביורוקרטי . בלי לעשות יותר מדי השוואות , יתכן שישראל הקדימה 
את אירופה המזרחית בקריסת האתוס הסוציאליסטי . תפישת העולם של השוויוניות 
פשטה את הרגל גם פה וגם שם . התלות בממסד , מעורבות השלטון בכל פרט ותלותו 
של הפרט בחסדי השלטון , נתגלו כבלתי - אפשריים גם פה וגם שם . בני - אדם , 
חוקי הטבע חזקים מכל אידיאולוגיה , אינם שווים וחברה אינה יכולה להתקיים 
בלי משחק חופשי של כוחות השוק , גם במישור המשקי וגם במישור הרעיוני . 
הביטו נא סביב , חברות וחברים , אתם עומדים על הריסותיה של תפישת העולם 
הסוציאליסטית . איפה האידיאולוגיה של העזרה ההדדית במושבים ששקעו עם הווילות 
והטרקטור - ליד - כל - בית שלהם והפכו לטרגדיות אישיות של משפחות שקועות 
בחובות . במה שרה רווחת הפועל ממשק העובדים , שקם כביכול למענו , והנתון 
עתה בחובות ובפשיטות רגל ? ואיפה הסוציאליזם של מפלגת העבודה , המחזיקה 
כיום את האליטה האשכנזית ואת המעמד הבינוני , בעוד חרות " הימנית " היתה 
למפלגת הפרולטריון ? החברה הישראלית , על מפלגותיה ותפישות עולמה , נמצאת 
בפרשת מים שממנה יצמחו אולי בבוא היום מפלגות חדשות , מייצגות יותר את הציבור 
של היום ואת צרכיו , ואולי נהיה עדים גם לתופעות חמורות יותר . אך קשה 
שלא להבחין שתפישת עולמה של תנעות העבודה שוכבת על קרש קפיצה היסטורי שמתחתיו 
הבלתי - נודע . יש מלומדים הגורסים כי הקריסה של תנועת העבודה החלה בשנות 
ה05 , כאשר בן - גוריון חיפש את המעבר לאידיאולוגיה ממלכתית . הצרה היתה 
שהוא היה בודד . מפלגתו , עם דגל אדום ושירת האינטרנציונל , באמצעות משק 
מרכזי מתוכנן ומכוון מלמעלה , קשירת האזרח בידיו וברגליו לתלות בשלטון , 
רצתה להמשיך במעמד של מפלגה השולטת בכל . היא קשרה את האזרח באלפי עבותות 
הביורוקרטיה לא במקרה קרוב לחצי - מיליון איש , מספר בלתי - נסבל , מקבלים 
משכורת במערכת הציבורית . יש חושבים שבשנות ה07 הגיע דור ה - וה"מגיע לי " . 
הכסף הקל שזרם לארץ מהחוץ , שהופנה בעיקר לצורכי ביטחון , יצר במהירות 
שכבה של עשירים חדשים . רעיון השוויוניות והעזרה ההדדית החל להישחק . על 
מערכת מבנית סוציאליסטית - ביורוקרטית נשפכו כספים בממדים קפיטליסטיים , 
בלי הבקרות של הקפיטליזם . תקופת ההסתפקות במועט הסתיימה , והמשק לא היה 
מסוגל לייצר את הרמה החברתית שהתבקשה מהאידיאולוגיה של תנועת העבודה . על 
מערכות של שוויוניות ומשק מרכזי הלבישו משק עשיר שאינו מבוסס על עושר עצמי . 
רבים הבינו ששוויוניות הוא הכוח לסחוט מהממשלה מה שיותר . בסוף קם הגולם 
על יוצרו . נשארו רק המסגרות , הבניינים , הביורוקרטיה האדירה ; רק תפישת 
העולם שסביבה קמו , חברות וחברים , איבדה את זכות קיומה . השבר הקונקרטי 
של מפלגת העבודה , שהוא פן אחד של הקריסה הרעיונית , החל , לדעת אחד המלומדים , 
אחרי 7691 . המזכירים והעוזרים האישיים של המנהיגים הסמכותיים הוותיקים , 
שלקחו את רסן השלטון אחריהם לפי מיטב המסורת הבולשוויקית , המשיכו בכוח 
תפישת עולם של צללים . מבחינה חברתית , לא היתה להם תשובה לעבודה הערבית , 
שהיתה ראשית השחתתו של מוסר העבודה העברי . לא היתה להם תשובה לבעיה המדינית . 
ובמלחמת יום - הכיפורים התברר שלא היתה להם תשובה גם לבעיה הביטחונית . 
המערך מיסודה של מפא"י ההיסטורית , הבונה והיוצרת נשאר על הריסות עברו , 
בלי תשובות לבעיות של היום . בדיוק כמו הליכוד . עצם ההשלמה עם כך שלשלטון 
אפשר להגיע רק בעזרת החרדים היחידים שנותרו עם תשובות למצב ועם אידיאולוגיה 
איתנה כסלע ( הקב"ה ) היא ההמחשה הטרגית לאירוע ההיסטורי של סוף דרכה 
של תנועת העבודה . ולא אבינה , חברות וחברים , איך הם שרים ורבים ומשחקים 
בממשלה על סיפונה של אונייה העושה דרכה למצולות . 
