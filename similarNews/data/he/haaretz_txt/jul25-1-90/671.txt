מועד פתיחת העונה הבאה בכדורגל ( מישחקי הליגות השונות ) לא יוקדם ויהיה 
בשישה באוקטובר , כפי שנקבע בתחילה כך החליטה אתמול הנהלת ההתאחדות לכדורגל . 
לפני כשבוע עלתה מחשבה להקדים את מחזור הפתיחה , בגלל הטורניר הקדם עולמי 
לנוער שיהיה בישראל בסוף פברואר 1991 ותחילת מארס . אבל בגלל לחץ מועצת 
ההימורים , שטענה כי הקדמת הליגה בשלושה שבועות תפגע בהכנסות הכספיות מהימורי 
הטוטו ( בגלל החגים ) , נמצא פתרון אחר . ועדת הליגה והגביע מצאה הוסיפה 
מחזור אחד בגביע הטוטו ב - 03 בספטמבר . זה יהיה המחזור החמישי במהלך ספטמבר 
בגביע הטוטו והוא יתקיים ביום א יממה לאחר יום הכיפורים . ב - 11 בספטמבר 
יתקיים מישחק אלוף האלופים המסורתי בין האלוף בני יהודה למחזיק הגביע הפועל 
כפר סבא . ב - 81 בספטמבר יחל טורניר ליליאן בהשתתפות הקבוצות שסיימו במקומות 
1 עד 4 בעונה החולפת . גמר גביע לילאן יהיה ב - 62 בספטמבר . 
