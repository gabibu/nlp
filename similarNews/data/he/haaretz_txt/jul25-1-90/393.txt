רומא ( ע"ץ ) . קטטה אלימה פרצה אתמול בסנאט האיטלקי בין קומוניסטים וניאו - 
פאשיסטים , במהלך דיון על הצעת חוק בנושא סודות מדינה . סנאטור ניאו - 
פאשיסטי שנפגע באחת מעיניו ע"י חפץ שזרק יריב פוליטי , אושפז לשם בדיקת 
קרנית עינו . התגרה התלקחה כאשר סנאטור מטעם התנועה הסוציאלית האיטלקית ( 
הניאו - פאשיסטית ) , פראנצסקו פונטונה , האשים את ראש הסיעה הקומוניסטית , 
אוגו פצולי , כי שימש בשעתו איש הקשר בין השירותים החשאיים לבין חברי המפלגה 
הדמוקרטית - הנוצרית והמפלגה הקומוניסטית . פצולי דרש ממנו להסביר דבריו , 
ואז החל הדיון לעבור במהירות לפסים אלימים . סנאטור ניאו - פאשיסטי , 
צזארה פוצו , נפגע בעינו מחפץ שנזרק ע"י סנאטור של המחנה היריב . נשיא 
הסנאט , גובאני ספאדוליני , נאלץ להזעיק את אנשי המשמר ולהשעות את הדיון 
למשך חצי שעה . במהלך הקטטה גם חבט ראש הסיעה הקומוניסטית באגרופו , בפניו 
של סנאטור ניאו - פאשיסטי . הרקע לתיגרה נעוץ בשנת 7791 . הניאו - פאשיסטים 
טוענים כי אז אישרו הקומוניסטים את מינויים של שלושה בכירים בשירותים החשאיים 
האיטלקיים ומאוחר יותר התברר כי הם משתייכים לתא הבלתי - חוקי של הבונים 
החופשיים . אחרי חידוש הדיונים אישר הסנאט פה אחד הצעת חוק , המבטלת את 
הסודיות שמנעה עד כה גישה למסמכים בנושא פיגועי טרור . 
