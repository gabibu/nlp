ראש הממשלה , יצחק שמיר , לא נזקק למחקר , על מנת להגיע למסקנתה של מחברת 
הספר . " ההבדל הוא בתאריך " , אמר שמיר ב4891 , בהתכוונו לזיקה ולדמיון 
בין המחתרת היהודית לבין המחתרות של ערב קום המדינה . יצחק יזרניצקי , 
הלא הוא יצחק שמיר , מפקד המבצעים של לח"י , אמר דברים אלה על סמך ידע 
והיכרות אישית את הנושא . התיזה העיקרית של המחקר שלפנינו , היא כי קיימת 
המשכיות מהפלג הלאומי - משיחי של לח"י מתקופת טרום - המדינה , דרך " מחתרת 
צריפין " ו"ברית הקנאים " לאחר קום המדינה , ועד למחתרת היהודית בימינו . 
להנחה זו יש יסוד הן מבחינה אידאית , והן מבחינת הדמויות שעדיין חיות ופועלות , 
ואשר לא השלימו עד היום עם רעיונות הממלכתיות והריבונות . מחברת הספר , 
מרצה למדעי המדינה באוניברסיטאות ת"א וחיפה , וכיום באוניברסיטת קולומביה 
בוונקובר שבקנדה , מציינת כי הדבר המעניין הוא ההפתעה בקרב הציבור הישראלי 
מחשיפת המחתרת , שכן מי שמכיר את ההיסטוריה הלא הרחוקה של ישראל , היה 
צריך אף לצפות להתהוות מחתרת כזו . לדעת גל - אור , הקושי לכנות את אנשי 
המחתרת היהודית טרוריסטים , ואולי פשוט מחבלים , מעיד על הפער הקיים בין 
הדימוי הלאומי שלנו לבין דמותנו החברתית - פוליטית במציאות . מחברת הספר 
מוצאת קווי דמיון בולטים בין המחתרת היהודית שפעלה בראשית שנות השמונים , 
לבין המחתרות שפעלו לפני קום המדינה , שאחד המאפיינים המובהקים שלהן הוא 
ההתנהגות הטרוריסטית . הכוונה לאצ"ל וללח"י , והדגש על לח"י . המחתרות 
האחרות שפעלו בשנותיה הראשונות של המדינה הן " ברית הקנאים " התארגנות 
של קנאים דתיים שנועדה לסכל את חקיקת חוק גיוס הנשים לצה"ל , ו"מחתרת צריפין " 
שעסקה בפעילות טרוריסטית על רקע נושאים מדיניים . חברי מחתרת " ברית הקנאים " , 
שפעלו בראשית שנות החמישים , ניצלו את הידע שצברו מקשריהם בעבר עם הפלג 
הדתי הקיצוני של לח"י . הם נעזרו בקשריהם עם דמויות ציבוריות ידועות , 
בעיקר מקרב החוגים הדתיים , כמו הרב פרנקל , שלמה לורנץ ואחרים . פעולותיהם 
כללו הצתות רכב פרטי של נהגים חילוניים הנוסעים בשבת בירושלים , הצתת איטליזי 
טריפה , מסעדות , ניסיון להטיל פצצה לאולם מליאת הכנסת בעת ההצבעה בנושא 
גיוס הנשים , והטמנת חומר נפץ במשרד החינוך והתרבות בירושלים . חברי " מחתרת 
צריפין " הטמינו רימון ליד בניין הצירות הצכוסלובקית בת"א , כתגובה למשפט 
סלאנסקי בפראג , ופוצצו פצצה בבניין הצירות הרוסית בת"א , בעקבות " משפט 
הרופאים " בבריה"ם ב3591 . עקב כך החליטה בריה"ם על הניתוק הראשון של היחסים 
הדיפלומטיים עם ישראל . השיא בפעילות " מחתרת צריפין " היתה ההתנקשות 
הקטלנית בחייו של ד"ר ישראל קסטנר ב7591 . התארגנות מכיוון אידאולוגי הפוך 
לזה של " ברית הקנאים " , היתה מחתרת שהפעילה טרור אישי אנטי - דתי וכללה , 
בין השאר , את עמוס קינן , שאלתיאל בן - יאיר ויליאם שטיינר . היא התארגנה 
ב2591 לשם התנקשות בשר התחבורה דאז ד"ר פנקס , במחאה על כניעתו ללחצי החוגים 
הדתיים , בדבר הגבלת חופש התנועה והתחבורה בשבת . נקודת המפגש של המחתרת 
הדתית והמחתרת הלאומית היתה זיקתן , הישירה והעקיפה , למחתרת של טרום - 
המדינה . בשתיהן היו הדמויות הפעילות יוצאי לח"י , ומרבית החברים בהן הושפעו 
ממחתרת זו . המחתרת היהודית איננה הגילוי הטרוריסטי היחיד של טרוריזם יהודי 
במדינת ישראל בשנות השמונים . קדמו לה קבוצות כגון כנופיית ליפתא שניסתה 
בינואר 4891 לפוצץ את מסגד כיפת הסלע על הר הבית , או חוליית הטרור של תנועת 
" כך " בשם " ט . ן . ט . " , " תנועת הנוער " החשמונאים " בהנהגתו 
של של יואל לרנר , שאורגנה על ידו עם ההחלטה על הנסיגה מסיני , ואשר הואשם 
בניסיון לפוצץ בעזרת נערים אלה את כיפת הסלע . גל - אור טוענת במחקרה , 
כי " עד לחשיפתה של המחתרת היהודית שררה , למעשה , התעלמות תמוהה מגילויי 
הטרוריזם היהודי כתופעה " . קפמאפרקהחוקרת מוצאת מספר מאפיינים המשותפים לאנשי 
המחתרת היהודית שפעלו בשטחים ; הם מזוהים עם תפישת העולם של " גוש אמונים " , 
ועם עיקרי האמונה הלקוחים ממשנתו של הרב קוק , שכן מרביתם יצאו מבית מדרשו . 
אנשי המחתרת היהודית קשורים לסביבה הרוחנית שלהם בקשרים סוציולוגיים , לא 
רק בהווה . הקשרים מעמיקים לתוך העבר , כאשר מסתבר למשל , כי הורי יהודה 
עציון היו פעילים בלח"י , ואביו של חגי סגל ודודו נמנו על אנשי האצ"ל . 
המונח המרכזי במחקרה של גל - אור , שבאמצעותו היא מבקשת לחשוף את תהליכי 
התהוות המחתרת היהודית הוא " ויגלנטיות " . בלשון ציורית , זוהי עירנותו 
של השומר , שעובר מישיבה בנקודת התצפית ושמירה פסיווית , להתארגנות של 
פטרולים , ומפטרול תמים לפעילות אקטיווית תוקפנית . בפירוש הסוציו - פוליטי , 
ויגלנטיות היא התארגנות עצמית של קבוצת אנשים במטרה לשמור על הסדר , בחברה 
שבה החוק והסדר יצאו מכלל פיקוחם ושליטתם של השלטונות הרשמיים והאחראיים . 
הטרוריזם היהודי המודרני , לדעת גלאור , נולד במקביל , ובמידה מסוימת 
כפועל יוצא , מהתפתחות ההתנהגות הוויגלנטית . פרופסור אהוד שפרינצק מתייחס 
לתופעה זו באמצעות המושג " אי - לגליזם " . ( " איש הישר בעיניו אי - 
לגליזם בחברה הישראלית " , הוצאת ספרית פועלים , 6891 " ) . גלאור סבורה , 
כי אחד הגורמים לצמיחתה של קבוצה טרוריסטית דווקא , ולמעבר מאי - לגליזם 
של ההתנחלות אל הוויגילנטיזם וממנו אל תהום הטרוריזם היה ההתארגנות הצבאית - 
ביטחונית באזורי ההתנחלות . מדובר בהתארגנות ההגנה המרחבית ( הגמ"ר ) 
בגדה וברמת - הגולן . ההגמ"ר נועדה לשמש חיץ בין צבאות האויב החוצים את 
הגבול , לבין צבא המדינה , ולא לתפקידי " שיטור " בלב אוכלוסייה אזרחית . 
במצב כזה , השכן היהודי הופך בעת שירות מילואים לשריף חמוש , שמנצל לעיתים 
את ההזדמנות לסגור חשבונות על דברים שאינם נוגעים דווקא לביטחון . הקלה 
על תהליך זה העובדה , שבאותה עת גברה בקרב הפיקוד הבכיר בצבא , ידם של 
אלה המזוהים עם גוש אמונים והליכוד . בתקופה הנדונה , טוענת המחברת , 
חל כרסום בסמכות שר הביטחון , בעיקר בתקופתו של מנחם בגין . בגין תבע לתת 
לממשלה את האחריות על הביטחון , הרמטכ"ל דאז , רפאל איתן , ניסה להשליט 
את דרכו הפוליטית ואילו שר הביטחון , עזר וייצמן , ניצב בתווך . כתוצאה 
מכך נוצר חלל ריק סמכותי בענייני צבא , שמשמעותו העדר השגחה ופיקוח על הנעשה 
בשטחים . כל גורם ניסה לפעול לפי שיקול דעתו ועוצמת מרפקיו . זהו מצב 
אידיאלי ליצירת ארגון טרור . לדעת החוקרת , גם המפלגות המרכזיות שדיברו 
בלשון " סופרמרקט " אלה המשוכנעות שפלורליזם פנים - מפלגתי הינו תופעה 
חיובית חיזקו את חוסר ההחלטיות וההימנעות מנקיטת עמדה מחייבת בנושאי חוץ 
וביטחון , בעיקר בנושא הפלשתיני , ובכך תרמו ליצירת התנאים לצמיחת המחתרת 
היהודית . ואם המפלגות , צה"ל והממשלה זרעו ערפל , הרי השב"ך , שהוא 
זרוע ביצועית , לא היה יכול שלא להילכד ברשת . גל - אור מציינת , כי אי - 
הבהירות בעניין שלטון החוק בכלל , ומצב החוק באזורים שבהם מדובר בפרט , 
מנעו מהשב"ך להפעיל במגזר היהודי את אותן שיטות חקירה שנהוג להפעיל במגזר 
הערבי , ובכך נפער סדק נוסף בפרצה הקוראת לגנב . היום , חמש שנים לאחר 
חשיפת המחתרת , טוענת גל - אור , מרחיבים גורמים מסוימים בגוש אמונים את 
הפרצה . הם מנצלים את העובדה שבתנאים הנוכחיים אין קיצוניות גדולה יותר 
מזו של המחתרת היהודית . בספר בוחנת החוקרת גם את האידאולוגיה של המחתרת 
היהודית , ומשווה אותה למחתרות אחרות כמו המחתרות בצפון אירלנד ובאלגיריה 
בעבר , ומצביעה על מאפיינים סוציו - פסיכולוגיים של הטרוריזם היהודי , 
על היחסים בין הרשות המבצעת לנאשמי המחתרת היהודית , ויחסי מוסדות השיפוט , 
הכנסת והציבור אליה . כל הטענות שמעלה גל - אור בספרה החשוב , מכוונות 
להאיר את מה שהיא רואה כלקח העיקרי מהניתוח ההיסטורי שערכה ; מדינה מוקפת 
אויבים , המתקיימת בתנאי מלחמה אזורית מתמשכת , גם אם בהפוגות שהיא מעין 
אי פוליטי - חברתי - תרבותי , ומוטרדת מטרוריזם מצד אלה המוגדרים כאויביה 
אינה יכולה " להרשות לעצמה " להיות מאוימת ע"י סוג נוסף של טרוריזם , 
המבוצע בידי אזרחיה " הטבעיים " , ועלול לגרור אותה למלחמת אזרחים . מדינת 
הגירה צעירה כישראל , התלוייה ברצונם של אזרחיה ואזרחיה - שבכוח לחיות בה , 
חייבת להתייחס בחומרה לתופעת הטרור . להסלמה בהתנהגות הפוליטית האלימה 
עלולות להיות הלשכות לא רק על אופי המשטר , אלא גם על סיכויי ההישרדות של 
המדינה . עדיין לא איחרנו את המועד . 
