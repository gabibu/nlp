חברי מרכז בליכוד יקיימו הערב במצודת - זאב כנס של פעילי מפלגה , לשם הבעת 
התנגדות לחוק המגביל מינויים פוליטיים . החוק ייכנס לתוקף ב13 ביולי . על - 
פי החוק יצטרכו בעלי ארבע הדרגות הגבוהות בשירות המדינה , וכן עובדים בשכר 
בחברות הממשלתיות , להתפטר מחברותם במרכז או מתפקידם בשירות המדינה . פעילים 
בליכוד מחו באחרונה נגד אי היענותם של חברי סיעת הליכוד בכנסת לתמוך בהצעת 
חוק שהגישו הח"כים צחי הנגבי ומיכאל קליינר ( ליכוד ) , שנועדה לבטל את 
החוק האמור . במהלך הכנס הערב יתבקשו המשתתפים לחתום על עצומה הקוראת לכינוס 
מרכז המפלגה , כדי שיניב החלטה הקוראת לתמוך בהצעות החוק של הנגבי וקליינר . 
חלק מחברי המרכז תובעים לקבוע כי כל חבר - כנסת שמכהן שתי קדנציות רצופות 
ומעלה , יזדקק ל%06 מקולות המרכז כדי להוסיף ולכהן בכנסת מטעם הליכוד . 
