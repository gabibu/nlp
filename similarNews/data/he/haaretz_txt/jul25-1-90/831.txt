שר החינוך זבולון המר הודיע אתמול למנכ"ל משרדו , ד"ר דן שרון , כי הוא 
מחליפו באחר . מועמדו של המר לתפקיד הוא זבולון אורלב , ששימש מנכ"ל משרד 
הדתות בתקופת כהונתו של המר כשר הדתות . אורלב הוא חבר מרכז המפד"ל . בתקופת 
הקדנציה הקודמת של המר כשר חינוך שימש מנהל לשכתו ואחר כך מנהל אגף כח אדם 
בהוראה . בכירים במשרד החינוך אמרו אמש , כי נסיונו של אורלב בתחום החינוך 
דל וכי מדובר במינוי פוליטי . מועצת תנועת " מעורבות " , בה חברים אישי 
רוח וחינוך יהודים וערבים , שיגרה אמש מכתב להמר ובו קראה לו להימנע ממה 
שהגדירה כעריפת ראשים ומנויים פוליטיים במשרד החינוך . דובר הקבוצה , מני 
ברזילי , מנה במכתבו רשימת פקידים בכירים במשרד , שלטענתו בכוונת המר להדיחם . 
את תגובת שרון לא היה ניתן להשיג אמש . המר נמנע אמש מלהגיב . על המכתב 
של תנועת מעורבות אמר , כי הוא נובע לטענתו " ממקור פוליטי " . המר הוסיף : 
" אין שום תכניות הדחה במשרד החינוך " . 
