ח"ך מיכאל קליינר ( ליכוד ) יעלה מחרתיים לקריאה טרומית את הצעתו לבטל 
את החוק האוסר מינויים פוליטיים בשירות המדינה . החוק , שהתקבל לפני כחודשיים 
ביוזמתם של ח"ך אמנון רובינשטיין ( שינוי ) ונציבות שירות המדינה , יכנס 
מחר לתוקף . על פי החוק , יצטרכו מחר כל עובדי המדינה בארבע הדרגות העליונות 
בשירות המדינה , להתפטר מחברותם ב"גוף הבוחר " את מועמדי סיעתם לכנסת ולממשלה 
או להתפטר משירות המדינה . בליכוד מעריכים כי המדובר בכ06 מנכ"לים ובעלי 
תפקידים בכירים בשירות הציבורי , ובכמה עשרות בכירים מהמערך . ח"ך קליינר 
ביקש מנציב שירות המדינה מאיר גבאי , לדחות את הפעלת החוק , עד לגמר הדיונים 
בהצעת החוק שהגיש . על פי החוק לא יוכל הנציב לקבל את פנייתו של קליינר . 
חוגים בליכוד טענו אתמול כי תיתכן פרשנות מסויימת לפיה חברי מרכז הליכוד , 
שהם בארבע הדרגות העליונות בשירות המדינה , לא יצטרכו להתפטר מחר מהמרכז 
או מתפקידם בשירות המדינה . הם ציינו כי בחוק נאסר על עובדים אלה להיות 
חברים ב"גוף הבוחר " את נציגי המפלגה לכנסת , לממשלה ולראשות הממשלה . 
לדבריהם , לאחר האיחוד שבוצע בין חירות והליברלים , לא נקבע בחוקת המפלגה 
המאוחדת או בתקנונה כי המרכז המורחב הוא שיבחר את מועמדיו לכנסת ולממשלה . 
על פי פרשנות זו אם יוחלט בסופו של דבר על עריכת בחירות בשיטת הפריימריס 
הרי שלא מרכז המפלגה הוא הבוחר . גורמים בכנסת ציינו אתמול כי הגשתה של הצעת 
החוק ח"ך קליינר באה באיחור , מאחר והחוק יכנס מחר לתוקפו . הם העריכו 
כי מאחר וח"כים רבים יודעים כי החוק של קליינר לא עשוי להתקבל , הם עשויים 
לבוא למליאה ולתמוך בו . פעילים במפלגה מפעילים לחצים על חברי סיעתם כדי 
שיתמכו בחוק שהגיש קליינר . גם במערך הופעלו בימים האחרונים לחצים על חברי 
הכנסת כדי שיתמכו בחוק שלקליינר או לפחות לא יתנגדו לו . ח"ך אמנון רובינשטיין 
( שינוי ) יצא אתמול בחריפות נגד כוונתו של קליינר לנסות ולבטל את החוק . 
לדבריו ראויה ההצעה לשם ה"חוק לטיפוח ועידוד השחיתות בשירות הציבור " , 
גם אם זו אינה כוונתו של קליינר . 
