רבות כבר נכתב ונאמר על הצורך בהשתלבות המשק הישראלי בשווקי העולם ובאימוץ 
קו מחשבה ליברלי , כבסיס למדיניות הכלכלית של הממשלה . אך המעשים בכיוון 
זה עדיין דלים . יתר על כן , גל העלייה הנוכחי נותן למקבלי החלטות " גושפנקה " 
להמשך המדיניות הריכוזית . הציבור הרחב לומד מהר את האותות שמשדרת הממשלה , 
ופועל בהתאם , להשגת רווחה אישית , שכן זו מטרתו של כל פרט , ויש לומר 
זאת בריש גלי ; זה לגיטימי . המדיניות הריכוזית הנוכחית יוצרת מצב שבו 
הבעיות מתנקזות לשולחנם של השרים . כך , למשל , האירוע שקרה בשבוע שעבר 
בבת - ים , שבו תבעו חסרי דיור להיפגש עם שר הבינוי והשיכון , ולאחר דין 
ודברים , שנמשך שעות רבות , סוכם שפגישה כזו אמנם תתקיים . בתבונה רבה 
נהגו חסרי הדיור בתובעם את המפגש , כיוון שהם ערים לכך שבמדינה ריכוזית 
ראוי לנהל את המו"ם עם קודקוד הפירמידה , ואז יש סיכוי לתשובה בת - מימוש . 
אין ספק , שבמסגרת הסבוכה של הבעיות העומדות כיום בפני המדינה , שולחנם 
וזמנם של השרים ייסתמו מהר מאוד ומערכת קבלת ההחלטות תקרוס . במקביל , המשק 
הישראלי מתאושש מהשפל שבו שהה בשנתיים האחרונות בצעדים מהירים למדי , ואת 
הגידול בתפוקה הלאומית הגולמית בשנה זו ובשנה הבאה יהיה קשה לעכב . ברם , 
זה רק חלק מהתמונה . משק צומח אינו נמדד רק בתל"ג , אלא בשיפור רמת החיים 
של האוכלוסייה , ומדד אחד לכך הוא התל"ג לנפש , אינדיקטור זה לא צפוי לגדול 
מהותית בשנתיים הקרובות , עקב הגידול המקביל באוכלוסייה , שמקורו בעלייה . 
לכן , אין זה מספיק לעמוד מנגד ולצפות בצמיחת התל"ג , אלא יש צורך בשינוי 
מבני במשק הישראלי , תוך כדי תקופה זו . כאן יכולה הממשלה לתרום את התרומה 
האמיתית , בכך שתפעל למען הקטנת עשייתה במשק , ולהניף את נס הליברליזציה 
הלכה למעשה . שר האוצר צריך לשדר למשק אותות ברורים , שמהותם היא הקטנת 
המעורבות הממשלתית במשק , וזאת לא על - ידי נאומים והסברים אלא על - ידי 
מעשים . שלושה מגזרים עיקריים עומדים בפני הממשלה בהקשר זה : שוק הסחורות 
והשירותים , שוק העבודה ושוק ההון . בשוק הסחורות והשירותים יש לקבוע מדיניות 
ברורה של ליברליזציה בייבוא . אך לא בשיטת ה"זבנג וגמרנו " , אלא על - ידי 
הודעה מראש על מדיניות ולוח זמנים לחשיפה של המשק הישראלי כולו לייבוא מתחרה . 
גם אם לוח הזמנים יהיה מעט ארוך , על - מנת לרצות את מגזר המעסיקים ולהפחית 
את התגובות ההיסטריות , הרי כיזמים רציונליים הם ייערכו מהר יחסית למדיניות 
זו , וההתייעלות שחלה במגזר העסקי לא תיפגם , אלא להיפך , היא תימשך וביתר 
שאת . כתנאי לכך , צריך שיהיה ברור למעסיקים שממשלה מתכוונת למה שהיא אומרת . 
בשוק העבודה המצב לצערנו , נוח יחסית . אמנם הגופים המאורגנים עושים באחרונה 
שרירים , אך זוהי שירת הברבור . במשק , שבו יש כבר עתה % 9 מובטלים וגידול 
צפוי בכוח אדם יצרני בהיקף של 051052 אלף איש בשנתיים - שלוש הקרובות , 
לא יקבעו הגופים המאורגנים את הכללים בשוק העבודה . במקרה הטוב נהיה עדים 
לעוד כמה ניסיונות , שאם הממשלה תעמוד נגדם , יהיו ניסיונות כשל . הרצון 
האישי של מובטלים ועולים לשפר את רווחתם ולהשתלב בשוק העבודה , יעמדו כנגד 
כל התארגנות בלתי סבירה . עיקר האותות צריך להיות משודר לכיוון של ליברליזציה 
בשוק ההון , שהוא במידה רבה גם השוק הנוח ביותר מבחינה פוליטית לכך . גם 
בשוק זה קיימות התארגנויות , אם כי לא פורמליות . את אלה חובה לבטל , 
ול גם במחיר של הגדלת העומס על הגופים המפקחים , כמו המפקח על הבנקים , 
המפקח על הביטוח , רשות ני"ע וכד . כיצד ? ראשית , יש להעביר את ניהול 
המסחר במטבע חוץ מבנק ישראל לשוק החופשי ; למשל , לבורסה לניירות ערך . 
פעולה זו תאפשר לכוחות השוק לקבוע את שער החליפין הראוי , לצמצם משמעותית 
את חרושת השמועות על פיחותים , שעצם קיומה גורמת נזק למשק בכל עת שעולה 
הנושא , ולא תמנע מבנק ישראל אפשרות להתערבות בשוק המט"ח . בהתאם למדיניות 
מוניטרית שנקבעה , כפי שעושים כל הבנקים המרכזיים במדינות המערב המתוקנות . 
קביעת שער החליפין באופן חופשי , בליווי מדיניות הליברליזציה בשוק הסחורות , 
צפויה לגרום להגדלת התעסוקה במשק הישראלי , ללא ויתור על התייעלות . העברת 
המסחר במט"ח לגוף שאינו ממלכתי תיתן את האות לציבור שאכן קיים שוק , במובן 
המלא של המושג . שנית , יש לנצל את מהלך המכירות של הבנקים שבהסדר , על - 
ידי פיצולם ומכירת כל אחד בנפרד . כל בנק גדול מורכב מכמה בנקים נוספים , 
בצורה זו או אחרת . העמדת כל בנק למכירה בנפרד ( למעט , אולי , מהבנקים 
הקטנים מאוד ) תגדיל את התחרות בשוק ההון והאשראי באופן משמעותי לטובת המשק 
הישראלי . כדאיות הדבר אינה מוטלת בספק , גם אם הממשלה תאלץ לוותר על תקבול 
מיידי מסוים . שלישית , יש לנצל את הגאות הנוכחית בבורסה למכירה מהירה של 
רוב החברות הממשלתיות , בהתחשב בהיקף הצבירה של הגורמים המוסדיים . מדיניות 
פרייווטיזציה כזו יכולה להתחיל במכירת חלקים מהחברות הממשלתיות על בסיס מתן 
מידע מלא לציבור בדבר עיתוי המשך המכירה , על - מנת ששוק ההון יוכל להתארגן 
מראש לקליטת ני"ע הנוספים . בשיטה זו אין צורך בחתמים , והמכירה יכולה 
להיעשות בדרך של מכרז . לאחר ההנפקות הראשונות , מחירי השוק של ניירות הערך 
יהיו ידועים , וגם אם תחליט הממשלה למכור " גרעיני שליטה " בחברות אלה 
יהיה בסיס ברור למשא - ומתן על מכירתם . בעצם העובדה שהמכירה תיעשה לשיעורין , 
אין צורך בהתארגנות מיוחדת של החברות הללו , שכן עד למכירות % 05 ממניותיהן , 
הן תישארנה חברות ממשלתיות וכפופות לחוק המסדיר את פעולותיהן . מאידך , 
עצם הידיעה אודות מועד הפיכתן מחברות ממשלתיות לציבוריות , שלא בבעלות 
הממשלה , תאפשר למדינה לקבל מיידית פרמיה בגין השינוי הזה . זאת , בתנאי 
שהממשלה תקבע בצורה חד - משמעית שלוח הזמנים להמשך ההפרטה הוא סופי . מדיניות 
כזו תאפשר לשוק להתנהג ברציונליות ארוכת טווח . המצב הנוכחי בשוק ההון הוא 
כזה שיש חשש מהתפרצות של תהליך דומה לזה שחל בשנת 2891 , שבו אבד הקשר בין 
המצב העסקי של החברות , שמניותיהן נסחרות בבורסה , לבין שעריהן . לתופעה 
זו השלכות משקיות וחברתיות קשות . מדיניות כזו תאפשר לממשלה לצמצם , עד 
כדי ביטול , את התחייבויותיה להנפקת אג"ח יעודיות לקרנות הפנסיה וחברות 
הביטוח . בעת שמניות של חברות כמו הבנקים המסחריים , בזק , חברת חשמל , 
אל - על , צים , שיכון ופיתוח ואחרות ייסחרו בבורסה , לא יהיה צורך 
בערבות ממשלתית לחיסכון הסוציאלי לטווח ארוך , שזה המצב העובדתי כיום , 
ויווצר קשר ישיר בין ההבטחות לעת פרישה לבין הבסיס הריאלי להבטחות אלה . 
ביצוע הפעולות הנ"ל פירושו שינוי במדיניות ההפרטה הנוכחית : דהיינו , מכירת 
החברות הממשלתיות תעשה באמצעות הבורסה בתל - אביב ולא בבורסות אחרות בעולם , 
או על - ידי מכירתן לגורמים פרטיים . לגישה כזו צפויה להיות תוצאה חיובית 
נוספת למשק הישראלי והיא התעניינות הולכה וגוברת של גופים בין - לאומיים 
בבורסה התל - אביבית , ובהשקעות ישירות במשק הישראלי , ללא צורך בוויתורים 
ועדיפויות , שמחירן המשקי בצידן . רביעית , בעלות המדינה על קרקעות לא 
הוכיחה עצמה בארבעים ויותר השנים האחרונות , הן מבחינת שוק הנדל"ן והן מבחינה 
חברתית . לכן , הגיע העת לנסות שינוי מהותי במדיניות הנוכחית , ולהעמיד 
למכירה קרקע בבעלות המדינה . כל עוד קיימת ממשלה במדינת ישראל , לא נראה 
שיש לחשוש מהשתלטות גורמים עוינים על הקרקעות בשטח מדינת ישראל . חמישית , 
יש לשנות את חוקי המיסוי , במגמה להתאימם לנהוג במדינות המערב המתוקנות 
ולמניעת העדפות ארוכות טווח , שמעוותות את פני המשק . מעת לעת , ניתן 
לנצל את חוקי המיסוי יחד עם מדיניות פיסקלית ישירה , לעידוד פעילויות מסוימות , 
אך העיקרון חייב להיות שעידוד כזה ניתן לפרק זמן קצר , ומטרתו הבסיסית 
היא צמצום סיכונים חריגים . חמשת הצעדים הנ"ל הם דוגמאות בולטות לעשייה ממשלתית 
רצויה , שתבשר עידן חדש במשק הישראלי . בדרך זו הסיסמאות של " שינוי מבנה 
רצוי " , " ליברליזציה " , " השתלבות המשק הישראלי בשווקים הבין - לאומיים " , 
" היערכות לאיחוד אירופה ב2991 " וכד ייהפכו למצוי , והממשלה תוכל להתרכז 
בניטור המשק וביצירת תנאים לתהליכי התאמה נדרשים , כמו גם טיפול בבעיות 
חריפות , שלסקטור העסקי אין כלים מתאימים להסדירן . עם זאת , פעילות הממשלה 
בנושאים אלה צריכה להיות בלתי נגישה לגורמים אינטרסנטיים . 
