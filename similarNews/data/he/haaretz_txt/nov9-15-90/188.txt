היחידה המרכזית של משטרת מחוז תל אביב העבירה לפרקליטות את תיק החקירה נגד 
שלושה מעובדי בנק לאומי , החשודים כי שיתקו את עבודת המחשב המרכזי של הבנק 
לפני כשבועיים וחצי . התיק כולל המלצות להעמיד לדין את אריה איש - שלום , 
חבר ועד התפעול , החשוד בביצוע החבלה במחשב , וכן את שני המתכנתים יוחנן 
כרמי ואורן ירקוני , בחשד שסייעו לאיש - שלום בכך שהסבירו לו כיצד לבצע 
את הניתוק . ביום רביעי לפני שבועיים וחצי השעתה הנהלת בנק לאומי ארבעה חברי 
ועד , ביניהם איש - שלום , משום שמנעו הוצאת ציוד לצורך הקמת גיבוי למחשב 
המרכזי . בעקבות זאת החליט ועד התפעול לנקוט עיצומים , והעובדים הפסיקו 
לעבוד . מורשי החתימה והמנהלים לא שיתפו פעולה עם הוועד והמשיכו להפעיל 
את המחשב . לפתע היתה " נפילה " במחשב . אגף הביקורת של הבנק , שבדק 
את התקלה , גילה כי הנפילה נגרמה עקב חבלה מכוונת , ששיבשה את מערכת הקשר 
בין מסופי המחשבים בסניפי הבנק לבין המחשב המרכזי . הנהלת הבנק התלוננה 
במשטרה . שלושת החשודים הודו במעשה במהלך החקירה המשטרתית . 
