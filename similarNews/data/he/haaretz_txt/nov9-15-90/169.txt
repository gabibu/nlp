כוחות צה"ל פעלו ביום חמישי בלילה באזור אקלים אל - תופח , שמונה ק"ם צפונית 
לאזור הביטחון בדרום לבנון , נגד יעדי מחבלים מארגון החיזבאללה . כוחות 
צה"ל חזרו בשלום לבסיסיהם לאחר שגרמו לבהלה רבה ולבריחה של מחבלים מארגון 
החיזבאללה שהתבססו לאחרונה מחדש בכפרים שמצפון לאזור הביטחון . הכוחות כללו 
חיילי שריון , תותחנים וסיירת גבעתי . הם פעלו בכפרים גיבע , מילקי ומזרעת 
עין - אבו סוהר , 41 ק"ם מערבית לגזין . במהלך הפעולה נפגעו והושמדו כמה 
יעדים ששימשו את המחבלים ליציאה לפיגועים בדרום לבנון ובישראל . חיילי צה"ל 
פעלו בתנאי שטח קשים ביותר , במזג אוויר סגרירי ובמרחק של 8 ק"ם צפונית 
מערבית לאזור הביטחון . מקורות צבאיים הדגישו כי הדגש בפעולה היה על הכנסת 
טנקים לשטח עמוק ביותר בתוך לבנון , פריסת הכוחות ופגיעה ביעדי מחבלים ביום 
אחד . קפידבינהמקורות מסרו כי פעולת צה"ל נערכה כל הלילה ונפגעו יעדי מחבלים 
ששימשו את ארגון חיזבאללה כבסיסי התארגנות ופיגועים נגד צה"ל וצד"ל באזור 
הביטחון . המקורות מסרו כי הפעולה היא המשך למדיניות צה"ל בצפון לנקוט בפעולות 
צבאיות יזומות נגד התארגנויות של מחבלים מצפון לרצועת הביטחון . עיתוני ביירות 
דיווחו בסוף השבוע כי חיילי הארגון השיעי אמל יצאו מביירות לדרום לבנון כדי 
למנוע מחיילי המיליציה השיעית חיזבאללה להתבסס בדרום לבנון . שר הביטחון 
משה ארנס ביקר ביום חמישי בשעות הבוקר בלבנון ונתן את האישור הסופי לביצוע 
פעולה . שר הביטחון קיבל סקירה מהמפקדים , ביניהם גם מאלוף פיקוד הצפון 
יוסי פלד . בסוף השבוע שעבר אמר גורם צבאי בכיר בפיקוד הצפון כי העיירה 
הנוצרית גזין , שמצפון לרצועת הביטחון , היא נכס אסטרטגי ואסור שהשליטה 
בה תצא מידי צבא דרום לבנון . החשש בצה"ל הוא כי ממשלת לבנון הפרו - סורית 
תנסה לגבש קואליציה של ארגונים לבנוניים למלחמה על מובלעת גזין . גם גנראל 
אנטואן לאחד , מפקד צד"ל , אמר כי במצב הנוכחי כל עוד אין מדינה לבנונית 
הוא יסרב לכל כניסה של כוחות לבנוניים לגזין . גנרל לאחד אמר כי בכל הקשור 
אליו , אין הבדל בין גזין לבין אזור הביטחון והוא איננו מוכן למסור מקום 
אסטרטגי כזה לידי לבנון . גורמים בכירים בצה"ל שיבחו את הכוחות שפעלו בלבנון , 
ומתחקיר שנערך לאחר הפעולה בעת ששבו הכוחות לשטח ישראל , עולה כי הכוחות 
פעלו בשילוב מוצלח . 
