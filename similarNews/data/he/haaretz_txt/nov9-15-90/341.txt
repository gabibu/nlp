משרד התעשייה והמסחר עורך סקר נרחב כדי לבדוק את ההשלכות הצפויות של צעדי 
החשיפה על ענפי התעשייה השונים ועל מפעלים בודדים . על סמך התוצאות יוגשו 
המלצות לגבי לוח הזמנים לביצוע הליברליזציה ביבוא . הוועדה , שבראשה יושב 
ראש המינהל לסחר חוץ במשרד התמ"ס , זוהר פרי , מורכבת מנציגי התמ"ס , 
האוצר והמכס . בין האוצר לבין התמ"ס התגלעו לאחרונה חילוקי דעות חריפים 
בנושא יישום התוכנית . באוצר מבקשים לבטל את כל המגבלות המינהליות על יבוא 
ב1 בינואר , ואילו בתמ"ס מבקשים לבדוק את ההיערכות של כל ענף ומפעל בנפרד , 
לפני שמכריעים על פתיחת השוק . על - פי הצעת האוצר , יוטלו מכסי מגן על 
כל המוצרים החדשים שייובאו לארץ , והם יקוצצו בהדרגה תוך תקופה של 5 שנים . 
במשרד התמ"ס אומרים שתקופה זו קצרה מדי , ושהתעשייה המקומית לא תוכל לעמוד 
בתחרות . ההערכה היא שהשרים המטפלים בחקיקה יחליטו להסמיך את הוועדה הבין - 
משרדית בקביעת פרטי הביצוע , ושהצעת האוצר לא תתקבל . 
