שעות ספורות לפני שהמריא יוסף לפיד לבודפשט ( בפעם הרביעית בחודש זה ) 
פלט המחשב בביתו את דפי הפרק החמישי בסדרה " שבט כהן " , שאותה הוא כותב 
בימים אלה לטלוויזיה . צילומי שני הפרקים הראשונים הסתיימו השבוע , ובעוד 
כחודש יצלמו עוד שני פרקים . הכוונה היא להתחיל בשידור הסדרה בסוף חודש 
פברואר . לפני כשנתיים התבקש לפיד על - ידי הטלוויזיה לכתוב סדרה קומית בהמשכים . 
האם הפנייה אליו קשורה להיותו מנכ"ל הטלוויזיה לשעבר ? לפיד משיב כי יחסיו 
עם רשות השידור לא היו לבביים במיוחד , ויש להניח שלא זאת הסיבה . ללפיד 
אין ניסיון קודם בכתיבת תסריטים . בעבר כתב שני מחזות , " הכושי עשה את 
שלו " ( הקאמרי , 7691 ) ו"תפוס את הגנב " ( הבימה , 3791 ) . כיוון 
שלפיד עסוק מאוד , הן בכתיבה עיתונאית ב"מעריב " והן בתפקידו כנציגו של 
רוברט מקסוול במזרח אירופה , איפשרו לו לכתוב שבעה מתוך 21 פרקי הסדרה עם 
אדם נוסף . הוא בחר בבנו , יאיר , להיות שותפו לכתיבת הסדרה המשפחתית . 
האב ובנו מחליפים ביניהם דיסקטים של המחשב , כשהאחד מתקן ומוסיף על רעיונותיו 
של השני . הסדרה מספרת את סיפורה של משפחה ישראלית ממוצעת כמעט . האב ( 
אברהם מור ) עורך מוסף בעיתון יומי , האם ( שושיק שני ) שחקנית , הבת 
( ענת זמיר ) עורכת - דין והבן ( דני שטג ) מנסה את כוחו בעיתון המתחרה . 
העלילה מתרחשת בבית ובמערכת העיתון . לפיד מעיד על הסדרה שהיא אינה אוטוביוגרפית 
במובן הפורמלי של המלה , אך האווירה בהחלט לקוחה מביתו וממערכת עיתונו . 
לפיד מודע לכך שהסדרות שצולמו לטלוויזיה הישראלית עד כה לא התקבלו באהדה 
רבה על - ידי המבקרים . לטענתו , דווקא משום כך לא התפתח תחום זה . בגלל 
התנפלות המבקרים וחוסר הפרגון , הוא אומר , לא העזה הטלוויזיה להפיק סדרות 
חדשות . " סדרה כמו יס מיניסטר המשודרת פה היא לא מוצר טיפוסי של הטלוויזיה 
האנגלית , היא אחת הטובות שנעשו שם . נעשות שם עוד מאות סדרות שהן ירודות 
ביותר , ולכן ההשוואה אינה הוגנת " . לפיד מתלונן על בעיה נוספת : " תקציב 
של סדרה פה הוא רק תקציב המזון של הפקת סדרה בגרמניה , למשל " . לפיד תבע 
כי בבימוי הסדרה לא יהיו הצחקות לשמן , הנובעות מסיטואציות קיצוניות ( 
סלפסטיק ) . האלמנט הקומי יהיה בטקסט ובמשחק . הוא חושב שהם עושים סדרה 
טובה ומצחיקה . מהקהל הוא מצפה להתייחסות של חיבה משועשעת . 
