האיש מקפריסין הביא את המניה המצליחה ביותר של שנות השמונים אל בורסת ניירות 
הערך בלונדון והפך לגיבור במולדתו . השנה העריך ה"סנדיי טיימס " את הונו 
האישי של אזיל נאדיר ב312 מיליון לירות סטרלינג , ודירג אותו במקום ה63 
ברשימת 002 האנשים העשירים ביותר בבריטניה . אלא שלאחר עלייתו המסחררת צנח 
נאדיר בן ה84 בצורה לא פחות ראוותנית . בבורסה חוששים שמניות חברת פולי - 
פק אינטרנשיונל המנוהלת על - ידי נאדיר , חסרות כל ערך . המסחר במניות 
הופסק . קונצרן הפירות והאלקטרוניקה אינו עומד עוד בהתחייבויותיו הכספיות . 
עתה מחפש הגיבור , שמוצאו מהחלק הטורקי של קפריסין , את הישועה באנקרה . 
נאדיר , שהוציא בשנת 0891 את חברת הטקסטיל הזעירה , פולי - פק , מהאיסט 
אנד של לונדון אל הבורסה לפי שער של פני אחד למניה , חווה את שיא מזלו באוגוסט 
השנה . שער מניות פולי - פק עלה מעל 054 פני כאשר הבעלים העיקרי , אזיל 
נאדיר , הודיע שברצונו להוציא את החברה מהבורסה ולהעלות הצעה בפני כ000 , 
02 בעלי המניות , שהחזיקו כ%07 ממניות פולי - פק . לדעת הבורסה היה ערכה 
הכללי של המערכת המוזרה הזו החברה עסקה בסחר בבננות , בייצור מכשירי טלוויזיה 
ובניהול בתי מלון כ8 . 1 מיליארד לירות שטרלינג . אבל זמן קצר לאחר ההודעה 
הועלו ספקות לגבי מניעיו של נאדיר , ונעורה חשדנות ישנה כלפי החברה ומייסדה 
האפוף חשאיות , שהצליח למצוא בסיטי של לונדון תומכים ובנקים למימון אשראי 
בסך למעלה ממיליארד לירות סטרלינג . הענן האפל מעל פולי - פק ויו"ר החברה 
הלך והתעבה כאשר ארבעה ימים לאחר מכן חזר בו נאדיר מהצעתו , בנימוק שכמה 
בעלי מניות גדולים המליצו בפניו שלא לבצע את תוכניתו . אך ההסבר הזה לא 
שכנע איש כמעט . שער המניות צנח , והלכו ורבו שמועות על קשיי נזילות ועסקות 
בלתי - חוקיות במניות . ב91 בספטמבר ערכו פקידי המחלקה לחקירת הונאות גדולות 
חיפוש במשרדי החברה הפרטית של נאדיר , " סאוס אודלי מנגמנט " , השוכנים 
בכיכר ברקלי בלונדון מול מרכז חברת פולי - פק . למחרת החלה הבהלה . בנקים 
שוויצריים , שהסכימו לקבל את מניות פולי - פק כביטחון לאשראי שהוענק לנאדיר , 
מכרו את המניות בבורסה . לאחר נפילת שער המניה מ342 ל801 פני , הפסיקה 
הנהלת הבורסה את המסחר במניה . לפתע היתה פולי - פק שווה רק 864 מיליון 
לירות שטרלינג . נאדיר עצמו נחקר בחשד שבאמצעות " סאוס אודלי מנגמנט " 
ובעזרת מתווכים בשוויץ ביצע מניפולציה בלתי - חוקית בשער מניות פולי - פק , 
ובכך הטעה את הבורסה לגבי מצב השוק האמיתי . נאדיר מכחיש שהיה מעורב בעסקות 
אסורות מעין אלו . האיש שרצה להיות בעל השליטה בפולי - פק חייב עתה להילחם 
כדי להישרד . מלוה בשלושה שומרי ראש חסונים הוא הולך מפגישה לפגישה עם נושיו , 
שלעת עתה מצויים בעמדת המתנה . הארכה השנייה שניתנה לו תסתיים ב11 בנובמבר . 
עד אז מתכננים החוקרים למסור את הדו"ח על פולי - פק . נאדיר רוצה למצוא 
עד אותו יום את הכסף , ולהגיש תוכנית הבראה כדי למנוע פשיטת רגל . עיקר 
העזרה אמור לבוא מטורקיה , שם ממלא נאדיר תפקיד כלכלי ופוליטי . טורקיה 
מעוניינת בתעשיינים , אשר מעודדים את ההתפתחות הכלכלית . בטורקיה , פולי - 
פק היא בעלת חברת וסטל , המייצרת מכשירי טלוויזיה ומכונות כביסה , ופעילה 
גם בענף התיירות . לא מכבר התכבד נאדיר בנוכחותו של הנשיא טורגוט אוזאל 
בעת חנוכת מלון , ועתה הוא מצפה לעזרה ממנו . נאדיר כבר הצליח להשפיע על 
אוזאל שזה יתערב אצל ראש ממשלת בריטניה , מרגרט תאצר , לטובת החברה . אך 
לא רק בטורקיה , אלא גם במולדתו , קפריסין , נאדיר הוא אישיות בעל השפעה . 
עיר הולדתו היא פמגוסטה , שמאז חלוקת קפריסין בשנת 4791 נמצאת בחלק הטורקי . 
את אהבתו הסנטימנטלית למולדת כורך נאדיר בניצול הזדמנויות עסקיות . הוא 
פיתח גידול ושיווק של פרי הדר , ובנה והרחיב בתי מלון . הרפובליקה הטורקית 
של צפון קפריסין , שרק אנקרה מכירה בה , מצאה בנאדיר תעשיין דינמי , היוצר 
מקומות עבודה , דואג לפרנסה , ובדרכו שלו תורם לחילוצו של האזור מבדידותו . 
אנקרה עוקבת בסיפוק אחר מאמצי התעשיין , אבל הקפריסאים היוונים חושבים אחרת . 
זה זמן רב מנסה ממשלת ניקוסיה למנוע השתלטות טורקים על רכוש יווני . היא 
אינה מכירה בחלוקת האי , וטוענת שנאדיר השתלט על פרדסים ועל בתי מלון שננטשו 
על - ידי יוונים שנמלטו מחלק זה של האי לאחר כיבושו בידי טורקיה . נאדיר , 
על פי הטענה , מתעשר באמצעות רכוש לא - לו וצובר הון ממכירת סחורות גנובות . 
על רקע זה ניתן להבין את טענת מחנהו של נאדיר כי הבעיות שאליהן נקלעה פולי - 
פק מקורן בקשירת קשר של קפריסאים - יוונים . לדבריהם , ניקוסיה אינה מתקדמת 
בדרכים פוליטיות וחוקיות , ולכן היא מנהלת מסע השמצה כדי להכפיש את שמו 
של נאדיר ולהכריעו מבחינה עסקית . לשם כך , טוענים בצד הזה , השתמשה ניקוסיה 
בקהילה הגדולה של קפריסאים - יוונים המתגוררים בבריטניה . מאז ומתמיד היתה 
מניית פולי - פק ספקולטיווית . שוב ושוב הפתיע נאדיר את המשקיעים עם עסקות 
חדשות , נתונים פיננסיים מרשימים ותחזיות אופוריות . הוא סבל מכישלונות 
זמניים , אך תמיד הצליח לחזור ולהתייצב על רגליו . לפי כשנה ניסה נאדיר 
לבצע זינוק גדול קדימה . פולי - פק קנתה , תמורת 755 מיליון לירות שטרלינג , 
את חברת הפירות האמריקאית " דל מונטה " , והפכה למספר אחת בעולם בעסקי 
האננס ומספר שלוש במסחר העולמי בבננות . אך היא לא הסתפקה בכך . תמורת 96 
מיליון לירות שטרלינג רכשה פולי - פק את הרוב בחברת האלקטרוניקה היפנית " סאנסוי " . 
הבנקים בטחו בנאדיר והשיגו בשבילו את הכספים . במחצית הראשונה של השנה 
הראתה פולי - פק רווח נקי של 49 מיליון לירות שטרלינג . עוד בתחילת ספטמבר 
הבטיח נאדיר לבעלי המניות הנאמנים מחצית שנייה " מוצלחת ביותר " . אך בינתיים 
נאלצה פולי - פק להתוודות בני הבנקים שעד סוף ינואר נדרשים למעלה מ002 מיליון 
לירות שטרלינג כדי לכסות חובות והתחייבויות . נאדיר , נאמר להם , מעוניין 
לשחרר אמצעים " חסומים " בקפריסין , והוא מבקש מהבנקים שיתאזרו בסבלנות 
ויספקו לו כסף . הוא מבטיח להם תוכנית רחבת - ממדים , שבמסגרתה יימכרו 
חלקים של החברה , כולל חברת " דל מונטה " שנרכשה לא מכבר . זהו סוף חלומותיו 
של נאדיר . דרכו נעה מבלויי סחבות לעושר . בשנות השישים הגיע ללונדון ועבד 
שם אצל אביו במחסן טקסטיל באיסט אנד . עתה , כמנהלה של פולי - פק , הוא 
יושב במשרד הראשי האלגנטי בווסט אנד . אבל מעולם לא התאקלם בחברה הבריטית . 
הוא תרם למטרות צדקה , רכש אחוזה בכפר , עסק בגידול סוסים ושלח את בנו 
ללמוד באיטון . אבל הוא נמנע על - פי רוב מקשרים חברתיים , והסתובב בחוג 
מצומצם של נאמנים . האיש , שנשאר חידה בעיני רבים משותפיו לעבודה , אמר 
באחד הראיונות הנדירים שהעניק : " כל אחד יודע מי אני . אינני בא מהירח . 
אני בא מקפריסין . אני אזיל נאדיר וזה הכל " . 
