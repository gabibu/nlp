, 2 אקדחי שירות , כדי לחמש שוטרים בשירות פעיל . האקדחים החסרים מיועדים 
להשלמת חימושם של כ31 אלף השוטרים , המשרתים במשטרה בתפקידים שונים . המחסור 
החמור בכלי הנשק נחשף בדיונים שהתנהלו באחרונה בין בכירים במשטרה , והתקבל 
בתדהמה לנוכח ההחמרה בבעיות ביטחון הפנים . העובדה שלמשטרת ישראל אין די 
כלי נשק כדי לחמש את שוטריה ולאפשר להם להגן על עצמם , מעוררת ביקורת רבה 
אצל גורמים מבצעיים בכירים במשטרה , שהגדירו את המצב כמחדל חמור . באחרונה 
עושה המשטרה מאמצים להצטייד באקדחים החסרים לה , אך גורמים המעורים בנושא 
מעריכים כי על אף זירוז ההליכים , יעבור עוד זמן רב עד שיוסדרו העניינים 
התקציביים והלוגיסטיים שיאפשרו אספקת נשק אישי לכל שוטר . בשלב זה הוזרמו 
ליחידות המשטרה כל האקדחים ותתי - המקלע מסוג עוזי הנמצאים במחסני המשטרה , 
אך הכמויות אינן מספיקות וכלי הנשק חולקו סלקטיווית , על - פי שיקול הדעת 
של המפקדים בשטח . קפידבינבעית התחמשות השוטרים הוחמרה מאד בשנה האחרונה , 
לאחר שפיקוד המשטרה הוציא הוראה שלפיה נאסר על שוטרים לבוא לעבודה חמושים 
באקדחים פרטיים המוחזקים על - ידם ברשיון . לנוכח חומרת המצב וניסיונות 
הפגיעה החוזרים ונשנים בשוטרים , נדונה בפיקוד המשטרה לפני כמה שבועות הצעה 
לבטל את ההוראה האוסרת על שוטרים להשתמש באקדחיהם הפרטיים , אולם מסיבות 
בלתי - ברורות הוחלט לא לשנות את ההוראה הקיימת , אף שקצינים בכירים תמכו 
בה כפתרון זמני . לנוכח העובדה כי השוטרים הפכו בשבועות האחרונים ליעד תקיפה 
מועדף על מחבלים פלשתינאים , גברה ההתנגדות במשטרה ללבוש מדים , על - פי 
הנחיה שהוציא לפני כמה חודשים מפכ"ל המשטרה יעקב טרנר . עקב הנחיה זו החלו 
מאות שוטרים ושוטרות רובם משרתים בתפקידי מטה , שירותים ומנהלה ללבוש 
מדים . רוב השוטרים הללו אינם חמושים ואינם מאומנים לפעילות מבצעית ולהגנה 
עצמית . במשטרה טוענים רבים , כי השוטרים הללו עלולים לשמש מטרה קלה לפיגועים , 
ודורשים לאפשר להם ללכת בבגדים אזרחיים . דובר המשטרה , סנ"ץ עדי גונן , 
אמר בתגובה כי לפי אומדן המשטרה , מדובר במחסור של רק כ000 , 1 אקדחים , 
והמשטרה מתכננת את רכישתם . לדבריו , יש די אקדחים לכל מי שזקוק לנשק 
למשימות שוטפות ומבצעיות . הוא הוסיף כי " כל אנשי המשטרה שהתנגדו בשעתו 
ללבישת מדים בטענות שונות , מעלים עתה את הטיעון של הבעיה הביטחונית . 
המשטרה לא תתחבא וכל הנימוקים שהיו נכונים כשניתנה ההנחיה ללבוש מדים נכונים 
גם היום " . 
