ספורטאים , בהם אלופים מארצות הברית ומאירופה , ישתתפו בשבת ה - 1 בדצמבר 
בתחרות הרביעית של הטריאתלון באילת . בין המשתתפים קן גלא , המדורג חמישי 
בעולם בספורט הטריאתלון ומנצח שלוש התחרויות הקודמות באילת . גם רעייתו 
של גלא , האוסטרלית זאן וונקלין , תשתתף בתחרות באילת בה ניצחה בשתי הפעמים 
הקודמות . היא נחשבת אחת מחמש המצטיינות בעולם בספורט זה . משתתפים בולטים 
אחרים בתחרות באילת : ברד קרנס , בן 72 , מקליפורניה ; שרה קוף , אלופת 
אנגליה שהיתה שניה באילת ; גלן קוק , אלוף אנגליה , שדורג שני באליפות 
העולם בשנה שעברה ; איזבל מוטון , אלופת צרפת . כן יבואו אלופי הולנד , 
שוייץ וברית המועצות . אלופי גרמניה , צכיה ובולגריה שהוזמנו טרם אישרו 
בואם . מישראל ישתתפו אלוף ישראל מיכה כגן ואסתי מייסנר . תחרות הטריאתלון 
מעמידה בפני משתתפיה אתגר משולש : שחיה של 5 . 1 ק"ם ; מירוץ אופניים לאורך 
04 ק"ם ; ריצה למרחק 01 ק"ם . 
