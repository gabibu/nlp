איש העסקים הבריטי רוברט מקסוול , בעליה החדשים של הוצאת כתר , סירב לחתום 
על הדו"חות הכספיים של החברה לתשעה החודשים הראשונים של 0991 , בישיבתה 
האחרונה של מועצת המנהלים ביום חמישי במלון המלך דוד בירושלים . מועצת המנהלים 
נאלצה להקים ועדת משנה שתחתום על הדו"חות הכספיים בלעדיו . מקסוול סירב לחתום 
על הדו"חות בטענה שההפסד גדול מדי ואינו תואם את הנתונים שנמסרו לו כאשר 
רכש את החברה . אני מרגיש מרומה , טען . הוא זעם על ההדלפות לעיתונות , 
לפיהם הפסידה כתר 2 . 4 מיליון ש"ח , ודרש מכל חברי מועצת המנהלים להתפטר 
מתפקידם . מקסוול דרש לדווח לו מי הדליף את הנתונים הכספיים של ההוצאה לתקשורת . 
אנשי כלל , שסירבו להתפטר מחברותם במועצת המנהלים , יצאו להתייעצות . 
בסופו של דבר , לאחר ויכוח נוקב , סוכם על כינוס האסיפה הכללית ועל הסכמתם 
העקרונית להתפטרות מועצת המנהלים כולה . על - פי הסכם רכישתה של כתר ממאי 
09 אמור מקסוול ( באמצעות הוצאת מקמילן ) לשלם חמישה מיליון דולר תמורת 
% 15 ממניות כתר . מיליון דולר מסכום זה ישולמו במזומן , ועוד ארבעה מיליון 
בתשלומים דו - שנתיים ללא ריבית , כשהראשון שבהם ב1 בדצמבר . לנוכח הפסדי 
כתר וטענותיו של מקסוול על אי - אמינות הנתונים שנמסרו לו כשרכש את החברה , 
יש חשש שהוא ינסה להוריד את מחיר הרכישה . מועצת המנהלים של כתר מינתה 
בישיבתה האחרונה את בארי ליפמן , נשיא ומו"ל חטיבת המו"לות הכללית של הוצאת 
מקמילן האמריקאית , לתפקיד נשיא ומו"ל של הוצאת הספרים כתר . ליפמן , 
שמקום מושבו הקבוע הוא בארה"ב , ימלא את תפקידו בכתר במקביל לתפקידו בהוצאת 
מקמילן . בכתר מציינים כי בשנתיים האחרונות הוביל ליפמן את חטיבת המו"לות 
שבניהולו לרווחיות , הבולטת בעיקר על רקע המשבר השורר בשנים האחרונות בענף 
ההוצאה לאור בארה"ב . ליפמן עצמו הודיע כי ממלא מקום מנכ"ל כתר , אורן מוסט , 
יופקד מעתה על הניהול העסקי השוטף של החברה , לרבות נושאי התפעול , הכספים , 
השיווק והייצור . כמו כן הודיע ליפמן על כוונתו למנות בקרוב עורך ראשי , 
שיהיה אחראי על פיתוח פעולות ההוצאה לאור בכתר , ועל ניהולה . עד עתה 
מילא את תפקיד זה עמוס מר - חיים . בכתר מעריכים כי מר - חיים , שהוא חבר 
במועצת המנהלים של כתר , ימשיך להיות פעיל במערכת ההוצאה לאור של החברה . 
