פגישותיו הליליות של שמעון פרס עם מנהיגי אגודת ישראל וש"ס מעלים גיחוך רחמני 
על שפתי יריביו בצמרת המפלגה . גם אם יצליח לסכל את כניסת אגודת ישראל 
לקואליציה ולהשפיע על ש"ס להפיל את ממשלת הליכוד , יודעים כאן היטב , שעריכת 
בחירות חדשות כיום ממילא לא תושיע את העבודה . המפלגה אינה מוכנה לבחירות , 
ולא תהיה מוכנה להן אלא לאחר ועידת המפלגה , שנועדה ליולי בשנה הבאה . 
לקראת הוועידה , מתגברים מאבקי הכוח במפלגה על תפיסת עמדות . המלחמה 
מתנהלת על איוש הוועדות השונות , כמו יו"ר מפקד החברים , יו"ר ועדת הבחירות , 
או העומד בראש ועדת התקנון , תפקידים המרכזים כוח פוליטי רב והשפעה מפלגתית 
פנימית . כך , למשל , דחה פרס מכל וכל אפשרות שח"ך בנימין בן - אליעזר 
( פואד ) , הידוע בכושרו הארגוני המעולה , יעמוד בראש מפקד החברים התנועתי . 
יש אומרים , כי פרס לא ישכח לפואד את תמיכתו ברבין בעת המאבק ביניהם במרכז 
המפלגה , והוא מעדיף למנות לתפקיד את שלום פדידה , ראש עיריית בית - 
שמש , הסר למרותו . מאז ההתמודדות בין פרס לרבין , אם גם קטנה השפעתם של 
הגורמים הכוחניים במפלגה , אין לתאר את יחסי הכוחות הפנימיים בלא החוגים 
והחצרות של האישים שהכריזו בחודשים האחרונים על מועמדותם לראשות המפלגה . 
בניגוד למקובל במפלגות אחרות בארץ ובעולם , לא ניתן לאפיין את הכוחות המתגודדים 
במפלגת העבודה כבעלי אידיאולוגיות שונות , אין חלוקה ברורה בין ימין ושמאל 
ואף לא בין שמרנים לחדשנים . גם החלוקה בין אנשי פרס ורבין אינה תמיד על 
רקע אידיאולוגי . ח"ך שבח וייס טוען , כי אלמלא הערבוביה הזו היתה מפלגת 
העבודה מתפוצצת כבלון כבר מזמן . לדבריו , רק משום שבמחנה יצחק רבין , 
המסומן כנץ , רבים הם אנשי השמאל , ואילו במחנה פרס , המזוהה עם השמאל , 
רבים הנצים בדעותיהם , ממשיכה המפלגה להתקיים כמערכת אחת . ריבוי החוגים 
הפועלים במפלגת העבודה החל כבר בשנות ה06 . חלקם הוקמו לפעולות ולמאבקים 
אד - הוק ואחר כך נעלמו , וחלקם ממשיכים לפעול רק משום שלעומדים בראשם 
אין כל בימה פוליטית אחרת . הממסד המפלגתי התנגד מאז ומתמיד לפעילותם 
של חוגים אלה , שיצאו לא אחת נגד ראשי המפלגה והמנגנון . פרס אף מכנה 
אותם בבוז " חוגים - שמוגים " . אחד החוגים הוותיקים , אף שהוא חסר כיום 
השפעה של ממש במפלגה , הוא " החוג לשילוב " , שהיה בעבר פאר המפלגה . 
החוג הוקם בשנות ה06 בידי מיכה חריש , לאחר סיום תפקידו כראש המשמרת 
הצעירה במפלגת העבודה . חריש צירף אליו כמה צעירים בעלי שאיפות פוליטיות , 
שמטרתם העיקרית היתה לסלק את הוותיקים ממנגנון המפלגה ולתפוס במהירות עמדות 
מפתח . לצדו של חריש פעלו אז נאוה ארד ושמואל בהט . בימיו הטובים , 
בראשית שנות ה08 , היו בחוג חמישה או ששה חברי - כנסת , ובהם מנחם הכהן , 
יעקב גיל ועדי אמוראי . אף שמרבית חברי החוג השתלבו זה מכבר במנגנון המפלגה 
והגורם להתארגנותם שוב אינו קיים , החוג ממשיך להתכנס מדי פעם . משנבחר 
חריש למזכ"ל המפלגה , העביר את המושכות לבהט , וכיום מרכז את החוג יובל 
פרנקל , עוזרו הנאמן של חריש . עיקר פעילות החוג הוא בערבי בחירות . במערכת 
הבחירות הפנימיות האחרונה לכנסת ספגו חבריו מפלה קשה : עובדה היא שחריש , 
ובמיוחד ארד , לא נכנסו אלא בקושי רב לרשימת המערך לכנסת . קפמאבינב1891 
השתלבו במפלגת העבודה חוג " משוב " , בראשותו של ח"ך יוסי ביילין , וחוג 
" דור ההמשך " , בראשותו של משה כהן . שני החוגים הללו צמחו מתוך מחלוקת 
בקרב חברי המשמרת הצעירה במפלגת העבודה בסוף שנות ה07 . ביילין וחבריו האשימו 
את ראשי המשמרת הצעירה דאז , ביניהם משה כהן וחיים צאסלר , בזיופים בבחירות 
הפנימיות . החקירה הועברה למשטרה והתיק נסגר , אך בקרב הצעירים חל פילוג . 
ביילין פרש מפעילותו במשמרת , אסף כמה מידידיו האקדמאים צירף אליהם חברים 
מבוגרי המשמרת הצעירה , והביא לפעילותו של חוג פוליטי העוסק בהעלאת רעיונות 
חדשים בעניינים מפלגתיים ופוליטיים . עד היום סובב חוג זה על צירו של ביילין , 
ועיקר פעילותו מתרכז בהתקפה על הימין במפלגה ובניסיון למשוך את המפלגה שמאלה . 
זה לא כבר עוררו ביילין וחבריו , ביניהם ח"ך אברהם בורג , סערה מפלגתית , 
כשהזמינו את פייסל חוסייני להרצות בפני בחוג . " דור ההמשך " הוא היפוכו 
של " משוב " . כיום עומדים בראשו , מלבד משה כהן , גם יצחק אליישיב , 
יקי לב , ניסן קרופסקי וח"ך מיכה גולדמן , דמויות אפורות , המשקפות 
את מצב החוג . בניגוד ל"משוב " היוני , רובם נצים בדעותיהם . ביניהם 
לבין מזכ"ל המפלגה יש כיום קרבה מיוחדת . במאבק האחרון בין רבין לפרס , 
התגייסו חברי החוג לסייע לרבין . כהן עצמו היה בצוות המצומצם של רבין . 
רוב החברים ב"דור ההמשך " הם כיום בני ארבעים ומעלה . חלק גדול מהם חברי 
המנגנון המפלגתי , ראשי ערים , או מזכירי מועצות פועלים . החוג לא הצליח 
להצמיח מתוכו מנהיג , ובכנסים גדולים שהוא מקיים , דוגמת זה שערכו לפני 
כשבועיים , נאלצו להזמין כמה אישים פופולריים לשאת דברים כדי למשוך קהל . 
חברי " דור ההמשך " מאמינים , כי לקראת הבחירות הבאות לכנסת יצליחו לשלב 
בה מספר רב של מועמדים וכך להגדיל את כוחו הפוליטי של החוג . קפמאבינבאמצע 
שנות ה07 הקים יחיאל לקט את חוג " ערכים " . ההתארגנות התבססה על תמיכה 
ברבין , בעת מאבקיו בפרס ובמחנה תומכיו . באותם הימים היו כמעט כל חברי 
החוג בעלי דעות פוליטיות מתונות ונחשבו היונים של מפלגת העבודה . הם 
גם הובילו את המאבק במפלגות הדתיות . בראשית שנות ה08 יזמו חיים רמון , 
שאך סיים את תפקידו כיו"ר המשמרת הצעירה במפלגת העבודה , ונסים זווילי 
הקמת מסגרת פוליטית כללית שתאגד בתוכה את " ערכים " ואת " משוב " ושתפעל 
יחד לשינוי פני המפלגה . הכינוס הרעיוני הראשון של שני החוגים נערך בכפר 
הירוק , ב4891 . ביילין הוא שהציע לקבוע את הכפר הירוק כמקום הכינוס , 
סמל להתכנסות דומה שהיתה ב8591 : אז התארגנו כמה מפעילי מפא"י כדי להילחם 
בהנהגה הוותיקה . על שרשרת אירועים זו ביסס ביילין את עבודת הדוקטור שלו . 
ההתכנסות הרעיונית בכפר הירוק הפכה עד מהרה לחוג פוליטי דומיננטי במפלגה . 
רוב חברי " הכפר הירוק " הם פעילים שצמחו יחדיו במפלגה , רובם יוצאי 
המשמרת הצעירה וכמעט כולם מזוהים עם השמאל במפלגה . לעומת חוגים אחרים , 
מאפיין את " הכפר הירוק " הפוטנציאל המנהיגותי של חבריו . רמון , 
זווילי , חגי מרום , עמיר פרץ ואחרים , נחשבים אישים העשויים בבוא היום 
לשלוט במפלגה . בימיו של ח"ך עוזי ברעם כמזכ"ל מפלגת העבודה , קיבל החוג 
תנופה רבה , ופרס עצמו סייע לחברים רבים בו להיבחר לכנסת . לקראת ההתמודדות 
ב2991 , ייתכן שהחוג יציב מועמד משלו . זווילי כבר הצהיר כי יתמודד 
בוודאי , אך מעשית יותר התמודדותו של רמון , המבקש להביא למהפכת צעירים 
במפלגת העבודה . באחרונה קיים רמון שיתוף פעולה הדוק עם " משוב " , ורמון 
וביילין אף עמדו במוקד סערה , כשחיברו מסמך עקרונות ובו דרשו להפריד בין 
חברות במפלגת העבודה לחברות בהסתדרות ולבטל כמה מסמלי המפלגה , כגון הדגל 
האדום , הימנון " האינטרציונל " וחגיגות האחד במאי . חוגים אחרים במפלגת 
העבודה חסרים כל חשיבות פוליטית וכוחנית . כזה הוא החוג של משפחת שושנה 
ונתן אלמוזלינו , " למרחב " , שהוקם ב0891 , אך למעשה חדל לפעול . וכאלה 
הם חוגים אחרים שהוקמו בידי חברי כנסת בודדים כדי לקדם את עצמם מבחינה פוליטית 
ולארגן סביבם מוקדי כוח לקראת הבחירות לכנסת , כגון " כיוון חדש " , 
שהוקם על בסיס עניינים נושאים חברתיים , שבראשו עומד ח"ך שמעון שטרית ; 
" חוג רעות " , בראשותו של ח"ך רענן כהן , ועוד . חוג אחר הוא " פעילות 
המשמרת הצעירה " , שבניגוד לכל החוגים האחרים , הוא מוסד מפלגתי רשמי . 
בזמנו היה ל"משמרת " כוח פוליטי רב . כיום עומד בראש חוג זה אבי יחזקאל , 
המכהן בתפקיד בכיר בהסתדרות . יחזקאל וקודמו בתפקיד , אפרים זינגר , 
לא הצליחו להפוך את " המשמרת " למוקד של כוח ולרתום אותה להתנהגות פוליטית 
אחידה . קיימים חוגים אחרים בלא הכרה מפלגתית רשמית , והחשוב שבהם הוא 
" הפורום ההסתדרותי " , מוקד כוח חשוב ביותר במפלגה , המאגד את כל החברים 
המרכזיים בהסתדרות . חוג זה עתיד להשפיע השפעה רבה במפלגה אם יבקש ישראל 
קיסר להתמודד על הנהגת התנועה . קפמאבינמול פעילותם של החוגים הרשמיים והרשמיים 
למחצה , קיימת ההתארגנות של יונים ונצים במפלגה . היונים מורכבים כמעט 
מכל נציגי החוגים במפלגה . אין זה חוג רשמי - ממוסד וחבריו פעילים בעת 
התכנסויות ענייניות או בעת שמתקיים דיון בנושא אידיאולוגי במפלגה . עוזי 
ברעם , אורה נמיר ואחרים מבקשים לשמש כמובילי היונים , אך הח"ך לשעבר 
אבא אבן עדיין נחשב כמנהיג היונים . חוג הנצים , או בשמו הרשמי " הזרם 
המרכזי " , מנסה באחרונה להתארגן ולהקים לו מוסדות משלו . יו"ר הכנסת לשעבר , 
ח"ך שלמה הלל , עומד בראש הנצים ולצדו פועלים חברי הכנסת מיכאל בר - זוהר , 
עמנואל זיסמן , גדליה גל , עדנה סולודר , שמחה דיניץ ואחרים . הבעיה 
המרכזית של פעילים אלה היא שחסרה להם דמות מנהיגותית - סמכותית שתוביל 
את הגוף . על אף שחברי הזרם המרכזי מייצגים את דעותיהם של רבים מחברי המפלגה , 
לא הפכו אלה לכוח משמעותי . ואם לא די בבלבול הזה , אפשר להוסיף גם את 
קבוצות הכוח המתארגנות סביב המועמדים להתמודדות על הנהגת המפלגה פרס , 
רבין , גד יעקובי , משה שחל , מוטה גור , אורה נמיר ואחרים . התארגנויות 
אלה כוללות נציגי ימין ושמאל , שהמניע שלהם כוחני בלבד . אם עד לפני שנים 
אחדות התאפיינה במפלגת העבודה חלוקה בין מחנות פרס ורבין , כיום היא אינה 
קיימת כלל . סביב רבין קיים גרעין קטן של תומכים , אך הוא נהנה בשנים 
האחרונות מקואליציה של חוגים וקבוצות ההולכים אחריו , בלא כל דבק משמעותי 
ביניהם , בעיקר חברי " הזרם המרכזי " ודור " ההמשך " . תומכיו הישירים 
של פרס פחותים מאלה של רבין , אך הוא נהנה במוצהר מתמיכת חברי " משוב " 
ומחלק מאנשי " הכפר הירוק " . 
