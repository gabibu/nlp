ל"משוררים לא יכתבו שירים " של רולי רוזן ואילנה המרמן יש מירב הפוטנציאל 
לזכות בהדים , ואכן , הספר זכה להתייחסות ביקורתית ועיתונאית נרחבת בשבועות 
שלאחר יציאתו . על גל הההצלחה הזה ניסתה הוצאת " עם עובד " לרכוב כאשר 
שלחה לכל מערכות העיתונים פקסים אודות ערב " ספרות ופוליטיקה כאן ועכשיו " 
ביום חמישי בחנות הספרים " תולעת ספרים " בתל - אביב . הפקסים לוו בשיחות 
טלפון שהבטיחו " אקשן " , והעיתונאים , נאמנים לייעודם המקצועי , הגיעו 
למקום בשעה היעודה . את הערב פתחה אילנה המרמן בכמה הערותתשובות לביקורת 
על הספר . בעיקר התייחסה לאלה שפסלו את הקונצפציה של הספר בטענה ש"ממתי 
יכולה ספרות לשנות מציאות " . המרמן אמרה כי הספרות יכולה להשפיע , לא פחות 
מהפגנה או מפעילות פוליטית כלשהי . במובן זה , גם הרב - שיח שלו המתינו 
הנוכחים נועד להשפיע , והעדר המחיצות בין המציאות לספרות תפישה שהנחתה 
גם את הספר וגם את המרמן היה אמור לבוא בכך לידי ביטוי . בתום דבריה הקצרים 
קראה המרמן לנוכחים לשאול שאלות ולהביע את דעותיהם . אבל הנוכחים , עיתונאים 
רבים , אנשי רץ וכמה חובבי ספרות , החרישו . אולי כמענה לטענה אחרת של 
המבקרים : שהספר ייקרא ממילא על ידי אנשי השמאל , ולאלה ממילא אין צורך 
בעדויות מהאינתיפאדה על מנת להשתכנע בעוולות הכיבוש . שאלה אחת , שנשאלה 
לבסוף , היתה יותר בגדר מס לשם הערב , ולא היה בה כדי לפתוח דיון של ממש . 
שותקים ומשוכנעים עמדו הנוכחים וכוסות מיץ תפוזים בידיהם . אחר כך חברו 
שוב לחבורות קטנות , והתפזרו . מי שהיה צריך לעורר את הוויכוח , את האקשן 
שכולם חיכו לו , לא בא . משוררים לא יכתבו שירים , והלא משוכנעים גם כנראה 
לא יקראו אותם . 
