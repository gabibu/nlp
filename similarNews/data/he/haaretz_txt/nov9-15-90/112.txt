מכבי ראשון לציון , או הפועל חולון , ישמשו יריב אימון לנבחרת ישראל בכדורסל 
בשבוע הבא , בנוסף למכבי חיפה שיארח את הנבחרת למישחק ליגה במוצאי שבת הקרוב . 
שחקני הנבחרת יתכנסו ביום רביעי לאימון ביד אליהו , במסגרת ההכנות למישחקי 
גביע אירופה . ביום חמישי יקיימו שני אימונים , ביום שישי אימון אחד והחל 
מהשבוע הבא שני אימונים , כולם ביד אליהו . , שחקן הציר של נבחרת צרפת , 
עלול להיעדר ממשחק נבחרתו באליפות אירופה , כולל נגד ישראל . זניאל סובל 
מפציעה באצבע רגלו הימנית . בבדיקה מיוחדת שנערכה לו בפאריס נקבע , כי 
הוא צריך לנוח במקום לנתח את המקום . בינתיים הוחזר הענק וסטריס לנבחרת 
ואולי הוא יפתור במידה חלקית את בעית זניאל . כדורסלן הגליל , שהיה מעורב 
בתקרית אחרי המישחק נגד הפועל ירושלים ביום חמישי במלחה , נשאר במעצר במגרש 
הרוסים עד לשעות הבוקר . קמבל חזר לגליל עם המנהל עמית גל , שירד לשפלה , 
לן בכפר המכביה , וחזר לירושלים לאסוף את הכדורסלן . הקבוצה הגיעה לגליל 
רק ב - 5 בבוקר , לאחר שהתעקבה למתן עדויות במשטרה . לטענת אנשי הגליל נופחה 
הפרשה . לטענתם קמבל כלל לא חבט בעוזר המאמן גדי קידר . עוזר המאמן של 
הגליל אילן קובלסקי אומר שקידר מעד ונחבט במדרגות . קידר שסובל מפגיעה בלסת 
התקשה לאכול והתבקש לנוח שלושה ימים . הוא יתבע את את קמבל על תקיפה . 
הנהלת הקבוצה הגישה תלונה לאיגוד הכדורסל . לא מן הנמנע שקידר יגיע הערב 
לרמת השרון למישחק הליגה של קבוצתו . 
