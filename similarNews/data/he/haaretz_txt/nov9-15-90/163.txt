( ע ) . פרשה מזעזעת של מעשי סדום ומעשים מגונים בקטינים נחשפה ביום ו 
בבית משפט השלום בירושלים . לבית המשפט הובאו שלושה תושבי העיר , בני כ04 , 
ששמם נאסר לפרסום , בחשד כי ביצעו שורה של מעשי סדום ומעשים מגונים במספר 
קטינים בדירות בירושלים . שלושת החשודים נעצרו כבר ב4 בנובמבר , אולם אז 
הוטל איסור פרסום על הפרשה . ביום ו טען בבית המשפט נציג מחלק הפשעים של 
משטרת ירושלים , כי ב51 באוקטובר השנה התלוננו שני קטינים במשטרת תל - אביב 
ששלושת החשודים ביצעו בגופם מעשים מגונים במשך שבעה חודשים . בתלונתם טענו 
הקטינים כי החשודים ביצעו בהם מעשי אוננות ומין אוראלי . הנערים סיפרו עוד 
כי השלושה נהגו להציג להם סרטים פורנוגראפיים וביצעו בהם תוך כדי צפייה בסרטים 
מעשי סדום . בתמורה נתנו לנערים סכומי כסף קטנים . במהלך הדיון התברר כי 
בפרשה מעורבים קטינים נוספים . חוקר המשטרה טען כי שניים מן החשודים הודו 
במעשים ויש כוונה להגיש נגדם כתב אישום תוך תקופת מעצרם . השופטת דליה קובל 
קבעה בהחלטתה כי אין תשתית עובדתית לטענות שהעלו עורכי הדין של החשודים , 
שמדובר בקטינים המשמשים כפרוצות ממין זכר . לדבריה , מן העדויות מתברר 
שהפרשייה הולכת ומסתעפת לעומקה ולרוחבה . " יצוין שגם תוך ניתוק מרגש הסלידה 
העולה למקרא הודעות הקטינים , מוקדם עדין לדבר בהמשך חקירה שלא בתנאי מעצר " , 
אמרה השופטת . היא ציוותה להאריך את מעצרם של שניים מן החשודים ב6 ו01 ימים 
ואילו החשוד השלישי שוחרר בערבות של 01 אלפים ש"ח . 
