, כי אינו מתכוון ללכת להלוויה . " אינני מכיר את האיש , הוא לא מהחוג 
החברתי שלי . אין לנו רקע משותף והשקפות משותפות . אני הולך להלוויות של 
אנשים שהכרתי , של חברים שלי , או של אנשים שאני חש שמקומי אתם . מקומי 
הוא לא בהלוויה הזאת " , אמר . לא עברו שלוש שעות ועשרים דקות , וזאבי הפוליטיקאי 
חש לפתע שמקומו הטבעי הוא רק בהר המנוחות . טרמפיסט , צעקו לו שם , והוא 
סולק בבושת פנים , גורר משם גם את ח"ך מהליכוד . ביום ששי האחרון הופיע 
זאבי בבית - הספר התיכון עירוני ד בצפון תל - אביב . למנהל התגנב חשש , 
שאותו פרש בפני , שהוזמן לשם יום קודם לכן . אני יודע שבזמן האחרון , 
אמר לו , שתלמידים נוטים ללכת אחרי זאבי ולהתרשם מהסיפורים שלו . בורג 
סיפר לו , שלכל בית - ספר שהוא מגיע אומרים לו , שזאבי היה שם או שזאבי 
יהיה שם . דעותיו של דגני ידועות . לפני כמה חודשים הגיש זאבי שאילתה בכנסת 
לשר החינוך , ובה התלונן שמנהל תיכון עירוני ד אומר בפני תלמידיו כי התנגד 
למלחמת לבנון ולמרות זאת נשאר בתפקידו . זאבי קיבל לכן בשמחה את ההזמנה 
לבוא לבית - ספרו של המנהל השמאלן . רהוט וקולח הוא הציג את התוכנית הפשוטה , 
בת חמש הנקודות , של טרנספר " מרצון ובששון " , כפי שתיארה אחת המורות . 
ההקשבה באולם היתה מלאה ודגני חשש , שהנה תלמידיו הולכים ליפול בפח שזאבי 
מטמין להם . הוא ניסה , כדרכו , להקסים אותם ולספר להם סיפורי הווי על 
הערבים , מניסיונו האישי . אחר כך , כשהגיע שלב השאלות , היה דגני יכול 
לנשום לרווחה : זאבי הוא שהיה צריך להתגונן מפני השאלות שלהם . " הוא 
כמעט לא הקשיב אמנם , וענה על מה שהוא רצה , אבל הם כתשו אותו ואני הייתי 
גאה " , סיפר דגני לאחד מחבריו ביום ששי . בבית - הספר הזה , הנחשב אליטיסטי 
ואכסנייה למצוינות , נוטים התלמידים לשמאל מעט יותר ממה שמקובל בדרך כלל 
בקרב בני הנוער . נותני הטון בנושאים הפוליטיים שם , לפי התרשמות ולא על 
פי בדיקה , הם בדרך כלל המתונים יותר . אבל מהתלמידים דווקא הגיעה דרישה 
אל הרכז החברתי של בית - הספר להזמין את זאבי . בחברה שנעשית פחות ופחות 
דמוקרטית נשאר בית - הספר אחד המעוזים האחרונים של הדמוקרטיה , הסביר דגני 
מדוע החליט שלא להתנגד לבואו של זאבי . לאלה שאתם התייעץ אמר , כי בדמוקרטיה 
לוחמת בניגוד לדמוקרטיה מתגוננת צריך לתת לכולם לדבר ; גם למטורפים . 
עכשיו אומרים באירוניה בבית - הספר שלו , שהתלמידים רוצים את כהנא חי או 
מת . זאבי הגיע ביום ששי לעירוני ד למסע בחירות , לאחד מקהלי היעד המועדפים 
על פוליטיקאים תלמידי שמיניות . בניגוד לאחרים שביקרו שם באחרונה , כמו 
והיה זאבי מוקף בקבוצת האנשים שעושה אתו בחודשים האחרונים סיורים ברחבי הארץ : 
אישתו , כמה עוזרים ( אחד לפחות הוא איש ביטחון , הצמוד אליו מאז רצח 
כהנא אף על פי שהח"ך אמר בגלי צה"ל , שאין הוא זקוק לשמירה ) ופעילי " מולדת " , 
שהתקינו בזריזות רמקולים , העמידו דוכנים כדי לחלק חומר הסברה ( כולל 
את העיתון שבו התפרסם חומר הסתה נגד יוסי שריד ) , והציבו את השלט " מולדת 
יש רק אחת " . כל זה נעשה מהר כל כך ובמיומנות , שאיש לא הספיק לעצור את 
הקבוצה הפעלתנית . " ואם לא יהיה טרנספר מרצון , האם נצמיד להם אקדח לרקה " , 
שאלו התלמידים בסיום ההרצאה . אין דבר כזה שהם לא ירצו , השיב זאבי . 
אנחנו כבר נדאג בכל מיני שיטות להביא אותם לכך שירצו . היו גם מאזינים מעטים 
שמחאו כפיים . דגני הסביר לאלה שתמהו כיצד הניח לזאבי להשמיע דברים גזעניים 
בין כותלי בית - הספר , שלא רצה להכשיל את האירוע . " ממילא כבר יש 
עלי סטיגמה " , אמר , " והכי חשוב שהתלמידים שלי יודעים בדיוק מה אני חושב 
עליו " . 
