ביירות ( ע"ר ) . חברי המיליציה החזקה ביותר בלבנון , הכוחות הלבנוניים 
הנוצריים בהנהגת סמיר געגע , החלו לצאת מביירות מסרו אתמול עדי - ראייה . 
לדבריהם , חברי המיליציה פינו ארבע עמדות מאזור אשראפייה במזרח - ביירות 
הנוצרית ; עשרות מחיילי המיליציה הרסו מתרסים ענקיים והעמיסו נשק ותחמושת 
על משאיות , לפני שעזבו את האזור . אולם , לדברי עדי הראייה , לא פונו 
כל עמדות המיליציה , המונה 000 , 01 לוחמים , באשראפייה . מקורות ביטחוניים 
אמרו כי היציאה תושלם בימים הקרובים . שלשום עזבו 000 , 5 לוחמי המיליציה 
השיעית אמל את ביירות , ביומה הראשון של תוכנית בשלבים שנועדה להרחיב את 
שליטת הממשלה על הבירה כולה . נשיא לבנון , אליאס הראווי , הנתמך על - 
ידי סוריה , אמר באמצע השבוע שעבר כי הצבא יקבל לידיו את השליטה על ביירות 
והשכונות הנוצריות והמוסלמיות סביבה , וישים קץ לשלטון החרב של המיליציות . 
התוכנית , שתושלם ב91 בנובמבר , מהווה צעד חשוב בדרך לסיום מלחמת האזרחים , 
על - פי הסכם טאיף של הליגה הערבית , שאושר בשנה שעברה בפרלמנט . 
