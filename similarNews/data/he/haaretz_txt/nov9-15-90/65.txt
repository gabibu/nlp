חברת אלביט הקימה גוף אשר יעסוק בשיתוף פעולה תעשייתי ויקיים קשר עם הרשות 
לשיתוף פעולה במשרד התעשייה והמסחר . כך מסר חיים גולן , מנהל הרשות לשיתוף 
פעולה , שחזר מביקור בחברה . גולן הביע שביעות - רצון מהדרך בה פועלת אלביט , 
כמפעל פרטי ראשון שקיבל על עצמו , מרצונו , את העקרונות שעל - פיהם עובדת 
הרשות לשיתוף פעולה תעשייתי . לדבריו הוקם באלביט גוף שמפקח על הקניות ובודק 
כל הזמנה המיועדת לחו"ל , אם ניתן לרכוש אותה בארץ . עוד נמסר כי אלביט 
תעביר לרשות לשיתוף פעולה את רשימות החברות בחו"ל שמהן היא קונה מוצרים , 
כדי שהרשות תפעל להשגת רכש גומלין מאותן חברות . 
