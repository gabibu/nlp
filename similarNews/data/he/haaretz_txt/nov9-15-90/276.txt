ברחבי בריה"ם נפתחים באחרונה בתי ספר יהודיים , בהם מלמדים עברית , תנ"ך 
ומקצועות יהדות אחרים . כך דיווח אתמול שר החינוך זבולון המר בישיבת הממשלה . 
המר ציין כי עד כה ידוע על פתיחת בתי ספר כאלה במוסקווה , בלנינגרד ובריגה . 
שר החינוך מסר לשרים כי משיחותיו עם אחדים ממנהלי בתי הספר היהודיים , עולה 
כי בכוונתם להכין את הילדים לעלייתם לארץ ולשילובם במערכת החינוך הישראלית . 
המר הודיע כי משרד החינוך ישלח לבתי הספר היהודיים בבריה"ם , תוכניות לימוד 
וספרי עזר . שר החינוך הוסיף כי מדי יום מצטרפים 002 ילדים ובני נוער עולים 
( בעיקר מבריה"ם ) , לגנים ולבתי הספר בארץ . שיעור הלומדים במוסדות 
אלה עד כה , מגיע ל03 אלף ילד . בנוסף להם לומדים 05 אלף מבוגרים באולפנים 
של משרד החינוך , באוניברסיטאות ובאולפנים . " זהו המספר הגדול ביותר של 
עולים חדשים שנקלטו בשנה אחת , במוסדות החינוך מאז קום המדינה " , אמר המר 
וציין כי התלמידים מבריה"ם מצטיינים אמנם במקצועות המדעים ובעיקר במתימטיקה , 
אך אין להם כל ידע ביהדות , בציונות ובתולדות העם והמדינה . משרד החינוך 
פועל להרחבת תחומי לימוד אלה לעולים , הדגיש השר . הוא מסר כי משרד החינוך 
יאפשר לתלמידים עולים , הנקלטים בכיתות י"א י"ב , לגשת לבחינות הבגרות 
בשפה הרוסית . עוד ציין שר החינוך כי למרות שהאוצר תובע החלת משמרת שנייה 
בבתיה"ס , בגין העלייה ולמרות שבמשרד החינוך יש תוכנית מגירה בעניין זה , 
יעשה משרדו כל מאמץ למנוע משמרת שנייה . 
