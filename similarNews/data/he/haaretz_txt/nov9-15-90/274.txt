לונדון ( ע"ר ) . קצין צבא בריטי שנלכד בכוויית הכבושה התחזה למהנדס על 
מנת להציל את עצמו ואת משפחתו דיווח אתמול העיתון סאנדיי אקספרס . קולונל 
ברוס דאנקאן , יועץ צבאי בכיר של הכווייתים , היה יכול להיות בעל ערך רב 
לעיראקים , בשל מומחיותו בנשק בריטי ובטקטיקות המתורגלות עתה בסעודיה . 
הוא אמר לעיראקים כי הוא מהנדס אזרחי . אשתו של דאנקאן ושתי בנותיו עזבו 
את כוויית בספטמבר , שעה שהוא ושני בניו נשלחו לעיראק . בתיווכו של אדוארד 
הית , ראש ממשלת בריטניה לשעבר , הסכימו העיראקים לשחרר את שני הבנים , 
אולם בדרך לשדה התעופה בבגדאד הם נפגעו בתאונת דרכים . הבן הבכור אלקס 
נהרג , והבן הצעיר נפצע . דאנקאן נשאר עם הבן הפצוע בעיראק , עד שלחץ מצד 
דיפלומטים זרים שיכנע את העיראקים לשחררם בשבוע שעבר . 
