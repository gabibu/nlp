ב61 באוקטובר הגיע אל העיר דה מוין , במערב התיכון של ארצות הברית , הנשיא 
גורג בוש . כאן הוא גם נתקל בהפגנה הראשונה נגד מלחמה במפרץ הפרסי . " לא 
נשפוך דם למען נפט " , קראו לעברו כמה צעירים באסיפת בחירות לטובת מועמד 
רפובליקאי . " לא נפט " , כעס הנשיא , " מדובר פה בתוקפנות גלויה " . 
איובה היא מקום לא - שגרתי . אומרים עליה , שיש בה יותר ארגונים פציפיסטיים 
לקילומטר מרובע מאשר בכל מדינה אחרת של ארה"ב . פציפיזם אינו מוגבל באיובה 
לסטודנטים רדיקלים , אפשר למצוא אותו גם בין חקלאים ופועלי חרושת . איובה 
היא מאסמי הדגנים של ארה"ב , ולפרנסתה היא מייצאת אותם למדינות כברית המועצות . 
ב0891 נקלעה איובה , יחד עם מדינות חקלאיות אחרות במערב התיכון , לסחרור 
קשה : הנשיא גימי קרטר החליט להטיל חרם דגנים על הסובייטים , בגלל פלישתם 
לאפגניסטן . איובה שילמה את המחיר עד אמצע שנות ה08 . כלכלתה היתה שקועה 
במיתון קשה , בשעה שרוב המדינות האחרות בארה"ב נהנו משגשוג חסר תקדים . 
לא רק מניעים אלטרואיסטיים מעוררים איפוא באיובה התנגדות למלחמות , אלא 
גם מניעים תועלתניים . כאן אין אוהבים ביותר את הרעיון של מלחמה במפרץ הפרסי . 
יום אחד בשבוע שעבר מרח העיתון המקומי דה מוין רגיסטר " כותרת ענקית לרוחב 
מלוא העמוד הראשון של מוספו היומי . " , אמרה הכותרת באנגלית , " שלום 
עכשיו " . לצד האותיות האדומות הציב העיתון את סמל תנועת ההתנגדות למלחמת 
וייטנאם . ביום אחר פירסם העיתון בעמוד מאמרי המערכת שלו קריקטורה מקפיאת 
דם . נראה בה מלאך המוות חבוש כאפייה , ומפיו בוקעות המלים : " קרא את 
שפתיי , גורג לא תהיה עוד וייטנאם " . " גורג " הוא כמובן גורג בוש . 
" קרא את שפתיי . . . " היא פאראפראזה על סיסמת הבחירות הכוזבת של 
הנשיא מ8891 , " קראו את שפתיי לא יהיו מסים חדשים " . במהלך נשף התרמה 
לטום הארקין , הסנאטור הדמוקרטי שהעמיד את עצמו השבוע לבחירה חוזרת , הסביר 
לי באריכות אחד הנוכחים כיצד יכולה ארה"ב ליישב את סכסוך המפרץ הפרסי , 
" אם רק תביא את העניין לפני בית המשפט הבין - לאומי " בהאג . התבוננתי 
בבן שיחי בהפתעה ניכרת . טיעונים כאלה , שפעם היו מקובלים בין ליברלים 
בארה"ב , לא שמעתי כבר הרבה זמן . במעמקי המערב התיכון של ארה"ב קל להאמין 
שהעולם נברא בצלם אמריקה , שהוא מלא אנשים הגיוניים ופרגמטיים , ושהאותוריטה 
המוסרית של מוסד שאיש , כולל ארה"ב , מעולם לא לקח ברצינות תעשה רושם 
מיידי על סדאם חוסיין . המשבר במפרץ הפרסי לא היה נושא בחירות מרכזי באיובה . 
טום הארקין הליברלי , ויריבו הרפובליקאי השמרן טום טקי , אמנם לא יכלו 
להסכים על שום עניין , אבל נטו להסכים על המפרץ הפרסי . שניהם תומכים בנשיא , 
ושניהם מאמינים בצורך בזהירות . בימי המלחמה הקרה היה טוקי אנטי - קומוניסט 
נלהב , והארקין היה יונה נלהבת . טוקי תמך בכל סעיף הוצאות צבאיות אפשרי , 
וחייב את המאבק להפלת ממשלת ניקרגואה ; הארקין רצה קיצוצים ניכרים בתקציב 
הביטחון , ועמד בראש המאבק בסנאט נגד הסיוע לקונטראס . במפרץ הפרסי שניהם 
נצים יוניים , או יונים נציות , במידה כמעט שווה . בהעדר קומוניזם יש 
פרגמטיזם ואל פני השטח חוזרת גם מידה הגונה של בדלנות אינסטינקטיווית , 
אפיון היסטורי של מדינות המערב התיכון האמריקאי . במהלך מערכת הבחירות הקרין 
מטהו של טוקי תשדיר טלוויזיה , שאחד מסעיפיו היה התנגדות לסיוע חוץ . בעיני 
השדולה הפרו - ישראלית בוואשינגטון , התנגדות לסיוע חוץ מעמידה את המתנגד 
מחוץ למחנה גם אם אינה מוסבת ספציפית על ישראל . פעילים פרו - ישראלים עודדו 
מאז ומעולם יהודים לתרום כספים למועמדים , הנאבקים נגד מתנגדי סיוע החוץ . 
ממילא , טום הארקין , תומך עקיב בסיוע החוץ , היה אחד המקבלים הגדולים 
ביותר של תרומות יהודיות בשש השנים האחרונות . לפי מקור יהודי באיובה , 
הארקין קיבל 002 אלף דולר מוועדי פעולה פוליטיים פרו - ישראליים בכל רחבי 
ארה"ב . טוקי קיבל רק 52 אלף . ב48 תיאר מנכ"ל אייפא"ק טום דאיין את הארקין 
כאחד מששה או שבעה סנאטורים , שנבחרו בזכות " כסף יהודי " . זו היתה התרברבות 
לא - דיסקרטית , ואין ספק שיימנע ממנה השנה . אף - על - פי - כן , שתדלנים 
פרו - ישראלים בוואשינגטון חככו השבוע את ידיהם בשביעות רצון למשמע הידיעה , 
שהארקין גבר על טוקי בהפרש משכנע של % 01 . הוא הסנאטור הדמוקרטי הראשון 
בתולדות איובה הנבחר לתקופת כהונה שנייה . הוא גם יודע , שבלי תרומות מחוץ 
לגבולות מדינתו הקטנה , יתקשה לאסוף די כסף לניהול מערכת הבחירות הטלוויזיונית 
היקרה , שבלעדיה אין פוליטיקאים אמריקאים מסוגלים לנצח . חזקה על הארקין , 
שיצביע גם בעתיד בעד חוק סיוע החוץ . 
