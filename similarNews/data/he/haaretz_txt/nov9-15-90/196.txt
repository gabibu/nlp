ביירות ( ע"ם ) . היוזמה הסובייטית לפתרון המשבר במפרץ כוללת כינוס ועידה 
בין - לאומית , שתדון בשלב ראשון בזכויות עיראק בכוויית ולאחר מכן גם בבעיה 
הפלשתינית . העיתון הלבנוני " אל ראיה המוסר על כך טוען כי הסעיפים הבולטים 
של התוכנית הסובייטית , שעל בסיסה ניהל פרימאקוב מגעים באזור , הם : נסיגה 
עיראקית מכוויית כצעד ראשון . כינוס ועידה בין - לאומית לדיון בזכויותיה 
ההיסטוריות של עיראק בכוויית . אם שני הצדדים הנוגעים והצדדים הבין - לאומיים 
האחרים לא יגיעו לפתרון משביע רצון , יועלה המשבר בפני פורום בין - לאומי 
עליון , שתוצאות פסיקתו והחלטותיו יהיו תקפות ומחייבות . בד בבד יוסר המצור 
מעיראק באורח הדרגתי ויבוטל החרם עליה . התחייבות אמריקאית - בריטית - צרפתית 
שלא לבצע צעד צבאי כלשהו נגד עיראק . הוועידה הבין - לאומית תרחיב את דיוניה 
ותעסוק גם בבעיות המזרח התיכון , לרבות הבעיה הפלשתינית . 
