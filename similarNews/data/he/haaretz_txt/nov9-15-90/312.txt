לונדון ( מיוחד ל"הארץ " ) . בית הדין האירופי קבע ביום ששי , שאי - קבלת 
אשה לעבודה בגלל היותה בהריון מהווה אפליה בלתי - חוקית . כידוע , כפופות 
כל מדינות אירופה , מרצונן , להחלטותיו של בית - דין זה . הפסיקה באה בעקבות 
דיון במקרה של אשה הולנדית , שהיתה בחודש השלישי להריונה כאשר ניסתה להשיג 
עבודה בתור מורה . כל המועמדות לתפקיד היו נשים , והמעסיקים פסלו את הפונה 
בטענה שתכביד על תקציב בית הספר , מכיוון שתהיה זכאית בתוך זמן קצר לחופשת 
לידה . בבריטניה ( ובישראל ) פסקו עד כה בתי המשפט כי אין לפטר אשה הרה 
אלא בנסיבות מיוחדות , אולם לא התערבו בשיקולים לגבי העסקתה או אי - העסקתה 
של אשה בהריון . עתה יצטרכו מדינות אירופה להתאים את הנוהל , ובמקרה הצורך 
גם את החקיקה , לפסיקה החדשה . 
