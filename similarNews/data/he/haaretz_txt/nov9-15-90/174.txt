זקים בידי קרנות הביטוח הסוציאלי , פירסמו ראשי קרן הגמלאות המרכזית כרוז 
המפרט את המשמעות הנודעת , לדעתם , לצעד זה על זכויות החברים . בכרוז 
מודיעים לחברים יו"ר הקרן אריה אורון , ומנהלה שלום תנעמי , כי " גזירות " 
האוצר יביאו לאחת משתי תוצאות : הפנסיות יוקטנו עד כדי % 72 מהרמה שעליה 
התחייבה הקרן למבוטחיה , או שהתשלומים השוטפים של המבוטחים יועלו ב%4 . 
מותר לפקפק בנכונות החישובים האלה , שהרי מטרתם העיקרית היא להטיל מורא 
על המבוטחים וללחוץ באמצעותם על הפוליטיקאים , ובמיוחד על המחוקקים האמורים 
לדון בשבועות הקרובים באישור התקנות לשעת חירום , שמכוחן הוטל המס באמצע 
ספטמבר . אבל מידת הדיוק של הנתונים אינה מעלה ואינה מורידה לגבי ההיבט 
העקרוני של הנושא . קרנות הפנסיה בישראל מבוססות על הסדרי השקעה , שספק 
אם יש כמותם באיזושהי מדינה מערבית אחרת . ההסדרים הללו נקבעו בתקופה קדומה , 
שבה הכתיבו ראשי מפא"י למקבלי ההחלטות בממשלה את ההסדרים הממלכתיים בהתאם 
לאינטרסים של ההסתדרות . חלק מהסדרים אלה בוטל זה מכבר , לדוגמה : מימון 
" התוכנית הכספית " של חברת העובדים ותקצוב קופת החולים ההסתדרותית . 
אבל בתחום הפנסיה נשארו ההסדרים בתוקפם כאילו אליעזר קפלן , לוי אשכול 
ופנחס ספיר המנוחים , עדיין מנהלים את משרד האוצר . לא זו בלבד שהרווחים 
הריאליים של קרנות הפנסיה מהשקעת עתודותיהן באיגרות חוב של המדינה פטורים 
מכל מס בעניין זה הן אינן שונות ממוסדות ביטוח סוציאלי אחרים אלא שהריבית 
המשולמת להן בגין איגרות חוב אלה גבוהה מכל ריבית אחרת המשולמת למחזיקי איגרות 
חוב ממשלתיות , דהיינו % 2 . 6 . זהו שיעור בלתי סביר לפי כל מבחן כלכלי 
ישראלי ובין - לאומי . כשם שראשי קרנות הפנסיה מתנגדים למיסוי הרווח הריאלי , 
הם מתנגדים כמובן גם להפחתת שיעור הריבית המופרז . אין זו רבותא לנהל קרן 
פנסיה שעתודותיה מושקעות באיגרות חוב בטוחות ב%001 , צמודות ב%001 , נושאות 
ריבית של % 2 . 6 , הצמודה אף היא ב%001 ופטורה מכל מס . בתנאי דה - לוקס 
אלה , כמעט כל אחד יכול לנהל קרן פנסיה : כל מה שדרוש הוא חשב שייחשב את 
זכויות החברים , שלם שיכין וישלח להם את הצקים בזמן , ומעט ריסון עצמי 
( תכונה שלא כל מנהלי קרנות הפנסיה הצטיינו בה בעבר ) . התכונה העיקרית 
של מנהל קרן ביטוח אינה נדרשת מה"ה אורון , תנעמי וחבריהם : למצוא את שביל 
הזהב בין השקעה בטוחה לבין השקעה רווחית של עתודות הקרן בשוק הון תחרותי 
פתוח . אם תוקטן התשואה המובטחת להשקעות קרנות הפנסיה ויוטל על הרווחים 
הריאליים מס , ייתכן שקרנות הפנסיה יצטרכו לחפש ולמצוא מנהלים מקצועיים 
שינהלו את הקרנות לפי כללים המתחייבים ממצב השוק . זאת , בלי להפחית את 
זכויות החברים ב%72 או להעלות את תשלומיהם ב%4 . שידוד מערכות ניהולי כזה 
יהיה תוצאה חיובית נוספת של המהלכים המתוכננים באוצר בתחום הנדון . 
