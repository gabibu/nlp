השבוע התרחשה בפוליטיקה האמריקאית התמודדות נדירה , אולי חסרת תקדים . 
שני יהודים התחרו על אחד משני מושביה של מדינת מינסוטה בסנאט של ארצות הברית . 
גדול עיתוני מינסוטה , " סטאר טריביון " , כתב בצדק כי העובדה " שזה 
יכול לקרות במדינה שבה היהודים הם מיעוט קטן ( פחות מאחוז אחד ) של האוכלוסייה , 
היא נקודה היכולה לגרום גאווה לגיטימית לכל המינסוטים " . לרוע המזל הרשה 
לעצמו אחד המתמודדים , הסנאטור הרפובליקאי רדי שוויץ , להפוך את השעה הגדולה 
הזו לקטנה מאוד , כאשר ניסה ליצור את הרושם שהוא יהודי נאמן יותר מיריבו . 
הוא הרשה לעצמו להעמיד את שאיפותיו הפוליטיות מעל האינטרסים של סובלנות 
חברתית ושל הרמוניה אנושית וגם מעל האינטרסים של יהודי ארה"ב , ואולי של 
יהודים בכלל . תעלולי בושוויץ לא עלו יפה , והוא הפסיד את מושבו . אף כי 
בושוויץ חזר והתגייס בעבר , פעם אחר פעם , לעזרת יהודים ולעזרת מדינת היהודים , 
הוא ראוי השבוע לגינוי הקשה ביותר . מפלתו בבחירות במינסוטה היא בסופו 
של דבר השירות הטוב האחרון , שהפוליטיקאי האופורטוניסטי והציני הזה יכול 
היה לעשות ליהודים שבשמם דיבר . ב21 שנותיו בסנאט היה בושוויץ הידיד האפקטיווי 
ביותר של ישראל במפלגה הרפובליקאית . פעמים אחדות התייצב בקו החזית , השתתף 
במאבקים פוליטיים עקובים מדם ועמד בהם באומץ . בישראל היינו אומרים עליו 
שהוא " יהודי חם " . אבל בושוויץ הוא גם פוליטיקאי חם . ככל שארכו ימיו 
בוואשינגטון , כך גברה השפעתו במפלגתו . ב8891 הוא הועמד בראש מטה הבחירות 
הרפובליקאי לסנאט , ולא היסס במיוחד כאשר היה צריך להתגייס נגד המאמצים 
לבחור מחדש את הסנאטור היהודי פראנק לאוטנברג מניו גרסי . לאוטנברג אמנם 
היה לפנים יו"ר המגבית היהודית המאוחדת , אבל בסנאט הוא איש המפלגה הדמוקרטית . 
לא היה דבר טבעי יותר בשביל הפוליטיקאי בושוויץ מניהול מאבק הגון נגד הפוליטיקאי 
לאוטנברג . יהדותם היתה בלתי רלוונטית לחלוטין . אבל ב0991 חדל בושוויץ 
לחשוב את יהדותו , או את יהדותם של פוליטיקאים אמריקאים אחרים , ללא - 
רלוונטית . הוא שלח , למשל , מכתב לבוחרים יהודים במדינת מסצוסטס , והפציר 
בהם להצביע בעד המועמד היהודי הרפובליקאי לסנאט , גים רפפורט . לרפפורט 
לא היה מעולם קשר ליהודים או לישראל . במערכת הבחירות הטלוויזיונית שלו 
הוא הבליט לא את יהדותו של אביו , אלא את מוצאה האירי - קתולי של אמו . 
זה לא הפריע לבושוויץ , על פי פרסום בעיתון " בוסטון גלוב " , לעשות נפשות 
לרפפורט על יסוד יהדותו . בעל טור ב"גלוב " , אלאן ל , הגיב בחריפות על 
המכתב , תחת הכותרת " עשיר בחוצפה ( הוא השתמש במלה העברית , באותיות 
לטיניות ) , אבל דל בעובדות " . ביום א השבוע , יומיים לפני הבחירות לסנאט 
במינסוטה , דיווח העיתון " סטאר טריביון " במיניאפוליס , כי מטה הבחירות 
של בושוויץ שיגר לאלפי יהודים במדינה מכתב , שכלל התקפה מדהימה על נאמנויותיו 
היהודיות של היריב הדמוקרטי , פרוף רב - חן והומור ששמו פול ולסטן . במכתב , 
על נייר מטה הבחירות של בושוויץ , נידונה נאמנותו של ולסטון לקהילה היהודית , 
וכן חינוכם הלא - יהודי של ילדיו . ולסטון , הואיל ושימש ב8891 בכהונה 
בכירה במטה הבחירות של גסי גקסון , גם תואר במכתב כאויב ישראל . הוא הואשם 
שסירב להתנער מיאסר ערפאת ומלואי פאראקאן . זה האחרון הוא המטיף המוסלמי 
השחור , שהקפיץ את יהודי ארה"ב ממקומם ב4891 , כאשר כינה את היהדות " דת 
ביבים " ותיאר את היטלר כ"אדם דגול " . בושוויץ תואר , לעומת זאת , במכתב 
כ"רבי של הסנאט " , צאצא לששה דורות של רבנים ולוחם נמרץ לשיור העם היהודי , 
המפגיש מדי שנה מאות רווקים ורווקות בקהילה היהודית בוואשינגטון , כדי 
להציל אותם מנישואי תערובת . זה היה רמז , דקיק בערך כעוביו של פיל , 
לנישואי התערובת של פול ולסטון . בושוויץ אמנם לא חתם על המכתב עשו כן בשמו 
27 יהודים מינסוטיים אבל לפי מטה הבחירות שלו הוא סמך עליו את ידיו . כאשר 
פרצה השערורייה היתה לבושוויץ הזדמנות להתנצל . תחת זאת הוא רק אמר , ש"המכתב 
נופח מחוץ לכל פרופורציה " . בישראל אנחנו מכירים את האב - טיפוס הזה . בישראל 
רצח - אופי מן הסוג שעשה בושוויץ הוא מעשה של יום - יום . פטריוטים מטעם 
עצמם עוסקים בישראל בהחשדה שיטתית של נאמנות יריבים פוליטיים למדינה ולעם 
היהודי . אחת הסטיות הנפסדות ביותר של הציונות היא זו שהעלתה לדרגה של דוקטרינה 
את מטבע - הלשון " שנאה עצמית " . כאשר פטריוטים רוצים להימנע מוויכוח רציני 
עם ליברלים , הם פוטרים אותם במלים " לוקה בשנאה עצמית " , או " סוכן 
אש"ף " . לאלוהי היהודים יש כנראה דרכים משלו לגמול על מעשים כאלה . בושוויץ , 
אשר הוביל בסקרים בהפרש של % 9 לפני פרסום המכתב , נוצח ביום ג . משקיפים 
פוליטיים במינסוטה רואים קשר ישיר בין המכתב ובין המפלה . כמעט טרגדיה היא 
שפליט יהודי מגרמניה הנאצית , אשר הצלחותיו האישיות היו תמצית החלום האמריקאי , 
מסיים את הקריירה הפוליטית שלו באופן כל כך מביש . 
