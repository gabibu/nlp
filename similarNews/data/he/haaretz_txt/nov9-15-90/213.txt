העלייה בשיעור הקשישים בארץ העמידה צורך לבחון חלופות שונות למסגרות טיפוליות 
בקשישים . אחת מהן היא " המשפחתון " , ניסוי שהשלים את שנת הפעילות הראשונה 
שלו . רעיון ה"משפחתון " פותח בחסות האגודה למתן שירות לקשישים ( אש"ל ) 
ובשיתוף היחידה למפעלים מיוחדים במוסד לביטוח הלאומי . העיקרון שהנחה את 
צוות הפיתוח היה כי משפחה צעירה שתקבל לביתה כ01 קשישים , תוכל להעניק להם 
סביבה חברתית תומכת במשך רוב שעות היום ותקל על הצוות הסיעודי או המשפחה 
את לחץ הטיפול בקשיש . טבריה נבחרה כאתר הניסוי לפרויקט , לאחר שענתה על 
שני קריטריונים : נכונות גבוהה ברשות המקומית , ומעורבות אינטנסיווית של 
בני משפחות הקשישים בטיפול בהם . במימון הפרויקט השתתפו עיריית טבריה , 
הלשכה לשירותים חברתיים , לשכת הבריאות וקופת חולים . שני המשפחתונים שהופעלו 
מספקים לקשישים שתי ארוחות ביום , עבודות , הרצאות , והפעלה חברתית . 
הקשישים שנבחרו לפרויקט הם בעלי תשישות פיסית או נפשית , או תפקוד עצמי 
לקוי , המתגוררים באופן עצמאי בבתיהם , ומהווים מעמסה טיפולית על בני המשפחה . 
לדברי אנשי היחידה למפעלים מיוחדים במוסד לביטוח לאומי , המודל שפותח מתאים 
ליישובים קטנים בהם אין כדאיות כלכלית לבניית מעונות יום לקשישים . 
