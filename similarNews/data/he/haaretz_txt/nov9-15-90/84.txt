הונגריה וישראל ירחיבו את שיתוף הפעולה בעידוד תנועת תיירות הדדית . הסכמה 
על כך הושגה בתום סדרת פגישות בין מנכ"ל משרד התיירות , אברהם רוזנטל , 
לגורמי תיירות ותעופה בבודפשט . מדין - וחשבון שהגיע אתמול לירושלים עולה 
כי בתום פגישה בין רוזנטל לבין מנכ"ל חברת התעופה הלאומית של הונגריה , 
מאלב , סוכם כי מה03 בנובמבר עד ה7 בדצמבר תבקר בישראל משלחת של 04 עיתונאי 
תיירות מהונגריה . את הסיור יארגן נציג חברת התעופה בארץ . משרד התיירות 
יסייע בארגון הסיור , ואף יארח את חברי המשלחת לארוחה חגיגית , בה יוכלו 
להיפגש עם שר התיירות , גדעון פת . 002 סוכני נסיעות מבריטניה השתתפו בערב 
תיירות של ישראל בבודפשט , שהתקיים במסגרת כינוס התאחדות סוכני הנסיעות 
והתיירות של בריטניה ( אבט"א ) . האירוע התקיים במעמד שגריר ישראל , 
שלמה מרום . בין המשתתפים היו צמרת הנהלת אבט"א וכן סוכני נסיעות מרכזיים 
בבריטניה . קבלת הפנים נערכה בסימן העיר אילת . מנכ"ל משרד התיירות הדגיש 
בדבריו לפני הנוכחים , כי בעוד הטמפרטורה בבודפשט היא אפס מעלות , מראה 
הטמפרטורה באילת 82 מעלות צלסיוס . לדברי רוזנטל , הושלמו בהצלחה המגעים 
עם סיטונאי התיירות של בריטניה , שהתחייבו להמשיך ולפרסם את ישראל בתוכניות 
קיץ 19 . 
