ארבע וחצי שעות צעדו אתמול בירושלים עשרות אלפים אחרי ארונו של מאיר כהנא 
במסע הלווייה פרוע , רצוף קריאות הסתה לפגיעות בערבים , בעיתונאים ובשוטרים . 
בשעה 00 . 12 , כשהחל הקהל להתפזר , מנתה המשטרה שלושה שוטרים פצועים , 
אחד מהם קשה , וארבעה ערבים עוברי - אורח שנפצעו אף הם . בשעה 00 . 41 
עדיין נמצא קהל הרבבות תחת שליטה ובקרה . החל משעות הצהרים התקבצו אלפים 
סביב ישיבת הרעיון היהודי בשכונת שמואל הנביא . בני משפחת כהנא ישבו על 
מרפסת המשקיפה על פתח הישיבה . צלמי עיתונות רבים נדחקו על גג בטון סמוך . 
צוותי תקשורת אחרים השמו מאחורי גדירות משטרה . בשעה 00 . 51 הגיע הארון 
למקום . מהרמקול בקע קולו של אחד מתלמידי הישיבה , שקרא פסוקי תהילים . 
הציבור חזר אחריו בדבקות . קהל הרבבות כלל כיפות סרוגות , חרדים , יהודים 
דתיים מארה"ב ואנשי שכונות . אנשי החברה קדישא ביקשו להעביר את אלונקת הנפטר 
מהרכב אל הישיבה . למעלה מחצי שעה הם ניסו לעשות זאת , אך ללא הצלחה . 
בני המשפחה , הרבנים , ראשי כך ואפילו הרב הראשי לישראל , הראשון לציון 
הרב מרדכי אליהו , התחננו בפני הקהל לפנות מעט דרך , אך לשווא . מאות 
צרו על רכב החברה קדישא , תוך שהם דוחפים איש את רעהו ומשלחים קללות וגידופים 
לעבר אנשי התקשורת הרבים . השר יובל נאמן וסגניתו גאולה כהן , שביקשו להספיד 
את הרב כהנא , גורשו מהמקום . בקהל נראו חבר הכנסת אליקים העצני , השר 
יצחק פרץ , הח"ך לשעבר מאיר כהן אבידוב , ד"ר ישראל אלדד ודמויות רבות 
נוספות מחוגי הימין . ב52 : 51 ניסה רכב החברה קדישא לדחוף בעדינות את הצרים 
עליו . התוצאה : פצוע שנדרס . לקול צפירות האמבולנס שמיהר עמו לבית החולים , 
פתח הרב הראשי את שורת ההספדים . הרב הראשי עמד על תכונותיו של כהנא : 
" החסד שלו , הצדקה שלו וראיית החיים שלו " , ואחר כך פונה לקהל : " הקב"ה 
יקום דמו . לא להפריע לכוחות הביטחון . להשאיר את הנקמה לאלוקים " . הרב 
נחמן כהנא , אחיו של מאיר כהנא , הזכיר לציבור תוך בכי , כי " דמו של 
כהנא נשפך על רקע הר - הבית . הדם הזה רותח . על הדם הזה אין כפרה " . רק 
בדבריו של הרב אברהם טולדאנו , משגיח בישיבת הרעיון היהודי ומספר 4 ברשימת 
כך לכנסת , היו כבר הוראות מעשיות : " אלוקים ייקום דמו ואנו ניקום אותו . 
. . אל נקמות ה . עכשיו עת להרוג . זו העת להרוג רבותי . נצפה לשלום , 
אך אינך יכול להגיע לשלום , שלא דרך המלחמה . עת לטוב ועת לרע : אינך 
יכול להגיע לטוב , אם אתה לא מבער את הרע . זה הרגע . זה הזמן לנקום נקמתו 
של כל יהודי " . דבריו של יקותיאל בן - יעקב , איש כך המקורב ביותר לרב כהנא , 
הם המפורשים ביותר , והוא פנה אל רבו , כאילו עוד היה חי : " הרב כהנא 
רצחו אותך פעמיים . כאן בארץ פסלו אותך ובארה"ב רצחו אותך . התקשורת העויינת 
ממשיכה לרצוח אותך פעם שלישית . נבכה ונפסיק לבכות ונקיים את התורה שלימדת 
אותנו נקמה . ניתן את רשות הדיבור לחבר תת - מקלע לחבר סכין . שלום הרב 
כהנא " . אט אט התחיל ההמון לצעוד אל מחוץ לסמטאות לעבר הכביש הראשי . תחילה 
בשקט ואחר כך תוך קריאות גוברות והולכות : " מוות לערבים " , " מוות 
לשמאלנים " , " רוצים נקמה " . הקהל הזה היה צמא לדם והוא חיפש ערבים . 
מדי פעם בפעם פרצה קבוצה של כמה מאות הצידה כאשר נדמה היה שגילתה ערבי . 
אבל האכזבה רבה . בעלי מפעלים רבים על נתיב ההלווייה נעלו את פועליהם מאחורי 
סוגר ובריח . אחדים מהם עשו שטות והציצו מבעד לחלונות ; בתוך דקות נופצו 
שמשות . מאחור צרו מאות על בניין הטלוויזיה . פרשי משטרה דחקו אותם לאחור . 
שוטר נפגע מאבן בראשו . קבוצה אחרת של מפגינים פרצה למרכז המסחרי סנטר 
1 , ליד התחנה המרכזית . יושבי בתי הקפה נבעתו . אם עם תינוקתה פרצה בזעקות . 
מיד אחר כך נופצו חלונות ראווה של חנויות במרכז . השוטרים הגיעו רק אחרי 
כמה דקות . מול בית מספר 3 ברחוב גבעת שאול אני עד לאירוע החמור ביותר . 
הקהל איתר סוף סוף ערבי ויהודים חבטו בו עד זוב דם . אנשי מג"ב חשו אל 
הפצוע והגישו לו עזרה ראשונה . האמבולנס התקרב אך בקושי וגם כאשר נסגרו 
הדלתות היכו עשרות בידיים וברגליים על פח הרכב . שוטר וחייל אחזו בדלתות 
האמבולנס , כשפניהם אל המתפרעים , כדי לסוכך על הפצוע הערבי . כאשר התחיל 
האמבולנס לנסוע , איבד השוטר את שיווי המשקל , מעד ונחת כשעורפו לקרקע . 
הוא איבד את הכרתו . הפעם הקהל לא חסם את האמבולנס . ברחבה שלפני בית העלמין 
שעל הר המנוחות נרגם באבנים הרכב של קול ישראל . טירן פולק , מנך " ל כך , 
אחז בידו רמקול וביקש מהקהל שלא לפגוע ביהודים . מהקהל נשמעו קריאות : 
אחרי ההלווייה נלך לשחרר את הר הבית . כולנו כאיש אחד . מוות לערבים , 
מוות לשמאלנים , מוות ליוסי שריד . קשה להוציא את הארון ממכונית החברה 
קדישא ורק תוך דחיפות וצעקות הורדה גופתו של מאיר כהנא אל הקבר . עכשיו 
קוראים את הקדיש , והקהל עונה אמן . תם מסע ההלווייה . מתחיל מסע הנקמה . 
" תהיה נקמה ובגדול . גם יהודים נמצאים עתה על הכוונת " אמרו אנשי כך 
בעת מסע ההלווייה . איש לא ניסה להסתיר זאת . לא המנהיגים שהסיתו לרצח ; 
לא חלקים בציבור הזה , שלאורך ציר ההלווייה רקמו תוכניות כיצד לפגוע בערבים 
כבר בימים הקרובים . סופר " הארץ " בצפון , מוסיף : יריות נשמעו אתמול 
בשעה 00 : 02 בערב בשפרעם , סמוך לביתו של ראש העירייה , איברהים נימר 
חוסיין . איש לא נפגע . כוחות משטרה גדולים , בראשות מפקד מרחב הגליל , 
תת - ניצב רמי רהב , פתחו בחקירה ובסריקות נרחבות בעיר . ביציאות משפרעם 
הוצבו מחסומים , לאחר שתושבים סיפרו כי הבחינו במכונית אדומה מסוג " סובארו " , 
נושאת לוחיות זיהוי ישראליות , שנראתה נמלטת מהמקום . נימר חוסיין , המשמש 
גם כראש ועד ראשי הרשויות הערביות בישראל , אמר כי היריות נורו לעבר ביתו 
וכי לאחר רצח מאיר כהנא הזהירה אותו המשטרה כי קיים חשש שקיצונים יהודים 
ינסו לפגוע בבעלי תפקידים בכירים במגזר הערבי . המשטרה הזהירה אתמול חברי - 
כנסת ערבים ובעלי תפקידים בכירים במגזר הערבי , המתגוררים בצפון הארץ , 
כי קיים חשש לניסיונות פגיעה בהם . הם התבקשו לדווח למשטרה על תנועותיהם . 
