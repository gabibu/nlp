בודפשט ( מיוחד ל"הארץ " ) . מנהיגי מפלגות האופוזיציה בבולגריה , חזרו 
ותבעו אתמול שהממשלה הסוציאליסטית תתפטר ותפקיד ראש הממשלה יימסר לאופוזיציה . 
הם הזהירו כי אם תביעתם לא תתקבל , הם יפסיקו את המשא ומתן הבין - מפלגתי , 
המתנהל עתה בסופיה . הסטודנטים באוניברסיטאות ברחבי בולגריה , התובעים 
אף הם את התפטרות הממשלה , המשיכו אתמול בשביתות - השבת באוניברסיטאות , 
כדי לתת תוקף לתביעותיהם . אולם ראשי המפלגה הסוציאליסטית ( הקומוניסטית 
לשעבר ) מגלים עתה נחישות שלא אפיינה אותם בימים עברו . הם הצהירו , כי 
הגיעו לקצה גבול הוויתורים האפשריים , לא ייסוגו עוד מעמדותיהם הנוכחיות 
ודחו את התביעה להתפטרות ראש הממשלה אנדרי לוקאנוב . הסוציאליסטים גייסו 
רבבות מתומכיהם , שהתכנסו במרכז סופיה והביעו תמיכה בממשלה . גם אנשי האופוזיציה 
הגיעו למקום והקטטות בין המחנות נמנעו ע"י המשטרה . 
