הקהילה היהודית הקובנית בארה"ב מארגנת מסע הזדהות עם מדינת ישראל . מדיווח 
שהגיע אתמול למשרד התיירות בירושלים עולה , כי במשלחת המתארגנת יקחו חלק 
כמאה מראשי הקהילה . הביקור מתוכנן להתקיים בחודש מארס הקרוב , וייתלוו 
אליו צוותי טלוויזיה ועיתונאים דוברי ספרדית . במהלכו ייצאו המשתתפים לצעדת 
הזדהות עם מדינת ישראל ברחובות ירושלים וייפגשו עם נשיא המדינה , שר התיירות 
וחברי כנסת . מנכ"ל החברה לפיתוח מזרח ירושלים , יצחק יעקבי , השתתף בשבוע 
שעבר במסע הסברה שאורגן על - ידי מנהל לשכת התיירות הממשלתית של ישראל בשיקאגו , 
אמנון ליפצין . יעקבי התראיין בכלי התקשורת המקומיים , ואחד הראיונות 
לשדר גים וורן מרשת וו - אם - בי - אי הועבר ל061 תחנות רדיו ברחבי ארה"ב . 
לפי הדיווחים , השתתפו עשרות אנשים בכל אחד מן הסמינרים שנערכו במסגרת מסע 
ההסברה לסוכני נסיעות , לכמרים , למנהיגי קהילות דתיות ולמנהיגי קהילות 
אתניות בשיקאגו יוצאי פולין , יוון ואיטליה . בערבים הפתוחים הגיע מספר 
המשתתפים ל08 עד 001 , ולראשונה העניקה אוניברסיטת שיקאגו חסות לערב מטעם 
לשכת התיירות הממשלתית של ישראל . 
