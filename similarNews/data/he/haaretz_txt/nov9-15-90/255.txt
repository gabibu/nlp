הכומר לבוש גלימה ואתו קבוצת צליינים ירדו מהאוטובוס באחד מאתרי התיירות 
בצפון הארץ . מיד ניגש אל הכומר פקח ביקורת של משרד התיירות , ושאל אותו 
אם לקבוצה מתלווה מורה דרך מוסמך ישראלי . לא , ענה הכומר , באתר קדוש 
זה לנצרות אין להם צורך במדריך מישראל . אך הפקח גרס אחרת . החוק מחייב 
כל קבוצה מאורגנת המבקרת באתר תיירות להיעזר בהדרכתו הצמודה של מורה דרך 
ישראלי . כיוון שהכומר עבר לכאורה על החוק , רשם הפקח את פרטיו , כדי 
לנקוט נגדו צעדים מעשיים . תמונה מעין זו עלולה לחזור על עצמה , ובייחוד 
בדצמבר . כדי למנוע את הישנותה הוחלט ב32 באוקטובר , בישיבה סגורה של אנשי 
משרדי הדתות והתיירות ושל אגודת מורי הדרך , שנציג משרד הדתות , אורי מור , 
ייפגש עם נציג הוועדה לצליינות נוצרית , ריצרד מתיאס . השניים , כך מקווים , 
ינסו להגיע עד סוף החודש להסכמה לגבי אתרי התיירות המובהקים שבהם תהיה חובה 
על קבוצות צליינים להצטייד במורי דרך ישראלים . נציג משרד התיירות , אורי 
יושע , צוטט כמי שאמר באותה ישיבה שאם לא תושג הסכמה לא יהיה מנוס אלא לשלוח 
פקחי ביקורת לאתרים השונים . נציגי אגודת מורי הדרך , בראשות המזכיר הארצי 
פנחס עמרני והיו"ר שמואל בר - אל הבהירו שבאין הסכמה הם ישובו ויעתרו לבית 
המשפט העליון , שיוציא צו נגד שר התיירות . מאבקה של אגודת מורי הדרך לחייב 
ליווי של מורי דרך מוסמכים לקבוצות צליינים הוא ממושך , ובשנה שעברה אף 
הגיע לבית הדין הגבוה לצדק . השופט דב לוין הציע אז לפתור את הבעיה מחוץ 
לכותלי בית המשפט , ולהרכיב רשימה של אתרי תיירות לא קדושים לנצרות , שעל 
דעת שני הצדדים הביקור בהם יחייב ליווי של מורה דרך ישראלי . כל אתר שלא 
יהיה ברשימה , הביקור בו יהיה ממילא פטור מחובה זו . דומה היה שהצדדים 
מתקרבים להסכמה , אך העימות סביב ההתנחלות באכסניה סט . גון ברובע הנוצרי 
במזרח ירושלים כנראה הביא להקשחת עמדתה של הוועדה לצליינות . השיחות לא 
הניבו תוצאות מעשיות , והמחלוקת עומדת לפרוץ שנית . בסוף אוגוסט נפגש בר - 
אל ברומא עם נציג הוותיקן האחראי לנושא הצליינות , הארכיבישוף גובאני קלי . 
לדבריו הסכימו השניים שיש להמשיך בשיחות לגיבוש רשימת האתרים התיירותיים , 
וכי הארכיבישוף יכתוב מכתב ברוח זו לאגודה בישראל . אך המכתב שהגיע אליה 
היה ממזכ"ל הוועדה לצליינות נוצרית בארץ , האב פייר מדביאל , שהביע זעמו 
על פנייתה של האגודה לרומא בלא ידיעתו . במכתב אחר , מה31 בספטמבר , שהגיע 
למשרדי התיירות והדתות , מבהיר האב מדביאל את עמדת הוועדה לצליינות נוצרית . 
הוא מסתמך על הסכם יולי 1891 , שנחתם בין משרד התיירות לוועדה לצליינות , 
ושפטר למעשה את קבוצות הצליינים מהחובה להתלוות במורי דרך מוסמכים . " הוועדה 
מבינה בהחלט את הדאגה לתעסוקה מלאה במקצוע התיירות " , פותח המכתב , " אך 
אסור שייפגע חופש הדת של הצליינים הנוצרים " . לדברי מדביאל אישר בית המשפט 
העליון בנובמבר 7891 את הסכם 1891 , שפירט " כי הצליינות היא פעילות דתית 
ויש לנהלה בחופשיות בידי מדריכים או מנהיגים רוחניים " . הוועדה , ממשיך 
הכותב , אינה מקבלת את ההבחנה ש"מתיימרים לעשות מורי הדרך בישראל " בין 
מקומות קדושים ואתרים תיירותיים לחלוטין . " אנו דבקים בעמדה התנ"כית 
שקובע הנביא זכריה , כי כל הארץ היא ארץ קדושה . אנו מעוניינים להבטיח 
את התפתחות הצליינות האיכותית ואת תדמיתה הטובה של ישראל , המגנה על חופש 
הדת " . אגודת מורי הדרך מצאה שעמדה זו סותרת את ההבנה שנוצרה ברומא . במסר 
לארכיבישוף גובאני קלי ביקש בר - אל את התערבותו המיידית , ברוח ההבנה שהשיגו . 
אך תשובתו של קלי , שהגיעה בסוף ספטמבר , חפפה את עמדת נציגו בארץ , 
וחזרה והסתמכה על ההסכם מ1891 , שנותן חופש פעולה לצליינות שמארגנת הכנסייה 
" בלי להזניח את האינטרסים הלגיטימיים של מורי הדרך בישראל " . כמדביאל גם 
קלי מטיל ספק אם זכותו של בית משפט לקבוע את הצרכים הרוחניים והדתיים של 
צליינות דתית ולעשות הבחנה בין מקומות קדושים ואתרים תיירותיים מובהקים . 
התערבות מעין זו , מזהיר קלי , עלולה לעורר מבוכה עמוקה . הכותב , שמטעים 
שהשיחה ברומא נראתה כאות של רצון טוב למצוא פתרון של פיוס , מביע את ביטחונו 
ביכולת הפיקוח על התנהגותם של מורי הדרך , ומתריע ש " אלימות לא תוכל אלא 
להחתים את דמות ישראל ברחבי העולם " . משרדי החוץ , הדתות והתיירות מודעים 
לרגישות הרבה , ובפרט בתקופה זו , שיש למערכת היחסים עם הכנסייה הנוצרית . 
ברור להם כי כל התנגשות חזיתית עם הוותיקן עלולה לפגוע בתיירות הצליינית 
לישראל , שדווקא נפגעה פחות מכל תנועת תיירות אחרת מאז פרץ משבר המפרץ . 
נציגי הוותיקן ערים היטב לרגישות שמגלה הממסד הישראלי בכל סוגיה , העלולה 
להתפרש בדעת הקהל העולמית כניסיון ישראלי לפגוע או להגביל את חופש הפולחן 
או הדת . ואילו אגודת מורי הדרך , בשל השפל בתנועת התיירות , מגבירה את 
לחציה על משרדי הממשלה בדרישה שיאכפו את החוק . בפניותיה מתייחסת האגודה 
לא רק לשאלת תעסוקתם של מורי הדרך , אלא גם להשתתפותם של משרדי ממשלה באי - 
אכיפת החוק . בלשכת דובר משרד החוץ נמנעו להגיב ישירות לעניין , בנימוק 
שהוא נדון בבית המשפט העליון ונמצא בתחום טיפולו של משרד התיירות . נציג 
משרד הדתות אמר שעמדת משרדו היא " להגיע להסכמה אשר תהיה מקובלת על דעת 
שני הצדדים " . ודובר משרד התיירות , יוסף שובל , חזר והזכיר כי בהסכמת 
מורי הדרך הוטל על משרד הדתות לנסות ולהגיע להסכמה עם הנציגות הנוצרית לגבי 
הגדרתם של אתרי תיירות מובהקים , שעליהם תחול חובת העסקתם של מורי דרך מוסכמים . 
גורמים בכירים במשרד התיירות הביעו פסימיות עמוקה " לגבי מידת הגמישות שיגלו 
גורמי הכנסייה " . אם כך יהיו פני הדברים , לא תהיה ברירה אלא להשיב את 
הוויכוח להכרעת בג"ץ . נציג בכיר של אגודת מורי הדרך , יוסף גראו , מבטיח 
שבמקרה כזה ינקטו המורים " צעדי מחאה מעשיים שיעוררו את דעת הקהל בארץ " , 
אך את טבעם הוא סירב לפרט . 
