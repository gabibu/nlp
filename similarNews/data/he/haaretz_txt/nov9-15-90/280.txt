ראש סיעת הליכוד בהסתדרות , ח"ך יעקב שמאי , יציע היום לראש הממשלה יצחק 
שמיר להנהיג מלווה חובה לחצי שנה למימון קליטת העלייה , במקום לנקוט בצעדים 
כלכליים שיחמירו , להערכתו , את מצבן של הקבוצות החלשות באוכלוסייה . מזכ"ל 
ההסתדרות , ישראל קיסר , הציע כבר לפני חודשים אחדים להטיל מלווה קליטה , 
כדי להימנע מצעדים שיש בהם פגיעה בשכר ובהכנסה הפנויה , אולם באוצר לא 
ראו בהצעה תשובה לצורך לגייס משאבים לקליטת העלייה . שמאי גורס שהצעדים הנשקלים 
עתה באוצר , לרבות ביטול כמעט מוחלט של סובסידיות לעוף ולחלב ופגיעה בקצבאי 
הביטוח הלאומי , יפגעו בשכבות החלשות בחברה ויגרמו לגידול באוכלוסיית נזקקי 
הסעד . הוא מציע שהמלווה יהיה מותאם לרמת ההכנסה . ח"ך רן כהן מתנועת רץ 
פנה אתמול לקיסר בבקשה לכנס בדחיפות את הוועד הפועל של ההסתדרות , כדי לדון 
בצעדים המתוכננים על - ידי האוצר . כהן מזהיר מפני פגיעה בביטוח הסיעוד 
והטלת מס יסף על שכירים . הוא קרא לכל סיעות הוועד הפועל לצאת נגד התוכניות 
הנרקמות באוצר , באומרו שמודעי הוא שר אוצר של העשירון העליון באוכלוסייה . 
