שר החקלאות , רפאל איתן , מתכוון להעלות היום בישיבת הממשלה את עניין אי - 
תפקודה של המועצה לענף הלול , בגלל העדר מינויים חוקיים של חברי מליאת המועצה . 
המינויים לא יהיו חוקיים כל עוד יעמוד שר התעשייה והמסחר , משה נסים , 
בסירובו לחתום על המינויים ששר החקלאות כבר אישר . לנוכח שיתוקה המתמשך של 
המועצה לענף הלול , הורה משרד החקלאות להנהלת המועצה להפסיק , החל מנובמבר , 
את הסבסוד של ענף הפטם בכל הארץ , למעט משקי לול בקו העימות עם לבנון , 
הנהנים מהעדפה בסבסוד על - פי חוק הגליל . החלטת משרד החקלאות , לפיה המועצה 
לענף הלול לא תעביר את תשלומי הסובסידיות לפטמים , התקבלה בגלל אי - יכולתה 
של המועצה לאכוף תכנון של מכסות ייצור בענף . עקב העדר תכנון בפועל , אין 
המועצה מסוגלת לדעת לאיזה כמות פטם מיועדת הסובסידיה , המסתכמת ביותר מ05 
מיליון ש"ח בשנה . אי - חוקיות המינויים במועצה לענף הלול מבטלת למעשה את 
תקפותן של כל ההחלטות המתקבלות בהנהלתה . רק באחרונה קבע בג"ץ , בהרכב 
השופטים לוין , אלוני ובך , כי ניסיונותיה של המועצה לענף הלול להנהיג 
תלושים שישמשו את המגדלים לרכישת אפרוחים במדגרות אינם חוקיים , וכי למעשה 
אין היא מוסמכת לנקוט שום צעד שיש בו כדי לשמור על היקפן של מכסות הייצור . 
