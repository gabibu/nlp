דרור בר נור , מאמן הפועל צפרירים חולון והאיש שבהדרכתו עלתה הקבוצה לליגה 
הלאומית , החל אתמול את משחק הכיסאות של מאמני הליגה הלאומית , כאשר הודיע 
על התפטרותו הגם שחלפו רק 6 מחזורי ליגה . בששת המחזורים נוצחו צפרירים 
בארבעת משחקיהם הביתיים וצברו בסך הכל 2 נקודות . אתמול הקדים בר נור את 
בואו למגרש והודיע לאנשי הנהלת הקבוצה על התפטרותו . לאחר מכן כינס את השחקנים 
ונפרד מכל אחד מהם בלחיצת יד . לדברי המאמן המתפטר ההחלטה לא היתה ספונטנית . 
" מאז התפטרותו של היו"ר שטרן חלובה , בשבוע שעבר , שררה בקבוצה אוירה 
של חוסר אמון . החל חיפוש אחר אשם ולא חיפשו את הפתרונות . היתה אוירה 
של בריחה מאחריות ולא תחושה של לקיחת אחריות . האוירה השלילית השפיעה על 
השחקנים ובאוירה שנוצרה ראיתי שאין סיכוי לשינוי . בשל כך החלטתי להתפטר " , 
אמר בר נור והוסיף , כי הוא עוזב קבוצה טובה שהצלחתה היא רק עניין של זמן . 
יו"ר הקבוצה אברהם עזרא אמר , כי הם נתקבלה התפטרותו של המאמן בר נור ואנשי 
המועדון מודים לו על 81 החודשים בהם ניהל את הקבוצה . הוא קיבל את הקבוצה 
במצב קשה לאחר ירידה מהליגה הלאומית , עשה עבודה טובה והחזיר אותה תוך שנה , 
עם 5 נקודות יתרון על פני השניה בטבלה , אמר היו"ר . אתמול נפגשו מוריס 
אינצי ואברהם עזרא עם המאמן בחופשה ניסים בכר וסיכמו אתו כי יחליף את דרור 
בר נור המתפטר . היום בבוקר יעביר בכר אימון ראשון לשחקניו החדשים . בשיחה 
עם סופר " ספורט הארץ " אמר המאמן בכר , כי הוא חוזר אחרי תקופה של פגרה 
אבל בסך הכל הוא נמצא במקצוע והיה ברור לו , כי במוקדם או במאוחר יחזור 
לעבודה בליגה הלאומית . עם העובדות אין להתווכח אמר בכר , והעובדה היא 
שצפרירים ממוקמת עכשיו בתחתית . " עומדת בפנינו עבודה קשה " , אמר . בכר 
מקווה שבעבודת צוות , עם הרצון העז של השחקנים , עם ההתלהבות שיכניס בהם , 
אפשר יהיה להעלות את הקבוצה על דרך המלך . 
