טריק וייט , שהלך לעולמו לא מכבר באוסטרליה מולדתו , ואשר יש מי שמחשיבים 
אותו כגדול הסופרים של זמננו , לא מנה את " פס " ( ולא " וס " ) עם 
הרומאנים הטובים ביותר שלו . זאת ועוד , מרמזים שהוא מפזר בספרו האוטוביוגרפי 
" פגמים במראה " אפשר להסיק , אולי בטעות , כי ברבות השנים נקעה נפשו 
מרומאן זה , שהחל להתהוות בנפשו בתקופת מלחמת העולם השנייה כששירת במצרים 
והתוודע אל המדבר . " פוס " הוא ספר מגאלומאני על דמות מגאלומאנית , יוהאן 
אולריך פוס , בוטנאי וגיאוגרף , היוצא לחקור את פנים יבשת אוסטרליה , 
מחוזות שרגל אדם לבן לא דרכה בהם . מצד זה הוא יכול להיחשב רומאן היסטורי , 
שמצויים בו כל היסודות שהפכוהו למעין אפוס לאומי אוסטרלי . אלא שזו אינה 
אלא מסיכה . " פס " אינו שם שנבחר במקרה , כמו גם שמות אחרים בספר הזה . 
אפשר שהיה זה רחוק מדעתו של פטריק וייט ( גרמניסט במקצועו ) , שכתב כאן 
אודיסיאה מודרנית , לקרוא לגיבורו בשמו של מתרגם הומרוס לגרמנית ( להוציא 
את השם האמצעי ) המשורר יוהאן היינריך פס ( 15716281 ) , אבל בוודאי 
אין זה מקרה כלל , שביוונית , שגם בה היה וייט מצוי , פירושה של המלה 
" פוס " הוא אור , שכן נושא הרומאן הזה הוא מלחמת האור בחושך . הנושא 
הזה מוצג בפני הקורא כבר בפתח הספר . כאן מתוארים שוב ושוב ובהדגשה משחקי 
האור והצל , המתחוללים בחדר שבו נערכת הפגישה הראשונה בין שני גיבורי הרומאן , 
המהווים את שני הקטבים שביניהם מטלטל וייט את השאלות המטאפיסיות שהוא מעלה 
בספר זה , שאלות בדבר קיום האל , עבודת האל , התגלותו ואפשרות האמונה 
בו . הפרק הראשון של הרומאן מעובד כאקספוזיציה למופת , שכן בו מציג וייט 
לא רק את גיבוריו , הראשיים והמשניים , אלא גם את כל התימות שהוא מבקש 
לחקור בספרו . הרומאן פותח בלורה טרווליאן העסוקה , כפנלופה המצפה לאודיסיאוס 
שלה , במלאכת רקמה מסובכת שכדי לבחון אותה מקרוב עליה להציגה נגד האור , 
כי בחדר שוררת אפלולית . את ההודעה על בואו של אורח , זר , גרמני , 
מבשרת לה המשרתת רוז פרשן " שפחת המידות הטובות " , הקדושה , מרים המגדלית 
של הרומאן הזה , העתידה ללדת את התינוקת מרסי ( חמלה ) , שאותה תאמץ 
לורה לבת בבוא העת . פוס הוא איש משולל כל חמלה . כדי לבצע את הבלתי אפשרי 
הוא חייב לדכא כל רגשי רחמים וכבר בפרק הפתיחה הוא מוצג כדורסני ואכזר , 
כמי שנמלט מחברת בני - אדם וכחוקר שיצאו לו מוניטין בשל דייקנותו . נקודת 
המוצא של תפישת המציאות של פוס אומרת , כי הכל ניתן לידיעה ולהכרה . זו 
תפישת עולם משוללת כל ענווה , תפישה המוציאה כל אפשרות של אמונה דתית שעל 
פי הגדרתה מייחדת את האדם מן האל באפסותו לעומת גדולתו של הכל - יכול , 
והכל - יודע . החדר , שבו מתרחשת הפגישה הראשונה בין השניים , מואפל , 
כאמור , אבל מבעד לחרכי התריסים חודרות קרניים ונשברות במראות ובחפצי זכוכית 
ומטילות בחדר נגוהות . לורה , מסופר לנו מיד , הגיעה בעת האחרונה להחלטה 
כי אינה יכולה להאמין עוד באלוהים . לא היתה זו החלטה קלה , והיא היתה 
מלווה בהבנה כי יש לה היכולת להאמין רק באותם דברים הניתנים לתפישה מוחשית , 
אם כי היתה בה בפירוש התלהבות לפתרון בעיות מתימטיות , כלומר , נטייה 
אל המופשט . הדברים המוחשיים שמונה פטריק וייט ככאלה שלורה יכולה להאמין 
בהם , הם עץ על השתקפויותיו ( משחקי האור - צל שלו ) אור היום הבהיר והמים . 
דווקא תפישה זו , המצמצמת את אפשרות הידיעה לאמפירי מותירה מקום לאמונה , 
מפני שהיא כרוכה בענווה , כלומר : בהכרה במגבלותיו של האדם . בצד לורה 
( ) , שתיעשה במשך הזמן ובאופן הולם לשמה , לא רק מה שהיתה לאורה לפטרארקה , 
ולא רק זר דפנים ( ) לגיבור - אהוב , כי אם הילת האור שתאפוף את פס 
כשיחזור וייעשה אנושי , כלומר : כשיכיר בכך שהוא אינו אלוהים , כשיקנה 
בייסורים מידה של ענווה ויכיר בכך שהאל הוא כוח המצוי מחוץ לו ואין הוא יכול 
לשלוט בו . כלומר : ברגע ההתגלות . אבל כדי להגיע אל הרגע הזה צריך פוס 
לעשות את המסע שלו , האודיסיאה רבת הייסורים והתלאות של חציית המדבר . 
קודם שהוא יוצא למסעו הוא מארס לו את לורה לאשה . רוחה , או נכון יותר 
צל , מלווה אותו כל הדרך , ואילו היא , הספונה בביתה , עוקבת בדמיונה 
אחרי השלבים השונים במסעו של אהובה , ומסעה הרוחני הוא מסע הייסורים בעקבות 
ישו אל האמונה . מתברר איפוא כי " פוס " אינו רק אודיסיאה מודרנית , מסע 
חניכה רצוף תלאות של גיבור , המביאו לכלל בגרות וחוכמה ומחזירו אל חיק אשתו 
הנאמנה . את גיבורו של וייט , בניגוד לגיבורו הקלאסי של הומרוס , משיג 
המוות והוא אינו זוכה לשוב . ועוד הבדל : מסע החניכה שטווה וייט הוא מסע 
דתי ואילו המסע ההומרי הוא מסע חילוני , מסע נוצרי בעליל לעומת מסעו הפגאני 
של הומרוס . הנה כי כן , בונה כאן וייט נדבך נוסף על סיפור האודיסיאה , 
והוא וריאציה מודרנית על מחזה הפאסיון הנוצרי . בווריאציה זו עושה וייט 
שימוש חופשי באלמנטים של מחזה הפאסיון המסורתי , עד כדי החלפת הגיבור ישו 
באנטיריסט . באירוניה אופיינית לווייט , דווקא מי שמצטייר כאנטיריסט הוא 
שמחזיר ללורה את אמונתה . כי פוס , למרבה האירוניה , הוא אדם מאמין בעיני 
עצמו . כשלורה מתוודה בפניו כי איננה מתפללת , הוא מגנה את האתיאיזם ותוך 
שהוא " זורח באור קר " ( של הרציונאליזם ? ) הוא אומר כי האתיאיסטים 
אנשים עלובים הם ו"העלוב שבהם הוא שהם עצמם חסרים גדלה עד כדי כך שאינם יכולים 
לתפוש את מושג היישות האלוהית " . פוס הוא איפוא אדם מאמין על פי תפישתו . 
ומה שיוצא וייט לחקור הוא מה טיבה של אמונה זו הזורחת באור קר . פוס יוצא 
לדרך בלוויית שמונה אנשים , מדען , משורר , איש תם , איש מיומן במלאכות 
ורב תושייה , גאד שמו , מי שינטש ויבגוד בו כיהודה איש קריות בישו , איש 
אחד מפוקפק ואיש חסר אופי ועוד שני ילידים . המדען נרצח על ידי ילידים בשלב 
מוקדם של המסע בישימון ובסופו של דבר נותרים עם פוס רק המשורר והאיש התם , 
הנאמן . האחרון במתים הוא פוס , אשר ככל שהוא מתקדם במסעו כך הוא מרבה 
שיח עם לורה , וכאשר פצעיו נאכלים ברימה והוא אינו נכנע ומוסיף לרכוב " ברחבי 
הגיהנום " , מבטיחה לו לורה כי לא תכזיב ומורחת על פצעיו " משחה של מלים " . 
כך הוא רוכב אל תוך האור ונופל בידיהם של הילידים . ככל שמידרדר מצבו הגופני 
של פוס , נחלית לורה . שניהם יחדיו , לורה על ערש דווי ופוס הגוסס , 
צופים בכוכב השביט המופיע בשמים וגורם לפוס לאבד את נוקשותו עד שהוא מצליח 
" להבקיע לו דרך אל ממלכת האור " . אותה שעה אומרת לורה הקודחת לרופא , 
המכיר בכך ששוב אין בו מן המועיל ומציע לקרוא לכומר , את הדברים האלה : 
" לאחר שנעשה האדם ענוותן באמת ובתמים , לאחר שלמד כי אינו אלוהים , 
דווקא אז קרוב הוא ביותר למעלת האלוהות . . . " ופוס מגיע אמנם אל האמונה 
בסוף דרכו ועל סף הוצאתו להורג בידי היליד הפגאני הוא קורא : " ישו , 
הושיע נא " . במותו של פס קמה לורה לתחייה . היא פורשת מן החיים במובן מסוים , 
שכן היא מוותרת על חיי חברה ונישואין , נעשית מורה בבית ספר לבנות ולובשת 
שחורים כאחת הנזירות . מעניין ביותר הוא הפרק המסיים את הספר המפגיש בין 
לורה , גאד היחיד באנשי המשלחת שנותר בחיים והקולונל הבדן שיצא לחקור 
את אשר עלה בגורל המשלחת ובסופו של דבר הביא את פוס לקבר . בפרק זה עוסק 
וייט בשאלה מי בעצם היה פוס , ומביא גרסות שונות : פוס היה השטן , פוס 
היה אדם מעוות , פוס הוא המיתוס שאינו כלה לעולם , כפי שאומרת לורה : 
" פוס לא מת , הוא נמצא שם עדיין , כך אומרים , במרחבי הארץ , ותמיד 
יהיה , ואגדת חייו תיכתב בסופו של דבר , בידי אלה שהוטרדו בגינה " . או 
שמא כפי שאומר גאד : " מעולם לא היה אל , אף - על - פי שהוא רצה לחשוב 
כי אכן כך הוא . מפעם לפעם , כאשר שכח , היה אדם " . ואחר - כך הוא מוסיף : 
" הוא היה יותר מאדם , הוא היה נוצרי " . " פוס " הוא ספר קשה לקריאה , 
קשה לפענוח וקשה עד מאוד לתרגום , לא רק בשל עושרו המילולי , אלא גם בהיותו 
משופע בביטויים אוסטרליים שאינם מוכרים אף לא לדוברי אנגלית בארצות אחרות 
דוברות אנגלית . כספרים אחרים של פטריק וייט והרבה יותר מהם הוא רב - שכבתי 
ורווי אלוזיות תרבותיות ומצד זה קשה מאוד למיצוי . ואולם שני דברים מתבהרים 
בסוף הספר ללא שיור של ספק . האחד : מדוע אין וייט מעניש את גאד המורד , 
ודווקא אותו הוא משאיר בחיים . התשובה ניתנת על ידי וייט בסיפור שמספר 
גאד על מותו של פוס , סיפור שאיש אינו מאמין בו , מפני שגאד לא היה נוכח 
במקום ולא יכול היה לדעת . אבל גאד שבגד , למד את הדברים בדרך של הארה 
והוא האיש שבא להעיד בו , בפוס : " הוא היה רוחץ את פצעיהם של הגברים . 
הוא היה יושב לידם כל הלילה כשנפלו למשכב ומנקה את הזוהמה שנערמה סביבם 
במו ידיו " . וכשאין מאמינים לו , שהרי מרד בו , הוא אומר : " אני הוא 
שעצמתי את עיניו " . גאד בעל ידי הזהב , גאד בעל התושייה , גאד שהקשר שלו 
עם המציאות פשוט ומיידי וחד - משמעי , הוא איפוא האיש שנמצא ראוי לכך שיעיד 
על קדושתו של פוס . דווקא המרד שלו בפוס לטובת החיים מעיד עליו שהוא עד 
מהימן וכדי שיוכל להעיד , צריך היה שיישאר בחיים . הדבר השני המתבהר כאן 
למעלה מכל ספק הוא השאלה מדוע כתב פטריק וייט את הרומאן הזה . שאלה זו עלולה 
להישמע מופרכת , ולפיכך אעיר כאן הערה שאינה ממין העניין . רומאן שהמוטיוואציה 
לכתיבתו אינה מובנת מתוכו , לעולם ייוותר חיוור ובלתי מעניין , גם אם יהיה 
כתוב היטב . אכן אקסיומה , ובתור שכזאת איננה תובעת הוכחה . דבריה של לורה , 
שצוטטו לעיל , משיבים על השאלה בדבר המוטיוואציה . פטריק וייט כתב את 
האגדה על פוס , מפני שהוטרד בגינה . ומשום שהיה גרמניסט ותרבותה של גרמניה 
היתה קרובה מאוד ללבו מצא עצמו כפוי לעסוק במהות של הגרמניות ולתת תשובה 
על השאלות שההיסטוריה הקרובה הציגה בפניו ביחס אליה . על כן אפשר לקרוא את 
" פוס " גם אחרת ולהבין את דמותו כהתגלמותה של הנפש הגרמנית : הפגאניות , 
שכנגדה הוא מציג כאן את הנצרות , אינה מאפיינת רק את הילידים הקאניבלים , 
אלא גם את פוס , הגרמני המגאלומאן , האיש משולל הרחמים , איש אכזר ודורסני 
המאמין כי אין גבולות לכוחו , וכי יש ביכולת האדם לדעת הכל , האיש היוצא 
לכבוש טריטוריה ומקריב על מזבח שאפתנותו חסרת המעצורים חיי אדם בלא שיחוש 
צער או חרטה . אין פלא בכך , שהרעיון לכתיבת " פוס " עלה על דעתו של וייט 
דווקא בתקופת מלחמת העולם השנייה ובמדבר המערבי , בזמן הקרבות נגד רומל . 
אם הבליע כאן וייט את אשר הטרידו באותו זמן מתחת לקליפותיו של רומאן היסטורי , 
כביכול , אודיסיאה מודרנית , או אלתורים על מחזה פאסיון , לא ייפלא שמצא 
לנכון לשוב ולעסוק בכך במפורש ברומאן גדול אחר שלו , אולי אחד הרומאנים 
הגדולים שנכתבו בזמן מן הזמנים , ב"יורדי המרכבה " , ספר שמתחת למעטה המיסטי 
שלו , הוא היגד עמוק ורב - עוצמה על האנטישמיות והשואה . 
