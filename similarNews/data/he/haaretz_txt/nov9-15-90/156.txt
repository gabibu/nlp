עוברים ושבים שמעו יבבות בוקעות מתוך הצמחיה . פיקריה מגיטולו ( 61 ) , 
צעירה טורקייה , שכבה על שביל ביער פירסטנרידר , פצועה קשה בראשה . היא 
מתה מפצעיה במחלקה לטיפול נמרץ במרפאה גרוסהדרן , במינכן . היא נרצחה בידי 
אחיה . מחמט מגיטולו ( 91 ) , הלך לקחת את אחותו מדירת מכרים במערב מינכן , 
לשם נמלטה הצעירה הכורדית עם ידידה , עלי , בן ה91 . השניים קיוו להעמיד 
את הוריה של פיקריה בפני עובדה מוגמרת . האח מצא אותם במהרה . לפיקריה 
אמר כי ההורים השלימו עם המצב . " בואי " , אמר בנימה מפייסת לאחותו , 
" נלך לקנות לך שמלת כלה " . בלב ולב השתכנעה הנערה להיכנס למכונית ; 
באותו בוקר , החנויות היו סגורות עדיין . פחדה היה מוצדק . מחמט סטה בדרכו 
ליער פירסטנרידר , שם אילץ אותה לצאת מהמכונית ולכרוע על ברכיה . על - 
פי ממצאי המשטרה , הוא הצמיד אקדח בעל קליבר גדול למצחה ולחץ על ההדק . 
" היא זיהמה את כבוד משפחתנו , אמר לאחר מעשה לאימו נור בטלפון , ואז 
נעלם . חוקרי המשטרה במינכן הגיעו במהרה למסקנה שמחמט לא יכול היה לפעול 
על דעת עצמו , וחודשיים לאחר הרצח נעצר האב , עדן מגיטולו , באשמה כי 
דחף את בנו לרצח . קפמאליד6 . 1 מיליון מהגרים מטורקיה , ביניהם קרוב ל057 
אלף נשים ונערות , חיים במערב גרמניה . רק לעתים רחוקות בוקע סבלן של מהגרות 
אלה ועולה על פני השטח . מצוקתן של הנשים , ששמלותיהן הרחבות , הגולשות , 
ומטפחות הראש המיושנות שלהן מעוררות את לעגם של הגרמנים ואת טנתם , אינה 
נושא המעניין איגודים מקצועיים או מפלגות . טורקיות הרי אינן מצביעות , 
הן נמצאות בתחתית הסולם , גם זה של החלכאים והנדכאים . ברחוב הן קרבן לגזענות 
ואפליה גלויה , יותר או פחות . בין ארבעת כותלי ביתן הן חשופות לא אחת 
לאלימות הגברים במשפחה . גם עובדים סוציאליים או קבוצות נשים נרתעים לפעמים 
לפרסם דיווחים על הנעשה במשפחות טורקיות . מבט לעומק דפוסי החיים במשפחות 
פונדמנטליסטיות רבות עלול רק להחריף את השנאה לזרים ברחבי גרמניה , להפוך 
את הגבר הטורקי , שגם כך נרקמת סביבו תת מיתולוגיה גזענית , לאובייקט שינאה 
מספר אחת . אבל כפייה ואילוצים אכן שוררים במשפחות רבות . ולעתים קרובות , 
כאשר נשפך דם הסיבה היא פגיעה בכבוד המשפחה . אמנם , משפחות טורקיות רבות 
במערב גרמניה לא חיו מעודן על פי קוד דתי שמרני , או התנתקו ממנו בבואן 
לשם . טורקיות צעירות מסירות את המטפחת ומצטרפות , בין השאר , לארגונים 
לשחרור האשה , וממשלת טורקיה משתדלת להציג תדמית מודרנית כלפי העולם . 
אולם גם משפחות רבות שאימצו נוהגים שונים , מדקדקות מאוד בנוהגי העבר בכל 
הקשור לנשים ונערות , מה עוד שרבות חולמות לחזור למולדת בשלב זה או אחר 
ואינן רוצות להתנתק מסביבתן המסורתית . רשויות המטפלות בזרים או לשכות לטיפול 
בנוער מגיבות בדרך כלל באדישות או באוזלת יד על פניותיהן של טורקיות . הפקידים 
אינם רוצים להסתבך בענייני משפחות גדולות ובקשרי משפחה שאינם נהירים להם . 
נער טורקי בן 51 , למשל , נאלץ לפנות 51 פעמים עד שהרשויות בנירנברג הואילו 
לשים אליו לב . יום אחד התייצב ליד דלת " מפלט " , מרכז חירום לילדים ונוער 
במצוקה . שם הסתגר בחדרו ימים שלמים ולא הוציא מלה מפיו . אביו של הנער 
שם בידו אקדח ורצה לאלץ אותו לירות באמו , שהעזה להתגרש . בחברה הטורקית 
" אלימות היא מעשה של יום ביומו " , אומר במאי הסרטים טופיק באשר . בבית 
הספר מכה המורה את התלמידים , בצבא מכים את הטירונים , אסירים פוליטיים 
ופליליים עוברים עינויים דרך קבע . על - פי החוק , אמנם , שווים הגברים 
והנשים בטורקיה מאז שנות ה02 , כאשר החליט הגנרל מוסטפה כמאל אתא - תורק , 
האוטוקרט הריכוזי , אבי טורקיה המודרנית , להכניס בסערה מודרניזציה לארצו . 
טורקיות זכו להצביע ב4391 01 שנים לפני הצרפתיות ו81 שנים לפני היווניות , 
ואף פוליטיקאי טורקי אינו שוכח להזכיר זאת כאשר הוא רוצה להעלות על נס את 
השגי ארצו . אבל הלכה למעשה , הדברים שונים . רבים עדיין אומרים הגבר 
הוא " ראש האשה " או " הגבר הוא הזרע , האשה היא אדמה ואדמה יש בשפע " . 
גם היום טורקיות הן עדיין רק הבחירה השנייה , לא הראשונה , של אללה . 
עם זאת , האיסלם עצמו אינו עוין נשים כלל וכלל . אלא שהטקסטים פורשו עד 
כה בידי גברים , ולפחות כאשר המדובר בממסדים דתיים , היו אלה לעתים קרובות 
מדי שמרנים למהדרין . למעשה , האיסלם היה במקורו דת " שביחס לתקופתה עסקה 
באורח מפתיע בזכויות האשה " , כתבה הטורקייה נאילה מינאי בספרה " אחיות 
תחת חצי הסהר " ( שטוטגרט , 4891 ) . על - פי הקוראן זכאיות נשים לרכוש 
השכלה , להשתכר למחייתן ולעשות בכסף זה כרצונן . הן היו זכאיות למיניותן , 
ו"לאחר גירושין לא היו אמורות להיות מושלכות מהבית ללא כל תמיכה פיננסית " , 
כותבת מינאי . זה היה במאה השביעית , אבל המצב הוחזר במהרה לסדר הדברים 
הרגיל . גם במערב המתקדם מצבן של הטורקיות אינו טוב בהרבה מאשר במולדת הפטריארכלית . 
זאת , גם בשל שחרור הנשים החלקי כל כך . נשים מרוויחות פחות ומתמסרות 
למקצוען לעתים רחוקות יותר ; במצב כזה , לטורקיות קשה בוודאי עוד יותר . 
הן ניצבות בתחתית סולם השכר , הן בעלות השכלה מועטה , היחס אליהן מבזה 
ומזלזל , עובדות בדרך כלל בעבודות הנחשבות פחותות ערך , ללא כל הטבות סוציאליות , 
והדבר רק מגביר את תלותן בבעל , המפרנס הראשי . כעובד נקיון או עובד עזר 
בבנייה , מתייחסים עמיתיו אל הטורקי החי בגרמניה כאל קטין מפגר ומלגלגים 
עליו , מבעד למנסרות דעת הקהל הוא נשקף באור מסולף ומעוות . על ההשפלות 
היום - יומיות שהוא עובר חייבת לשלם האשה . הנשים סובלות אפוא כפל כפליים . 
הן לכודות במעגל קסמים . הנשים הטורקיות אינן אמורות לצאת החוצה . ביתן 
הוא מקומן . הן גם אינן אמורות לקחת חלק בפעילות פוליטית כלשהי . " מי 
שיוצא הרבה מביא חזרה לכלוך רב " , אומרת מימרה טורקית . עד כמה יכול הבידוד 
להרחיק לכת הראה הבמאי באשר בסרטו עטור השבחים " 04 מטרים רבועים של גרמניה " . 
הסרט מתאר כיצד , לאחר בואה של טורנה הצעירה להמבורג , סוגר אותה דורסון 
בעלה בדירתם . 04 מ"ר הם כל עולמה . אפילו לצאת לטיול ביום ראשון אסור 
לה . " למעשה , כוונתו של הבעל היא רק לטובה " , אומר באשר . בחוץ , 
ליד הדלת , עומדות הזונות של הרובע . סיפורו של באשר עוסק במקרה של בידוד 
קיצוני , אבל יש לו רקע אמיתי : הוא הבחין בזמנו בטורקייה צעירה שעמדה 
בודדה בביתה ימים שלמים והתבוננה החוצה דרך החלון , כמו טורנה בסרט . נשים 
ונערות טורקיות בגרמניה נתונות בפיקוח דרך קבע : דודות , דודים וקרובים 
רחוקים , מכרים , ידידים או אחים , חברים לעבודה של האב ובעיקר השכנים . 
אם צעירה יוצאת לרחוב ללא סיבה , צצים מיד רכילות וחשדות . מיד מוטל ספק 
בטוהר האשה , בבתולי הבת . אך כאשר , למרות הכל , קורה דבר מה , יש 
עדיין מוצא ניתוח לאיחוי הבתולים . רופאי נשים טורקיים ואיראניים מבצעים 
מלאכה זאת בברלין , באמסטרדם או באיסטנבול , תמורת 003 עד 000 , 1 מרק . 
אולם האיחוי אינו מחזיק מעמד זמן רב , ויש לבצע את הניתוח לפני החתונה . 
כאן עולה בעיה חמורה . הניתוח כואב . לעתים קרובות הכלה אינה יכולה לרוץ 
ובוודאי לא לרקוד , כפי שמצפים ממנה בחתונה טורקית . יש אבות בברלין שמצאו 
תחבולה . הם משחדים נהג מונית שיעיד כי זמן קצר לפני החתונה נפגעה הכלה 
במכוניתו . מותר אפוא לנערה לצלוע והיא פטורה מהריקוד . כולם יודעים את 
האמת , אבל היוקרה ניצלה . אמנם , מספר הבנות הרשאיות להשתתף בבחירת בן 
זוגן הולך וגדל , אך את מרבית הנישואים עדיין יוזמים הורים . בשידוך טוב 
מביאה הכלה להורים בין 000 , 5 ל000 , 01 מרק . בטורקיה יש ביקוש מיוחד 
לטורקיות גרמניות , היכולות להקנות לחתן את הזכות לעקור למערב גרמניה . 
במקרה כזה , המוהר יכול להגיע בקלות ל03 אלף מרק . מקלטי הנשים במערב 
גרמניה מלאים בנשים טורקיות שהבריחה מהבעל היתה עבורן המוצא האחרון . אבל 
גם שם אין הן בטוחות . גבר בן 92 ירה מחסנית שלמה באשתו שברחה למעון בשטוטגרט . 
" רציתי רק להחזיר אותה " , אמר מאוחר יותר בבית המשפט . נשים מותקפות 
לא רק בידי בני משפחה . בשנה שעברה הותקפו שתי טורקיות הפעילות בארגוני 
נשים . מסוט א . ( 83 ) כלא את חברתו לשעבר , נאדירה ג . ( 63 ) 
, עינה אותה ואנס אותה , וחטף את בנם המשותף , גיניי בן ה4 , לטורקיה . 
שבועות ספורים קודם לכן הותקפה העובדת הסוציאלית הטיג ק . בידי בן ארצה . 
היא סייעה לנערה טורקייה להתגונן מפני חיזוריו הנמרצים מדי של אירפן . 
בוקר אחד בא אליה אירפן , צעק עליה שהיא " זונה " ש"אשמה בכל " , סטר 
לה ודקר אותה 82 פעמים . הרופאים קבעו שרק בנס ניצלה . 
