ואשינגטון ( מיוחד ל"הארץ " ) . היסטוריונים אמריקאים העורכים את אוסף 
כתביו של המנהיג השחור המנוח ד"ר מארטין לותר קינג , מצאו דפוס שיטתי של 
גנבות ספרותיות בעבודות האקדמיות שלו , ובמיוחד בעבודת הדוקטוראט שלו . 
ראש הפרויקט העוסק בעריכת כתבי קינג , פרוף קליבורן קארסון מאוניברסיטת 
הארווארד בבוסטון , שנבחר במיוחד לניהול הפרויקט בידי אלמנתו של קינג , 
הודה שלשום במבוכה רבה כי אכן מצא דפוס כזה של פלאגיאט בכתביו של המנהיג 
השחור הנערץ , בעת שהיה סטודנט לתאולוגיה . אוניברסיטת בוסטון , שהעניקה 
לקינג את תואר הדוקטור שלו בשנת 5591 , הודיעה שלשום כי היא פתחה בחקירה 
לבדיקת החשדות . עם זאת , קשה לשער שהאוניברסיטה תחליט לבטל את התואר של 
קינג , משום שקינג והמנחה שלו בעבודת הדוקטוראט אינם עוד בחיים . מארטין 
לותר קינג , כוהן דת שהנהיג את התנועה לשוויון זכויות של שחורים בארה"ב 
בשנות ה05 וה06 , נרצח בשנת 8691 בידי מתנקש . הגילוי המביך , שהתפרסם 
לראשונה בעיתון " וול סטריט גורנאל " שלשום , בא בעת שספורטאים שחורים 
מאיימים להחרים משחקים המתקיימים במדינת אריזונה , לאחר שהבוחרים במדינה 
זו דחו הצעת חוק להכללת יום הולדתו של קינג במסגרת מועדי האזכור הרשמיים 
שלה . ההצעה עמדה למשאל עם בבחירות לבתי הנבחרים הפדראליים והמדינתיים בשבוע 
שעבר . ספורטאים שחורים , שהתרעמו על דחיית הצעת החוק , אמרו כי יסרבו 
להשתתף במשחק הגמר היוקרתי של ליגת ה"פוטבול " האמריקאית ( ה"סופר - בול " ) 
, האמור להתקיים השנה באריזונה , וכן במשחקי ספורט אחרים בתחומי המדינה . 
החרם עשוי לגרום הפסדים כספיים קשים למדינת אריזונה . קפידבינהחוקרים שהשוו 
את כתביו של ד"ר מארטין לותר קינג עם כתבים של מדענים אחרים , מצאו כי קינג 
השתמש בקטעים נרחבים מכתבי אחרים לעתים ממש באופן מילולי ולא ייחס אותם 
לבעליהם . החוקרים סירבו לומר מה שיעור הגנבות הספרותיות בכתבי קינג , 
והסתפקו בקביעה כי יש בידם די ראיות לכאורה , שקינג הפר עקרונות של אתיקה 
והגינות אקדמית . עבודת הדוקטוראט של קינג היתה השוואה בין תפיסת האל במשנתם 
של שני הוגי דעות נוצריים . ה"וול סטריט גורנאל " מסר בכתבתו שלשום , 
כי בחיבור של קינג נמצא דפוס חוזר של שימוש ברעיונות ובניסוחים זהים של סטודנט 
אחר , גאק בוזר , שכתב על נושא דומה , בהנחייתו של הפרופסור שהנחה את 
קינג בעבודתו , זמן קצר לפני כתיבת הדוקטוראט של קינג . העיתון מסר כי קינג 
אמנם הזכיר את חיבורו של בוזר ברשימה הביבליוגראפית שלו , אך ייחס לו ציטוטים 
רק פעמיים בהערות השוליים שלו , אף שהשתמש בהרחבה רבה בחומר נוסף מן העבודה 
של בוזר . שני הכרכים הראשונים של אוסף כתבי קינג ( מתוך 41 כרכים מתוכננים ) 
יתפרסמו בקרוב מאוד . ה"גורנאל " מסר בידיעה שלו שלשום , כי חוקר בתחום 
הרטוריקה מאוניברסיטת אריזונה מתכוון לפרסם בקרוב ספר , המגלה כי חלק גדול 
מכתביו של קינג הושאלו ממחברים אחרים . בשנה שעברה פורסם ספר אוטוביוגראפי 
של כוהן דת אחר , ראלף אברנאתי , שגילה כי מארטין לותר קינג קיים יחסי 
מין מחוץ לנישואין , ערב ההתנקשות בחייו . 
