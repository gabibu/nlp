( ע ) . שרפה נוספת , רביעית בשבוע זה , פרצה ביום ששי במלון ימית ברחוב 
הירקון בתל - אביב . השרפה התלקחה בסביבות השעה 5 אחה"ץ במרתף המלון . 
עשן רב אפף את הקומות הראשונות של המלון והאורחים פונו ממנו . ביום שני הוצת 
מועדון בבית המלון . ביום רביעי הוצת אולם אירועים , וביום חמישי בלילה 
הושלך אל המעלית סדין בוער . בשני המקרים הראשונים קבע חוקר שרפות של מכבי 
האש כי מדובר בהצתה . עקב זאת נערכה חקירה ונעצר תייר נורווגי בן 23 כחשוד 
במעשה . התייר נעצר לארבעה ימים לצורך חקירה אולם שוחרר כבר באותו ערב , 
משום שהשרפות ביום חמישי וביום ששי פרצו לאחר מעצרו . בליל שבת הגיעו למלון 
חוקרים , בראשות חוקרת בדרגת פקד , והחלו בתחקור העובדים , כולל הפועלים 
הערבים . מנהל מלון ימית אמר כי אינו חושד באף לא אחד מהעובדים . " אחרי 
שזה קרה בפעם הרביעית , זה יכול להיות רק משוגע " , אמר . 
