הסתיו אתנו . העלים מזהיבים . קצה של שנה נוספת נראה במעורפל באופק , 
ועדיין לא זכית במענק " גאונות " של קרן מקארתור . גם אני לא . פרסום 
רשימת הזוכים השנה , כמו תמיד , די בו כדי לגרום לסופרים , לאמנים , 
לאקדמאים ולפעילים במסגרות שונות ברחבי ארצות הברית כולה לצפות לרשימת השנה 
הבאה , כשבלבם מקננת התקווה שאולי גם הם ייכללו בה . אחרי ככלות הכל , 
63 הזוכים אם לשפוט על פי הכתוב עליהם בעיתונות אינם נראים מיוחדים כל 
כך . אבל כמובן , לאחר בדיקה קפדנית , מתברר שזה בדיוק מה שהם מיוחדים . 
קחו למשל את מריה ואראלה . בתחילה היא מצטיירת כמו כל מארגנת קהילתית אחרת . 
אבל במבט מקרוב מתברר שהיא נמנתה עם מקימי גנאדאס דל ואיה , קואופרטיב 
לגידול כבשים ולאריגה בלוס אוחוס , ניו - מקסיקו . האם אתם יכולים להתעלות 
על כך ? וישנם גם הזוכים המיוחדים במובן היותר שנוי במחלוקת של המלה . 
למרות שמענקי קרן מקארתור נועדו לשחרר את המוכשרים מנטל ההשתכרות למחייתם , 
כמה מענקים מגיעים תמיד לאנשים שאינם בדיוק נאבקים כדי לזכות בהכרה ובחופש 
יצירה ( הדוגמה העיקרית של השנה היא סוזן זונטג ) . אם בכל זאת אתם רוצים 
סבסוד למחשבותיכם ולמעשיכם , עליכם להשיג אותו בדרך המיושנת : לפנות לקרן , 
ולשכנע אנשים בעלי כסף שאתם זכאים לחלק ממנו . להלן כמה עצות . עצה מספר 
1 : הצטרפו לגופים . כמעט אף אחד משבעה מיליארדי הדולרים שקרנות אמריקאיות 
מחלקות מדי שנה אינו מיועד ליחידים . זו אחת הסיבות לכך שמענקי מקארתור 
מבוקשים כל כך . בדרך כלל מופנה הכסף לקולגים , למכוני מחקר , ( כולל 
צוותות חשיבה ) , לקבוצות לשירות קהילתי , למוזיאונים , לספריות ולארגונים 
אחרים שלא למטרות רווח . משום כך , ראשית כל עליך לחשוב על קבלת תפקיד 
חשוב באחד ממאות הגופים הללו . אז תוכל לתור אחר כסף באורח עצמאי פחות או 
יותר , אפילו לייסד במשך הזמן מכון משלך במסגרת המכון נותן החסות , למרות 
שנותן החסות שלך ירצה אחוז שמן מהמענק כדי לכסות " הוצאות קבועות " . אם 
אתה מעדיף לפעול בלי איש ביניים , אתה יכול להקים ארגון משלך שלא למטרות 
רווח . כך נהג איל ההון בעל המדעות החברתית טד טרנר , כאשר מימן את " ההתאחדות 
לעולם טוב יותר " , המבקשת מענקים מקרנות כדי להפיק סרטי טלוויזיה דוקומנטריים . 
לפעמים , אחרי שקיבל מימון פטור ממס באמצעות ההתאחדות שלו שלא למטרות 
רווח מקרין טרנר את הסרטים הדוקומנטריים ברשת הטלוויזיה שלו הקיימת בהחלט 
כדי לשאת רווחים וברשתות אחרות כמוה . אבל על תטרחו לדווח לשלטונות המקומיים . 
הגבול בין " שלא למטרות רווח " ובין " למטרות רווח " מטושטש מאוד , 
ובדרך כלל הכל חוקי למהדרין . הדוגמה הידועה ביותר לשמצה מהתקופה האחרונה 
היא השימוש בכספי קרו גאנט לרכישת אלפי עותקים של האוטוביוגרפיה של יו"ר 
גאנט לשעבר , אלאן נויהארט . הדבר סייע להכניס את הספר לרשימת רבי - המכר 
של " ניו יורק טיימס " , מעמד שבדרך כלל גורר בעקבותיו מכירת עשרות אלפי 
עותקים נוספים . עצה מספר 2 . לך להיות זמר אופרה או ביולוג מולקולרי . 
בספר " צדקה מתחילה מבית " התלוננה תרזה אודנדל על מחזוריות הפילנטרופיה . 
חלק נכבד מתרומותיהן של קרנות ( ושל חברות ואנשים עשירים ) מגיע לבסוף 
לנקודת ההתחלה שלהן : לדרגים העליונים של החברה , למוזיאונים , לאולמות 
קונצרטים ולתיאטראות קהילתיים , שסוג האנשים היכול להרשות לעצמו לתרום תרומות 
צדקה הוא המנהל אותם ופוקד אותם . % 51 מכספי הקרנות מופנים ל"פעילויות תרבותיות " . 
לדעת אנשים העשויים לחשוב על קדימויות חברתיות נאצלות יותר מאשר הקמת סביבה 
תומכת לאופרה , זה שיעור גבוה מאוד . למרבה המזל , כשליש מהכסף מועבר 
לפרויקטים שהתועלת בהם קונקרטית יותר , כגון שירותי בריאות או מחקרים בתחומי 
הרפואה או מדעי הטבע . קצת יותר משליש מושקע בשטח ההפקר הגדול שבו מתחרים 
על תשומת הלב רעיונות ותוכניות במדעי החברה ובתחום המדיניות הציבורית . 
בתוככי אזור זה , שבירתו היא ואשינגטון , העצות הבאות הן הישימות ביותר . 
עצה מספר 3 . הייה מודע להשלכות המרובות של עבודתך . " אתה מתבונן בנושא 
שיהיה בעל ערך לגיטימי למחקר , ובו בזמן יכבוש את דמיונו של פקיד התוכנית " , 
אומר וורן מילר , איש מדעי המדינה באוניברסיטת אריזונה . במשך עשרות שנים 
שימש מילר מגייס מענקים מרכזי לפרויקט חקר הבחירות הארציות , מחקר על התנהגות 
מצביעים שבעקבותיו נכתב ב0691 החיבור הקלאסי " המצביע האמריקאי " . מאז 
המשיך במחקר והגדיל את מאגר הנתונים שלו . עצה מספר 4 . תבטיח להציל את 
העולם . על פי כל הדיווחים חלה בעשורים האחרונים ירידה תלולה בתמיכה בעבודות 
מחקר במדעי החברה שאין להן יישום מעשי מידי . מילר זוכר שבשנות ה05 וה06 
הוא יכול היה להסתמך על סיוע מקרנות פורד ורוקפלר . ניסיונו האחרון של 
מילר להשיג כספים מקרן פורד היה בתחילת שנות ה07 . אז הוא גילה עניין בגורמים 
המשפיעים על שיעור המצביעים , ופקיד התוכנית גילה עניין בשיעור המצביעים 
הנמוך בקרב בני מיעוטים . נראה היה שזה זיווג טוב . מילר הדגיש שיעד המחקר 
יהיה איתור מחסומים המונעים מבני מיעוטים להצביע , דבר שלדעתו עשוי היה 
להיות צעד ראשון לקראת העלאת שיעור ההצבעה . אך זה לא היה מספיק טוב לקרן . 
קרן פורד רצתה להיות בטוחה שהמחקר יגדיר במפורש את הדרכים להעלאת שיעור 
המצביעים בקרב מיעוטים . מילר לא יכול היה להבטיח זאת במצפון נקי . מאז 
7791 מומן פרויקט חקר הבחירות הארציות על - ידי קרן המדע הארצית , התומכת 
הגדול ביותר במדעי חברה בסיסיים . עצה מספר 5 . הייה קטליזטור לשינוי . 
יש אנשים המתקשים להבטיח בפרצוף פוקר שהם יציעו פתרון לבעיה חברתית מרכזית . 
לאנשים אלה מומלץ ליהפך לקטליזטורים : לקבץ יחד אנשים רבים היכולים להבטיח 
פתרונות או שלפחות יכולים היו , אילו סגרו אותם במרכז ועידות במשך ימים , 
להציע פתרון . הקרנות אוהבות יותר ויותר סימנים מוחשיים כאלה להשפעה שיש 
לכנסים ולהתוועדויות . בעיקר הן אוהבות לאסוף אנשים שאילולא כן אפשר שלא 
היו נפגשים לעולם : אקדמאים ופוליטיקאים , ביורוקרטים ונבחרי ציבור , 
פנאטים של השמאל ופנאטים של הימין . וזכרו : אפשר שפקיד התוכנית של הקרן 
יצטרף גם הוא למסע ; הקפידו איפוא בבחירת האתר . אומרים שמרכז הוועידות 
והלימודים של קרן רוקפלר בבלאגיו שבאיטליה הוא מקום טוב לחישול קונסנזוס 
על בעיות דחופות של העולם . גם אם לא ייווצר קונסנסוס חדש מאלכימיה זו , 
קרוב לוודאי שייצא כרך של ניירות . בקרב אקדמאים שאינם מוזמנים לוועידות 
אלה שוררת ציניות רבה באשר למטר כרכי המאמרים והניירות המונפקים בחסות קרנות . 
אין זה סביר שעל שולחנות עיתונאים ומעצבי מדיניות רובצים כל כרכי " אמריקן 
אקונומיק ריוויו " של שלוש השנים האחרונות , אך בהחלט הגיוני שיש להם כמה 
כרכים המספקים מידע בנושא נתון במינונים קטנים וחזקים . עצה מספר 6 . ערוך 
בדיקה מחודשת , נוקבת וקטלנית , לדגמות ליברליות עייפות . זה כ02 שנה 
מתאמצת חבורת שמרנים , ביניהם אירווינג קריסטול , להשיג סובסידיה פילנטרופית 
להוגים רבים יותר מהימין . הם סבורים שיש אירוניה בכך שמענקי קרנות באים 
בדרך כלל מטיפוסים שמרניים , אך הקרן לובשת לעיתים קרובות חזות של שמאלה 
מהמרכז בהנהגת ה"פילנטרופואידים " ( המונח שטבע דווייט מקדונלד ב"קרן פורד " ) 
, שבסופו של דבר מנהלים אותם . קריסטול וחבריו השמרנים עשו שני דברים : 
ראשית , הם עודדו חברות לתעל את הפילנטרופיה שלהן ליוצאים מן הכלל של כלל 
זה , כמו קרן גון ם . אולין . שנית , הם עודדו את היוצאים מן הכלל להפעיל 
השפעה מודעת יותר על עיצוב מדיניות בדרג ארצי . אנשים במרכז אותה תנועה 
מדגישים כי לא היתה זו מזימה של הימין . " איש לא אמר הבה ניצור אווירה 
שבה נוכל לבחור נשיא שמרן " , זוכר לזלי לנקובסקי , אחד השותפים למזימה . 
לנקובסקי , שניהל את קרן סמית - ריצרדסון וכיום מנהל את מכון הדסון , 
אומר כי הרעיון לא היה כל - כך לתת מענקים לחשיבה הימנית כשלעצמה , אלא 
לתגמל חלופות לכל החשיבה השמאלית שקיבלה עד אז תגמולים ומימון . הוא וקריסטול 
והאחרים פשוט חשו ש"קיים מגוון שלם של נושאים הראויים לבדיקה " . הם פשוט 
תהו , נזכר לנקובסקי , " למי יש רעיונות מעניינים ? " ובכן , התברר 
שבעלי הרעיונות המעניינים היו אנשים כמו רוברט בורק , מרטין פלדסטיין , 
צארלס מאריי ואלן בלום שגם הודות לתמיכה הפילנטרופית שקיבלו בשנות ה07 
ואו בראשית שנות ה08 אין צורך להציגם בציבור . אם אתה משמיע באוזני השמרנים 
רמז לכך שקריסטול ושות הפכו את הקערה על פיה , ולכן כיום כסף ימני הוא החולש 
בכיפה בעולם הרעיונות , הם יפנו אותך לרשימת הקרנות הפילנטרופיות הגדולות 
ביותר , ויזכירו לך שמבין הקרנות השמרניות אולין , סמית - ריצרדסון , 
לינד והרי בראדלו , פיו , שרה סקאיף רק פיו כלולה ברשימת הגדולות . בהחלט 
נכון . ולא זו בלבד , אלא נכון גם שקרן מקארתור , הדוגמה השכיחה ביותר 
לליברליזם המבולבל של שנות ה06 , אכן ראויה לתיאור זה . לפני כמה שנים 
תרמה הקרן 000 , 82 דולר לאוניברסיטת קיימברידג ל"ניסיונו של סטיוון הוקינג 
לאחד את תיאוריית הקוונטים ותיאוריית היחסות של איינשטיין " . כיום היתה 
תיאוריה כזו בחזקת מציאה גם במחיר כפול . אבל כמה כסף העניקה קרן מקארתור 
לפיסיקאים מבריקים המתעמקים בבעיה זו ואינם סובלים משיתוק טרגי בעקבות מחלה 
מנוונת חסרת רחמים ? עם זאת , גם הקרנות בעלות השמות הגדולים אינן בהכרח 
מעיינות החשיבה הליברלית הסטריאוטיפית כפי שלעתים קרובות מתארים אותן . 
קרן רוקפלר אמנם מוכנה לחלק פה ושם 000 , 25 דולר ללימוד " פמיניזם ותיאוריה 
מוסרית : מבוא לאתיקה לחברות פוסט - תעשייתיות " . אבל אתה יכול לעיין בעשרות 
דפי דו"ח רוקפלר השנתי בלי למצוא פריט הוצאה שקל כל כך ללעוג לו . אשר לקרן 
פורד שמרנים מתלוננים שמדיניות העדפת שחורים כקיזוז לאפליית העבר ( עצה 
מספר 7 , היה שחור ) שהיא נוקטת , היא שריד לליברליזם קדום . ואין ספק 
שחלק נכבד מבין 05 אלף הצקים שעליהם חותמת הקרן נמסר לקבוצות כמו " פראפראז " , 
כדי " לשרטט את מסלול המורשת השחורה באיסט סייד התחתית של ניו - יורק " . 
עם זאת , " טובת הכלל " , הדו"ח הגדול על סעד שפרסמה קרן פורד ב9891 , 
הדו"ח סיפק תמיכה מנומקת ( בגיבוי קונסנזוס רחב להפתיע של שמות מפורסמים ) 
לתוכנית עבודה וסעד נוקשה ויקרה למדי , שאמנם הבטיחה מקומות עבודה , אבל 
גם קבעה שכל אדם ייזרק מרשימות מקבלי הסעד כעבור שנתיים . נוסף על כל זה , 
אין זה משנה עד כמה גדול מספרן של הקרנות במרכז ומעט שמאלה ממנו . כאשר 
מגיעים הדברים למדיניות ציבורית , כסף שמרן מקבל יותר תמורת הדולר שלו . 
די לתת מבט בצוותות החשיבה , הצינורות העיקריים בין הקרנות לבין הדיון 
הציבורי . קרנות שמרניות נמנעו בתבונה מלהגביל את התמיכה הפיננסית שלהן 
לצוותות חשיבה שמרניים . בעוד הפורדים והרוקפלרים הפכו למקורות פחות מהימנים 
של תמיכה במחקר , נשאו תמיד מוסדות כמו ברוקינגס את עיניהם לקרנות שמרניות 
כדי למלא את החסר . עצה מספר 8 . הייה שבשבת רוח של רוח התקופה . כמו 
כל דבר אחר , נושאים הזוכים לסבסוד נכבד באים והולכים . בסוף שנות ה07 
הרבו למשל לדבר בתחום היחסים הבין - לאומיים על " הדיאלוג בין צפון ודרום " 
ועל " תלות הדדית " , והרבה כסף הוקדש להגות על מדינות העולם השלישי . 
אז באו הפלישה לאפגניסטן ורונלד רייגן ונאום אימפריית הרשע . לפתע פתאום 
לא היה הנושא החם ביחסים הבין - לאומיים תלות הדדית גלובלית , אלא ביטחון 
לאומי . הקרנות הלא - שמרניות היו בעיקר אלה שפרסמו מחקרים לאין - ספור 
בשאלה כיצד לשמור על השלום . עכשיו , כשהמלחמה הקרה חלפה , מנסים כולם 
למצוא משפטים ומטבעות לשון חדשים שילכדו את תשומת לבם של פקידי תוכניות . 
עצה מספר 9 . גייס והפקע לרשותך טרמינולוגיה קיימת . נראה שיעד המשחק הוא 
לחטוף " ביטחון לאומי " , נושא רב - שנתי עמיד , ולנווט אותו לתחום המומחיות 
שלך . בעלי המודעות הסביבתית הכלל - עולמית מדגישים שכעת אי - אפשר כמעט 
להבדיל בין ביטחון לאומי לבין " ביטחון כדור הארץ " . הטיפוסים לובשי החליפות 
הכהות , השייכים לזרם מרכזי יותר , אומרים ששום מדינה אינה יכולה להיות 
בטוחה אם לא יהיה " מבנה ביטחון אירופי יציב " . וכלכלנים בחבורת מקדמי 
המדיניות התעשייתית , יחד עם מחנכים בחבורת החינוך למצוינת , ניסו בעורמה 
לשים ידם על כספי מדיניות החוץ , בטענה שבעתיד יוגדר הביטחון הלאומי במונחים 
של כושר תחרות כלכלי , לא של עוצמה צבאית . לגבי אנשים אלה סדאם חוסיין 
הוא מטרד . אבל סדאם חוסיין היה מתת - שמים לכל המומחים לפיקוח רב - צדדי 
על הנשק , הטוענים זה שנים שיש להפסיק את הזרמתו של נשק מתוחכם לדיקטטורים 
רברבנים בעולם השלישי . מדובר בקומץ אנשים שניסו למשוך אליהם כספי מענקים 
בעת שהעולם המטיר דולרים עלאסטרטגיה גרעינית ופיקוח רב - צדדי על הנשק . 
עובדה זו שימשה יסוד לתלונה שכיחה בתחום הפילנטרופיה : התמקדותם של קרנות 
וצוותות חשיבה במגמות אופנתיות גורמת לכך שהחברה בקושי ערוכה לגלים היסטוריים 
חדשים . גיימס אלן סמית , מחבר הספר " הברוקרים של הרעיונות : צוותות 
חשיבה ועלייתה של עלית מדיניות חדשה " , אומר כי ההתמקדות בבעיות מדיניות 
דוחקות , ודעיכת האמונה בערכו של מחקר בסיסי במדעי החברה , הותירו אותנו 
ללא מאגר נרחב של מומחים , שממנו ניתן לשאוב כאשר יתעורר הצורך . זה נכון . 
אחרי הכל , כמה מחקרים בחסות קרנות הוקדשו בתקופת האובססיה הממושכת למלחמה 
הקרה לניסיון לגלות באיזו מידה אדם כמו סדאם חוסיין עלול להיות מסוכן ? 
כמה מחקרים שאלו כיצד להפוך כלכלה סטליניסטית לכלכלת שוק חופשי ? יש סימוכין 
לדעה שכיום אלו הן שתי הבעיות הדוחקות ביותר של העולם . אך אפשר לומר בביטחון , 
שאף לא דולר אחד מבין למעלה מ05 מיליארד הדולרים שהוציאו קרנות בין 9791 
ל9891 לא הוקדש להבהרתן . האם הכסף דוחף את הרעיונות או שמא זוכים הרעיונות 
לתמיכה כספית בזכות ערכם והחידוש שבהם ? כדי לענות על שאלות אלו עליך להשתקע 
קודם לכל באי - אלו הרהורים קוסמיים על טבעה של ההיסטוריה , ולהקדיש מחשבה 
לדיאלקטיקה הגליאנית , לתיאוריות על מקומו של האדם הגדול בהיסטוריה וכך 
הלאה . וזה אינו מבצע מהסוג שיש לגשת אליו ללא מימון נכבד . 
