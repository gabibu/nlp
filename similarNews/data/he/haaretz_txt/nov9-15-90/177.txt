שלוש המכללות למשפטים שנפתחו השנה הביאו עמן תרופה מוחשית למצוקתם של אלה 
שנדחו ע"י הפקולטות . למעלה מ007 סטודנטים פי שניים ממספר הלומדים בשנה 
א במסגרת הרגילה החלו בלימודיהם . בין - לילה הוכח כי ניתן לפתור בעייה 
מכאיבה בת - שנים , אם הולכים בדרך נכונה ונוטשים את הרעיונות הריכוזיים 
הישנים . חשוב מזה : מדובר בצעד ראשון לקראת רפורמה כללית בהשכלה הגבוהה , 
שתבטיח , בין השאר , לימודי תואר ראשון לכל עולה ולכל ישראלי בעל תעודת 
בגרות . מכיוון שכך , ראוי לבדוק גם את הביקורת המושמעת על מכללות אלה , 
על - מנת לבחון את השלכותיהן לגבי הרפורמה העתידית : " המכללות אינן אקדמיות " . 
כמי שמלמד משפטים בהתנדבות במכללה למינהל , אני יכול להעיד כי מדובר בבית 
ספר למשפטים בעל רמה אקדמית גבוהה ביותר : רוב המורים הם בעלי תואר שלישי ; 
תוכנית הלימודים שווה לתוכניות המקבילות של האוניברסיטאות ; הסטודנטים 
הם ידענים , למדנים , ובעלי מוטיוובציה גבוהה . כל משקיף אובייקטיווי 
יאמר כי יש לנו עניין בבית ספר השייך לקבוצת עלית עפ"י מבחנים אנגלו - אמריקאיים . 
מדוע , אם כן , נטענת הטענה כי אין למכללות כשירות אקדמית ? משום שאין 
להן הכרה אקדמית ( בינתיים ) , ואין הן רשאיות עדיין להעניק תארים אקדמיים . 
מהו תואר אקדמי בישראל ? למשל , אם אתה לומד קולנוע במסגרת פקולטה לאמנויות 
באוניברסיטה מוכרת אתה לומד לימודים אקדמיים המקנים לך תואר ראוי ומכובד . 
אם אתה לומד זאת בבית ספר פרטי באותה תוכנית , אין לך לא תואר ולא הדר . 
ההבדל המהותי הוא שהמורה לפנטומימה באוניברסיטה נחשב חוקר וזכאי לשבתון 
ולקרן השתלמות , ושכר הלימוד של הסטודנטים מסובסד ע"י אוצר המדינה . בבית 
הספר הפרטי אין זכויות כספיות כאלה , לא למורה , לא לתלמיד . מצב אבסורדי 
זה הוא בלתי נסבל . הרפורמה המוצעת שהגשנו , קבוצת חברי כנסת , בתיקון 
לחוק המועצה הההשכלה הגבוהה , מבקשת לתקן מצב זה . המכללות החוץ - תקציביות 
אינן מבקשות כסף מהמדינה , אינן מתיימרות להעניק תארים מחקריים אך הן אקדמיות 
למהדרין וראויות להכרה . " המכללות הן לעשירים בלבד " . טענה זו מסתמכת 
על כך ששכר הלימוד במכללות גבוה יותר מאשר בפקולטות המסובסדות . במכללה 
למינהל שכר הלימוד גבוה יותר ב%05 ממקבילו באוניברסיטה ( שכר לימוד זה מממן 
הוצאות תשתית והקמת ספרייה ) . אכן , אין שום סיבה שיהיה הפרש כזה . 
מדוע לא תסייע הממשלה לפחות לסטודנטים נזקקים במתן מענקים והלוואות ? 
הסיוע לסטודנט צריך להיות ישיר ונפרד לחלוטין מהסיוע לאוניברסיטה , והוא 
צריך להינתן לכל ציבור הסטודנטים בארץ , בלי שים לב למוסד בו הם לומדים . 
אך האמת היא כי שכר הלימוד האפקטיווי הממוצע לכלל לומדי המשפטים באוניברסיטאות 
גבוה הרבה יותר משכר הלימוד הרשמי ומזה הנהוג במכללות . לשכר הלימוד צריך 
להוסיף את ההכנה לקורסים המכינים לבחינות הפסיכומטריות , ולבזבוז השנים 
הקודם לקבלה לפקולטה . מאות נאלצו ללמוד מקצועות אחרים מתוך תקווה שיתקבלו , 
יום אחד , ללימודי משפטים . הסטטיסטיקה היא מדהימה : % 5 . 22 מתלמידי 
המשפטים במכללה הם בעלי תואר אקדמי במקצועות אחרים , ושיעור דומה למד לימודים 
אקדמיים חלקיים . כמחצית התלמידים למדו , אפוא , שנות לימוד ארוכות ויקרות 
בדרך ליעד הנכסף . שום לימוד אינו בזבוז , אך האם מישהו מודד מחיר זה לסטודנט 
ולמשק ? שאל את התלמיד עצמו מה יותר זול ההשקעה בלימודים שנכפו עליו , 
או תשלום נוסף עבור לימודים כחפצו . בניגוד מוחלט לטענות הדמגוגיות , תלמידי 
המכללה למינהל מייצגים חתך חברתי מגוון וצודק יותר מאשר התלמידים בפקולטות 
הרגילות . זאת משום שסף הציון הנדרש בבגרות הוא נמוך יותר , אף כי עדיין 
גבוה . בביה"ס למשפטים של המכללה למינהל , התפלגות התלמידים לפי ארץ מוצא 
האב היא כדלקמן : ישראל : % 8 . 53 , אירופה - ארה"ב : % 23 , ואסיה - 
אפריקה % 3 . 32 . שיעור יוצאי אפריקה - אסיה במכללה הפרטית , " לעשירים 
בלבד " , עולה איפוא על שעורם הדל והנמוך בפקולטות הרגילות . מי שמתנגד לרפורמה 
זו שתחילתה במשפטים , המשכה בהנדסאים ובחינוך הטכנולוגי וסופה במערכת כולה , 
מבקש אפוא להקפיא מצב בלתי נסבל מבחינה חברתית ולמנוע מאלפי תלמידים יוצאי 
אסיה אפריקה , לקבל את זכותם המגיעה להם לנסות כוחם בהשכלה גבוהה . כמרצה 
במכללה למינהל ואני משוכנע שהדברים נכונים גם לגבי המכללות האחרות אני 
יכול לומר דבר אחד : מי שמנע מתלמידים אלה את זכותם ללמוד מקצוע כחפצם וכרצונם 
עשה מעשה שאין לו מחילה ואין לו כפרה לא מבחינה אקדמית , לא מבחינה חברתית 
ולא מבחינה לאומית . 
