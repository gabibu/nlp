התנהגות הדולר בחודשים האחרונים מאז פרוץ משבר המפרץ דומה לנדנדה העולה ויורדת 
אך מוצבת בכל פעם במדרגה נמוכה יותר . בחודשים אוגוסט וספטמבר היו תנודות 
הדולר מול המארק ברמה שבין 06 . 1 ל55 . 1 , בחודש אוקטובר בין 55 . 1 לבין 
05 . 1 ובנובמבר החל הדולר לבדוק את יציבות המדרגה שמעולם לא היה בה , ברמה 
שמתחת ל05 . 1 מול המארק . כמו בחודשים הקודמים , מגלה הדולר נטייה חזקה 
להמשיך ולגלוש מטה , יחד עם אווירת המיתון המשתררת בארה"ב והנתונים הכלכליים 
המחזקים אותה . החשש ממלחמה במפרץ מאושש את הדולר באופן זמני , כזכר לימים 
בהם היווה הדולר מטבע מקלט , וכשחלה רגיעה שב הדולר למסלול ההחלשות שלו . 
בשבוע שעבר היתה זו מרגרט תאצר שבלמה את נפילת הדולר , באזהרה הפומבית ששיגרה 
לסדאם חוסיין ביום ד בדבר הפעלת כוחות בעלות הברית באם לא יפנה בעצמו את 
כוויית . הודעת בוש ביום ה על הגדלת כוחות ארה"ב בסעודיה , כהכנה לאופציה 
התקפית , נתנה לדולר תמיכה מלחמתית קטנה נוספת , אך גם היא לא הצליחה לשוב 
ולהעלותו מעל ל05 . 1 מול המארק . הין היפני רגיש קצת יותר מהמארק לקולות 
המלחמה מן המפרץ , בגלל התלות המוחלטת כמעט של יפאן ביבוא הדלק מאזור זה , 
ולכן נחלש הין בשבוע שעבר מול הדולר , אך גם מול המארק והמטבעות האירופיים 
האחרים . גרמניה מכונסת עתה בתוך עצמה בתהליך האינטנסיווי של איחוד שתי הגרמניות . 
הצורך לגייס השקעות חוץ בהיקף עצום בשנים הקרובות , והחשש מהתלקחות אינפלציונית 
עקב הגירעון בתקציב , הביא את הבונדסבנק , הבנק המרכזי הגרמני , לשמירה 
על רמת ריבית גבוהה ואף להעלאתה לפני כשבוע . התוצאה הנלווית של התחזקות 
המארק מול הדולר ומטבעות אחרים , תופסת עתה מקום משני בחשיבותו אצל הגרמנים . 
צרפת , איטליה ומדינות אחרות ביבשת שנמצאות יחד עם גרמניה בהסדר המטבעות 
האירופי , החלו לחוש מאוימות נוכח תהליך התחזקות המארק , הגורר בעגלתו 
גם את מטבעותיהן . כושר התחרות שלהן בשוקי העולם נפגע וחוסנן הכלכלי , 
למרות השיפור של השנים האחרונות , אינו דומה לזה של גרמניה . על רקע זה 
באה השבוע קריאתו של שר האוצר הצרפתי ברגובוי לכינוס דחוף של שבע המדינות 
התעשייתיות החזקות , למציאת רמה מוסכמת לשער הדולר . מולו ניצבת ארה"ב 
מצד אחד , תוך התייחסות סובלנית או אף עידוד נפילת הדולר כדרך לעידוד כלכלתה 
המתמתנת , וגרמניה מצד שני המעוניינת במארק חזק לעידוד השקעות הון ולמניעת 
התפתחות אינפלציונית . השבוע מתכנסת בארה"ב ועידת השוק הפתוח , הגוף הקובע 
את המדיניות המוניטרית של הפדרל ריזרב . ההשערות הן שההנחיה שתתקבל תהיה 
היחלשות הריסון המוניטרי והורדה נוספת בקרוב של הריבית בארה"ב . החלטה כזו , 
אם אכן תתקבל , תציב את נדנדת הדולר מדרגה אחת נמוך יותר . 
