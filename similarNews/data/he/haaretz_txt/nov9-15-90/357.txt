ואשינגטון ( מיוחד ל"הארץ " ) . פקידים בכירים במערכת הביטחון של ישראל 
מאיימים כי אם ארה"ב לא תספק לישראל מידע מודיעיני " בזמן אמיתי " על עיראק , 
עשויה ישראל למצוא עצמה נאלצת ליזום מתקפת - מנע . כך מדווחת שליחת העיתון 
" ואשינגטון פוסט " לישראל . בימים האחרונים היו מספר דיווחים בעיתונות 
האמריקאית מפי מקורות בכירים בישראל , לפיהם ישראל זועמת על כך שארה"ב אינה 
מספקת לה חומר מודיעיני ( במיוחד תשדורות לוויין ) בזמן אמיתי . כתבת ה"ואשינגטון 
פוסט " מדווחת מפי קציני צבא בכירים ומפי פקידים במערכת הביטחון , כי ישראל 
זקוקה לאספקה שוטפת , מידית , של מידע מודיעיני , כדי להיערך מבעוד מועד 
למתקפת טילים אפשרית מתחומי עיראק . לדברי דיפלומט ישראלי בכיר , " מידע 
כזה חיוני לישראל במיוחד עתה , משום שארה"ב ביקשה מישראל להפחית את פעילות 
איסוף המידע המודיעיני שלה נגד עיראק " , כותבת ויימות . לדבריה , ישראל 
ניאותה להפחית את טיסות התצפית שלה , שבהן היא בולשת אחר המתרחש בעיראק . 
אף - על - פי - כן כך מדווחת הכתבת מפי בעלי תפקידים בכירים בישראל דחתה 
ארה"ב את בקשות ישראל לקיים תכנון ותיאום משותף . " קצין צבאי ישראלי הזכיר 
שארה"ב ביקשה במפורש מישראל שלא ליזום מתקפת - מנע נגד עיראק " , כותבת ויימות , 
ואולם , הבהיר הקצין הבכיר , אנחנו עשויים לפעול לפי האינטרסים שלנו , 
מתוך ניסיון כושל להתחשב באינטרסים האמריקאיים " . קצין צבא ישראלי אחר 
מצוטט כאומר : " עדיף ליזום מתקפת - מנע מאשר להמתין שהטיל יפול . יש 
לנו הזכות לתקוף , אם אנחנו בטוחים שהוא ( סדאם חוסיין ) מתכוון לתקוף . 
לא נהיה מטרות נייחות לעיראק " . לדברי הכתבת , הקצין אמר כי הוא מטיל 
ספק במידת החרדה של ארה"ב מפני שתי סוללות הטילים המוצבות במערב עיראק , 
אשר עשויות לשמש לתקיפת ישראל ; מטרותיה הראשונות של ארה"ב בתחומי עיראק , 
אמר הקצין , יהיו מרכזי תקשורת , מתקני נפט וחשמל , " ולא טילים המופנים 
לעבר תל - אביב " . הכתבת מוסרת מפי מקורות ישראליים כי על - פי מידע מודיעיני 
מידי , תוכל ישראל לדעת מתי עיראק מתכוננת לשיגור טילים מסוג " סקאד - 
בי " נגדה . " לפי החישובים של מומחים ישראלים , ך - 68 דקות יעברו מהרגע 
שבו הטילים יועמסו על כני השיגור עד שהם יהיו מוכנים לגמרי להפעלה . כרגע 
יש הפרש של 21 עד 61 שעות מהרגע שבו ארה"ב מקבלת את המודיעין הגולמי ועד 
לרגע שהיא מעבירה תמצית של הנתונים לידי ישראל " . 
