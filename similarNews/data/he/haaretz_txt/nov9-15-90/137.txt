( ע ) . בית המשפט המחוזי בתל - אביב הביע התחשבות ב"בעייתיות והסיבוכים 
במערכת הרגשית והנפשית " של עולה חדש מאתיופיה עקב עלייתו לישראל , ולא 
החמיר בעונשו . הנאשם , שלום מקונן בן 05 , מהוד - השרון הורשע בהנחתת 
גרזן בראשו ובגבו של חיים בלטה מבת - ים , כאשר ראה אותו מתרועע עם אשתו , 
גם היא יוצאת אתיופיה . מקונן הורשע בעבירה שהעונש המירבי עליה הוא 41 שנות 
מאסר . בבית המשפט התברר , כי הנאשם עבר קשיי - קליטה רבים לאחר שאשתו 
הראשונה נפטרה בדרכם לארץ ועול פרנסת שמונת ילדיו וחינוכם הוטל על שכמו . 
הנאשם התקשר בארץ עם עולה מאתיופיה , גרושה ואם לשני ילדים . אולם בשל 
המצב המיוחד שנתונה בו העדה האתיופית לא יכול היה לשאתה כדת משה וישראל . 
עם זאת נשא אותה בטקס קצר בנוכחות עדים . השופטת שושנה ברמן ציינה בגזר 
הדין , כי הרגשות האמביוולנטיים שהנאשם נתון בהם התייחסותו לאותה אשה כאל 
אשתו החוקית , ומנגד אי ההכרה הרשמית בה כאשתו גרמו לו לבלבול מסוים . 
השופטת החליטה להתחשב בנסיבות אלה ולהטיל עליו עונש של שנה וחצי מאסר בפועל 
ושלוש שנים על - תנאי . 
