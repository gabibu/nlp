המוסקטרים " , הלך לעולמו בשנת 0781 , בגיל ששים ושמונה , כשהוא מותיר 
אחריו יבול ספרותי שכונס בלא פחות מ003 כרכים . ידוע , כי לא כל מה שפורסם 
בשמו אכן כתב במו ידיו . דיומא , שהיה סופר בעל מוניטין , הכיר באבהותו 
על ספרים רבים , כנראה בתמורה מתאימה , לרווחתם ולשמחתם של מוציאים לאור 
וקוראים כאחד . חלק מן הספרים הללו כתב לפי רעיונותיהם של אחרים , חלק 
ערך ושיפץ על - פי כתבי יד שנמסרו לו , וחלק , כנראה , לא ראה מעולם . 
בתקופה מסוימת העסיק דיומא צוות שלם של עוזרים בראשותו של ההיסטוריון אוגוסט 
מיקא . הצוות היה מכין למענו נושאים ושלד של עלילה והוא היה מוסיף את ה"בשר " 
בסגנונו הייחודי . בערב ספרותי , שנערך באחד מאולמות פאריס בשנות החמישים 
של המאה הקודמת , דנו המשתתפים בהתלהבות באחד מספריו של דיומא ועד מהרה 
הגיעו לטונים גבוהים . אלכסנדר דיומא הבן , מחבר " הגברת עם הקמליות " , 
ישב בקהל , ובלהט הויכוח קרא לעבר אביו , שהיה על הבמה : " זו היצירה 
הכי גרועה שלך , פאפא " . האב לא איבד את שלוות רוחו , שלח אצבע ארוכה 
לעבר בנו , וקרא : " יש לי רק יצירה אחת גרועה ממנה , וזה אתה " . דיומא 
הבן המתין בסבלנות עד שיגוועו גלי הצחוק שמילאו את האולם . " אפשר להבין 
זאת , פאפא " , הוא קרא בחזרה , " אחרי הכל , אותי נגזר עליך לעשות בכוחות 
עצמך בלבד " . בספר " רועה הזאבים " , מאת אלכסנדר דיומא האב , כורת הסנדלר 
טיבו , אדם שאביו דאג להעניק לו חינוך " למעלה ממעמדו " , ברית עם השטן , 
המופיע בדמות זאב שחור ואימתני . השטן , בהגינותו הרבה , מבהיר מראש , 
כי לא יוכל להעניק לטיבו את כל הטוב שיחפוץ בו , אלא רק לדאוג לכך שכל 
הרע שיאחל לזולתו אמנם יתגשם . בתמורה דורש השטן שערה אחת משערות ראשו של 
טיבו עם התגשמות האיחול הרע הראשון , שתיים עם השני , ארבע עם השלישי וכן 
הלאה . טיבו זונח את אומנות הסנדלרות ומתקיים על הציד שצדים למענו זאבי היער 
הכפופים כמובן ישירות לשטן . הוא רוכש לעצמו בגדים נאים ונהנה מחברתן של 
נשים יפות , למעלה ממעמדו . דיומא מוביל את גיבורו במשעול הצר שבין " פאוסט " , 
מצד אחד , ו"דוקטור גקיל ומיסטר הייד " , מצד שני . טיבו , שהיה ספקן 
מלכתחילה , מתאהב ברוע ובאפשרויות העצומות הגלומות בו , וסופו שהוא מחליף 
את השטן עצמו ולובש את דמות הזאב האימתני והשחור . זאב זה חסין מפני כדוריהם 
של הציידים בכל ימות השנה , פרט לעשרים וארבע שעות שבהן הוא בן - תמותה 
ככל חיה אחרת . דווקא ביום זה פוגעים בו כדוריו של בעל האחוזה , שהרבה 
לסבול ממעללי טיבו . הטוב גובר על הרע ואפשר להמשיך לחיות . על דיומא מסופר , 
כי היה מקבל את שכרו לפי שורות ועל כן הרבה לשבץ בספריו דיאלוגים קצרים . 
" אמא " . " מה הדבר . " אהה " . " בני " . אז שינה המו"ל את טעמו 
והחל לשלם לו לפי הברות , ומיד הופיעה בספר דמות חדשה של גיבור מגמגם . 
אחרי שיחה נזעמת בארבע עיניים הגיעו דיומא והמו"ל להסכם שכר חדש . טיב 
ההסכם לא נודע , אך הגיבור המגמגם מת מיתה משונה עוד באותו פרק . בדרך לדוכנים 
קרה כנראה משהו לספר הזה , שתרגומו לעברית ראה אור ב5591 , שכן הוא אינו 
מופיע כלל בקטלוג של הספרייה הלאומית בירושלים ( כל מי שהיה לו עסק בזמן 
זה או אחר עם הספרייה הלאומית , יודע שיש שם פער עצום בין הרשום בקטלוג 
לבין הספרים שניתן להשיג בפועל ; אך הקטלוג עצמו , לפחות , אמור להיות 
מושלם ) ואף לא בלקסיקון של אוריאל אופק לספרות ילדים . ספר חובה לכל שוחר 
ספרות זאת . 
