דווקא כיוון שהוא מתבונן מוכשר כל - כך המתעד בדקדקנות את שראו עיניו , 
מהווה התייחסותו של תום שגב למה שראה בסיור משלחת הנוער לפולין ( " הארץ " , 
11 . 2 ) מסמך סימפטומטי מאלף לגישה ההולכת וצוברת תאוצה בקרב הקהילה האינטלקטואלית 
בישראל . מכיוון שכך , רשימתו מהווה גם הזדמנות מפתה לבוא חשבון כולל עם 
אותה גישה . אני מתכוון לגישה המנוכרת , או נכון יותר המתנכרת ( שהרי 
תהליך ההתנכרות רק מחריף והולך כל הזמן ) לסמלים הלאומיים , לחוויות התשתית 
של הציונות , ולתפיסתן כחוויות מעצבות , ובעצם לרגש הלאומי עצמו . זו 
כבר אינה מחלוקת פוליטית המוגבלת לשאלה האם ישראל מסוגלת או לא מסוגלת להחזיק 
בשטחי יש"ע , או עד כמה חשוב שתתעקש על כך . זו התנכרות המעידה על קרע 
תרבותי - אמוציונלי יותר מאשר פוליטי ( לא במקרה שגב מגדיר את עצמו " כתב 
זר " ) , והיא סמל מחודד להפיכת המחלוקת הפוליטית לתופעה אמוציונלית , 
מפני שהפכה לקרע בין אגפים סוציולוגיים שונים של החברה ( עדות - המזרח ודתיים 
מול משכילים חילוניים ) . וכך , בניסיון לברוח רחוק ככל האפשר ממה שמאוס 
עליהם בגוש אמונים ובשאר פלגי הימין , משתדלים שגב ודומיו למחוק כל בסיס 
לתרבות משותפת , לחוויה משותפת , לרגשות - תשתית משותפים . ההנחה היא 
שאם משהו מרגש את הימין , סימן שהוא מסוכן לשמאל , ועל כן צריך להיות מאוס 
ומגונה בעיניו . דגל , המנון , צה"ל , הארץ ואדמתה , מדינה לכל אלה 
יש לכל היותר תכלית פונקציונלית . אבל להתרגש מהם ? מה פתאום ? ההתרגשות 
מן הסמלים , על - פי תפיסה זו , אינה רק תחושה מיותרת אלא גם מסוכנת , 
באשר היא מעידה על " שוביניזם לאומני " , שאחריתו הפוליטית היא בוודאי 
היכן שהוא בין התחיה , מולדת וכהנא . " קיטש ומוות " , מכנה שגב את מה 
שראה , תוך שהוא מצטרף בכך לרשימה ארוכה וצפופה של כותבים . מאז קבע פרופסור 
שאול פרידלנדר את הצירוף הלשוני הזה ככותרת לאחד מספריו , הוא הפך שכיח 
בעיתונות הישראלית . אלא שכוונתו המקורית של פרידלנדר שונה לחלוטין , ודומה 
שאף הפוכה ברוחה , מן השימוש הפופולרי שעושים בו עיתונאים . פרידלנדר עסק 
בהשתקפות ההוויה הנאצית באגפים השונים של התרבות שלאחר השואה , שאותה כינה 
" קיטש " . הוא השתמש בצירוף " קיטש ומוות " כדי לחדד את הפער שבין האופי 
הפופולרי הרדוד של השיקוף האמנותי לבין האפלה האיומה של המציאות הנאצית עצמה . 
מה בין זה לבין גינוי ציני לאופן שבו צאצאי הקורבנות מתייחדים עם זכרם ? 
ומאמר מוסגר : הצירוף " קיטש ומוות " אינו מאפיין בפובליציסטיקה הישראלית 
הנוכחית רק את טקסי הזיכרון לשואה . אפשר למצוא אותו בהתייחסות לתוכניות 
רדיו וטלוויזיה ביום הזיכרון לחללי צה"ל , ביחס לדברים הנאמרים באזכרות 
לקורבנות טרור , וכדומה . יש גם כללים : לעולם תושמע ההגדרה הצינית הזו 
כאשר הדברים הנאמרים נושאים אופי לאומי , כמו " במותם ציוו לנו את החיים " . 
הטפה בנוסח " ואף על פי כן , סובלנות ודמוקרטיה " , על קברו הפתוח של 
קורבן טרור , לא תזכה אף פעם בגינוי כ"קיטש " . מן הגינוי הכוללני הזה ברור , 
שלא אקט זה או אחר הוא המפריע לשגב ( וברשימתו נכללו תיאורי ביטוי והתנהגות , 
שאינם נראים גם לי ) , אלא המסכת כולה . נראה שכל טקס , כל מחווה סמלית 
כלפי הרצח הקולקטיווי הזה , נתפסת בעיניו כקיטש . כהיסטוריון , הוא בוודאי 
רוצה שנתעד , נלמד ונשתדל להבין את הרקע שהוליד את התופעה הנאצית . הוא 
גם אינו מסתייג מהפקת לקחים , ובלבד שיהיה זה לקח מוסרי - אוניוורסלי ; 
לא חלילה לקח של עוצמה לאומית . מביקורתו , וכן מנוסח כתיבתו היבש והמנוכר , 
אתה מסיק שהרגש אינו רלוונטי לעניין , או לפחות אסור לנסות ולבטא אותו 
באופן טקסי - חיצוני . מדוע ? האם מפני שכל מחווה טקסית כזו בהכרח איננה 
מסוגלת לשקף את הדבר עצמו , את החסר הנורא ? זה נכון , כמובן , אבל גם 
שגב בוודאי יודע שהנפש אינה יכולה בלי מחווה חיצונית . למרות שאינו אדם 
דתי , בוודאי לא יגנה בן האומר קדיש או מדליק נר נשמה על קבר אביו . הבעיה , 
אם כן , איננה בעצם המאמץ להתמודד עם תופעת המוות . אלא שבעניין השואה , 
כמו בכל הנוגע למוות על רקע לאומי בהקשרים אחרים , יש לסמלים משמעות לאומית , 
ולא רק אישית . וזה מה שמביא את שגב לפסקה הלא - תיאמן הבאה : " המסע 
כרך פולחן שכולו רגשות וסמלים , וסגידה ביזארית לעתים לזיכרון , למוות 
ולקיטש . הוא שואב את מרכיביו משני מקורות : האחד לאומי והאחר דתי . יש 
לו כיוון פוליטי מובהק : נטייתו הטבעית היא ימינה " . וכך מתאחדים שני חלקי 
הפסקה : מסע של " פולחן שכולו רגשות וסמלים " מוכיח מיניה וביה ש"נטייתו 
הטבעית היא ימינה " . ועכשיו לך תוכיח שלדברים אין שחר . לך תוכיח שסמלים 
ורגשות לאומיים אינם בהכרח ימניים . שרוב מורדי הגטאות הבולטים ומנחילי 
מורשת השואה , ורבים ממעצבי ומנחילי סמלים לאומיים אחרים , היו בכלל אנשי 
שמאל . לך תוכיח שיש בארץ הזו הרבה אנשים הרחוקים ת"ק פרסה מהשקפות ימניות , 
ובכל זאת סמלים לאומיים ( לפחות חלקם ) עדיין מרגשים אותם . לך תוכיח 
שרגש לאומי הוא אחת התכונות הכי טבעיות ונורמליות בכל אדם , ממש כמו זיקתו 
למוקדי השתייכות אחרים כמו משפחה , מקום עבודה , קהילה וכדומה . לך תזכיר 
שהתרגשות מסמלים וטקסים ( בוודאי טקסי זיכרון ) קיימת אצל האמריקאים , 
הצרפתים , הבריטים , ובעצם אצל כל אומה בריאה בנפשה , ושעל כן אולי אי - 
ההתרגשות היא החריגה והמעוותת . מצד שני , שגב , מבחינתו , צודק . הוא 
וחבריו לדעה הרי פותחים וסוגרים את המעגל בעצמם : קודם הפקיעו וניערו מעצמם 
כל סמל לאומי ; אחר - כך התאמצו להחדיר לציבור הישראלי את ההשקפה שסמלים 
לאומיים , ובעיקר ההתרגשות מהם , קשורים להשקפות ימניות ומוליכים אליהן . 
ולאחר שתחושה כזו אכן התפשטה בחלקים גדולים למדי של החברה , מה הפלא שמי 
שממשיך להעיז ולהתרגש מסמלים לאומיים יהיה חשוד בנטייה ימנית מסוכנת . הנה 
אפוא תשובה אפשרית לתמיהתו של שגב , בדומה לזו של רבים אחרים , מדוע נוהרים 
בני - הנוער לפולין . שגב כותב שהם נוסעים " כדי למצוא זהות עם שורשים " , 
והוא תמה מדוע הם צריכים לעשות זאת דווקא שם . זו טעות אופטית נפוצה : 
מי ש"אין לו זהות " ( ומה פשר המושג הזה ? ) בדרך - כלל גם אינו מודע 
לכך , ובוודאי שאינו יודע היכן לחפש אותה . אבל מי שנוסע לפולין יודע מה 
הוא עתיד למצוא שם . איש אינו מכריח אותו לנסוע , והוא נוסע מפני שמה שהוא 
עתיד למצוא שם חשוב לו עוד כאן , כשהוא נמצא בארץ . אולי , אם כן , הם 
רצים לפולין דווקא משום שיש בלבם רגש לאומי טבעי , והם מחפשים לו חיזוקים 
וסמלים , ומפני שבעלי השקפה כמו שגב השתדלו מאוד לעקור את הרגש הזה ביחס 
לכל מה שהיה " סמל תשתית " כזה כאן בארץ . לא מדובר , כזכור , רק בסמלים 
היסטוריים כמו מצדה או מרד בר - כוכבא , אלא בסמלי ההווה של המדינה והצבא . 
המסקנה הטבעית של בני - הנוער היא שאם סמלי העצמאות , הכוח והגבורה היהודיים 
אסורים בהתרגשות , מה שנותר ועדיין " מותר " הוא לפנות אל סמל החולשה 
כדי להפיק ממנו אותו רגש הזדהות ומסקנה לאומית ( לא פוליטית ! ) שיצרו 
בשעתו סמלי הגבורה . שם , באושוויץ , הרי כבר מותר לבכות ( ולא רק על 
אומללותם של הפלשתינאים ! ) . עכשיו מסתבר שזרועם הארוכה של המתנכרים 
בעם , באמצעות שליחים כמו שגב , מחפשת אחריהם גם לשם . היא תגיע עד לאושוויץ 
ולטרבלינקה , כדי להתעמת עם המעיזים לחוש רגש לאומי , ולהביע את התרגשותם 
באמצעות סמלים לאומיים או דתיים . עכשיו , מסתבר , סבורים אגפים מסוימים 
בשמאל לא כולו כמובן שגם אושוויץ היא סמל מסוכן , שעלול להוליד רגשות 
של מיליטנטיות ושוביניזם לאומני . אלא שמעבר לעובדה ששגב ודומיו אחראים 
בעצמם ליצירת הזיהוי בין רגש לאומי להשקפה ימנית , הביקורת שהוא מבטא היא 
תגובה של בת - יענה . מה לעשות והשואה הנוראה אכן קרתה . איש ממשתתפי הסיורים 
לפולין וממעצבי אופיים לא המציא את השואה לצרכיו הפוליטיים . השואה , והאנטישמיות 
בכלל , הן חלק בלתי - נפרד מן ההיסטוריה היהודית . ובמצב כזה , מה הפלא 
שהרגש הטבעי ביותר שהן מעוררות הוא הצורך בעצמאות לאומית , שבמסגרתה תתאפשר 
היכולת להיות חזק ולהגן על עצמך ? נכון שיש לרגשות הללו גם פוטנציאל של 
תופעות שליליות כמו עוינות בסיסית כלפי זרים , וכמו לגיטימציה לשוביניזם 
קיצוני נוסח הכהניזם , או לגיטימציה ליחס בלתי מוסרי כלפי " הגויים " . 
אך החברה הישראלית הוכיחת שתגובות שליליות מעין אלו הן בסך הכל חריגות למדי , 
מוקעות על - ידי כל הזרמים הפוליטיים , ובוודאי שיש להיאבק בהן . אלא 
שבעלי השקפה כמו שגב טועים טעות מרה כשהם מסיטים את תשומת - הלב מאותו חלק 
של תוצאות הרגש הלאומי שהוא שלילי , לעבר ניסיון לעקר את הרגש הלאומי עצמו , 
את טקסיו ואת סמליו , ולפגוע בהם . הגישה ששגב מייצג היא בדיוק הסיבה 
לפופולריות ההולכת וגוברת של דבקית בנוסח " העם נגד תקשורת עוינת " , היינו : 
עוינת את רגשותיו הטבעיים ביותר כעם . בסיום מאמרו כותב שגב : " שוב 
ושוב שיננו באוזני התלמידים שהשואה מצווה עליהם להישאר בישראל . לא שיננו 
באזניהם שהיא מחייבת אותם לבצר את הדמוקרטיה ( עוד דוגמה לתגובה סטריאוטיפית : 
מה עניין המשטר הדמוקרטי לכאן , כאשר היטלר עצמו עלה לשלטון במסגרת משטר 
כזה י"ש ) , להילחם בגזענות , להגן על מיעוטים ועל זכויות האדם , להימנע 
מביצוע פקודות בלתי חוקיות " . שגב אינו מעלה בדעתו שמא תנועת בני - הנוער 
לכיוון הרגש הלאומי - מיליטנטי היא עצמה ריאקציה להדגשה הבלתי פרופורציונלית 
של " החינוך לדמוקרטיה " לעומת החינוך הלאומי - ציוני . יש יותר מסיכוי 
טוב להניח שאילו מערכת החינוך וכלי התקשורת היו שומרים על איזון עדין ומורכב 
בין הצו הלאומי לצו המוסרי , איזון כזה היה מצליח להישמר גם במסע לפולין . 
כאשר קורה אסון לאדם פרטי והוא מגיב באופן קיצוני , מבין כל אדם בר - דעת 
שיש להתמודד עם התגובה הקיצונית בלי להיות עוין לעצם רגשות הכאב והצער שהולידו 
אותה . אבל כל מה שמובן כלפי אדם פרטי הופך בשנים האחרונות , באגפים מסוימים 
של החברה , להיות בלתי מובן כשמדובר בשואה . עכשיו פופולרי לנגח את " תסביך 
השואה " , כאילו לא היתה השואה אסון לאומי מחריד ( שבהכרח מביא גם חרדות 
קיצוניות ותגובות שליליות אחרות ) אלא קומפלקס פסיכולוגי . באחד מסיפוריו 
הנפלאים ביותר , מספר רבי נחמן מברסלב על בן - מלך שנפל לשיגעון וחשב שהוא 
תרנגול - הודו . איש לא הצליח לרפא אותו , עד שבא אותו אדם שהסתובב אתו 
מתחת לשולחן , ליקט גרגרים , ובתהליך הדרגתי וממושך שיכנע אותו שגם תרנגול - 
הודו יכול לשבת ליד השולחן , להתלבש ולאכול " כמו בן - אדם " . אין בעיני 
לקח חינוכי בסיסי וחשוב יותר : אי - אפשר להשפיע על אדם או על חברה לתקן 
את תכונותיהם השליליות בלי מידה גדושה של הבנה והזדהות עם המצוקות שהולידו 
אותה התנהגות . 
