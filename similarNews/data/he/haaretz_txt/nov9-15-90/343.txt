גורמים שונים בענף הלול לוחצים לפרק את מועצת הלול , המופקדת על אכיפת התכנון 
בענף . גורמים בענף נוקטים בצעדים אלה על רקע מאמציו של שר החקלאות , רפאל 
איתן , לאלץ את שר התעשייה והמסחר לחתום על המינויים במליאת המועצה , ובכך 
למנוע ממנה סכנת שיתוק מוחלט . פעילים באיגוד משקי עופות לרבייה ציינו אתמול 
שפסיקת בג"ץ בעתירת המדגרות נגד המועצה לענף הלול ממנה עולה שהמועצה אינה 
מוסמכת לאכוף מכסות ייצור בענף היא שלב לקראת פתיחת הענף לתחרות חופשית , 
שתהפוך את המועצה לגוף מיותר . אנשי האיגוד הדגישו כי פסיקת בית המשפט , 
לפיה החלטת המועצה לענף הלול לסגור מדגרות המשווקות מעל למכסה היא בלתי 
חוקית , מצביעה על כך שעדיף לסגור את המועצה , דבר שיביא , לדבריהם , 
לחיסכון בהוצאות ביורוקרטיות , להתייעלות הענף ולהוזלת העוף לצרכן . גם 
ועד הפעולה של מגדלי תרנגולי ההודו קרא אתמול לשר החקלאות שלא לנקוט פעולה 
לחידוש תוקף סמכותה של המועצה לענף הלול , מאחר שהדבר " יגרום לתוצאות 
הרות אסון " . ועד הפעולה התריע כנגד מה שכינה " לחצים אדירים שמפעילים בעלי 
עניין במועצת הלול ובמשרד החקלאות על מקבלי ההחלטות , לאפשר את המשך תפקודה 
של המועצה לענף הלול , למרות שכל הגורמים הנוגעים בדבר הגיעו למסקנה שהכרחי 
ארגון מחדש של הענף " . אנשי ענף ההודים ציינו כי ועדה מטעם משרד החקלאות 
קבעה בין היתר שהליקויים בתפקוד המועצה לענף הלול מחייבים שינויים בענף , 
וכי סקציית מגדלי תרנגולי ההודו המליצה לבטל את מכסות הייצור והשיווק הנהוגים 
בו . 
