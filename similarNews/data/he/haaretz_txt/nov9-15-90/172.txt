שר התעשייה והמסחר , משה נסים , הבטיח להיאבק להורדת נטל הארנונה לסקטור 
העסקי , לרבות הסקטור המסחרי . נסים אמר את הדברים בפגישה שקיים בסוף השבוע 
עם ארגון סוחרי ירושלים . לדברי השר , ההלוואות שיינתנו לעסקים קטנים במסגרת 
תוכניתו לעידוד ההשקעות במשק מיועדות לא רק לצורך הקמת עסקים חדשים , אלא 
גם להרחבה של עסקים קטנים . נסים אמר עוד כי הוא רואה במס מעסיקים מס מעוות , 
המעניש על העסקת עובדים בימים שהתעסוקה היא יעד מרכזי של המשק , והביע 
תקווה שבקרוב יוחלט בממשלה על ביטולו . 
