שר התעשייה והמסחר , משה נסים , יצא אתמול לביקור בארה"ב כדי להציג את 
תוכניתו לעידוד השקעות בפני מנהיגי הקהילה היהודית ומשקיעים פוטנציאליים . 
השר יהיה אורח הפדרציות של הקהילות היהודיות בצפון אמריקה , וכן אורח לשכת 
המסחר אמריקה - ישראל . לשר נסים תוכננו פגישות עם חברות ובנקים להשקעות , 
עם מנהלים של חברות עסקיות בין - לאומיות ועם קבוצות של אנשי עסקים ישראלים 
לשעבר , שהביעו נכונות לשמוע את התנאים החדשים שמעניקה ממשלת ישראל למשקיעים 
זרים . בדרכו חזרה ארצה יופיע השר בוועידת לשכת המסחר בריטניה - ישראל בלונדון . 
שנסים ייפגש עם שר התעשייה הבריטי , וידון עמו על האפשרויות להגדלת הסחר 
בין המדינות . השר ייפגש גם עם קבוצת אנשי עסקים מאנגליה . לנסים יתלווה 
מנכ"ל משרדו , צבי קורן . ועדת הכספים עדיין לא אישרה את שיעור הפרמיה על 
ההלוואות בערבות מדינה שיינתנו במסגרת תוכנית נסים . נגיד בנק ישראל מיכאל 
ברונו , וגורמים כלכליים אחרים , הביעו באחרונה התנגדות להצעתם המשותפת 
של משרדי התמ"ס והאוצר להטיל פרמיה של % 5 . 1 על ההלוואות , בטענה שזהו 
שיעור נמוך מדי . התוכנית לא תיכנס לתוקף עד שיאושר שיעור הפרמיה . 
