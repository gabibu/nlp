לונדון ( רויטר ) . מרכז הכובד של הליגה האנגלית עובר השבת מהצמרת לתחתית , 
מהמובילה ליוורפול ליריבתה העירונית אוורטון , המדורגת 71 ומנסה להיחלץ 
מהמצוקה בהנהגת מנהלה החדש - ישן הווארד קנדל . הוא פרש מתפקידו במנצסטר 
סיטי רק לפני שלושה ימים , כדי להחליף את קולין הארווי שישמש מעתה סגנו . 
קנדל , " המשיח החדש " בעיני אוהדי אוורטון , יחל במיבצע ההצלה במשחק 
חוץ שיהיה מחר נגד סוגרת הטבלה , שפילד יונייטד , עדיין ללא ניצחון . 
אוורטון השיגה העונה שני ניצחונות בלבד ב - 11 משחקיה . בתקופת הזוהר שלה 
הוביל אותה קנדל לשתי אליפויות ליגה , לזכיה בגביע האנגלי ובגביע אירופה 
למחזיקות גביע . המשימה של ליוורפול , נגד לוטון באנפילד , נראית קלה ופשוטה 
יותר על אף היעדרו הצפוי של גון בארנס הפצוע . ניצחון יבטיח לה יתרון בן 
4 נקודות , לפחות , בפיסגה . יריבתה העיקרית ארסנל תיתקל בקשיים בדרבי 
הלונדוני נגד קריסטל פאלאס , המדורגת רביעית . טוטנהאם , המפגרת ב - 5 
נקודות אחרי ארסנל במקום השלישי , תארח את ווימבלדון . פיטר ריד הוותיק , 
שהחליף זמנית את קולין הארווי , יוביל ביום א את מנצסטר סיטי למשחק החוץ 
שלה בלידס . יתר משחקי המחזור מחר : צלסי נוריץ , סאותהמפטון ק . ף . 
ר . , סנדרלנד קובנטרי , אסטון וילה נוטינגהאם , דרבי מנצסטר יונייטד . 
יהיה מיפגש המוקד בין האלופה גלאזגו ריינגרס למוליכה דנדי יונייטד , שתי 
קבוצות שנחלו שלשום אכזבות בגביעי אירופה ( דנדי יונייטד הובסה בביתה 40 
בידי ארנהם מהולנד וריינגרס סיימה רק 11 בבית עם הכוכב האדום בלגראד ) . 
