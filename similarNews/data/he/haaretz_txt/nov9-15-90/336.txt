( ע ) . תושב נתניה , שבנו נעלם לפני כשנתיים במהלך שירותו כסוכן חשאי 
במשטרה , עתר אתמול לבית המשפט הגבוה לצדק , בבקשה לצוות על המשטרה לגלות 
לו פרטים אודות נסיבות העדרותו של בנו , ולהמציא לו את כל המסמכים הנוגעים 
להעסקתו במשטרה . האב , מיכאל אלנקרי , מספר כי ב88 . 5 . 1 בשעה 7 בערב , 
יצא שמעון בנו את ביתו ומאז נעלמו עקבותיו . כשנה לפני היעלמו , גוייס 
שמעון לשירות המשטרה כסוכן חשאי . הוא גוייס לתפקיד , לדברי העותר , לאחר 
שהמשטרה הביעה נכונות לסגור 41 תיקי חקירה נגדו על עבירות שונות , שבגינן 
היה צפוי למאסר ארוך . בעתירה נאמר , כי בין המשטרה לבין שמעון אלנקרי נחתם 
" הסכם עבודה " ועל פיו שוחרר שמעון ממעצרו . הוא שוכן , על חשבון המשטרה , 
בדירה בקרבת משטרת מרחב השרון , משם ניהל את פעילותו באזור המדרחוב בנתניה . 
האב טוען , כי במסגרת עבודה זו , מסר שמעון למפעיליו במשטרה מידע שהביא 
להחשדתו של אחד בשם גבי פלח בשוד יהלומים וברצח אדם בשם אלי מזון . האב 
מביע חשש שאותו גבי פלח הוא גם האחראי לרצח בנו , וזאת כנקמה בסוכן שהסגירו . 
הוא מבסס זאת על דברים ששמע מקציני משטרה בהם מפקד משטרת מרחב השרון , 
נצ"ם משה פרידמן כי פלח , שנרצח שבועיים לאחר היעלמות בנו , " לקח עמו 
לקבר את סוד מקום קבורתו של שמעון " . חיזוק נוסף לחשד זה רואה האב בהתנכלויות 
ופגיעות בגוף וברכוש , שנגרמו לבנו בחודשיים שלפני היעלמו . מיכאל אלנקרי 
קובל , כי המשטרה לא מילאה כראוי את התחייבותה , לשמור על חייו של בנו , 
וכי היא מסרבת למסור לו מידע על " הסכם העבודה " שנחתם עם בנו , ועל 
נסיבות הרצחו . הוא דוחה את גרסת המשטרה , שהרצח לא היה קשור לעבודת בנו 
בשרות המשטרה , אלא לחיסול חשבונות , והוא דבק בטענתו ש"נסיבות העלמו של 
אלנקרי קשורות לפעילותו כסוכן חשאי " . 
