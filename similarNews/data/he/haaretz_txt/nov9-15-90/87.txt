שר האוצר יצחק מודעי ומזכ"ל ההסתדרות ישראל קיסר עומדים להיפגש היום לדיון 
נוסף על השלמת הסכמי שכר במגזר הציבורי . מרבית סעיפי ההסכם כבר סוכמו , 
והוא ייחתם ככל הנראה בשבוע הבא . האוצר תובע מההסתדרות להתחייב לשקט תעשייתי 
בתקופת ההסכם לא רק על הנושאים הקשורים בו במישרין , אלא אם גם על נושאים 
ייחודיים עליהם הוכרזו סכסוכי עבודה , כגון תביעות עובדי משרד הקליטה ומשרד 
החוץ . ראש האגף לאיגוד מקצועי , חיים הברפלד , יצא שלשום להולנד לכינוס 
האיגודים המקצועיים ההולנדיים . סגנו , אפרים זילוני , עורך בדיקה על 
אפשרות לקבוע את הסדרי השכר בחברות ממשלתיות ברמה מפעלית , ולא בהסכם כולל . 
כך נבדקת יכולתן של התעשייה האווירית ורפא"ל לשלם תוספות שכר , עליהן סוכם . 
בהתייחסו לתביעת האוצר מההסתדרות , לכלול בשקט התעשייתי גם סכסוכי עבודה 
ייחודיים , אומר זילוני כי ההסתדרות אינה יכולה להתחייב בשם עובדים שפנו 
לערכאות משפטיות , מה גם שהעילה לסכסוכים אלה אינה קשורה בהסכמי השכר הארציים 
אלא בנושאים יחודיים . אשר לתביעות האקדמאים , להרחיב את בסיס השכר לצורך 
פנסיה , הושגה הסכמה להעלות את קצבאות הגמלאים שביניהם . חלקם יקבלו 544 
ש"ח בשנה בסעיף ביגוד , במקום 022 ש"ח עד כה . חלק אחר יקבל 716 ש"ח . 
עד כה חולקו הגמלאים לצורך זה לארבע רמות . ביום א ימשיכו ראשי האיגוד המקצועי 
והאוצר לנסח את סעיפי הסכם השכר . 
