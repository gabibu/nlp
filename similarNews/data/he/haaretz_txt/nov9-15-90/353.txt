( עש"ת ) . ראש הממשלה יצחק שמיר הודיע אתמול כי הוא בודק את הצעת שר 
החינוך והתרבות זבולון המר להנהיג גיוס חובה למשמר האזרחי . המר הגיש בשבוע 
שעבר את הצעתו להרחיב את שורות המשמר האזרחי ע"י גיוס חובה לתקופה מוגבלת , 
ובכך להקל על עבודת המשטרה והצבא . אתמול ביקש ראש הממשלה משר הביטחון ומשר 
המשטרה לחוות את דעתם לגבי מימושה . שר החינוך והתרבות סבור כי לנוכח ההידרדרות 
במצב ביטחון הפנים מוטלת על הממשלה החובה לחפש דרכים בלתי שגרתיות כדי להגביר 
את ביטחון התושבים ולהטיל גם על האזרחים את חובת ההגנה . 
