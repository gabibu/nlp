היה זה יום סתיו שטוף שמש בסהר הפורה , ותושבי הכפר עמדו גאים לצד יבול 
התבואה שלהם . ילדים יחפים שיחקו במתנות שהביאו 02 הפציפיסטים האמריקאים . 
היתה זאת הזדמנות מזהירה , כפי שניסחה זאת לין מקמייקל , " לקיים דיאלוג " 
על שלום עם עיראקים מהשורה . האיכרים יצאו בשירים וריקודים , והאמריקאים 
החלו למחוא כף על - פי הקצב . אבל המלים המתורגמות לא היו בדיוק מה שרצו 
לשמוע . " סדאם , אתה מנהיגנו ואנחנו חייליך הנכונים לכל " שיר צבא 
מימי מלחמתה הממושכת של עיראק באיראן . מקמייקל , מורה ללימודי שלום בקליפורניה , 
חייכה במבוכה וניערה את האבק ממכנסיה . " הם שרים הירגו אותם ! שחטו 
אותם ! ואנחנו הפציפיסטים מוחאים כף " , אמרה . אלה הסיכונים הכרוכים בביקוש 
השלום בימים שבהם ארצות הברית וברית המועצות מתכוננות לאפשרות של מלחמה . 
סדאם חוסיין כבר דחה את ציצולינה , שהציעה את שירותיה בתמורה לשחרור בני 
הערובה . מתאבק יפאני , שנשאר פעם עומד על רגליו מול מוחמד עלי 51 סיבובים , 
מטיף כעת בבגדד לפציפיזם . בריטי אחד הציע " מסע שלום " לעיראק כדי לשתול 
עצי דקל ולתפוס את מקומם של בני הערובה . האמריקאים החברים בפלושיף אוף ריקונסיליאיישן " 
( חבר הפיוס ) נמצאים כאן במה שהם מכנים " מסע למניעת מלחמה " . " אנחנו 
רוצים להבין , אנחנו רוצים ליצור קשר , אנחנו רוצים להיות עדים " , אמר 
ראש הקבוצה , דגלס הוסטטר . בני לווייתו הם פעילים נוסח שנות ה06 , מכל 
הסוגים : מועמד נשיאותי לשעבר מטעם המפלגה הסוציאליסטית , קווייקר שמקיף 
את העולם ברגל כדי לעורר יחס של כבוד לכדור הארץ , נזירה מצפון קרוליינה 
המתגוררת בצריף עץ וחייל שחזר מווייטנם עם עיטור גבורה , פצעי כידון בצווארו 
ורגל תותבת . " הבטחנו להביא רב , אבל לא הצלחנו למצוא אף אחד שיסכים " , 
אמר הוסטטר המזוקן , חבר הכנסייה המנוניטית ( פלג אנבפטיסטי שהוקם בהולנד 
במאה ה61 ומתנגד , בין השאר , לשירות צבאי ) ופעיל ותיק למען שלום . 
חבר ב"מסדר מרינול " הדתי לא הורשה להמשיך עם שאר חברי הקבוצה לאחר ששלטונות 
ירדן גילו בדרכונו חותמת ישראלית . אחרים מבני הקבוצה יצאו לדרך על אף התנגדות 
מבית . " כמה אנשים באזור הבישופות שלי השמיעו בדיחות די אכזריות ואמרו 
שאני חייב לקנות כרטיס הלוך בלבד לבגדד " , אמר גים לואיס , כומר אפיסקופלי 
מצפון קרוליינה . הקבוצה מימנה בעצמה את נסיעתה . הארגון המארח , הוועד 
העיראקי לידידות , שלום וסולידריות , מימן את הוצאות המלון כדי שהאמריקאים 
לא יפרו את החוק האמריקאי ויוציאו כאן כסף . אולם , מבחינות אחרות , הרצון 
הטוב והכנסת האורחים התנפצו אל סלע הדיכוי העיראקי . בביקור באוניברסיטת 
בגדד סיפר פקיד לחברי הקבוצה על " קיר חופשי " , שמעליו יכולים הסטודנטים 
למתוח ביקורת על המשטר . ביקור מובטח לקיר לא יצא אל הפועל . כאשר חבר 
בקבוצה מצא את דרכו לשם בעצמו , גילה שהקיר חשוף , להוציא עצומה המגנה 
את התוקפנות המערבית . הוא הדביק על הקיר כרטיס של הקבוצה שבו היה כתוב 
" אנו מתפללים למען סדאם חוסיין וגורג בוש . האר את נשמתם ומלא את ליבותיהם 
בכוח אהבתך היוצרת " . אדם בחליפה כהה הוריד כרטיס זה מיד . מייקל קייני , 
בישוף קתולי מאלסקה , ניגש לכמה סטודנטים ושאל אותם אם בעיראק , כמו באמריקה , 
אוניברסיטאות הן מרכזי מחאה . " בוודאי " , השיבה תלמידת השנה הראשונה 
בשם ראנה . " אנחנו מפגינים מול שגרירות ארצות הברית כל הזמן " . " ומה 
בעניין הפגנות נגד הממשלה שלכם ? " התעקש הבישוף . ראנה השפילה את עיניה . 
ההמון שמסביבה נעלם כהרף עין . ביקורת כלשהי על סדאם או על המשטר נחשבת 
לעבירה שהעונש עליה הוא הוצאה להורג . כמה סטודנטים גם נראו מבולבלים כאשר 
שמעו שהאמריקאים הם שליחי שלום ואורחי העיראקים . אמצעי התקשורת בעיראק 
מכנים לעתים קרובות את 006 בני הערובה , האמורים לשמש מגן אנושי מפני ההפצצות 
האמריקאיות , אורחי שלום . " האם סדאם שיחרר את כולם ? " שאל סטודנט 
לפיסיקה בשם אחמד , כאשר צפה ב02 האמריקאים שטיילו בחופשיות ברחבי הקמפוס . 
שירלי לנס היא מורה בגימלאות ופעילת שלום , המארגנת כל שנה סעודת סדר פסח 
באתר לניסויים גרעיניים בנוואדה . היא ביקרה ב501 מדינות , לעתים קרובות 
בשליחויות דומות , ואומרת כי פגשה מתנגדים בכל מקום מלבד בעיראק . " אני 
לא מבינה , אמרה , " היכן האופוזיציה ? " היא גם היתה המומה לנוכח פולחן 
האישיות של סדאם חוסיין . כאשר התבוננה ב26 תמונות הנשיא המעטרות את משרד 
הוועדה לידידות , שלום וסולידריות , תהתה : " איך יש לו זמן להיות נשיא 
אם הוא יושב כל הזמן בפני ציירים ? ביקור בבית החולים לילדים על שם סדאם 
היה מוצלח יותר . האורחים חילקו בלונים לתינוקות ושמעו אימהות ורופאים מספרים 
על התייבשות ועל מחלות אחרות שגרם האמברגו . אך כאשר ניסתה הקבוצה למסור 
22 תיבות תרופות לארגון הסהר הערבי דרשו פקידים עיראקים שהמתנה תימסר לידי 
הממשלה . הקבוצה סירבה , מחשש שהדבר ישמש מטרות תעמולה . באזורי הכפר 
הציעו המארחים משקה יוגורט בעוד אחד האיכרים מכריז ש"האמברגו המרושע " גורם 
לילדים לסבול " בגלל חוסר חלב " . לקראת סוף הביקור בן השבוע פרשו הפציפיסטים 
לדירת מלון , לשיחות ארוכות על אסטרטגיה וביקורת עצמית . " אני חש מידה 
של דו - ערכיות מבחינה מוסרית " , אמר דייוויד מקריינולדס , מועמד המפלגה 
הסוציאליסטית לנשיאות ב0891 . את הצבת הכוחות האמריקאיים הוא רואה כאקט 
ציני להבטחת נפט ובסיסים צבאיים . אבל כשהשווה את ביקורו בבגדד למסעות שלום 
קודמים בהאנוי , במוסקווה , בטריפולי ובמזרח ברלין , אמר : " זה המקום 
הקפוא ביותר בו הייתי מימי " . אחרים חזרו בתחושות מרוככות יותר . אוולין 
מטרן , הנזירה מצפון קרוליינה האומרת שהיא " תיאולוגית פמיניסטית " , התרשמה 
ממקדש נשים עתיק בבבל ומכך שנשים עיראקיות רשאיות ללבוש בגדים מערביים ולעבוד 
מחוץ לבית . הכומר לואיס אמר כי נתקל בחום אמיתי אצל עיראקים . " כן , 
יש כאן דיכוי , אבל יש גם דיכוי מבית " , אמר . " איך יכולה אומה שהטילה 
פצצת אטום להטיף מוסר לעיראקים על גז מרעיל ? " עם עוד שניים מחברי הקבוצה 
החליט לואיס כי הוא מוכן " להיכבל לאתר אסטרטגי כלשהו " במקום בני הערובה . 
" הכל כדי לשים קץ למצעד האמריקאי המטורף בצעדי ברווז לקראת מלחמה " , 
אמר הכומר , שכתב צוואה לפני בואו . העיראקים לא גילו היענות , אבל הם 
לא שילחו את אורחיהם בידיים ריקות . ארבעה בני ערובה אמריקאים יצאו את עיראק 
עם שני חברי הקבוצה האחרונים שנשארו שם . " זה נהדר , אבל המטרה העיקרית 
שלנו היא עדיין למנוע מלחמה " , אמר הוסטטר . כשנשאל על תוכניות לעתיד , 
הוסיף , " חג מולד בבגדד " . 
