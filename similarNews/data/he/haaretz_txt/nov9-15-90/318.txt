בראיון ראשון לטלוויזיה מערבית אמר אתמול סדאם חוסיין לטלוויזיה העצמאית 
הבריטית , שהוא רוצה " לקיים שיחות מעמיקות על כל בעיות המזרח התיכון , 
כשבראש ובראשונה יש לדבר על בעיית פלשתין " . זו היתה תשובתו על השאלה , 
אם הוא מוכן לצאת מכוויית . המראיין שאל את סדאם , שנראה נינוח בשיחה , 
על דרישת ראש הממשלה תאצר כי עיראק תשלום פצויים מלאים על נזקים הפלישה 
לכוויית ב2 באוגוסט . " גב תאצר אמרה זאת ? " , שאל סדאם . " האם התייעצה 
עם העולם לפני שאמרה זאת ? זאת איננה הבעיה " . עוד בטרם שודר הראיון כולו , 
נידחו הדברים על הסף על - ידי שר ההגנה הבריטי טום קינג , בראיון אחר באותה 
רשת טלוויזיה . קינג אמר , שסדאם משתמש בתכסיסים שונים כל העת כדי להרוויח 
זמן , אולם יש לקחת ברצינות גמורה את דברי מרגרט תאצר שאם לא ייצא מכוויית 
בקרוב , יגורש משם בכוח . " אם הוא לא ייסוג מהר יהיה עליו לעמוד בכל התוצאות . 
זה לא בלוף " , אמר קינג . בתוך כך אמר קינג כי יתכן ובריטניה תשלח צבא 
נוסף למפרץ . קינג אמר כי במקרה של התקפה ינסו כוחות הברית להוריד את האבידות 
עד למינימום . לדבריו עלולת האבידות להגיע עד 000 , 001 . קינג אמר כי עיראק 
צפויה לפעולות תגמול חמורות ביותר אם יופעל נשק כימי נגד חיילי הצבא הבריטי . 
" יהיה זה המעשה הטפשי ביותר שהוא יוכל לעשות " , אמר קינג . בראיון בבגדאד 
הגיב סדאם בביטול על איום תאצר , שהושמע בשבוע שעבר בבית הנבחרים , באמרו 
שבעלות בריתה אינן בדיעה זו , ויקשה עליה לשכנע אותם . קפידבינבתוך כך אמר 
ציר הקונגרס האמריקאי גון מורטה , דמוקרט מפנסילווניה , המבקר עתה בסעודיה , 
כי יתכן ויהיה ניסיון לרצוח את סדאם חוסיין . מורטה אמר במסיבת עיתונאים 
כי הסנקציות שהוטלו על עיראק מתחילות לפעול ועל פי המידע המצוי ברשותו יהיו 
להם תוצאות משמעותיות בעוד כחודש . מורטה אמר עוד כי פיטורי הרמטכ"ל העיראקי 
הם סימן לכך שסדאם מודאג מאפשרות של הפיכה בסביבתו הקרובה . " אני סבור 
שיהיה ניסיון לרצוח אותו , מישהו ינסה לחסל אותו " , אמר מורטה . ציר הקונגרס 
קרא לפירוק נשק ההשמדה ההמוני שבידי עיראק , אפילו תסכים זו לסגת מכוויית . 
העיתון הלבנוני " א - שרק " המסתמך על מקורות בפנטגון מסר כי האמריקאים 
עומדים לתקוף בעיראק ובכוויית 007 , 1 מטרות , ביניהן שדות תעופה ועמדות 
טילים . קפידבינבנאום מיוחד ובלתי מתוכנן שהופנה אל " האומה הערבית " הזהיר 
אתמול חסן השני מלך מרוקו כי המלחמה במפרץ קרובה יותר מאי פעם , וכי " המלחמה 
בין הערבים לבין עצמם כבר מתדפקת על הדלת " . המלך חסן קרא בנאומו לערוך בתוך 
שבוע פסגת חירום כדי להעניק ליוזמה המדינית " הזדמנות אחרונה " לפני שמתחילה 
המלחמה במפרץ . נראה כי קריאתו של המלך לא תפול על אזנים קשובות , שכן יותר 
מדי גורמים בעולם הערבי , ובראשם מצרים , מתנגדים לפסגה שכזו , אשר תהפוך , 
לדברי הנשיא מובארק , ל"פסגה של קללות " . קפידביניחידות נחתים המוצבות 
בסעודיה , יבצעו עוד השבוע תמרון נחיתה גדול ליד גבול כוויית זאת מגלה 
" ניוזוויק " . לדברי השבועון , יבוצע התמרון לא הרחק ממשגרי טילים אנטי 
ימיים שהציבו העיראקים בנקודת הגבול . מקורות בממשל אמרו , כי מטרת התמרון 
איננה לגרות את סדאם חוסיין לפתוח במלחמה , אלא להבהיר לו כי לחיל המשלוח 
העוצמה הדרושה למלחמה והוא מוכן למתקפה . המקורות הוסיפו כי אם עיראק תתקוף 
את כוח הנחיתה שישתתף בתמרון , תגיב ארה"ב בכוח כדי להגן על יחידות הנחתים . 
" ניו יורק טיימס " דיווח אתמול , כי מפקד הנחתים , גנרל רוברט גונסון , 
הורה לחייליו המוצבים בסעודיה להתכונן למתקפה נגד עיראק שתבוצע בחודשים 
הבאים . העיתון מדגיש כי זו הפעם הראשונה שמפקד בכיר בחיל המשלוח האמריקאי 
מבהיר בצורה חד - משמעית כי היעד של הכוח אינו מוגבל להגנה על סעודיה , 
אלא מטרתו גם להתכונן למתקפה נגד עיראק . הגנרל אמר ליחידות כי " המשחק 
השתנה " והמלחמה עלולה להיות קשה יותר מזו שהתחוללה בוויטנאם . " האתגר 
של מלחמה אפשרית , הוא הגדול ביותר שחיל הנחתים ידע מזה שנים רבות " , אמר . 
הניוזוויק כותב בגליונו המופיע היום , כי חרף הדיבורים התקיפים כלפי עיראק 
מצד הנשיא בוש , הממשל האמריקאי יהיה מוכן להסכים למה שמכונה " פשרה מלוכלכת " , 
לפיה לאחר שהאמריקאים יכריזו על נצחון הם יאפשרו לסדאם חוסיין לצאת מהסכסוך 
בדרך של כבוד . לפי פשרה זו , יהיה על סדאם לסגת מכוויית ללא תנאים מוקדמים , 
אך ואשינגטון תאפשר לו להגיע להסכם כלשהו שיגובש בינו לבין המדינות הערביות . 
לדברי המקור , הממשל לא יתערב במשא ומתן שיתנהל בתוך " המשפחה הערבית 
המאושרת " . הממשל לא יתנגד אם במסגרת הסכם ערבי זה יקבל סדאם חוסיין חלק 
משדות הנפט בכוויית . אך השאלה היא , האם יסכים סדאם להסכם ערבי כזה . 
עד כה אין מצדו שום סימן כי הוא מיתן את עמדותיו . בבית הלבן שוררת הערכה 
כי סדאם יסוג מכוויית רק לאחר שיבין כי מלחמה היא בלתי נמנעת . התגבורת 
שעל שיגורה הוחלט בשבוע שעבר תגיע לסעודיה בתוך חודשיים . בפנטגון מקווים 
כי מתקפה אווירית מאסיווית תעקור את היחידות העירקיות מכוויית , אך הערכה 
היא כי יידרשו כוחות רגלים כדי להשלים את המתקפה . 
