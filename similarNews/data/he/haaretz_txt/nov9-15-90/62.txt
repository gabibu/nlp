המועצה הארצית לתכנון ולבנייה החליטה בישיבתה אתמול , להגיש לממשלה שינוי 
להוראות תוכנית המיתאר הארצית לדרכים . עורכי התוכנית מינהל התכנון במשרד 
הפנים , מע"ץ ומשרד התחבורה התבססו בהכנת התוכנית על הצעה שהוגשה ב6891 
על ידי החברה להגנת הטבע . עיקרי ההוראות החדשות לתוכנית המיתאר הארצית 
לדרכים שאושרו על ידי המועצה הארצית לתכנון ולבנייה ושטעונות עדיין אישור 
הממשלה הם הבחנה בין שלבי התכנון השונים וצרכיהם : " רצועה לתכנון " 
ו"רצועה לדרך " , פישוט הליכי מתן הקלות בקווי בניין , קביעת נוהלים ודרישות 
המלווים הגשת תוכניות לדרכים , קביעת " דרך נופית " , מיסוד הגשת תסקירי 
השפעה על הסביבה באזורים בנויים וקביעת הסטייה המותרת בהתוויית דרך . דינה 
רצבסקי , מנהלת אגף תוכניות ארציות ומחוזיות במשרד הפנים , ציינה שהוראות 
אלו , אשר תבואנה במקום ההוראות שאושרו ב - 6791 , תשפרנה את התכנון המוקדם 
של הדרכים ותזרזנה את הליכי הדיון וההחלטה במוסדות התכנון בכל הנוגע לסלילת 
כבישים חדשים . רצבסקי הדגישה , כי תוכנית מיתאר ארצית לדרכים היא בעלת 
חשיבות מיוחדת בארץ קטנה עם נופים ושמורות טבע ייחודיים ומגוונים , אתרים 
היסטוריים , אתרים מקודשים ועוד . 
