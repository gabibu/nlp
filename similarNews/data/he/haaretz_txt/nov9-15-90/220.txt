ראש ענף כלכלה במינהל האזרחי ביהודה ושומרון שלח בימים אלה מכתבים לחברות 
הגז , ובהם הודיע על חידוש היוזמה להקמת תחנות למילוי גז בשטחים . את ההיתרים 
להקמת התחנות ייתן מתאם הפעולות בשטחים , שמואל גורן . גורן קובע כי כל 
חברת גז תהיה רשאית לבקש להקים שתי תחנות מילוי בשטחים , האחת בגדה והשנייה 
ברצועת עזה . חברות הגז הוותיקות לא היו שבעות רצון למקרא מכתבים אלה . 
לטענתן , הפיקוח על הובלת הגז מהשטחים לתחומי הקו הירוק הוא ממילא לוקה 
בחסר , והקמת תחנות המילוי החדשות רק תחריף את המצב . חברות הגז התריעו 
לא אחת בפני גורמי הביטחון על תופעה של הברחת גז מהשטחים ( במכלים הצבועים 
בכחול ) לתחומי הקו הירוק . החברות מתכוונות להעלות מחדש את בעיית הבטיחות 
הנוגעת למילוי המכלים בשטחים בפני הפורומים המתאימים במשרד האנרגיה . 
