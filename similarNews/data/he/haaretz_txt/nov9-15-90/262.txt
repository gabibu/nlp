פורסמה במוסף של עיתון יומי כתבה שעסקה בעורך - דין פלילי ולוותה בתמונות 
שצולמו במשרדו . בין היתר צוטט מפיו בכתבה כי " עד המשפט של . . . , 
מתוך 02 נאשמים ברצח שבהם טיפלתי , אף אחד לא הורשע ברצח ואף אחד לא קיבל 
מאסר עולם " . ועדת האתיקה של מחוז תל אביב בלשכת עורכי הדין ראתה בכתבה 
זו עשיית פרסומת אסורה , בניגוד לסעיף 55 לחוק לשכת עורכי הדין תשכ"א1691 , 
והחליטה להגיש קובלנה לבית הדין המשמעתי המחוזי ( בד"ם 9849 ) . עלון 
הוועדה , " עט ואתיקה " , מוסר כי בית הדין בחן שתי שאלות . האם יש בכתבה 
" השתבחות עצמית " , שהיא בגדר פרסומת אסורה , והאם יכול עו"ד להעביר את 
נטל בדיקת כשרות הכתבה אל מפרסם הכתבה . לגבי השאלה הראשונה , קבע בית 
הדין כי יש בה לפחות קטע אחד שהוא השתבחות עצמית האסורה לפי חוק הלשכה , 
והוא הקטע שצוטט לעיל . " אין ספק שהנאשם אכן אמר דברים אלה , מאחר שהראיון 
הוקלט ; לדבריו הוא הסביר לכתבת כי . . . הוא מעוניין שהצלחתו תפורסם " . 
אשר לשאלה השנייה , דחה בית הדין את טיעון ההגנה המרכזי של הנאשם , כי 
על העיתון להוציא מהכתבה מה שאינו מותר ולפרסם רק את המותר . בית הדין קבע : 
" עורך - דין אינו יכול להעביר חובותיו לעיתון , אלא עליו להימנע מראש 
ממסירת מידע המהווה השתבחות עצמית " . בגזר הדין נאמר : " באחרונה יש 
השתוללות רבה בשטח הפרסומת . הגידול הרב במספר העיתונים , בעיקר מקומונים , 
הריצה של עיתונאים אחר כתבות מעניינות והריצה הנגדית של פרקליטים אחרי עיתונאים , 
הביאו את המצב לכלל משל ושנינה , בושה וכלימה " . בית הדין סבור כי הגיע 
הזמן שבתי הדין של הלשכה יחמירו בעונשים על עבירות כאלה עד כדי שלילת רשיון 
לתקופה משמעותית . " אם החלטנו שלא לעשות כן . . . הרי זה רק בגלל 
התרשמותנו החיובית מהנאשם ומעדותו הכנה . . . עם זאת . . . החלטנו 
. . . להטיל עליו עונש של נזיפה " . כמו כן חויב הנאשם בהוצאות הקובל , 
ובית הדין הורה על פרסום פסק הדין , בצירוף שמו . הנאשם עירער לבית 
הדין המשמעתי הארצי . 
