למרות אופיו הריכוזי איפשר השלטון העותמני בארץ מידה רבה של חופש פעולה להון 
הפרטי בארץ בתקופה שלפני כמאה שנה . מסקנה זו היתה אחת מאלה שהועלו בכנס 
מיוחד שנערך לפני ימים מספר על - ידי " המרכז הישראלי לקידום חברתי וכלכלי " 
שעסק ביוזמות הפרטיות בבניין הארץ בשלהי התקופה העותמנית , והתקיים בבית 
ההארחה של מעלה החמישה . ההיסטוריוגרפיה ה"רשמית " של ארץ - ישראל נטתה 
להצניע עובדה זו . חופש פעולה זה בולט לעומת מעורבות הממשלה במשק הישראלי 
היום , נטען בכנס . כן נטען שהחופש שניתן אז ליוזמה החופשית הביא מאוחר 
יותר לפיתוח כלכלי ולהרחבת היוזמה הפרטית בארץ - ישראל . בשלושה נושאים עיקריים 
עסק הכנס : ביוזמות הכלכליות הלא - יהודיות שהיו בראשית המאה ברחבי ארץ - 
ישראל , ביוזמות הפרטיות ביישוב הישן בעיקר בירושלים ובצפת , וביוזמות 
ביישוב החדש , בעיקר במושבות הברון . החוקרים התלבטו , בין השאר , כיצד 
להבדיל בין יוזמה פרטית לציבורית , ולכך נתן פרוף נחום גרוס תשובה מקורית : 
אם העסק היה מרוויח גם כאשר ההשקעה ביסודה היתה של הון ציבורי , כמו למשל 
המושבות , הרי מדובר היה ביוזמה פרטית . אם העסק הפסיד וחדל להתקיים , 
מדובר ביוזמה פרטית קלאסית . ואם העסק ממשיך להתקיים , למרות ההפסד הרב 
שהוא צובר , הרי מדובר ביוזמה ציבורית . פרוף יהושע בן - אריה קבע כי בארץ - 
ישראל , בין שהיה מדובר ביהודים או זרים , אנשי היישוב החדש או היישוב 
הישן , היוזמות העסקיות תמיד היו משולבות באידיאלים אלה או אחרים . פרוף 
ישראל קולת טען כי ד"ר ארתור רופין , שעמד בראש המשרד הארצישראלי , הראה 
את הדרך לשילוב בין יוזמה פרטית לציבורית . בין היזמים הפרטיים בתחילת המאה 
ובמאה שעברה הוזכרו הטמפלרים , שלמרות מספרם המועט ( 000 , 2 בתקופת השיא 
שלהם ) השפיעו השפעה מכרעת על הכלכלה החופשית היהודית , ובעיקר בתחום הבנייה 
במושבות . ד"ר חיים גרבר טען שהערבים גילו אז תושייה כלכלית ויוזמה תעשייתית 
שהתבטאה , בין השאר בהקמת בתי - חרושת לסבון בשכם וערים אחרות . ד"ר דן 
גלעדי הדגיש שלמרות שההיסטוריוגרפיה היהודית עוסקת בעיקר בהתיישבות החקלאית 
היהודית , מרבית האוכלוסייה היהודית היתה עירונית מובהקת לכל אורך התקופה . 
הסתבר בכנס , שלמרות הדימוי הרווח של " היישוב הישן " כמכלול של זקנים 
שעלו ארצה רק כדי להתפלל ולהיקבר בה , היו בציבור זה יוזמות כלכליות של 
קבוצות ופרטים . לדוגמה , בשנות ה06 של המאה ה91 , כאשר היה מחסור עולמי 
בכותנה , עקב מלחמת - האזרחים בארה"ב , יזמו גידול כותנה בארץ שפתרה , 
מקומית , את הבעיה . תרומת היישוב החדש לכלכלה וליוזמה הפרטית בראשית 
המאה עשרים היתה בשורה ארוכה של הכנסת טכנולוגיות חדישות בחקלאות ותעשייה , 
כמו , לדברי ד"ר שאול כץ , בפרדסנות בפתח - תקווה , ולדברי ד"ר יוסי 
כץ בניסיונות הראשונים שנעשו ביישוב להקים מפעלי תעשייה חדשים , דוגמת פעילותו 
של ד"ר קלינקר במוצא ליד ירושלים , או מפעל השמן של נחום וילבושביץ בבן - 
שמן . בסיכום הכנס עלתה השאלה , מי בנה את ארץ - ישראל בראשית המאה . פרוף 
יהודה דון טען כי יש להבחין בין מספרם הזעיר ותרומתם הזעירה במונחים כלכליים 
של אנשי העלייה השנייה ובין המיתוס שנוצר סביבם . משתתפי הכנס הסכימו לטענה 
שמשקל היוזמה הפרטית וההון הפרטי היה בפועל הרבה יותר גדול מכפי שההיסטוריוגרפיה 
המרכזית מנסה לתאר בשנים האחרונות . 
