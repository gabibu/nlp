צרכנית חדת - עין מחיפה , סוזי גיורא , הבחינה כי על האריזה של פסטה מיובאת 
מארה"ב , " פטוציני עם תרד וביצים " , צוין כי היא " ללא כולסטרול " . 
איך ייתכן שמוצר המכיל ביצים אין בו כולסטרול ? הצרכנית פנתה ליבואן ( 
חברת " הנץ " , ששייכת לרשת השופרסל ) , על פי מספר הטלפון שהופיע על 
האריזה . כאן נמסר לה כי מדובר בטעות אנוש , וכי העניין יימסר לטיפול . 
כיוון שעברו ימים אחדים והטעות לא תוקנה , פנתה לרשות להגנת הצרכן בהסתדרות . 
לאחר התערבותו של יועץ הרשות לענייני מזון , ד"ר יורם מלבסקי , הודיעה 
הנהלת השופרסל כי תחליף את כל התוויות השגויות בתוויות מתוקנות . 
מנהל השיווק וסמנכ"ל השופרסל , מרדכי קריינר , אישר בתגובה לפנייתנו 
כי אכן היתה טעות בתרגום וכבר נשלחו לכל נקודות המכירה התוויות חדשות ובהן 
הוצאו המלים " ללא כולסטרול " . הצרכנית גיורא העירה את אוזנינו לסימון 
במוצר אחר , שלדעתה גם הוא מטעה . מדובר בגבינה מסוג " גודה " , המיובאת 
אף היא מארה"ב , במסגרת חודש אמריקה בשופרסל . על האריזה סומן באנגלית : 
( חלב כחוש בחלקו ) וכן ( שומן ) % 62 . על אריזה אחרת סומן באנגלית : 
( חלב כחוש מפוסטר ) ללא ציון אחוז השומן . בשני המקרים הסימון בעברית 
היה : " עשוי מחלב דל שומן , אחוז שומן % 62 " . שואלת הקוראת : אם הגבינה 
עשויה מחלב דל שומן , איך ייתכן שהיא מכילה אחוז כה גבוה של שומן ? מנהל 
שירות המזון במשרד הבריאות , דניאל רייכמן , שבדק את התוויות , קבע כי 
במקרה זה , הסימון נעשה בהתאם לתקן הישראלי . מתברר , שבניגוד לתקן הישראלי , 
אין התקן האמריקאי דורש לסמן את אחוז השומן בגבינות . נשאלת השאלה , מנין 
האחוז הגבוה של שומן אם משתמשים בחלב רזה ? רייכמן מסביר , כי בעת הייצור 
מרכזים את החלב ושואבים ממנו את השומן ( בחלב רזה יש בדרך כלל % 1 שומן , 
ואילו בחלב מלא כ%3 שומן ) , וכך מגיעים לאחוז הדרוש . רייכמן מסכים , 
כי על אף שהסימון נעשה כחוק , יש בו אולי כדי להטעות . מסקנה : צריך 
לשנות את התקן . 
