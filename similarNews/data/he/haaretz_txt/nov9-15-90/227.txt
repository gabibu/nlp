מזרח סעודיה ( ע"ר ) . במחנות ארעיים שהוקמו בסעודיה ובנסיכויות המאוחדות 
מתאמנים בימים אלה 000 , 7 מתנדבים כווייתים לקראת מלחמה עם עיראק . כרסיהם 
הסגלגלות ורגליהם הדקות מעידים על החיים הטובים שהיו להם באמירות העשירה 
לפני הפלישה העיראקית , אך גם על העובדה שהם עדיין רחוקים מאוד מכושר לחימה 
נאות . עם זאת , אילו אפשר היה לנצח מלחמה בהתלהבות בלבד , היו המתנדבים 
הללו כבר עכשיו בכוויית סיטי . רבים מהם חשו להתנדב בשגרירויות כוויית ברחבי 
העולם ושילמו בעד נסיעתם למחנות האימונים שלהם . " אנו מקווים כי נהיה החיילים 
הראשונים שיחזרו לכוויית . אנו כולנו מוכנים להילחם ולמות למען אללה ולמען 
ארצנו " , אמר קולונל סידי סאלח א - שמיירי , קצין הצבא הכווייתי המופקד 
על אימוני המתנדבים . במחנה האימונים הסעודי צעדו בסך 006 מתנדבים בתוך ענן 
אבק , וקראו בקצב סיסמאות כמו : " אללה , כוויית , האמיר " . רמקולים 
השמיעו שירים פטריוטים לחיזוק לב הלוחמים . " הגיע הזמן לצאת לארצנו ולהילחם 
נגד עיראק . הגיע הזמן להתגייס לצבא " , נאמר באחד השירים . הקבוצה הראשונה 
של המתנדבים כבר מתאמנת שלושה שבועות , אולם אף לא אחד מהם החזיק רובה ביד . 
קולונל א - שמיירי אמר כי הם יתחילו להתאמן בנשק קל ובמקלעים כבר השבוע 
והוסיף כי יש מספיק נשק לכולם . בסעודיה נפוצו שמועות כי כוחות הברית מהססים 
לתת נשק בידי הכווייתים מחשש שהם יתחילו את המלחמה בעצמם . עדיין לא ברור 
כיצד ישתלבו המתנדבים במהלך המלחמה אם תפרוץ . בין היתר מדובר שהם ישמשו 
תגבורת לצבא הסדיר הכווייתי המוצב בסעודיה והמונה 005 , 4 חיילים . 
