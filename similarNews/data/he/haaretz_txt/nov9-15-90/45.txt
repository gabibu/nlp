לייפציג ( רויטר ) . שלטונות עיריית לייפציג עלולים לבטל את המשחק האחרון 
בין נבחרות מזרח ומערב גרמניה , עקב האיום באלימות מצד אוהדי כדורגל אמר 
אתמול דובר העיריה . " אנו מודאגים מאוד לגבי הבטחון , אמר הדובר , ריינהארדט 
בוהז , בהתייחסו למשחק המשחק האחרון בין שתי הנבחרות הגרמניות , לפני שתוקם 
נבחרת מאוחדת , אמור להתקיים כאן ב - 12 בנובמבר . בשבת האחרונה ירתה משטרת 
לייפציג באדם אחד למוות ופצעה קשה שלושה אחרים , בנסיון לבלום השתוללות 
אוהדי כדורגל בעיר . כמה ימים קודם לכן השתוללו בלוכסמבורג אוהדי כדורגל 
ממערב גרמניה . 
