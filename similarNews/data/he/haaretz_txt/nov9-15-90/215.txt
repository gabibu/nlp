מנהל המחלקה לאפידמיולוגיה קלינית במרכז הרפואי שיבא , פרוף ברוך מודן , 
זכה בפרס קרן סמואל ופאולה אלקלס ז"ל לשנת 0991 . הפרס בסך 51 אלף פראנקים 
שווייצריים ניתן לצורך ביצוע מחקרים עתידיים . פרוף מודן נבחר פה אחד על 
פי המלצת המדען הראשי של משרד הבריאות , פרוף עודד אברמסקי . הפרס ניתן 
לו על מפעל חייו ותרומתו המדעית והציבורית בתחום האפידמיולוגיה הקלינית . 
פרוף אברמסקי ציין כי הפרס הוענק עבור התרומה לעריכת מחקרים אפידמיולוגיים 
שתרמו להבנת מחלות כמו סכרת ולחץ דם , ועל מחקרים בהתפתחות מחלות , כמו 
לדוגמא הקשר בין הקרנות למחלת גזזת והופעת גידולים אחרים . זו השנה הרביעית 
שהפרס מחולק לאנשי רפואה . בעבר קיבלו את הפרס פרוף גדעון אורצקי מהמרכז 
הרפואי " הדסה " , פרוף שמעון גליק , כדיקן הפקולטה למדעי הבריאות באוניברסיטת 
בן גוריון וד"ר איתן ברנע מבית החולים רמב"ם בחיפה . 
