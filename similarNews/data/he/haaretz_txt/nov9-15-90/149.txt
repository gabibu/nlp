( ע ) . לבית המשפט המחוזי בתל - אביב הוגש ביום ששי כתב אישום נגד רוני 
לייבוביץ , בן 73 מהרצליה , שנודע כ"שודד על האופנוע " . כתב האישום , 
המשתרע על פני 11 עמודים , מייחס ללייבוביץ 22 אישומים של מעשי שוד בנסיבות 
מחמירות . התובעת , עו"ד דבורה חן , מציינת כי במשך כשנה וחצי ביצע לייבוביץ 
שורה ארוכה של מעשי שוד בסניפי בנקים , תוך שהוא משתמש בנשק ומאיים בו על 
עובדי הבנק ולקוחותיו . בחלק מהמקרים , נטען בכתב האישום , אף ירה לייבוביץ 
בנשק כדי לקדם את ביצוע השוד וכדי להימלט מהמקום ללא הפרעה . שלל מעשי השוד 
של לייבוביץ הסתכם בלמעלה מ003 אלף שקל . בעת שאותר על - ידי אנשי המשטרה 
הוא נמלט מהמקום באמצעות אופנוע , בו השתמש בעת ביצוע כל מעשי השוד , ונלכד 
רק לאחר מרדף משטרתי . בכתב האישום נטען עוד , כי במהלך השוד בסניף בל"ל 
ברמת - אביב , ניגש הנאשם למכשיר הכספומט , שחלקו האחורי מצוי בתוך הסניף , 
וניסה לפתוח אותו על ידי סיבוב הידית . קפידבינבסניף הבנק הבינלאומי בהרצליה 
אמרה הכספרית בסניף לנאשם כי מפתחות הקופה אינם ברשותה , ואז חטף לייבוביץ 
מהמקום חותמת עם תאריכים של הבנק ונמלט מהמקום . גם מסניף דיסקונט ברמת - 
גן שדד הנאשם , בנוסף ל590 , 31 שקלים , חותמת תאריך של הסניף . בסניף 
בנק הפועלים ברחוב פנקס בתל - אביב שדד לייבוביץ , בנוסף ל820 , 43 שקל 
מכספי הבנק , גם סך של 437 , 2 שקל מאחד מלקוחות הסניף , שעמד ליד הדלפק 
של הכספרית שנשדדה . עם סיום השוד בסניף הבינלאומי בהרצליה , יצא אחרי הנאשם 
אחד הלקוחות שצעק לכספרית במהלך השוד לא לתת לנאשם את הכסף , מאחר שמדובר 
באקדח צעצוע . הוא התקרב לעבר לייבוביץ במטרה למנוע ממנו להימלט . בתגובה 
ירה לייבוביץ ירייה אחת בתקרה והלקוח נאלץ לסגת חזרה . בעת השוד בסניף בנק 
הפועלים ברעננה , ירד מנהל הסניף לקומה הראשונה בה התבצע השוד . הנאשם 
כיוון אליו את האקדח ודרש ממנו לחזור לקומה השנייה . המנהל חשש לחייו ופעל 
כפי שלייבוביץ דרש ממנו . במהלך השוד בסניף בנק אמריקאי - ישראלי בשדרות 
מוריה בחיפה , התקרב לעבר הנאשם עובד של הבנק . לייבוביץ הורה לו להיכנס 
חזרה לחדר המנהל ואמר לו : " אני אירה בך " . בכדי להמחיש את רצינות כוונותיו , 
ירה לייבוביץ ירייה אחת שפגעה במנורת נאון בתקרה , ששבריה התפזרו לכל עבר 
וסיכנו את הנוכחים בבנק . בשוד בבנק הפועלים בנוף - ים בהרצליה , סירב אחד 
הלקוחות להישמע להוראת הנאשם לשכב על הרצפה . לייבוביץ התקרב אליו וסימן 
לו באקדחו להיכנס לחדר המנהל . הלקוח סירב ורק לאחר שהנאשם ירה מאקדחו , 
ציית הלקוח ונכנס לחדר המנהל . לייבוביץ לא הסתפק בסך של 977 , 5 שקל מכספי 
סניף בנק הפועלים ברמת - גן , ונטל מהדלפק שקית השייכת לאחד מלקוחות הסניף 
שהכילה 000 , 7 שקל . קפידבינהתובעת ביקשה מבית המשפט לקיים את המשפט בהרכב 
של שלושה שופטים לאור חומרת העבירות , ריבוין והחשיבות הציבורית של התיק . 
היא הסבירה כי העונש הקבוע בחוק עבור כל אחת מ22 העבירות הוא 02 שנה , 
ועל כן עדיף הרכב של שלושה שופטים , שיכריע בעניין העונש . התובעת ציינה 
כי לייבוביץ הודה במשטרה בעבירות המיוחסות לו ולכן לא נראה כי המשפט יתארך . 
התובעת ביקשה עוד מבית המשפט לעצור את רוני לייבוביץ עד תום ההליכים . היא 
טענה כי במעשי השוד שביצע , באופן שיטתי ובמשך תקופה ארוכה , הוא הוכיח 
בעליל כי הוא מהווה סיכון לציבור , וכי קיים חשש שיימלט מאימת הדין . הדיון 
בבקשה יתקיים היום . 
