בכל פעם שהוותיקים מתגעגעים לימים עברו , ונאנחים כי מה שקורה עכשיו זה - 
לא - מה - שהיה , מתריסים כלפיהם הצעירים , כי אין זה נכון שפעם היה טוב 
יותר . מחלוקת ניצחית זו , שמקורה לא רק בפער - דורות ובהבדלי השקפה ותפיסה , 
חוזרת על עצמה בכל פעם שספורטאי ישראלי , קבוצה או נבחרת , נקלעים בחוסר 
אונים לפרשת דרכים . כמו שקורה בימים אלה , בצורה מוחשית ביותר , עם הכדורגלנים 
האולימפיים שלנו . אחרי התבוסות בברה"ם ובצכיה , הושג בשבוע שעבר באשדוד 
ניצחון מעודד על הפולנים , כדי להעלות במקצת את המוראל השפוף ולשקם את הביטחון 
המעורער לפני היעד הממשי : המשחק הקדם אולימפי הראשון שלנו ביום ד של השבוע 
הבא ביוון , בבית 8 באירופה , הכולל גם את שוודיה וקפריסין . צעירינו 
שאבו עידוד מן ההישג באשדוד , הגם שלא טישטש את הליקויים האופייניים וחשף 
מחדש נקודות תורפה גלויות . השאלה החשובה כרגע אינה , אם המאמנים יצחק שניאור 
ויעקב גרונדמן ימצאו את הנוסחה לייצוב המערך העורפי החדיר , לשיפור הכושר 
ולהגברת הקצב ; גם לא אם יוותרו על קישור דפנסיווי , או יהמרו על חוד התקפי 
יותר . לדעתי , מתמקדת הבעיה בשתי שאלות פשוטות : האם הכדורגלן הישראלי 
הצעיר , מתחת לגיל 12 , מסוגל לשחק אחרת מכפי שהורגל מילדותו ? והאם בן 
הדור הזה , כפי שהוא נראה ופועל כל ימות השנה , פחות מוכשר מקודמו ? גם 
אם קשה מאד להגיע לנוסחה מקובלת על הכל , לקביעת דירוג איכותי של יחידים 
בספורט קבוצתי כמעט הכל תמימי דעים , כי מצויים כיום בעולם כדורגלנים מעטים , 
אם בכלל , שראוי להזכירם בנשימה אחת עם לה , קרויף , בקנאאר , שקאש , 
אזביו , פלאטיני וי צרלטון . יאמרו מראדונה , ואן באסטן וחליט ; אבל 
יש דעות אחרות . מה שאינו שנוי במחלוקת : תור - הזהב חלף . פס - הייצור 
מפיק כיום כוכבים ברמת - גימור שונה . התופעה העולמית לא פסחה עלינו . כוכבם 
של חודורוב , שפיגלר , שפיגל , סטלמך , גלזר , אבי כהן ואחרים דרך בגיל 
צעיר , ומי שקלט אותם בגיל 5161 ידע לאן יגיעו . לא בכדי נישא שמם בהערצה 
בפי מאות אלפים , ותרומתם לכדורגל ניכרת עד היום ומעוררת געגועים . לא 
רק בקרב הוותיקים . הם צמחו על קרקע שונה , באוירה אחרת , כשלסמל שעל 
חולצתם משמעות רבה יותר מאשר לשורה האחרונה בחשבון הבנק כיום . עם כל הכבוד , 
אין יורשיהם הצעירים יכולים לעמוד מולם בשום תחרות , משום בחינה . אפילו 
לא המוכשרים והטובים שבהם , אם להזכיר רק את נין , בן שמעון , זוהר , 
נמני , ברקוביץ תקוות העתיד שלנו ויסלחו לי אם שכחתי עוד כמה מהם . 
הסיכוי שלהם לשחזר את הישגי העבר של בני גילם קלוש , לאו דווקא באשמתם . 
יש הרבה סיבות טובות להתרפק גם על הישגי נבחרות ישראליות בוגרות , מחושלות 
ויעילות , שלמעשה התבססו על הנוער המצטיין ושאבו ממנו את שחקני - המפתח . 
ההצלחה בשתי אולימפיאדות , כשבמכסיקו 8691 החמצנו את חצי הגמר ההיסטורי 
רק בהגרלה אכזרית , נשארה בגדר חלום . מיגבלת הגיל ( עד 12 ) , שהונהגה 
למשחקי 2991 בברצלונה , יש בה לכאורה קושי מסויים אך גם תועלת לא מבוטלת . 
אסור לשכוח , כי שנים רבות נהנו הנבחרות ה"חובבניות " של מזרח אירופה 
מעדיפת עצומה , כאשר שיגרו למעשה לטורנירים אולימפיים את הנבחרות הלאומיות 
עם כל כוכביהן . זו הסיבה לניצחונות הרבים של הונגריה , בריה"ם , יוגוסלוויה 
ונבחרות אחרות מהמזרח . עכשיו הכל שווים , לכאורה , כשעל קו הזינוק גילאי 
02 בנעלי כדורגל . אך מסתבר כי בעימות זה , בין כשרון , נסיון , מקצועיות 
ומסורת , מתקשה הישראלי להתמודד בשוויון כוחות עם יריבים מאירופה , שכל 
כך רצינו להשתלב בה מחדש . לא רק משום שהוא טרוד מדי בבעיות ביטחון , כלכלה 
וחברה ; לא רק מפני שחסרים לו יסודות כמו טכניקה אישית , מהירות וסיבולת ; 
וגם לא משום שמישהו סבור , שההוראות הטקטיות שהוא מקבל מנוגדות לצרכים 
ואינן עולות בקנה אחד עם המנטליות והאופי , הכישורים ויכולת הביצוע . מה 
שהספיק להישגים גדולים לפני 0203 שנה , לא די בו כיום אף לא להצלחה ישראלית 
צנועה . את הסיבות צריך לחפש בבית , בחוג המשפחה , בבית הספר , בחינוך 
הכללי , ברחוב , במועדון ולבסוף במגרש הכדורגל וביציעים המקיפים אותו , 
לרוב באוירה עצבנית ומתוחה העומדת בסתירה מוחלטת לכמה מיעדיה האמיתיים של 
התמודדות ספורטיווית . הצעיר הישראלי שוב אינו " חולה כדורגל " , ולא מכר 
למשחק הפופולרי . יש לו סדרי עדיפויות משלו גם בספורט אם להזכיר רק טניס 
וכדורסל והוא מעדיף צורת בילוי אחרת : קנקן בירה בפאב , דיסקוטקים , 
הימורי טוטו ולוטו . אורח החיים הכללי השתנה מן היסוד ; רק הכדורגל שלנו 
נשאר כשהיה . מעט מאד איכות , הנאה ובידור ; יותר מדי שיגרה ושעמום . 
בתל אביב הקטנה , כשלא היו רמזורים ; כשבגרוש היה חור ; כשבתנובה אכלו 
לן ; כשלא היו טלויזיות , וקמנים וקומפקט - דיסקים ; כשילדים שיחקו בגולים 
ובדמקה במקום בקלפים וברולטה התכוננו שבוע שלם למשחק ליגה בכדורגל ותיכננו 
כיצד " להתפלח " בעד הגדר לאיצטדיון המכביה שעל גדות הירקון , או למגרש 
הפועל הישן שליד הוואדי בשכונת מונטיפיורי . היום מציעים לאוהדי הכדורגל 
מושבים נוחים ותאי כבוד , אבל אין קופצים רבים אלא פעמיים - שלוש בשנה . 
ואם תרצו גם זה , בעצם , עושה את כל ההבדל . 
