נושא הלימוד בבתי הספר השנה הוא " עלייה וקליטה " . וכרגיל , כאשר משרד 
החינוך קובע נושא , כל העוסק בהפקת הצגות תיאטרון לציבור הצרכנים מהגדולים 
בארץ , תלמידי בתי - הספר , מסתער עליו . תיאטרון החאן הזמין ממרים קיני 
מחזה על עלייה וקליטה , והיא הסכימה בחפץ לב : " כשהוחלט להפוך את הנושא 
הזה לנושא שנתי , כאילו נתנו לי מתנה . אני בעצמי פליטה , הגעתי לארץ 
מאוסטריה ב0591 . הייתי ילדה בת שמונה , ולמרות שהייתי מספיק צעירה להתגבר 
על המבטא ושאר הבעיות , ההיטמעות בחברה הישראלית והלחץ האדיר שהיא מפעילה 
להפוך אותך לאחד ממנה , חרוטים בי עד היום . ההזמנה של החאן נתנה לי לגיטימציה 
מלאה לעסוק בדלקות , שהיום הן כבר לא דלקות אלא רק סימנים על העור " . גיבורת 
המחזה " אתה קולט אותי " היא תיכוניסטית ישראלית חוצפנית ושאפתנית , שתגשים 
בכל מחיר את חלומה להיות עיתונאית . עורך המקומון מטיל עליה משימה ראשונה , 
לכתוב כתבה על עלייה , ותגובתה מוכרת : " אבל מה אני כבר יכולה לכתוב 
על עלייה וקליטה שעוד לא כתבו ? נמאס ! בוקר , צהריים וערב , קולטים , 
קולטים , קולטים . אתה פותח עיתון עלייה וקליטה ; בורח לרדיו עלייה 
וקליטה ; תוכנית בידור בטלוויזיה עלייה וקליטה . אפשר לחשוב שזאת הבעיה 
היחידה שיש במדינה הזאת " . אז מה כבר יכולה קיני לכתוב על עלייה וקליטה שעוד 
לא כתבו ? " נפגשתי עם הרבה עולים , ביניהם בני נוער בפנימיות . התברר 
לי שגל העלייה הזה דומה מאוד לגל שעמו הגעתי אני . זו אינה עלייה כי אם 
הגירה : כמונו , גם העולים שבאים עכשיו הם פליטים , עקורים , שלא יודעים 
כלום על יהדות חוץ מהעובדה שהם יהודים . הם בטח לא ציונים . " מאפיין 
בולט נוסף שלהם הוא ההתנשאות האדירה . הם לא אומרים את זה , אבל בעקיפין 
אפשר להבין שהם חושבים שאנחנו לוונטינים , שירדנו מהעצים קצת מאוחר מדי . 
תרבות בעיניהם זה כל דבר שנוצר עד 7191 טולסטוי , צכוב . על דברים שנוצרו 
אחר כך הם אומרים , זה לא תרבות , ואי אפשר לשכנע אותם . אני מדגישה שכל 
זה לא בהכרח שלילי בעיני . נדמה לי שאם בודקים את התרומה של עליות מסוג 
זה בהשוואה לתרומה של עליות אידיאולוגיות , מתברר שתרומתן של הראשונות לבניין 
הארץ היא הרבה יותר משמעותית " . את המאפיינים הללו ניסתה קיני לשקף בעלילה 
ובדמויות במחזה . יעל , הגיבורה הישראלית , פוגשת באלינה , עולה רוסיה , 
בנסיבות לגמרי לא רגילות . בניסיונה למצוא זווית מקורית לכתבה על עלייה 
וקליטה , מתחזה יעל לעולה ועוברת את מסלול הקליטה שעוברת עולה צעירה . 
השתיים נפגשות בחדר קטן בפנימייה , ועד שמתבררת התרמית , צצים ועולים הפערים 
בין השתיים . אלינה , בעלת אופי חזק , היא אינטליגנטית ואינטלקטואלית , 
תולעת ספרים וסופרת מתחילה . היא לא מוכנה לקרוא בעברית כי השפה נשמעת 
לה כמו " רעש באוזניים " . המציאות הישראלית היא בשבילה " ואקום " , כולם 
טפשים והיא רוצה לחזור למוסקווה . יעל קרייריסטית , חסרת נימוס , אגרסיווית , 
ומוכנה לנקוט כל צעד כדי להשיג את מטרתה , גם אם הדבר כרוך בפגיעה בסובבים 
אותה , ביניהם אלינה . לעימות מתלווים גם סיפורי צד על אהבות נעורים ועל 
מבוגרים שמשקפים בהתנהגותם גישות שונות בתהליך הקליטה . קיני מזהה את עצמה 
גם כיעל וגם כאלינה . " אצל אלינה הדגשתי מאוד את קשיי השפה , כי חוויתי 
ואני עדיין חווה אותם בעצמי . אין לי כישרון לשפות , ולמרות זאת אני נאלצת 
לחיות , לחלום ולחשוב בשלוש שפות בבת אחת . יעל , בארוגנטית שלה , לוקחת 
טרמף על הבעיות של אלינה כדי להתקדם . מבחינה זאת היא משקפת מעין הלקאה 
עצמית שלי : גם אני כותבת על העולים . גם אני מרוויחה את לחמי מהכאב , 
הצער והצרות של האחרים , אבל הדואליות הזאת היא בלתי נמנעת " . את ההצגה 
ביים יצחק שאולי . משתתפים בה עדי בנטוב , גולי גולדשטיין - אראל , גל 
זייד , מוטי כץ , אריה צרנר ועליזה רוזן . ההצגה מועלית בתיאטרון החאן , 
וקייני מקווה שקהל היעד יהיה " כל המשפחה " . היא סבורה שבפעם הבאה שתתמודד 
עם הנושא , תעסוק בנושא הזרות והעקרות של אדם מבוגר , לאחר שמיצתה את חוויותיה 
כילדה עולה . 
