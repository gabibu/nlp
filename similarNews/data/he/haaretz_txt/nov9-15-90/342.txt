מזכיר המרכז החקלאי , שמחה אסף , טען אתמול שהשלב הבא במדיניותו של משרד 
האוצר בתחום החקלאות יהיה התרת יבוא מתחרה של מוצרי חקלאות במחירי היצף . 
הוא הצהיר שארגוני החקלאים יפתחו כבר עתה במהלכים למנוע יבוא זה . אסף , 
שדיבר בישיבה של ראשי המרכז החקלאי , התריע שהתרת יבוא מתחרה של מוצרים 
חקלאיים עלולה להנחית מכת מוות על משקים רבים ולזרז את התהליך של נטישת החקלאות . 
לדבריו , בשלוש השנים האחרונות קטן מספר העוסקים בחקלאות ב%51 . הוא התייחס 
למגמת האוצר להביא לביטול הסובסידיות ולהפסקת התכנון בחקלאות , וטען שצעדים 
אלה יחמירו מאד את מצבו של היצרן החקלאי , שכן הם יגרמו לעליית מחירים שתביא 
לירידה בצריכה של תוצרת חקלאית טרייה . לדברי אסף , הניסיון מראה שירידה 
בצריכה עלולה להגיע לכדי % 01 , והיא תגרום להצטברות של מלאי תוצרת במחסני 
החקלאים . ביטול הסובסידיות והפסקת התכנון בענפי החקלאות יפגעו בראש וראשונה 
בישובי הספר , אמר אסף . לדבריו , עקב הפסקת תרומתו של המחיר המובטח לריסון 
העלייה במדד , קיים חשש לשיבוש באספקה הסדירה של תוצרת חקלאית . " לא 
ניתן לבצע את התכנון החקלאי ללא מכשיר הסובסידיות " , הטעים מזכיר המרכז 
החקלאי . " ברגע שהן ייעלמו , תגבר מאד המוטיווציה להברחות של תוצרת טרייה 
מהשטחים לתחומי הקו הירוק , דבר שימנע מקופת המדינה הכנסות מתשלומי מע"ם , 
היטל - ויסות ומס הכנסה " . 
