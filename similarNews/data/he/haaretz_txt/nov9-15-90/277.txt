מראות ההתפרעות בירושלים , בעת הלווייתו של מאיר כהנא , החזירו אותי אל 
הלילה שבו נרצח אמיל גרינצוייג , בפברואר 3891 . במהומה שקמה בחזית משרד 
ראש הממשלה הסתמנו אז לפחות שני מאפיינים של אספסוף : התלהטות - מוחין המנתקת 
את האספסוף מן המציאות , וחיסול השליטה של אליל ההערצה ( אז מנחם בגין ) 
על מעריציו המטורפים . גם לאחר שכבר היה ברור לכל שאדם נרצח ואחרים נפצעו , 
וכתמי דם גדולים האדימו על מרצפות האבן , המשיך האספסוף לשיר ולשאוג " בגין 
מלך ישראל " ו"אריק מלך ישראל " . דקות אחדות לפני שיצא ראש הממשלה לומר 
לאמצעי התקשורת את דברי הגינוי וההסתייגות שלו מן הרצח , ביקשו עוזריו להסות 
את ההמון המשולהב וקראו לו להפסיק לשיר . לפחות זאת . מול המיקרופונים והמצלמות 
של אמצעי התקשורת מן הארץ ומן העולם הצטייר מחזה זוועה סוריאליסטי : מכאן 
דם שפוך ומכאן המון רוקד , מניף זרועותיו וצווח במלוא גרונו שירי תהילה 
לשני המלכים . אבל , כאן קרה מה שקורה לשליטים המניחים לאספסוף חסידים להתפרע : 
ההמון לא נענה להם ולשליחיהם , והמשיך לצווח , לרקוד , לנתר ולהניף שלטים . 
הדם שנשפך לא הפריע להמון , ואולי אף ליבה את יצריו . זאת התמונה ששודרה 
אז בתחנות הטלוויזיה משני עברי האוקיאנוס . בשבוע שעבר שודרו תמונות האספסוף 
בפעולה סביב מסע ההלוויה של מאיר כהנא . זה שנים מתקשה הליכוד לספק את 
הצרכים הייצריים של האספסוף , כי עכשיו הליכוד בשלטון . כשהיו מפא"י , 
מפלגת העבודה או המערך בשלטון עמד מנחם בגין על מרפסות ושיסה בהם את ההמון 
. " היום אתן את הפקודה דם ! " , זעק מן המרפסת בכיכר ציון בירושלים , 
ושיסה את ההמון המפגין נגד השילומים בכנסת ישראל . בשנים מאוחרות יותר 
ניסה ההמון את גאולה כהן ואת חבריה . בהלווייתו של כהנא לא רצו אותה . קראו 
לה להסתלק משם , כי לא סיפקה את הסחורה שקיוו לה . רק מאיר כהנא הבין וידע 
שעליו לקבוע את מטהו בשוק מחנה יהודה , ונתן להם השכם והערב את מה שביקשו 
את ההסתה והשילהוב , חומרי הדלק להתלהטות היצרים . הם ביקשו לשמוע התבטאויות 
ברמה הנמוכה ביותר , והם הוסיפו את התוספות המיניות . הוא זעק כאחוז - 
תזזית , כשפניו מתעוותים ופיו מתעקם " ערבים החוצה ! " . ואם לא היו 
שוטרים בסביבה , הוסיף " מוות לערבים ! " . וחסידיו הוסיפו תיאורים מיניים 
משפילים ליריבים מן השמאל הישראלי . האספסוף בארץ אוהב להתקשט באדרת ובנוצות 
לא לו , להתחפש לאחר , לפטריוט מלידה . בין אלה הזועקים לבעלות על הפטריוטיזם 
בארץ יש המוכרים לכתבים לענייני פלילים מעבודתם , או כאלה שמעולם לא שירתו 
בצה"ל , חילונים או אברכים . יש ביניהם גם אנשים שהתגוררו תקופות שונות 
בבתי - מחסה ממשלתיים . וגם רוכלים שאינם נמנים עם משלמי המסים המופלגים . 
קשה לומר עליהם שהם חסידי הסדר הציבורי , ומקום שתגרה בו הם שם . ראשם 
מתלהט מהר ואגרופיהם מגרדים לשחרור לחצים . בקיצור , מילוי חובות שמטילה 
המדינה על אזרחיה אינו מאפיין של רבים בהמון הזה . אבל , בהתגודדם יחדיו , 
ובמיוחד בקבוצות גדולות , הם רואים עצמם עוסקים - מורשים בענף הפטריוטיזם 
הצרוף . כל מי שדעתו אינה מקובלת עליהם , במיוחד אם הוא משכיל , ייקרא 
בוגד , הראוי לכל עונש . ושוב , כמעט כל העונשים שהם מאחלים ליריביהם 
לקוחים מן הגינקולוגיה השימושית . ואין גבורה גדולה בהטחת " בוגד ! " 
במי שהוא חייל או קצין במילואים . לפתע , בהבל פה , יכול בריון חמום - 
מוח , שלא שירת בצבא , לחוש עצמו מתנשא על מי שמשרת . לראות עצמו פטריוט 
גדול יותר מאובייקט התקיפה , המילולית או הפיסית . קפמאבינזה יכול היה 
לעורר חיוכים , אילמלא התוצאות וההיבטים הטרגיים . וזה יכול להיות מחליא 
ומגעיל , כאשר הבריונים הללו לובשים את אדרת הלוחמים הנועזים על כבוד האומה . 
כמו שאירע , למשל , בבית - שאן בנובמבר 4791 , לאחר שלוחמי צה"ל חיסלו 
בקרב חוליית מחבלים , שחדרה לעיירה . כאשר היה הקרב בעיצומו , הסתתרו 
אלה וטוב שהסתתרו ולא הפריעו ללוחמים אך כאשר נתחוור להם , מעל כל ספק , 
שאין נשקפת להם סכנה , או אז החליטו ללמד את המחבלים ( המתים ! ) לקח . 
הם פרצו בריצת אמוק אל הבית שהותקף , תפסו את גוויות המחבלים ( ובריצתם 
תפסו גם את גופתו של קורבן יהודי ) , השליכו את הגוויות מבעד לחלון אל 
האספסוף המשולהב , הממתין לגוויות בידיים מושטות ובקול צהלה . אחר כך הציתו 
אותן . היה גם מי שרץ להביא סכין קצבים , לבתר את הגוויות . אלא שברגע 
זה התערבו כוחות הביטחון , הרחיקו את המשולהבים , נטלו את גופות הערבים 
ואת גופות היהודים , והאספסוף נאלץ להסתפק בקריאות קצובות . התמונות פורסמו 
ברחבי העולם . התנהגות דומה היתה , רק קצת קודם לכן , בקרית שמונה , לאחר 
חדירת המחבלים . אלא ששם היו כוחות הביטחון ערים יותר ומנעו את התלהטות 
ההמון בעודה באיבה . מאחר שכך , יצאו מפגינים אל משכן הכנסת בירושלים , 
להתפרע ולהתלהט שם . היה מי שעודדם לכך , וגם שכר את האוטובוסים . אבל , 
כאשר ביקר למחרת נשיא המדינה דאז , הפרופסור אפרים קציר , בקרית שמונה , 
אמר לו משה גואטה , שבנו וכלתו נרצחו בידי המחבלים : " המפגינים שהתפרעו 
ליד הכנסת בירושלים אינם מייצגים אותנו . הם מנסים לנצל את סבל המשפחות 
השכולות כדי להציג דרישות ולקבל הטבות " . יוסף שטרית , שאישתו ושלושת ילדיו 
נרצחו , אמר לנשיא : " אינני רוצה שאלה שהפגינו בירושלים ייצגו אותנו . 
אני מתבייש בהפגנה הזאת " . את ההפגנה אירגנו אנשי הליכוד בקרית - שמונה . 
השלטון , בימים ההם , היה בידי המערך . תנועתו של כהנא עוד לא קמה . 
אליאס קאנטי , שקיבל את פרס נובל לספרות על ספרו " ההמון והכוח , כתב 
בו שהאירוע החשוב ביותר במסגרת ההמון הוא ההתפרקות , שבלעדיה אין ההמון 
קיים למעשה . התפרקות היצרים היא שיוצרת ומגבשת אותו . זה הרגע , שבו 
כל המשתייכים להמון פורקים ומשילים מעליהם את ייחודם ואת ההבדלים שביניהם , 
ומרגישים שווים זה לזה . ממשיך קאנטי : " בדוחק הזה , בצפיפות הזאת , 
כשאין מרחק ורווח בין איש לאיש וגוף נצמד אל גוף קרוב כל אדם לזולתו ממש 
כשם שהוא קרוב לעצמו ואז אופפת הרגשה נפלאה , מרוממת , של הקלה , של השתחררות . 
ובשביל הרגע המבורך הזה , שבו אין איש מרומם או נעלה מרעהו , בשביל הרגע 
הזה נעשים בני - אדם להמון . " אולם רגע ההתפרקות , כה נחפץ וכה מאושר , 
טומן בחובו את זרע כליונו . הוא מושתת על אשליה . האנשים המרגישים לפתע 
שהם שווים לא הפכו להיות שווים באמת . ולעולם לא ירגישו את עצמם שווים " . 
במישור המעשי , נאמנותו של האספסוף אינה מונחת בכיסו של אף מנהיג . ההמון 
נאמן רק לעצמו . הוא קפיץ האלימות המשתחרר במהלומה . לעתים קרובות בתגרה 
על שטח מחיה בשוק , או בסכסוך בין משפחות שכנות . פוליטיקאי חכם לא ישלה 
את עצמו שנאמנותם של אלה מונחת בקופסתו . מי שהיה נאמן לבגין עבר לגאולה 
כהן , ומגאולה כהן אל מאיר כהנא . ומי יירש את מאיר כהנא ? גנדי ? 
