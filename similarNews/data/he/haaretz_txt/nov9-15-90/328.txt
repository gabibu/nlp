הוועדה המרכזת של ההסתדרות אישרה אתמול את סל השירותים של קופת - חולים הכללית . 
הסל , המצלם מצב קיים , כולל את כל שירותי הרפואה הבסיסיים , כמו סוגי 
ניתוחים אלקטיוויים לרבות כיסוי ההוצאות של כל התותבות להשתלה פנימית כמו 
מפרקים , קוצבי לב ובדיקות וטיפול בשיטות של טכנולוגיה מתקדמת . הסל כולל 
טיפול פריון לגבר ולאישה לילד הראשון , אבל חסר טיפול פסיכיאטרי וסיעודי . 
בנושא גריאטריה כולל הסל רק מקרים של גריאטריה חריפה ושיקומית , לתקופה 
של שלושה חודשים עד חצי שנה . מזכיר ההסתדרות , ח"ך ישראל קיסר , הבהיר 
לחברי הוועדה המרכזת שתבעו הרחבת הסל בעיקר בתחום הגריאטריה , כי קופת - 
חולים הכללית לא מסוגלת כיום להרחיב את שירותיה , בשל בעיות תקציביות קשות 
שעליה לפתור קודם להרחבת השירותים . יחד עם זאת , הוסיף קיסר , עליה לשפר 
את השירותים הניתנים על ידה , ולהבטיח שהנזקקים לשירותיה בכל רחבי הארץ 
יקבלו אותו . קיסר הבהיר שכל הרחבה של סל שירותי הקופה יהיה חייב את אישורה 
של הוועדה המרכזת . מנכ"ל הקופה , נחום פסה , ציין כי מחובת הקופה להיות 
אמינה ולא לצאת בהכרזות סרק . פסה הוסיף שהממשלה מתכוונת לפגוע ברפואה הציבורית , 
ולטפח שירותי רפואה פרטית . 
