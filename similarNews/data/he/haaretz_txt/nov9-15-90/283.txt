להיות אב חורג , בעיקר אם יש בני עשרה בבית , זוהי קרוב לוודאי אחת המשימות 
המשפילות והקשות ביותר שאדם יכול לקחת על עצמו " , אומר תומס סייבט , פסיכולוג 
לענייני משפחה ונישואים , שהוא גם אחד מ31 מיליון אבות חורגים בארצות הברית . 
אך זו יכולה להיות גם אחת המשימות המספקות ביותר . המיומנויות ההכרחיות 
הדרושות הן חוכמתו של שלמה וסבלנותו של איוב . חוקרים מגיעים למסקנה ש"היחסים 
בין הילד לאב החורג הם אולי הגורם הטוב ביותר לחיזוי תוחלת חייה של משפחה 
חורגת , והם יכולים לגרום הצלחה או כישלון בנישואים שניים " . הואיל ונשים 
זוכות בדרך כלל בחזקה על הילדים במקרי גירושין , חייבים הבעלים החדשים להתרגל 
לחיות עם ילדיו של מישהו אחר . אם הילדים בגיל ההתבגרות תקופה המסוגלת 
לרפות גם את ידיהם של הורים טבעיים האתגר עלול להרוס את הנישואים החדשים . 
אב חורג לילד בן 21 וילדה בת 51 חשב שנישואיו החדשים יהיו מושלמים ; עכשיו 
הוא " מספיק פיקח " , כך הרגיש , כדי להימנע מהשגיאות של נישואיו הראשונים . 
" בואו נצא בסוף השבוע לקמפינג , בואו נלך לסרט , בואו נשחק בריכוז , 
אני אומר להם " , סיפר . " אבל כל שאני מקבל בתמורה הם אותם מבטים של 
לך לעזאזל , והם רצים אל בית אביהם ומספרים לו שאני מחטט בשני אחרי ארוחת 
הערב או שהילדים שלי , המבקרים אצלנו בסופי השבוע , הם מטומטמים " . קונפליקטים 
על טריטוריה ומשמעת , בעיקר עם בני גיל העשרה , הם אחת הסיבות שנישואים 
שניים נכשלים בשיעור גבוה יותר מנישואים ראשונים ; שילדים להורה חורג נושרים 
מבית הספר יותר מאשר ילדים ממשפחות חד - הוריות ; ושמומחים רבים מודאגים 
מההורה שיצמח מאותו ילד כעוס ופגוע . הורים חורגים המתגברים על כעס , 
תסכול ואיבוד יוקרה בעימותים אלה הם לעתים קרובות אלה שנישואיהם החדשים מצליחים . 
ד"ר בנגמין ספוק התנסה בהשפלה שבאה עם ניסיון האבהות החורגת , לאחר שהתחתן 
עם אישה שלה ילדה בת עשר . לדבריו , בעקבות התנסות זאת הוא כתב מחדש פרק 
על אבהות חורגת בספרו " הטיפול בתינוק ובילד " . כמה אבות חורגים מרגישים 
כמו קרובים מרוחקים ולא רצויים , המאריכים מדי בביקורם . ד"ר ניל קאלטר , 
מנהל המרכז לילד ולמשפחה באוניברסיטת מישיגן ומחבר הספר " לגדול עם גט " 
מספר את הסיפור הבא : " אני לא יכולה לסבול את זה " , ייבבה ילדה בת 51 
בפני אמה . " אני מוכרחה ללבוש את חלוק הרחצה שלי בעשר בלילה בבית שלי 
כדי לקחת תפוח מן המקרר , משום שהוא יושב שם בסלון שלנו " . חוקרים ואנשי 
קליניקה מסכימים בדרך כלל שילדים קטנים עשויים לקבל במהירות את עזרתו וסמכותו 
של אב חורג . בני גיל העשרה טרודים במיניותם המשתנה , ועושים מאמצים להשתחרר 
מסמכותם של מבוגרים . " איני יודע איך הצלחתי לעבור את השנה הראשונה ההיא 
בלי להרוג את הילד הזה " , אמר איש עסקים מניו גרסי , אב חורג . עוינות 
הילדים הדאיגה אותו עד שקיבל את העובדה שילדים בגיל העשרה אינם אוהבים לבלות 
את זמנם החופשי בחברת הוריהם הטבעיים , לא כל שכן בחברתו של זר . " בתחילתם 
של נישואים מחדש צריכים אבות חורגים להיות כמו זרים מנומסים בבתיהן של נשותיהם 
החדשות ולשוחח עם הילדים בגיל העשרה , אבל לא להתערב או להפעיל שליטה גדולה 
מדי על חייהם " , אומרת הפסיכולוגית מייביס התרינגטון . 
