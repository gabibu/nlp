" טועה מי שחושב כי פינוי אזורים שונים בביירות על ידי לוחמי מיליציות אחדות 
מבשר את תחילתו של תהליך פירוקן של המיליציות השונות בלבנון מנשקן . בסופו 
של דבר , המיליציות השולטות בכל אזורי המפתח והנקודות האסטרטגיות סביב הבירה 
הלבנונית לא פינו אותם " . כך העריכו בסוף השבוע גורמים צבאיים בכירים המעורים 
במתרחש בלבנון . לדבריהם , פינוי האזורים השונים בבירת לבנון נעשה רק בשוליים 
לא ממוקדים , שהשליטה בהם מאפשרת הפעלת לחץ על הממשל המרכזי . כך , למשל , 
לא פינו אנשי המיליציה הדרוזית של ואליד גונבלאט את אזור עליי ואילו לוחמי 
המיליציה של סמיר געגע לא פינו את נמל ביירות . אזורים אלה הם בעלי חשיבות 
אסטרטגית רבה ולא ברור כלל שלחץ של הממשל המרכזי יוכל להביא לפינויים והעברת 
השליטה בהם לידי צבא לבנון . בהתייחסם להתפתחויות הצפויות בטווח הארוך מעריכים 
הגורמים הצבאיים כי לא ישתנה מהותית המצב של פיזור מוקדי העוצמה הצבאית בין 
המיליציות השונות , ונראה כי אלו ימשיכו להתקיים ולשלוט במובלעות הנמצאות 
היום בשליטתן . ירידתם של לוחמים מארגון אמל מאזור ביירות לכיוון דרום לבנון 
נועד בעיקרו לרצות את הסורים . עם זאת , כאשר יתנגשו האינטרסים של אמל 
עם אלה של השלטון הסורי , לא יהססו ראשי הארגון השיעי לנקוט מדיניות עצמאית . 
על פי הערכת הגורמים הצבאיים לא צפויה מתקפה מתואמת של פלשתינאים ואנשי מיליציות 
שיעיות או אחרות על אזור גזין . כל גורמי הכוח המרוכזים בדרום לבנון מבינים 
היטב כי מתקפה על גזין במגמה לכובשה מידי צד"ל תיחשב לפרובוקציה שישראל לא 
תוכל להשלים עמה . לפיכך , סביר להניח כי הם לא יעזו ליזום מתקפה רחבת 
היקף נגד המובלעת הנוצרית הזו . קפידבינקהיר ( ע"ר ) . מצרים מתחה אתמול 
ביקורת על ישראל , בעקבות דבריו של שר הביטחון משה ארנס , כי ישראל לא 
תאפשר לממשלת לבנון להשתלט מחדש על גזין . " תוכן ההצהרה הזאת מבטא כוונה 
ישראלית שלא לסגת מדרום לבנון בתירוצים קלושים של בטחון " נאמר בהודעה 
של משרד החוץ המצרי . " משרד החוץ קיבל דברים אלה בדאגה עמוקה " , נאמר 
בהמשך . בהודעה קראה מצרים לישראל לכבד את החלטת מועצת הביטחון משנת 7891 , 
הקוראת לנסיגה ישראלית מדרום לבנון , ולהרחבת שלטון המדינה הלבנונית . 
