המשפחות שנותרו עדיין במאהל מעברת הכנסת בירושלים , נערכות לקראת החורף 
ולהמשך שהייה במקום . 31 מן המשפחות עקרו בינתיים מן האוהלים הקטנים לאוהלים 
גדולים בני 52 מ"ר שהתקבלו כתרומה . אוהלים אלה הוצבו על משטחי בטון , 
המונעים חלחול מי הגשמים אל תוך האוהל מלמטה . עם זאת , עמדו האוהלים החדשים 
חלקית בלבד במבחן הגשם העז הראשון שירד על ירושלים . האוהלים מונעים אומנם 
חדירת הגשמים , אולם המים נספגו בבד והוסיפו על הקור העז השורר בלילות בירושלים 
ממילא . בסוף השבוע , נפרשו על האוהלים יריעות ניילון , שתרם קיבוץ נאות - 
מרדכי . עד כה דחו המשפחות במאהל את הצעות משרד השיכון לסיוע בשכר דירה , 
משום החשש שמדובר בפתרון זמני בלבד . השבוע , אמורה עיריית ירושלים להציע 
למשרד השיכון ארבעה אתרים חלופיים להצבתם של קרוואנים . כמו כן , הבטיחה 
העירייה להתקין בדחיפות תאורת חוצות במאהל . זאת , עקב המצב הביטחוני בבירה 
המעורר חרדה אצל דיירי המאהל וילדיהם , השרויים בלילה בחושך , באתר המבודד . 
