משרד רואי החשבון מרון סובל ושות נבחר בימים אלה לרואה החשבון של התעשייה 
הצבאית , לאחר שהפכה בשבוע שעבר מיחידת סמך ממשלתית לחברה עצמאית . על 
תיק הביקורת החשבונאית של התעשייה הצבאית התמודדו כמה משרדי רואי - חשבון 
גדולים , ובראשם סומך חייקין , אלמגור , ברייטמן ושות ומרון סובל . בהערכות 
ראשוניות דובר על האפשרות שתיק התעשייה הצבאית ייפול בחלקו של משרד סומך 
חייקין , שאף ביצע את עבודות ההכנה לקראת הפיכתה של התעשייה הצבאית לחברה . 
נראה כי סומך לא נבחר בגלל העובדה שהוא כבר מכהן כרואה החשבון של חברת החשמל . 
בשנה שחלפה נערכו חילופי משמרות בקרב רואי החשבון של כמה חברות ממשלתיות 
גדולות . לפני שבועות מספר נבחר משרד אלמגור איקה בש לרואה החשבון של התעשייה 
האווירית במקום משרד האפט את האפט . חוגים באוצר מעריכים כי בקרוב תבוצע 
החלפה נוספת בתעשייה האווירית , כשמשרד ברייטמן ושות יתפוס את מקומו של 
משרד גורן בן - יעקב ( שהוא רואה החשבון השני של התעשייה האווירית . חילופי 
תפקידים במשרדי רואי חשבון של חברות ממשלתיות גדולות צפויים גם בחברת הברום 
( מקבוצת כימיקלים לישראל ) . משרד שחק ושות אמור להחליף בתחילת השנה 
הבאה את משרד ליובושיץ קסירר . חילוף מהותי נוסף במשרדי רואה החשבון נעשה 
בבנק החקלאות . משרד רונאל ושות נכנס לתפקיד במקום משרד בבלי מילנר . החילופים 
במשרדי רואי החשבון של החברות הממשלתיות נעשים לאחר שנים ארוכות של הקפאה . 
הם נעשים בעקבות מדיניות חדשה של רוטציה , שהונהגה ע"י רשות החברות הממשלתיות . 
