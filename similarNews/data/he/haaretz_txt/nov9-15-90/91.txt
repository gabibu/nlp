מזכיר ההסתדרות במרחב חיפה , אורי אגמי , תובע בפנייה לשר העבודה והרווחה 
להכריז על מקצועות הבנייה כמקצועות מועדפים , שיש להפנות אליהם משאבים , 
ובכך להפכם למקצועות נדרשים על ידי חיילים משוחרררים ועולים חדשים . אגמי 
טען כי על ממשלת ישראל להעניק לחברות הבנייה בישראל מענקים לעידוד הכנת טכנולוגיות 
חדשות לענף , ואת עובדי הבנין לעודד על ידי שכר מועדף ומוגדל שיועבר ישירות 
לעובד , ולא לחברות הבנייה . בישיבה השבועית של מזכירות ההסתדרות במרחב 
חיפה שהתקיימה אתמול נמסר כי בשבועיים האחרונים חלה עלייה בדרישה לפועלים 
בענף הבנייה , לרבות דרישה לפועלים בלתי מקצועיים , אך נוכח השכר הנמוך 
המוצע לדורשי העבודה , ההענות היתה מעטה . בישיבה הוחלט שאגודת פועלי הבניין 
בהסתדרות מרחב חיפה , תגיש בימים הקרובים הצעה לשינוי במבנה השכר של פועלי 
הבניין במטרה למשוך עובדים לענף זה . מרכז האגודה , שמחה אבהר , מסר כי 
רק 61 מועמדים , מהם 01 עולים ושישה חיילים משוחררים , נרשמו לקורס הראשון 
להכשרה מקצועית בענפי הבנייה שהתקים במכללת עמל בקריית חיים ביוזמת ההסתדרות , 
ומשרד העבודה והרווחה . 
