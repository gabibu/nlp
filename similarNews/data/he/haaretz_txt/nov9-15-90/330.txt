( ע ) . " לא נסכים לעבור להתגורר בבתי מלון . אנחנו לא מאמינים לאף 
אחד . המדינה מנסה לסדר אותנו : יעבירו אותנו לבית מלון , ומיד אח"ך יביאו 
בולדוזרים ויהרסו את כל האוהלים במעברה . יעברו כמה חודשים ואז יחליטו להעיף 
אותנו , ושוב נישאר חסרי דיור . לכן , אנחנו לא זזים מכאן , לא להילטון 
ולא לפלאזה " . כך אומרים במעברת הכנסת , שם נמצא ריכוז חסרי הדיור הגדול 
בירושלים , בתגובה על החלטת שר הבינוי והשיכון לשכן את 552 משפחות חסרות 
הדיור בכל רחבי הארץ בבתי מלון . במעברת הכנסת מתגוררות 22 משפחות , קרוב 
ל001 נפשות . עיריית ירושלים סיפקה לחסרי הדיור 31 אוהלים גדולים , והציבה 
אותם על משטחי בטון שיצקה . עם זאת , כמה משפחות עדיין מתגוררות באוהלי 
רשת קרועים , והן סבלו במיוחד מהגשמים הראשונים שירדו בימים האחרונים . 
הרוח העיפה אוהלים אחדים , ואחרים הוצפו מים . העירייה התקינה גם מקלחות , 
אך במעברה נרתעים מהשימוש בהן , כי המים קרים . במעברת הכנסת תמימי דעים 
שיש לסרב להצעה לעבור לבתי מלון . עם זאת הם מביעים נכונות להתפשר , אם 
תינתן להם הבטחה בכתב שבתי המלון הם פתרון זמני ושלאחריו יקבלו המשפחות דירות 
קבע . במעברה שבגן הוורדים הסמוך למשכן הכנסת נשמעה תגובה אופטימית יותר 
להצעת שר הבינוי והשיכון . בגן הוורדים , שבו חויבו חסרי הדיור לחתום על 
חוזה שכירות לאוהלים שסיפקה העירייה , שוהים כחמישים איש . " אנו חושבים 
קודם כל על הילדים שלנו ולא על עקרונות . אם יציעו בית מלון נלך . זה בטח 
יהיה יותר טוב לילדים " , אומרים במקום , ומבטיחים שאם יפונו מבתי המלון 
בעוד חודשים אחדים , הם יחזרו להתגורר באוהלים . 
