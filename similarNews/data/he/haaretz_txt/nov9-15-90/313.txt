מדי חודש נובמבר , בעת הדיונים באוצר לקראת הגשת תקציב המדינה החדש לממשלה , 
מועלות ההצעות " להטיל מסים " , " לגזור גזירות על הציבור " , " להכביד 
את הנטל " וכיו"ב . בכל פעם שהאוצר מודיע על כוונתו להפעיל תוכנית כלכלית 
חדשה , משגעים את הציבור בשורת איומים , שיישומן יפגע בכיס של כל אזרח . 
אתמול למשל , פורסם כי במשרד האוצר נשקלת ההצעה להעלות את שיעורו של מס 
ערך מוסף מ%61 ל%71 או ל%81 ; לחילופין הוצע להעלות את מסי הקנייה , למשל 
על מכוניות , מכשירי טלוויזיה , מכשירי וידאו , סיגריות ומשקאות חריפים , 
או להטיל מס יסף . עוד הוסבר , כי הצורך בהעלאת מע"ם או בהעלאת מסי קנייה 
נועד לצמצם את הגירעון הצפוי בתקציב . בסוף השבוע הופיע שר האוצר , יצחק 
מודעי , בסימפוזיון בתל - אביב , ובו הכריז כי " תקציב 19 כרוך בפגיעה 
בכיס הציבור " . נראה שגם הפעם הולכת הממשלה לבחור בדרך הקלה להקטין את 
גירעונה התקציבי באמצעות הטלת מסים . הממשלה צריכה לקבוע את מערכת העדפותיה 
הלאומיים . בהנחה שקליטת העלייה היא בסדר עדיפות מאוד גבוה , על הממשלה 
להקטין הוצאות בסעיפים אחרים , כדי להקצות כספים לקליטת העלייה . כך גם 
נהג דוד בן - גוריון , בהפעילו בשנת 3525 את תוכניתו הכלכלית . בן - גוריון 
קיצץ בתקציב הביטחון ובהוצאות הממשלה כדי לממן את קליטת העלייה . אמנם ימים 
אלו אינם דומים לימי שנות ה05 , אבל מותר לנקוט אותה שיטה . לגופו של עניין , 
העלאת מע"ם ומסים עקיפים תביא בהכרח לעליית האינפלציה , בזמן שהאינפלציה 
בישראל עדיין רחוקה מהיעד שאליו אנו רוצים לשאוף . העלאת שיעורי המע"ם עלולה 
להביא לגל עליות מחירים , שיעלו ביותר מאחוז אחד או שניים שיעור הגדלת 
המע"ם המוצע . יתר - על - כן : העלאת מסים עלולה דווקא לפגוע בצמיחה , 
שהיא אולי הדבר החשוב ביותר למשק . העלאת מסים עלולה לגרום לאו דווקא להקטנת 
הצריכה הפרטית , אלא להקטנת החיסכון של הפרט , או לתביעות שכר . האם לזה 
המשק זקוק כעת ? מה שמוזר בכל העניין הוא , שכבר כעת מבקש האוצר להעלות 
מסים , עוד בטרם החלו הדיונים בממשלה בנושא התקציב , במקום לנסות וללחוץ 
על השרים לקצץ בתקציב משרדם . איזה שר יתן את ידו לקיצוץ במשאבי משרדו , 
ביודעו כי לבסוף ובלית ברירה , יעדיף האוצר העלאת מסים על קיצוץ בתקציב ? 
לפי גישה זו של העדפה להעלות מסים על קיצוץ בצריכה הציבורית , אולי מיותר 
לבקש מהשרים לקצץ בתקציבם ? 
