בוקרשט ( ע"ר וע"ץ ) . גל של סכסוכי עבודה הולך ומתפשט ברומניה על רקע 
מדיניות הממשלה הדוגלת במעבר לכלכלת שוק . אלפי עובדים נרגזים הפגינו בטימישוארה 
במערב רומניה , שם החלה המהפכה נגד צאושסקו , נגד העלאות המחירים החדות 
עקב ביטול הסובסידיות על מוצרי צריכה לא חיוניים ועל שירותים שונים בשבוע 
שעבר . הפגנות מחאה פרצו גם בטירגוביסטה , עיר תעשייתית בדרום רומניה , 
ובשבוע הבא צפויות הפגנות בערים נוספות , במלאות שלוש שנים להתקוממות העובדים 
נגד המשטר הקומוניסטי . סכסוכי העבודה החלו בשבוע שעבר בבוקרשט ביוזמת האיגודים 
המקצועיים . אלפי עובדי תעשייה ממורמרים האשימו את ממשלת חזית ההצלה הלאומית 
בהתעלמות מתקנות שנועדו להגן על העובדים בעת יישום התכנית הכלכלית החדשה . 
פרשנים מציינים כי מאחר שכבר עברו על הרומנים עשר שנים של הידרדרות ברמת 
החיים , אין הם מוכנים לעמוד בתכניות צנע חדשות , הנחשבות להכרחיות במהלך 
תכנית הליברליזציה של המחירים והמעבר לשוק חופשי . ראש הממשלה , פטר רומאן , 
המיישם עתה תכנית של העלאות מחירים חריפות שלא היו כמותן 05 שנה , דחה 
את גילויי המחאה ואמר כי אין בהם חשיבות . ביום חמישי שעבר התכנסו כמה מאות 
תושבים לציון זכרו של מלך רומניה לשעבר מיכאיל , שהוגלה מן המדינה ב7491 . 
הם קראו בשמו בכיכר האוניברסיטה בבוקרשט , שם התקיימו כמה הפגנות אנטי 
ממשלתיות בימים האחרונים . המפגינים בעצרת בטימישוארה הטילו מצור על משרדי 
הממשלה בעיר למשך כמה שעות , ומסרו עצומות חתומות על - ידי אלפי אנשים ובהן 
דרישה למשאל עם בשאלה אם רומניה תוכל להישאר רפובליקה או תהפוך למונארכיה . 
לתנועת המחאה הצטרפו גם האיגודים המקצועיים של הטלוויזיה . העובדים הפגינו 
ליד בניין הטלוויזיה נגד הצנזורה ונגד סיקור החדשות הנוטה לצד הממשלה . 
