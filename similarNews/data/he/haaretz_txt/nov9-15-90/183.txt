מאחרי מעשי הרצח והקולות צמאי - הדם נפתח השבוע בכנסת פרק חדש בוויכוח המכריע 
על עתיד השטחים . בגלגולים שונים הוא מתנהל כבר מאז התחייב מנחם בגין בהסכמי 
קמף דייוויד להסיג את צה"ל ומשה דיין העלה את רעיון האוטונומיה החד - צדדית 
לפלשתינאים . רק אהוד אולמרט תמך בדיין . עתה מצדדים ברעיונו רבים . המציאות 
ב0991 יצרה קואליציות מוזרות . יוסי שריד וגאולה כהן וחיים רמון ורחבעם 
זאבי בעד סגירת הקו הירוק לעבודת פועלים מהשטחים בישראל . אלה מקווים לחלוקת 
הארץ בין שני העמים ואלה לטראנספר של הפלשתינאים , אבל תרופת - הביניים 
בדרך לפתרון השנוי במחלוקת אחידה . עתה עלתה על הפרק הצעת גד יעקובי , 
שחרף מתינותה הסעירה את סיעות הליכוד והמערך : לא סגירה מיידית של הקו הירוק , 
אלא בהדרגה ; לא נסיגה מלאה של צה"ל מהשטחים , אלא היערכות מחדש , ולא 
הסתלקות מכל אחריות , אלא בהודעה מתוכננת מראש . יצחק רבין מיהר להסתייג . 
הוא נגד נסיגה בלי משא ומתן . כאילו שכח אלו קשיים הערים במרוצת השנים 
על משא ומתן הן עם חוסיין , הן בקביעת הרכב המשלחת הפלשתינאית . עתה נתמך 
בעמדתו על - ידי כל הניצים וחלק מהיונים המהססים במערך , שהורו ליעקובי 
לעכב את הדיון במליאת הכנסת , עד שישקלו את הצעתו בינם לבין עצמם . מחרתיים 
יוכרע גורלה בסיעה . גם בליכוד נזעקו . בני בגין הזדרז למתוח עליה שלשום 
ביקורת נוקבת ב"גרוסלם פוסט " . הוא מצא בה מקסם - שווא , כי בלי נוכחות 
צה"ל לא יוכל השב"ך לעשות את מלאכתו החיונית , ובכלל ייווצר בשטחים חלל 
ריק שיגרום ללבנוניזציה של המצב . מסירת ניהול החיים לראשי הערים , סבור 
בגין בריחוק - מה מהסכם קמף דייוויד , לא תשחרר את ישראל מהאחריות לתוהו 
ובוהו שישרור שם . אבל מה הוא חושב קורה שם עכשיו ? מי שולט בקאסבה של שכם 
ברוב שעות היממה ? מי רוצח ומטיל את חיתתו על תושבי הכפרים ? עד כדי כך 
שאפילו בבדיקה בכניסה לכלא - גנין אין חוששים עוד בני משפחות האסירים לרצוח 
סוהר . קסמה של הצעת יעקובי מדאיג את מנהיגי הליכוד . רק חלקם ורבין בראש 
ניצי המערך ממשיכים להאמין , כי השליטה בשטחים היא נכס . גם טענת בגין , 
כי מסירת השלטון המקומי לראשי הערים לא תפטור את ישראל מאחריות למתרחש שם , 
אינה מדויקת . מי שאינו שולט אינו נדרש לדין וחשבון . בגין ורבין נזעקו 
לא מפני שתכניות יעקובי ורמון אינן מעשיות . הם חוששים מהיסודות המציאותיים 
של התכנית . מפני שהיא מחייבת לאפשר לפלשתינאים לנהל את חייהם בעצמם , 
לגייס הון זר ולהשקיע בחינוך ובבריאות ובביטחון - פנים בלתי מזוין וליצור 
בסיס הנהגתי לניהול משא ומתן מדיני עם ישראל על פתרון הקבע . כאחראים לחייהם 
לא יוכלו עוד להיות שבויים בסערת - הדמים של הטרור הפלשתיני . הם יחתרו 
לכינון מדינה עצמאית וריבונית משלהם , שתוקם רק אם תקבל על עצמה מגבלות , 
הנובעות מצרכי הביטחון החיוניים של ישראל לטווח רחוק . הצעת יעקובי אפילו 
מתונה מדי בחתירתה הרופפת לאסור כניסת פועלים מהשטחים . אולי אין גם הכרח 
בהיערכות מחדש ביהודה , שומרון ועזה . יש צורך בנוכחות צה"ל לאורך נהר 
הירדן , הבקעה וראשי ההרים למניעת חדירת נשק כבד ; במשמר חד - יומי לאוטובוס 
העושה דרכו להתנחלויות , ובפעילות סמויה של השב"ך , שאכן יסכל פחות מעשי 
טרור מאשר עתה , אבל במה זה רע מהמצב הנוכחי ? הרי מעבר הפועלים הערבים 
לעבודה בישראל , שהוא מוצדק והכרחי כל עוד אין מניחים להם לפתח מקורות תעסוקה 
כאוות נפשם בשטחים , גורם להרג יותר יהודים ופלשתינאים מכל חוליית טרור . 
זה בוודאי נכון לגבי רצועת עזה . מי שלא יבוא מחאן יונס לאשקלון לא ידקור 
ולא יידקר . חיל הים יפטרל לאורך חופי הרצועה ויבטיח כי לא יוכנס אליה נשק 
ארטילרי . צה"ל כבר התנסה בכך בלבנון . עם תעוזה ונכונות להתנער משגרת " הפשרה 
הטריטוריאלית של המערך ומ"שתי גדות לירדן של הליכוד אפשר לנסות דרך חדשה . 
