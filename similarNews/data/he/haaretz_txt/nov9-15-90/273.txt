" רנדום האוס " הגיעה לכותרות העמוד הראשון של ה"ניו - יורק טיימס " 
בגלל שינויים נוספים בעמדות בכירות בה . גוני אוונס , המו"ל בשלוש השנים 
האחרונות , הוחלפה בהרולד אוונס . שני האוונסים אינם קרובי משפחה . השמועות 
טוענות שאוונס הוחלפה בתפקידה כיוון שהשקיעה באחרונה סכומים גדולים בפרויקטים 
שלא הוכיחו את עצמם : היא שילמה מקדמה של שני מיליון דולר לדונלד טראמף 
תמורתספרו השני , והספר לא יצליח להכניס סכומים המתקרבים למקדמה . מקורביה 
של אוונס ואנשי הצמרת ברנדום האוס " טוענים , לעומת זאת , כי אין לכך 
קשר לשינויים . אוונס , מכל מקום , תישאר ב"רנדום האוס " , ויהיה לה " אימפרינט " 
משלה , ששמו טרם נקבע . אוונס הגיעה לתפקיד הצמרת ב"רנדום האוס " כמעט 
במקרה . היא היתה עורכת ב"סיימון ושוסטר " , אחרי שהיה לה אימפרינט משלה 
בשם " לינדן בוקס " . היא נישאה לנשיא סיימון ושוסטר , ריצרד סניידר , 
התגרשה ממנו ברעש גדול ועברה ל"רנדום האוס " . שם מונתה במפתיע לתפקיד המו"ל 
על - ידי רוברט ברנסטיין , שהוחלף זמן קצר לאחר מכן באלברטו ויטלה . ויטלה 
נודע בכוונתו לייעל את החברה ולצמצם את הוצאותיה , ועל רקע זה חלו שינויים 
גם בראשות הוצאת " פנתיאון " , כשהעורך , אנדרה שיפרין , התפטר במחאה 
על כך שמצרים את צעדיו משיקולי רווחיות גרידא . את מקומה של גוני אוונס 
בראשות " רנדום האוס " יתפוס הרולד אוונס , שהיה עורך של " קונדה נסט 
טרוולר " , כתב - עת לענייני תיירות שלא חסך את שבטו מחברות התיירות . אוונס , 
שהוא בריטי במוצאו , הגיע לארה"ב ב2891 , אחרי שהתפטר מעריכת ה"טיימס " 
של לונדון בעקבות סכסוכים בינו לבין איל העיתונות רופרט מרדוק , שרכש את 
העיתון . קודם לכן היה אוונס עורך ה"סנדי טיימס " במשך 41 שנים ונחשב 
לעורך מבריק ורב הישגים . רעייתו של אוונס , טינה בראון , היא עורכת כתב 
העת " וניטי פייר " . השניים נחשבים זוג זוהר ומצליח , כולל תינוקות . 
יש ממד אירוני בכך שאחד הספרים הראשונים שיצטרך אוונס לערוך הוא האוטוביוגרפיה 
של מרדוק , שנרכשה על ידי " רנדום האוס " . אוונס כתב למרדוק , עם מינויו 
החדש , " גלגל המזל גורם עתה שאני אהיה המו"ל שלך , כשם שאתה היית המו"ל 
שלי . אני חושב שלך זאת תהיה חוויה נעימה יותר מכפי שהיא היתה לי " . אוונס 
אומר שסיפורו של מרדוק מעניין מאוד . " אני בסך הכל משחק תפקיד משני במערכה 
השלישית " , הוא אומר בספר . 
