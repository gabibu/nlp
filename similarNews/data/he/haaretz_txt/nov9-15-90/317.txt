ההתחשבנויות בין קופות החולים לבין המוסד לביטוח לאומי מהוות עניין לתביעה 
נוספת שהגישה בסוף שבוע שעבר קופת - חולים מאוחדת נגד המוסד לביטוח לאומי 
ושאר קופות החולים , לבית הדין האזורי לעבודה בתל - אביב . מכתב התביעה , 
שהגיש עו"ד דן גיורא , עולה כי מאז 4891 עת התקיים המפקד המהווה בסיס 
לחלוקת הכספים של מס מקביל , חלה עלייה במספר השכירים חברי הקופה , ובמשכורת 
הכוללת ממנה משולם המס המקביל . כידוע , המוסד לביטוח לאומי , הגובה את 
המס המקביל מהמעבידים , מחלקו לקופות החולים השונות . מפתח החלוקה מעודכן 
כיום לפי המפקד מ4891 . התביעה הזו , כמו גם תביעה קודמת של קופת - חולים 
מכבי , מתייחסת לעדכון מפתח החלוקה נכון למפקד האחרון שנעשה בספטמבר לפני 
שנה . המפקד נעשה במענה לדרישותיהם של קופת - חולים מכבי , קופת - חולים 
מאוחדת וקופת - חולים לאומית . עיבוד הנתונים הסתיים לפני חודש , והשבוע 
אמורים להסתיים הבירורים האחרונים . התביעה הוגשה לאחר שלתובעת נודע , לטענתה , 
כי המוסד שוקל שלא לחלק את המס המקביל על - פי נתוני המפקד ממועד קיומו , 
אלא רק ממועד פרסום מפתח החלוקה או מועד מאוחר יותר . הטענה המרכזית היא 
שקופת - חולים הכללית מקבלת מכספי המס המקביל חלק יחסי גבוה מהמגיע לה לפי 
המצב בשטח . 
