טוקיו ( מיוחד ל"הארץ " ) . נשיא המדינה חיים הרצוג , ייצג היום את מדינת 
ישראל , בטקס ההכתרה של יורש העצר אקיהיטו , לקיסר יפן . נשיא המדינה 
נפגש אתמול לשיחה ממושכת עם נשיא רומניה אילייסקו , בה נדונו הקשיים העוברים 
על רומניה , בתקופה זו של מעבר הדרגתי למשטר דמוקרטי . לאחר הפגישה ציין 
הנשיא הרצוג את האווירה הידידותית ששררה בין השניים ואת הענותו של הנשיא 
הרומני , להזמנתו לבקר בישראל . את ארוחת הערב סעדו הנשיא ואשתו עם נשיא 
גרמניה פון וייצזקר ואשתו , בה נדונו נושאים אקטואליים , בעלי חשיבות הדדית 
לשתי המדינות . במוצאי שבת היה הנשיא אורחה של חברת די - אס - פי הישראלית , 
מספורי ההצלחה העכשוויים של חדירת הטכנולוגיה הישראלית לשוק היפני . בשעות 
הבוקר ייפגש הנשיא עם סגן נשיא ארה"ב דן קווייל , ולאחר הטקס ייסוב לשיחה 
עם מזכיר האו"ם פרז דה - קוויאר . טרם צאתו מיפן צפויה לנשיא גם פגישה עם 
ראש ממשלת יפן טושיקי קאיפו . 
