מה היה סוד כוחו של מאיר כהנא המנוח ? כיצד הפך איש זה , צעקן של חוצות , 
לראש החץ של הימין הישראלי . אמת , תורה כתלמיד חכם הוא ידע . ואמת , 
הוא הציג עמדה חסרת כל פשרה , ללא פינה עגולה , אשר משכה לב רבים המחפשים 
" זבנג וגמרנו של מוסמך לרבנות . אבל בכל אלה אין כדי להסביר את עוצמתו . 
ייתכן כי לאחר מותו תמות תנועת " כך " מוות טבעי , באין לה דמות כדמותו . 
מנהיג יחיד במינו בנוף המנהיגים של ישראל . מטיף כיכרות ומורה הלכה , 
אידיאולוג ששלח ידו בארגון . ספק אם פלגי חסידיו ימצאו דבק אחר שיהיה מסוגל 
לחבר יחד את כל הטירופים לכלל מסגרת אחת , ובאין להם גייס כספים ומשלהב 
המונים כמוהו , תתקשה ההנהגה שבאה ליורשו למלא את החלל שהותיר . אבל בכל 
אלה אין נחמה . גופו מת , קברו קודש , אבל רוחו לא מתה ; נהפוך הוא . 
כהנא קרא תיגר על האידיאולוגיה של כל התנועות הפוליטיות בארץ החרדים , 
החילונים , הציונים והציונים הדתיים . הוא מצא את נקודות החולשה ותקף ללא 
רחם ; את החרדים הוא תקף בנשק הציונות . ליגלג עליהם על תפיסת הגאולה הפאסיווית 
שלהם , על החיכיון החסר תוחלת למשיח שיבוא , על שלילתם את מדינת ישראל . 
את המשיח הוא רצה בכל מאודו , ולשם כך עשה הכל כדי להחיש את בואו בדרך 
המשיחיות האקטיווית . את החילונים לגוניהם תקף בשל ניתוקם וניכורם ממסורת 
ישראל . בעידן עליית הפונדמנטליזם המסורתי בישראל , עת מנהיגי הציונות 
החילונית לא יודעים צורת אות יהודית ומתקשים להבחין בין קדיש לקידוש , בא 
כהנא ואמר זו עת המנהיגות הדתית , תלמיד ומנהיג פוליטי אינם עוד תרתי דסתרי . 
גם נגד הציונות הדתית הוא יצא חוצץ . הוא פירק לגורמיה את הסינתיזה הקלאסית 
של תורה עם דרך ארץ , תורה ועבודה , ואמר : תורה כן , דרך ארץ לא ולא . 
הוא בז לסינתיזת הפשרנות וסגד לתיזה הקיצונית או לאנטי - תיזה הקיצונית 
ממנה . לא פלא שנוצרה קואליציה , שפעלה להוציאו אל מחוץ לחוק ; כביכול 
בהיותו בחוץ , אין הוא קיים כלל . קל היה לנציגי אידיאולוגיות אלה לא 
להתמודד עם אתגרי האמת שהציב בפניהם . מבט על הנוף האנושי שבא ללוותו בדרכו 
האחרונה משקף נאמנה את חתך תומכיו הפעילים או אוהדיו הסבילים . אלפי מגבעות 
שחורות של אברכים , חרדי ירושלים , ים של כיפות סרוגות והמוני עם , החילונים 
בחייהם ומסורתיים בתודעתם . כל אלה שחשו שיש בכהנא אותו משהו שחסר להם בפורוש , 
בפרס , בשמיר או בהמר ; העובדה שאינו עטוף בכלום , בשום מערכת ריסון 
או הגנה . הוא בעבורם גם היצר הטוב וגם היצר הרע . יישום הכתוב והמדרש 
" ואהבת את השם אלהיך בכל לבבך בשני יצריך " . אל תאשימו את כהנא בשטחיות 
זאת מלאכה קלה מדי . הכהנאות ( ביטוי שטבע פרוף רביצקי ) היא תורה של 
ממש , השואפת אל הגאולה המשיחית . . הנוכחות הערבית על אדמת הקודש אינה 
בעיה ביטחונית גרידא . עצם קיומה הוא פגיעה ביכולת של עם ישראל להגיע אל 
השלמות הדתית . כי " ערביי ישראל מהווים חילול השם במערומיו . אי השלמתם 
עם ריבונות היהודים על ארץ ישראל מהווה דחיית ריבונות אלוהי ישראל ומלכותו . 
. . הרחקתם מן הארץ . . . היא עניין דתי , חובה דתית , מצווה למחות 
חילול השם " . . עולם הזרים של כהנא לא התמצה מעולם בזר הערבי . דומה כי 
כל חייו שאף כהנא להגיע לעימות הכרחי וסופי בין עם ישראל לבין שאר העולם . 
במו ידיו ניסה לממש את מלחמת העולמות של אחרית הימים , דחף את גוג לקראת 
מגוג , ניסה לגרור את אלהים לתוך הקלחת , אולי כדי להכריח אותו לצאת ממחבואיו 
ולהופיע בפועל על במת ההיסטוריה ; באומרו : " העולם ? האומות מאוחדות 
או מפולגות ? מה חשיבותן לנוכח הכל יכול ? . . . מדינת ישראל . . . 
היא יד השם רמה ונישאת . . . היא אינה יצירה פוליטית . . . היא יצירה 
דתית . . . הריהי תחילת כעסו של השם , נקמתו בגויים שהתעלמו מקיומו , 
בזו לו וחירפו אותו . . . אבל זאת רק ראשית התהליך " . לשם אלה התקוטט 
כהנא כל ימיו עם האויב הגוי , שחורים , רוסים , ערבים ואמריקאים . . 
מעטים מחסידיו השוטים של כהנא ידעו כי הם עצמם , המשמשים לו מנוף להגשמת 
מדיניות הגאולה הברוטלית , יהפכו בשלב הבא יעד לזעמו ומטרה לפגיעתו הרעה . 
כמי שרצה לטהר את כל סביבותיו מטומאה ופגע , הוא היה אנוס בסופו של דבר 
להכריז מלחמת חורמה על היהודים המתייוונים . את החילונים הגדיר לא אחת כ"גוים 
דוברי עברית " ו"יהודים גויים " . בעבורו הם היו איום של ממש על שלמות 
יהדותו . " החילונים הליברלים , הדוחים את אשר אינו מתקבל על דעתם המתבוללת 
הגויית " הציבו מולו " אורח חיים " שעליו הכריז " מלחמה של ממש . הוא 
ראה במתייוונים אויבים , והיה מוכן לצאת למלחמת אחים בשם אהבת העם , אהבת 
הארץ ואהבת השם . רבים מאתנו נוטים לזלזל בכהנא ; קל לומר עליו שהוא מחוץ 
לגדר , הוא אינו יהודי , ואין לך טעות גדול מזו . הוא חי ויצר כיהודי 
היוצר מקרב עומקה של היהדות . במהלכן של אלפי שנות ציוויליזציה יהודית נוצרו 
בה גם פינות אפלות ושליליות . בתרבות שיש לה " שבעים פנים " קיים תמיד 
מאבק בלתי פוסק בין ההגיוני למטורף , בין הקיצוני למתון , בין השלילי לחיובי . 
כהנא היה קיצוני ושלילי , שנבנה מחולשתה המדהימה של היהדות ההגיונית , 
המתונה והחיובית . מקובלת עלי עדותו : " אני אוהב את העם היהודי ואת מדינת 
היהודים . על כן דברי אלה . אני מסור ליהדות ולערכים יהודיים אמיתיים , 
וכל מלה . . . עם כל חוסר הנעימות שהדבר עלול לגרום לרבים . . . היא 
יהדות " . האם יש בנו הכוחות להחזיר את רוחו אל הבקבוק , להרחיק אותה מן 
הבמה אל שולי התודעה הלאומית ? או שמא כבר מודפסות מודעות האבל ללוויות 
קורבנות רוחו ותורתו , שיעלו קורבן על מזבח נקמתו ? 
