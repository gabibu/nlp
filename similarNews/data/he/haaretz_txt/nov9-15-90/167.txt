לליטאים , לגרוזינים ולאחרים , המנסים להינתק מברית המועצות , יהיה אולי 
קשה להאמין , אבל קיים חבל המנסה להיהפך לרפובליקה סובייטית . " הרפובליקה 
האוטונומית " לשעבר של הטטרים , מרחק 067 קילומטר ממזרח למוסקווה , היתה 
חלק מהרפובליקה הרוסית עד ה03 באוגוסט . אז , בלחץ הטטרים , שינה הפרלמנט 
הלאומי פה אחד את שם האזור ל"טטרסטן " , הכריז כי חוקיו קודמים לחוקי רוסיה 
ודרש להשתמש במשאבים הטבעיים למען 7 . 3 מיליון הטטרים . עם תל"ג בסך 32 
מיליארד רובל ( 93 מיליארד דולר על פי השער הרשמי ) שואפת הרפובליקה העתידה 
לקבל יחס של כבוד , התואם את יכולתה התעשייתית . " אנחנו רוצים להיכלל 
ברשימת הרפובליקות החברות בברית המועצות , ועל פי סדר האלף בית , לפני 
אוקראינה " , אומר ולדימיר יארמקוב , עוזרו של הנשיא הטטרי . בעבר היה קל 
יותר לקרוא את המפה . בברית המועצות היו חברות 51 רפובליקות , כולל רוסיה , 
הגדולה שבהן . ברפובליקות היו אזורים שונים שכונו " אוטונומיים " . הם 
היו כאלה בשמם בלבד , כעצם שהושלכה לפייס מיעוט לאומי זה או אחר . אבל 
כעת , כאשר מתפוררת סמכותה של מוסקווה , מופיעה אוטונומיה ממשית יותר . 
הרפובליקה הרוסית עצמה היא קיסרות רב - לאומית , וטטרסטן היא חלק ממרי 
מתפשט של אזורים אוטונומיים נגד המרות הרוסית . מדעות לאומית היא סיבה אחת , 
שאיפה לחלוש על משאבים היא סיבה חשובה אף יותר . נשיא רוסיה , בוריס ילצין , 
הכריז כי הוא תומך בפעולה למען ריבונות מקומית והבטיח הסכם פדרטיווי חדש 
ורופף לנתיני הרפובליקה הרוסית . אך הדבר יכול להיות כרוך באובדן מיליארדי 
רובלים ממשאבים שונים , החל בנפט וכלה ביהלומים . כפי שמעידה כותרת ראשית 
בעיתון הבלתי תלוי " טטרינפורם " : " מה שליטא היא בשביל גורבצוב , החבל 
הטטרי הוא בשביל ילצין " . המאבק בין רוסיה לטטרים הוא עתיק יומין . ממלכת 
החאן של קזאן הוקמה במאה ה41 בעקבות הגל העצום מערבה וכיבושיהם של גינגיס 
חאן והצבא המונגולי - הטטרי שלו . בתקופת הרנסאנס באירופה כונה כל האזור , 
ממזרח לפולין עד לאוקיינוס השקט , " טטרי " , ועל פי אמרה נושנה , " בעורקי 
כל רוסי זורם גם דם טטרי " . מחצית האוכלוסייה בטטרסטן היא רוסית תוצאה 
של מאות שנות מלחמה . ממלכת החאן נכבשה בידי איוואן האיום ב2551 . ב41 
באוקטובר השנה ציינו הטטרים יום זה בעצרת המונית של אלפי אדם בקזאן . מולות 
קראו פסוקים מהקוראן וצעירים קראו " אללה גדול . " העצרות שלנו מעולם 
לא לבשו אופי דתי " , אמר האימאם גליולין גאבדולה , " העיר היתה המומה " . 
הכיפה דמוית הבצל של הכנסייה הרוסית - האורתודוקסית חלשה זה כבר על בניין 
הקרמלין הקטן , המוקף חומה , בקזאן . אבל לאחר הכרזת הריבונות נתלו סהר 
וכוכב על ראש מגדל סמוך מהמאה ה41 . " הכנסייה שלהם אולי גדולה יותר , 
אבל הסמל שלנו גבוה יותר " , אומר המולה גוסמן מינלבאייאב . צמרת המפלגה 
המקומית קיוותה אולי למתן את הלהט הלאומי על - ידי הכרזת הריבונות . אך 
נראה שההשפעה היתה הפוכה . קבוצות טטריות קוראות כעת להקים בתי - ספר רבים 
יותר בשפה הטטרית , לאפשר חינוך איסלמי לילדים ולהחליף את יום ראשון ביום 
ששי כיום המנוחה . הם מקווים לנער את מיליוני הטטרים החיים מחוץ לרפובליקה 
בקרים , בסיביר , בהרי אוראל ובמוסקווה ( שם חיים למעלה מ002 אלף טטרים ) 
, כדי להשיב את גדולתה של האומה הטטרית . " אנחנו מוכנים להיות הקורבנות 
בדרך לריבונות " , אומרת פאזיה באירנובה ממפלגת העצמאות הטטרית " איטיפאק " , 
המעריכה ש"אפשר גם שדם יישפך " . מעטים מצפים לשפיכות דמים , אבל כמעט כולם 
מצפים להזרמת כספים רבה יותר ולסמכויות רבות יותר . לדברי פקידי ממשלה מקומיים , 
מפעלים על שטח טטרי הרוויחו בשנה שעברה סך של 7 . 3 מיליארד רובל ( 2 . 
2 מיליארד דולר ) , שאת כולם כמעט לקחה מוסקווה . קזאן קיבלה בחזרה כ5 . 
2 מיליארד רובל למימון תקציב הרפובליקה . " כמיליארד רובל פשוט הלכו לאיבוד " , 
אמר פאריט גזיזולין , סגן יושב ראש ועדת התכנון המקומית . " אנחנו רוצים 
לחזק את ממשלתנו על - ידי העמדת אמצעים גדולים יותר לרשותנו " . אמצעים אלה 
הם ניכרים : טטרסטן היא יצרנית הנפט השנייה בגודלה בברית המועצות ושוכנות 
בה תשלובות ענק תעשייתיות , כמו מפעל המכוניות של קזאן , המייצר % 52 מכלי 
הרכב של ברית המועצות . השלטונות הטטריים מקווים לשכנע את מוסקווה להעביר 
לידיהם את הבעלות על בתי החרושת בתמורה לחלוקת רווחים . תוכניות גרנדיוזיות 
אלה הן לפי שעה בבחינת חלומות . אנשים רבים , טטרים ורוסים כאחד , חוששים 
שלשלטונות המקומיים לא יהיו די אמצעים לניהול כלכלה מורכבת . הם מציינים 
כי לממשלת הרפובליקה אין אפילו מיניסטריון תעשייתי אחד . " כולם מכים על 
החזה וצווחים על ריבונות כלכלית . אבל אף אחד אינו יודע איך להשיג זאת " , 
אמר אנדריי גאוורילוב , עורך העיתון היומי " ווצרנאיה קזאן " . " אף 
אחד לא עבד על כך . אין להם שום תוכנית " . פקידים מקומיים אומרים שעליהם 
להגיע לעסקה עם מוסקווה לפני שיוכלו להתחיל לתכנן את הכלכלה . אבל אחרים 
אומרים שזאת בדיוק הבעיה . ריבונות תביא הכנסות מס רבות יותר וכוח השפעה 
כלכלי רב יותר , ולכן הביורוקרטים לעולם לא יעבירו את המפעלים לשיטת השוק 
החופשי . " הם רוצים לשמור הכל בידי הממשלה במקום לעבור להפרטה " , אומר 
סולטן סלימזיאנוב , מנכ"ל מפעל מקומי משותף עם פינלנד . השאלה מהו היקף 
הסמכויות שיקבלו הטטרים ממוסקווה נשארה בינתיים פתוחה . קזאן להוטה לחתום 
על הסכם פדרטיווי חדש עם ילצין ( כמו גם על הסכם נפרד עם גורבצוב ) ולהתחיל 
לעבוד . אין רמז לכך שחוזה מעין זה כבר מוכן על הנייר . " זאת שאלה קשה 
מאוד " , אומר בוריס זולוטוחין , ציר בפרלמנט הרוסי . " היא כל כך קשה 
עד שאיש אינו רוצה לעלות לדוכן ולדבר על כך " . פקידי ממשלה רוסים מזהירים 
שריבונות לא תביא עמה רק ברכה . " הם רוצים את ההכנסה שלהם " , אומר ויטלי 
סירובאטקו , סגן יו"ר בית צירי הלאומים בפרלמנט הרוסי . " אבל הם גם יצטרכו 
עכשיו לממן בעצמם את ההוצאות שלהם " . פקידים גם חוששים מאפליית רוסים החיים 
בקרב מיעוטים לאומיים המקבלים אוטונומיה . הרוסים בטטרסטן יצאו למלחמת חורמה 
נגד חוק חדש ההופך את הטטרית לשפה רשמית שנייה ברפובליקה . " איזו תועלת 
תהיה לילדים שלי מטטרית בכל מקום אחר בעולם ? " שואל יורי וורונין , חבר 
פרלמנט רוסי מקזאן . " אין שום טעם להקים סביבנו גדר " . גורלה של טטרסטן 
תלוי כעת במידה רבה בבוריס ילצין . נראה שביורוקרטים מקומיים מאמינים שהוא 
יעביר לידיהם את מפתחות הכלכלה . כאשר ביקר בקזאן באוגוסט , אומר יארמקוב , 
" הוא אמר לנו לקחת כמה שאנו יכולים " . קבוצות לאומיות טטריות פוטרות 
אמונה זאת כנאיווית . " ילצין הוא רק מהמר " , אמרה פזיה באירנובה . 
" אנחנו נראה לו מה זאת ריבונות ועל מה היא עומדת " . כל עוד ילצין מתכתש 
עם גורבצוב על ריבונות רבה יותר לרוסיה , הרי ההיגיון מחייב שיתמוך בריבונות 
רבה יותר לנתיניו שלו אבל אסטרטגיה זאת עלולה להיות תחבולה זמנית . " במשך 
עשרות שנים היה ילצין ביורוקרט שדברו היה חוק " , אומר סגן הרקטור של אוניברסיטת 
קזאן , מיקרקסים אוסמנוב . " השאיפה לצוות ולפקד הפכה להרגל . השאלה 
היא באיזו מידה יכול אדם להשתנות " , ובאיזו מידה ישרטט העתיד מחדש את מפת 
רוסיה . 
