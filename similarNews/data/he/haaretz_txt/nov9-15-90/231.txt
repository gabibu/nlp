כמה בדיוק , נעשה ניסיון מעניין מאוד בכדורסל : קבוצת משקיעים הקימה ליגה 
אירופית של שחקנים אמריקאים . בכל ארץ קראו לשחקנים בשם אופייני לאותה מדינה . 
הקבוצה " שלנו " , ששיחקה בישראל , כונתה " סאברס " . קבוצת כדורסלנים 
אמריקאים שיחקו כדורסל תחת השם סאברס . נסעו באירופה ו"ייצגו " את ישראל . 
אמש באוסישקין הרגשתי כאילו חזרנו לסאברס . כאשר הפועל תל אביב משחק בחמישיה 
הכוללת ארבעה שחומי עור אמריקאים פלוס עמוס פרישמן זה בשבילי סאברס . במקרה 
הטוב קבוצת מהגרים . כשאני רואה קבוצה כזו על הפארקט אני פשוט מתנתק . 
זה לא אומר לי דבר . זה לא מעניין אותי . מרגיז אותי , כאשר הופכים את 
שמעון אמסלם לאוהד מן הספסל , שתפקידו מצטמצם בדקות ספורות על הפארקט , 
ובמרבית הזמן הוא מעודד מן הספסל את חבריו . מרגיז אותי , כאשר אני רואה 
את ניר ריכליס עולה לכמה דקות , עושה שגיאה , ומיד יורד לספסל . זה , 
במחילה , לא הפועל ולא תל אביב . וגם מן העבר השני קבוצת מהגרים המופיעה 
תחת השם מכבי ראשון לציון . מיקי ברקוביץ היגר לראשל"ץ מתל אביב , חיים 
זלוטיקמן היגר מחיפה , רוני בוסאני היגר ממכבי דרום , ועוד שני שחומי עור 
שבאו מהיכן שבאו . מה כאן ראשון לציון ? נכון שתענוג לראות את מיקי ברקוביץ . 
איך שהוא , בגילו , משחק . פנמן אמיתי . תופעה . בן 63 ושם בכיס כמה 
צעירים . חוטף וקולע ונע ימינה ושמאלה , הצידה ואחורה ובסיבוב , גמיש 
וזריז ושאפתן כמו בימים הבלתי נשכחים ההם . מיקי שלא נגמר , מיקי שליחו 
לא נס . אין מנוס מהמסקנה : מיקי נשאר מיקי אבל הליגה הזו כבר לא אותה 
ליגה . 
