" , על - פי תסריט של חנוך לוין , שרה תיקי דיין את " אני חיה לי מיום 
ליום " , השיר שנודע בגרסתה הקצבית של ריטה . השיר נכתב במקור לסרט זה והוא 
מובא בו בלחן מופנם וברוח חנוך לוין של רפי קדישזון . זהו שירה של גלוסקא 
( רות סגל ) , גרושה בעלת קיוסק , האוהבת את שכנה , קולף ( אלכס מונטה ) 
, ומוכנה , אם רק ירצה , " תמורת מעט מאוד לתת כל - כך הרבה " . סגל 
ומונטה , נסים עזיקרי , ירדנה גורביץ , יהודה פוקס , אברהם הפנר , ליאה 
קניג , דורי בן - זאב , רפאל קלצקין , פאני לוביץ ורבים אחרים , מגלמים 
את דמויותיו של לוין הפעם על המסך . הסינמטק התל - אביבי , במסגרת הסדרה 
" יש קולנוע ישראלי " , מכבד אותנו החודש בהקרנות אחדות של סרט זה . קולף 
הוא שען בודד ש"רואה כל היום חיים קטנים " , די עצוב ממות אמו ( פאני לוביץ ) 
, משתעמם מניסיונותיו של ידידו קריצר ( עזיקרי ) לחלק אתו את חוויותיו 
עם נשות השכונה , שונא את גלוסקא ומחכה שתגיע אל ביתו האשה שעליה הוא חולם . 
הסרט הוא סיפור החלום הזה . כריסטינה , מלכת שוודיה היפה והרווקה ( ירדנה 
גורביץ ) , מגיעה לארץ במסגרת חיפושיה אחר בעל . הפנטסיה מספרת על המפגש 
בין השען היתום והמלכה , שלרגע נדמית כאילו היא היא תוכן החלום . אך זהו 
רק חלום , והיא תתחתן לבסוף עם חואן מלך ספרד ( דודו טופז ) , קולף יחזור 
לבדידותו וכמוהו כל אנשי השכונה , העיר והארץ , שרטט עבר בהם כשחלפה הרוח 
המלכותית . רק גלוסקא תמות , כי היא רצתה יותר מפנטסיה . הנושאים המוכרים 
מן הטקסטים והמחזות של לוין מצויים גם כאן . הקולנוע הוא ללא ספק המקום 
המושלם לדיון בפנטסיות ; פס הקול המוסיקלי נושא איכויות הוליוודיות , ולעתים 
הופך הסרט למיוזיקל ; כאשר קולף והמלכה רוקדים את הוולס שלהם , בין אורות 
וצללים , במועדון של השכונה , יושב לו רפאל קלצקין , בתפקיד קבצן מקומי , 
ושר לנסים עזיקרי את " ציפור מכנסי השבת שלי " . בדירות מסביב , ברחובות 
ובבתי הקפה , יוצאים זוגות זוגות בוולס סוער . בימאי הסרט , טראץ , יגיע 
לארץ , לערב הגאלה החגיגי לכבוד סרטו ( 11 . 31 , בשעה תשע בערב ) , 
מלונדון , שם הוא מחזיק בבעלותו הוצאת ספרים בנושאי רפואה זה 01 שנים . 
לפני כן עסק , במסגרת חברה שהקים , בהפקת סרטי רפואה ובבימוים . " פנטסיה 
על נושא רומנטי " יוקרן בסינמטק תל - אביב , ב51 וב61 בנובמבר בחצות , 
ב71 בנובמבר בשעה 03 . 7 וב03 בנובמבר בשעה שתיים אחר הצהרים . 
