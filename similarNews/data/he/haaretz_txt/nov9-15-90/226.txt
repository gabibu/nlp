שלושה שחקני מפתח של נבחרת הנערים פצועים וזה כמובן מטריד את המאמן גדעון 
כהן , לפני המשחק עם הונגריה בקדם אליפות אירופה . המשחק שיהיה בהרצליה 
מחרתיים ( 03 . 41 ) הוא השני של נערי ישראל במסגרת זו , לאחר התיקו המחמיא 
11 עם ברית המועצות בקישינב . בסגל שיתכנס מחר אחר הצהריים למחנה אימונים 
בשפיים 71 שחקנים , כולל מוזמן חדש שירן אדירי ממכבי תל אביב . שלושת הפצועים 
נמנים עם ההרכב הראשון : הקפטן תומר אזולאי ( בית"ר ירושלים ) המשחק בעמדת 
בלם אחורי , המגן הימני בהדגט עודה מהפועל פתח תקוה והקשר ערן בן שמחון 
מהפועל ירושלים . " הפציעות אינן קלות . הם היו פצועים כבר בשבוע שעבר , 
אך שיחקו בסוף השבוע ואף אחד מהשלושה לא סיים את המשחק " , אמר גדעון כהן . 
גם כך מתוכנן לפחות שינוי אחד בהרכב הפותח לעומת ההרכב ששיחק בקישינב . 
המאמן כהן מתייחס ברצינות רבה להונגרים העומדים להגיע היום לישראל . " הם 
אולי לא חזקים כמו ברית המועצות , אך יש להם נבחרת טובה והיא תבוא לנצח , 
כי כל תוצאה אחרת תוציא אותה מהתמונה ( אחרי ההפסד לברית המועצות ) . 
הם ניצחו אותנו 40 בטורניר שהיה בקיץ , והמטרה שלנו תהיה ניצחון . נראה 
איך להתמודד עם המהירות שלהם " , אמר כהן . 
