זה שנים חוששים במשטרה מהתפתחות , שבה יהפוך הדרג הפוליטי למעורב ומנהל 
למעשה את הפעילות המבצעית של המשטרה . שנים לחם פיקוד המשטרה בכל מה שנראה 
כניסיון של משרד המשטרה לכרסם בסמכויות פיקוד המשטרה והמפכ"ל . עכשיו , 
משהמליצה ועדת זמיר על הקמת מטה מבצעי ליד שר המשטרה , במידה רבה בגלל 
מחדלי המשטרה ומפקדיה הבכירים בפרשת הר הבית , יהיה על המפכ"ל ומטהו לבלוע 
את הגלולה המרה . אחרי שבועות אחדים שבהם התנדנד כיסאו של מפכ"ל המשטרה , 
יעקב טרנר , וגם שר המשטרה , רוני מילוא , לא שבע נחת , ומשחלפה הסכנה 
שיידרשו להסיק מסקנות אישיות , למעשה נתנו להם מסקנות ועדת זמיר והמלצותיה 
אור ירוק לבצע שינויים , שהשניים מבקשים לחוללם זה זמן רב , איש בתחום 
אחריותו ומשיקוליו . לולא תקרית הדמים בהר הבית , אין ספק כי הקמת מחוז 
ירושלים , וכינון המטה המבצעי של שר המשטרה , לא היו נכנסים במהירות שכזאת 
לשלב הביצוע . בצמרת המשטרה יש הטוענים , שכדאיות הקמתו של מחוז ירושלים 
מוטלת בספק , וכי מכל מקום הצלחתו מותנית בעיקר בתוספת תקני כוח אדם ואמצעים , 
דבר שעדיין לא נקבע . טרנר , לעומת זאת , יודע שיש בהקמת מחוז כזה 
גם כדי לפתור בעיה המעיקה עליו זה זמן מה : הוא רוצה ואף הבטיח לקדם קצינים 
בכירים רבים , וזו אחת הדרכים שבהן יוכל לקיים את הבטחותיו . הצורך במינוי 
קצינים בכירים כיועצים לשר המשטרה , הקמת מחוז ירושלים ומינוי ניצב בראשו , 
פרישתו הקרובה של מפקד המחוז הדרומי , ניצב רחמים קומפורט , וכן פרישתו 
הצפויה לגמלאות של ראש אגף כוח אדם , ניצב שלמה חרון , כל אלה יביאו 
בחודשים הקרובים לסבב מינויים רחב היקף במשטרה . על פי הערכה זהירה , 
כ5102 קצינים בכירים מדרגת ניצב - משנה ומעלה יקודמו בתפקיד ובדרגה . שר 
המשטרה מראיין בשבועיים האחרונים בפעולה מואצת קציני משטרה רבים . מילוא 
מעורב אישית בקביעת המינויים ומשתתף באופן פעיל בהחלטות לגבי השיבוצים . 
לא כך נהג בעבר , כפי שלא נהגו כך גם קודמיו בתפקיד , שהתבססו בדרך כלל 
על חוות הדעת של המפכ"ל . הפעם הזאת מילוא אינו לוקח סיכונים . הוא 
רוצה להשתכנע כי כל מינוי שיחתום עליו ראוי ומתאים . סבב מינויים חדשים 
בהיקף כזה לא היה במשטרה זה זמן רב . לכן אין פלא שהמתח והדריכות גוברים , 
לצד שמועות והשערות ואף פעולות שכנוע של מקורבים ובעלי קשרים . המלחמה 
על המינויים מניבה גם השמצות הדדיות וניסיונות של קצינים למנוע קידומם 
של אחרים . הן שר המשטרה והן המפכ"ל ערים לתהליכים הלא - בריאים האלה 
ונראה כי כבר בתוך כשבוע יחליטו על המינויים . עיקר המאבק האישי במשטרה 
מתנהל סביב המינוי לתפקיד מפקד מחוז ירושלים החדש , תפקיד חשוב , יוקרתי 
ובולט במיוחד , שהעשייה בו רבה ושיהיה מוקד התעניינות בארץ ובעולם . 
מוזכרים כמועמדים לתפקיד זה מפקד משמר הגבול , ניצב משולם עמית ; סגן 
מפקד המחוז הדרומי , תנ"ץ דן אוהד ; מפקד מחוז המרכז , ניצב חיים אלבלדס ; 
סגן מפקד מחוז תל - אביב , תנ"ץ גבי לסט , ונשיא בית הדין למשמעת של המשטרה , 
תנ"ץ חיים בן איון , שעד לפני כשנה שימש כמפקד מרחב הנגב ושיש לו ניסיון 
פיקודי רב בשטח . מי מבין הקצינים האלה שלא יזכה במינוי , טובים סיכוייו 
להשתבץ באחד התפקידים האחרים הזמינים , כמו מפקד המחוז הדרומי , מפקד 
משמר הגבול , או ראש המטה של שר המשטרה . בימים אלה שוקדים באגף התכנון 
במטה הארצי של המשטרה על קביעת דמותו של מחוז ירושלים החדש , הן מבחינת 
הפריסה הטריטוריאלית והן מבחינת תקנון כוח האדם והאמצעים . לפי הדפוסים 
המתגבשים , מחוז ירושלים יתבסס על מרחב ירושלים הקיים . המטה של המחוז 
ימוקם במטה המרחב הנוכחי , במגרש הרוסים . ייתכן שתצורף למחוז גם נפת 
יהודה . כמה תחנות משטרה מורחבות עם כוחות מוגדלים , בכלל זה בעיר העתיקה 
והר הבית , בפיקוד קצינים בכירים ( כנראה בדרגות ניצב - משנה ) , יהיו 
עיקר ההיערכות המשטרתית כאן , עם כמה יחידות מובחרות , ובהן יחידה מרכזית 
ויחידה סמויה " הגדעונים " . ביסוד ההחלטה להקים את המחוז מונחת התפיסה , 
כי גודש האירועים בירושלים ורגישות העיר וסביבותיה , גם מבחינה בין - 
לאומית , מחייבים היערכות שתאפשר ריכוז של כוחות גדולים וקבועים של משטרה 
ומשמר הגבול בעיר , בפיקודו של קצין בכיר ומנוסה בדרגת ניצב , שיחד עם 
מטהו יהיה עסוק כל כולו בענייני ירושלים . עד היום היתה ירושלים שייכת 
למחוז הדרומי , שהשתרע מלכיש בצפון ועד אילת בדרום . על פי החלוקה המתוכננת 
החדשה , המחוז הדרומי יתמקד בדרום הארץ בלבד , ומטהו ישכון בבאר - שבע . 
במשטרה ואף במשרד המשטרה יש רבים הסבורים , כי הקמת מחוז ירושלים בנסיבות 
הקיימות , אינה אלא בבחינת שיפוץ קוסמטי בלבד . ידוע כי עד השבוע שעבר , 
שבו נפלה ההחלטה בפיקוד המשטרה על הקמת מחוז ירושלים , על פי הצעתו של 
המפכ"ל טרנר , שהועלתה לפני חודשים אחדים , גם השר מילוא לא נטה לתמוך 
ברעיון . נראה כי השתכנע ברגע האחרון , גם כדי להוכיח שהמשטרה הפיקה 
לקחים מאירועי הר הבית ואולי גם כדי להשיג תקני שוטרים נוספים למשטרה . 
המבקרים את הקמת המחוז החדש מדגישים , כי אם לא יוקצו לאלתר כמה מאות תקנים 
חדשים למשטרה וכן תוספת ניכרת של תקציבים ואמצעים , לתגבור ירושלים באורח 
קבע , לא תהיה שום משמעות להקמת המחוז החדש . זה שנים אחדות דורשת המשטרה 
תוספת תקנים ואמצעים . הממשלה הבטיחה תוספת כזאת בכמה הזדמנויות , אך 
הדבר לא יצא אל הפועל . עתה , עם ההודעה על הקמת המחוז החדש , הבטיח שר 
המשטרה כי יתוספו לירושלים 053 שוטרים חדשים באורח קבע . ואולם , הבטחה 
זאת כשהיא לעצמה אין בה כל חידוש . על פי החלטת המפכ"ל הקודם , דוד קראוס , 
מתוגבר מרחב ירושלים , מאז פרוץ האינתיפאדה , באופן קבוע במאות שוטרים , 
המגיעים על פי תורנות מכל היחידות בארץ . מבצע תגבר זה נקרא " במחשבה 
תחילה " . החלטה על תוספת 053 שוטרים לתקן של שוטרי ירושלים , מתוך מאגר 
כוח האדם הנוכחי במשטרה , היא אפוא שינוי סמנטי בלבד . זאת ועוד , מיסוד 
התגבור ינציח בעיות שמפקדים בשאר חלקי הארץ קובלים עליהן , ובמידה רבה 
של צדק . דלדול כוח האדם המבצעי ביחידותיהם , הם טוענים , פוגע בעבודת 
המשטרה בשאר אזורי הארץ . השר מילוא איים , כי אם לא יאושרו תקנים נוספים , 
יעביר יחידות של משמר הגבול , הפועלות בשטחים תחת פיקוד צה"ל , לתגבור 
ירושלים . השר יודע , כי אין לו סמכות לעשות זאת על דעת עצמו וכי הדבר 
מותנה בהחלטת הממשלה או לפחות בהסכמת שר הביטחון . מכל מקום , כאמצעי 
לחץ , לדעת גורמים המעורים בנושא , עשוי מהלך זה של השר להניב תוצאות . 
ההערכה היא , כי לנוכח המלצות ועדת זמיר על חיזוק המשטרה בירושלים , 
סוף סוף תקבל המשטרה תוספת תקנים . ועדת זמיר גם המליצה , כאמור , להקים 
במשרד המשטרה צוות מקצועי של קציני משטרה , שיסייע לשר לממש את אחריותו 
המיניסטריאלית על המשטרה , בדומה למטה המוקם בימים אלה במשרד הביטחון 
לצד שר הביטחון . בנושא זה כיוונה ועדת זמיר למגמה הרווחת זה זמן רב במשרד 
המשטרה . קפמאבינמדובר ביחידת מטה מיניסטריאלית , שתעסוק גם בתכנון לטווח 
ארוך , בפיקוח ובבקרה על פעולות המשטרה . אין מדובר במתן הנחיות ופקודות 
אופרטיוויות למשטרה ולא בהתערבות בניהול השוטף שלה ובפיקוד עליה , אלא 
בבקרה עניינית , מקיפה ויסודית של הביצוע המשטרתי . צוות מקצועי יוכל לבדוק 
בעיניים מבינות את פעולות המשטרה , לדרוש מהמשטרה ולספק לשר הממונה נתונים 
מלאים על עבודתה וכך לאפשר לו לקבל החלטות נכונות יותר . כבר בנובמבר 9891 
חיבר מנכל משרד המשטרה , גד אבינר , מסמך , שהופץ כחוברת בין אנשי משרד 
המשטרה ומשרדי ממשלה וגופים אחרים , ובו דן בעקרונות לתפקודו של משרד המשטרה 
כ"גוף מטה מיניסטריאלי הפועל מול מטות המשטרה ושירות בתי הסוהר " . בחוברת 
שכותרתה : " משרד המשטרה תפיסת היעוד , הארגון והניהול " , מדגיש המנכ"ל , 
בין השאר , גם את העקרונות שעל פיהם המליצה ועדת זמיר להקים את צוות 
המטה המקצועי ליד שר המשטרה . " סביר להעריך כי הדגם של גוף מטה מיניסטריאלי 
שהתגבש אצלנו , עשוי לשמש בעתיד מודל ליישום גם במערכות ממשלתיות אחרות " , 
נאמר בחוברת . בין המטרות של משרד המשטרה מונה המנכ"ל את שיפור התפקוד 
של המשטרה ושירות בתי הסוהר על ידי פיתוח ויישום תהליכים שיטתיים של ניתוח 
מדיניות , עיצובה ובקרה על מימושה . המנכ"ל מדגיש גם את הבעיה של ייזום 
חידושים ובחינת חלופות בעבודת המשטרה . הוא רומז לקשיים שיש למשרד המשטרה 
ולשר המשטרה במימוש אחריותו המיניסטריאלית : " משרד המשטרה , כגוף מטה 
מקצועי ומתאם של שר המשטרה , אמור לבצע תפקידו מול המטות של שתי זרועות 
מבצעיות ( משטרה ושב"ס ) בעלות עוצמה , אופי שמרני ומסורת אוטונומית ארוכה . 
להשגת מטרותיו על המשרד לפתח ולקיים ברמה הגבוהה ביותר שלוש יכולות בסיסיות , 
המותנות אחת בשניה , לפי הסדר הבא : א ) מיומנות וכלים לאיסוף מידע ; 
ב ) מיומנות וכלים לעיבוד המידע והפקת משמעויות נגזרות ; ג ) מיומנות 
גיבוש עמדות והצעת דרכים חלופיות . . . מרכיב חשוב ביותר בתהליך קבלת 
החלטות הינו המידע . בארגונים גדולים , איכותם של הדיווחים קובעת במידה 
רבה את איכות ההחלטות . " דיווח אמין הינו ערך יסודי חיוני ומקודש במשרד 
המשטרה . . . דיווח אמין במשרד חייב לענות על ארבעה תנאים : מדויק , 
שלם , מעודכן ורלוונטי . . . בדברים האלה , שכתב מנכ"ל משרד המשטרה 
לפני שנה , יש יותר מרמז לבעיות וליקויים בכל הקשור ליחסי הגומלין בין המשטרה 
לבין משרד המשטרה . במשרד המשטרה התקבל רושם , שקציני משטרה בכירים מעלימים 
מידע , לא מעבירים דיווחים שלמים ומעודכנים , לפעמים גם בגלל חוסר שליטה 
מלאה בחומר של קציני המשטרה המדווחים , ומנסים לתעתע בדרג המיניסטריאלי , 
בין השאר בגלל חשש של בכירי המשטרה לעצמאותה האופרטיווית של המשטרה . הקמת 
צוות מקצועי ליד שר המשטרה אמורה לפתור בעיות אלה . מה גם שוועדת זמיר 
נותנת בידי שר המשטרה סמכות להתערב בנושאים משטרתיים מבצעיים , דבר שלא 
היה קיים עד כה . בימים אלה עוסק שר המשטרה בקצב מוגבר , יחד עם אנשי משרדו , 
בהכנות להקמת המטה הזה . על פי הדגם המתגבש , ימנה הצוות המקצועי של 
השר שניים - שלושה קצינים . קצין אחד , בתקן תת - ניצב , יהיה בעל ניסיון 
רב בתחום המבצעים , הסיור והשיטור , וקצין אחר , בתקן ניצב - משנה , 
יהיה בעל ניסיון וידע בתחום המודיעין . בשלב זה אין שר המשטרה מתכוון 
להתמקד עם הצוות שלו בתחום החקירות . בשבועיים האחרונים כבר ראיין שר המשטרה 
כעשרה קציני משטרה מנוסים וצעירים יחסית בדרגת ניצב משנה , מקרב שדרת הביניים 
של פיקוד המשטרה , כמועמדים לאייש את יחידת המטה המקצועית שלו . במשטרה , 
כאמור , חוששים ממטה - ארצי - על ליד שר המשטרה . במשרד המשטרה מרגיעים 
כי הצוות המקצועי שיפעל ליד השר לא יתערב בפיקוד על המשטרה . מכל מקום , 
אחרי שיוקם המטה המקצועי שוב לא תהיה לשר המשטרה חסינות מפני אחריות לכשלונות 
ולמחדלים של המשטרה . הגורמים שהיו עלה תאנה לשר בפרשת הר הבית , כמו 
העדר מטה מקצועי ואי קיום כלים למימוש האחריות המיניסטריאלית , שוב לא יהיו 
קיימים . 
