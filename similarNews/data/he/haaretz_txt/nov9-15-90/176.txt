קופת חולים הכללית שינתה את התעריף לשמירת זכויות החברות בקופה ליוצאים לתקופה 
ממושכת לחו"ל . עד כה שילם מי שיצא לחו"ל , ללימודים או לעבודה , מחצית 
מהתעריף הגבוה בטבלת המס האחיד של הקופה . בהודעת הקופה נאמר כי החל מהיום 
ייגבה מחברים אלו , המבקשים לשמור על זכויותיהם , מחצית מסכום המס האחיד 
ששילמו לפני עזיבתם את הארץ . לדברי דובר הקופה , דוד תגר , מדובר בהנחה 
של עשרות שקלים ויותר לכל חודש . צעד זה של קופת חולים הכללית נעשה במסגרת 
המאמץ להחזיר אליה חברים שעזבו אותה בחמש השנים האחרונות . 
