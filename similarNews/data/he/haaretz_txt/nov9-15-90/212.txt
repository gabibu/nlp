מצבו של השוטר עופר חאגבי , שנדקר אתמול בבוקר ברח הנביאים בירושלים על 
ידי צעיר ערבי משכם , מוסיף להיות קשה והוא טרם יצא מכלל סכנה . חאגבי 
נותח למעלה משש שעות בביה"ח הדסה עין - כרם ועדיין שוהה בחדר ההתאוששות . 
בשעת הדקירה לא לבשו חאגבי וחבריו את אפודי המגן , כפי שנצטוו השוטרים 
לעשות באחרונה . הדוקר אמין אחמד עבד ראבו בן 71 משכם , נורה ברגלו ונעצר . 
חאגבי , תושב נתניה וצוער בקורס סמלים של המשטרה , שהה בירושלים במסגרת 
כוחות התגבור שהובאו לעיר מאז האירועים בהר הבית , בבקעה ובהלוויית כהנא . 
אתמול סמוך לשעה 00 : 9 בבוקר , צעד חאגבי עם שלושה מחבריו ברח הנביאים 
ליד אזור המאפיות , במהלך סיור שגרתי . לפתע הגיח מחנות עצים ברח הנביאים 
41 צעיר ערבי , כשסכין גדול בידו ודקר את חאגבי בצדו השמאלי , מתחת ללב 
דקירה עמוקה . חברו לסיור ב ס חש אליו , השכיב אותו על המדרכה ושלף את 
הסכין מגופו . " הוא התמוטט על מכונית פגו " , סיפר אתמול ב ס , " השכבתי 
אותו על הרצפה והוצאתי את הסכין . הרבה דם פרץ וניסיתי לחסום את הדם . 
אמבולנס הגיע מהר " . שני השוטרים האחרים שהשתתפו בסיור רדפו אחר הדוקר בכיוון 
מגרש החניה הסמוך וירו ברגליו בתת מקלע " עוזי " שברשותם . הדוקר נפצע 
באורח קל ונלכד . מחקירתו עולה כי הוא תושב שכם הלומד במכללת אבו - דיס . 
לפני יומיים נסע לבקר חבר ביריחו ואתמול בבוקר הגיע עם אוטובוס לירושלים . 
הוא פנה לחנות סכינים במזרח העיר , רכש סכין גדול ומשם צעד רגלית במעלה 
רח הנביאים , נכנס לחנות העצים והמתין . כאשר עברו ארבעת השוטרים בפתח 
החנות הגיח הדוקר כשהסכין בידו ודקר את עופר חאגבי . תוך זמן קצר חשו למקום 
כוחות משטרה גדולים וצוותים של מד"א . הם טיפלו שעה ארוכה בעופר חגבי , 
שאיבד דם רב ואיבד את הכרתו . חגבי הובא להדסה עין - כרם כשהוא ללא דופק 
ומונשם . לאחר טיפול קצר בחדר מיון הוא הוכנס מיד לחדר הניתוחים , שם עמלו 
כירורגים על איחוי העצבים וכלי הדם שנקרעו מהסכין . מצבו של הדוקר שנפגע 
ברגל הוגדר קל , וגם הוא נלקח להדסה עין כרם שם קיבל טיפול . השוטר וחבריו 
לא לבשו אפודות מגן ומיד לאחר הדקירה הורה מפכ"ל המשטרה רב ניצב יעקב טרנר 
לשוטרים בעיר להקפיד על הוראה זו . לדוקר לא היה עבר פלילי , או ביטחוני . 
הוא נחקר ארוכות על ידי השב"ך , המנסה לברר האם פעל באופן עצמאי , או 
נשלח על ידי ארגון וכן מה היה המניע למעשהו . טרנר אמר כי היה קשה למנוע 
אירוע כזה . הוא שיבח את התגובה של השוטרים שהיו בסביבה . " לולא כן לא 
היו פוגעים ותופסים את הדוקר " אמר . טרנר הורה לבדוק מדוע לחגאבי ושאר 
השוטרים לא היו אפודי מגן , אם כי הדגיש כי אין ביטחון שהדקירה היתה נמנעת 
גם אם הוא היה לבוש אפוד . המפכ"ל הוסיף כי השוטרים סיירו בקטע זה של הרחוב 
שבין מוסרארה לשער שכם , כדי לאבטח מתפללים העושים דרכם בשבת לכותל המערבי 
ובחזרה . לאחר הפיגוע נסגר האזור וכל הסוחרים נעלו את החנויות . זהו המקרה 
השני של דקירת שוטר באותו אזור בתוך עשרה ימים . 
