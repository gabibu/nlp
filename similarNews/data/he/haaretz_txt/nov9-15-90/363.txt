אינני יודע מה מסתתר מאחורי המושג גיוס חובה , והאם הכוונה לחדש את התקנות 
שהיו קיימות בזמנן . כשהקימו את המשמר האזרחי ניתנה לכל רשות מקומית סמכות 
לקבוע בתקנות , שהגיוס למשמר האזרחי הוא חובה . בערים וביישובים רבים כגון 
ערד , נצרת עלית , עפולה , טבריה ובית שאן הצליח המבצע והיה שילוב של 
מתנדבים ומגויסי חובה . אולם התופעה המעניינת היא שבערים כגון עפולה , שבהן 
לא היתה כלל אכיפה של התקנות , ברגע שראש העיריה ביטל אותן , משום שהצורך 
האובייקטיווי פחת , היתה נשירה גדולה מאוד של אנשים . ו היינו משוכנעים 
שכולם היו מתנדבים , אולם בדיעבד הוברר שהם מילאו אחר התקנה וברגע שהיא 
בוטלה הם חדלו להתייצב . כל חוק ותקנה מושתתים על ההנחה ש%08 מהציבור הם 
שומרי חוק ומצייתים לו ללא כל סנקציות . ייתכן שמדי פעם יצטרכו להעמיד לדין 
כמה חייבי גיוס כדי לאכוף את התקנות ולהזכיר לציבור שעליו לציית להן . אבל 
אני מאמין שאם הפעלת התקנות תלווה בהסברה נכונה , רבים יפנו ביוזמתם ויתאמו 
את המועדים הנוחים להם , כדי למלא את חובתם במסגרת המשמר האזרחי . בהחלט . 
הרעיון להעביר את האחריות לביטחון הפנים לציבור הוא חינוכי מאוד , אם כי 
השם מפריע לי . הייתי קורא לכך " שירות חובה " ולא גיוס חובה . בדרך 
זו אפשר להגביר את מודעותם של האזרחים לביטחונם , והם ישכילו להבין שאין 
הם צריכים לצפות שבכל מקום יוצבו חיילים ושוטרים כדי לשמור עליהם , אלא 
עליהם ליטול חלק במאמץ לשמור על ביתם וילדיהם . השאלה היא איך יתבצע השירות 
ומה יהיו ממדי החובה . וכמובן יהיה צורך בתיאום בין העירייה והמשטרה בכל 
יישוב , כדי להתאים את השירות לצרכים . ההכשרה צריכה להתבצע בשני מישורים . 
ראשית , ההכשרה הטכנית . כלומר ללמד את המתגייסים כיצד לתפעל את הנשק 
בצורה נכונה ולא לפזר אש ולהרוג חלילה אזרחים . הפעלת נשק בתחום עירוני 
מחייבת הכשרה משמעותית מאוד . שנית , ההיבטים החוקיים של ההכשרה . כלומר 
מתי לירות . הפתגם " הקם להורגך השכם להרגו " הוא יפה מאוד , אבל הדבר 
מחייב שיקול דעת וכושר החלטה . חייבים גם לזכור שבעבר היה הרבה יותר קל לזהות 
מחבלים . כל מתנדב ידע שלחוליית אויב יש סימני זיהוי חיצוניים כגון קלצניקוב 
ומחסניות . היום הבעיה שונה , כי ההתקפות הן אישיות ולמבצעים אין סימני 
זיהוי חיצוניים וקשה לדעת מתי הם ישלפו את הסכין החבוי בכיסם . הדבר מחייב 
הפגנת עוצמה רבה יותר של המשמר האזרחי ברחוב , כגורם של הרתעה והתגוננות . 
כיום רק הסגל במשמר האזרחי מקבל שכר . כל השאר הם מתנדבים . ייתכן שההצעה 
הזו הגיונית , משום שכיום יש למשמר האזרחי קושי בהפעלת מתנדבים בשעות היום , 
שכולם הם אנשים עובדים . אבל החלק הארי של הכוח צריך להתבסס על מגויסים 
בכוח תקנות , משום שמבחינה כלכלית והפוטנציאל האנושי שלה , ישראל איננה 
יכולה להרשות לעצמה להוסיף עוד אלפי אנשי ביטחון ושוטרים בשכר . עדיף שהציבור 
יעשה זאת ללא קבלת שום תגמול כספי . אחרי הכל מדובר רק בארבע עד חמש שעות 
בחודש . גם אני יוצא אחת לחודש יחד עם האלוף אברהם אדן לפטרל בשעות הבוקר 
המוקדמות בתחנות האוטובוסים וריכוזי העובדים הזרים ברמת השרון . 
