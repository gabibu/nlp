בוקר אחד , לפני כחמישה חודשים , התייצבו סרגיי , ווליה , מישה ושתי 
מזוודות על הדשא של קיבוץ רוחמה . סרגיי דוברוביצקי , רופא קרדיולוג בעל 
ותק של 11 שנים בבריה"ם , נתון עתה בעיצומן של בחינות בבתי - חולים שונים 
ברחבי הארץ ; רעייתו ווליה , מהנדסת פנאומטיקה הידראולית , עבדה בבריה"ם 
במפעל - ענק לייצור חלקים לספוטניק , ועתה היא מחפשת דרכים להשתלב כאן בתחום 
המאוד ספציפי שלה ; בנם מישה בן ה8 היה בינתיים למיכאל , ובסיוע הקיבוץ 
עבר גם ברית מילה , " כדי שלא יהפוך לאטרקציה במקלחת המשותפת " . בני משפחת 
דוברוביצקי זכו למצות עד תום את מושג הקליטה הישירה . לישראל הם הגיעו ב82 
במאי , וביום המחרת כבר צפו ממרפסת ביתה של אחותו של סרגיי בנחיתת המחבלים 
בחוף ניצנים . שבועיים מאוחר יותר התייצבו בקיבוץ . בכך היו לשלושה מבין 
כ008 , 1 העולים העושים את צעדי הקליטה הראשונים בישראל במסגרת התנועה הקיבוצית . 
צעד קטן לקליטה , שהוא צעד גדול לקיבוץ , המתקשה עדיין להתמודד עם משימת 
הקליטה . בדיון שהתקיים לא מכבר במכון ון - ליר בנושא " היהיה הקיבוץ קיים 
במאה ה12 " , כרך הפרוף לכלכלה אסף רזין את עתידו של הקיבוץ בעתידה של העלייה . 
" מה שסיפק בעבר את הדלק לקיבוצים הן המשימות הלאומיות שנטל על עצמו . 
גם עתה יכול הקיבוץ להפיק מקליטת העלייה תועלת חברתית וכלכלית , כמו גם 
השפעה פוליטית " . פרוף רזין היה היחיד שהצביע על תרומת הקליטה לקיבוץ . 
יתר הדוברים בדיון , נציגי התנועות הקיבוציות , לא הפנימו עדיין את הקליטה 
כמרכיב מכריע בתהליך שיקומם והישרדותם של הקיבוצים . במשך חודשים ארוכים 
התארגנה התנועה הקיבוצית על שלוש זרועותיה התק"ם , הקיבוץ הארצי והקיבוץ 
הדתי לפרויקט המשותף של " בית ראשון במולדת " . המדובר בתוכנית חצי - שנתית , 
שבמסגרתה לומדים העולים באולפן , גרים בקיבוץ ומקבלים ממנו את כל השירותים . 
התמורה הכספית ( 053 , 1 שקל לחודש למשפחה בת שלוש נפשות ) מנוכה מסל 
הקליטה של העולים ואין עמה רווח לקיבוצים . העולים אמורים לתת לקיבוץ יום 
עבודה אחד בחודש . כל שעת עבודה נוספת , בשכר של ששה שקלים לשעה , מנוכה 
מהתשלום . בד בבד מתקיימת בקיבוצים מסגרת נוספת של אולפן , המיועדת לצעירים 
וליחידים . קפמאבינאפילו יצירת מסגרת פשוטה זו ארכה חודשים ארוכים . חוסר 
ההתלהבות של הקיבוצים , הנתונים במשבר כלכלי וחברתי קשה , היה רק מרכיב 
אחד שעיכב את הפעלת המסגרת . עמדתו העוינת של משרד הקליטה כלפי הקיבוצים 
ה"טרפים " לא הקלה אף היא . אלא שהזמן ועמו מצוקת הקליטה עשו את שלהם והעניקו 
הכשר גם ל"אוכלי השפנים " . ההסכמים הדרושים נחתמו , ו008 , 1 עולים עושים 
עתה את צעדיהם הראשונים במסגרות הקיבוציות . איש אינו יודע עדיין כמה מהם 
אם בכלל יישארו בקיבוצים מעבר למסגרת הזמנית שנקבעה בהסכם . השידוך הזה 
שבין העולים מבריה"ם לקיבוצים הוא בעייתי . העולים נושאים עמם עולם דימויים 
עוין כלפי הקיבוץ . . עולה צעיר בעל השקפה ימנית ואנטי - סובייטית חריפה 
תיאר את ההסכם הנחתם בין העולה לקיבוץ בקבלה ל"בית ראשון במולדת " כ"כללי 
מיון במחנה ריכוז , הכוללים ויתור על כל זכויות הפרט " , אף כי החוזה סטנדרטי 
לגמרי . יש גם המתבדחים כי העולים מבריה"ם שונאים כל דבר המתחיל באות " ק " : 
קומוניזם , קולחוז , קיבוץ " . התייחסויותיהם לקיבוץ פשטניות ורוויות 
דעות קדומות , המשתקות את חברי הקיבוץ . קפמאבינאיתן סט , איש קיבוץ גדות 
ואחד הרכזים של פרויקט " בית ראשון במולדת " , אומר : " העולים חושבים 
שקיבוץ זה קולחוז . לוקח להם בערך שלושה חודשים להבין שזה לא כך . רק 
אחרי חודשיים נוספים הם מבינים שהוא כן קולחוז " . קיבוץ , בעיני עולים , 
הוא גם מלה נרדפת לספר . לא מכבר הסיע סט קבוצת עולים מבריה"ם לביקור בקיבוץ . 
כבר ליד נתניה שאלו אותו " אם הכין את האוטומט עוזי " . אולם בעיקר רואים 
עולים רבים ממזרח אירופה את הקיבוץ ככפר , מושג המזוהה עם פיגור , נחשלות 
והזנחה . את סילביה קונסטנטינסקו , עולה חדשה מרומניה , פגשנו בדירתה בקיבוץ 
רוחמה . לפני ארבעה חודשים הגיעו מבוקרשט סילביה הארכיטקטית ובעלה הנאורלוג 
וניסו להסתדר בתל - אביב , לא בהצלחה יתרה . על האלטרנטיווה הקיבוצית לא 
שמעו דבר . בחוברות ובפרסומים הרשמיים הקיבוץ אינו מוזכר . אחרי שבוע 
הם באו למשרד הקליטה וחיפשו מרכז קליטה . הפקיד הציע קיבוץ . " לא ידעתי 
דבר על הקיבוץ " , אומרת סילביה ( 33 ) , " אבל הדימוי היה שונה לחלוטין . 
חשבתי שזה כמו קולחוז . מין כפר קטן עם כמה בתים , מכוער , לא תרבותי . 
הגעתי והופתעתי . הכי הפתיעו אותי האנשים . כל מה שאמרו על הקומוניזם 
ברומניה ולא עשו , קיים פה . שם חשבתי שזו אוטופיה . פה אני רואה שזה 
קיים , וזה יפה " . על אף ההצהרות החמות האלה , לא משתמע מדבריה שבכוונתה 
להישאר בקיבוץ . היא בת עיר מובהקת ומחכה לחזור לשם . אילנה נחום , המזכירה 
של קיבוץ רוחמה , אומרת בכנות : " אפילו רצו בני הזוג קונסטנטינסקו להישאר 
בקיבוץ , הייתי עושה הכל כדי שלא יישארו . העיר מתאימה להם וחיי הקיבוץ 
אינם בשבילם " . קפמאבינגם בני משפחת חייקול , שהגיעו לפני כחודשיים מהעיר 
צלבינסן שבהרי אוראל , טוענים שהקיבוץ אינו פתרון בשבילם . האב , אריק , 
מהנדס מכונות עתיר ניסיון ; האם , אידה , מתכננת מחשבים ; הבן , איליה 
( 02 ) , הספיק ללמוד שנתיים מתמטיקה באוניברסיטה , ואף השלים שירות 
קצר בצבא האדום . סמוך למועד עלייתם התפרסמה בעיתון הרוסי " אוגניוק " 
כתבה גדולה , שתיארה במלים חיוביות ביותר את החיים בקיבוץ . נאמר שקיבוץ 
הוא מקום שטוב לחיות בו , שלכולם יש זכויות שוות , אוכלים ביחד , אין 
בעיות . אחרי חודש וחצי ברוחמה בני משפחת חייקול עדיין חושבים שהעיתון לא 
חטא לאמת . אמנם הקיבוץ אינו קולחוז , אבל זה לא בשבילם , הם אומרים . 
" הבעיה בקיבוץ היא שאין בעיה " , אומר אריק , לנו חשוב להכיר דווקא 
את הבעיות , בשביל הפרספקטיווה . אני חושב שהרבה אנשים שלא רוצים קונפליקט 
בחיים אחרי רוסיה , ירצו לגור בקיבוץ . כשיהיו להם הרבה בעיות , ולא תהיה 
אלטרנטיווה , הם יברחו לקיבוץ " . הבן איליה מוסיף : " בקיבוץ לא יודעים 
כמה עולה אוכל , כמה עולות נעליים , איך מנהלים חשבון בבנק . אולי זה 
טוב , אבל זה לא החיים . אני יודע שהרבה צעירים שנולדו בקיבוצים לא רוצים 
לחיות שם . הם רוצים את החופש והם רוצים כסף אמיתי בידיים . גם אנחנו כך " . 
אילנה נחום , מזכירת הקיבוץ , נתנה ביטוי לחרדות של בני הקיבוץ : " זה 
רע מאוד אם יגיעו אלינו מכורח " . אחרים בתנועה הקיבוצית אינם מאמינים בכוחם 
להביא אליהם עולים מרצון . הכל נושאים עמם את כישלונות הקליטה בעליות הקודמות , 
את מטען הדימויים השליליים שנתקלו בהם , החל ממיליונרים , וכלה בקבצנים 
ופושטי יד . אומר מזכיר התק"ם , מוקי צור : החלטנו מראש שצריך להיות אלמנט 
מסוים של בחירה בצעד זה של העולה . לא ייתכן שעולה יבוא לקיבוץ כפי שהוא 
מגיע למחנה צה"ל . לא ייתכן שהוא יירד מן המטוס וינחת על הדשא שלנו , 
בלי שיאמר : אני רוצה . לכן קבענו עיקרון שצריכה להיות שיחה מוקדמת בין 
העולה לבין קיבוצניק " . קפמאבינבתחום ההסברה השתנה המצב . הקיבוצים הוציאו 
חוברות ושלחו לבריה"ם מורים מהתנועה הקיבוצית . היום העולה יודע על הקיבוץ 
יותר ממה שהוא יודע על כל צורת התיישבות כפרית אחרת . מחקרים אחרונים של 
המחלקה להתיישבות מלמדים כי % 5%51 מהעולים מוכנים לבדוק אפשרות של חיים בקיבוץ . 
. על - אף ממצאים אלה אין הקיבוצים עושים הרבה כדי לכבוש את לבם של העולים . 
קשה לומר שהם מסתערים על העולה במידע ובסיוע , כדרכם של עשרות גופי מתנדבים , 
בהם גוש אמונים . מוקי צור מודה שהדברים אינם נעשים לשביעות רצונו . הוא 
מסביר זאת בהעדר תקציב , ובכך שאנשי הקיבוצים נכוו בעבר בקליטת עליות ובסיוע 
לעיירות פיתוח . " החשש הוא ששוב נגיע לתחושה שנקלוט ונקלוט , ובסוף 
הם לא יאהבו אותנו " . צור מודע היטב גם להיבט הפוליטי של קליטת העלייה . 
" מי שיקצור מוקדם יישאר עם מעט " , הוא אומר . " הבעיה היא לזרוע . 
בשלב זה יש להימנע מניסיון לעשות הון פוליטי מעלייה . אמנם המפלגות דורשות 
בעקיפין להביא להן גם רווח פוליטי , אבל אל לנו להיגרר אחרי תביעותיהן . 
המפלגות הפוליטיות יורשו להיכנס לתמונה כשהעולה יהיה מוכן להכרעות מסוג 
זה . לנו חשוב שהוא ילמד איך כל זה התהווה " . " יש הבדל עצום בינינו לבין 
כל מסגרת אחרת " , אומר חגי בז , מנכ"ל לנושא יהודי בריה"ם בקיבוץ הארצי . 
" בסופו של דבר , אנחנו מכניסים אותם הביתה " . אמירתו זו משקפת את טיב 
החרדות המלוות את הקליטה בקיבוצים . קיים פחד שכישלון הקליטה יפגע בקיבוץ , 
לא רק בנקלטים . לכן , למשל , מהססים להיענות ללחץ הממסד , התובע להכשיר 
כל אסם ומחסן בקיבוץ לקליטת עולים , מחשש ליצירת פערים בדיור . אמירתו 
של מזכיר הקיבוץ הדתי , אריה קרול " לקלוט עולים לקיבוץ שאין בו תעסוקה , 
זו פצצת זמן " מבטאת פחד מסוג אחר . כך , בין תירוצים לקשיי אמת , בין 
טראומות עבר לתקוות העתיד , מתגייסת התנועה הקיבוצית לקליטת העלייה . 
ללא קשר להצלחתה , אפשר לאמץ לפי שעה את סיכום הביניים של מזכירת רוחמה : 
" אם בין ירושלים לרוחמה אין אף קיבוץ שיש בו עולים , זו סיבה להתבייש " . 
