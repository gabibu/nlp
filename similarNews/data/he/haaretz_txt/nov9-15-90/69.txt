בדיון שהתקיים אתמול בבית - הדין האזורי לעבודה בתל - אביב , האריכה השופטת 
עדנה גבריאלי , בנוכחות נציגי העובדים וההנהלה של בנק ישראל , את הצו להפסקת 
השביתה שנתנה שלשום בלילה במעמד צד אחד . הוצאת הצו שלשום הביאה לחידוש 
העבודה במחשב בשעה 2 בלילה . השופטת גבריאלי קבעה כי מאחר שנקבעו לצדדים 
דיונים לשבוע הבא , יישאר הצו בתוקפו עד לישיבה הבאה בבית - הדין . בדיון 
טען ועד עובדי בנק ישראל כי העיצומים שפרצו ביום שלישי , ומהלכם הופסקה 
עבודת המחשב , הם על רקע קידום בשכר ולאחר סכסוך עבודה עליו הוכרז כבר לפני 
שבועיים . הוועד הכחיש כי העיצומים היו על רקע של השעיית אחד מחבריו , 
יעקב קטורזה , סגן מנהל מדור במחלקת המטבע , כפי שטענה ההנהלה . קטורזה 
הושעה בשל חשד שהעביר לעיתונות מידע על נוהל סודי הקשור בביעור והשמדת שטרי 
כסף בבנק ישראל . בדיון לא הופיעו נציגי ההסתדרות , ששלחו מברק בו הביעו 
את התנגדותם לשביתה . 
