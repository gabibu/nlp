אשר רופאים ומומחי - תזונה יעצו לנו לפני עשור להמעיט באכילת בשר אדום , 
לא עלה בדעתם שנמיר מזון זה בעוף צלוי , בפילה דגים , ברוטב טרטר ובסלטים 
נוטפי רוטבים הרוויים בשומן . אז , במקום אומצה עסיסית הזמנו סלט , בלי 
לשים לב שהרטבים העשירים מבטלים את ערכו הדיאטטי של הסלט . מנתוני צריכת 
המזון שנאספו במשרד החקלאות בארה"ב , עולה כי האמריקאים הגדילו את צריכת 
השמנים לסלט ולבישול משבעה ק"ג לנפש ב7691 ל41 ק"ג ב8891 . להלן מבט חטוף 
על הערמומיים שבמזונות הבריאות ועל הגורמים הפסיכולוגיים שעלולים לערפל את 
כושר השיפוט שלנו . חבלני - דיאטה הם בדרך - כלל מזונות הנמצאים במקום גבוה 
ברשימת המזונות המזינים והבריאים , שמכינים אותם בשיטות עתירות - שומן או 
מצמידים אליהם רכיבים עשירי - שומן . יש אנשים הסבורים שקרואסון עם בשר 
הודו או כריך טונה זו ארוחת - צהריים קלה ובריאה . נקניקיות - עוף הן התגשמות 
החלום של חובב גריל הסובל מעודף - שומן . אולם הקרואסון המשוח בשכבה עבה 
של חמאה מבטל לגמרי את מעמדו הדל - שומן של בשר ההודו ; והנקניקיות , שהרכיב 
העיקרי שלהן הוא בשר עוף , מכילות % 07 שומן . מזון מהיר מטעה במיוחד : 
כריכי דגים , שבמקרים רבים מטוגנים עם פירורי לחם ומתובלים ברוטב טרטר , 
מכילים כ005 קלוריות שמחציתן שומן ; מנה בת ששה נתחי - עוף מכילה 092 קלוריות 
ו%15 שומן . בורגר עם חסה , עגבניה וקטשוף מכיל % 33 שומן ורק 062 קלוריות . 
המזונות הללו מכילים כמות נכבדה של שומן בלתי - רווי , המגדיל את כמות הכולסטרול 
בדם . סובין של שיבולת - שועל , המקטין את תכולת הכולסטרול בדם , נמכר 
אף הוא בצורות מפוקפקות , למשל כשמכניסים אותו לבירה ולסופגניות . יש עוגיות 
סובין המכילות ארבע כפיות שומן . חנויות המוכרות מזון בריאות משמשות בית - 
ממכר אידיאלי לחבלני - דיאטה . מזונות ערמומיים ביותר הם טוגני - טורטיה 
( טוגנים עשויים מקמח תירס בנוסח מקסיקאי ) , שיש בהם פחות סודה לשתייה 
מאשר בטוגנים אחרים , אך הם עדיין מכילים % 25 שומן . גם תכולת השומן והקלוריות 
של חמאת בוטנים " טבעית " אינה נופלת משל זו שנמכרת במרכול . סקרים 
מלמדים כי האמריקאים נעשים יותר ויותר מודעים לתזונה נכונה . מדוע אפוא , 
קל כל - כך להטעות את הצרכן כשהדברים אמורים במזון ? במקרים רבים אנו 
הולכים שולל אחר מה שמודפס על תווית המזון , אומרת אודונה מאתיוס , סגנית 
נשיא לענייני צרכנות ברשת המרכולים " גאיינט פודס " , שמרכזה בוואשינגטון . 
למרות הדעות הקדומות , המונח " קל " אולי קשור לצבעו של המזון , או לטעמו 
ולא לתכולת השומן שלו . " ללא כולסטרול " מודפס על מזונות רבים שאין 
בהם כולסטרול מטבעם , אך יש בהם הרבה שומן , כמו חמאת בוטנים ומרגרינה . 
עם זאת , מומחים סבורים שהלהיטות אחר המזונות הללו היא המאפשרת הולכת 
שולל . " אנשים רבים אינם מסוגלים שלא לצרוך שומן " , אומר ד"ר אדם דריוונובסקי , 
מנהל תוכנית התזונה לבני - אדם בבית - הספר לרפואה ציבורית של אוניברסיטת 
מישיגן . " ייתכן שהחיבה למזונות אלה נרכשת בילדותנו , כאשר המבוגרים 
משתמשים בממתקים עתירי - שומן כפרס . אצל אחוז קטן מן האוכלוסייה נובעת 
הלהיטות לשומן ולסוכר מסיבות פיסיות " . לדברי הפסיכולוג ד"ר גון פורייט , 
מנהל המרפאה לחקר התזונה בבית - הספר לרפואה של אוניברסיטת ביילור , אנו 
פונים במקרים רבים למנגנוני - הגנה פסיכולוגיים כדי להצדיק אכילת מזונות 
עתירי שומן . אנו מצדיקים אכילת בננה ספליט באמירה : " מגיע לי כי הסתפקתי 
בדג מאודה עם ברוקולי לצהריים " . התווית התזונתית היא הרמז הטוב ביותר למזון 
ערמומי . כדאי להיזהר ממוצרים שיותר מ%03 מן הקלוריות שלהם מקורם בשומן , 
או כאלה המכילים יותר משלושה גרם שומן על כל 001 קלוריות . בדקו את רשימת 
הרכיבים : אם שמן , מרגרינה או חמאה נמצאים במקום הראשון או השני , זה 
סימן מובהק שהמזון עשיר בשומן . כשנתקלים במזון בריא באמת , כמו 04 הדגנים 
אשר בדיקות העלו שתכולת הכולסטרול שבהם נמוכה , אסור לחשוב שאכילתם תתיר 
לטרוף אחר - כך כל מזון אחר . נחזור לסובין של שיבולת - שועל . לדעת ד"ר 
אוליבר אלבסטר , מנהל המכון למניעת מחלות בבית - החולים באוניברסיטת גורג 
בוואשינגטון , ישנם המאמינים שכאשר מזון זה כלול בדיאטה , הם זכאים לאכול 
בחופשיות מזון עם שומן רווי , שהוא אחראי , יותר מכולסטרול דיאטטי , להעלאת 
תכולת הכולסטרול בדם ולגרימת מחלות - לב . הם מאמינים שהסובין משיבולת - 
שועל יגן עליהם מן השומן . מי שחוטא מדי פעם בפעם באכילת כמות קטנה של מזון 
מהיר עתיר - שומן , לא יערער את מאזן הקלוריות שלו . לדוגמה , כפית אחת 
של חמאת בוטנים . יוגורט - פירות , גם זה המוגדר כדל - שומן , הוא פחות 
בריא מיוגורט שאינו מכיל שומן ואשר יכול לחסוך כ051 קלוריות עד ששה גרם שומן . 
אבל גביע אחד , מדי פעם בפעם , אין בו כדי להזיק . 
