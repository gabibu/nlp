גם אם האמנות הולכת ונעשית מורכבת יותר , חכמה יותר , והאמנים נעשים מתוחכמים 
ורבי ידע יותר , מותר לנו להביט בחיבה ביוצרים המרגישים שבלי ציור , חייהם 
אינם חיים . הם חיים למען יצירתם בלבד , ומרגישים חובה להציג למרות שלא 
למדו מעולם ; במערך האמנות היום אין להם פינה משלהם ובהגדרת היסוד , מיהו 
חובב ומיהו מקצוען , אין הם מתעניינים . תערוכת יוסף פרט בבית יד לבנים 
בתל אביב היא דוגמה לאלה . זהו ציור נאיווי המשקף את אהבתו של הצייר לציור 
וליהדות . התוצאה : תערוכה המעלה חיוך על שפתיהם של המסתכלים המורגלים באמנות 
אחרת , ומסוכנת למי שחושבים כי כל דבר המוצג בגלריה הוא אמנות טובה . בית 
יד לבנים בתל אביב הוא מקום רב פעילות . אנשים רבים עוברים בו מדי יום , 
ועל כן , חשוב שתהיה בו גם גלריה לאמנות שתציג יצירות טובות וייחודיות , 
אולי דווקא של אמנים צעירים שאינם יכולים לחדור לכל גלריה מסחרית . חבל 
שאין זה כך , ולא מאוחר להתחיל . קפמאפרקבגלריה קדם , ביפו העתיקה , מציג 
מוני ליבוביץ , תחת הכותרת " ציור בסגנון של פעם " . הממונים על יחסי הציבור 
שלו חשבו , כנראה , שכדאי לעלות על גל הנוסטלגיה השוטף את העולם , אבל 
ליבוביץ הוא צייר שיש רבים כמוהו . יפה שהוא מצליח להתפרנס מציוריו וטוב 
שהוא חתום על חוזה עם גלריה מפורסמת בהודו ; נחמד שבעלון יחסי - הציבור 
הוא מתואר כמי שמצייר כאילו אחז בו דיבוק וסביר שבהזמנה כתוב שהוא נכלל במהדורה 
הבין - לאומית של קטלוג ישארט 1891 ( כל מי שרצה נכלל בקטלוג זה , תמורת 
תשלום ) . אז מה לא בסדר ? הציורים . הם פשוט לא מכאן ולא מעכשיו . 
