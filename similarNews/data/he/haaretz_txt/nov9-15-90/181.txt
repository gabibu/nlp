. ספק אם כרטסת חברי " כך " כוללת מעל לאלף שמות , כולל אלה שנשרו , 
עזבו את הארץ , או שטרם הגיעו לגיל המעניק להם זכות הצבעה . בקרית - ארבע 
ובחברון , המעוזים של התנועה , שמשם יצאו לפגיעה ברכוש ולמסע יריות בסביבה 
הם מונים עשרות בלבד . איך זה קרה , אם כן , שבהלווייתו של כהנא השתתפו 
02 אלף איש ( יש אומרים 51 אלף ויש המסתפקים ב01 אלפים ) . איפה אומדן 
הכוח האמיתי , בכרטסת " כך " או בהלויית המנהיג ? אין ספק שהרב - גזען 
עלה במידת הפופולריות אחרי שנרצח , לפחות לתקופה מסוימת . ייתכן שאלמלא 
הרצח הוא היה נעלם מהמפה הפוליטית הישראלית . כך לפחות נראה התהליך אחרי 
שנפסלה מועמדותו לכנסת . אך נראה שאי אפשר לשפוט את עוצמתו שלאחר המוות 
לפי עוצמת הלווייתו . לא היתה זו ההלווייה הראשונה מסוג זה בירושלים בחודשים 
האחרונים . שני הנערים שנרצחו לפני כשלושה חודשים לא היו מנהיגים של תנועה 
וגם לא החיילת שנדקרה בשכונת בקעה . למרות שמשפחות קורבנות הרצח הירושלמיים 
התחננו שלא יהפכו את אבלם הכבד להפגנות שנאה וגזענות , היו אלה הפגנות , 
שעוצמת הרעל הגזעני שבהן לא נפלה מזו שבהלוויית כהנא . נדמה שחלק ניכר 
של הקהל הוא אותו קהל ממש , ההופך כבר לקהל המתאבלים הקבוע לכל קורבן חבלה . 
תוצאות הפורענות הנלווית להלוויות - ההפגנה האלה , היו צנועות בשבוע שעבר 
לעומת הקודמות , הודות להיערכות נכונה יותר של המשטרה , שהשכילה ללמוד 
ממחדליה . יש להניח שרק מעטים מקרב קהל הפורעים - המלווים היו מצביעי כהנא , 
או מצביעיו הפוטנציאליים . רובם הם מצביעי ליכוד , והשאר תומכים בתחיה , 
בצומת , במולדת ובש"ס . בקיצור : " המחנה הלאומי " בקואליציה . אין 
הדברים האלה באים כדי להפחית במידת הסכנה שבכהנא חי או מת ושבתלמידיו המאיימים 
בנקמה . הם אמנם בריונים סתם , אך גם סתם בריון מסוגל לרצוח , אם אין 
שומרים עליו . יתרה מזה , לכהנא ול"כך " היתה השפעה שלילית בתפישות פוליטיות 
של הציבור : מעצם קיומם הם נתנו לגיטימציה למפלגות כמו תחיה , צומת , 
או מולדת . יחד עם זה , יש להעמיד את כהנא במקומו הנכון , ולא להניח לרצח 
והשלכותיו לטשטש זאת . בסופו של דבר הוא היה לא יותר מאשר ליצן פוליטי 
ליצן מאוס ואפילו מסוכן , אך בכל זאת ליצן . גם לחלק הקיצוני והפרימיטיווי 
שבציבור יש אינסטינקטים בריאים להעריך את אישיותם של אלה הרוצים לכבוש את 
לבם . מכאן הצלחתו האפסית של כהנא בגיוס משתתפים לאסיפות הפוליטיות שלו . 
היו ישובים ושכונות גם כאלה המאוכלסים על - ידי תומכיו הפוטנציאליים שמספר 
הפלקטים בהם , הקוראים להשתתפות בפגישה עם מנהיג " כך " , עלה על מספר 
הנענים לקריאה . לא כהנא יצר את הגזענות שבציבור וספק אף אם הוסיף לה הרבה . 
הגזענות הישראלית היא תוצר של התזוזה הפוליטית המתמדת ימינה , שמסרה את 
השלטון לידי הליכוד והביאה לידי הקמת ממשלה לאומנית טהורה . 31 שנות שלטונו 
של הליכוד פיתחו בחלק גדול של הציבור תחושה , כי כל נסיגה מהשטחים היא בלתי - 
אפשרית . לחלקים בציבור הצליח הליכוד להעביר אף כי עצם דיבור על הנסיגה 
הוא בגידה ברעיון הציוני ובביטחון הארץ . היה זה בלתי נמנע שבפני חלק זה 
של הציבור תעמוד ברירה אכזרית , המוצאת יום - יום את חיזוקה במציאות : 
המשכו של המצב הקיים משמעו מלחמה יום - יומית בכל חצר , בכל סופרמרקט . 
לדעת חלק זה בציבור , את המלחמה הזאת אי - אפשר להפסיק בשום הסדר מדיני , 
שכן נסיגה היא בגידה , התאבדות , סופה של מדינת ישראל . ואם המשך הכיבוש 
הוא מצב מקודש , המוצא היחידי מהמלחמה המתמדת הזו הוא גירוש הערבים או סגירתם 
במחנות ריכוז ובגיטאות . זהו התרגום של סיסמת היד החזקה . כל עוד האירועים 
בארץ והלחץ מבחוץ לא יביאו לשינוי מהותי בכיוון המחשבה הישראלית , מספר 
הדוגלים ביד החזקה נגד הערבים ילך ויגדל . כל זה הוליד הליכוד ולא " כך " . 
כהנא לא הצליח אפילו לנצל את הגל העכור הזה . 
