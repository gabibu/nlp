שר הבריאות אהוד אולמרט הטיל על כמה מחברי ועדת האשפוז העליונה לבדוק את 
הצורך בפתיחת מחלקות נוספות לניתוחי לב וחזה . בצוות חברים מנהל המרכז הרפואי 
" שיבא " פרוף מרדכי שני , מנהל המרכז הרפואי " הדסה " פרוף שמואל פנחס , 
סמנכ"ל וראש החטיבה הרפואית של קופת חולים הכללית פרוף יאיר שפירא ומשנה 
למנכ"ל משרד הבריאות שרגא הבר . כיום יש בבתי החולים הציבוריים שבע מחלקות 
לניתוחי לב וחזה ושלוש מחלקות בבתי חולים פרטיים . פוטנציאל הניתוחים של 
מחלקות אלו עומד על 007 , 2 ניתוחים בשנה , מתוכם 007 , 1 ניתוחי מעקפים . 
מספר הצנתורים המבוצעים במכוני הלב בבתי החולים נע בין 005 , 3 ל000 , 4 
בשנה , ועל פי הערכות מומחים הדבר מצריך תוספת של 000 , 1 ניתוחי מעקפים 
בשנה , כלומר 0072 ניתוחים . בשנה האחרונה נפתחו שתי מחלקות חדשות לניתוחי 
לב בבית חולים " וולפסון " בחולון ובבית חולים " קפלן " ברחובות . מחלקות 
אלו עדיין בהרצה , ומספר הניתוחים שמבוצעים בהן אינו משמש פתרון מיידי למצוקת 
000 , 2 חולים הממתינים זה שנה או שנה וחצי בתור לניתוח . בקרוב צפויה להיפתח 
מחלקה לניתוחי לב וחזה בבית חולים " מאיר " בכפר סבא , בעוד שנתיים תיפתח 
מחלקה לניתוחי לב וחזה בבית חולים " סורוקה " בבאר שבע . לאור פתיחת מכוני 
צנתור כמעט בכל בתי החולים עולה הצורך להרחיב את מספר המחלקות . השר אולמרט 
אינו מוציא מכלל אפשרות שבמסגרת יישום המלצות ועדת נתניהו תישקל העברת בתי 
חולים ממשלתיים לניהול גורמים פרטיים . בסיור בבית חולים " אסותא " אמר 
השר כי צעד זה אינו עומד בסתירה עם הצורך להמשיך ולשמור על קיום הרפואה הציבורית . 
השר הוסיף כי " אין לפרש את ההיערכות לליברליזציה במערכת הבריאות בהרחבת 
מתן רשיונות להקמת בתי חולים פרטיים . אין כוונה להרחיב את מתן הרשיונות 
לבתי חולים פרטיים , כדי שלא לגרום להגדלת ההוצאה הלאומית לבריאות . העברת 
הניהול הישיר של בתי חולים ממשלתיים נועדה לייעל את השירותים ולהגדיל את 
הכנסות בתי החולים , דבר שתהיה לו השלכה גם על הכנסת העובדים " . 
