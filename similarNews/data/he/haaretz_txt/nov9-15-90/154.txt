סדאם חוסיין ב"מחוז ה91 של עיראק " , היא כוויית לשעבר , והמדינות שהתאגדו 
לעוקרו משם מראות סימני חולשה הולכים וגוברים . עד לימים האחרונים נראה 
היה שבמקרה הטוב תסתיים הפרשה בפשרה על חשבון כוויית העצמאית , שתיאלץ לוותר 
על שני איים במפרץ הפרסי ועל שדה הנפט דומליה , ועל חשבונה של ישראל , 
בדרך זו או אחרת . כל זה תמורת שחרורם של כ000 , 2 בני ערובה מערביים ותמורת 
הבטחה של סדאם להתנהג כיאות ( וגם זאת , לא כלפי ישראל , שאותה התחייב 
לא מכבר " להעביר מן העולם אחת ולתמיד " ) . אבל פתרון זה היה אפשרי רק 
עד לימים האחרונים . בימים אלה הולכת ומשתנה התמונה : שלוש מדינות גרמניה , 
יפאן ואיטליה החלו לפתח יוזמות מדיניות חדשות לא - רשמיות , שמטרתן המוצהרת 
להביא לשחרורם של בני הערובה . וילי בראנדט , הקאנצלר המערב - גרמני לשעבר , 
יצא לפגישה עם סדאם חוסיין בבגדד , והספיק להצהיר לפני יציאתו שאין בכוונתו 
לצמצם את שיחותיו לשחרור בני הערובה בלבד , אלא גם לפתרון בעיות המזרח התיכון 
בכלל , ובעיות המפרץ הפרסי בפרט , בדרכי שלום . גם נקסונה , ראש ממשלת 
יפאן לשעבר , בא לשיחות בבגדד בכוונה לפתור את הבעיה בדרכי שלום . די 
לזכור את " פתרונות השלום " של היפאנים בקרב עמי מזרח אסיה במשך עשרות 
שנים לפני מלחמת העולם השנייה ובמשך שנות המלחמה עצמה . משלחת פרלמנטרית 
איטלקית חזרה בימים האחרונים מבגדד , ובפיה " תקוות מבוססות לתזוזה חיובית " 
בפרשת בני - הערובה האיטלקים . גם לאיטליה יש חלק בהצטיידותה הצבאית של 
עיראק , ובכלל זה אמצעי מלחמה לא קונוונציונליים . צרפת ניהלה , מנהלת 
ותנהל אף היא מו"ם עם סדאם . רק השבוע התבשרנו שעיראק מסרה לידי הנספח הצבאי 
הצרפתי בבגדד שלושה חיילים צרפתים , שבאו מערב הסעודית ונשבו ( כנראה 
בעת סיור מודיעין בכוויית ) . סדאם חוסיין טרח מיד להסביר שהדבר נעשה " בשל 
התנהגותה היפה והידידותית של צרפת כלפי עיראק " . האם ניסיונות הפיוס של מדינות 
אלו , אינם מזכירים את מעשי הפיוס , על חשבונן של מדינות קטנות וחסרות 
ישע , של אנגליה וצרפת ( שלפני ווישי ) כלפי רודן אחר בהיסטוריה ? בתגובה 
לניסיונות הפיוס של אותן מדינות כבר הספיק סדאם חוסיין להצהיר ( במיטב המסורת 
של היטלר , מורו ורבו ) , מפי השר שלו לענייני הסברה ( במיטב המסורת 
של גבלס , מורו ורבו ) , ש"כוויית היא המחוז ה91 של עיראק וכזו היא תישאר 
לעולמים , וככל שימהרו הארצות המתנגדות לכך להכיר בעובדה זו ולהשלים עמה , 
כך גם תיפתר בעיית בני הערובה המערביים ושאר הבעיות של האזור " . נניח , 
שעיראק תקבל בטוב או ברע את הפתרון שהנחנו בראשית הדברים לפיו תזכה עיראק 
בחלקים של כוויית , כמוצא למפרץ הפרסי , ובתפוקת הנפט של שדות רומליה הכווייתיים . 
אולם האם באמת תיפתר הבעיה ? אין , ולא היו עוררין על כך שעיראק היא שפתחה , 
לפני כתשע שנים , במלחמה נגד איראן בשל סירובה להיענות לתביעותיה הטריטוריאליות 
של עיראק , שניסתה להשיג מוצא מניח את הדעת למפרץ הפרסי . מלחמתה של עיראק 
באיראן זכתה בתמיכה מוחלטת , הן מצד מעצמות המערב והן מצד ברית - המועצות . 
עיראק ניצחה במלחמה עקובה מדם , בשל האמצעים הצבאיים האדירים שהזרימו אליה 
מעצמות המערב וברית - המועצות ללא הבחנה , שגם עברו בשתיקה על השימוש בגזים 
שהכריעו את המלחמה . בכך צריך היה , כביכול , להסתיים הסיוע הצבאי המאסיווי 
שהגישו שני הצדדים לעיראק . צריך היה להיות ברור לאותם מנהיגים , שעם תום 
המלחמה צריכה עיראק להפנות את משאביה הכספיים לשיקום ארצה ולתשלום עבור המשאבים 
העצומים שהועמדו לרשותה בזמן המלחמה ולא היא ! מעצמות המערב וברית - המועצות 
המשיכו , גם לאחר סיומה של המלחמה , להזרים ציוד צבאי בעשרות ביליוני דולרים 
לעיראק . עיראק יכולה להתמודד עם תשלום חובותיה , וסיפוק צרכיה היא , 
אך ורק באחת מהאפשרויות הבאות , או טוב יותר מבחינתה , בשילוב מלא ביניהן : 
עלייה של ממש במחיר הנפט הגולמי , שאת מחירו יצטרך לשלם הצרכן בעולם כולו ; 
עלייה של ממש בתפוקת הנפט של עיראק , לצד הרחבת מקורות הנפט הנמצאים בשטחי 
שכנותיה . סביר להניח שמשמעות הצטיידותה הצבאית של עיראק , בעזרת המדינות 
ממזרח וממערב , היתה נהירה לאותם מנהיגים והם היו מוכנים לשאת בתוצאותיה . 
אחרת קשה להבין כיצד מנהיגים אלה לא שאלו את עצמם שאלה יסודית אחת : לשם 
מה דרושה לסדאם חוסיין כל העוצמה הצבאית האדירה שאירגן לעצמו גם לאחר נצחונו 
על איראן . סדאם חוסיין , ורבים מאזרחי הארצות הנוגעות בדבר , מתחילים 
להתייחס לאיומי ארה"ב לעשות סדר במפרץ הפרסי בכוח הזרוע , כאל אותו מוסר 
השכל " זאב זאב ואין זאב ! " . אם לא תיפתר בעיית סדאם חוסיין בקרוב , 
עתידות המדינות הנרתעות עכשיו ממלחמה לשלם מחיר יקר אלפי מונים , בקורבנות 
ובמשאבים , בעתיד הלא כל כך רחוק . אסור למנהיגי העולם הנאור להרשות להיסטוריה 
הלא כל כך רחוקה לחזור על עצמה . 
