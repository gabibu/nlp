" לעולם לא " , אומר הסופר הפרואני מריו ורגאס יוסה , " זו מלה שאני משתמש 
במקרים מעטים מאוד . אבל על הפוליטיקה אני יכול לומר נחרצות : לעולם לא 
עוד . לעולם לא אחזור למעורבות פוליטית מסיבה כלשהי , לעולם לא אפסיק לכתוב " . 
ורגאס יוסה נראה כמי שיצא ללא פגע משלוש השנים שבהן חרש את ארצו המרוששת 
ומוכת האלימות , בניסיונו להיבחר לנשיא . הוא מודה שהוא מאוכזב , אך יחד 
עם זאת הוא " חש הקלה מסוימת " על שהבוחרים העדיפו על פניו את אלברטו פוגימורי , 
אגרונום יפאני - פרואני . מסע הבחירות של ורגאס יוסה נבע , לדבריו , 
מתחושת האחריות שלו נוכח הטרגדיה של פרו ואמונתו כי המדינה עשויה להשתנות 
ולשגשג עם כלכלת שוק חופשי . אבל בעוברו מהאנגלית המצוינת שבפיו לצרפתית 
המושלמת שלו מגלה הסופר ההדור , המלוטש ואיש העולם הגדול ש"לבו לא היה שלם " 
עם עיסוקו בפוליטיקה . כך אפוא הוא חזר ליעודו הספרותי . הנובלה הקצרה אך 
הדחוסה בשם " בשבחי האם החורגת " , שפורסמה זה עתה בחברת ההוצאה לאור " פרר , 
סטראוס אנד זירו " , נכתבה כאשר נכנס מחברה ב7891 לפוליטיקה של ארצו , 
כאיש הבשורה של כלכלת שוק . בנובלה הוא מראה שפעילותו הציבורית לא הסיחה 
מעולם את דעתו מהתמקדותו הבסיסית בעולמם הפרטי של בני האדם . הגיבור דון 
ריגוברטו , מנכ"ל חברת ביטוח , מפנה עורף לחברה , כדי ליצור עולם ארוטי 
מספק ופרטי ביותר . עולם זה בנוי מתשומת הלב וגינוני הנימוסים של איש העולם 
שהוא מעתיר על אשתו החדשה דוניה לוקרסיה , מאהבתו לתמונות ארוטיות ומהקפדתו 
על טקסי רחצה אישיים , כטקס החגיגי והדקדקני שהוא עושה לפני קיום יחסי מין . 
התמונות ששש מהן מופיעות בספר מגרות את הזיותיו המיניות של דון ריגוברטו . 
הרחצה מכינה את גופו למימושן , ודוניה לוקרסיה , שזה עתה מלאו לה 04 שנה , 
משלבת למרבה האושר פנטזיה ומציאות גופנית . זאת עד שבנו של דון ריגוברטו 
מנישואיו הראשונים , נער מתבגר , פולש לגן עדן משפחתי זה , ודוניה לוקרסיה 
מגלה שיש לה פנטזיות משלה . " הספר הוא על אדם המשתמש בדמיון בנוסף לעונג 
גופני צרוף , כדי לנסות לממש אוטופיה אישית ולא חברתית " , אמר ורגאס יוסה 
בן ה45 כשביקר לא מכבר בניו - יורק . " אני חושב שכזה הוא הסופר , הוא 
יוצר מהאובססיה שלו עולם , מובלעת שבה הוא משתקע " . בקמצו את ידו הימנית 
לאגרוף הוסיף הסופר : " כתיבה היא הקלה מבעיות החיים . זו דרך לנקום את 
נקמתך . באמנות מגיע הסופר לאוטופיה . אבל כל ניסיון לממש אוטופיה חברתית 
אחת דינו להסתיים בשואה . אם אתה רוצה חברה של קדושים התוצאה היא גיהנום , 
דיכוי , טוטליטריות ורדיפות " . כאשר נשאל מדוע בחר בנושא ארוטי ענה ורגאס 
יוסה שהוא חש כי הנושא בחר בו . " הסיבה לכך טמונה קרוב לוודאי במעמקי 
האישיות שלי עצמי , משהו הקשור לאובססיות שלי " , אמר . אבל היתה גם סיבה 
כללית יותר . הארוטיקה עוסקת בפרט , היא הכרזת העצמאות של האדם . ורגאס 
יוסה סבור שברחבי העולם כולו נשקף איום לאינדיווידואליות . " אני מאמין 
אדוק בריבונותו של הפרט " , הוא מכריז . " אבל העובדה היא שלא רק אידיאולוגיות 
קולקטיוויסטיות או ממלכתיותריכוזיות אלא גם אותן דמוקרטיות וחברות מודרניות 
עצמן שעליהן אנו מגנים , כירסמו בפרט והגבילו אותו . יש לארוטיקה הצדקה 
מוסרית משלה , כיוון שהיא אומרת שהעונג מספיק עבורי . זו הכרזה על ריבונות 
הפרט " . מלה זו ריבונות מופיעה בספר באותיות קידוש לבנה , בעוד העלילה 
עושה דרכה לקראת סיומה הדו - משמעי והטרגי - קומי . לאחר שנכנעה לבלתי נמנע 
ונאפה עם בנה החורג , מופתעת דוניה לוקרסיה מהרגשת הסיפוק האופפת אותה . 
" בוקר אחד , כאשר פתחה את עיניה , עלה בראשה המשפט זכיתי בריבונות . 
היא הרגישה בת מזל ומשוחררת , אך לא יכלה לומר מה היה הדבר שממנו השתחררה " . 
ב62 שנותיו כסופר , שבהן פירסם יותר מ21 ספרים מספר ורגאס יוסה הוא לא 
נהנה מכתיבת ספר כמו שנהנה הפעם . לעומת שפתו בספרים כמו " שיחה בקתדרלה " 
או " חייו האמיתיים של אלחנדרו מייטה " , שבהם הרקע הוא פרו על סבלותיה 
ומצוקתה , הפרוזה ב"בשבחי האם החורגת " היא אכן עבותה ועסיסית , מתפתלת 
ומורכבת . " כתיבה בדרך כלל אינה התנסות כה מאושרת בשבילי " , אומר המחבר . 
" היא כאובה מאוד . אבל הפעם התענגתי על הכתיבה . בדרך כלל השפה שלי 
מאופקת ובלתי נראית . אבל סיפור זה על אובססיות וטקסים דרש שפה נראית וחושנית , 
שפה המעבירה מוסיקה ותחושות . הסיפור גם דרש מאמץ רב כדי להימנע מהוולגריות 
של זימה וניבולי פה . שיכתבתי אותו פעמים רבות " . הספר מותיר כמה שאלות 
פתוחות . ורגאס יוסה נמנע בערמומיות מלספק תשובות . " הספר משאיר אותך 
תוהה " , הוא אומר , " האם הכל היה בדיחה . זהו בידור אך יש בו גם יותר 
מבידור " . 
