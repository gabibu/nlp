חברת דור אנרגיה פנתה בסוף השבוע לבית - משפט השלום , בתביעה שיורה לחברת 
פז לפנות את הציוד שלה מתחנת הדלק המופעלת על - ידי דור . הדיון בתביעה 
יתקיים השבוע . התחנה בה מדובר היא תחנת " בני דן " , הנמצאת בקרבת צומת 
גהה . תחנה זו הופעלה בעבר על - ידי חברת פז . דור אנרגיה דורשת לפנות את 
כל הציוד של פז שנותר בתחנה . לטענתה , אם פז לא תפנה את הציוד , יהיו 
בעלי התחנה רשאים לפנותו בעצמם , על חשבון חברת פז . בכתב התביעה טענה דור 
אנרגיה כי " המניע היחיד העומד מאחורי סירובה של פז לסלק מהקרקע את הציוד 
המושאל הינו ניסיונה להערים קשיים על דור אנרגיה , ולסכל את הפעלת תחנת 
הדלק הציבורית היחידה של דור " . מחברת פז נמסר בתגובה , כי תביעת דור אנרגיה 
היא קנטרנית , ואינה ראויה להתייחסות . אנשי פז טוענים כי בית המשפט פסק 
כי המצב בתחנת בני דן יישאר על כנו , ולכן אסור לדור אנרגיה לשנות את הסטאטוס - 
קוו ולסלק את המשאבות . בפז ממתינים לפסיקה הסופית של בית המשפט בסוגייה 
האם בעלי התחנה רשאים להתקשר עם דור אנרגיה . 
