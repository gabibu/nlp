ואשינגטון ( מיוחד ל"הארץ " ) . הסנאטור הרפובליקאי רודי בושוויץ , שאיבד 
בשבוע שעבר את מושבו אחרי שתקף את חוסר נאמנותו של יריבו לעם היהודי , התנצל 
בפומבי לפני הקהילה היהודית בעיר מגוריו מיניאפוליס , במדינת מינסוטה . 
הוא העביר את התנצלותו בכתב - יד אל רב בית הכנסת הרפורמי " מקדש ישראל " , 
שהוא ומשפחתו חברים בו זה 03 שנה . הוא אמר , כי הוא מתנצל שהרשה למטה 
הבחירות שלו לצאת בהתקפה הזו , מתנצל על " נזק כלשהו אם נגרם " , ומקבל 
" אחריות מלאה " למעשה . האיש שהביס את בושוויץ , פול וולסטן אמר בינתיים , 
כי אין הוא רואה סתירה בין תמיכה בישראל ובין ביקורת פומבית עליה . הוא 
מאמין , כי לפלשתינאים בשטחים תינתן " מולדת כלשהי " , שאם לא כן " ילדים 
פלשתינאיים וישראליים יוסיפו להרוג אלה את אלה עוד דורות רבים " . וולסטון , 
פרופסור בן 64 למדע המדינה , איש המפלגה הדמוקרטית , ניצח ביום ג שעבר 
את רודי בושוויץ , מן הסנאטורים היהודיים הבולטים ביותר בוואשינגטון . ניצחון 
וולסטון היה הסנסאציה הגדולה ביותר של הבחירות לקונגרס בארה"ב , והוא הגיח 
בן - לילה מאלמוניות אקדמית אל עמודו הראשון של " ניו יורק טיימס " , ואל 
תוכנית הטלוויזיה רבת - היוקרה " נייטליין " . היומיים האחרונים של מערכת 
הבחירות עמדו בסימן התקפה של תומכי בושוויץ על מידת נאמנותו של וולסטון לקהילה 
היהודית ולעם היהודי . משקיפים פוליטיים במינסוטה מאמינים , כי ההתקפה 
הזו , על נייר המכתבים הרשמי של בושוויץ אם כי לא בחתימתו , עלתה לסנאטור 
הרפובליקאי במושבו . היא עוררה עליו ביקורת כללית במדינתו ומחוצה לה . 
בבית הכנסת הרפורמי במיניאפוליס , שבושוויץ הוא אחד מחבריו , נשא בליל 
שבת הרב המקומי דרשה ארוכה בגנות ההתקפה . פעילים בקהילה היהודית של מינסוטה 
התאוששו במהירות מהלם תבוסתו של בושוויץ , והתחילו ביום ו הכנות לארגן לוולסטון 
ביקור בישראל , עוד לפני שיושבע לסנאטור , בתחילת ינואר . יו"ר מטה הבחירות 
של וולסטון , הפרקליט היהודי סם קפלן , אמר בראיון טלפוני ממיניאפוליס , 
כי " ישראל היא נושא כל - כך חשוב , שכל פוליטיקאי אמריקאי צריך לעמוד 
עליו מקרוב " . וולסטון מעולם לא ביקר בישראל . ההתקפה על יהדותו , שנכללה 
במכתב לאלפי יהודים מינסוטיים , עסקה גם בקשרי וולסטון עם גסי גקסון , 
מראשי האגף השמאלי של המפלגה הדמוקרטית בארה"ב . וולסטון היה יו"ר מטהו 
של גקסון במינסוטה , במהלך הבחירות המוקדמות לנשיאות ב88 . המכתב האשים 
את וולסטון , כי הוא מעולם לא התנער מהשקפותיו של גקסון על ישראל ועל המזה"ת 
עניין שוולסטון מכחיש . בהתבטאות ראשונה על ישראל אחרי בחירתו אמר וולסטון 
לתחנת טלוויזיה מקומית במינסוטה , כי הוא תומך תקיף של ישראל , ומתנגד 
לכל קיצוץ בסיוע האמריקאי , באשר " אני חושש שזה יזין את האשליה של ארצות 
אחרות , דוגמת עיראק , שהן יוכלו להשמיד את ישראל " . וולסטון הוסיף : 
" באותה מידה , מתוך אהבת ישראל , יכול אדם להיות ביקורתי כלפי ממשלה 
מסוימת ואני אמנם הייתי ביקורתי על מפלגת הליכוד בישראל , שאותה אני חושב 
לממשלה ימנית . אני חושב , כי נחוץ קצת משא - ומתן , וקצת התפייסות , 
ואני חושב שבסופו של דבר יהיה הסדר כלשהו של שטחים תמורת שלום . ואני מדבר 
ספציפית על הגדה המערבית ועל עזה " . על אופי ההסדר אמר הסנאטור החדש , כי 
הוא חושב ש"בסופו של דבר יהיה סוג כלשהו של מולדת , ואני חושב שהיא תהיה 
מפורזת . " המצב הנוכחי " , הדגיש וולסטון , " אינו יכול להימשך , שאם 
לא כן יוסיפו ילדים פלשתינאים וישראלים להרוג אלה את אלה עוד דורות רבים " . 
שלשום השתתפו ולסטון , רעייתו הלא - יהודיה שילה , וראש מטה הבחירות שלו 
סם קפלן , בתפילת ערב שבת בבית הכנסת הרפורמי של מיניאפוליס . רב בית הכנסת , 
סטיבן פינסקי , אמר , כי בהתקפה על יהדותו של וולסטון היתה כרוכה " אי - 
הבנה של כללי המשחק , אשר שירתו אותנו כל - כך טוב כיהודים " , בארה"ב . 
גדול עיתוני מינסוטה , " סטאר טריביון " , ציטט בעמודו הראשון פעילים פרו - 
ישראליים בוואשינגטון , שאמרו : " אנחנו מתאבלים על אבדנו של רודי בושוויץ , 
אבל איננו מתאבלים על ניצחון וולסטון . הוא יכול להיות ידיד פוטנציאלי " . 
