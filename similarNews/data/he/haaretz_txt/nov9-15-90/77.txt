מועצת מרכז השלטון המקומי הדיחה אתמול את אלי לנדאו מתפקידו כיו"ר המועצה 
ויו"ר ההנהלה המצומצמת של המרכז , והביעה אמון ביו"ר המרכז מקסים לוי ובשאר 
חברי הנהלת המרכז . בכך הגיע לשיאו הסכסוך הממושך בין שני נציגי הליכוד 
במרכז השלטון המקומי . ההדחה התאפשרה הודות להסכם קואליציוני חדש שסוכם בחשאי 
בין לוי לחברי סיעת המערך במרכז השלטון המקומי . אנשי המערך הכריזו לפני 
כמה שבועות על פרישתם מהמרכז , לנוכח הסכסוך בין לוי ללנדאו , אולם הם 
חזרו בהם לאחר שהגיעו להסכם עם לוי , שלפיו יתמכו בו בהדחת לנדאו ובתמורה 
יקבל נציג המערך את תפקיד יו"ר המועצה . בעקבות ההסכם מונה אתמול איש המערך 
יעקב ויסמונסקי , ראש מועצת גבעת - שמואל , ליו"ר המועצה בפועל , ובקרוב 
יובא מינויו לאישור המועצה . לנדאו עצמו לא הופיע אתמול לכינוס , לאחר ששלשום 
ניסה לבטל אותו בטענה כי אינו חוקי , משום שההנהלה שינתה ללא סמכות את סדר 
היום של הישיבה . על - פי החלטתם של לוי וסגניו , אנשי מערך וליכוד , 
הוחלט לקיים את הישיבה כפי שנקבע . קפידבינפחות ממחצית מתוך כלל 081 חברי 
המועצה הגיעו לאסיפה . איש מראשי העיריות הגדולות לא הגיע לכינוס . על - 
פי הצעתו של פרוספר אזרן , יו"ר פורום ראשי ערי הפיתוח , הוחלט להעמיד 
להצבעה את ההצעה להדיח את לוי וסגניו ולפזר ההנהלה , כפי שדרש לנדאו . 
ההצעה נדחתה פה אחד . המתח גאה כאשר הועמדה להצבעה ההצעה להדיח את לנדאו 
מתפקידיו במרכז השלטון המקומי , למרות שתוצאותיה היו ידועות מראש לנוכח 
ההסכם בין לוי לאנשי המערך . 65 מחברי המועצה הצביעו בעד הדחתו של לנדאו , 
61 נמנעו ושלושה התנגדו . אלי לנדאו הגיב אתמול באומרו כי הכינוס וההצבעה 
אינם חוקיים , וכי הוא מתכוון לפנות לבית - המשפט בדרישה לבטל את תוצאות 
ההצבעה . בתוכנית " ערב חדש " אמר אתמול לנדאו כי לוי הפר הסכמים שחתם 
עמו על חלוקת סמכויות בעבודת המרכז , למרות החלטה של בית משפט שאישרר את 
ההסכמים הללו . לנדאו הוסיף כי בהצבעה נכחו רק מקצת מראשי הרשויות חברי המועצה , 
כולם תומכי לוי , והגדיר את ההתכנסות כ"אסיפה של ועד פעילי השכונה " . 
לנדאו תקף בחריפות את לוי באומרו כי הוא אינו מוכשר לכהן כיו"ר מרכז השלטון 
המקומי וכי הביא לשיתוק מוחלט בפעילות המרכז . קפידבינמקסים לוי אמר בתגובה 
כי כינוס מועצת המרכז וההצבעה נערכו לפי התקנון . הוא הדגיש כי המועצה 
כונסה על - פי דרישת לנדאו והצביעה על הצעה שהוא עצמו העלה , והוסיף כי 
לנדאו משתמש נגדו בביטויים שהיו מקובלים בשנות החמישים . " אינני רוצה 
להתייחס לביטויים שאין להם מקום בימינו . אני לא זקוק שלנדאו יכיר בכישורי . 
אלה שבחרו בי לתפקיד ביטאו את הערכתם לכישורי , ולנדאו הוא האחרון שיכול 
להעניק ציונים לכישורים של מישהו " . ח"ך מרדכי וירשובסקי , חבר מועצת עיריית 
תל - אביב מטעם סיעת רץ , הודיע אתמול כי בכוונתו ליזום הצעת חוק חדשה , 
שלפיה יהפוך מרכז השלטון המקומי לגוף סטטוטורי שייקבעו בו נוהלי בחירה ותיפקוד 
מחייבים על - פי נורמות שיקבע המחוקק . כיום מרכז השלטון המקומי היא עמותה , 
שהחברות בה היא וולונטרית . הצעת חוק זו נועדה להבטיח שלמועצת המרכז וועדותיו 
ייבחרו גם חברי מועצות ברשויות המקומיות , מהקואליציה ומהאופוזיציה , ולא 
רק ראשי רשויות וסגניהם . בהצעת החוק יובטח גם מעמדו של מרכז השלטון המקומי , 
על - די קביעה של חובת התייעצות של הממשלה עם המרכז , בכל נושא הנוגע 
לשלטון המקומי . 
