בתחום העיצוב בארץ , ובעלי מפעלים רבים מודעים לחשיבות תוספת הצבע למפעל 
המוזנח . יהודית רוטנברג , ארכיטקטית בוגרת הטכניון בחיפה , התמחתה בנושא 
וצבעה מפעלים כמו " תדיראן " ברמלה , בתי הזיקוק בחיפה ובאשדוד , בנייני 
התעשייה האווירית בלוד , בית הספר קרית יערים ברמת - השרון ועוד רבים אחרים . 
על צביעתו של מפעל טמבור בעכו קיבלה פרס בשנת 7891 בתחרות בין - לאומית 
בנושא " עיצוב בצבע " , הנערכת בשטוטגארט שבגרמניה מדי שנה . הגישה לצבע , 
אומרת רוטנברג , אינה מעוגנת רק בטעם טוב . נוספים לו שלושה אספקטים חשובים 
פיסיולוגי , שכלי ופסיכולוגי . התחום הפיסיולוגי עוסק בניגודים בין צבעים 
כהים ובהירים . ניגודים חדים מושכים את העין ומאמצים אותה , אך ניתן לתכנן 
מעברים שיהיו נוחים לעין . גונים חמים , כמו אדומים , כתומים וחומים , 
גורמים לתחושה של אקטיוויות , לעומת גוונים קרים , כמו כחול וירוק , 
הגורמים לתחושת מרגוע , לפאסיוויות . הגוונים הכהים גורמים לעצמים שבקרבתם 
להיראות קרובים יותר , בעוד שגונים קרים מרחיקים את העצמים . כל ההשפעות 
הללו נלקחות בחשבון בעת תכנון הצביעה . בתכנון צביעת חדר אוכל בבית חרושת , 
למשל , מתחשבת רוטנברג בשיקולים אנושיים . חשוב לי לדעת אם הפועלים במקום 
עובדים בעבודה פעילה או סבילה . בהתאם אצבע את חדר האוכל בצבעים מרגיעים 
או בצבעים שיעוררו את העובדים הכמעט רדומים משמונה שעות עבודה על אותו פס 
ייצור " , היא אומרת . התחום השני הוא התחום השכלי . הצבעוניות פועלת על 
המוח ומשדרת מסרים . צבע אדום , לדוגמה , משדר סכנה , צנרת אדומה מסמלת 
צנרת כיבוי אש וצנרת כחולה מסמלת צנרת מים . רוטנברג משתדלת להפריד בעזרת 
הצבעים בין הפונקציות השונות . שימוש נוסף בצבעים הוא בהנעת אנשים לפעילות 
מסוימת . בבית החולים רוטשילד בחיפה צבעה רוטנברג מסדרון ארוך , המקשר 
בין שני חלקי בית החולים , בגונים של כתום מצהוב חמנייה ועד כתום עז . 
" המעברים ההדרגתיים מבהיר לכהה גורמים לתחושת התקדמות במסדרון הארוך . 
מלבד זאת , הצבעים החמים נוסכים הרגשה נעימה , בניגוד להרגשת הניכור 
האופפת את רובנו בכניסה לבתי חולים " . גם התחום הפסיכולוגי מכוון את רוטנברג 
בבואה למפעל חדש . היא מבררת מהו החתך החברתי והתרבותי של העובדים , מהו 
סוג העבודה , אלו צבעים מעדיפים מנהלי החברה ועוד . תחום זה בא לידי ביטוי 
בעיקר בצביעת אתרים ישנים , שזוכים לכבוד מיוחד וחשוב לשמר בהם את העבר 
ולהבליט את העתיד . בבית במדרחוב נחלת בנימין , למשל , שמרה רוטנברג 
על גוני הצהוב של העבר ומעקות הברזל והתריסים נצבעו בגוני כחול - סגול . 
בתהליך העבודה מקבלת רוטנברג תצלומי - אוויר של המבנה , מסיירת בתחומיו 
ומקבלת הסברים על הפונקציות השונות . אחרי שלב התכנון ואישור התוכניות לביצוע 
בידי כל הגורמים , מתחילה עבודת הצביעה . רוטנברג מפקחת על העבודה ומקפידה 
להיות נוכחת בזמן ערבוב הצבעים והגונים השונים . " כיום הוכח " , מוסיפה 
רוטנברג , " כי במפעל שנצבע וחזותו שופרה עלתה רמת המוטיוואציה של העובדים , 
ובהתאם לכך עלו גם תפוקתו ורווחיותו " . חלומה הוא לכסות בצבעים את אזורי 
התעשייה בערים השונות , ולצבוע את רחוב אלנבי בתל - אביב בגונים משתנים , 
שיוליכו את העוברים ושבים אל הים הנפתח אל הרחוב . 
