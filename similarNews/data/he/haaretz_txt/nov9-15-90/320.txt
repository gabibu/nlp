מודעה אנונימית שפורסמה בימים אלה בעיתונות דיווחה על התארגנות " קונסורציום 
של משקיעים לרכישת שליטה בחברה הנסחרת בבורסה . סך ההשקעה 5 . 2 מיליון 
דולר ; לחברה נכסים ב02 מיליון דולר ; הונה העצמי 5 . 5 מיליון דולר והרווח 
הנקי שלה 6 . 0 מיליון דולר " . מבדיקה של " הארץ " התברר כי מדובר בחברת 
זנלכל , שמניותיה רשומות למסחר בבורסה . זנלכל עוסקת בייצור שימורים , 
ולא מכבר רכשה את השליטה בחברת פרי זה . החברה נשלטת על - ידי משפחת שיינפלד , 
המחזיקה בכ%07 מהשליטה בחברה ( לפני דילול ) . לפני שבועות מספר נבחנה 
אפשרות למכירת חלק ממניות זנלכל , שהוחזקו על - ידי בעלי השליטה . חברת 
הברוקרים אופק ביקשה לרכוש חבילת מניות , אך מנכ"ל החברה , יעקב שיינפלד , 
דחה את ההצעה בגלל חילוקי דעות על המחיר . לפי ההערכות , ביקש שיינפלד 
למכור את השליטה גם לגורם אחר , תוך קבלת אופציה לרכישתן החוזרת של המניות 
בעתיד , אך ללא הצלחה . זנלכל השלימה לפני חודשים מספר גיוס 5 . 51 מיליון 
ש"ח בבורסה , בחיתום " לאומי ושות " . חובה של החברה לבנק לאומי מסתכם 
ב7 . 71 מיליון ש"ח , ולבנק הבינלאומי ב4 . 31 מיליון ש"ח . 2 מיליון ש"ח 
מתמורת ההנפקה יועדו להחזר חובות לבנק לאומי , 5 . 8 מיליון להחזר הלוואה 
לבנק הפועלים ו5 מיליון להון חוזר . יעקב שיינפלד דחה אתמול את אחת ההשערות 
שהעלו חוגים בשוק ההון כי הוא עומד מאחורי פרסום המודעה . עם זאת , אישר 
שיינפלד כי לנוכח המצב בחברה התקיימו בהנהלת זנלכל דיונים על אפשרות הכנסתו 
של משקיע אסטרטגי במטרה לחזק את מבנה ההון . " אם יפנה אלי משקיע בשם קונסורציום 
של משקיעים , אשקול את הפנייה באופן ענייני " , אמר . " איני יודע מי 
עומד מאחורי המודעה ויהיה מעניין לדעת במי מדובר " , הדגיש . שיינפלד הוסיף 
כי החברה מנהלת בימים אלה משא - ומתן עם שתי חברות שיווק , לשם השגת שיתוף 
פעולה עסקי . 
