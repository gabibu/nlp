פקודת מס ההכנסה מסמיכה את נציב מס ההכנסה לחייב כל נישום שיש לו הכנסה מעסק 
או משלח - יד לנהל פנקסי חשבונות בצורה ובאופן שנקבעו בכללים לעניין זה . 
סמכות מקבילה ניתנה לשר האוצר לעניין ניהול ספרים על - ידי עוסקים לפי חוק 
מס ערך מוסף . נישום שהכנסתו אינה נובעת מעסק או משלח - יד , אינו חייב 
בניהול ספרים . הוא הדין גם במי שאינו נישום ואינו עוסק לפי חוק מע"ם , 
כמו למשל מלכ"ר או רשות ציבורית כלשהי . גם מי שאינו נישום ואינו חייב 
במס , חייב לעתים בניכוי מס מאחרים ( עובדים , ספקים וכד ) . הוראות 
ניהול ספרים לצורכי מס נועדו למעשה לא רק לאפשר לנישום את עריכת הדו"ח על 
פיהם , אלא גם לאפשר לשלטונות המס לבדוק את הרישומים והנתונים , לרבות 
מילוי חובת ניכוי המס במקור . רשויות המס נתקלו בקשיים בבדיקת דו"חות של 
נישומים שהכנסתם אינה מעסק או משלח - יד , אלא ממקור אחר ( הכנסות פסיוויות 
מדמי שכירות , דיווידנד , ריבית וכד ) . לפיכך לא ! חייבים נישומים 
כאלה לנהל ספרי חשבונות . סוגייה נפרדת הינה המלכ"רים , החייבים בניהול 
ספרים רק אם יש להם הכנסה מעסק או משלח - יד . רשויות המס היו צריכות להוכיח 
תחילה שאמנם יש לאותו מלכ"ר הכנסה החייבת במס , ורק אז לחייבו בניהול ספרים . 
אך בהעדר ספרים קשה היה לעתים לבדוק האם הכנסותיו של המלכ"ר נובעות בחלקן 
גם ממקורות החייבים במס . כדי להתגבר על קשיים אלה החליטה הממשלה , במסגרת 
קביעת עקרונות למדיניות כלכלית , לתקן את פקודת מס ההכנסה . נציב המס הוס%מך 
להטיל חובת ניהול פנקסי חשבונות גם על סוגי נישומים שהכנסתם אינה דווקא מעסק 
או משלח - יד , וכן על רשויות ציבוריות ומלכ"רים . חובה זו תאפשר גם להגביר 
את הביקורת בכל הקשור בניכוי מס במקור מהתשלומים לאחרים . בעניין המלכ"רים 
מסתמכת החלטת הממשלה על המלצותיה של ועדה ציבורית הב ( ודקת את ענין מיסוי 
המלכ"רים בכללו . המלצות הביניים של הוועדה הן להסמיך את הנציב לקבוע כללים 
המחייבים את המלכ"רים בניהול חשבונות לצורכי מס . במקביל לכך מגבשים בנציבות 
את הכללים עצמם . שנת הכספים של המלכ"רים ( בניגוד לתאגידים עסקיים ) מתחילה 
בדרך - כלל ב1 באפריל , והוראות ניהול ספרים נכנסות לתוקפן שלושה חודשים 
מיום פרסומן ברשומות . לפיכך , אם יפורסם הכללים עד 1 בינואר 1991 , הם 
יחולו על הנוגעים בדבר מתחילת שנת הכספים הקרובה . סביר להניח שהכללים 5יהיו 
שונים מהוראות ניהול ספרים המקובלות בתאגידים עסקיים . מכל מקום , ברור 
שמוסדות ציבור יחויבו ברישום כל הכנסותיהם ( ולא רק ההכנסות העסקיות ) , 
תוך הפרדה בין הכנסות מתרומות ותמיכות , ובין הכנסות החייבות במס . 
