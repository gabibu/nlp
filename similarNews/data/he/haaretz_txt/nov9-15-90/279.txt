האחריות לגזר - הדין הסופי במשפט גבעתי ב רובצת על כתפיה של התביעה הצבאית , 
כי היא נכשלה במשפט . אם כשל בית - הדין הצבאי ביישום העונשי של פסק - 
דינו , חייב התובע הצבאי הראשי לעשות לתיקון המעוות . אם יימנע מהגשת 
ערעור לבית - הדין הצבאי לערעורים יתרום התובע הצבאי הראשי להנצחת העיוות . 
העונש שנגזר על הנאשמים , לאחר שהורשעו בפסק - דין מלומד ומנומק היטב , 
הוא כישלון הן מבחינה משפטית - מקצועית והן מבחינה מוסרית - אנושית . הנאשמים 
הורשעו בעבירה של חבלה בכוונה מחמירה שהעונש עליה , כפי שנקבע בחוק , הוא 
02 שנות מאסר . כל תובע היה מערער לערכאה גבוהה יותר אם בית - המשפט היה 
מרשיע את הנאשמים אך פוסק להם עונש קל כל - כך . כיצד תוכל התביעה הצבאית 
לדרוש מעתה והלאה מבתי - הדין שיפסקו עונשי מאסר משמעותיים לחייל שהחזיק 
מעט חשיש , או לחייל שערק מיחידתו , או לחייל שתקף את רעהו , בעוד העונשים 
המגוחכים של משפט גבעתי ב מונצחים כתקדימים בספרי הפסיקה של הצבא ? התביעה 
הצבאית מייצגת לא רק את הצבא . היא מייצגת את המדינה , את רמתה האנושית 
והמוסרית , את מערכת הצדק והמשפט שבתוכה . גזר - דין כזה פוגע באמינות 
מערכת השיפוט הצבאית והאזרחית כאחד , שכן אלה שתי זרועות של אותו גוף . 
אם התביעה הצבאית אינה מקבלת את האישורים הדרושים להגשת הערעור אין האחראים 
עליה הפרקליט הצבאי הראשי והתובע הצבאי הראשי יכולים להמשיך בתפקידם ועליהם 
לפרוש , כי אם לא יערערו או לא יפרשו , מקומם לא יכירם בחברת אנשי חוק 
ומוסר הנאמנים לתפקידם ופועלים ביושר ובתוקף במילוי חובתם . בעבר טען נשיא 
בית - המשפט העליון , השופט מאיר שמגר , כי נשיא בית - הדין הצבאי לערעורים 
צריך להיות משפטן . הדבר בא על תיקונו והתוצאות אכן מורגשות . ייתכן שבעתיד 
יהיה מקום לשקול שינויים במערך השיפוט בבתי - הדין הצבאיים המחוזיים , המורכבים 
ממשפטן שלצדו שני קצינים המתחלפים מדי יום . אך אלו הרהורים והשגות לעתיד . 
היום על התביעה הצבאית לערער על גזר - הדין במשפט גבעתי ב . תל - אביבקפמאביגעם 
כל הצער על הירצחו של מאיר כהנא , איני יכול להימנע מלציין שכל הפגנות האבל 
של מחנות השמאל והימין כאחד בצביעות יסודן . כל המחנות הללו שללו את דרכו , 
את רעיונותיו ואף אותו עצמו את אישיותו , טון דיבורו והתנהגותו המחפירה . 
הם , וכותב שורות אלה בתוכם , תבעו לא רק את סילוקו מהכנסת אלא אף את 
סילוקו מהארץ . אך מאיר כהנא הוא שכרה לעצמו את קברו , בכל הפרובוקציות 
שעשה אם במצע המדיני והיהודי שלו ואם בעצרות - העם שבהן תבע לגרש את הערבים 
מהארץ . הוא " הגדיל " לעשות כאשר הצדיק את רציחתם של שבעת הפועלים הערבים 
ליד ראשון - לציון , בעת שחיכו להסעתם לעבודה בישראל . והיו עוד מעשים 
והפגנות שתקצר היריעה מלפרטם . השנאה התהומית והעידוד למעשי רצח , שיסוי 
ופגיעה לא רק בערבים כי אם גם ביהודים מהשמאל , או יהודים שחלקו עליו 
ועל דעותיו הזמינו תגובה כלפיו . אינך יכול להסית לרצח ערבים ולגירושם 
בלי לצפות שאף הם ינהגו כלפיך כפי שאתה נוהג בהם . והדבר העיקרי : אינך 
יכול להסית לרצח ערבים בלי שהדבר יגרור רצח יהודים . ההיסטוריה האנושית 
מראה שטרור אינו יכול להיות בררני . טרוריכול להתחיל בערבים , אך אינו 
נעצר בהם . קרית שמואלקפמאביגבשנים האחרונות נעשים , מכיוונים שונים , 
מאמצים להבריא את חיינו החברתיים והפוליטיים . בדרך כלל מוצע לאמץ את הדגם 
האמריקאי המוצג על - ידי רבים מיהודי ארה"ב כמופת של שלטון תקין ודמוקרטי , 
בעיקר בגלל ההפרדה הקפדנית בין דת ומדינה . אין לממשל רשות להתערב בענייני 
הדת של האזרח , ומימון בתי התפילה ושיעורי הדת הוא מכספם הפרטי של האזרחים . 
מדוע שוכחים מתקני המדינה שלנו פרט משמעותי זה כשהם דורשים " שינוי בשיטת 
הממשל " ? הפרדת הדת מן המדינה לא רק תחסוך סכומים נכבדים למשלם המסים ותחזיר 
אלפים הנתמכים היום בכספי ציבור למסלול של שירות צבאי ועבודה , היא גם תטהר 
את האווירה בתוך הציבור הדתי . קבלת כסף חינם הוליכה לשחיתות , בכל מקום 
ובכל חברה . התמיכה המאסיווית של המדינה בממסד הדתי משפיעה בהכרח על רמתו 
המוסרית . מתקני המדינה אצלנו בוחרים חלקים בודדים , נוחים לצורכיהם , 
מתוך השיטה האמריקאית ומשתדלים להשלות את הציבור שאותם חלקים יקדמו אותנו 
לקראת כינון ממשל תקין . הבחירה הישירה הכניסה לבית הלבן שחקן קולנוע של 
סרטים סוג ב , מפני שהוא ידע לשחק בטלוויזיה את תפקיד הנשיא טוב יותר מכל 
מתחריו . רייגן נבחר למרות שהמתמודדים נגדו עלו עליו לאין שיעור בהשכלה 
ובהבנה המדינית שלהם . שיטת הבחירה הישירה הביאה לשלטון בארה"ב את ניקסון , 
שהורד בגלל שחיתות ( אחרי שסילקו את סגנו שהיה אף גרוע ממנו ) . איפה 
קיים אצלנו גוף דומה לסנאט , שמבקר את הנשיא ושללא אישורו אין הנשיא יכול 
למנות את שריו ? ארה"ב יכולה לחיות גם עם נשיא לא - יוצלח , הודות למערכת 
שלמה של בלמים ואיזונים ומסורת של אכיפת חוק ללא רחמים וללא התחשבות בתפקידם 
ובמעמדם של חשודים , גם בדרגות העליונות של החברה . מדוע מתקני המדינה 
שלנו לא דורשים לקיים אצלנו קודם כל חלק זה של השיטה האמריקאית ? חיפהקפמאביגלאחר 
שהוסכם על תשלום תוספות השכר בשיעור % 9 לעובדי המגזר הציבורי הודיע משה 
קרת , מנכ"ל התעשייה האווירית , כי הוא מבקש לא להחיל את ההסכם על עובדי 
החברה . קרת החליט לנהוג כך למרות רווחי תע"א ב9891 והרווחים הצפויים לחברה 
ב0991 . כעבור כמה ימים התבשרנו , כי בכירי תע"א זכו בתוספת שכר של % 2 . 
21 . מעניין אם התע"א תצליח לעמוד במעמסת תשלום התוספת לבכיריה קרת ויתר 
חברי ההנהלה . אגב , בחברות כושלות נהוג פרט לשחיקת שכר העובדים להחליף 
את ההנהלה . 
