ניו - יורק ( מיוחד ל"הארץ " ) . האף - בי - איי הצטרף לחקירת רוצחו של 
מאיר כהנא . סוכני אף - בי - אי מכוח מהמשימה נגד טרור בין - לאומי מתמקדים 
בחקירת קשר אפשרי בין סעיד נוסייר לקבוצות טרור מחוץ למטרופולין כך דיווח 
אתמול העיתון " ניוזדיי " בידיעה בלעדית . חוקרים של משטרת ניו - יורק 
העוסקים בחקירת הרצח מאמינים כי נוסייר פעל לבדו , אך נסוכני האף - בי - 
איי אינם מקבלים הערכה זו . מקורות בסוכנות הביון אמרו לעיתון כי טרם מוצו 
החקירות בדבר מעורבות של גורמי טרור חיצוניים בהתנקשות בחיי כהנא . חוקרי 
האף - בי - איי חוקרים , בעזרת בלשי משטרת ניו - יורק , קשר בין רוצחו 
של כהנאס לבין שוטר בדימוס בשם ריימונד מורטזה המתגורר בעיר קטנה בקונטיקט . 
השוטר ונוסייר היו מיודדים ולדברי מקורות המקורבים לחקירה , יש חשד כי 
נוסייר רכש את האקדח בו ביצע את הרצח בעזרת ידידו השוטר . חשד זה התעורר 
לאחר שבביתו של נוסיעיר נמצא העתק של הרשיון לנשיאת כלי נשק עליו היה חתום 
מורטזה . מורטזה נתן הסברים מפוקפקים למציאת חתימתו על הרשיון , ועורר בכך 
את חשדם של החוקרים . בסוף השבוע נערך חיפוש מדוקדק בביתו של השוטר לשעבר 
והוחרמו שמסמכים וקלטות וידאו . בין השאר נתגלו רישומי שיחות טלפון שערך 
עם נוסייר . מורטזה אמר לחוקריו , כי נפגש עם נוסייר פעמים אחדות במסגד 
בניו - יורק ובמטווח לכלי נשק ליד עירו . החוקרים אמרו כי אופי הקשרים בין 
נוסייר לשוטר לשעבר עדיין אינם ברורים , אך הדגישו כי מורטזה איננו חשוד 
במעורבות בהתנקשות בכהנא . כתב הניוזדיי בקהיר דיווח כי סעיד נוסייר הפך 
לגיבור בעיני תושבי עיר הולדתו פורט - פואד . הכתב שוחח עם אביו של נוסייר 
שאמר : " מה שבני עשה זה שירות לכל הערבים והמוסלמים " . לדברי האב , 
עבד אל - עזיז נוסייר , הוא לא ראה את בנו מאז שהיגר לארצות - הברית לפני 
תשע שנים , אך מדי פעם הוא נוהג לטלפן אליו . בפעם האחרונה טילפן אליו 
ב2 בנובמבר , שלושה ימים לפני שביצע את ההתנקשות בחיי כהנא . האב אמר כי 
לא הבחין , בשיחת הטלפון האחרונה בשום סימן שבנו נתון במצוקה או בדיכאון . 
" כאשר שמעתי כי ירה בכהנא , הרגשתי כמשותק " , סיפר . הוא הוסיף כי 
הוא דואג שהיהודים ינסו לרצוח את בנו . " אני מאוד דואג לגורלו ואינני 
יודע מה האמריקאים עושים לו " , אמר . אחד מאחיו של נוסייר המתגורר בפורט - 
פואד אמר לכתב הניוזדיי , כי לא ציפה לכך שאחיו יעשה מעשה כזה . " הוא 
אדם נורמלי בלי השתייכות פוליטית ומעולם לא היה חבר בארגון כלשהו " , אמר . 
לדבריו , מה שנוסייר עשה הוא " תגובה נורמלית לשנאה שרחש כהנא לערבים 
ולאיומיו נגד ערבים . אם תקרא מה שכהנא אמר על הערבים , תסכים שקיבל את 
מה שהגיע לו " . כתב הניוזדיי מסר עוד כי מאז נודע על הרצח , מבקרים תושבי 
העיר בבית המשפחה כדי להביע את אהדתם ותמיכתם . לדברי בני המשפחה , ביקרו 
סוכנים ממשטרת הביטחון המצרית בביתם ותישאלו אחדים מבני המשפחה . החוקרים 
ביקשו לדעת אם היו לנוסייר קשרים עם גורמים מוסלמים קנאים במצרים . 
