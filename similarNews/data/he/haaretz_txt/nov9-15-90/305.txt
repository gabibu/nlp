בתעשיות הצבאיות בעולם רואים את הכתובת על הקיר . גם המשבר העיראקי אינו 
משנה את המגמה המסתמנת באירופה : פחות מתח , פחות צבא , פחות תקציבים . 
בישראל מסיבות אחרות לגמרי יהיה השנה תקציב הביטחון קטן מתקציב קליטת 
העלייה והשיכון . הנפגעים הראשונים בתהליך הזה הם מפעלי התעשייה הביטחונית . 
כשאין לביא מפטרים אלפים בתעשייה האווירית . כשאין צורך בפגזים ובתותחים 
מתוצרת סולתם מאיימת האבטלה על יקנעם . ואף - על - פי - כן , יש מי שמאמינים 
כי דווקא הידוק חגורת התקציבים הצבאיים בארץ ובעולם עשוי לשחק לטובת התעשייה 
הישראלית . חיים ניסנזון , מנכ"ל קבוצת ראדא , נמנה עם האנשים האלה . 
הקבוצה בראשה הוא עומד מייצרת ציוד בדיקה למטוסים , מחשבים צבאיים , מחשבי 
טילים , מחשבים מוטסים ומחשבי קרב לספינות טילים . כשיש אין - סוף כסף , 
אומר ניסנזון , השכל נעלם והולכים לפתרונות מקסימליסטיים . המצב הזה היקשה 
על התעשייה הישראלית להתחרות בחו"ל , ונתן יתרון לחברות ענק . עכשיו , 
ניכרת מגמה של יציאת כמה מהענקים האלה מהשוק הצבאי . מאיר שריב , לשעבר 
מפקד הנ"ם בצה"ל וכיום סמנכ"ל בכיר בראדא , אומר כי עודף כסף מוליד תכנון 
לצורך ביצועים , ולא לצורך מחיר . מערכות ביטחוניות מוכנות לשלם כפליים 
תמורת % 5 תוספת שולית לביצועים . הלוגיקה של חיפוש אחר הגוקר שיכריע בשדה 
הקרב מאומצת לגבי כל פריטי הרכש , והתוצאה היא מחיר כפול לכל מערכת צבאית 
באשר היא . השוק הצבאי אמנם מצטמק , אבל הוא זקוק לפתרונות . בשוק כזה 
גדל משקל תחום התחזוקה , שכן הדרישה ליעילות מונעת רכישת ציוד חדש ודוחפת 
לניצול הקיים . במקביל , גדל שוק ההשבחות . שני התחומים האלה משחקים לידי 
התעשייה הביטחונית הישראלית בכלל , וראדא בפרט . דוגמה לתהליך הזה , של 
דגש יתר על הצד הכלכלי של הרכש הצבאי , אפשר למצוא במכרז של הצבא האמריקאי , 
שעליו מתחרה כיום ראדא . מדובר בקלטת למסוקים , המיועדת להעברה ולאיסוף 
של נתוני טיסה , בזמן אמיתי . הקלטת אותה מציעה ראדא היא פיתוח של ציוד 
קיים מתוצרתה . יחד עם גרוף טכנולוגי , לשעבר חלק מקבוצת הניוול , הגיעה 
ראדא לשלב האחרון של המכרז הזה . בסך הכל , מדובר בכ000 , 3 יחידות , 
העשויות להכניס כ05 מיליון דולר . " אלמלא הצורך בקיצוץ לא היו מזמינים 
את ראדא להשתתף בתחרות " , אומרת ניסנזון . " האמריקאים היו מגדירים מפרט 
דרישות לקסטה שמנגנת מוצרט בטיסה במהירות של 006 קמ"ש , ולוקהיד והפילהרמונית 
של ניו יורק היו מתחרים . אבל כשאין כסף , קונים קסטה קיימת ולא מפתחים . 
מחפשים משהו שכבר עובד " . לראדא יש כיום הזמנות ל061 חשבי טיסה ול023 קסטות , 
המיועדים למטוסי האפ61 של חיל האוויר . הציוד הזה , שראשית פיתוחו נעשה 
בשביל הלביא , שאת מחשב הקרב שלו היתה החברה אמורה לייצר , מוזמן כעת על - 
ידי מקדונל דאגלס , היצרן האמריקאי של האפ61 , לצורך שילובו במטוסים שהוזמנו 
בארץ . עם ביצועים משופרים באורח מהותי בהשוואה לאלה של המחשב האמריקאי 
המקורי , מתחרה ראדא על שוק של אלפי מטוסים בארה"ב ובאירופה . אלא שהנטייה 
האמריקאית שלא לרכוש מערכות מרכזיות שאינן מיוצרות בארה"ב אינה משפרת את 
הסיכויים . כאשר בוטל פרויקט הלביא , דיברו על ראדא כעל נפגעת עיקרית . 
בפועל , אולי היה ביטול הלביא הדבר הטוב ביותר שקרה לראדא : החברה מציגה 
גידול הנע בין % 02 ל%03 בכל אחת מהשנים מאז יורט הלביא . את 98 סיימה עם 
מכירות של 22 מיליון דולר , כשנתח המכירות בחו"ל גדל מ%53 ב78 ל%95 אשתקד . 
ב08 כאשר קיבל ניסנזון את ניהול החברה , הסתכמו מכירותיה בחצי מיליון דולר , 
ללא יצוא . חלק לא קטן של הגידול הזה נזקף למדיניות המוצהרת של ניסנזון , 
שלא לשים את כל הביצים בסל אחד . כך , עוסקת כיום החברה בפיתוח ציוד בדיקה , 
תחום פעילותה המסורתי , במחשבים צבאיים ובמחשבים מוטסים ומפעילה במקביל 
מפעל ייצור בארה"ב , טסקו , ושורת חברות הסוחרות ברכיבים אלקטרוניים , 
בארץ ובחו"ל . ההתפתחות האחרונה בתחום הזה היא הקמת חברת שיווק רכיבים באירופה , 
בשותפות עם קונצרן אירופי גדול שאינו שש לחשוף את קשריו עם החברה הישראלית . 
כדי להתגבר על המכשלה הזאת , הוקמה חברת השיווק האירופית החדשה כחברה נכדה 
של טסקו ארה"ב , שהיא חברה - בת בבעלות מלאה של ראדא ישראל . הסחר ברכיבים 
משתלב היטב עם פעולתה של ראדא כחברה יצרנית : הוא מאפשר לשמור את היד על 
דופק השוק בשני התחומים ומבטיח למערכת הפיתוח והייצור מידע ואספקה . מניות 
ראדא נסחרות בניו - יורק , בנשיונל מרקט , לשם עברו באחרונה לאחר כמה שנות 
מסחר ברשימה הצדדית . באחרונה רכשה ראדא את מניות קבוצת המיעוט האמריקאית 
( % 93 ) בטסקו , תוך שהיא משלמת תמורתן במניותיה היא . בסופו של התהליך , 
ולאחר החלפת מנכ"ל טסקו , תפעל החברה האמריקאית גם כזרוע שיווקית של המפעל 
בארץ . כעת שוקלים בראדא הנפקה נוספת בארה"ב . מבנה הבעלות כיום הוא % 45 
בידי הציבור , % 33 בידי קבוצת משקיעים דרום אמריקאית ו%31 בידיו של ניסנזון . 
ראדא לא ניצלה את תקופת הליברליזציה לתרגילי רישום בחו"ל , שבעזרתם הפכו 
לא מעט חברות בתחום התעשייה המתוחכמת בארץ לחברות - בנות של חברות אמריקאיות . 
בצד המחמאות למהירות התגובה המשתפרת של האוצר , בנק ישראל ומשרד התעשייה , 
היה ניסנזון מעדיף עוד חופש בתחום המטבע . עיקר מאמץ הגידול של ראדא מופנה 
לשוקי היצוא . ציוד בדיקה ממוחשב מן הסוג המיוצר כיום במפעל עבור מטוסים 
ומערכות אלקטרוניות צבאיות , נדרש גם בשוק התעופה האזרחית . כיום , מנהלת 
החברה מגעים לפיתוח ציוד בדיקה לבואינג 777 . בדיקה ידנית של קופסאות אלקטרוניות , 
האורכת שש שעות , דורשת פחות ממחצית השעה עבודה בציוד ממוחשב וככל שהזמן 
חולף נמצאות קופסאות כאלה ביותר ויותר מקומות . בעתיד , אולי יהיה שוק 
לציוד בדיקה גם בתעשיית הרכב . 
