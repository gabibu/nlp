בוקרשט ( אי - פי ) . הממשלה הרומנית דנה ביום ששי בדרכים להפרטת החנויות 
הממשלתיות , בשל דיווחים שחנויות רבות העלו את המחירים באורח לא חוקי במרוצת 
אי השקט הכלכלי של השבוע שעבר . סוכנות הידיעות הממשלתית רומפרס ציטטה אנשי 
משטרה שדיווחו על הפקעות מחירים בעקבות הסרת הפיקוח על מרבית המחירים באחד 
בנובמבר . מצרכי מזון בסיסיים , מחירי אנרגיה ושכר דירה צריכים היו להישאר 
תחת פיקוח לפחות עד ראשית השנה הבאה . אבל המשטרה מצאה שמחירי מצרכי מזון 
חיוניים , בעיקר בשר , גבינות , ביצים ולחם , עלו גם הם בכמה חנויות . 
חנות אחת מכרה ביצים תמורת 08 . 2 ליי לביצה במקום המחיר הרשמי של 05 . 1 
ליי . חנות אחרת מכרה שעועית תמורת 22 ליי לקילוגרם במקום 52 . 9 ליי . 
השער הרשמי הוא 53 ליי לדולר . אנשי המשטרה מצאו גם שכמה יצרני מזון גבו 
מן הקמעונאים מחירים גבוהים מן המותר , וכמה חנויות המתינו עד שהמחירים 
הגבוהים נכנסו לתוקפם כדי להתחיל למכור מוצרים שנאגרו בניגוד לחוק . קפידבינחמישה 
עשר בני אדם עשויים לעמוד למשפט על הפקעת מחירים , ואילו 26 בני אדם אחרים 
נקנסו בסכום כולל של 000 , 085 ליי ( 057 , 61 דולר ) . המשכורת הממוצעת 
ברומניה היא כ000 , 3 ליי לחודש . ביום ששי נמשכו ההפגנות כנגד עליות המחירים 
של האחד בנובמבר . איגוד הסופרים , התאחדות העיתונאים וקבוצות אחרות פרסמו 
ביום ששי הצהרה משותפת ובה גינו את עליות המחירים המלאכותיות , לדבריהם , 
שהכפילו פי שבעה את מחירי נייר העיתונים . הרוב הגדול של החנויות הקמעונאיות 
ברומניה נותרו בידי הממשלה . הן יימכרו במכירה פומבית בתאריך שעדיין לא 
נקבע . ראש הממשלה פטרו רומאן אמר ביום חמישי שהוא תומך במגזר פרטי , אבל 
הביורוקרטיה ממשיכה לעכב את החוקים הדרושים לכך . בינתיים , אמר ראש הממשלה , 
" אפשר ליצור תחרות מספקת באמצעות החכרת החנויות " . שר הכלכלה , אויגן 
דימארסקו , דיווח ביום ששי לממשלה על הצעת ההחכרה , אבל שרים רבים טענו 
שהיא " ביורוקרטית יתר על המידה " וכי " אינה מעודדת מספיק את היזמים " . 
הטלוויזיה הממלכתית הרומנית ציטטה את רומאן כמבקש מן השרים " לנקות את המדינה 
מן המנגנון הביורוקרטי השולט " המעכב את הרפורמות . 
