רס בבית קפה פינתי ברחוב אלנבי , לא הרחק מהספרייה הפולנית . בפתח הספרייה 
הצטופפו פולנים , שכתוצאה ממצוקות הקיום היום - יומי נאלצו להרחיק לכת לישראל 
בחיפוש אחר עבודה . היו שם סטודנט לאמנות מוורשה השוטף מכוניות בתל - אביב , 
ומהנדסת בניין מלובלין העובדת כעוזרת בית בפרבר אמיד . שניים מבין אלפי 
הפולנים השוהים כיום בישראל . ביום חופשתם השבועי הם מגיעים לספרייה הפולנית 
כדי להציץ בעיתון , המזכיר את הבית . " בדיוק כמו שעשה מארק חלאסק " , 
נזכר יורק פרס בידידו מלפני שלושים שנים . חלאסקו , שחי בישראל כשלוש שנים , 
ומאז מותו לפני 12 שנים נשכח בישראל ובמולדתו , זוכה בימים אלה לעדנה מחודשת . 
לפחות שתי עבודות דוקטורט נכתבו עליו לאחרונה בפולין , ובארצות הברית יצא 
עתה לאור אחד מספריו , " להרוג את הכלב השני " . הביקורת ב"ניו - יורק 
טיימס בוק רוויו " היתה אוהדת . הסיפור , כמו שלושה אחרים " ביום מותו " , 
" מומר ביפו " ו"אספר לכם על אסתר " מבוססים על חוויותיו של חלאסקו 
בישראל . הסיפורים מצליחים להעביר לקורא את הניחוח המיו - קפמאליד4חד , 
את דופק החיים של ישראל , ובמיוחד את תל - אביב של ראשית שנות הששים . 
מה שעושים תום וולף לניו - יורק ומרטין אמיס ללונדון של זמננו , הצליח לעשות 
לעיר הגדולה בישראל דווקא יוצר פולני , מוכשר כמו שד , שהתוודע לכרך התל - 
אביבי של אז . בכמה מיצירותיו של חלאסקו יש יסודות הרוויים באותה תחושה 
חמקמקה שקשה להגדירה ובכל זאת ניתן לזהותה : תחושת התל - אביביות . תל - 
אביב של בתי המלון הזולים באלנבי , של חוף הים והדרך בואכה יפו , של הנסיעה 
באוטובוסים , של הקיץ הלח והזעה , של עלובי החיים של הלילה והפושעים הקטנים 
בשולי החברה . כל אלה מופיעים במיוחד ב"להרוג את הכלב השני " , סיפור גרוטסקי 
על שני מהגרים פולנים החיים בישראל בראשית שנות השישים . האחד שואף להיות 
סופר ושחקן , והשני במאי כושל בתיאטרון , מומחה לשקספיר . השניים , שאינם 
מסוגלים או אינם רוצים לעסוק במלאכות רגילות , מוצאים את פרנסתם בחיזור 
אחר תיירות אמריקאיות עשירות בחופי הים של תל - אביב וחיפה ובחוף הכינרת 
בטבריה . הבמאי המתוסכל מביים את העלילה , וחברו השחקן משחק אותה . לשם 
ביצוע המזימה הם נזקקים לכלב . " להרוג את הכלב השני " ( או בתרגום מהמקור 
הפולני " להרוג את הכלב בשנית " ) , כתוב בשילוב מיוחד של סגנונות : 
לעתים הוא נקרא כסיפור אקזיסטנציאליסטי , על אף שהלשון היא של ספר בלשים ; 
לעתים יש בסיפור דוק של אירוניה . המספר , נרדף על - ידי זיכרונות מרים 
ממלחמת העולם השנייה ומהתבגרותו במשטר קומוניסטי , מוצג כאדם חסר אשליות 
החש עצמו מנותק מהחברה האנושית הרגילה , שבין כך ובין כך " אין לה שימוש 
לאף אחד " . זו כנראה הסיבה שגם כאשר הוא מתאהב בתיירת קורבן מזימתו הוא 
אינו יכול להניח לרגשותיו לסחוף אותו , ומעדיף לחזור למעשה ההונאה . כמו 
בכל יצירותיו של מארק חלאסקו , גם בסיפור הזה שזורים לכל האורך יסודות ביוגרפיים 
עזים . הוא נולד ב4391 בוורשה , " עיר נעורי ( . . . ) שתמיד תהיה 
ללא חיוך " , ייזכר לימים במרירות במכתב ששלח לאחד ממבקריו , " ואשר ברחובותיה 
תוהים שיכורים ועלובי החיים " . מגיל צעיר הוא נאלץ לעבוד בעבודות מזדמנות 
ולהזניח את לימודיו . בגיל 61 עזב רשמית את בית הספר והחל להתפרנס כנהג 
מונית , חוטב עצים , משיט רפסודה בנהר ונהג משאית . באופן בלתי אמצעי 
התוודע לאלימות , לקו התפר של החיים ולשולי החברה . כל אלה עתידים לשמש 
מקורות השראה שיעצבו אותו כסופר ויופיעו ביצירותיו . עם זאת , חלאסקו טרח 
להשכיל ולקרוא רבות , ובכתיבתו המוקדמת אפשר לגלות עקבות של השפעות ספרותיות 
מגוונות . בגיל עשרים פרץ מארק חלאסקו לזירה הספרותית של פולין , בעזרת 
פרק מנובלה שכתב קודם לכן . הוא הפך לסנסציה המדוברת ביותר בפולין הספרותית , 
והתמנה לעורך של " ף - פרסט " ( בפשטות או ישר לעניין ) , שבועון סטודנטיאלי 
שהיה בהנהגתו לעיתון רב - השפעה . מארק חלאסקו התגלה גם כיוצר מגוון , 
שמשך את עטו לא רק בכתיבה ספרותית אלא גם בביקורות קולנוע וספרות . אוסף 
סיפוריו הקצרים , " צעד ראשון בעננים " , והרומאן הראשון שלו , " היום 
השמיני של השבוע " , שראו אור ב6591 , שנה רבת מתח ואירועים בפולין הפוסט - 
סטליניסטית , נתנו ביטוי למרד הנעורים ולאכזבה המרה של הדור הצעיר מההבטחה 
הקומוניסטית . מבקרים פולנים ומערביים היו נדיבים ביותר בשבחים שהרעיפו 
על הכשרון החדש , וביכרו להתעלם מחולשות כתיבתו ומבוסריותו . במערב ראו 
בו את המקביל הפולני לדור של היוצרים " הצעירים הזועמים " מאנגליה , שביטאו 
בעזרת קולנוע וכתיבה נאו - ריאליסטית את החיים כפי שהם . " היום השמיני 
של השבוע " תורגם ל51 לשונות , וכעבור שנתיים , ב8591 , זכה לגרסה קולנועית 
שהוצגה בפסטיבל הסרטים בקאן . לחלאסקו טרם מלאו אז 42 שנים . הפרסים הספרותיים , 
היוקרה וההערצה לגיבור התרבות החדש של פולין המשיכו לזרום , אבל מתחת לפני 
השטח החלה לתסוס מציאות חדשה . ימי ה"אביב " הפולני , שבאוקטובר 6591 
העלה לשלטון את ולדיסלב גומולקה , לא ארכו זמן רב , והשמרנות והביורוקרטיה 
של המפלגה הקומוניסטית חזרו ותפסו את מקומם הדומיננטי בחיי הארץ . התקווה 
פינתה מקומה לאכזבה ותסכול . על אף שברוב יצירותיו מאותה תקופה לא תקף חלאסקו 
את הסדר הקיים ואת האורתודוקסיה של הריאליזם הסוציאליסטי , והעדיף להתרכז 
בניסיון האנושי , לא יכולה היתה המפלגה לשאת את אופיו המרדני והנון - קונפורמיסטי . 
לשונו החריפה , עינו החדה ועמדת התצפית המיוחדת שלו על החיים , שהקנתה 
לו את הערצת הצעירים , הם גם שהביאו עליו את חרון אפם של הבוסים הקומוניסטים 
וגם של הכנסייה הקתולית , שהשימו עצמם להיות שומרי החומות של התרבות . חלאסקו 
הכוכב והסמל , חלאסקו הגיבור המורד , המעדיף את רגשות האנוש על פני ההיגד 
הפוליטי ואת עצמאות המחשבה על פני האמירה הקולקטיווית , היה עד מהרה לזרא 
לממסדים של פולין , וכשיצא ב8591 לסיור במערב הם ניצלו את ההזדמנות להלום 
בו . העיתונות הרשמית מטעם כינתה אותו " איום ניהיליסטי " , וגינתה אותו 
על " העדר אידיאולוגיה וקולקטיוויות " . אך יותר מכל פגע בו סירובם של השלטונות 
והצנזורה להתיר לפרסום שתי נובלות קצרות , " הקבר " ו"התחנה הבאה גן 
עדן " , על אף העובדה שאחד מהם עבד כבר קודם לכן לסרט . ברוב ייאושו ותסכולו 
מסר חלאסקו את שני הסיפורים לכתב - העת רב ההשפעה " קולטורה " , ביטאון 
בלתי רשמי של הפזורה האנטי - קומוניסטית בפריס . בעיני השלטונות היה פרסום 
בחוץ לארץ , ועוד בכתב העת השנוא , פשע חסר תקנה . הם סירבו להאריך את 
אשרת השהייה שלו , ודרשו שישוב מיד . חלאסקו ידע שאם ישוב , הוא ינודה 
וימנעו ממנו לפרסם וליצור . על אף שכתב כי " כל מה שלא בא מפולין או אינו 
קשור אליה אינו מעניין אותי " , החליט להישאר במערב עד יעבור זעם . אבל 
הזעם לא חלף , והוא מצא עצמו נודד מצרפת לאיטליה , לשוויץ , למערב גרמניה , 
ולבסוף , בשלהי 8591 לישראל . מדוע החליט להגר דווקא לכאן ? הגירסאות 
ביחס לכך שונות . האחת טוענת כי הוא הוזמן על - ידי ידידו יאנק ריסקי , 
סופר אינטלקטואל ואדריכל פולני שהתגורר בארץ . עומרי , בעל מסעדת " הספרייה " 
בתל - אביב ואז נער בקיבוץ נצר - סירני , אומר לעומת זאת כי " מארק הגיע 
לארץ בגלל שבקיבוץ חיה זולה צבינסקה , האמא הרוחנית שלו מוורשה " . הסבר 
נוסף מספק יורק פרס , שהיה שכנו של מארק בבניין מגורים בוורשה ואחד מידידיו 
הטובים בישראל : " מארק בא לישראל כי הוזמן על - ידי מעריב . העיתונאי 
ממוצא פולני פיליף בן סידר לו כרטיס טיסה , והובטח למארק שיכתוב לעיתון , 
אבל אחרי כמה כתבות הקשר נותק " . כך או אחרת , חלאסקו הלא - יהודי קיווה 
למצוא בישראל במה ספרותית בקרב העולים החדשים ממולדתו . עשרות אלפי יהודים 
עזבו בשנים 87591 את פולין לאחר גל אנטישמי , והקימו כאן קהילת מהגרים תוססת 
מבחינה תרבותית . סופרים , משוררים , במאים , שחקנים ואינטלקטואלים שעלו 
מפולין הפכו את הספרייה הפולנית ברחוב אלנבי למרכזם הרוחני - תרבותי . אבל 
הגלות שכפה מארק חלאסקו על עצמו לא היטיבה עם חייו . הוא מצא עצמו נסוג 
עשור לאחור , ונאלץ לשוב ולהתפרנס ממלאכות מזדמנות . הוא עבד בישראל בזהות 
שאולה של חברו יורק פרס במפעל של אמקור בהרצליה פיתוח , כעוזר למודד קרקעות 
וכנהג משאית . הוא אף אמור היה לשחק ב"המלט " בתיאטרון בשפה האנגלית , 
אך בניגוד להבטחתו לא הופיע להצגת הבכורה . כמנהגו העדיף לבלות בבאר ולשתות 
לשוכרה , וההצגה בוטלה . אם להאמין לאוטוביוגרפיה שפרסם , " יפות שנות 
העשרים " , הוא היה גם סרסור זונות . " זה לא נכון שבישראל הוא היה סרסור 
זונות " , אומר יורק פרס . תקופה מסוימת התגורר חלאסקו בביתו של פרס , 
וגם אחר - כך , כשעבר לגור במלון " הס " ובמלון " ויקטורי " באלנבי , 
המשיכו השניים להיות חברים לשיחות נפש ולשתייה . " מארק היה גם איש של 
פוזות . הוא רצה להראות שהוא גברי . שהוא מאצו . הוא אהב מערבונים וכך 
גם התייחס לחיים . רק אחרי שראיתי את הסרט ענק עם גיימס דין הבנתי מאיפה 
מארק לקח את המאניירות ואת המימיקה שלו . הוא ניסה לחקות את גיימס דין . 
הוא היה גבוה , יפה , מלא חן ונשים רצו , השתגעו אחריו . ומארק אהב 
להיות פופולרי ונחשק " . אחת מאותן נשים בחייו למעשה האשה שבחייו היתה אסתר 
שטיינבך , צעירה מקיבוץ נצר סירני , שעל שמה נקרא אחד מסיפוריו . הקשר 
ביניהם הפך לסיפור אהבה בהמשכים במשך עשר שנים . כשעזב מארק את ישראל , 
עזבה אסתר את המשק והצטרפה כדיילת ל"אל - על " כדי שתוכל לראותו גם בחו"ל . 
גם אל ישראל נקשר בעבותות של אהבה . הוא תיאר אותה בחיבה , אך גם בסרקזם 
ובאירוניה , כארץ של פליטי שואה , קאובויים שיצאו מסרטי המערב הפרוע וחלוצים 
אידיאליסטים . כמעט כל מי שנתקל בו הפך מארק לדמות בסיפוריו : הנשים שבחייו , 
ידידו יורק פרס ואשתו , פקיד הקבלה במלון " ויקטורי " , נהגי מוניות , 
רועי זונות , תיירות אמריקאיות ושוטרים . על אף ההשראה ששאב וספג מחייו 
בתל - אביב , היו חייו בסופו של דבר קשי - יום . הרעב והתסכול הספרותי 
כישלון הקשר עם " מעריב " והעובדה שרק שני סיפורים שלו תורגמו לעברית 
( " היום השמיני בשבוע " וסיפור בהמשכים ב"העולם הזה " ) הכריעו אותו . 
ברגע של חולשה , כעדותו שלו , " בגדתי בעצמי " . הוא נענה להפצרותיה 
של סוניה זימאן , וב1691 עזב את ישראל . את סוניה , שחקנית גרמניה , הכיר 
עוד בפולין ב6591 כשהופיעה בתפקיד הראשי בסרט על פי ספרו " היום השמיני 
של השבוע " . " זו היתה אהבה ממבט ראשון " , נזכר יורק פרס . " ביום הראשון 
להסרטה הוצג מארק בפני סוניה . מארק , שלא דיבר גרמנית , אמר למתורגמן : 
תגיד לה שאני רוצה ללכת איתה למיטה . המתורגמן נבוך וסירב . מארק אחז 
בידה ולקח אותה לחדר בבית המלון " . אחר כך נפרדו דרכיהם , אך הקשר ביניהם 
נשמר . כשנודע לסוניה זימאן על מצבו המשפיל של אהובה היא נחתה בישראל , 
הופיעה במלון " ויקטורי " , וכמו בסיפור אגדות לקחה אותו עמה . מארק , 
ששנא גרמנים , הציב תנאי : הם לא יתגוררו בגרמניה . החתונה היתה בכנסייה 
בלונדון , ואת ביתם , מכספה של סוניה , הם קבעו בסן מוריץ בשוויץ . אבל 
האושר והעושר לא ארכו זמן רב . את כל תסכולו על שנכנע לפיתוי הכספי ולנוחיות 
של מנעמי החיים ואת שנאתו לגרמניה , פרק על רעייתו . היה זה אך טבעי ומובן 
לחבריו שהנישואין לא יחזיקו מעמד . השניים נפרדו , ועד היום מתקשה יורק 
פרס לזכור אם הפרידה נסתיימה גם בגירושים פורמליים . קפמאליד4חלאסקו המשיך 
לחפש את עצמו ולנדוד . לבסוף , על פי הזמנתו של ידידו מפולין , השחקן 
והבימאי רומן פולנסקי , עבר לארצות - הברית והשתקע בלוס אנגלס . לחלאסקו 
היו ציפיות גדולות שיוכל להשתלב בהוליווד ככותב תסריטים . אך שוב טפחה המציאות 
על פניו . מפיק סרטים גדול שחלאסקו ניהל פרשת אהבים עם אשתו הציב לפולנסקי 
אולטימטום : אני והכסף או חברך . פולנסקי בחר בכסף , וגם ידידות זו הגיעה 
לסיומה . לאחרונה , בזיכרונותיו , " רומן מאת פולנסקי " , משמיץ הבמאי - 
שחקן את ידידו מנוער . גם החלום האמריקאי וחלאסקו אהב את אמריקה , התלהב 
ממנה ונהנה מה"גרין קארד " שלו הלך והתנפץ . מצבו הנפשי והפיסי הלך והידרדר . 
לפרנסתו נאלץ לעבוד בבתי חרושת , ומפעם לפעם קיבל תרומות מסופר אחר ממוצא 
פולני ש"עשה זאת " באמריקה , יזי קושינסקי . כל אותה עת הוא קיווה והאמין 
שיהיה לו " קאם - באק " , שיוכל לשוב לישראל . הוא אף רקם חלומות על נישואין 
לאסתר ועל ילד משותף עמה . לידידיו המעטים בלוס אנגלס שלא זנחו אותו סיפר 
כי יש לו כבר ילד ממנה , והם אספו 03 אלף דולר ושלחו שליח לארץ כדי להפקיד 
את הכסף בחשבון בנק למען עתידו וחינוכו של הילד . " איפה הילד " , שאל 
השליח , סופר פולני שהגיע מארצות - הברית , את אסתר שטיינבך . " אין 
שום ילד " , השיבה . בשנות השישים ביקר חלאסקו בישראל שלוש פעמים . בפעם 
השלישית , ב9691 , גמלה בו החלטה לשוב אליה לצמיתות . הוא הגיע אז לביקור 
של שבוע , כדי להשתתף בהסרטת " ביום מותו " על - ידי הטלוויזיה הגרמנית . 
הביקור הקצר היה רווי מתח ודרמטי . בין השאר התרחשה בו סצינת קנאה בין 
סוניה זימאן שהגיעה גם היא , לבין אסתר שטיינבך . לבסוף הודיע מארק כי 
החליט לשאת את אסתר לאשה . הוא יצא לגרמניה להשלים סידורים אחרונים בקשר 
לסרט , והתכוון לחזור מיד לישראל . אבל ב41 ביוני 9691 הוא נמצא מת במיטתו 
בדירתו של המפיק הגרמני . בן 53 היה במותו . בכיסו נמצא כרטיס טיסה לישראל . 
ליד מיטתו נמצאו צנצנות של כדורי פרודורמול שגררו שמועות כאילו התאבד . 
" שטויות " , אמר יורק פרס , " מארק מת מדום לב . גופו היה רווי אלכוהול . 
הוא היה היפוכונדר אך לא בעל נטיות להתאבדות " . הוא נקבר בבית קברות קתולי 
בוורשה , ועל קברו הורתה אמו לחרוט " מארק חלאסקו סופר חי חיים קצרים 
וכולם פנו לו עורף " . כולם פנו לו עורף הוא שם אחד מסיפוריו הקצרים . 
