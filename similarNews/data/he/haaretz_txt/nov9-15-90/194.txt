קהיר ( ע"ם ) . ארבעת החשודים ברצח יו"ר הפרלמנט המצרי מסרו מידע מפורט 
על מעשי טרור רבים , אשר בוצעו בקהיר ובמחוזות אחרים . כך מוסר העיתון 
" אלחיאת " במצרים . מנגנוני הביטחון במצרים משוכנעים , כי אופן התכנון 
והביצוע של מעשי רצח אלו דומה במידה רבה וכי חומרי הנפץ והנשק שבהם נעשה 
שימוש , הנם מתוצרת מקומית והם מיוצרים בבסיסי הארגון במחוזות . מקור ביטחוני 
בכיר אמר כי השאלה המנקרת כעת במוחם של אנשי מנגנון הביטחון היא כיצד ממומנת 
פעילותו של ארגון " הגיהאד " בהיקף כה נרחב , בעיקר משום שהמידע מוכיח 
כי העלות של ההתנקשות בחייו של יו"ר הפרלמנט לבדה הגיעה לסכום של חצי מיליון 
לירות מצריות . " ברור למנגנוני הביטחון , כי גורמים חיצוניים היו מעורבים 
במימון פעילותו של הארגון , משום שרבים ממנהיגיו היו יוצאים באופן קבוע 
לחו"ל ולמקומות מסוימים באפגניסטאן , פקיסטאן וסודאן שם ממוקמים בסיסי 
האימונים של הארגון . בנוסף לכך נחתמו חוזי עבודה עם רבים מאנשי הארגון 
במדינות ערביות ואיסלאמיות רבות " , טוען העיתון . 
