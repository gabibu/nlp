אחרונה נפתח בשמורת הטבע נאות קדומים , השוכנת ליד חורשות בן - שמן , מסלול 
טיולים חדש . זהו אתר המקשר בין תולדות העם לבין הנופים שבהם חי לדורותיו , 
כפי שבאו לידי ביטוי בתנ"ך , במשנה ובתלמוד . את נאות קדומים ייסד בשנות 
השבעים נגה הראובני , בנם של ד"ר אפרים וחנה הראובני , אשר חקרו בשנות 
העשרים של המאה הנוכחית את צמחיית הארץ ואת זיקתה אל הצמחים המתוארים במקורות . 
ד"ר אפרים וחנה הראובני הקימו את המוזיאון לצמחי התנ"ך והספרות התלמודית 
באוניברסיטה העברית , והגו את רעיון גן הנביאים ורז"ל . על בסיס זה נוסדה 
השמורה נאות קדומים , שבה פועל צוות של מדריכים ועובדים , השוקד על פיתוח 
האתר ועל ההוראה במדרשה שבתחומו . המסלול החדש , שאורכו ארבעה ק"ם , מלווה 
בחוברות הדרכה , ערוכות לפי נושאים נבחרים . המטיילים עוברים מתחנה לתחנה , 
ובכל אחת מהן מוצאים צמחים המאפיינים נוהג חקלאי , מסורת או אירוע בתולדות 
העם . על גבי שלט עץ המוצב בכל תחנה מובא ההסבר תוך שילוב הפסוק מהמקורות . 
כך מוצג בפני המטיילים הקשר בין נוף הארץ , הצומח והחי לבין חיי היום - 
יום בעבר . מסלול ב , למשל , מוליך מהגורן דרך כרם של עצי זית ושקד , 
עובר ליד בית בד עתיק ומגיע אל גבעת המנורה . עצי השקד מסמלים את שקידתו 
של איש האדמה , המתפלל להצלחת יבולו בתקופת ספירת העומר , ומהזיתים הופק 
שמן למנורת המקדש . המסלולים השונים עוברים בעשר עד 51 תחנות כל אחד . כל 
תחנה משמשת כחוליה מקשרת בין נושא לנושא . כך עוברים במסלול א מתקופת ספרות 
החוכמה והמשלים , שבה שתולים ארזי לבנון ולרגליהם שיחי אזוב ( זעתר ) , 
פוגשים בשיחי רותם המוזכרים במשלים ובמדרשים ומכירים את מלך העצים ממשל 
יותם . המסלול מסתיים בגנת שיר השירים . יש צמחים שחוזרים פעמים אחדות 
לשם הדגמת נושאים שונים . בעוד שבמסלול ג צועדים משבעת המינים אל ארבעת 
המינים , וליד בריכת הערבות מבחינים בין צפצפה לערבה , במסלול ד עצים אלה 
הם ממרכיבי גאון הירדן , שאותו עברו בני ישראל . את ההדס רואים בסבך העולה 
מבריכת הערבות אל מעלה ארבעת המינים , אך מקומו לא נפקד גם ממעלה הבשמים , 
שם הוא גדל לצד עצי הכופר ( חינה ) והמור . מי שהתרשם מרעננותו של ההדס , 
כדאי לו לזכור מראה זה גם בשנתו , ככתוב : " הרואה הדס בחלום , נכסיו 
מצליחין לו , ואם אין לו נכסים ירושה נופלת לו ממקום אחר " . בכל עונה מתקיים 
אירוע מרכזי באחד המסלולים . באביב חייבים להקדים לפריחת השקד , אחר כך 
להריח את הדודאים , ובוודאי לראות " אם פרחה הגפן , פתח הסמדר , הנצו 
הרימונים " . בעונה זו מסיק הזיתים בעיצומו , ובשני בתי הבד ניתן לראות 
את השיטות השונות מן העבר להפקת שמן . המטיילים עוברים בין המסלולים בסיוען 
של חוברות ההדרכה . כל מסלול מסומן בשילוט בצבע שונה . בתחנות נמצאים ברזי 
מים ומתקני שירותים . מחיר כניסה לאתר ולחוברת ההדרכה הוא 8 ש"ח למבוגר , 
4 ש"ח לילד . משך ההליכה במסלולים השונים הוא שעתיים - ארבע שעות . המקום 
סגור בשבתות ובחגים . בימי חול פתוח האתר בשעות 00 . 954 . 51 ( בימי ו 
ובערבי חג עד 00 . 31 ) . רצוי להתחיל את הסיור לפחות שעתיים לפני סגירת 
השערים . לשם קבלת פרטים בדבר הזמנת סיורים מודרכים ומידע נוסף אפשר לפנות 
בטלפון 04833280 , או לת . ד . 7001 לוד 10117 . 
