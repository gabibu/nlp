לווייתו היתה מכובדת רק בראשיתה ; בהמשכה היתה להתפרעות . אחיו תיאר אותו 
כגדול הכהניסטים במשפחתו . רוב הבאים היו חרדים , שכנים לישיבת " הרעיון 
היהודי " שהקים ברחוב שמואל הנביא בירושלים . רוב הבאים להספידו , אני 
מנחש , לא היו מצביעים עבורו . הם באו כי היה רב ומפני שנרצח ומפני שהמספד 
נערך ליד מקום מגוריהם . מאיר כהנא נהג לתאר את עצמו כמבטאה הנאמן של האידיאולוגיה 
הציונית ; למעשה ביטא רק את היצר הרע שלה . יש בציונות אלמנט כהניסטי ; 
הוא הגיע לשיאו במלחמת העצמאות , וכתוצאה ממנו נולד לפחות חלק מבעיית הפליטים 
הערבים . ביסודו של דבר זה היה ה"טראנספר " שכמה מראשי התנועה הציונית 
דגלו בו שנים רבות קודם לכן . הציונות , כמו גלידה אמריקאית , באה בטעמים 
רבים . כהנא הציע ציונות בטעם גזעני - פורנוגרפי - דתי . זהו החידוש היחיד 
במשנתו . כשרץ לכנסת נדמה היה לרבים שהוא מסכן את הדמוקרטיה . למעשה , 
לא סיכן אפילו את המפלגות שמהן משך את תומכיו , מהליכוד ימינה . אחת לכמה 
שבועות הייתי נקלע לאסיפת המונים שכינס במרכז ירושלים . לצד השרירנים שהיה 
מביא אתו , היו שם בדרך כלל כמה זאטוטים ופנסיונר אמריקאי אחד הנוהג להלך 
ברחובות העיר עם שלטים ועליהם דברי גידוף נגד השמאל . אף כי בא מניו - יורק 
היה כהנא תופעה ירושלמית מאוד . הוא דיבר במבטא אמריקאי נלעג , מיצמץ 
בעיניו וירק בדיבורו . לפעמים היה שולף מכיסו סמרטוט צבעוני וקורע אותו 
לגזרים , כמו היה דגל אש"ף . הוא אמר לאנשים שבבוא היום הוא יהיה לראש 
הממשלה , והאנשים הריעו לו כפי שמריעים לשאר תמהוני העיר הזאת . לכהנא 
לא היתה מעולם " תנועה " של ממש , ובאחרית ימיו גם המעטים שהתיימרו להוות 
אותה היו למעשה רק חבורה של בודדים , לא " תנועה " . מן הסתם היה מצליח 
שוב להיבחר לכנסת , אילו ניתן לו ; בתולדות הכנסת יש לא מעט סהרורית . 
אך כהנא האיש היה כמעט לא רלוונטי לכהניזם שהפיץ , ולכן בעצם גם לא מסוכן . 
ספק אם יש כיום מדינה דמוקרטית בעולם שאין לה הכהנא שלה , ואף לא באחת 
מהן הוא מסכן את יסודות הדמוקרטיה אלא משמש רק כביב השופכין הפוליטי שלה . 
מבחינה מסוימת עשה כהנא שירות טוב לדמוקרטיה הישראלית : כל עוד נדמה היה 
שיש לו מונופול על התביעה לגרש את הערבים , לא היה הרעיון ראוי להתייחסות 
רצינית יותר מכל דבר אחר שאנשים רושמים על צדן הפנימי של הדלתות בבתי שימוש 
ציבוריים . בשנים האחרונות איבד כהנא את המונופול הזה , והכהניזם הפך נושא 
לגיטימי לוויכוח : יש התומכים בגירוש הערבים , יש השוללים את הדבר , הכל 
במסגרת חילופי הדעות בין בני תרבות . כזהו הכהניזם של רחבעם זאבי : הוא 
נראה " נקי " יותר מזה של כהנא , " ישראלי " יותר , חילוני , מרכיביו 
הפורנוגרפיים מוצנעים יותר . כהנא המת חייב אולי לזאבי את העובדה שהכנסת 
קמה לזכרו , והממשלה שיגרה שר לייצגה בהלווייתו , כמו היה אחד משלנו . 
האם זאבי חייב את מושבו בכנסת לכהנא ? אולי לא . הכהניזם של זאבי נולד 
מהמצב , כמוהו כאותה משנה חדשה המתגבשת כעת בשוליים הימניים של השמאל : 
הספרטיזם . החידוש הוא בכך ש"הפרידה " המיוחלת מערביי השטחים אינה מותנית 
עוד בוויתור בו - בזמן על השטחים עצמם . המטרה המיידית היא להיפטר מהערבים , 
אפילו במחיר כליאתם בתוך גטו ענקי . כשיהפוך מצבם לבלתי נסבל אפשר יהיה 
להציג את גירושם לירדן כמחווה הומניטרית . אינני יודע אם כהנא הספיק להעריך 
אל נכון את ההתפתחות הרעיונית הזאת . כך או כך , גם ממקום מושבו הנוכחי , 
בשמים או בשאול , הוא יכול עכשיו לומר על יוסי שריד כמו מירון בנבנישתי 
לפניו אמרתי לכם . מרכז המידע לזכויות האדם בשטחים , " בצלם " , מפרסם 
מפעם לפעם דפי מידע ובהם פרטים על הנעשה בשטחים בתחומים שונים . הסגנון 
ענייני מאוד , בדרך כלל יש בו נגיעה לענייני חוק . " בצלם " נוהג להפיץ 
את דפי המידע שלו בין בעלי עניין שונים , חלקם בעלי משרות במערכת המשפט . 
בימים אלה התקבל במשרדי הארגון מכתב ממשרד המשפטים , על נייר רשמי , וזה 
לשונו : " הנדון החוברת שלכם . רצ"ב מוחזר אליכם החומר שנשלח אלי . 
כמותו אתם שולחים אלי מדי פעם והוא נזרק ישר לפח . אבקשכם לשלוח אלי חומר 
זה . מען עבודתי מיועד לקבלת חומר עבודה בלבד " . על החתום נגה ענתבי , 
הממונה על נוסח החוק ורשומות . ולמי שיספר פעם את סיפורה של שגרת החיים 
בימים המטורפים האלה , הנה הערת שוליים . על חשבונות המים שעיריית ירושלים 
שלחה בימים אלה לתושבים הודפסה הנחיה בזו הלשון : " אם יש לך מיכל מים 
על גג הבית , אנא דאג לנעילת הכניסה אל הגג , כדי למנוע מאנשים זרים לזהם 
או להרעיל את מי השתייה " . מפזרכותאחת מסמטאות העיר קרקוב , פולין , לא 
הרחק מהמקום שעבר בו , במלחמת העולם השנייה , קו הגבול של הגטו היהודי , 
מתגורר ישיש נחמד שהחיים לימדוהו לצפות תמיד לגרוע ביותר . לכן הוא מניח 
שעוד מעט תהיה מלחמה במזרח התיכון , ואינו מאמין גם במהפך העובר כעת על 
פולין שלו . לא נותר לו זמן רב בעולמנו זה , אמר למרגלית קדם ולי , כשביקרנו 
אותו באחרונה בדירתו . זה היה עצוב : בעצם יש לו סיבה להאמין בחיים ובאדם 
ובטוב , אמרנו לו , אבל תדיאוש פנקייביץ הגיב בתנועה של ביטול : מיתוס , 
אמר , הכל מיתוס . לא מזמן מלאו לו 38 . עודו מוכר אישית לכמה ישראלים : 
הם חייבים לו את חייהם . רבים יותר , בישראל , בפולין ובארצות הברית , 
מכירים ספר שובה לב שכתב ושמו " בית מרקחת בגטו קרקוב " ( בהוצאת " יד 
ושם " ) . בית המרקחת הפך בינתיים למוזיאון ; פנקייביץ היה הרוקח . בתחילת 
הכיבוש הנאצי הוא נמלט למזרח , אולם בתוך חודשיים - שלושה חזר . כשנה וחצי 
לאחר מכן הוכרחו היהודים שנותרו בעיר להתרכז בגטו . הפולנים שישבו שם נצטוו 
לפנות את דירותיהם ואת בתי - העסק שלהם . רק פנקייביץ הורשה להישאר : השלטונות 
סברו שאין להתיר ליהודים לנהל בית מרקחת , בין היתר מחשש שישתמשו בחומרים 
הרעילים לצורכי חבלה . בשלב מסוים נשאר פנקייביץ הפולני הלא - יהודי היחיד 
בגטו . בית המרקחת שלו הפך לכעין מרכז קהילתי : אנשים היו באים , בכל 
שעות היום והלילה ; לא אחת לנו בבית המרקחת , מחשש שייעצרו בבתיהם ויגורשו 
למחנה הריכוז הסמוך , פלאשוב . פנקייביץ סיפק להם וודקה ומכשיר רדיו שיכלו 
לשמוע בו את חדשות הבי - בי - סי . רבים השאירו אצלו הודעות לקרוביהם ולמכריהם . 
גטו קרקוב לא היה סגור הרמטית : היו שקיבלו רשיונות לצאת לעבודה מחוץ לתחומיו . 
פנקייביץ הצליח לסדר לאחדים מהם ניירות שאיפשרו להם להישאר מחוץ לגטו . 
לצד מה שעשה לטובתם של תושבי הגטו עצמם , עשה משהו גם לטובת ההיסטוריה : 
הוא הרבה לעמוד מאחורי חלון בית המרקחת שלו , עקב אחרי שגרת החיים בגטו , 
לרבות המעצרים ההמוניים והגירושים , וכל מה שראה רשם בזיכרונו . לבד מהגרמנים 
עצמם הוא אחד מעדי הראייה הלא - יהודים המעטים ששרדו . מדינת ישראל העניקה 
לו את התואר " חסיד אומות העולם " , והוא בא לנטוע עץ חרוב בשדרה שבאתר 
" יד ושם " בירושלים . לצד מה שכתב על שגרת החיים והמוות בגטו , שיחזר 
פנקייביץ בספרו מערכת יחסים מוזרה של חתול ועכבר שנרקמה בינו לבין הגרמנים . 
אחד מהם אילץ אותו פעם לשתף פעולה במעשה קונדס : הוא גרר אותו מבית המרקחת 
כשהוא כבול באזיקים , ואחר כך ירה ירייה אחת מתוך אקדוחו ; כשהכל חשבו 
שהוא מת , שילח אותו בחזרה אל בית המרקחת וצחק לו צחוק גדול . למה , בעצם , 
נשאר שם בבית המרקחת , בגטו היהודי , שאלנו אותו , ופנקייביץ הביט בנו 
בתימהון . מה זאת אומרת למה , חזר על השאלה , הלא זה בית המרקחת שיסד 
אביו , בראשית המאה . הוא עבר תהפוכות רבות : היתה מלחמת העולם הראשונה , 
פולין עברה מיד ליד , הכל נגסו ממנה נתחים לעצמם , ובאו ימי פילסודסקי , 
ובאו הנאצים ורצחו את היהודים עד שהובסו , ואז חזרו הרוסים והשליטו את 
הקומוניזם , ותדיאוש פנקייביץ למד פרק חשוב בהיסטוריה : משטרים קמים ונופלים , 
שליטים באים ומסתלקים , אבל תרופות נגד שיעול ושלשול צריך תמיד . בית 
המרקחת שלו , אי קטן של יציבות ושפיות בתוך גלי הטירוף ששטפו את קרקוב במהלך 
המאה , נסגר רק בשנות הששים , כשהוא , פנקייביץ החליט לסגור אותו . שאלנו 
אותו על היהודים : האם יכלו לעשות יותר משעשו למען עצמם ? פנקייביץ אמר 
שכל היהודים שהוא מכיר תמיד שואלים אותו את השאלה הזאת . והתשובה היא פשוטה 
כל כך : הם לא יכלו לעשות דבר . מה זה היה עוזר אילו ניסו להתנגד לגירושם ? 
היו יורים בהם במקום . הוא ראה דברים כאלה , כשניצב בבית המרקחת שלו , 
מאחורי הווילון . שאלנו על הפולנים : האם יכלו לעשות יותר משעשו למען 
היהודים ? פנקייביץ אמר שהיו הרבה פנקייביצים . אחד מכל ארבעה מחסידי אומות 
העולם אכן היה פולני , בסך הכל יותר מאלפיים . יש להם בוורשה ארגון משלהם , 
ועל פי חשבונו מספר היהודים שניצלו בידי פולנים מגיע לכ52 אלף , ומספר 
הפולנים שהיו מעורבים בכך , לפחות בידיעה ושתיקה , מגיע לכ051 אלף . ובכל 
זאת , שאלנו את פנקייביץ , מה עשה את ההבדל בין מי שהצילו יהודים לבין 
מי שיכלו להצילם ולא עשו זאת ? פנקייביץ אמר שזה שונה ממקרה למקרה . אבל 
אולי זה תלוי בחינוך , אולי במבנה הנפשי , אולי באמונה . מעל למיטתו תלוי 
תצלום קטן של האפיפיור . הוא לא עודד אותנו להתפלסף על כך . השאלה למה 
לא היו יותר פנקייביצים מביכה אותו , התרשמנו , ואולי פשוט נמאסה עליו , 
אחרי שנים כה רבות . הוא לגם בחמדה מהליקר הצרפתי שהבאנו לו ; אישתו הגישה 
קפה . מה הוא יודע למה האחד נהג כך והשני אחרת . ברור שכולם יכלו לעשות 
יותר . גם הוא היה צריך עשות יותר . בכל יום הוא מייסר את עצמו על שלא 
עשה יותר , אמר לנו ושקע בשתיקה עמוקה . הוא מתגורר בבית דירות ישן הניצב 
בצלה של כנסייה ציורית ולה מגדל מחודד שבראשו שעון . עד שנפרדנו החל לרדת 
גשם סתיו דקיק ודוקרני . היה שקט מוחלט בסמטה , וכמעט חושך . רק שעון 
הכנסייה הפיץ אור צהבהב . תדיאוש פנקייביץ אמר שמן הסתם לא נתראה עוד , 
ומסר דרישת שלום לכל מי שעוד זוכר אותו אולי . יש השולחים לו ברכות לחג 
המולד ; זה משמח אותו מאוד , אמר . תומס טריוק מחפש אישה ישראלית ושמה 
בלומה . הוא מלונאי פולני ומדריך תיירים , בסוף שנות הארבעים לחייו . 
בלומה היתה ילדה יהודייה , יתומה , ניצולת השואה . אמא שלו , שהיתה מנהלת 
בית ספר בוורשה , אימצה אותה אחרי המלחמה . ככל שהוא זוכר לא נוצר ביניהם 
קשר מיוחד ; באותה תקופה לא התעניין בילדות . אבל בלומה נשארה בביתם שנים 
אחדות ואהבה מאוד את אמא שלו . לימים עזבה את פולין ועלתה לישראל . הוא 
יודע שהתיישבה בעכו והתחתנה עם מלח . לפעמים היתה כותבת לאמא שלו , אבל 
כבר עשרים שנה חדלה לכתוב . אולי חשבה , אחרי מלחמת ששת הימים , שמכתבים 
מישראל עלולים להזיק . עכשיו זה השתנה . אמא שלו עוד חיה . לפעמים היא 
שואלת את עצמה מה שלום בלומה שלה . בנה חשב שאולי באמצעות העיתון אפשר יהיה 
לאתר אותה . מפזרכותקפמאפרקתום שגב העלה נקודות רבות שיש בהן מן האמת , 
ויתרה מזאת הן מעוררות מחשבה לגבי אינדוקטרינציה פוליטית מטעם משרד החינוך 
שאין מקומה במסע " יזכור " . מיליוני היהודים שאת קברותיהם באנו לפקוד לא 
הצביעו עבור מפלגה זו או אחרת . אך התזה הפוליטית שאותה בא שגב לאמת היא 
שהכתיבה את רשמיו . במקום שאירועים או מעשים לא התאימו לתזה הוא מספר 
אמת חלקית . אינני יכולה שלא להתרשם מכך שהוא מתעלם מכמה נקודות מפתח דווקא 
במסעם של תלמידי התיכון המסורתי שאותם הוא מרבה לצטט . הטקס שערכו תלמידים 
אלה בטרבלינקה אותם תלמידים שניהלו ויכוח בנושא הטקסים המרובים היה אחר , 
והדגלים נשארו מיותמים בצד . שגב הקפיד שלא להתייחס לשוני בכתבתו . איני 
יכולה שלא להתריס בפניו על משפט אחד בקטע הפתיחה של הכתבה : " המסע כרך 
פולחן שכולו רגשות וסמלים ( . . . ) וסגידה ביזארית לעתים לזיכרון , 
למוות ולקיטש " . מהו הקיטש בזיכרון ובמוות ? האם הזמן קובע מורטוריום 
ל"יזכור " ? מתי טקסי יום הזיכרון לחללי צה"ל הנערכים בבתי הספר ברחבי הארץ 
ייהפכו חלק מסגידה ביזארית זו ? מורה אחת בבית הספר , אשר מחזיקה בדעה דומה 
לשל מר שגב , ענתה לשאלתי זו : זיכרון חללי צה"ל שונה , זה חלק מהחיים 
שלנו בהווה . ואם וכאשר נזכה בשלום המיוחל , ימני או שמאלני , והילדים 
של היום יהיו הזקנים של מחר , האם הטקסים מרובי השירים העצובים וקטעי הקריאה 
והורדת הדגל לחצי התורן וקדיש ועוד כהנה וכהנה סמלים יהיו בגדר סגידה ביזארית ? 
תום , ליווית אותנו חודשים ארוכים ושבוע אחד קצר . חבל שאחת המסקנות 
מההיכרות אתנו היתה שיש במוות קיטש . רשמת בפנקסך הקטן כל מלה שנאמרה , 
כל שיר שהושר , כל בדיחה שסופרה . חבל שבכתבתך התייחסת למה שהתאים לדעה 
המגובשת שהיתה לך לפני שפתחנו בפניך את סגור לבנו . קפמאפרקבוויכוח שקדם 
לנסיעה הייתי בעד הטקסים ובעד הנפת הדגל והרגשתי כמו אחרים , שאני הולך 
לייצג את ששת המיליונים . עכשיו ברור לי שרוב הטקסים לא נגעו לי . הטקס 
היחיד שנגע לי היה בטרבלינקה , וזה היה טקס אישי מאוד , רק שלנו , תלמידי 
בית הספר המסורתי : הדגלים היו מונחים בצד . חלק מאתנו התפלל בטרבלינקה . 
זו היתה התפילה הקשה ביותר בחיי . אינני מבין מה הבעיה הגדולה ב"פולחן " . 
לפי דעתי זה לא פולחן . אנשים עוברים חוויה קשה , והם לפעמים נזקקים למשהו 
שיבטא את רגשותיהם ולמשהו שיחזק אותם . מה רע בזה ? הרגשתי שמח שיש לנו 
מדינה ומקום לחיות בו : כן , " יהיה מה שיהיה " אני נשאר כאן . אבל 
לא חזרתי מהנסיעה הזו " יותר ציוני " : רק הידע שלי והקרבה שלי לעבר היהודי 
שלי התחזקו . אני גם מסכים בהחלט שלצד העניין הלאומי צריך לשים דגש חזק 
יותר על הלקח ההומניסטי : דיכוי הגזענות , ביצור הדמוקרטיה וכו . אנחנו 
עם אשר מאז ומתמיד סבל מגזענות ומשנאה . אנו חייבים לדכא רגשות כאלה ולהילחם 
בכל סוג של גזענות ופגיעה בזכויות האדם . עכשיו , לאחר קריאת המאמר , 
אני שם לב שרק דויד שריד , אחד משלושת אנשי העדת שהיו אתנו , דיבר גם על 
בני עמים אחרים שנרצחו בידי הנאצים . אני מסכים לגמרי שיש צורך לשלב בנסיעה 
הזו היכרות עם פולין של היום . צריך להדגיש את זה הרבה יותר . אנחנו טוענים 
תמיד שמנדים אותנו : איך נוכל להיות חלק מהעולם אם נסתגר בתוך עצמנו , 
ולא נשים לב למה שקורה מסביב . החברה שלנו צריכה להיות פתוחה יותר . אני 
רוצה להודות לך על מה שכתבת : לימדת אותי איך לחשוב בצורה ביקורתית יותר . 
קפמאפרקאני מגדיר את עצמי כיהודי קונסרווטיווי , ולפני שנסעתי לפולין חשתי 
שנאה עזה כלפי יהודים חרדים . כמו חילונים רבים ראיתי בהם טפילים , משום 
שרובם אינם משרתים בצה " ל ונציגיהם בכנסת שואפים לכפות על המדינה חוקי הלכה . 
נוסף על כך התרעמתי על הכספים הרבים המיוחדים להם , לא פעם בניגוד לחוק . 
כשראיתי בפולין את הזוועות שעברו על עמנו היה לי קשה לחוש שנאה כלפי אותם 
" טפילים , אנטי - ציוניים " . פתאום חשבתי על משפחתה של סבתי שכולם היו 
חסידים . נכון שכאשר באו לקראתנו שלושה חסידים , בקרקוב , " סיננתי גידוף " 
מבין שיני , כפי שנאמר בכתבה . אבל כשחשבתי על זה אחר כך , הגעתי למסקנה 
שזו היתה רק אמירה שגרתית שלא ביטאה שנאה או מחשבה . אחד משלושת החסידים 
האלה היה הרב דויד גרוסמן . למחרת אמר לי הרב שלמרות כל השנאה השוררת בינינו , 
כלומר בין החרדים ליהודים המודרניים , אנו צריכים לזכור שעמנו שותף לאותו 
גורל : גם אבותיו וגם אבותי , חלקם הגדול נספו בשואה . הרגשתי מעין הזדהות 
אתו . בשכונתי יש ישיבה ועוברים בה חרדים . קשה לי להבין אותם וצר לי מאוד 
על כך שאינם משרתים בצבא , אך אינני מסוגל לשנוא אותם . אנו צריכים לזכור 
את אשר עבר על עמנו ולהסיק מכך מסקנות להיום . יחד עם זאת אל לנו להתעלם 
מן המציאות הכואבת של השחיתות הרבה הקיימת במגזר החרדי . קפמאפרקלפני הנסיעה 
דיברתי על ארבעה עמודי יסוד שעליהם צריכה להיבנות אישיותו של הנער היהודי 
( כזכור , קראתי מהכתב ) : מסורת ישראל , ארץ ישראל , והעם היהודי 
על הליברליזם וההומניזם שבו ; אבל את שלוש המלים האחרונות השמטת ממאמרך 
כדי שלא יפגמו במגמתו . לחיזוק דברי , כתבת שלא אחת דיברתי על רצח הצוענים 
שהייתי עד לו בבירקנאו ; אלא שקצרה יריעתך מלהדגיש כי הסברתי שעלינו לזכור 
את כל אלה שסבלו , כשם שאנו מצפים מהם לא להתעלם מהשואה שפקדה אותנו . לא 
הזכרתי פולנים ועמים אחרים , כי במוצהר ובמודגש , ידעתי כי עלי לדבר כ"איש 
עדות " וככהן ( כהגדרתך ) המשרת בקודש , ולא כהיסטוריון ( למרות היותי 
מוסמך האוניברסיטה בתולדות ישראל ) . " בירקנאו שלי " כפי שחוויתי והרגשתי , 
וכפי שהוטבעה ביישותי שונה אפילו מזו שחווה אותה אדם אחר ששהה במחנה בו 
בזמן ; את זה רציונליסט מובהק לא יבין , כנראה . לו המשכת במקצת את ציטוט 
דבריי ( " דויד שריד אמר לתלמידים שאין נקמה " ) , אפשר היה לדעת ששיננתי 
וחזרתי , שאין למלא לבותנו שנאה כי לא יישאר בו מקום לאהבה . נהגת כמו ליברלים 
רציונליסטים " מסוימים : כשאין דעת הזולת כדעתם הם פוגעים בגסות ברגשות . 
אתה כותב : " במקום שהיה הרציף סיפר להם על מיון האסירים , מי למוות מיידי 
ומי לעבודה . שריד נבחר לחיים " . לא מינה ולא מקצתה ! הרי שם סיפרתי על 
ההגעה בקרונות החנק , על המתים שטואטאו מהקרונות , על " קומנדו קנדה " , 
על אנשי הס"ס וכלביהם האמתניים , על אלומות האור מנקרות העיניים ששלחו 
הזרקורים , על בכי ילדים שנקרעו מזרועות אמותיהם , ולעתים נשארו האמהות 
הצעירות בחיים , ואתה מותיר רק מלים בודדות על ה"סלקציה " . מה גדולים היו 
ההלם והזוועה כשקראתי את המלים הקצרות שלך : " הוא נבחר לחיים " איזו 
אירוניה ! אתה אינך יודע על מה אתה מדבר ! אכן , הדגמתי לאורך כחמישה עד 
שמונה מטרים את אשר אירע לנו אז . ליד השער עצרתי והדגשתי , " הנה אנחנו 
מאחורי הגדרות " . אז חיפשנו פרצה בגדרות , על מנת לקצר את הדרך למחנה הצוענים . 
בגלל הקור העז ששרר , רצנו מעט , והדגשתי שאכן תמיד " הלכנו " בריצה . 
גם הפעם , כדרכי , ניסיתי להכניס בדבריי מעט קלילות , וחלילה מלייחס לי 
" מלות דרבון " של אז . הגענו , ראינו , זכרנו ונעצבנו ; זכרנו בעצב 
ורצנו בשמחת חיים אל האוטובוסים . אגב , השטח ריק רק בשביל מי שנשמתו ריקה 
וחושיו כהו וקהו . למי שחש , מבין ויודע השטח מלא , מלא ! " ביטויי מפתח 
נאמרים ביידיש " , אתה כותב : " רמפה " , " אקציה " , " סלקציה " , ואוסיף 
עוד " אומשלאגפלאץ " , " אפל " ועוד . רובן מלים גרמניות ( שלבשו , 
בחלקן צליל יידישאי ) . הגרמנית היתה שפת המוות , וישנם קונוטציות ומטענים 
רגשיים במלים אלו . כדי להבינן נחוץ רגש ; מאמרך אינו מצטיין בזה . אתה 
כותב שבבית הכנסת קראתי לתלמידים מעין פואמה שנושאה העיקרי " בירקנאו שלי " . 
נו , ומה ? כיצד זה השפיע על הנוער ? המוטו הנצחי שלי הוא " לזכור בעצב 
ולחיות בשמחה " . לאורך כל הדרך הקפדתי לא לדכא את הרוח , ללא פאתוס מיותר , 
אבל להרטיט את הנפש זה היה תפקידי , ואני הזדהיתי עמו , וזה תוכן סיפורי . 
ציינת שאישתי ניגנה בחליל . לו במאמרך היתה פתיחות ורגישות , היית שם לב 
שאשתי ניגנה שני שירי שואה על מנת להשתלב באווירה ששררה באותו מעמד , ולאחר 
מכן ניגנה שיר על ירושלים ( יש לנו איזה קשר ? ) , וסיימה בשירים עליזים 
יותר על הכינרת . האם צריך כושר אינטלקטואלי עילאי לשם זיהוי המגמה , שהיא 
להוציא את התלמידים מעצבות הזיכרון לשמחת החיים בארץ ישראל . 
