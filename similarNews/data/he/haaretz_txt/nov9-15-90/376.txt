" פרנקפורט ( רויטר ) . בוריס בקר הודיע אתמול כי ישתתף בטורניר אליפות 
העולם למקצוענים בטניס , שיחל כאן היום . בקר , שנפצע לפני תשעה ימים 
בגמר טורניר פאריס , במהלך ההתמודדות עם סטפאן אדברג , הותיר במתח את המארגנים 
עד סמוך מאד להגרלה . ההחלטה של המדורג מספר 2 בעולם להשתתף בטורניר החשוב , 
בו סכום הפרסים הכולל מגיע ל - 2 מיליון דולר , הכניסה מימד של מתח למשחקים , 
שכן ביכולתו של הטניסאי הגרמני לדחוק את אדברג למקום השני בדירוג העולמי 
ולהיות במקומו מספר 1 . למרות שהטורניר יחל היום , ניתנה לבקר אפשרות לנוח 
יום נוסף והוא ייכנס למעגל המשחקים רק מחר . אדברג יופיע היום במשחק הפתיחה 
נגד אמיליו סאנצס מספרד , שהתקדם למקום השמיני בדירוג העולמי . סאנצס הוזמן 
במקום היוגוסלווי גוראן איוואניסוויץ שפרש בסוף השבוע מטורניר וומבלי לאחר 
שחש ברע . האמריקאי אנדרה אגאסי יתמודד במשחק השני הערב מול בן - ארצו פט 
סאמפראס . משחקי היום הראשון יסתיימו במאבק בין איוואן לנדל ( 3 , צכיה ) 
לאוסטרי תומאס מוסטר . אנדרס גומז מאקוואדור , המבוגר מבין שמונת המשתתפים 
בטורניר גדול מלנדל בשמונה ימים יהנה גם הוא מהמנוחה בה זכה בקר . משחק 
הגמר : קונציטה מרטינז ( 2 , ספרד ) לילה משקי ( 4 , בריה"ם ) 64 , 
62 . 
