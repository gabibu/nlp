היכולת לחזות תוצאות בחירות בארצות הברית באמצעות סקרי דעת קהל עשויה להצטמצם 
בשנים הבאות עד למינימום . כישלונות חיזוי כבר נראו בכמה ממירוצי הבחירות 
של השבוע . האשמה אינה בשיטה או במדגם , אלא בשתי עובדות : ( 1 ) אמריקאים 
אינם מתעניינים ביותר בתהליך האלקטורלי , וגם אלה היודעים בעד מי היו רוצים 
להצביע אינם יודעים עד הרגע האחרון אם יטרחו להצביע . רק % 53 מהם הצביעו 
ביום ג בבחירות לקונגרס ולמושלי המדינות . ( 2 ) תחנת הקלפי שוב אינה מקום 
ההצבעה ההכרחי היחיד . בקליפורניה הצביעו השנה לא פחות מ%02 מבעלי זכות 
הבחירה בדואר , לא מפני שהיו בארץ אחרת , או ביבשת אחרת , אלא מפני שהעדיפו 
את הנוחות הכרוכה במילוי טופסי ההצבעה בין כותלי ביתם . ייתכן מאוד שבהצבעה 
בקלפי היתה ידה של המועמדת הדמוקרטית למושל , דיאן פיינסטיין , על העליונה . 
כנראה רק בזכות ההצבעה בדואר הצליח לבסוף הסנאטור פיט ווילסון לנצח , בהפרש 
קטן . משימתם של עורכי סקרים בשנים הבאות תהיה לברר תחילה האם הנשאל מתכוון 
להצביע , והאם אין הוא מתכוון להצביע הייתכן שבכל זאת יצביע באמצעות הדואר . 
לד"ר גון סילר , נשיא אוניברסיטת בוסטון שהתמודד על כהונת מושל מסצוסטס , 
היתה תיאוריה שלמה על אי - ההתאמה של סקרי דעת קהל למציאות האלקטורלית . 
הוא היה קורבן של אי - התאמה כזאת . הסקרים חזו לו תבוסה ניצחת בבחירות 
המוקדמות של המפלגה הדמוקרטית , בחודש ספטמבר . הוא הדהים את מפלגתו , 
את מדינתו ואת ארה"ב בניצחון . במהלך מערכת הבחירות הכללית העלה סילבר את 
ההסבר הבא לאי - ההתאמות . " אמריקאים " , אמר , " מתרעמים על עצם השאלה 
איך תצביע . סוף סוף , כל עניין ההצבעה החופשית הוא פונקציה של סודיותה . 
כאשר מטלפן אליהם מישהו , שאין הם מכירים , ושואל , איך תצביעו , אין 
הם בטוחים לעולם מיהו , ומדוע הוא שואל . אולי הוא השכן ? אולי הוא ידיד , 
המנסה להכשילם ? אולי הוא הבוס , המתכוון לעשות טיהור פוליטי במשרד ? 
ואז הם מתרגזים ומשקרים " . ביום ששמעתי את התיאוריה הזו מפי סילבר פרסם 
העיתון " בוסטון גלוב " סקר , שהראה לראשונה יתרון לסילבר על פני יריבו 
הרפובליקאי , ויליאם וולד . כעבור שבוע התרחב היתרון עד % 9 , ובמסצוסטס 
היו אנשים משוכנעים בניצחונו של סילבר . הוא נוצח השבוע בהפרש של שני אחוזים . 
סילבר היה אולי הדמות הפוליטית המרתקת , המורכבת והמסוכנת ביותר במערכת 
הבחירות של 0991 . הוא אינטלקטואל רודני , שהתייחס בבוז מתנשא לכל שאלה 
שנשאל , ולכל הערה של יריב פוליטי . הוא השמיע הכרזות שערורייתיות בגנות 
מיעוטים אתניים ונגד קבוצות אוכלוסייה חלשות . הוא גידף ברבים את יריבו 
( " בן כלבה , תוקע סכין בגב " , אמר עליו בראיון עיתונאי ) . הוא צווח 
על עיתונאים מפורסמים ברשתות טלוויזיה ארציות . לעומת זאת הוא גם השמיע מסר 
פוליטי רב - תוכן , שבו הדגיש יותר מכל עניין אחר את משבר החינוך באמריקה , 
והציע חלופות רציניות . הוא שכנע הרבה משומעיו שיש לו המיומנות הנחוצה 
להיות מושל . אבל מזגו והליכותיו הטילו פחד על סביבותיו . אם על פרנקלין 
דלאנו רוזוולט אמרו שיש לו " מוח ממדרגה שנייה וטמפרמנט ממדרגה ראשונה " , 
הנה על סילבר היה אפשר לומר בדיוק את ההיפך . ב32 באוקטובר התפעלה ממנו 
בעלת טור בעיתון " בוסטון גלוב " במלים היאות למעריצה בת 21 : " הוא 
עשה בחודשים אחדים למען צחות הדיבור מה שלקח לחברת שנים כדי לעשות למען 
טלוויזיה צבעונית . . . אם דיבור היה ספורט אולימפי , הוא היה זוכה במדליית 
הזהב . . . סילבר כה טוב , עד שהוא גורם לאנגלית להישמע כמו צרפתית . 
. . אם ייבחר , תהיה לכולנו ההזדמנות ללמוד ממנו להיות סטודנטים בכיתתו 
הענקית , הנקראת מסצוסטס " . אבל בדיוק הרעיון הזה הצורך להיות ארבע שנים 
ארוכות סטודנטים בכיתתו של פרופסור יהיר שלח מספר מפתיע של אנשי שמאל לזרועותיו 
של הרפובליקן השמרן ויליאם וולד . הוא לבבי , חייכן , מסוגל להתבדח על 
חשבון עצמו , ולוקח את החיים קצת פחות ברצינות . אילו ניצח סילבר , יתכן 
מאוד שהיה מנסה בעוד שנתיים , או בעוד שש שנים , להתמודד על הנשיאות . 
אלי ויזל , פרופסור באוניברסיטת בוסטון , שסילבר התאמץ הרבה למען זכייתו 
בפרס נובל לשלום , תמך בגלוי במועמדותו למשרת המושל . הוא היה אפילו מסוגל 
לראותו מכהן בבית הלבן . " מדוע לא ? " , שאל . " גם על רונלד רייגן 
איש לא היה מאמין " . ההשוואה הזו , על כל תוצאותיה , תיחסך מאתנו . סילבר 
חזר השבוע לאוניברסיטה , כועס ומתוסכל יותר מאי - פעם . המפלגות הפוליטיות 
בארה"ב מתחילות כבר את הכנותיהן לקראת הסיבוב הבא , ב2991 . אז ייבחר לא 
רק הקונגרס , אלא גם הנשיא . רק ארבע פעמים ב521 השנה האחרונות לא הצליח 
נשיא לחזור ולהיבחר , אם רצה . עד לפני חודשיים לא היתה סיבה טובה להניח 
שגורג בוש יהיה המקרה החמישי . אבל מאז נכשל בוש בטיפולו בפרשת התקציב , 
הסתבך בהתכתשויות - סרק עם הדמוקרטים , ונכנע לבסוף לאורך כל הדרך , שוררת 
בין דמוקרטים התחושה שיש להם סיכוי ממשי להוציא את בוש מן הבית הלבן בעוד 
שנתיים . יש לא מעט רפובליקאים הנוטים להסכים אתם . עכשיו נבחנים המועמדים 
ל2991 . הבחירות של השבוע יכלו להעניק דחיפה נאה לשניים מן הפוליטיקאים 
המוזכרים ביותר : המושל רב - הכריזמה של מדינת ניו יורק , מריו קואומו , 
ששמו מתרוצץ בהקשרים נשיאותיים מאז 4891 ; והסנאטור מניו גרסי , האינטלקטואל 
וכוכב הכדורסל המהולל של שנות ה06 , ביל בראדלי . ניצחונות שניהם לא הועמדו 
אף דקה אחת בספק במהלך מערכת הבחירות . השאלה היחידה היתה באיזה הפרש ירסקו 
יריבים רפובליקאיים בני בלי שם . בראדלי ניצח לבסוף בהפרש של שלושה אחוזים . 
במוצאי יום הבחירות התבוננו רפובליקאים באי - אמון בתוצאות , ואמרו באנחה 
עמוקה כי אילו היו משכילים לעמוד על גודל ההזדמנות בניו גרסי , היו מתגייסים 
לעזרת המועמדת הרפובליקאית , כריסטין טוד ויטמן . מאחר שהכול ראו בה שיה 
מובלת לטבח , היא נשארה עם תקציב בחירות קטן ב%09 מזה של בראדלי . מריו 
קואומו היה המועמד הטבעי ביותר לנשיאות מאז נשא נאום מלהיב באוזני ועידת 
המפלגה הדמוקרטית , בקיץ 4891 . כשרון הדיבור שלו , העומק האינטלקטואלי , 
הנעימות והחמימות שכנעו אנשים רבים בארה"ב שהוא יהיה יום אחד התשובה הדמוקרטית 
לרונלד רייגן . העובדה שנחל ניצחון כל כך לא מרשים על יריבים כל כך לא מרשימים 
אינה אומרת בהכרח שסיכויו להתמודד על הבית הלבן אבדו לנצח . היא אומרת לעומת 
זאת , שמשהו מן הקסם שלו אבד . על סנאטורים אומרים כי אין לך אחד מהם שאינו 
רואה את עצמו , כך או אחרת , מועמד פוטנציאלי לנשיאות . במאה הזו נבחרו 
שני סנאטורים לנשיאים , ושלושה נשיאים אחרים כיהנו בסנאט בזמן כלשהו של 
הקריירה שלהם . לעומת זאת הגיעו לנשיאות חמישה מושלי מדינות . כהונת מושל 
במדינה גדולה היא קרש קפיצה אל מרכז תשומת הלב הלאומית . בארץ המתעניינת 
קודם כל ביכולת הביצוע , כהונת הנשיא נתפסת לעתים קרובות באותו אופן שנתפסת 
כהונת מנכ"ל תעשיית המכוניות קרייזלר . הבחירות האלה מתנהלות על מיומנות , 
לא על אידיאולוגיה " , הכריז חגיגית מייקל דוקאקיס , כאשר נבחר למועמד 
הדמוקרטי לנשיאות . הצלחתה הכלכלית של מדינתו , מסצוסטס , היתה צריכה 
להיות האישור לדרגת מיומנותו . בסופו של דבר התברר שההצלחה היתה כישלון , 
ודוקאקיס הובס . אבל הנוסחה בעינה עומדת . לכן יעוררו מידה גדולה של סקרנות 
המושלים החדשים של קליפורניה , של טקסס , של פלורידה , של אילינוי ושל 
מישיגן . מכל המושלים האלה בולטת אן ריצארדס . בגיל 85 היא רשאית לטעון 
לתואר הפוליטיקאית הבכירה ביותר בארה"ב . היא נבחרה השבוע למושלת טקסס , 
מקץ מערכת הבחירות המכוערת והדרמטית ביותר של 0991 . ריצארדס הגיעה לראשונה 
אל התודעה הלאומית בארה"ב , כאשר הוזמנה לשאת את הנאום המרכזי בוועידת המפלגה 
הדמוקרטית , ערב הבחירות לנשיאות של 8891 . הדמוקרטים היו באווירת אופוריה , 
והניחו שמועמדם דוקאקיס לא יצטרך אפילו לרוץ לבית הלבן . הוא יוכל ללכת 
לשם בנחת , בגלל הבוז והלעג שעורר היריב הרפובליקאי גורג בוש . ריצארדס 
הצחיקה מיליוני אמריקאים בנאום שזור עקיצות לגלגניות על בוש . " גורג המסכן " , 
אמרה ריצארדס בהגיה הטקסאנית הרכה שלה , " הוא לא אשם , הוא נולד עם 
רגל כסף בפה " . זה היה רמז הן להיותו בן טובים , והן ליכולתו יוצאת הדופן 
להגיד את הדברים הלא - נכונים בזמן הלא - נכון ובמקום הלא - נכון . בוש 
טען לימים כי ההתקפה ההיא נסכה בו את הנחישות להשיב לדמוקרטים במתקפת נגד , 
שזכר תוקפנותה מעורר עד עכשיו אי - נוחות ניכרת בין משקיפים פוליטים . מאז 
היתה ריצארדס דמות שנויה במחלוקת . כאשר החליטה להתמודד על מועמדות מפלגתה 
למושל , התייצבו נגדה שני דמוקרטים אחרים , שהפיצו ידיעות כי היא השתמשה 
בעבר בסמים . ריצארדס לא טמנה את ידה בצלחת . היא אמנם יצאה מן המערכה 
הדמוקרטית בניצחון , אבל גם בשן ועין . איש בטקסס לא פיקפק שיריבה הרפובליקאי , 
קלייטון ויליאמס , חוואי ואיש נפט , יביס אותה בקלות . הוא הופיע בתשדירי 
הבחירות שלו רכוב על סוס , עם מגבעת רחבת תיתורת , ופרט על נימי המאציזמו 
הטקסני . הוא גם התחיל למעוד מעידות מילוליות שערורייתיות . הוא יעץ לנשים , 
שאם הן נופלות קרבן לאונס והן חסרות אונים , " מוטב לשתוק וליהנות " . 
הוא דיבר בפומבי על ניסיונו כאיש צעיר בבתי - בושת מקסיקאיים . הוא סירב 
ללחוץ את ידה של ריצארדס ברבים , וקרא לה בפניה שקרנית " . פעם אחרת שאל 
בחיוך גדול , האם חזרה להיות אלכוהוליסטית ( ריצארדס הודתה שעברה טיפול 
נגד אלכוהוליזם בתקופה מסוימת של חייה ) . יתרונו העצום של ויליאמס בסקרים 
פחת והלך , והרפובליקאים מרטו בייאוש את שערותיהם . הם התחננו לפני ויליאמס 
לשתוק . הוא לא הצליח . בינואר תקבל לידיה ריצארדס את האחריות המינהלית 
הגדולה ביותר שנמסרה אי - פעם לידי אשה בתולדות ארה"ב . אשה אחרת , דיאן 
פיינסטיין , ראש העיר לשעבר של סן פרנסיסקו , חצי - יהודיה , נוצחה בהפרש 
קטן בבחירות למושל קליפורניה , הגדולה במדינות הברית . אשה אחרת , קיי 
אור , איבדה את כהונת המושלת במדינת נבראסקה מקץ תקופת כהונה אחת . אשה 
שלישית , מדלן קיונין , יהודייה מלאה , סיימה שש שנות כהונה כמושלת ורמונט , 
ולא העמידה את עצמה לבחירה חוזרת . נשים הפתיעו , ונבחרו למושלות במדינת 
קנזאס ובמדינת אורגון . בסך הכול יהיו איפוא בינואר הבא שלוש מושלות בארה"ב 
ושתי סנאטוריות . אף אשה אחת לא הצליחה להיבחר השנה לסנאט . לעומת זאת נשמרה 
רמת הייצוג היהודי . לפני הבחירות היו שבעה סנאטורים , וגם אחריהם יש שבעה 
סנאטורים . אחד מהם , רודי בושוויץ , רפובליקן ממדינת מינסוטה , נוצח 
בבחירות , אבל את מקומו תופס יהודי אחר ממינסוטה , פול ולסטון . יהדותו 
של וולסטון נעשתה נושא מרכזי בשלושת הימים האחרונים של מערכת הבחירות . 
בושוויץ ניסה לשכנע יהודים במינסוטה להצביע נגד וולסטון , באשר אין הוא 
יהודי נאמן , וילדיו אינם גדלים כיהודים . מומחים פוליטיים במינסוטה העריכו 
ביום ד כי ההתקפה על נאמנויותיו הדתיות של וולסטון היתה גורם מרכזי בתבוסת 
בושוויץ . לפני ההתקפה הוביל בושוויץ ביתרון של % 9 . בתוך 84 שעות התפוגג 
היתרון . במוצאי הבחירות , לפני שהודה בתבוסתו , הופיע בושוויץ בשידור 
טלוויזיה והטיל את האשמה בקשייו על שורה של גורמים חיצוניים . הוא לא חשב 
שהיה משהו פגום בהתנהגותו שלו . וולסטון , פרופסור למדע המדינה באוניברסיטה 
מקומית , השכיל לנצל מצב רוח לאומי בארה"ב נגד בעלי כהונות פוליטיות . תשדירי 
הבחירות שלו תוארו כשנונים ביותר בארה"ב . שניים מהם היו מערכונים קומיים . 
באחד נראה וולסטון מחפש את רודי בושוויץ על פני כל מינסוטה , בניסיון לקיים 
אתו ויכוח פומבי . בשני הוא נראה רץ בקפיצות נוירוטיות על פני ציוני דרך 
בחייו , ומתנצל שאין לו זמן ללכת בנחת מפני שתקציב הפרסום שלו עומד להיגמר . 
בושוויץ לא סבל מבעיות כאלה . הוא מולטי - מיליונר , המסוגל תמיד להלוות 
לעצמו כסף . חוץ מזה , מכוח מעמדו כסנאטור הצליח לאסוף תרומות של 7 מיליון 
דולר . וולסטון היה המועמד היחיד לסנאט השבוע שהצליח להביס סנאטור מכהן . 
" יתרון הכהונה " הוא עכשיו כל כך מוחלט , עד שבכמה מירוצים לא טרחה 
המפלגה היריבה להציג אפילו מועמד נומינלי . סנאטורים וצירי בית נבחרים מנצלים 
את הכהונה כדי לאסוף כמויות עצומות של כסף , ולהטביע בהן כל יריב פוטנציאלי . 
