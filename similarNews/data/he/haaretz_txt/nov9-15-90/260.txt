פרקליטות המדינה נוקטת באחרונה מדיניות עקבית של אי - השלמה עם הקלות בעונשיהם 
של עברייני מין . מתוך שבעים ערעורים , שהגישה המדינה מינואר עד אמצע אוקטובר , 
היו תשעה על פסקי - דין בעבירות מין . שמונה מהם היו ערעורים על קולת העונש , 
ואחד על זיכוי הנאשם . שניים מהערעורים הללו התקבלו , והדיונים באחרים 
עדיין לא הסתיימו . באחרונה התקבל ערעור המדינה לבית - המשפט העליון על קולת 
עונשו אדם שהורשע , על פי הודאתו , בגילוי עריות . האיש , חבר מושב בן 
35 , ניצול שואה , נשא לאישה גרושה , אם לבן ובת מנישואים קודמים . כפי 
שהוכח , קיים יחסים אינטימיים עם בתו החורגת מאז היותה בת 51 , אף כי 
לא בעל אותה . מאז מלאו לה 81 עד שהיתה בת 12 קיים אתה יחסי מין מלאים . 
לבסוף התלוננה הבת על מעשים אלה . בכתב האישום שהוגש נגד האב לבית - המשפט 
המחוזי בחיפה נמנעה המדינה מלכלול את מעשיו בבתו כשהיתה קטינה , בנימוק 
שעבירות אלה התיישנו . לפיכך הוא הואשם בבעילת בתו , לפי סעיף 843 לחוק 
העונשין תשל"ז7791 . האב טען במשפטו , כי היחסים עם בתו התקיימו בהסכמתה 
המלאה . הבת אישרה כי לא התנגדה ליחסים אלה , אך ציינה כי הם התחילו מגיל 
צעיר , בעת שעדיין לא הבינה את מהותם . השופט המחוזי , אמנון כרמי , 
גזר על הנאשם חצי שנת מאסר , בעבודות שירות , ושנתיים מאסר על תנאי והעמדה 
בפיקוח שירות המבחן לשנה וחצי . כאמור , עירערה המדינה על קולת העונש , 
באמצעות בא כוחה עו"ד תמר בורנשטיין . שופט בית - המשפט העליון , דב לוין , 
כתב בהחלטתו לקבל את הערעור , כי עונש זה הוא " מופלג לקולא , החורג 
במידה קיצונית ממדיניות הענישה " . השופט לוין כתב , כי " העבירה של גילוי 
עריות מבישה ושפלה היא , ונוגדת עקרונות בסיסיים של חוק ומוסר עד שהנפש 
סולדת מתופעה מבחילה זו , שלמרבה הצער , כפי שהתברר , שכיחה היא " . ועוד 
כתב השופט : " עניין לנו בפגיעה בלתי נסבלת בחירותם האישית של ילדים , 
הנתונים לעריצות אביהם , בצנעתם ובנימים הרגישים ביותר שבאישיותם " . השופט 
לוין דחה את השיקולים שהביאו את השופט כרמי להקל בעונש : המלצת שירות המבחן 
לשקם את האיש , וההתחשבות בעובדה שהבת " הסכימה " לקיום היחסים בבגרותה . 
" הרצון של שירות המבחן וגם של בית - המשפט לסייע בקידום התהליך האמור 
ברור ומובן . אולם חלילה לנו , מתוך רצון זה , לשכוח אף לרגע את קורבן 
העבירה , ואת המשבר הנפשי והאישי שנקלע להם " , כתב . " את המחיר הכבד 
ביותר במקרה דנן שילמה ומשלמת הבת האומללה , שלא ראתה ברירה מלפניה מאשר 
לחשוף את הפרשה ולנסות להיחלץ ממנה . גזר - דין כה מתון בנסיבות אלה עלול 
להביא את קורבן העבירה לכלל תסכול , ומבחינה נורמטיווית כללית עשוי להרתיע 
אחרות כמותה מלהתלונן ולחשוף את מצבן העגום " . השופט ציין , כי אמנם הנסיבות 
המיוחדות של הנאשם מצדיקות התחשבות מסוימת , אבל " האיזון שבין חומרת המעשים 
לבין הנסיבות המקילות אינו סובל עונש כה מתון " . לפיכך העמיד השופט לוין 
את עונש המאסר בפועל על שנתיים , מתוך ניכוי התקופה שבה נשא הנאשם בעבודת 
השירות . שאר חלקי העונש הושארו בעינם . 
