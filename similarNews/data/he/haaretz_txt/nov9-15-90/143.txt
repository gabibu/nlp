לונדון ( מיוחד ל"הארץ " ) . במפלגה השמרנית מסתמנת קבוצה חזקה המתכוונת 
להעמיד את מייקל הסלטיין כמועמד נגד מארגרט תאצר , בהתמודדות הקרובה על 
המנהיגות , שנקבעה ל02 בנובמבר . גורמים המקורבים לתאצר אמרו שהיא רואה 
בשר החוץ , דאגלס הרד , את יורשה במקרה של " תקרית אוטובוס " , מונח שמתמשים 
בו כדי לציין למי למסור את השלטון אם המנהיג יידרס . הלחץ המחודש להחליפה 
התעורר בעקבות תבוסה צורבת לשמרנים בבחירות המשנה לפרלמנט בשני מחוזות . 
בבראדפורד , עיר צפונית שבה יסוד מוסלמי חזק , ירד כוחם של השמרנים ב%32 
לעומת הבחירות בשנת 7891 , כאשר המושב עבר מידיהם ללייבור . השמרנים הגיעו 
למקום שלישי אחרי הלייבור והדמוקרטים הליבראלים . בעיר בוטל , שהיתה מאז 
ומתמיד מעוז של הלייבור , הגדיל הלייבור את הרוב שלו על חשבון השמרנים , 
כשאלה ירדו עוד ב%01 . יצוין כי אחוז ההצבעה בבחירות המשנה נמוך מזה שבבחירות 
הכלליות , שבהן נרשמת בדרך - כלל יותר תמיכה בשתי המפלגות הגדולות . סקרי 
דעת הקהל הראו התרחקות של הציבור הבריטי מתמיכה בממשלה השמרנית , כתוצאה 
מן המיתון , מעליית האינפלציה ומעליית שערי הריבית . על אלה נוספו גם פשיטות - 
רגל רבות , שהיו כרוכות בפיטורי עובדים . בהנהגת המפלגה השמרנית פרץ משבר , 
עקב התנגדותה של ראש הממשלה להנהגת מטבע אחיד בקהילייה האירופית . על רקע 
זה התפטר מתפקידו סגן ראש הממשלה סר גפרי האו . 
