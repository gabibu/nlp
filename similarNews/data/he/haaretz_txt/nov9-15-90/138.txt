נא בדרום מערב המגף האיטלקי נבנתה עוד במאה השמינית לפני הספירה והיתה אחר 
כך מושבה יוונית פורחת . כיום היא עיר - שדה רדומה בלב ארץ הפשע המאורגן . 
בקרבת מקום ייבנה בקצב מואץ שדה - תעופה - צבאי למטוסי אף - 61 של נאט"ו , 
לאחר שספרד החליטה שלא לחדש את הסכם בסיס המטוסים האלה שהיה על אדמתה . 
זה חודשים אחדים שארגוני הפשע המקומיים מתכוננים למאבק האחרון על המכרזים 
האמריקאים . מאז ראשית השנה נרצחו בעיירה 92 איש במאבק בין קבוצות הפשע 
השונות . המאפיה תבוא לבסיס באצטלה של ראש העיר או של מומחים ופקידים בכירים , 
שכן הפשע המאורגן הולך וכובש את דרומה של איטליה . בסיס נאט"ו יצטרך להגיע 
להסכם כלשהו עם הקבוצה שתנצח , כדי לאפשר את הבנייה המואצת ואת הפעלתו הסדירה 
של הבסיס . הברירה תהיה מאבק יום - יומי עם הפשע ועם בעיות של אספקה ותפקוד . 
במחוז לוקרי שבקלאבריה נרצח אדם כל ארבעה ימים אף שהאוכלוסייה דלילה . שם 
מחזיקים הפושעים את החטופים , רובם מהצפון , למטרות סחיטת - כספים . בקלאבריה 
נרצח בממוצע איש אחד בכל יום , והממוצע לדרום כולו גבוה פי כמה . הפשע המאורגן 
אינו נתון בידי קבוצה אחת . קבוצות רבות נאבקות ביניהן על השליטה בסחר הסמים 
והנשק ועל המכרזים הציבוריים הגדולים , שמזרימים לאזור אלפי מיליארדים של 
לירטות מקופת המדינה ומהשוק המערב אירופי . בין הנרצחים לא רק אנשי הפשע 
אלא רבים מאלה העומדים בדרכו . ב22 בספטמבר נרצחו באגריגאנטו שבסיציליה 
שופט צעיר יחד עם בנו . ימים ספורים קודם לכן נרצח בבית קפה ליד נאפולי 
נער בן 12 , שעבד מאחורי הדלפק . הוא ראה את פניהם של רוצחים שחיסלו בבית 
הקפה כמה מיריביהם . הנער חוסל בידי נער אחר בן 61 הקשור במאפיה . מול 
הפשע הזה עומד ממשל , שחלק ממנהיגיו נהנה ישירות או בעקיפין מהמצב הזה . 
גם החוק הפלילי החדש , שאושר אחרי שנות מאבק פוליטי , מסייע בעקיפין לפשע 
. החוק המגן על האזרח מגן למעשה על הפושעים של הדרום . רבים מהם חוזרים 
הביתה בתום תקופת מעצר - לפני - משפט , מפני שבתי המשפט עמוסים וההליכים 
איטיים ; אחרים מרצים תקופת - מאסר מקוצרת על התנהגות טובה ; ויש שאינם 
חוזרים מהחופשה בכלא , שמעניק להם החוק החדש . קפמאבינמה שטוב במרכז הארץ , 
או בצפונה , רע בדרום . איטליה " האחרת " , שלחצה במשך שנים לשינוי ספר 
החוקים הפלילי , מורשת המשטר הפאשיסטי , עדה לשימוש רע ביסודות מדינת חוק . 
משבר בתי המשפט בדרום הגיע לידי כך שבמחוז קלאבריה בלבד נערמו 21 אלף תיקים 
הממתינים למשפט . לפיכך , החליטה הממשלה ב22 בספטמבר להגדיל בתוך זמן קצר 
את מספר השופטים ועובדי בתי המשפט בדרום באופן שרירותי . שופט יישלח לאזורים 
" החמים " לתקופה של שנה עד ארבע שנים , גם בניגוד לרצונו . גם כוחות 
המשטרה יתוגברו . הממשלה סירבה לקבל את הצעתו של שר המשפטים להעניק פרס מיוחד 
לשופטים העובדים בדרום , בטענה שהדבר יגרור אחריו פרסים למשטרה האזרחית 
והצבאית ולפקידי ממשלה רבים אחרים באזורי סכנה . ב61 בספטמבר נרצח סמל משטרה 
בידי זרועות הפשע המאורגן . קרובי משפחתו סירבו להניח על ארונו את זר עלי 
הדפנה ששלח נשיא המדינה , שכן המרירות נגד אוזלת - ידה של רומא גוברת . 
שר האוצר , המתמודד עם גירעון תקציבי גדול , מסרב להגדיל את תקציבי משרד 
המשפטים ( לפי שעה כ%7 בלבד מתקציב המדינה ) . על הממשלה מופעל לחץ גם 
מצד תנועות לאוטונומיה מקומית בצפון , שזכו בהצלחה מרשימה בבחירות המקומיות 
במאי השנה . תנועות אלה דוגלות בחלוקתה של איטליה לשלושה אזורים אוטונומיים 
( צפון , מרכז ודרום ) ובהקמתה של מעין קונפדרציה במקום הארגון הממלכתי 
הנוכחי . בדרך זו יסופקו רבים מאנשי המחוזות הבריאים יחסית , וכן אנשי 
הפשע שיקימו בדרום מעין מדינה משלהם . אומנם תוכנית זו רחוקה מהמציאות הפוליטית 
והכלכלית של איטליה , אבל היא מעידה על הלך הרוח . רומא הפוליטית מודאגת 
מאוד מהתפתחויות אלה , אף שחלק ממנהיגיה קשור בדרך זו או אחרת בפשע המאורגן . 
ועדה פרלמנטרית עוקבת באחרונה אחרי אלפי מיליארדים של לירטות , שהוזרמו 
לדרום אחרי רעש האדמה של נובמבר 0891 , שבו כפרים נהרסו כליל , נהרגו 001 , 
3 ונרשמו 000 , 002 חסרי - גג . כספים הוזרמו לא רק מרומא ומבריסל , אלא 
גם ישירות ממדינות אירופה ומארה"ב . רק כפרים ספורים הקימו את הריסותיהם 
ובנו תשתית כלכלית לפי התוכניות . ברוב המקומות טרם פונו כל ההריסות , 
ועשרות אלפי אנשים גרים עדיין בצריפונים . לעומת זאת , הוקמו כבר איצטדיון 
וכן כמה כבישי גישה . בעיירה לאביאנו , למשל , הוקצבו בממוצע כ036 דולר 
לנפש . מי שחולש על הכספים הוא ראש העיר הקשור בארגוני הפשע . חלק חשוב 
מהתקציבים שאושרו בזמנו מופקדים בבנקים המקורבים לראש הממשלה לשעבר , הדמו - 
נוצרי דא מיטה , בן האזור . די לחשב את הריבית על הסכומים כדי להבין את 
ממדי טובת ההנאה מאיטיות ביצוע התוכניות . יש להניח שהכספים האלה סייעו 
לאנשי דא מיטה לאסוף באזורי הדרום מאות אלפי תומכים לעריכת משאל - עם לשינוי 
שיטת הבחירות משיטה פרופורציונלית טהורה לשיטת חסימה , שתעניק למפלגת הרוב 
הדמו - נוצרית ולמפלגת האופוזיציה הגדולה של הקומוניסטים יתרון רב בפרלמנט . 
דא מיטה , שמונה שנים מזכיר מפלגתו ופעמיים ראש ממשלה , הפסיד במרוצת השנתיים 
האחרונות את שני התפקידים האלה . אם ינצח במשאל - העם על שיטת הבחירות , 
לא זו בלבד שהשפעתו תגדל וידידיו במפלגה הקומוניסטית ייהנו מהשינוי , אלא 
שהוא יצליח להחליש במידה ניכרת את יריבו הגדול , קראקסי , מזכיר המפלגה 
הסוציאליסטית , השלישית בגודלה באיטליה , שהשפעתה היא מעל ומעבר לכוחה 
בפרלמנט . על - פי החלטות הממשלה יישלחו בהקדם שופטים ועובדי משרד המשפטים 
לדרום , כדי לאייש את המקומות הדרושים . מספר השוטרים יגדל וייתכן ששר 
האוצר יסכים להגדיל את תקציב משרד המשפטים . למרות זאת , השאלה העיקרית 
היא באיזו מידה ומתי תתגייס רומא הפוליטית למלחמה בהיקף מלא בפשע המאורגן . 
ביום שבו הוחלט על תגבורת לבתי המשפט ולמשטרת הדרום , נרצח שופט בעיר היפהפיה 
אגריגאנטו שבסיציליה , תזכורת נוספת למרחק בין רומא לדרום . שיקאגו של 
שנות השלושים , אמרו וחזרו ואמרו קציני משטרה בכירים , כאין וכאפס לעומת 
דרום איטליה של היום . ודווקא בארץ זו יוקם בסיס מטוסי אף - 61 של נאט"ו . 
