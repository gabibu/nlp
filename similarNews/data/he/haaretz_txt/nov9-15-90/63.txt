השנים הבאות בכל הקשור בהתקשרויות של משרד השיכון . המינהל יורכב מנציגים 
של משרד האוצר , משרד השיכון , משרד המשפטים ואנשי ציבור . על - פי הערכות , 
ב5 השנים הבאות יושקעו בבנייה הציבורית כ03 מיליארד ש"ח באמצעות בנייה ישירה 
של הממשלה , הסדרים של הממשלה עם הקבלנים , התחייבויות רכישה של הממשלה 
לקבלנים ועוד . לא עולה על הדעת שהתקשרויות אלו ייקבעו ויבוצעו על - ידי 
המערכת הפנימית של משרד השיכון . המערכת הפנימית של משרד השיכון תהיה בלחץ 
אדיר לבצע התקשרויות ולדאוג לקידום הבנייה , ולא יהיה איזון בין מערכת קבלת 
ההחלטות לבין הלחץ לביצוע . הלחץ לביצוע יהיה כל כך גדול עד כי משרד השיכון 
עשוי להוציא סכומים גדולים בלא שיקול - דעת . אני חושש שתהיינה החלטות שגויות 
וכי יחתמו עסקות בלא קריטריונים אחידים ושווים . גם יש חשש בהעברת סכומי 
כסף אדירים מתקציב המדינה למקורבים פוליטיים . המינהל יוציא לפועל את החלטות 
הממשלה בעניין המכרזים הסגורים , וכן ההחלטות לבצע התקשרויות בלא מכרז , 
אלא באמצעות משא ומתן . כלומר , משרד הבינוי והשיכון יביא את הצעותיו 
לאישור המינהל בטרם ביצוען . המינהל יקבע מי יהיו הקבלנים שעימם יתקשר משרד 
הבינוי והשיכון , וכן את אמות - המידה שבעזרתן יבחרו את הקבלנים הללו . 
המינהל יצטרך לקבל החלטות ולאשר התקשרויות עם קבלנים בלא מיכרז . רק לאחר 
אישורו של המינהל יוכל משרד הבינוי והשיכון לחתום על חוזי התקשרות . אין 
בכוונתי שהמינהל ישמש חסם בתהליך ביצוע ההחלטות . המינהל צריך להיות יעיל 
ומקצועי ומטרתו לתת תשובה הולמת וציבורית להוצאה של כ03 מיליארד ש"ח . הגשתי 
את הצעתי זו לראש הממשלה יצחק שמיר , לשר האוצר יצחק מודעי , לשר המשפטים 
דן מרידור , למבקרת המדינה מרים בן - פורת , וליועץ המשפטי לממשלה יוסף 
חריש . ההחלטה על הקמתו של גוף כזה תמנע ועדת חקירה ודאית בעתיד , שתוקם 
אם הדברים ינוהלו על - ידי משרד השיכון בלבד . 
