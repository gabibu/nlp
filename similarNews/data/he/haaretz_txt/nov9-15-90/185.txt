הפיקוח על הבנקים בוחן בימים אלה מחדש ניהולם של תיקי השקעות במטבע חוץ במערכת 
הבנקאית . הבדיקה מתבצעת כתוצאה משתי פרשות ההסתבכות האחרונות בבנק איגוד , 
הנוגעות לניהול תיקי ההשקעות של הלקוחות . בפרשה הראשונה נחשפה מעילה של 
מנהל סניף בנתניה , שהסבה נזקים הנאמדים ב02 מיליון ש"ח . הפרשה השנייה 
אירעה בשבועיים האחרונים , כשלקוח הבנק , דוד זימנד , הגיש תביעה של 8 
מיליון מארק גרמני נגד הבנק . זימנד , שתיק ההשקעות שלו נוהל בבנק איגוד 
בנאמנות עיוורת ( " דיסקרציה " ) , פנה לבית המשפט , בנימוק שתיק ההשקעות 
שלו נוהל בצורה רשלנית . שתי פרשות אלה לא היו נחשפות אלמלא החליטה הנהלת 
בנק איגוד לבצע " טיפול שורש " , ולא להסתיר את חומרת המצב , בנסותה לצמצם 
את הסתברות התרחשותם של מקרים דומים בעתיד . במסגרת הצעדים של הנהלת בנק 
איגוד כבר הוחלט שהבנק יפסיק לעסוק בניהול תיקי השקעה בנאמנות עיוורת . 
בהנהלת בנק איגוד מעריכים כי הנזק שעלול להיגרם מהמשך ניהולם של תיקי השקעות 
במטבע חוץ בדיסקרציה יעלה על התועלת . הנזק שכבר נגרם ישתקף בדו"חות הבנק 
לרבעון השלישי של 0991 , שיתפרסמו בשבוע הבא . נראה שלבנק איגוד יהיה הפסד 
הן בתשעה החודשים הראשונים של 0991 , והן ברבעון השלישי של השנה . המפקח 
על הבנקים , אמנון גולדשמידט , קיבל בימים האחרונים פרטים על שתי הפרשות 
מבנק איגוד . בפיקוח על הבנקים עדיין לומדים אותם לצורך הסקת מסקנות אפשריות . 
עדיין לא החליטו שם סופית על נוהלים חדשים בכל הנוגע לניהול תיקי השקעות 
במטבע חוץ . בנקים נוספים ניצלו את יוזמת הנהלת בנק איגוד לחשיפת שתי הפרשות , 
כדי לרענן את נוהלי הבקרה ופיקוח אצלם . באחרונה התעוררו סימני שאלה ביחס 
ליעילות ניהול תיקי השקעות במטבע חוץ בנאמנות עיוורת בקרב בנקים אלה . 
