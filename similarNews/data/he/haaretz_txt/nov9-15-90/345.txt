ההנהלה המצומצמת של כרמל מזרחי וההנהלה המורחבת אישרו את בחירתה של חברת 
כרמל פוד כמשווקת הבלעדית של כרמל מזרחי בארה"ב . החברה , שעד כה שיווקה 
את מוצרי כרמל מזרחי בבריטניה , נמצאת בבעלות קרובי משפחה של האחים רייכמן 
מקנדה ושל גדעון ברגר , המשמש בה כמנכ"ל . ברגר הוא גיסו של ח"ך פסח גרופר 
( אחי רעייתו ) . גרופר מכהן כיו"ר אגודת הכורמים הבעלים בפועל של יקבי 
כרמל מזרחי . בארבע השנים האחרונות שיווקה חברת סיגרם את מוצרי כרמל מזרחי 
בארה"ב . סיגראם נמצאת בבעלות משפחת ברונפמן , שהיא מהגדולות בחברות המשקאות 
החריפים בעולם . החוזה עם חברה זו אמור להסתיים ב13 בדצמבר , ובכרמל מזרחי 
בחנו בחודשים האחרונים הצעות מחברות נוספות , ובהן סיגרם קלאסיק , חברת 
קדם מניו יורק המשווקת יינות כשרים בכל רחבי ארה"ב , וחברת ברוס . בסופו 
של דבר הוחלט כאמור להעניק את הזיכיון לחברת כרמל - פוד . מנכ"ל כרמל - מזרחי , 
אברהם בן משה , אישר אתמול בתגובה את דבר בחירתה של כרמל - פוד להפצת המשקאות 
בארה"ב . בן משה הסביר : " עד לפני כשלוש שנים היה לכרמל מזרחי סניף בלונדון 
שגרם לה להפסדים ניכרים . סניף זה נסגר , וכרמל - פוד , שקיבלה את הזיכיון , 
הצליחה להגדיל את המכירות בבריטניה באופן ניכר . כרמל מזרחי לא היו מרוצים 
מהיקף המכירות בארה"ב , והגענו למסקנה שסיגרם גדולה עלינו ושעדיף להתקשר 
עם חברה המתמחה בשיווק לשוק היהודי . לאחר בחינת כל הצעות בחרנו בכרמל פוד " . 
ל"הארץ " נודע כי היקף המכירות של משקאות כרמל מזרחי בארה"ב ירד לרמה של 
83 אלף קרטונים בשנה . חברת כרמל פוד התחייבה לעומת זאת לשווק בארה"ב 55 
אלף תיבות לפחות , בשעה שאף אחד מהמתחרים לא הסכים להתחייב על הכמות מראש , 
ולפיכך זכתה בזיכיון . יחד עם זאת , נודע כי ברגר מתנה את קבלת הזיכיון 
בהתחייבות מצד כרמל מזרחי לזכות את כרמל פוד גם תמורת הזמנות שכבר נתקבלו 
מארה"ב לביצוע עד חג הפסח הבא . בן משה טוען בתגובה לפניית " הארץ " , כי 
אין שום פגם בבחירת החברה שבה הוא שותף לחברת השיווק הבלעדית בארה"ב . " הקשר 
לגרופר לא הוסתר . גרופר עצמו יצא מישיבות שבהן הוכרעה הבחירה " , אמר בן 
משה . 
