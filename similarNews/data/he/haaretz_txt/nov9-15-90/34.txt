באמצע שנות השמונים ציפו רבים כי הבשורה תצא מניו זילנד הרחוקה . בשנת 4891 
עלתה שם לשלטון מפלגת העבודה וחוללה מהפך בלתי צפוי . במקום להגביר את מעורבות 
הממשלה במשק , להגדיל את הריכוז ולחזק את הפיקוח על הפעילות הכלכלית , 
היא הנהיגה ליברליזציה מרחיקת - לכת : הוחלה רפורמה נדיבה במערכת המיסוי , 
צומצמו או בוטלו ההגנות על התעשייה , נמכרו חברות ממשלתיות , חוסלו מערכות 
סבסוד וניתן חופש פעולה מונטרי לבנק המרכזי . שוחרי השוק החופשי ותומכי 
ההתערבות הממשלתית גם יחד התבוננו בהשתאות אל הנעשה בארץ הקיווי : האם תגשים 
דווקא מפלגה סוציאל - דמוקרטית את חזונו של מילטון פרידמן ? בחודש שעבר , 
כתום קרוב לשש שנות שלטון , בעטו בוחרי ניו - זילנד במפלגת העבודה , והחזירו 
לשלטון את המפלגה השמרנית . הסיבה : המדיניות הכלכלית הנועזת של מפלגת 
העבודה נכשלה כישלון חרוץ . מאז הונהגו הרפורמות באמצע שנות השמונים סובלת 
ניו זילנד מקיפאון כלכלי , התוצר הלאומי כמעט שלא עלה , ושיעור האבטלה 
מתקרב לשמונה אחוזים שיא של כל הזמנים במדינה זו . מדוע נכשלה המדיניות , 
ובעיקר בתחום התעסוקה ? השבועון " אקונומיסט " משוכנע כי ההסבר העיקרי 
הוא שממשלת ניו זילנד היתה נועזת , אך לא נועזת דיה : היא נמנעה מלטפל 
בהיבט חיוני שבלעדיו לא תצליח שום רפורמה , דהיינו מערכת העבודה , השכר 
והאיגוד המקצועי . בתחום זה לא נעשה דבר : הסכמי העבודה נשארו קשוחים כשהיו , 
השכר נקבע בשיטות ריכוזיות על בסיס הצמדות וללא כל זיקה למצב בשוק העבודה , 
והאיגודים המקצועיים המשיכו להפעיל זכויות בלעדיות במשא ומתן עם המעסיקים 
על מקומות העבודה ותנאיה , תוך התעלמות ממצב המשק . סביר להניח שהממשלה 
השמרנית החדשה תמשיך במדיניות הליברליזציה ; היא קיבלה לשם כך מנדט מהבוחרים . 
אך בניגוד לקודמתה היא לא תהסס לטפל במחסומים שמניחים האיגודים המקצועיים 
על דרך הרחבת התעסוקה . מוגזם אולי לתלות את קולר הקיפאון שהשתרר במשק הישראלי 
בקשיחויות בשוק העבודה בלבד . יתר על כן , במגזר העסקי בוצעו בשנים האחרונות 
פיטורי ייעול בהיקף של רבבות עובדים , דבר שקשה היה להעלותו על הדעת בעבר . 
גם הסדרי השכר הגיבו אמנם בפיגור מסוים על המיתון שהשתרר במשק החל מ7891 . 
הנתונים בלוח מראים את השינויים בשכר הממוצע למשרת שכיר בארבע וחצי השנים 
האחרונות במונחים ריאליים ( באחוזים ) : בשירותים הציבוריים השכר לא זו 
בלבד שלא נשחק , אלא גדל בשנים האחרונות הרבה מעבר לגידול בפריון הכללי 
במשק ( הפריון במגזר השירותים הצבוריים מחוסן מפני בדיקה וביקורת ) , 
ובימים אלה מנהלים המעסיקים הציבוריים מאבק לבלימת גידול נוסף בשכר הריאלי 
במגזר זה ב0991 וב1991 ( למעשה עד אפריל 2991 ) . שנים אלו יהיו גורליות 
בשני מישורים , חידוש הצמיחה וקליטת העלייה . המשא ומתן על הסכמי השכר 
במגזר הציבורי נוגע בשניהם . סלע מחלוקת עיקרי במשא ומתן הוא העתקת הסכמי 
השכר לחברות ממשלתיות . תשלום תוספות שאינן מעוגנות ברווחיות ישפיע לרעה 
על חברות ממשלתיות לא מעטות , ועלול להקרין גם על חברות לא - ממשלתיות . 
אין כל היגיון בהחלת הסדרי שכר הנקבעים במגזר המתוקצב במו"ם מוסדי , כמעט 
פוליטי , על מפעלים עסקיים ממשלתיים כפרטיים . נשמעה הטענה שכל תאגיד 
חייב לשלם את התעריף המקובל לעבודה , כשם שהוא חייב לשלם את המחיר המקובל 
תמורת מים , חשמל או חומרי גלם . אם יחויב לנהוג כך , תעמוד בפניו הברירה 
של הקטנת העלות הכוללת באמצעות צמצום היקף ההזדקקות למשאב היקר . התוצאה 
בתחום כוח האדם תהיה יותר מפוטרים מהמפעלים ופחות תעסוקה במשק , והכל הודות 
לפעילות - היתר של איגודים מקצועיים וחוסר האונים בהתמודדות אתם . דומה 
לכך המצב במגזר המתוקצב . הרופאים מספקים בימים אלה דוגמה מובהקת לכך . 
במדינה שבה יש כבר עתה מאות רופאים עודפים , והעומדת לקלוט אלפי רופאים 
חדשים , מתעקש האיגוד המקצועי להגן על שכרם של עמיתיו הבכירים , המשתכרים 
פי ארבעה וחמישה מן השכר הממוצע במשק ( 000 , 01 שקלים בחודש ויותר ) , 
ואף להוסיף עליו . התוצאה הבלתי נמנעת תהיה , שמוסדות הרפואה ייזהרו ויישמרו 
מקליטת רופאים חדשים מקרב העולים . הקשיחויות בתחום השכר ובלשון גלויה 
יותר , האיגודים המקצועיים הלוחמים בתקיפות למען האינטרסים של העובדים - 
המועסקים הם האיום החמור ביותר על סיכויי המימוש של משימות המשק בשנים הקרובות . 
בניו זילנד הם הכשילו את הצמיחה ; אצלנו הם עלולים להכשיל גם את הקליטה . 
