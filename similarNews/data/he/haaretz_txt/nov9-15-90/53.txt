ן מוראלי חשוב השיג הפועל תל אביב במשחק שלא התעלה לרמה גבוהה ואלמלא המאבק 
הצמוד והסיום הדרמאטי , לפני ההארכה , הוא היה מוכתר כמאכזב . הפועל , 
למרות שליטה מוחלטת בכדורים החוזרים , לא מימש יתרון זה לעשיית נקודות . 
שחקניו הגבוהים , טרי וגיבסון , החטיאו כטירונים מתחת לסל , כשגיבסון 
זוכה לכיסוי דאבל - אף , אולם הוא הצליח להוציא כדורים החוצה לאנדרסון ולפרישמן 
הפנויים שניצלו זאת לנקודות קלות . ניצחון הפועל הושג בעיקר בזכות לחימה 
עיקשת של אמסלם ופרישמן , שהשתפר וניווט התקפת קבוצתו ללא דופי . מכבי רמת 
גן שמט ניצחון אחרי שהוביל במרבית דקות המשחק . שחקני החיזוק הולקומב ופירסון 
עשו את המוטל עליהם וקלעו את מיכסת הנקודות שמצפים מהם ( ביחד 94 נקודות ) 
. האכזבה באה דווקא מבינו , שלא הצליח להתמודד עם גבוהי הפועל , ומעושה 
המשחק שוורצמן שאיבד כדורים רבים . הדרמה הגיעה לשיאה בדקות הסיום . סל 
רדף סל ובדקה ה - 83 הורה לוח התוצאות על שוויון 57 . 81 שניות לסיום היה 
להפועל יתרון 9777 , וכשנותרה שנייה לסיום נשרקה עבירה טכנית לזכות קרטר 
מרמת גן והוא הישווה בשתי זריקות עונשין . הוצאת הכדור בידי רמת גן שנייה 
לסיום לא שינתה דבר והקבוצות התייצבו להארכה . בהארכה נראתה במגרש קבוצה 
אחת בלבד , הפועל תל אביב . 61 נקודות שלה מול 4 של רמת גן עשו את ההבדל . 
