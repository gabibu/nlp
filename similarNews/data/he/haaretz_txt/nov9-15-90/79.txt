בכל הקשור לצד ההוצאה . יש לי בעיה עם המקורות וההכנסות . בפעם הראשונה 
תוגש לממשלה ולכנסת מסגרת תקציב שתהיה מותנית ביכולת לגייס את המקורות הנוספים 
לקליטת העלייה . הממשלה תצטרך להחליט אם להמשיך בקליטה הישירה , על כל 
המשתמע מכך " . דברים אלה אמר אתמול שר האוצר , יצחק מודעי , בערב עיון 
שקיים המרכז הישראלי לניהול בנושא התוכנית הכלכלית והשלכותיה על המשק . עוד 
אמר שר האוצר , כי בתקציב 1991 צפוי קיצוץ עמוק בהוצאות הממשלתיות וברמת 
החיים של האוכלוסייה , תוך " פגיעה בכיס " . הגירעון המקורי בתקציב המדינה 
היה כ6 מיליארד ש"ח , ועלה ליותר מ01 מיליארד , אולם לדברי מודעי החסם 
להחמרת המצב יהיה היכולת לגייס הון בחו"ל . לדבריו , יש בתקציב החדש הנחות 
בסיסיות , שקובעות ערבויות של ממשלת ארה"ב וגיוס הון מהעם היהודי , אך 
המספרים לאשורם עדיין לא ידועים . בדברו על מצב התעסוקה מתח מודעי ביקורת 
חריפה על הקולות שהושמעו לאחר שכוחות הביטחון סגרו את השטחים , בעוד שההעדרות 
של פועלי השטחים לרגל חגים או אירועים אחרים מתקבלת בהבנה . " אין כל מחויבות 
לתת לעובד מעזה שכר שנתי של 000 , 01 ש"ח בשנה , כשההוצאה הכוללת לתשלומי 
שכר לפועלי השטחים היא כ2 . 1 מיליארד דולר בשנה " , הוסיף מודעי . נגיד 
בנק ישראל , הפרופסור מיכאל ברונו , אמר כי הצלחת התוכנית תלויה בעיקר 
בנטילת מנהיגות ואחריות של ראש הממשלה , כפי שקורה במדינות אחרות . " בלי 
אחריות ובלי מנהיגות מראש הממשלה , התוכנית לא תתבצע " , אמר ברונו . " על 
ראש הממשלה לתת גיבוי מלא לשר האוצר בכל פעילותו . אם הממשלה לא תשכיל לפעול 
בראש אחד , תהיה זו החטאה גדולה " . מזכ"ל ההסתדרות , ישראל קיסר , טען 
שלא נוצרה בציבור אווירה של מצב חרום . לטענתו , אין לממשלה קונצפציה ברורה , 
והיא לא קיבלה את הצעות ההסתדרות בכמה תחומים , כמו הטלת מס לקליטת העלייה 
על כל הציבור , הקפאת רמת החיים לשנתיים וטיפול בתוספת היוקר . מזכ"ל התאחדות 
התעשיינים , דב לאוטמן , טען כי החלטות הממשלה בתחום עידוד התעשייה אינן 
נכונות , וכי עתויין אומלל . " היצוא אינו עולה , שער החליפין נמוך ביותר 
ולמעשה מוקפא , ולא יהיו דורשים לתוכניתו של שר המסחר והתעשייה , משה נסים , 
לעידוד התעשייה וההשקעות בה " . עוד נשאו דברים בערב העיון : מנכ"ל משרד 
האוצר יעקב ליפשיץ , הפרופסור צבי זוסמן מאוניברסיטת תל - אביב , יו"ר 
ועדת הכספים ח"ך אברהם שוחט , מנכ"ל חברת טבע אלי הורוביץ , ויו"ר חברת 
העובדים פרופסור איתן ששינסקי . 
