חדרי הניתוח בבתי החולים של קופת חולים הכללית יושבתו היום , ויבוצעו רק 
ניתוחים דחופים להצלת חיי אדם . חטיבת רופאי בתי החולים של קופ"ח הכללית 
החליטה אתמול על ההשבתה , במחאה על החלטת הקופה להפנות מבוטחים לניתוחים 
בבתי חולים פרטיים . בשל השביתה יידחה ביצועם של 004 ניתוחים אלקטיוויים . 
גם אתמול בוצעו ניתוחים רק באישור ועדת החריגים בבתי החולים . הפגישה שנערכה 
אתמול בין יו"ר חטיבת רופאי בתי החולים של הקופה , ד"ר אליאס ויליקובסקי , 
למנכ"ל , נחום פסה , לא הניבה הסכם . ד"ר ויליקובסקי הודיע כי אם היום 
לא תחול התקדמות , תורחב מחר השביתה גם למרפאות החוץ בבתי החולים . ההחלטה 
של הנהלת קופת חולים להעביר ניתוחים לבתי חולים פרטיים באה כיוון שאין היא 
יכולה להגדיל בשלב זה את מכסת הניתוחים , כדי לקצר תורים למבוטחים הזקוקים 
לניתוח , בשל מגבלות שהטיל עליה האוצר בגין תוספת הכנסה לרופאים . ראש האגף 
הרפואי של קופת חולים , ד"ר רמי דיציאן , הציע לרופאים להקים ועדה לתיאום 
ניתוחים . ד"ר ויליקובסקי הודיע כי הנושא יישקל , בהתחשב בסמכויות ובהרכב 
הוועדה . קפידבינהוועד המרכזי של ההסתדרות הרפואית מתכנס היום כדי להחליט 
על צעדי מאבק שיבטיחו המשך השתכרות סבירה לציבור הרופאים במדינה . בסוף 
השבוע החליטה ההסתדרות הרפואית להפסיק את המו"ם עם האוצר על הסכם שכר חדש 
ל1909 , על בסיס המלצות ועדת זוסמן . זאת , לאחר שהוברר כי במשך ארבעת 
החודשים שבהם נמשך המשא ומתן , לא זז האוצר מעמדתו לגרום לפגיעה בהשתכרות 
הרופאים במדינה . יו"ר ההסתדרות הרפואית , ד"ר מרים צנגן , ויו"ר הוועדה 
המקצועית , ד"ר יורם בלשר , פנו בשבוע שעבר לשר הבריאות אהוד אולמרט , 
בבקשה שיתערב בסכסוך בינם לבין הממונה על השכר , כדי למנוע שיבושים והשבתות 
במערכת הבריאות . אם עד למועד כינוס הוועד הפועל לא יקבלו תשובה מספקת משר 
הבריאות , יחליטו על פתיחה בעיצומים . 
