ראש המועצה המקומית ירוחם מצפה שאוכלוסיית העיירה תוכפל עם בואם של העולים 
החדשים . ציפייה זו זוכה לתארים ולקלישאות כמו " נס גדול " ו"שעה היסטורית " , 
לא רק למדינת ישראל אלא גם לעיירות הפיתוח . הייתי רוצה להצטרף להתרגשות 
אך איך אפשר ? אירוע כה דרמטי כמו העלייה לא יכול להיספג באנרציה הלאומית . 
אין ברירה , אנו נידרש מהר מאוד לבדק - בית . וזה כולל את סוגיית עיירות 
הפיתוח , בעיה בלתי - פתורה זה עשרות שנים . ואילו פוליטיקאים פזיזים חושבים 
לחסלה על - ידי צירופה לבעיית קליטת העלייה הנוכחית . בעיירות הפיתוח פועלתדינמיקה 
של מיון בין חזקים וחלשים החזקים עוזבים והחלשים נשארים מחוסר ברירה . 
אלה שנשארו מרגישים " תקועים " אפילו אם מדי פעם , בסיוע במאי מתל - אביב , 
הם מנסים לעטוף עצמם במנה הגונה של לוקאל - פטריוטיות . . תאור זה לא בא 
אלא להתריע מפני ההתלהבות הלא - משכנעת של הממסד , אשר מעוניין כדרכו להשיג 
שקט , להרגיע , לכבות שריפות , במקום לאזור אומץ ולהוכיח מנהיגות . רק 
קביעת מדיניות ארוכת - טווח תאפשר התמודדות אמיתית עם האתגר של העלייה ההמונית 
של היום ועם שרידי המחדלים של הקליטה ההמונית של שלשום , בלי לנסות לבלבל 
האחת בתוך השנייה . אולם בתסריט הנכתב בימים אלה , בצורה מרושלת וללא תאום 
ממשי בין הרשויות , אפשר לדמיין כיצד אלפי עולים מגיעים לעיירות הפיתוח , 
כי שם יבנה משרד השיכון . בוודאי יתקיימו קבלות - פנים נרגשות ; פועלים 
ערביים מהשטחים ישתלו בפעם - המי - יודע - כמה שתילים רכים בחזיתות הבניינים ; 
ייפתחו כמה מיני - מרקטים , השוק של יום רביעי יתסוס ; והרוכלים ילמדו 
מלים הכרחיות ברוסית . אבל השירותים החברתיים , החינוכיים והתרבותיים יישארו 
עם קשיים גדולים יותר , בכל הנוגע , למשל , לתפקוד בתי - הספר . התקציבים 
המוגדלים יאפשרו לזמן מה לשוב לעידן הפעילות השטחית והראוותנית . באשר למקומות 
עבודה , אין איש משלה את עצמו . אלה הממשיכים לטפל בסימפטום במקום בשורש 
הבעיה מוצאים עידוד בגלל הגידול הדרמטי במספר התושבים , לאחר תקופה ארוכה 
של קיפאון ונסיגה , מה גם שמדובר ב"עלייה טובה " . ההיסטוריון האמריקאי סנטיאנה 
כבר אמר מזמן שמי שלא רוצה ללמוד מן ההיסטוריה נידון לחיות אותה שוב . 
בואם של עולים רבים הוא ברכה למדינה , אך הפנייתם הישירה לעיירות הפיתוח , 
כפי שהן , עלולה להיות שוב בכייה לדורות . אוכלוסיית העולים החדשים , 
גם אם תהיה כולה מורכבת מאנשים בוגרי בתי - ספר גבוהים , תמצא עצמה לפחות 
בשלב הראשון חוזרת לכיתה א , עם אותה תחושה של חרדה ושל חוסר אונים . 
אי - אפשר לצפות שאוכלוסייה השקועה במשבר ההלם התרבותי - חברתי תתרום לשיפור 
מצבן של עיירות הפיתוח , הספוגות זה דורות אווירה של סף - יאוש מהולה בקיפוח . 
רוב העולים החדשים יגיעו לעיירות הפיתוח מחוסר ברירה , ומיד עם בואם יתחיל 
המיון . מהירי התפישה , בעלי כושר הסתגלות גבוה , יטלו סיכון מחושב וינסו 
את מזלם באזורים המבוססים של הארץ ; אחריהם יעזבו אלה שיקבלו עידוד וסיוע 
מן הראשונים וכך הלאה . ושוב ניווכח שהשהייה בעיירה תהיה לרוב העולים האלה , 
כפי שקרה עם עולי שנות ה05 וה06 , אפיזודה חולפת , מעין תחנת מעבר . 
הם ישאירו מאחוריהם את כל אלה שלא למדו מספיק , שלא יכלו ; ובעבור המיעוט 
הזה העיירה תהפוך למלכודת . וכך החלשים של עליית שנות ה09 יצטרפו לוותיקי 
העליות הקודמות ויחד יתחזקו בתביעתם לתמיכות ולעוד פרויקט שיקום . ואף - 
על - פי - כן , עיירת הפיתוח אינה תופעת טבע , מעשה ההשגחה העליונה ; 
היא רק תולדה של מחדלי האדם . ביכולתו של האדם לכפר עליהם על - ידי תיקונם 
אם הוא הבין את סיבת כישלונו . ההצהרות על הכפלת האוכלוסייה החלשה של עיירות 
הפיתוח על - ידי הוספה של תושבים מוחלשים , מצביעות על כך שדבר לא נלמד . 
פריצת מעגל הקסמים שבו שרויה עיירת פיתוח לא תושג בדרך אגב . אפשר לחשוב 
על שני פיתרונות לבעיה הרובצת על החברה זה עשרות שנים : א ) הרכבת תוכנית 
שבמסגרתה תינתן אפשרות לאוכלוסייה הלכודה בעיירת הפיתוח לעזוב אותה מרצון , 
לבחון מחדש את מיקומה הגיאו - כלכלי - ביטחוני ולגשת לאכלוסה מבראשית על - 
ידי תושבים מבוססים , אשר יקבלו סיוע חד - פעמי וחופש פעולה מירבי בעיצוב 
הישוב למען עצמם . ב ) ליצור תנאים מושכים ( בשיכון ובתעסוקה ) כדי למשוך 
במבצע מרוכז אוכלוסייה מבוססת , מן ההיבט התרבותי - חברתי . אוכלוסייה 
זו תביא לשינוי פני העיירה שכן ביכולתה להשתלב מהר מאד בהנהגת היישוב במובן 
הרחב של המילה . לעולים אין מקום בתוכניות אלו . אפשר לעודדם לבוא אך ורק 
ליישובים , שנחלצו מן ההגדרה " עיירת פיתוח " , בזכות הגרעין החזק של אוכלוסייה 
ותיקה , כמו כרמיאל בצפון וערד בדרום . אפשר גם לתמוך בהתארגנות של קבוצות - 
עולים , אשר ירצו להצטרף לגרעינים של ילידי הארץ , כדי להקים ישובים חדשים 
בנגב ובגליל , וכך להפוך את הגירתם לעלייה במלוא המשמעות הציונית . שני 
האתגרים של העלייה ושל עיירות הפיתוח ראויים להתמודדות יחודית וכנה . 
והפעם נוכל לאמר לאלה אשר כבר מכינים תיק גדוש " נסיבות מקלות " , שהם לא 
יוכלו להתנער מן האחריות הכבדה שבעתיים מזו שרובצת על מנהיגי המדינה הצעירה , 
שהיתה חסרת האמצעים וכל ניסיון קודם . 
