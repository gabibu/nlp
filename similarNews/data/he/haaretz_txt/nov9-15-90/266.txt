ח"ך שבח ווייס ( מערך ) ומרדכי וירשובסקי ( רץ ) הניחו על שולחן הכנסת 
הצעה לתיקון חוק יסוד : הממשלה , שנועדה להגביל את אורך התקופה העומדת 
לרשות המועמד להרכבת ממשלה חדשה . ווייס ווירשובסקי מציעים כי במקרים שבהם 
נשיא המדינה מטיל את מלאכת הרכבת הממשלה החדשה על ח"ך , לאחר שהממשלה הקודמת 
איבדה את אמון הכנסת , יועמדו לרשות המועמד להרכבת ממשלה 01 ימים בלבד ( 
במקום 12 ימים כיום ) וכי אם לא הצליח המועמד במלאכתו , יהיה הנשיא רשאי 
להאריך תקופה זו בתקופות נוספות ובלבד שלא יעלו ביחד על 7 ימים ( במקום 
12 יום כיום ) . כן מוצע שבמידה והמועמד להרכבת הממשלה לא יצליח במלאכתו , 
לא יהיה הנשיא רשאי להטיל על חכי"ם אחרים את תפקיד הרכבת הממשלה ללא הגבלת 
זמן , אלא התקופה שבה יוכל הנשיא לחזור ולהטיל על חכי"ם להקים ממשלה , 
לא תעלה כולה על 15 ימים . עפ"י הצעת החוק , אחרי שהנשיא יודיע ליו"ר הכנסת 
שאינו רואה אפשרות להגיע להרכבת ממשלה , תחליט הכנסת תוך שבעה ימים על התפזרותה , 
אלא אם קבעה בהחלטה של רוב החכי"ם כי יש ביכולתו של אחד החכי"ם להרכיב ממשלה 
לאלתר . החכי"ם ווייס ווירשובסקי ציינו כי התיקון המוצע נועד לקצר את משך 
הזמן הניתן למועמד להרכבת הממשלה , כדי למנוע תופעות מכוערות של סחטנות 
במהלך המו"ם להקמת הממשלה . לדבריהם במקרה של נפילת ממשלה בפעם השנייה במהלך 
כהונת כנסת אחת , תפוזר הכנסת ויערכו בחירות חדשות ובכך יימנע מצב של קיפאון 
מדיני ואי - תפקוד השלטון . 
