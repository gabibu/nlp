חוקר רפואי מחיפה , ד"ר איתן ברנע , טוען כי גילה חומר ביוכימי המסוגל 
לעצור את גידולם של גידולים סרטניים בגוף , ואף להשמיד כליל את התאים הסרטניים 
ולרפא את החולה . ברנע , שהוא גינקולוג ומומחה לפוריות בבי"ח רמב"ם וכן 
ראש המרכז לחקר אנדוקרינולוגי של העובר והשליה ליד הפקולטה לרפואה של הטכניון , 
אומר כי מבדיקות החומר המופרש בגוף האדם , עלה כי הוא קוטל תאים סרטניים 
במבחנה ובחיות מעבדה באפקטיוויות גבוהה מאוד ובלי כל תופעות לוואי . לפני 
שחזר לארץ ב5891 היה ברנע סגן פרופסור לאנדוקרינולוגיה באוניברסיטת ייל שבארה"ב 
והשתתף בעבודות הראשונות בהפריית מבחנה שם . בניגוד להליך הפרסום המדעי 
הרגיל , שבו מפרסם חוקר באחד מן העיתונים המקצועיים בתחומו , הסבר מפורט 
של התהליך או החומר הפעיל , דרך פעולתו המשוערת , ופרטי הניסויים וממצאיהם , 
החליט ברנע לתת פומבי לעבודתו באמצעות העיתונות היומית , אך לשמור את כל 
פרטי המחקר בסודיות מירבית . דבר המחקר נודע לראשונה בכותרת ראשית ב"גרוזלם 
פוסט " ביום ו ( 11 . 9 ) האחרון , וזכה בפרסום נרחב הן בקול - ישראל 
והן בעיתונות חוץ , אך מבלי פרסום של פרטי החומר . ברנע הסביר ל"הארץ " 
כי נקט בצעד חריג זה על - מנת להגן על השימוש בחומר , שכן הוא זקוק למימון 
לשלב הבא של מחקרו , ומאחר ואי - אפשר לבקש פטנט על חומר טבעי המופק בלאו 
הכי בגוף , שום קרן או חברה מסחרית לא תהיה מוכנה לתת לו מימון אם ייוודעו 
פרטיו . ברנע הטעים עוד כי פרסום מדעי רגיל עלול לגרום לאבדן פרויקט המחקר 
למדינת ישראל . מתברר כי ברנע גילה את תכונותיו האנטי - סרטניות של החומר 
באקראי , תוך ניסויים בתחום שונה . בשורת בדיקות - מבחנה יותר מדויקות , 
בשיטת ה"דאבל בליינד " המקובלת , הוא גילה עוד כי כמויות מזעריות של החומר 
מנעו מיטוסיס ( פיצול ) של תאי סרטן שניטלו מגידולים בבני אדם , וקטלו 
כ%09 של התאים תוך שלושה ימים , בעוד שאפילו חומרים דומים מאוד לא גרמו 
לכל שינוי בקצב גידולם . בדיקות בעכברים " ערומים " ( היינו , עכברים 
שהמערכת החיסונית שלהם נוטרלה ע"י קרינה ) שסרטנים שונים הושתלו בהם , 
העלו כי בעוד שכל החיות שהוזרק להם חומרים אחרים מתו תוך שבועיים , אלה 
שהוזרק להם החומר שבבדיקה החלימו , ובביתור לא נמצאו בהם סימני גידולים 
כלשהם . לא נבדקו פעילות החומר נגד סרטני הדם והלימפה . אם זאת , ברנע 
אומר כי טרם בדק יותר לעומק את מהלך מחלת הסרטן של עכברי המעבדה באמצעות 
שיקוף רנטגן או תהודה מגנטית . אין לצפות שהחומר יהיה זמין לטיפול בחולי 
סרטן בשנים הקרובות : גם אם הפרסום יביא להתעניינות מידית של גורמים מממנים , 
בדיקות קליניות עשויות להימשך לפחות שנתיים , וכן יהיה צורך לפתח שיטה 
יעילה להפקת החומר הפעיל . 
