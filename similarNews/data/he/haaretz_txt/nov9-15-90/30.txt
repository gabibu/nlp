השבוע , ביום שלישי לפני הצהריים , כמה שעות לאחר שנודע על הרצחו של מאיר 
כהנא , עמד צעיר בעל עצמות לחיים גבוהות בקומת הכניסה של מטה " כך " בירושלים 
ונשא דברים מתלהמים . על מסירות הנפש של מאיר כהנא שהפך לקורבן עולה ; 
על שוטרים ערבים המפקחים על כניסת יהודים להר הבית ועל הקשר שיש להם עם ארגוני 
חבלה ערביים שהכינו רשימה של יהודים שיש להתנקש בחייהם ; על כך שמהיום והלאה 
מוטב לכל ערבי להתבונן היטב סביבו , עשרים וארבע שעות ביממה , משום שמישהו 
עלול לארוב לו . קהל קטן של מאזינים התקבץ סביבו . הוא דיבר ברהיטות , 
משלב בנאומו פסוקים מהמקורות , מרים מדי פעם את קולו , אבל לא מתלהט . 
שני עיתונאים צעירים הושיטו לעברו מכשירי הקלטה . הוא לא התבלבל , והם 
נראו כמי שמצאו שלל רב . כאשר הגיעו למסקנה כי תפסו את הפרינציף וסגרו את 
מכשיריהם , סיננו המאזינים לעברם קללות ואיומים : " הכל בגללכם ; אתכם 
צריך לגמור " . השניים חמקו במהירות אל המדרכה שממול , ונבלעו בתוך עדת 
צלמים שהרגישה בטוחה ליד ניידת המשטרה . למעלה , בקומה השנייה של הבניין , 
במשרדי " כך " , שררה דממת אבל . אנשים נכנסו כשהם נושאים עמם את המולת 
הרחוב , והשתתקו מיד . היו ביניהם שפרצו בבכי . נוף אנושי מיוחד : רובם 
בעלי חזות מזרחית , קצתם חובשי כיפות סרוגות ענקיות , כאלו האופייניות 
לחוזרים בתשובה , אחרים לבושים לבוש חרדי של בני ישיבות , כזה המוכר אצל 
פעילי ש"ס , מעט צעירות בחצאיות ארוכות ומבטא אמריקאי , וגם מבוגרים שפניהם 
פני אנשים קשי - יום . על הדלת כבר היתה תלויה מודעה ובה פירוט כללי האבלות 
שיש לנהוג עם מותו של המנהיג . אחד הסעיפים התיר המשך לימוד תורה , שלא 
באולמות הלימוד הרגילים , כפי שנהגו תלמידיו של הרב קוק לאחר פטירתו . 
וכך מונצח הרב כהנא בתודעתם של חסידיו כמי שעומד בשורה אחת עם גדול רבניה 
של ארץ ישראל . ואכן , כהנא היה בראש וראשונה מורה רוחני לצעירים שהתלקטו 
סביבו . הם ראו בו מעין שליח - אל , פרשן המאיר את דרכם ברוח דברי התורה . 
פעם אמר כהנא לד"ר אהוד שפרינצק , שעקב אחריו במשך 71 שנה במסגרת חקירתו 
את התנועות הקיצוניות בארץ , כי הדמות התנ"כית שממנה הוא שואב השראה היא 
דוד המלך ; כמותו הוא נלחם ביום ולומד בלילה . בעיני עצמו מאיר כהנא היה 
מעין נביא . בספריו פנה לעם ישראל בנוסח : " עמי , אין לכם זמן " , ואת 
מצע מפלגתו ביסס על כתבי הרמב"ם . שפרינצק סיפר שכאשר תהה באוזני כהנא על 
תבונת מהלכיו הפוליטיים , השיב לו מנהיג " כך " בנימה של מי שהשליחות 
האלוהית חזקה ממנו : " זו דרכי , כך אני מרגיש , זה מה שנכון בעיני לעשות . 
מה שאני עושה זו הפרשנות הנכונה ביותר של ההלכה " . בספרו " שאלות לא נוחות 
ליהודים נינוחים " כתב לא פחות ולא יותר , שאילו מעמד הר סיני היה מתנהל 
עתה , היה הוא , כהנא , המפרש הנכון של משה . הוא האמין שבימים אלה יש 
להתנהג כמו בתקופת יהושע בן נון בעת שהוריש את הארץ . אצל פעילי " כך " 
יצר עולם מושגים משיחי , וחיבר אותם בקשר סהרורי אל אלוהים . הוא כתב ודיבר 
על מעורבות הבורא במהלך העניינים הארצי . המעשה הקובע הוא רצון האל , קבע , 
וגם אם הוא עצמו יגיע לראשות הממשלה יבוא אסון גדול על מדינת ישראל אם תושביה 
לא יחזרו בתשובה . כהנא חזה את אחרית הימים כאפשרות ממשית קרבה והולכת , 
באופן האפוקליפטי שבו היא מתוארת בתנ"ך : עם ישראל מביא את עצמו עד לסף 
כליה , בגלל נטישתו את ה ; מלחמת גוג ומגוג מתרגשת ובאה על ארץ ישראל ; 
העם מכיר בחטאו , חוזר בתשובה וזוכה לגאולה שלמה . למרות שהתבטא , מדי 
פעם כי הוא עלול להיות מטרה להתנקשות , ספק אם העלה בחזונותיו תמונה שבה 
הוא נרצח בלב מנהטן . הוא הרי נשבע להגיע לעימותים עם הערבים בכפריהם . 
קפמאבנזכפוליטיקאי ארצי מאוד ראה מאיר כהנא את עצמו כממלא מקומו של מנחם 
בגין . כוונתו היתה לאידיאולוג , מקהיל הכיכרות , ולא לראש הממשלה . 
כך גם ביקש להתקשר בתודעתם של ההמונים שאליהם ניסה לפנות . בשורשיו האידיאולוגיים 
והארגוניים היה בית"רי . בהתנהגותו ובנאומיו חיקה את מנחם בגין . כאשר 
עלה בגין לשלטון ב7791 כתב כהנא : " סוף סוף יש לנו ראש ממשלה יהודי " , 
והגדיר את המהפך הפוליטי כ"נס הנסים " . כעבור שנה , כאשר נחתמו הסכמי 
קאמף - דייוויד , גרם לו גיבורו אכזבה מרה . הוא ראה בבגין אדם שבגד באמונתו 
ובעמו , ובמאמר ב"גואיש פרס " פסק כי ראש הממשלה לקה ב"חילול השם " בכך 
שהפחד שלו מהגויים גבר על יראת ה . כהנא פנה למגזרים היותר נידחים של החברה 
הישראלית כדי לשאוב מתוכם את כוחו הפוליטי . בכך הלך במסלול שנוסה במדינות 
אחרות : מנהיגים בעלי תפיסת עולם והתנהגות טוטליטריות נשענים על כמיהתה 
של אוכלוסיית השוליים להיות שותפת לפעילות קיבוצית הקורעת בפניה פתח לעלייה 
במעמד החברתי , ועל הפחת התלהבות מלאכותית בעזרת תעמולה מטרפת . ההתלהבות , 
אמר ההיסטוריון ריימון ארון , מקנה לאדם אשליה שיש לו חלק בחיי הכלל ובמסע 
לקראת ניצחון . כהנא דיבר ללבותיהן של שכבות המצוקה בארץ , והציע להן מסגרת 
שיש בה הבטחה לעתיד אישי וקיבוצי טוב יותר . בעיקר זימן לחסידיו דפוס הזדהות 
ואפיק לגיטימי כביכול לפרוק בו את תסכוליהם ואת אלימותם . בחירתו לכנסת 
ב4891 התקבלה בקרב ציבור חסידיו כאות משמיים לצדקת דרכו . לקראת הבחירות 
של נובמבר 8891 , כאשר סקרי דעת הקהל ניבאו לו הצלחה של שלושה עד שבעה מנדטים , 
האמינו מעריציו כי יד אלוהים מפלסת את מצעדו אל כס שר הביטחון . הם היו 
משוכנעים שתוצאות הבחירות יחייבו את שיתופה של " כך " בממשלה , וכי כהנא 
יהיה בעמדת מיקוח שתאפשר לו לקבוע מדיניות חדשה לחלוטין כלפי הערבים ( בישראל 
ובשטחים ; כהנא ואנשיו לא עשו הבחנה ביניהם ) , היינו : לבצע את רעיון 
הטרנספר . החלטת בג"ץ שאישרה את פסילת רשימתו של כהנא שמה קץ לחלום , והמיטה 
מהלומה אנושה על " כך " . הרוח יצאה ממפרשיה של התנועה ופעילותה הציבורית 
דעכה . אנשיה שבו וצצו רק על תקן של מלבי יצרים ( יעילים , יש לומר ) 
בלוויות , בהפגנות ובאזכרות בעקבות מעשי רצח ערביים ביהודים . אהוד שפרינצק 
כתב על " כך " שהתפתחה בה תרבות של כת . כהנא היה האיש הנערץ שעל פיו 
יישק כל דבר . הוא היה האידיאולוג , מקבל ההחלטות , הנואם והגזבר היחיד 
של המפלגה . הוא היה מושא של הערצה ופולחן מצד חברי התנועה . זה ( ואלמנטים 
נוספים ) מלמדים כי " כך " לא היתה סתם עוד תנועה של הימין בישראל , 
אלא יישות מעין - פאשיסטית ברעיונותיה ובפעולתה . כהנא היה אגוצנטרי מכדי 
לחלק את כוחו הפוליטי עם גורם אחר . לכן פלט מהמעגל הקרוב אליו אנשים כמו 
יואל לרנר , אלי אדיר ויוסי דיין , שיצגו שכבה חברתית שונה מזו שעמה נמנים 
רוב אנשי " כך " . הואיל וזה היה דפוס מנהיגותו , לא צמח לו ממלא מקום , 
ועם הרצחו תגווע תנועת " כך " לחלוטין . ב"כך " לא חברות דמויות בעלות 
כושר ביצוע מסוגם של אסירי המחתרת היהודית , ואין בה אנשים בעלי מטען רעיוני 
ברמתם של חברי גוש אמונים . אין לתנועה תשתית ארגונית של ממש , וכל כולה 
היתה מבוססת על איש אחד וממוקדת בו ובמוצא פיו . באופיו היה כהנא איש אלים 
ומתפרץ . הוא היה פונדמנטליסט מוחלט , ונהג לומר שכאשר תתקבל תורתו יספק 
אלוהים פתרונות למצב שייווצר . היה בו יסוד הרסני ; הוא כיוון את תורתו 
ליצר הרע שבאדם . כך עשה גם בליגה להגנה בברוקלין . בארץ שיחרר בלמים אצל 
קבוצות השוליים , והצליח להניח על השולחן רעיונות שגם אנשים מן היישוב הוגים 
בהם , אך אינם מעיזים לבטא אותם ( עד לעת האחרונה ) . הוא ניגן באופן 
ציני על הפער העדתי . בהופעה שלו בפני אנשי אחיהוד , למשל , דיבר בבוטות 
רבה על כך שהאשכנזים גנבו להם את הילדים עם בואם ארצה . הוא קרא דרור ליצרי 
הנקמה הכי כמוסים . רק קומץ קטן מתומכיו קרא את ספריו . השבוע שוב חשף 
שר ההיסטוריה את חיוכו האירוני : מחולל רעיון הטרנספר נפל קורבן על מזבח 
רעיונותיו בשעה שתורתו נמצאת בשיא תפוצתה . כהנא צדק בתחזיותיו . לפני 
51 שנה ניבא בספרו הראשון , " האתגר " , את האינתיפאדה , והעריך כי הציבור 
הישראלי יטה ימינה . היום קמו לו בזירה הפוליטית ממשיכים שהשכילו להתעטף 
בגלימות פחות צעקניות ולעמעם את בוטות המסר שלו , אבל אימצו את יסודות תורתו , 
אם גם לא את סגנונו . היום , יותר מאי - פעם , נכונים יהודים ישראליים , 
במספרים גדלים והולכים , לקלוט את סיסמתו של מאיר כהנא : " עמוק בתוך 
לבכם אתם יודעים שאני צודק " . קפמאבנזביום שני השבוע התכווץ מותו של סאלם 
איסמעיל מובארק לכדי נזיפה חמורה . בבית הדין המשמעתי של המשטרה , בקומת 
המרתף של בניין המטה הארצי , הורשעו פקד יעקב אדוט וסמל ראשון מועד ווהבה 
בעבירת ירי בניגוד לנהלים , ונגזרו עליהם נזיפה חמורה וקנס בערך של חמישה 
ימי משכורת ( כ004 שקל ) . עקב מצבם הכלכלי ביקשו הנאשמים לפרוע את הקנס 
בתשלומים . מותו של סאלם איסמעיל מובארק רק ריחף בחלל האולם שבו התנהל המשפט , 
אך לא נחת על שולחנם של השופטים תת - ניצב אברהם מלכה , ניצב משנה זיווה 
פרי - הר , וסגן - ניצב משה אלכסנדרוני . על פי עסקת טיעון בין התובעת , 
מפקח הדס שפי , לסנגוריות , פקד יהודית עליאוף ופקד זהבה לייב , הושמטה 
מגיליון האישום המקורי העובדה שבנסיבות שבהן חרגו שני הנאשמים מנוהל הפתיחה 
באש נהרג אדם , כפרי בן 62 , אב לארבעה , שחרש באותה שעה את חלקת האדמה 
המשפחתית באזור בית סחור . גם בגיליון האישום המקורי לא נאמר במפורש שכתוצאה 
מהיריות של השניים נהרג סאלם איסמעיל מובארק . הוזכר רק שהם השתמשו באש 
חיה ושאדם נהרג . שתי הסניגוריות הצעירות והחריפות של ווהבה ואדוט נלחמו 
בשצף קצף מהרגע הראשון נגד האזכור . הן ביקשו לתחום את המשפט למסגרתו המשמעתית , 
והזכירו לשופטים כי פרקליט מחוז ירושלים קבע שאי - אפשר להעמיד את שני הנאשמים 
לדין פלילי על הריגה , משום שאין יכולת להוכיח כי היריות המיוחסות להם הן 
שהרגו את מובארק . לאחר סדרה לא קצרה של ישיבות , שבהן פרשה התביעה את 
ראיותיה , הגיעו שני הצדדים להסכם : גיליון האישום תוקן הושמטה ממנו הפסקה 
שהזכירה את מותו של מובארק ונקבע כי היריות שירו השניים לא גרמו לסיכון 
חיי אדם . כן הושמט סעיף שהאשים את השניים באי - דיווח על התקרית . לכאורה 
היה מקום לחשוד במערכת החקירה והמשפט הישראלית כי רק העמידה פנים שאכן באה 
לחקור את הנסיבות שבהן סאלם איסמעיל מובארק " מצא את מותו " . היו כמה תחנות 
בדרך גלגוליה של הפרשה , שעוררו חשד ליחס מופקר לחיי אדם מצד יחידות משמר 
הגבול הנוגעות בדבר , ולגישה צינית מצד שלטונות המשפט והחקירה . מובארק 
נהרג ב"יום האדמה " , 03 במארס 9891 . כאשר נפגע , הודיע דובר צה"ל כי 
היה מעורב בעימות עם כוחות הביטחון שפעלו להשלטת סדר באזור מגוריו , וכי 
נסיבות פציעתו נחקרות . כאשר מת מפצעיו , כעבור שבוע , חזר דובר צה"ל 
על ההודעה שנסיבות פגיעתו נחקרות . גם חודשיים וחצי לאחר מכן , ערב הפרסום 
הראשון ב"הארץ " על המקרה , הוסיף דובר צה"ל למסור כי מצ"ח חוקרת את העניין . 
כאשר התחלתי להתעניין בפרשה , הסתבר שדובר צה"ל מסר הודעות כוזבות . צה"ל 
כלל לא חקר את התקרית משום שהיו מעורבים בה אנשי משמר הגבול ולא חיילים . 
בדיעבד הסביר דובר צה"ל כי הודעותיו בעניין זה היו טעות . פניתי לדובר 
משרד המשטרה וזה מסר , לאחר בדיקה , כי העניין נתון לחקירת משמר הגבול . 
כאשר התפרסמה גרסת דובר משרד המשטרה , נזעק מפקד משמר הגבול לתקן : החיל 
שלו לא חקר את המקרה ואינו יודע עליו כלל . דובר משרד המשטרה מסר גרסה חדשה : 
הפרשה נמסרה לחקירת מטה המחוז הדרומי . מהעניין נדף ריח קשה . נוצר רושם 
שהרשויות הנוגעות בדבר מתחמקות מלחקור את מותו של סאלם איסמעיל מובארק , 
שלא היה פעיל באינתיפאדה , לא היה מעורב באירוע ביטחוני כלשהו , ייחל 
לרגע שתיפסק האלימות היהודית - פלשתינאית כדי שיוכל לשוב למסלול חייו הקודם 
( הוא היה אמן גילוף בעץ ) , נהרג על מפתן ביתו כשהוא ובני משפחתו חורשים 
את חלקת אדמתם . הרושם הזה התחזק כשהתברר שמכתב ששיגר עו"ד דרוויש נאסר , 
פרקליטה של משפחת ההרוג , ללשכת שר המשטרה דאז , חיים בר - לב , לא טופל 
כלל , ושפניות של ח"ך דדי צוקר ושל אדי קאופמן ( מעבידו של מובארק ) לא 
נענו אף הן . רק לחץ הפרסומים ב"הארץ " הניע את המערכת לפעול . השלב הבא 
היה הודעה חגיגית של דובר משרד המשטרה על החלטת צוות החקירה המיוחד להעביר 
לפרקליטות מחוז ירושלים המלצה להעמיד לדין שני אנשי משמר הגבול על הריגת 
מובארק . החשדות בדבר מזימת - טיוח פחתו . הם שבו והתעוררו מחדש כאשר הסתבר 
כי פרקליטות המחוז החליטה שאין בידיה די ראיות כדי להוכיח את אשמתם של שני 
החשודים . היא המליצה להעמידם לדין משמעתי בלבד . לא התרשמתי שהחלטת פרקליטות 
המחוז שלא להעמידם לדין פלילי היתה מגמתית והושפעה מהנחיות פוליטיות כלשהן . 
גם המשפט המשמעתי התנהל כדת וכדין , תוך התנצחות - אמת בין התביעה להגנה 
והכרעה עניינית של בית המשפט , במסגרת סמכותו . החוליה הנעלמת היא טיב 
החקירה שניהל המחוז הדרומי , שבסופה לא נמסרו לפרקליטות המחוז ראיות שהיו 
מספיקות לשם ניסוח כתב - אישום בגין הריגה . ואולי זו הטלת חשד בכשרים . 
עם זאת , להגנת המחשיד תעמוד אמינותם המפוקפקת של השלטונות בשלבים הקודמים 
של הפרשה . מותו של אדם תמים התגמד לדיון בבית דין משמעתי של המשטרה על 
חריגה מהוראות פתיחה באש . מה שנראה לכאורה כרצח בכוונה תחילה ( לפי עדויות 
בני משפחתו ) , לבש צורת המלצה להגשת גיליון אישום על הריגה , שקיבלה 
דמות של העמדה לדין על שתי עבירות משמעתיות , שהפכה לגיליון אישום מתוקן 
שבו אין זכר לעובדת המוות . " מבית המשפט נחסך הרבה זמן כתוצאה מעסקת הטיעון " , 
טרחו התובעת והסניגוריות להזכיר השבוע בעת הדיון על חומרת העונש . 
