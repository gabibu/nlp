בתי המלון מבקשים להעלות את מחירי האכסון לשנה הקרובה ב%4 בממוצע , למרות 
השפל הכבד הפוקד את ענף התיירות . נודע , כי התאחדות המלונות העבירה את 
המחירים החדשים לאישור משרד התיירות . מדובר במחירי האירוח המירביים שיהיה 
מותר לגבות מתייר בודד ומישראלים החל מה1 באפריל 19 ועד לסוף מארס 29 . 
מחירים אלה נתונים לפיקוח משרד התיירות . ישנם בתי מלון שהעלו את המחירים , 
הנקובים בדולרים , מעל לממוצע . המחירים המירביים משמשים גם תקרה למחירי 
האכסון שבתי המלון נוקבים לסוכני הנסיעות בעבור קבוצות מאורגנות , ונמוכים 
בדרך - כלל עד % 53 מהמחירים לבודדים . מהתאחדות המלונות הוסבר בתגובה , 
כי מדובר בעלייה מתונה של מחירים , אשר נמסרים שנה וחצי מראש . לדברי מנהל 
השיווק , יעקב כץ , אין ענף נוסף במשק שנדרש ומתחייב תקופה ארוכה כל - 
כך מראש לגבי מחיריו . כץ הסביר כי יש לקחת בחשבון שהמשבר במפרץ הפרסי יסתיים 
במשך תקופה זו , ומצב תנועת התיירות ישוב לקדמותו . לדברי מנהל השיווק , 
בעוד שער הדולר כמעט שלא השתנה , גדלו הוצאות בתי המלון הנקובים בשקלים . 
