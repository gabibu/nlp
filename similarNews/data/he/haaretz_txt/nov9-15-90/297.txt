מאות שוטרים המומים מדקירת חברם פשטו אתמול על מזרח - ירושלים , על אתרי 
הבנייה , תחנות האוטובוסים והגנים הציבוריים , והעמידו כל מי שנקרה בדרכם 
אל הקיר לחיפוש מדוקדק . כל פועל - בניין הוא בחזקת חשוד , כל רוחץ מכוניות 
הוא דוקר פוטנציאלי , כל תלמיד עלול להיות סכינאי . כל מי שיכול מנסה לעקוף 
ולהתחמק מהשוטרים . כבר בשעות לפני הצהרים הגיעו דיווחים על מכות והשפלת 
עצורים ונבדקים . הפועלים הערבים עושים את דרכם חזרה הביתה בחבורות של חמישה - 
ששה . לא ברור מי מפחד יותר , היהודים מהערבים או להפך . בדרך שכם מלווה 
עלי אל - חלילי , מזכיר מערכת " אל - פאגר " ועורך ספרותי , את אשתו 
וילדיו לתחנת האוטובוס הסמוכה . מאוחר יותר , בשבתנו במערכת הוא אומר : 
" אפשר לחתוך את המתח בסכין . התגובה של השוטרים מבטאת הלם ופחד . מי 
שבודק בכליו של עובר - אורח ונותן לו סטירה , שלא ישכח , עושה שירות רע 
מאוד . מי שלא עשה משהו היום יעשה מחר " . " פחד " , אומרים השוטרים המוצבים 
לא הרחק משם . כולם לבושים באפוד - מגן שכפ"ץ שכדוגמתו לובשים חיילים היוצאים 
לשדה הקרב . מזלם שהתחיל החורף ונמנע מהם מרחץ - זיעה , שעלול היה להוריד 
עוד יותר את סף הרגישות . " אפילו בלבנון לא הלבישו אותנו ככה . אבל גם 
זה לא יעזור . מחר יתחילו לירות עלינו בנשק חם " , אומר אחד השוטרים . 
השוטר שנדקר שלשום לא לבש את אפוד המגן , בניגוד להוראה של מפכ"ל המשטרה 
השבוע . לעומת זאת , הסוהר כמאל פארס מכלא גנין לבש אפוד , אך הסכין שיספה 
את גרונו הבלתי - מוגן . קפידבינאתמול לא היתה שביתה בשטחים , אבל ירושלים 
המזרחית היתה כמעט שוממה . החנויות בשער - שכם נסגרו מוקדם מהרגיל , מאות 
הפועלים היומיים ב"שוק העבדים " , על גבול מוסרארה , פוזרו בידי המשטרה , 
וגם הסבלים של שער - שכם נמלטו כשהבחינו בשוטרים , הקשוחים מתמיד , מתקרבים . 
בסוף רחוב הנביאים , לא רחוק מהמקום שבו התנפל שלשום הנער הערבי על השוטר 
עופר חגבי ונעץ סכין בגבו , קם התפר בין מזרח ירושלים ומערבה לתחייה . 
ליד בית המסחר למצבות - שיש הוצב אתמול מחסום משטרה בלתי - מאויש , שתחם 
את הגבול בין כאן והארץ האחרת . בשער שכם בכניסה לעיר העתיקה , נראו אתמול 
רק מעט רוכלי סדקית . מרכולתו של אחד מהם , הפרושה על רצפת האבן , מציעה 
סכינים , מברגים ומספריים עטופים באריזות ניילון , ומושכת את תשומת לבם 
של שוטרי משמר הגבול . הרוכל עיוור , אך הסכין והמברג הם כלי - נשק אכזריים 
בימים מטורפים אלה , ולך תדע . " לפעמים השוטרים אוסרים עלי למכור ולפעמים 
מתירים . לפי המצב - רוח " , אומר הרוכל . בכניסה לרחוב הגיא בעיר העתיקה 
צועדים שוטרי משמר הגבול במבנה קרבי כשנשקם זקוף . ליד בית שרון הריק יושבת 
באופן קבוע חוליה של שוטרי מגב . אחד השוטרים המשועממים מפליט גיהוק ישר 
לפניו של עובר - אורח ערבי , וצוחק . הערבי ממשיך בשתיקה כנועה . קפידבינביציאה 
מישיבת עטרת - כוהנים ממתין אחד התלמידים למישהו שיירד למטה . מאז הדקירה 
האחרונה הם נעים רק בזוגות ושלשות . עטרת - כוהנים , סניף של ישיבת מרכז - 
הרב , ממוקמת בבניין שבו מתגוררות שלוש משפחות ערביות . " אבל יחסי השכנות 
טובים " , אומר וחיד אל - בכרי , בן 06 , המתגורר פה מראשית שנות ה04 . 
" הבעיות הן למטה . ברחוב " . בתוך הישיבה תלוי שלט גדול המזהיר מפני 
כניסת יהודים להר - הבית . על האיסור המפורש חתומים הרבנים אונטרמן , נסים , 
אוירבך ואלישיב . הרב אברהם יצחק הכהן קוק , מורם ורבם של תלמידי הישיבה , 
שהרבה לעסוק בהחזרת מלכות ישראל והלכות יישוב הארץ , אסר אף הוא על העלייה 
אל ההר . עוד רבות ידובר בנזקיה של חבורת התמהונים המסופחת לגרשון סלומון , 
שמתעקשת שוב ושוב לעבור על האיסור התורני המפורש ומנסה לעלות למקום המקדש . 
בדוכן העיתונים שליד בית המרקחת של חנא סניורה , לא רחוק מהישיבה , נותנים 
העיתונים בערבית ביטוי ויזואלי מצמרר לדם שנשפך על הר - הבית . התמונות 
הצבעוניות של הגולגלות המנופצות , המוחות השפוכים והעיניים הקרועות של הקרבנות , 
פרושות לעיני העוברים . אולי אחת מתמונות הזוועה האלה הניעה את עימאד אבו - 
רבו , בן ה71 , לזנק על השוטר חגבי בסכין שלופה . באותו יום פרסם " אל - 
פאגר " במהדורתו האנגלית תמונה של שלט בעברית מהלוויית כהנא : " רק כך . 
להרוג עוד " . העיתונים ברחוב מבטאים את הנוף והאווירה של העיר הזאת , 
זאת העיר שמקבל המפקד החדש של מחוז ירושלים שהתמנה אתמול . 
