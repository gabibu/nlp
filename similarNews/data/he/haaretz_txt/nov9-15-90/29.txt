אוסטרליה מבקשת לשגר לישראל " מרגלים " לצורך מעקב אחר נבחרת הנוער . 
ישראל ואוסטרליה יתמודדו עם ניו זילנד בטורניר הקדם עולמי לנוער , שיהיה 
בפברואר - מארס 1991 . אתמול ביקשה אוסטרליה באורח רשמי מידע על משחקי מיבחן 
של הנבחרת הישראלית בתקופה הקרובה . מאמן הנבחרת ( נוער א ) אמנון רז 
הגיב אתמול : " אין לי מה להשיב להם , כי כרגע לא מתוכננים לנו משחקי 
אימון " . הבעיה העיקרית מבחינתה של ישראל היא אי הבהירות לגבי מקום בו עריכת 
הטורניר הקדם עולמי . ישראל היתה אמורה לארח את הטורניר , אך פיפ"א הודיעה 
כי בגלל המשבר במפרץ תחליט רק בדצמבר היכן יהיו המשחקים . המאמן רז אמר , 
כי קביעת משחקי המיבחן תיעשה רק לאחר שיתברר אם הטורניר יהיה בישראל . המאמן 
רז ביקש שנבחרת הנוער תתמודד עם האולימפיים של פולין , אך המשחק לא יצא 
לפועל בגלל חוסר תיאום לגבי המועד . בינתיים התבטלה גם תכניתו של רז לצאת 
לטורקיה כדי לעקוב אחרי נבחרת הנוער ( ב ) של ארץ זו . הטורקים יארחו 
את ישראל ב - 81 בנובמבר במשחק קדם אליפות אירופה . ישראל צועדת בראש הבית 
לאחר ניצחונה על שוייץ 20 . בבית זה משובצת גם יוון . רז היה אמור לצפות 
במשחק אימון בין נערי טורקיה ופולין באמצע השבוע , ולהמתין לנבחרת ישראל 
שתגיע לאיסטנבול בעוד שבוע , אך התברר כי נערי פולין כלל לא יגיעו לטורקיה . 
