מנכ"ל מד"א , ד"ר נתן כהן , הודיע אתמול בערב כי הצליח לגייס את הכסף הדרוש 
לתשלום החצי השני של משכורת העובדים לחודש אוקטובר . הסכום גוייס ממכירת 
רכב של מד"א במכרז וממקורות פנימיים . היום בשעות הבוקר יבוצע התשלום . 
לאור הודעת המנכ"ל הקלו עובדי מד"א בעיצומים שפתחו בהם , ועד לשעה 00 . 
32 השאירו בכל תחנה כונן , עליו הוטל להזעיק במקרה הצורך את נהג האמבולנס 
מביתו . העובדים חזרו והודיעו כי אם עד שעה 00 . 01 בבוקר לא יקבלו את השלמת 
שכרם יחזרו וישביתו את התחנות . במהלך יום אתמול השביתו העובדים בהדרגה 31 
תחנות בעכו , אופקים , אשקלון , רחובות , בת - ים , עפולה , לוד , 
ערד , הרצליה , כרמיאל , חיפה ותל - אביב . בשעות הערב , בין 00 . 
91 ל00 . 32 , השביתו את בנק הדם ואת כל תחנות העזרה הראשונה פרט לקרית 
שמונה וירושלים , מתוך התחשבות במצב הביטחוני במקומות אלה . התחנות חזרו 
לפעול במערך רגיל במשמרת הלילה . היום בבוקר יופעלו התחנות כרגיל עד לשעה 
00 . 01 ולאחר מכן יופעלו בהתאם להחלטת מטה השביתה . עובדי מד"א בקרית שמונה 
פתחו אתמול בשביתת רעב במחאה על ההתנכלות של הממשלה לעובדי מד"א " , כהגדרתם . 
בשלב זה הם שותים מים וממשיכים להפעיל את שירותי התחנה . בירושלים יש חשש 
לשיתוק התחנה לאחר שאתמול בשעות הערב הודיע מנהל סוכנות פז בעיר , כי הוא 
מפסיק את אספקת הדלק למערך האמבולנסים של מד"א עד לתשלום חוב של 021 אלף 
שקל . יו"ר ועד עובדי מד"א , אלי בן - קסוס , קרא לשרים להפסיק להפוך את 
עובדי מד"א לבני ערובה . לדבריו , משרדי האוצר והבריאות מעכבים העברת כספים 
המגיעים למגן דוד אדום כדי להפעיל לחץ על ועדת העבודה והרווחה של הכנסת לאשר 
תיקון חוק מד"א . תיקון זה אמור להעניק לשר הבריאות סמכויות להתערב בניהול 
מגן דוד אדום ולבצע רפורמה בשירותי העזרה הראשונה . הרפורמה תלווה בין השאר 
בסגירת תחנות , דבר שמעורר התנגדות בקרב הוועד הפועל של מד"א וציבור העובדים , 
הנתמכים על - ידי הסתדרות הפקידים . שר הבריאות , אהוד אולמרט , אמר אתמול 
בתגובה לצעדי העובדים כי כל הסכומים המופיעים בתקציב השנתי של משרד הבריאות 
כסיוע לתקציב מד"א , כבר הועברו לארגון . " עובדי מד"א אינם עובדי משרד 
הבריאות ולכן אין משרד הבריאות אחראי לתשלום משכורות ובטח אינו הסמכות לעשות 
כך . כל עוד ימשך המצב המשפטי הקיים , אין למשרד הבריאות שום סמכות ומעמד 
להתערב בתוך הנעשה בתוך מגן דוד אדום " . השר אולמרט הוסיף כי הוא מוכן לקחת 
את הנושא תחת אחריותו ולפעול יחד עם האוצר כדי להעמיד את התקציב הדרוש למד"א 
אם וכאשר יוטל עליו הדבר באופן רשמי בחוק . הוא הדגיש כי ועדה בראשות פרוף 
משה רווח , קצין רפואה לשעבר ומנהל בית חולים רמב"ם בחיפה , גיבשה תוכנית 
חרום להצלת מד"א . תוכנית זו נדחתה עד היום על ידי ארגוני המתנדבים השולטים 
במד"א . " מאבקם של ארגוני המתנדבים לקיים את השביתה בארגון תוך ניצול 
מצוקת העובדים היא הסיבה לשביתה של היום " , קבע . אולמרט הנחה את מנכ"ל 
מגן דוד אדום להבטיח את קיומם של שירותי הצלה וחרום בעת השבתת התחנות . 
מדובר בין השאר בפניה למשטרת ישראל שתפעיל בעת הצורך ניידות משטרה ושירותי 
עזרה ראשונה שברשות המשטרה כולל אמבולנסים , באותם מקומות שתחנות מד"א מושבתות . 
במקביל תיעשה פניה לקצין רפואה ראשי של צה"ל לקבל במידת הצורך סיוע ממערך 
שירותי העזרה הראשונה של הצבא . יצויין כי תיקון חוק מד"א מעוכב בשלב זה 
בוועדת העבודה והרווחה של הכנסת בשל לחץ של סיעות האופוזיציה על יו"ר הועדה 
שלא להעניק סמכויות נרחבות בידי השר אולמרט . יו"ר הוועדה , ח"ך אורה נמיר , 
אמרה ל"הארץ " : " במשך שש שנות כהונתי כיו"ר הוועדה אני מלווה את עבודת 
מד"א , ולמרות כל ההבטחות של העומדים בראש הארגון לשפר את המצב , הלך הארגון 
מדחי לדחי . היום אין ברירה . צריך לשנות את החוק כדי שיתן סמכויות לשר 
הבריאות . ועדת העבודה והרווחה לא תוכל לאחר החקיקה להתערב עוד בתפקוד מד"א . 
לכן , לפני שנותנים בידי שר הבריאות סמכויות , יש צורך להבטיח שהאוצר 
יקצה את כל המשאבים הדרושים כדי להבריא את מד"א . הוועדה לא קובעת מה דרוש 
וכמה . הוועדה דורשת התחייבות של האוצר כתנאי לאישור התיקון לחוק " . כי 
ח"ך רן כהן ( רץ ) התלונן אתמול אצל היועץ המשפטי לממשלה , יוסף חריש , 
נגד שר האוצר על מה שהוא מכנה " איומי השר כלפי הכנסת " . ח"ך כהן טען 
כי בעוד שמשרד האוצר מודה כי יש בידו לשלם את משכורותיהם של עובדי מד"א , 
הרי שהשר מודעי מתנה את תשלום המשכורות בכך שוועדת העבודה והרווחה של הכנסת 
תקבל את התיקון לחוק מד"א על פי תפיסת האוצר . ח"ך רן כהן , קרא לעובדי 
מד"א להתאזר בסבלנות ולעכב את שביתתם , ואמר כי אין לסבול איומי שר על הכנסת 
והפיכת עובדים לבני ערובה . 
