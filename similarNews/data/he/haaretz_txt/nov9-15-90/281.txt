לפי דעתו של יצחק שמיר , ישראל היא בעלת הברית היציבה של ארה"ב באזור . 
מן הראוי שיהרהר שנית במשמעות דבריו ובמסקנה הנובעת מהם . אילו אמר , 
בעלת הברית הנזקקת של ארה"ב , לא היו עליו עוררין אף כי מצרים מתחרה עם 
ישראל על התואר הזה . אך לסעודיה יש ותק ארוך יותר משיש לישראל כבעלת ברית , 
וגם על יציבותה של השושלת עד כה אין חולקים . יתר על כן , בין ארה"ב לסעודיה 
קיימים יחסי הזדקקות הדדית . והראיה : ספק אם יש עוד מדינה בעולם שלמענה 
היתה ארה"ב נחלצת למאמץ בהיקף הדומה למה שהשקיעה בהגנתה של ערב הסעודית . 
ישראל ודאי אינה שייכת למדינות הבאות בחשבון בהקשר זה . משטר דמוקרטי הוא 
אכן המייחד את ישראל באזור . ואולם , הזמנים שבהם היה לסגולה זאת משקל 
מיוחד , שלא לומר מכריע , חלפו , כמדומה ללא שוב . ואילו החלופה האופנתית , 
כיבוד זכויות האדם באשר הוא , אינה סמלה המסחרי של ישראל דווקא . אין 
זאת שארצות אחרות באזור זוהרות יותר , אך , למה נכחיש , חדלנו לבלוט ביניהן 
לטובה . בהשתנות העתים , גם ההכשר האנטי - סובייטי שוב אינו מעניין כל - 
כך . על רקע הירידה המתקדמת בערכם של נכסינו , מקבלות תלונותיה של ישראל 
על העדר תיאום אמריקאי אופי של בכיינות . אם אכן ארה"ב אינה מתאמת עם ישראל , 
סימן שאינה חשה צורך בתיאום . ישראל אינה עושה טובה לאמריקאים בהנמיכה 
אם אמנם היא מנמיכה פרופיל במשבר המפרץ , שהרי מזווית הראייה המולטי - 
לטראלית אין היא מעורבת בו , וטוב שאינה מעורבת ( נדמה לעצמנו ונתחלחל , 
מה היה קורה לנו , אילו התכבדנו בנוכחותם של 002 אלף חיילים אמריקאים ) 
; באשר לדו - שיח ליתר דיוק , דו - איום בין ישראל לבין עיראק , הוא 
אינו יכול להיות בעל פרופיל גבוה יותר . קפמאבינשמיר נוהג בעניין זה כמו 
שנוהג קבצן טרדן : כשהאמריקאים יחושו צורך בכך , הם ירוצו הנה ויבקשו את 
התיאום ; במקרה של פתיחה באש , הם יזדקקו לו לא פחות מאשר ישראל . ארה"ב 
תוציא , אם לא תיבהל עד אז , את הערמונים הסעודיים מן האש , כיוון שבוש 
ובייקר רואים בהם ערמונים אמריקאיים . אם יש , לעומת זאת , ערמונים ישראליים 
הנצלים באש המשבר במפרץ , לא זו בלבד שארה"ב לא תוציאם במקומנו ; היא עלולה 
אף לצפות לכך שמאמצינו לא יפריעו למאמציה שלה . ואם יש שמץ , ואולי אף יותר 
משמץ , של רשעות והתעלמות זדונית בממשל האמריקאי , המתבטאת בהתנכרותו מצרכינו , 
אפילו מעבר למה שמחייבים שיקולי הריאל - פוליטיק , שמיר ושותפיו עשו את 
שלהם למען הרעלת היחסים בין ארה"ב לישראל . משקיפים מן הצד עשויים להבחין 
בתחרות הנמרצת על הבכורה , המתנהלת בימים אלה במפרץ הפרסי בין ארה"ב לאירופה 
המערבית . זוהי בעיקרה תחרות על חסדי הערבים בסביבה רוויית נפט , והיא 
מוצאת את ביטויה המובהק בהזדרזותה של צרפת , לא רק להרים קול נשיאותי בזכות 
פתרון " ערבי " לסכסוך , אלא לשגר במקביל לסעודיה עוצבה רבת יוקרה מלגיון 
הזרים . ( ובמאמר מוסגר : כל עוד תעמוד מרגרט תאצר בראש ממשלת בריטניה , 
צריכה ארצה להיחשב אמריקאית יותר מארה"ב של בוש ובייקר ) . קפמאבינצרפת 
עדיין רואה בעצמה את נושאת הדגל של אירופה המערבית , הגם שכבר לפני איחוד 
גרמניה מימנה זאת את הדגל , בהשקעה ובתחזוקה . ככל שהדבר נוגע למדינאים 
אירופאים מסוגם של גנשר ואנדריאוטי , ההתייצבות הצרפתית האיתנה משני עברי 
הסכסוך היא ההולמת ביותר את דרכי אירופה באזור . ואמנם , אם ארה"ב לא תשכיל 
לסלק את עיראק מקרב המועמדים להנהגת אזור הנפט מה שאומר גיבוש הגמוניה אזורית 
סעודית הנשענת על מצרים עשויה עמידתה של צרפת בתווך לזכות אותה , ובעקבותיה 
את אירופה אסירת התודה , במעמד בכורה . בראיון שנדפס לפני ימים אחדים ב"וול 
סטריט גורנל " , ביטל שמיר את ההזדקקות האמריקאית לערבים : הם חייבים תודה 
לארצות הברית על חילוצן מציפורני הגברתן העיראקי . הצדק היה עמו אילו היתה 
המחויבות לגמול על סיוע בעת מצוקה בעבר מטבע עובר לסוחר בין מדינות . אולם , 
מי כשמיר צריך לדעת כי זוהי אגדת ילדים : ארצות הברית זקוקה לערבים בכלל 
ולסעודיה בפרט כדי שזאת תוסיף לשמור לה אמונים ולא תוקסם מזמירות הפיתוי 
הארופיות . שהרי זה הכלל : כל עוד מוסיפה ארצות הברית לשאוף למלא תפקיד 
של מעצמת על , היא חייבת להיות בעלת המלה הקובעת במה שנוגע להבטחת אספקת 
נפט במחיר שהמשקים המערביים יכולים לעמוד בו . עם המציאות הנגזרת מכאן של 
תחרות אמריקאית - אירופית על חסדיהם של מלכי המדבר , נדרשת ישראל להתמודד : 
עם הנהגה כמו הנוכחית , מלאכתה לא תהיה קלה . 
