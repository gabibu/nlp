ניגוד לגישה המקובלת בריפוי עיניים , הגורסת כי כל מי שנתגלה אצלו קוצר 
או רוחק ראייה נדון להרכיב משקפיים למשך כל ימי חייו , טוענת שיטת בייטס , 
שהיא שיטת ריפוי טבעי , כי בעזרת תרגילים נכונים ניתן לתקן ליקויי ראייה . 
שלומית נצח , שמצב ראייתה הידרדר מגיל 91 ואילך , התוודעה לשיטת הריפוי 
הטבעי , השוללת בתוקף את הטיפול המסורתי . היא שאבה ידע מקריאת ספרים 
ומפגישות עם אנשים כמו לוטה דאוס ומאיר שניידר , שהצליח בכוחות עצמו להתרפא 
ממצב של כמעט עיוורון ואף כתב על כך ספר . נצח למדה את השיטה ויישמה אותה 
הלכה למעשה , בתחילה על עצמה ואחר - כך על חברים ומכרים . בהדרגה התרחב 
חוג הפונים אליה והיא החלה להדריך קבוצות בקייטנות , מתנ"סים ובבתים פרטיים . 
כעבור זמן - מה הוזמנה לסייע לצוות המורות בכיתה לילדים הסובלים מבעיות 
ראייה קשות בבית - הספר יוסף קארו בבאר - שבע . היא עבדה שם שנתיים והגיעה 
אתם להישגים נאותים . נצח אומרת , כי נדרשו לה שנתיים וחצי עד שהגיעה לראייה 
תקינה , מכיוון שעשתה הרבה הפסקות בתרגול ולא היתה במסגרת . שיטתה מבוססת 
על כמה עקרונות פשוטים , כשבבסיסה ההנחה שהמצב הנפשי הוא זה שמשפיע על 
העיניים ועל כושר הראייה . מתח נפשי , מחלות קשות או טראומות , עשויים 
להשפיע לרעה על מצב העיניים ועל כושר הראייה . היום רואה שלומית נצח היטב , 
גם למרחקים ארוכים , ללא משקפיים או עדשות מגע . היא גם מטפלת בשיטה זו 
בהצלחה באנשים הסובלים מליקויי ראייה שונים קטרקט , גלאוקומה ועוד . " לפי 
הגישה הטבעית " , מוסיפה נצח , " כושר הראייה הינו תוצאה של מצב העיניים 
ואין להפריד בין השניים , כשם שאי אפשר להפריד בין כושר גופני ויכולת ריצה . 
בגישה הקונוונציונלית , לעומת זאת , מצב העיניים נחשב לצד הבריאותי וליקויי 
ראייה נחשבים לצד התפקודי ואפילו הקוסמטי " . לעפעוף בעיניים יש תפקיד מרכזי 
בשמירה על ראייה תקינה , אומרת נצח , כיוון שהוא מאפשר מנוחה לעין , מעין 
הרפיה רגעית קצרה . כאשר מעפעפים , משתחררות דמעות שתפקידן לשטוף ולנקות 
את העיניים . מאחר שהעיניים אמורות להיות בתנועה מתמדת , סיכת העין מאפשרת 
תנועה רכה ונינוחה . אפשר להשוות זאת לשימון צירי דלת חלודים . כאשר יש 
ליקוי ראייה , מהפגם הפעוט ביותר ועד למסובך , נמצא כי העיניים אינן עובדות 
בהרפיה מספקת והעפעוף לוקה בחסר או לא קיים בכלל . בעבודתה עם אנשים , 
העפעוף ותנועות העין מהווים אינדיקציה למצב העין . הטיפול , אומרת נצח , 
צריך להיות מותאם לאדם ולאישיותו ולא רק לאבחנה הרפואית . " טיפול בשיפור 
ראייה דורש שילוב של הגוף והנפש . אם אדם משיג שיפור ראייה רק על ידי תרגול 
מכני , הוא צריך להמשיך את התרגילים כל הזמן כדי לשמור את מה שהשיג . עבודה 
המשלבת גם אספקטים נפשיים גורמת לאדם להחזיר לעצמו את האינסטינקטים הטבעיים 
לשימוש נכון בעיניים , ואז אין עוד צורך בתרגילים . אני מלמדת את האדם 
להפעיל את עיניו כפי שעשה בעבר , כשהיתה לו ראייה תקינה " . השיטה הטבעית 
לשיפור הראייה כוללת סדרת תרגילים המבוצעים באוויר הפתוח מול השמש , שלה 
תפקיד חשוב בהחזרת האינסטינקטים הטבעיים . " תרגילי השמש הם חשובים ויעילים " , 
אומרת נצח , " אבל צריך להיזהר , כיוון שחשיפה מרובה יכולה לגרום רפיון 
ובמקרים קיצוניים להתערערות מערכת העצבים " . 
