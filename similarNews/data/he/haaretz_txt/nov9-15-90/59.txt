המתח בין שר החוץ דוד לוי ושר הבינוי אריאל שרון גבר באחרונה , לאחר ששרון 
סירב להאריך את מינויו של צבי סלוצקי , מראשי מחנה לוי , כמנהל מחוז חיפה 
במשרד הבינוי והשיכון . סלוצקי , שהוא חבר מרכז הליכוד , מונה על ידי 
לוי כמנהל - בפועל של מחוז חיפה . כשנכנס שרון למשרד השיכון פורסם מכרז 
לתפקיד . בינתיים פג מינויו של סלוצקי כמנהל - בפועל , ושרון סירב להאריך 
את מינויו . במקומו מינה את סגנו , וילי קרף , שאף הוא מתמודד במכרז , 
שתוצאותיו ייוודעו ב - 82 בחודש זה . העניין עורר את חמתו של לוי , ולפני 
כחודש הוא התפרץ , באירוע חברתי , על אורי שני , יו"ר עמידר ומקורבו של 
שרון . לוי זעם וקרא בקול " אם תגעו בסלוצקי תהיה מלחמת עולם " . האיום 
לא השפיע על שרון . בכירים במחנה לוי , שראו כיצד מתייחס שרון אל סלוצקי , 
הביעו כעס רב על שר החוץ , ש"נטש חלק מנאמני המחנה המכהנים במשרות בכירות 
בחברות השיכון הממשלתיות ובמשרד השיכון " כדבריהם . הם טענו כי מעמדם נמצא 
עתה בסכנה , עקב קירבתם ללוי , וכי שר החוץ עצמו אינו נחלץ להגן עליהם . 
הם אמרו כי בלית ברירה ינסו לגייס תמיכה של חוגים במפלגה נגד הדחות שרון . 
קפמאפרקהשר שרון עומד למנות בקרוב את מקורבו , אהרן גרינשטיין , כיו"ר 
חברת " לורם " , חברה לפיתוח לוד - רמלה . גרינשטיין , המכהן כסגן ראש 
עיריית בני ברק , הוא חבר מרכז הליכוד . באחרונה מינה שרון את חבר מרכז 
הליכוד , חיים באשרי , כסמנכ"ל " לורם " . כן עומד שרון למנות את לימור 
לבנת , חברת מרכז הליכוד ופעילה במחנה שרון , כיו"ר מרכז הבנייה . שרון 
מחפש מועמדים שלו להחליף את נסים אבולוף , מקורבו של לוי , בשני תפקידיו 
יו"ר קרתא ויו"ר החברה לשיקום הרובע היהודי בירושלים . לוחצים על שרון 
למנות את חבר מרכז הליכוד , אילן חדד , כמנכ"ל חברת " ערים " במקום שלמה 
עין - מור שהודח . קפמאפרקסגן השר יגאל ביבי מהמפד"ל אינו מצליח לפי שעה 
לקבל סמכויות מראש הממשלה . חודשיים עברו מאז מונה ביבי כסגן שר ותחומי 
פעולה ממשיים עדיין אין לו , ואפילו לא משרד שבמסגרתו יוכל לפעול . בעבר 
הייתה הבנה עם ראש הממשלה שיכהן כסגן שר במשרדו אך בפועל יתפקד כסגן שר העבודה 
והרווחה . העניין לא יצא אל הפועל , ולפיכך , זעם השבוע ביבי , לאחר 
שנודע לו שאגודת ישראל תקבל שני סגני שרים במשרד העבודה והרווחה , וכי לו 
לא נמצא מקום במשרד זה . סיעת המפד"ל תבעה שלשום מראש הממשלה למצוא תפקיד 
לביבי באחד המשרדים העבודה , התעשייה או הביטחון . אולם שר התעשיה והמסחר 
משה נסים , שהיה שותף בצוות המו"ם עם אגו"י והמפלגות הדתיות , אינו מעוניין 
בסגן שר במשרדו , וגם ארנס אינו מתלהב יותר מדי להצעה כזו . עד שיזכה ביבי 
במשרה שתיראה לו הודיעה המפד"ל לשמיר כי נציגה בוועדת הכספים , ח"ך ביבי , 
לא יתמוך במתן משרת יו"ר הועדה לאגו"י וללא קולו יתקשה הליכוד בהשגת רוב 
בוועדה להחלפת היו"ר . נוכח המצב , הציעו אתמול בכירים בליכוד להצמיד את 
סגן השר ביבי אל עמיתו אפרים גור , כך שאם לשניהם אין הרבה סמכויות , אולי 
יוכלו להסתובב יחד ולחסוך איזה " וולבו " ולשכה . קפמאפרקבתום ישיבה סוערת , 
החליטה השבוע הנהלת סיעת הליכוד לצרף את הח"ך החדש , חיים קופמן , לוועדת 
הכספים . ח"ך ראובן ריבלין , שהתמודד על התפקיד , ביקש לפחות להתמנות 
כחבר בוועדת חוץ וביטחון , בעקבות פינוי מקום לסיעה בוועדה זו בשל פרישתו 
של הח"ך לשעבר זלמן שובל , אך הסיעה החליטה לדחות את ההחלטה בעניין . ח"כים 
אחדים טענו בהנהלת הסיעה כי ריבלין פסול כחבר בוועדת חוץ וביטחון מפני שלא 
השתתף השבוע בהצבעה במליאת הכנסת על הסרת חסינותו של ח"ך מוחמד מיעארי . 
ח"ך צחי הנגבי טען כי ריבלין אינו ראוי לפרס על התנהגותו המחפירה , שבה 
הכשיר את אש"ף בכנסת . ריבלין אמר אתמול כי להנהלת הסיעה אין כל זכות לשמש 
כוועדת משמעת לגביו . הוא טען כי יו"ר הסיעה ח"ך שרה דורון הכחישה באוזניו 
את הטענה כי אי מינויו לוועדת חוץ וביטחון הוא עונש פוליטי . ריבלין האשים 
" ח"כים ירושלמים ( קרי : הנגבי , קורפו , ויהושע מצא ) המנצלים את 
מעמדם בהנהלת הסיעה , כדי למנוע כל אפשרות שיכהן בחבר בוועדת חוץ וביטחון . 
ריבלין אמר כי על פי סיכום שנערך עימו השבוע יצטרפו הח " כים קופמן ויהודה 
פרח לוועדת הכספים , ואילו הוא יצורף לוועדת חוץ וביטחון , אך " חבריו " 
מצאו ברגע האחרון סיבה להפר את הסיכום . בינתיים , ריבלין נשאר ממלא - 
מקום בוועדת הכספים . הבעייה היא שיו"ר ועדת הכנסת ח"ך קורפו הודיע כי הוא 
מתכוון לבטל את תארי " ממלאי המקום " בוועדות , וריבלין עלול למצוא עצמו 
לא רק מחוץ לוועדת חוץ וביטחון , אלא , גם לא כממלא - מקום חבר קבוע בוועדת 
הכספים . קפמאפרקהרצון לחסוך בהוצאות לדיור במשרדי הממשלה גרם למחלוקת קשה 
בין משרדי שבה מעורבים משרדי התעשיה והמסחר , איכות הסביבה והאוצר . תוכנית 
האוצר היתה שמשרד התעשייה יפנה את המשרדים שהוא מחזיק ב"בניין דוד " ברחוב 
קרן היסוד בירושלים ויעבירם למיבנה אחר סמוך ולבניין הראשי של המשרד . לבניין 
דוד אמורים היו לעבור משרדי איכות הסביבה . במשרד לאיכות הסביבה לא התלהבו 
יתר על המידה מהמבנה המוצע להם , אך בלית ברירה ניאותו לשקול את העניין 
בחיוב . אולם בישיבה שהתקיימה השבוע בהשתתפות מנכ"ל משרד התעשיה והמסחר 
צבי קורן , מנכ"ל משרד איכות הסביבה ד"ר אורי מרינוב , סגן החשב הכללי 
והאחראי על הדיור , נתן רטנר , ונציגי אגף התקציבים באוצר , הודיעו נציגי 
תמ"ס כי אין להם משאבים לבצע את מעבר משרדיהם מבניין אחד למישנהו . בישיבה 
הוחלט כי המשרד לאיכות הסביבה ישלם למשרד התעשייה והמשרד חצי מיליון ש"ח 
עבור מרכזיית הטלפונים של תמ"ס שתועבר יחד עם המבנה לרשות המשרד לאיכות הסביבה . 
מרינוב זעם על ההחלטה , ובמשרד לאיכות הסביבה טענו כי לא ימלאו אותה . 
אגף החשב הכללי באוצר תומך בעמדת המשרד לאיכות הסביבה ואילו באגף התקציבים 
באוצר מצדדים בעמדה ההפוכה . במשרד לאיכות הסביבה התלוצצו השבוע והציעו 
לתמ"ס להעביר את המרכזייה לבניין החדש , " ואנו כבר נוכל להסתדר בכוחות 
עצמנו " . קפמאפרק הפרסומים על אודות המתיחות הרבה ביחסים שבין הנהלת בנק 
ישראל וציבור העובדים מדאיגים את הנגיד ועוזריו . מצב בלתי תקין זה ביחסי 
העבודה מקרין גם על היחסים בדרגים הבכירים של הבנק . מבקרי ההנהלה מבין 
העובדים טוענים כי אין מורגשת יד של צוות מכוון . חברי ההנהלה , לטענת 
המבקרים , משחקים " ראש קטן " , כל אחד לעצמו . עכשיו כשפרץ במלוא עוצמתו 
הסכסוך עם העובדים עומדים רוב חברי ההנהלה מן הצד ואינם מתערבים , טוענים 
העובדים . ובינתיים ממשיך ועד העובדים להמטיר על חבריו חוזרים המופנים נגד 
ההנהלה . בחוזר שהופץ לפני ימים מספר בין כל עובדי הבנק נאמר , בין השאר , 
כי ב"מפעל סולתם שיסתה ההנהלה כלבים בעובדים , וכאן היא משסה קבוצות עובדים 
אחת בשנייה . בסולתם ראש המפעל קיבל על עצמו אחריות למחדלים שהם פחותים 
מהעוולות הניהוליות שמבצעת הנהלת הבנק . " גדעון שור , מנהל מחלקת ההסברה 
בבנק , אמר בתגובה : " כל חברי ההנהלה מאוחדים בדיעה , שהוועד גורם נזק 
לבנק . לדבריו " הוועד העז , בצורה חמורה ובלתי חוקית , " להוליך באף " 
את כל עובדי בנק ישראל ולגרום השבתה פראית של הבנק על רקע חשד לעבירה פלילת 
ועבירה משמעית פנימית חמורה של אחד העובדים שבגינה הוגשה תלונה למשטרה " . 
קפמאפרקלמרות שיחסי החוץ של ישראל אינם כעת בשיא פריחתם , פנה משרד ראש 
הממשלה לוועדת הכספים לקבל תוספת תקציבית של 3 . 1 מיליון ש"ח בגין אירוח 
ראשי מדינה בארץ . סוכם שהסכום יועבר מהרזרווה הכללית למשרד ראש הממשלה , 
אך חברים בוועדה תמהו : האם בראשית שנת התקציב לא חזו ביקורים של ראשי 
מדינות , או האם התקציב שהוקצה לכך כבר אזל ? 
