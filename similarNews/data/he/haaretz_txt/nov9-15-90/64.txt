הוועד הפועל של מכון התקנים בישראל אישר אתמול כללים חדשים להכנת תקנים ישראליים , 
מתוך מטרה שיקלו על הסחר עם אירופה ויסייעו לתעשיית היצוא הישראלית . הכללים 
יגבילו את האפשרות להשתמש בתקינה כבמכשיר הגנה על התוצרת המקומית מפני היבוא 
בהתאם למדיניות החדשה שהנהיג משרד התעשייה והמסחר . יתר על כן , ל"הארץ " 
נודע כי במסגרת אימוץ המדיניות החדשה הורה יו"ר מכון התקנים , צבי אלון , 
למנכ"ל המכון , אלי הדר , לדווח לו על כל ניסיון מצד אחת מוועדות התקינה 
לעשות שימוש בתקינה כבמחסום להגנה על התוצרת המקומית . השינויים בכללים נעשו 
במסגרת פעולות שונות שנוקט מכון התקנים לצורך התאמת התקינה הישראלית לתקינה 
האירופית , לקראת איחודה הכלכלי של אירופה ב2991 . כללים אלה גם יאפשרו 
למכון לבדוק את מערך ועדות התקינה בישראל במקביל למערך ועדות תקינה בין - 
לאומיות , ולהגביר את מעורבותו בהשוואת תקנים ישראלים לתקנים הבין - לאומיים . 
במכון התקנים מאמינים שתהליך זה יהיה לטובת היצרנים והצרכנים כאחד . באחרונה , 
לנוכח המאמצים לסיים את הליכי התקינה לקראת 2991 , פועל מכון התקנים לזירוז 
הליכי התקינה . בכוונת מנהליו לקצר הליכים באמצעות העברת הדיונים בתקינה 
המוצעת מוועדת התקינה המרכזית לוועדות מומחים , שבהן יהיו נציגים ליצרנים , 
לצרכנים ולממשלה . זאת , להבדיל מוועדות התקינה הרגילות , שבהן יש נציגות 
גם ליבואנים . 
