שוק הנדל"ן משותק מאז נודעה החלטת מינהל מקרקעי ישראל להציף את השוק בקרקעות , 
במטרה להביא להפחתה של המחירים בכ%05 . עסקות רבות שעמדו להתבצע מתעכבות , 
והדיונים על עסקות חדשות מתקיימים בעצלתיים . הכל מנסים להעריך את ההשלכות 
שיהיו לצעדי המינהל על מחירי הקרקע והנדל"ן . בעלי קרקעות ומבנים בשלבי בנייה 
שונים טוענים כי להחלטת המינהל לא תהיה השפעה במקומות כמו תל - אביב וסביבתה 
שם אין למינהל מלאי גדול של קרקע . עם זאת , גורמים אחרים מעריכים שהמחירים 
יושפעו מצעד זה גם באזורים כמו תל - אביב . צעדי המינהל יכולים לגרום לכך 
שבעלי דירות בתל - אביב יעדיפו למכור את דירותיהם בעיר ולבנות בעצמם על קרקע 
מוזלת שירכשו מהמינהל , והדבר יביא להפחתת מחירים גם באזורים שבהם אין למינהל 
קרקעות . גם הנטייה לשחרר לבנייה קרקעות חקלאיות באזורים שונים בארץ תשפיע 
כנראה על המחירים . גורמים שונים שרכשו קרקעות ממינהל מקרקעי ישראל בתקופה 
האחרונה במחירים מלאים החלו לדרוש כעת לפצותם עקב ההחלטה להפחית את מחירי 
הקרקע . דורשי הפיצוי הם יזמים וחברות בנייה , וכן גורמים פרטיים שחכרו 
קרקעות במסגרת תוכניות בנה ביתך . במינהל מקרקעי ישראל הוקם צוות שהחל לבדוק 
את הנושא . מנהל המינהל , גדעון ויתקון , אמר כי ההחלטות בעניין יתקבלו 
תוך זמן קצר . הוא הוסיף : " ההחלטה להוזיל את הקרקע היתה קלה לעומת ההחלטה 
הצפויה כעת בקשר לטיפול בפניות בעלי הקרקע לפצותם " . קפידביניזמים מציינים 
כי המצב שנוצר לא ישפיע באופן מהותי , מאחר שמחירי הקרקע כבר עלו בחודשים 
האחרונים בעשרות אחוזים במקומות שונים בארץ , כך שההחלטה של המינהל תשפיע 
רק באופן מוגבל על מחירי השוק . מי שייפגעו בעיקר מההחלטה הם אלה שביצעו 
עסקות לאחרונה כאשר מחירי הקרקע היו בשיא . היזמים גם מתקשים להעריך את השלכות 
החלטת המינהל לא לפרסם יותר מכרזים עם מחירי מינימום על מחירי הקרקע . לאחר 
ישיבת מועצת מינהל מקרקעי ישראל , מסר ויתקון , כי המכרזים העתידיים יהיו 
כולם בלא לנקוב מחיר מינימום . ויתקון הסביר שהיתה זו החלטת מועצת המינהל 
להציף בקרקעות את שוק הנדל"ן במסגרת המדיניות להביא להפחתת מחירים . עם זאת 
אמר מנהל מינהל מקרקעי ישראל כי הוא לא יכול להעריך איזה השפעה תהיה להצפה 
בקרקעות על שוק הנדל"ן . 
