שיבושים צפויים מהיום באספקת המים , בעיקר למגזר העירוני , לנוכח כוונתה 
של חברת החשמל לנתק את זרם החשמל למוביל המים הארצי ולמתקני שאיבה של חברת 
מקורות . חברת החשמל החליטה על ניתוק הזרם בעקבות חוב של מקורות לחודשים 
ספטמבר ואוקטובר , המגיע ל14 מיליון ש"ח . חברת החשמל התכוונה להתחיל בניתוק 
הזרם ב1 בנובמבר , אך החליטה לתת ארכה של 01 ימים למקורות לפירעון החוב . 
שר האנרגיה יובל נאמן ניסה בשבוע שעבר להביא לחיסול החוב לחברת החשמל ולמנוע 
בכך שיבושים באספקת המים , אך לשווא . דובר מקורות אישר אמש שהחברה קיבלה 
הודעה מחברת החשמל על ניתוק הזרם למוביל הארצי ולמתקני שאיבה . לדבריו , 
למקורות גירעון מצטבר שבגללו אין באפשרותה לפרוע חובות . הוא האשים את 
משרד האוצר בעיכוב העברת 08 מיליון ש"ח למקורות כסובסידיה לשנת 09 וכתשלום 
על מפעלי מים שהחברה הקימה השנה . בכירים במקורות האשימו את משרד האוצר כי 
" הפך את החברה לבת ערובה " , שכן אי - העברת הכספים מקורה בדרישת האוצר 
לייקר את מחירי המים . ניתוק הזרם למתקני מים של מקורות יפגע פחות בחקלאים , 
הודות לגשמים שירדו ביומיים האחרונים . הגשמים , שהיו בכמויות משמעותיות 
בעיקר בצפון , הביאו לצמצום בהיקף ההשקיה . יו"ר ועדת המים של הכנסת , 
ח"ך עדנה סולודר ( מערך ) , הגישה הצעה דחופה לסדר היום במליאת הכנסת 
בנושא חובה של חברת מקורות לחברת החשמל . ח"ך סולודר האשימה את משרד האוצר 
שהפך את חברת מקורות לבת ערובה להעלאת מחירי המים , וזאת נוכח האיומים של 
חברת החשמל להפסיק מהיום את אספקת החשמל למקורות בגין חובותיה . ח"ך סולודר 
אומרת כי העלאת מחירי המים , לא תוכל לספק את המימון לתפעול מקורות הן 
לטיפול השוטף , וגם לפיתוח מקורות מים אלטרנטיוויים . יו"ר ועדת הכלכלה , 
ח"ך שושנה ארבלי אלמוזלינו ( מערך ) , שיגרה ביום ו מברק דחוף אל מנכ"ל 
חברת החשמל יצחק חופי , וביקשה לדחות בשבוע ימים את ביצוע החלטתה של החברה , 
בדבר הפסקת אספקת החשמל למוביל הארצי . ארבלי כתבה כי " עם כל הבנתי לצדקת 
התביעה של חברת החשמל , שעל מקורות לשלם את החוב המצטבר , אין להעניש את 
צרכני המים ולגרום נזקים למשק , על - ידי הפסקת ההזרמה " . היא הוסיפה כי 
בדעתה לזמן באופן דחוף את ועדת הכלכלה לדיון בנושא שבו ישתתפו כל הגורמים 
שבידם למצוא פתרון למצוקה הכספית של מקורות , ולאפשר על - ידי כך את תפעולה 
התקין של החברה , ותשלום חובותיה לחברת החשמל . 
