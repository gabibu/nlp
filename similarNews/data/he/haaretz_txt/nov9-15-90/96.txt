ארגון סוכני הגז , באמצעות משרד עורכי - הדין מנוסביץ את גוטפריד , פנה 
אתמול לבית - המשפט המחוזי בתביעה נגד משרד האנרגיה . הארגון ביקש מבית - 
המשפט קבלת פסק - דין הצהרתי , לפיו יש תוקף להסדר פשרה של בג"ץ במחלוקת 
שהיתה בינם לבין מינהל הדלק . ההסדר , מיום 98 . 3 . 41 , קבע כי כל עוד 
יהיה הפיקוח על המחירים במשק הגז בתוקף , יהיה מינהל הדלק חייב להתערב בקביעת 
גובה העמלות של סוכני הגז . הפיקוח על המחירים במשק הגז הוחזר ב09 . 6 . 
1 , ואולם מאז סירב מינהל הדלק להתערב בקביעת גובה העמלות . היועץ המשפטי 
של משרד האנרגיה , זאב אפיק , טען כי המינהל אינו חייב להתערב בנעשה , 
וכי קביעת גובה העמלות נתון בלעדית למשא - ומתן בין חברות הגז לסוכנים . 
כתוצאה מכך נכנסו הסוכנים למשא - ומתן עם חברות הגז , ובכל חברה הושג הסדר 
שונה . ההסדרים עם החברות לא סיפקו את הסוכנים , שטענו כי עדכוני העמלות 
אינם מכסים את הוצאותיהם בפועל , וכי יש מקום לעדכונים נוספים . חברות 
הגז טוענות , לעומת זאת , כי הפיקוח על המחירים אינו מאפשר להן להגדיל 
במקביל את עמלותיהן . הפנייה לבית - המשפט אתמול נעשה על רקע התפתחויות אלה . 
יו"ר ארגון הסוכנים בפזגז , מאיר מוסקוביץ , קרא להתערבות מיידית של משרד 
האנרגיה בנושא , ולעדכון מחירי הגז לחברות הגז . לחילופין , מציע מוסקוביץ , 
יש לבטל מיד את הפיקוח על מחירי הגז , שכן רק כך יעודכנו עמלות הסוכנים . 
