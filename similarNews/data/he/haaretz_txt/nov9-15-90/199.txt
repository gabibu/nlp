בון ( מיוחד ל"הארץ " ) . נשיא בריה"ם , מיכאיל גורבצוב , סיים אמש בבון 
ביקור בן יומיים , שבמהלכו נחתם הסכם אי - התקפה בין ארצו לבין גרמניה . 
ההסכם מסדיר את היחסים בין שתי המדינות בשורה ארוכה של תחומים , והוא הוגדר 
על ידי משקיפים כמסמך היסטורי , הקושר את גורלן של בריה"ם וגרמניה לתקופה 
ארוכה . ההסכם , לתקופה של 02 שנה , כולל התחייבות שנציגים בכירים של בריה"ם 
וגרמניה ייפגשו לעתים תכופות כדי לתאם את המדיניות של שתי הארצות . כך למשל , 
ייפגשו ראשי הממשלות לפחות פעם אחת בשנה , ושרי החוץ לפחות פעמיים בשנה . 
על פי ההסכם יפעלו בריה"ם וגרמניה בשיתוף פעולה הדוק בתחומי הכלכלה , התחבורה , 
איכות הסביבה , חילופי התרבות ועוד . גרמניה הביעה נכונות להעמיד לרשות 
בריה"ם סיוע כלכלי וטכני נרחב , שהיקפו המדויק טרם נקבע . ללא קשר לכך תעמוד 
גרמניה בהתחייבות קודמת לממן את פינוי הכוחות הסובייטיים ממזרח - גרמניה 
ולבנות דיור חליפי ל004 אלף החיילים שישובו לבריה"ם . ההתחייבות הכספית 
בתחום הזה בלבד מוערכת בכ02 מיליארד מארק . ביקורו של גורבצוב בגרמניה התנהל 
באווירה לבבית ביותר , וניתן בו ביטוי בולט לסיפוק מכך שהמנהיג הסובייטי 
תמך בצורה פעילה באיחוד גרמניה . הדגשה לכך היתה אתמול כאשר שר החוץ , אדוארד 
שוורדנאדזה , התלווה אל עמיתו הגרמני , האנס - דיטריך גנשר , בביקור בעיר 
האלה ( בשטח מזרח - גרמניה לשעבר ) . האלה היא עיר הולדתו של גנשר , 
ולאחרונה הוא נוהג להביא אליה מבקרים ממדינות שונות . גורבצוב מצדו ביקר 
את קוהל בביתו באוגרסהיים , עיירה בחבל פאלץ . בסיור משותף בעיר שפאייר 
התערב גורבצוב בהמון , ואלפים הריעו לו בקריאה " גורבי , גורבי " . בבון 
נמנעו המארחים הגרמניים מלהפגיש את גורבצוב עם הקהל הרחב מחשש לביטחונו של 
המנהיג הסובייטי . במהלך הביקור הכריז גורבצוב , כי סיוע לארצו הוא השקעה 
טובה ומועילה , הפותחת הזדמנויות גדולות . הוא ציין , שבריה"ם נותרה מעצמת 
על המציעה אפשרויות אדירות למי שמשתפים אתה פעולה . קוהל מצדו אמר , שארצו 
תסייע למוסקווה בתהליך הבנייה מחדש , ותפעל אצל בעלות בריתה כדי שגם הן 
יעזרו בשיקומה של בריה"ם . 
