בצה"ל הוחלט להכריז על חייל צה"ל אילן סעדון כעל חלל צה"ל , לאחר שנחשב 
נעדר מאז נחטף בחודש מאי אשתקד על ידי מחבלים . גופתו של סעדון לא נמצאה 
עד היום . אמש הגיעו נציגי צה"ל לבית המשפחה באשקלון . ורדה פומרנץ ראש 
מחלקת נפגעים בצה"ל מסרה את ההחלטה לאימו של אילן סעדון זילברט סעדון . 
האם קיבלה את ההחלטה בתדהמה . מקורות בכירים בצה"ל מסרו אמש כי ההחלטה לשנות 
את הסטטוס לגביו מנעדר לחלל , באה בעקבות דיונים רבים שנערכו באגף כח אדם 
בצה"ל בראשותו של האלוף רן גורן . על פי קריטריונים ברבנות הצבאית ועל פי 
המלצה של הרב הצבאי הראשי האלוף גד נבון , גובשה ההחלטה להכריז על סעדון 
כחלל ועתה ניתן יהיה להקים לו מצבה . כבר לפני שנה לערך הומלץ למשפחתו של 
החייל להסכים להכריז עליו כחלל , אך האם ובני המשפחה האחרים התנגדו בכל 
תוקף לשינוי הסטטוס . הם לחצו על הצבא להמשיך בחיפושים שהתחדשו מידי פעם , 
אך עד היום לא נמצאה הגופה . קפידבינאילן סעדון היה בן 81 וחצי . הוא נחטף 
על ידי שני מחבלים מחמוד נאצר ומחמוד מבחוח . הוא יצא מבסיסו במאי אשתקד 
והיה אמור להגיע לביתו באשקלון . יחד עמו יצא חברו ליחידה , יורם אמרוסי . 
שני החיילים יצאו מאזור לטרון ונסעו בטרמף במכונית מסוג פורד פייסטה שנהג 
בה קצין צה"ל בדרגת סרן . הקצין אמר לשני החיילים כי הוא מגיע לגדרה ולפיכך 
נסעו עימו עד צומת מסמיה . בצומת מסמיה עמדו אמרוסי וסעדון בתחנת הסעה לחיילים 
לכיוון אשקלון . כעבור מחצית השעה הגיע למקום מכונית סוברו בצבע בז , מודל 
98 ובתוכה ישבו שני אנשים חובשי כיפות . אחד מהם עם זקן , כשהם לבושים 
בגדים של חרדים ( השניים היו שני המחבלים הרוצחים ) . שני המחבלים שאלו 
את החיילים לאן הם רוצים להגיע והחיילים ענו לאשקלון . אך הם הודיעו לחיילים 
כי הם יכולים לקחת רק חייל אחד בגלל שיש להם ציוד במושב האחורי . לאור זאת 
איפשר אמרוסי לסעדון לעלות לרכב וסעדון התיישב במושב האחורי . קפידבינכעבור 
001 מטר של נסיעה הסתובב מחמוד נאצר לעבר סעדון וירה שני כדורים בראשו ובחזהו 
מאקדח . על פי גירסת החוקרים , נטלו שני הרוצחים את נשקו של סעדון ואת 
חפציו וקברו אותם במקום מסתור . שני הרוצחים חזרו לרצועה והודיעו לאיש הקשר 
שלהם מוחמד שרתחה , כי ביצעו את המשימה והרגו את שני החיילים . חודש וחצי 
לפני כן רצחו השניים את החייל אבי סספורטס , שגופתו נמצאה כעבור מספר חודשים . 
שני המחבלים הרוצחים התחבאו לאחר הרצח בשכונת דרג בעזה ולאחר שטבעת החיפושים 
התהדקה סביבם , ברחו ללוב דרך מצרים . כוחות הביטחון פתחו בחיפושים נרחבים 
אחר אילן סעדון . החיפושים התרכזו בכל הארץ , בעיקר באזור הדרום אך לא 
נמצא דבר . גם בחודשים האחרונים נערכו חיפושים על פי החלטת ראש אכ"א . 
במקביל עצרו כוחות הביטחון את מנהיג תנועת החמאס השייח אחמד יאסין וכן עשרות 
פעילים בתנועת החמאס וביניהם מחמוד יוסוף חסן שרתחה , אשר הפעיל את רוצחי 
סספורטס וסעדון . לבית המשפט בעזה הוגש כתב אישום נגד שרתחה על כך שהפעיל 
את שני המחבלים , אך למעשה כל נסיונות כוחות הביטחון לדובב את שרתחה , 
או את השייח יאסין שיגלו היכן הגופה , עלו עד כה בתוהו . השייח אחמד יאסין 
אמר בראיון ל"הארץ " לפני כשנה , כי הוא לא יודע היכן נמצא סעדון ואילו 
ידע היה מספר זאת לחוקרים . בחודשים האחרונים הופצו ידיעות על ידי גורמים 
עוינים , כי החייל סעדון נמצא בלבנון , אך מקורות ביטחוניים דחו את כל 
ההודעות . עתה , לאחר שמוצו כל האפשרויות של החיפושים , הוחלט להכריז 
על סעדון כחלל . 
