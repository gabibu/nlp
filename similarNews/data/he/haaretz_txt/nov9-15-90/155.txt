בליכוד ובקרב הסיעות הדתיות בקואליציה שוררת התנגדות למינויו של ח"ך אריאל 
ויינשטיין ( ליכוד ) כסגן שר , תמורת מסירת משרת מ"ם יו"ר ועדת הכספים 
לח"ך שמואל הלפרט מאגודת ישראל . הצעה זו הוגשה לוויינשטיין בשבוע שעבר 
על ידי נציגי אגו"י . גורמים בכירים בליכוד , ובכללם שרים בממשלה , אמרו 
כי אין לוותר על עמדה חשובה זו של מ"ם יו"ר ועדת הכספים , במיוחד שעה שאגו"י 
תקבל את משרת יו"ר הוועדה . גם שר התעשייה והמסחר משה נסים , שוויינשטיין 
נחשב כמקורבו , לא התלהב מההצעה . עם זאת , במו"ם עם אגו"י , הבטיח נסים 
להלפרט כי ייעשה ניסיון לתת לו השפעה בוועדת הכספים . עוד ציינו בליכוד כי 
לא ייתכן להעניק לאגו"י ארבעה מושבים בוועדת הכספים . כיום מכהנים בוועדה 
זו הח"כים מנחם פרוש ( על חשבון מכסת מושבי המערך ) וח"ך אברהם ורדיגר . 
לאחר חתימת ההסכם הקואליציוני יצורף אליה כיו"ר ח"ך משה זאב פלדמן מאגו"י , 
ועל פי ההצעה שנדונה עם ויינשטיין גם ח"ך הלפרט יצטרף לוועדה . חוגים אחרים 
בליכוד מסרו כי " כל ההצעה אינה רצינית ולא תצא אל הפועל " . חוגים במפד"ל 
אמרו אמש כי לא ייתכן שוויינשטיין ימונה כסגן שר , בטרם יימצאו סמכויות 
הולמות לנציג המפלגה ח"ך יגאל ביבי , המכהן בלא סמכויות נרחבות . לביבי 
הובטחה משרת סגן שר העבודה והרווחה , ואולם , באחרונה הבטיח הליכוד שתי 
משרות של סגן שר העבודה לנציגי אגו"י . ח " ך ויינשטיין אמר בתגובה כי " עובדת 
ההתנגדות בליכוד ובין שרי הליכוד ידועה היטב . היו פניות אלי , ולפיהן 
אין מקום שהליכוד לא יחזיק בעמדת מ"ם יו"ר ועדת הכספים , בעת שנציגי המפלגה 
מכהנים כשרים כלכליים בממשלה " . 
