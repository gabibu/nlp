החשוד ברצח הרב מאיר כהנא טופל בתרופה נגד דיכאון , הגורמת לפרצי אלימות 
ולהתנהגות התאבדותית . על כך דיווח העיתון " ניו יורק טיימס " . בידיעה , 
המסתמכת על מידע שמסרו גורמים החוקרים את הרצח , נאמר כי קרובי משפחתו 
סיפרו כי אל - סעיד נוסייר סבל מדיכאון כרוני ובמסגרת טיפול פסיכיאטרי נטל 
תרופה בשם " פרוזאק " , שהשימוש בה נפוץ מאוד בארה"ב לטיפול בחולים הסובלים 
מדיכאון . חוגים רפואיים מכנים את התרופה " סם הפלא של שנות ה09 " . באחרונה 
העלו מחקרים כי אחדים מהמטופלים בתרופה נחשפו לתוצאות לוואי וגילו התנהגות 
אלימה ונטייה להתאבדות . העיתון מגלה כי נגד יצרני התרופה הוגשו באחרונה 
תביעות משפטיות מצד חולים , הטוענים כי היא מעוררת פרצי אלימות ומגבירה 
את דיכאונם . במאמר שפורסם אשתקד בכתב - עת רפואי בארה"ב , קובעים שני 
חוקרים מבית הספר לרפואה של אוניברסיטת הארווארד , כי % 8 מהחולים הנוטלים 
דרך - קבע תרופה זו הם בדרגת סיכון גבוהה להתקפות טירוף ואלימות ולהתנהגות 
התאבדותית אובססיווית . חרף ממצאים אלה , ממשיכים רופאים להשתמש בתרופה 
זו ודוחים את תוצאות המחקרים . פקיד בכיר בסוכנות הפדראלית לתרופות אמר לעיתון 
כי עד היום אין הוכחות שהתרופה אכן גורמת לפרצי אלימות ולהתנהגות התאבדותית . 
קפידבינהעיתון " ניו יורק טיימס " מוסר עוד כי בספטמבר 6891 אירעה לנוסייר 
תאונת עבודה , וכתוצאה מהלם אלקטרוני שגרם לכווייה חמורה בידו , סבל מליקוי 
בתפקוד רגלו השמאלית . בשבוע שעבר לקח נוסייר חופשה של חמישה ימים מעבודתו . 
הוא משמש טכנאי של מזגני אוויר במפעל השייך לעיריית ניו יורק . מנהל העבודה 
מלקולם רייך הגדיר את נוסייר כאיש בודד , דתי מאוד . " הוא לא הקשיב למוסיקה , 
הקפיד להתפלל פעמיים ביום ובהפסקות נהג לעיין בספר הקוראן . לעתים שוחח 
עם העובדים בנושאים דתיים " . רייך סיפר כי נוסייר קרא בשקידה עיתונים ועקב 
בערנות אחר האירועים במזרח התיכון . כאשר פורסם ספרו של אוסטרובסקי על המוסד , 
מיהר נוסייר לרכשו . בביתו של נוסייר נמצאו ערימות של גזרי עיתונים ומגזינים 
שדנו בנושאים מזרח - תיכוניים . צוות החקירה העלה השערה כי נוסייר , שסיים 
לימודי הנדסה באוניברסיטת הילוואן שבמצרים , התקשה למצוא עבודה בניו יורק 
וחש שאינו מממש את כישוריו . מקורות במשטרת ניו יורק מסרו כי הצליחו לזהות 
את המספר הסידורי של האקדח שבו ירה נוסייר בכהנא . הוא מחק את המספר הסידורי 
לפני הרצח . 
