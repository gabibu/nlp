רומא ( רויטר ) . רשויות הכדורגל באיטליה יחקרו דיווח , לפיו הפחיד חלוץ 
נבחרת איטליה סאלוואטורה סקילאצי שחקן יריב תוך שהוא מאיים לירות בו . " אתה 
מחוסל . אני אירה בך " , צעק על פי ההאשמה סקילאצי לעבר פאביו פולי במנהרת 
השחקנים המובילה לחדרי ההלבשה , אחרי שפולי סטר בפניו בסיום משחק הליגה 
שהיה בין יובנטוס לבולוניה ביום ראשון . פולי האשים את השחקן הסיציליאני , 
מלך שערי המונדיאל האחרון , בנפילה אקרובטית מבויימת ברחבת ה - 61 במחצית 
השניה של המשחק . בעקבות כדור 11 המטרים , אותו ניצל כהלכה רוברטו באגו , 
ניצחה יובנטוס 10 . פולי אמר לכתבים כי הוא מודאג ומצטער על התנהגותו . 
" ייתכן כי סקילאצי היה חייב להגיב בסטירה , ואולי אפילו באגרוף . אבל 
מעולם לא ציפיתי לרישעות כזו ולמלים נוראיות " , אמר פולי . התאחדות הכדורגל 
האיטלקית מסרה כי ועדת המשמעת , שתתכנס מחר במילאנו , לא תהיה מוכנה לדון 
השבוע בפרטי התקרית . 
