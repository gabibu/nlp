( ע ) . כנס זיכרון ומחאה במלאת 25 שנה למאורעות ליל הבדולח בגרמניה , 
התקיים אתמול , באולם חיים ויצמן בירושלים . בכנס הודלקו 41 נרות זכרון 
לזכר הקורבנות ושריפת בתי הכנסת והתקיימה דומיה ממושכת , כאות מחאה לפשע 
הגרמני הממלכתי ולשתיקת מדינות העולם . מארגני הכנס הוועד הציבורי למורשת 
השואה והגבורה בשיתוף עם ארגון ברית ראשונים , ראו עניין מיוחד באיזכור 
אירועי ליל הבדולח נוכח איחוד גרמניה ונפילת החומה . יו"ר הנהלת הסוכנות 
שמחה דיניץ אמור היה להשתתף באירוע , אולם בגלל שהותו בחו"ל הוקראו דבריו 
מפי נציג הסוכנות מרדכי גלעד : " ממש מול עינינו הולך ומתגשם היום החזון 
של תחילת חיסול הגלויות " אומר דיניץ . " אין לי ספק שבעתיד הלא רחוק 
יבואו המונים מבריה"ם , אתיופיה , מדינות אמריקה הלטינית ואפילו מארה"ב , 
ובטוחני שעם כניסתנו למאה הבאה תהיה מדינת ישראל מדינת רוב רובו של העם 
היהודי . אני קורא להמוני בני עמנו בתפוצות הגולה לסייע בקליטת העולים , 
אבל מעל הכל לבוא ולהצטרף אלינו בבנייה , לביסוסה וחיזוקה של מדינת ישראל . 
זו התשובה הבלעדית לעשרות אלפי הקהילות היהודיות באירופיה , שחורבנן החל 
באותו ליל הבדולח ב9 לנובמבר 8391 " . בכנס נמתחה ביקורת כלפי גרמניה החדשה , 
שלא אזכרה את אירועי השואה ולא מנעה מתן סיוע צבאי לאוייבי ישראל . " הגרמני 
הממוצע משוכנע , כי פיצה את היהודים מזמן בכספים מפרי עמלו ולא מגזל הרכוש 
היהודי . ללא נקיפות מצפון וללא מורא של ציבור , גורפים בנקאים ותעשיינים 
הון מאספקת נשק השמדה וגז הכחדה נגד העם היהודי הפעם במזרח התיכון " נאמר 
בהודעה מטעם מארגני הכנס . 
