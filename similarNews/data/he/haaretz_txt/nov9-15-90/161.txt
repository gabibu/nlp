היום , לראשונה מזה 93 שנה , ילכו אזרחי גואטמאלה לקלפיות בבחירות שייאפשרו 
העברה אזרחית מלאה של הנשיאות . אולם במקום חגיגה של דמוקרטיה , אופיינה 
המערכה באירועים אלימים רבים . בשלושת חודשי מערכת הבחירות נרצחו 41 מדינאים 
וראשי מפלגות . עד כה לא נעצר ולו חשוד אחד במעשים הללו . שום ארגון או 
קבוצה לא נטלו את האחריות לכך . אין ספק כי העומדים מאחורי גל האלימות ביקשו 
לערער את הדמוקרטיה הצעירה . הצבא מאשים בכך את לוחמי הגרילה השמאלניים , 
ואילו הנשיא ויניציו סרזו טוען כי קבוצות בימין הקיצוני , כגון " התנועה 
לשחרור לאומי " , אחראיות למעשים הללו משום שהן מעוניינות " לחזור לימים 
של שפיכות הדמים והסבל " . 3 מיליון בעלי זכות הבחירה הוזהרו , במודעות ענק 
בעיתונים , להתרחק מהקלפיות ביום הבחירות . את המודעות פרסמה " היחידה 
הלאומית המהפכנית של גואטמאלה " ארגון גג המייצג את קבוצות הגרילה במדינה . 
למרות שבמודעות לא הופיעו איומים למעשי אלימות במהלך יום הבחירות , שורר 
חשש כי כך יקרה , מאחר ובבחירות הקודמות ב58 פוצץ הארגון גשרים וחסם כבישים 
כדי למנוע הצבעה סדירה . לנוכח כל זאת נראה כי הדמוקרטיה לא היכתה שורשים 
בגואטמאלה . לפני ארבע שנים היה הנשיא סרזו האזרח הראשון שהתמנה לתפקיד 
מאז ההפיכה הצבאית , שבוצעה ב4591 בסיוע סוכנות הביון האמריקאית . שלטונו 
של סרזו היה נגוע בשחיתות ובמהלכו אירעו שני נסיונות הפיכה . הנשיא סרזו , 
על פי חוק , אינו יכול לכהן קדנציה נוספת , ותקוות מפלגתו הנוצרית - דמוקרטית 
כי שר החוץ לשעבר , אלפונסו קאבררה הידאלגו , יזכה במירוץ , נעלמו כלא 
היו לאחר שהידאלגו אושפז לצורך ניתוח מסובך . הידאלגו עצמו הואשם בניהול 
עסק הסמים המשפחתי . גנראל אפרן ריוס מונט , שתחת שלטונו , בתחילת שנות 
ה08 , הוצאו להורג מתנגדים פוליטיים ואלפי אינדיאנים במסגרת מסע שיטתי נגד 
האוכלוסייה האינדיאנית , היה המועמד המוביל עד לפני כחודש , כאשר בית המשפט 
העליון פסק כי החוקה אוסרת על מנהיגי ההפיכה לשעבר לכהן בנשיאות . בזירה 
נותרו כיום שני המועמדים המובילים ראש עיריית גואטמאלה סיטי לשעבר , אלווארו 
ארז , מ"מפלגת הקדמה הלאומית " השמרנית , וחורחה קארפיו ניקולה מ"איחוד 
המרכז הלאומי " . שני המועמדים תומכים בכלכלת שוק חופשי כדי לחלץ את גואטמאלה 
מהסחף האינפלציוני , ומקובלים על הצבא ושגרירות ארה"ב , הפוקחת עין על 
המתרחש ב"חצר האחורית של הדוד סאם " . נראה כי השניים עשויים להתמודד זה 
מול זה פעם נוספת , בעוד כחודשיים , אם איש מהם לא יצליח לזכות ביותר מ%05 
מהקולות בסיבוב הראשון היום . 
