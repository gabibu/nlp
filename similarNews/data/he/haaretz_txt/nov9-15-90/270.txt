פקין ( ע"ר ) . המנהיג הסיני הבכיר , דנג קסיאו - פינג , לא אושפז בבית 
חולים . כך הודיע בנו אתמול , והוסיף כי הידיעות שנפוצו בענין זה אינן 
אלא " תכסיס של ספסרים בבורסה " . כוונת הבן היא ככל הנראה לבורסה של הונג 
קונג , הפועלת בדרך כלל ברמת ניוד גבוהה ומצטיינת בירידות ועליות מהירות 
על סמך שמועות . " היו מספר שמועות כאלה בשנים האחרונות אולם אף פעם לא 
גיליתי עניין בהם " , אמר הבן , דנג פופאנג . " יתכן וכמה אנשים מאמינים 
ששמועות אלה עשויות להביא לשינויים במחירי המניות בבורסות . אני ממליץ שלא 
לשים לב לשמועות האלה . אתם תיפלו בפח " . עובדת היעדרו של המנהיג הסיני 
בן ה68 מהופעה בציבור מזה כמה חודשים עוררה השערות בקשר לבריאותו . מקור 
סיני מהימן אמר בשבוע שעבר כי דנג אושפז בבית חולים כתוצאה מהצטננות קשה . 
דיווח זה קיבל אישור מכמה דיפלומטים ממדינות המערב . אולם בנו , שנכח בסמינר 
עולמי לטיפול בנכים , הכחיש את השמועות האלה במסיבת עיתונאים . לא נמסרו 
פרטים על בריאות המנהיג הקשיש ועל מקום הימצאותו . 
