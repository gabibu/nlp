הקהילה היהודית של יוצאי קובה בארה"ב מארגנת מסע הזדהות עם מדינת ישראל . 
מדיווח שהגיע אתמול למשרד התיירות בירושלים , ישתתפובמשלחת כמאה מראשי 
הקהילה . הביקור מתוכנן להתקיים בחודש מארס הקרוב ויתלוו אליו אנשי תקשורת 
דוברי ספרדית ובהם צוותי טלוויזיה ועיתונאים . בעת הביקור מבקשים המשתתפים 
לקיים צעדת הזדהות עם מדינת ישראל ברחובות ירושלים ופגישות עם נשיא המדינה , 
שר התיירות וחברי כנסת . 
