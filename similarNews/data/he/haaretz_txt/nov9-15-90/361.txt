חברת המחשבים דיגיטל הודיעה כי בכוונתה לאמץ טכנולוגיה של מעבדים בעלי אוסף 
פקודות מופחת ( ריסק ) במערכות הוואקס שלה . ההכרזה הרשמית באה לאחר רמזים 
בנושא שהושמעו במהלך כנס דק - וורלד , שהתקיים לפני כחודשיים בקאן , שבריוויירה 
הצרפתית . עם ההכרזה , ניתן לצפות למערכות שיריצו יישומים המוכרים כיום 
בעולם הוואקס במהירויות הגבוהות , המאפיינות את מעבדי הריסק . מדובר בטכנולוגיה 
בה מבצע המעבד מגוון מוגבל של פעולות במהירות גבוהה במיוחד , במקום לבצע 
מגוון רחב יותר של פעולות במהירות איטית יחסית . עוד הודיעה דיגיטל , על 
כוונתה להרחבת הפתיחות של מערכת ההפעלה שלה וי - אם - אס , ולאפשר להעביר 
יישומים בינה לבין מערכות מתוצרת של יצרנים אחרים . ההעברה תושג באמצעות 
שימוש בממשקים סטנדרטיים , ההולכים ומופיעים בענף המחשבים . במקביל להכרזות 
אלה הציגה אתמול דיגיטל שורת מחשבים חדשים מתוצרתה . 
