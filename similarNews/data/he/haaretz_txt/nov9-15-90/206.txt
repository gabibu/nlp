מועצת המנהלים של קרן בית ברל , שבבעלות מפלגת העבודה , החליטה להפקיע 
את סמכויותיו של אהרן הראל בתפקידו כמנכ"ל הקרן , שנקלעה בתקופתו לחובות 
כספיים של מיליוני שקלים . כמו - כן החליטה המועצה לזמן כינוס של האספה 
הכללית של בעלי המניות של הקרן , ולהמליץ בפניה על העברתו של הראל מתפקידו . 
הראל , אשר ביקש בישיבת מועצת המנהלים הקודמת שהות כדי להגיב על ממצאיה 
החמורים של ועדת הבדיקה לגבי המצב הכספי של בית ברל , לא הופיע לישיבה שהתקיימה 
ביום ששי . במקום זאת נמסר לחברי מועצת המנהלים מכתב ממנו , שבו הוא מוכן 
לצאת לחופשה ללא תשלום למשך ששה חודשים , בתנאי שימונה בורר חיצוני אשר 
יבדוק את הטענות נגדו . חברי מועצת המנהלים היו מוכנים לקבל את יציאתו לחופשה 
ללא תשלום , אולם דחו פה - אחד את עניין הבורר . יו"ר מועצת המנהלים של 
קרן בית ברל ריצרד ערמון , זעם על הראל , עמו היה לו סיכום מפורש שהוא 
אינו נשאר בקרן . חברי הדירקטוריון ראו בהיעדרותו של הראל זלזול בקרן . 
הראל גם לא הופיע בפני ועדת הבדיקה בראשות דורון שורר , אליה זומן כדי להשיב 
על שאלותיה . לאחר מכן טען כי הוועדה קבעה את מסקנותיה מבלי להיפגש עמו . 
בדו"ח שורר נאמר כי ועדת הבדיקה לא קיבלה את כל המסמכים הדרושים לה , מכיוון 
שמסמכים כאלה לא נכתבו . הדו"ח כלל המלצה לדאוג לכך כי בראש המוסד יעמדו 
אנשים המסוגלים לספק נתונים אלה . קפידבינמשמעות ההמלצה היא החלפת דרג המנהלים 
של בית ברל , בכלל זה אהרן הראל , המשנה מנכ"ל גדעון פלג , ומנהל מכללת 
בית ברל , שהיא חברה - בת של הקרן , ד"ר אהרן זיידנברג . חובות הקרן ומכללת 
בית - ברל הוערכו עוד בטרם הגשת הדו"ח ביותר מ02 מיליון שקל . בתקופתו של 
הראל לא חוברו דו"חות כספיים על הפעולות שבוצעו . חוגי לימוד הוכנסו מבלי 
שנבדקה כדאיותם . נעשו פעולות בנייה בעלת גבוהה מדי , ונרכש מחשב ברבע 
מיליון שקלים , שלא התאים כלל לצרכי המכללה , ונותר ללא שימוש . בישיבת 
מועצת המנהלים שלשום התקיים דיון ארוך בתנאי הפיטורים של הראל . לבסוף הוחלט 
ליטול ממנו את כל הסמכויות הניהוליות . לפי תקנון הקרן אין למועצת המנהלים 
סמכות לפטר את המנכ"ל ולכן תפורסם היום הודעת זימון לאספה הכללית של בעלי 
המניות . באספה הכללית תבקש מועצת המנהלים לשנות את התקנון ולהאציל עליה 
את הסמכות למנות מנהל חדש , תוך המלצה להעביר את הראל מתפקידו . כן תתבקש 
האספה הכללית לאשר את מאזן הקרן לשנת 88 ואת מינוי רואי החשבון . אהרן הראל 
אמר בתגובה : " הצעתי לערמון שאתפטר מיד אך הוא הציע לי לצאת לחופשה ללא 
תשלום . התנאי שלי הוא מינוי בורר חיצוני שיבדוק את כל ההשמצות נגדי . 
חוץ מזה אני לא רוצה להישאר . אני לא סומך על ועדת הבדיקה . היא לא אמינה 
בעיני . איאבק בכל האמצעים , כולל אמצעים משפטיים כדי להשיג בורר חיצוני " . 
