" אלטר , חיון , אוזן , אילוז , גונן , אלמליח , אלימלך , עזרן , 
אביגדור ( דיקסטרה ) , ביטון , מארה ( אמזלג ) . המאמן : אליהו 
עופר . מלול , לוי , לאלו , אשש , קדוש ( בן הרוש ) , מזרחי , כהן , 
שוורץ , שוויג , יחזקאלי , טארסוב ( פלד ) . המאמן : זאב זלצר . 
שפט יהושע לויה , 000 , 6 צופים , בבאר שבע . בית"ר ירושלים אמר אתמול 
שלום לפיסגה הלאומית , לאחר שבאר שבע הנחיתה אותו על קרקע המציאות , כשניצחה 
20 . ההרכב הצעיר של באר שבע מוכיח שהוא רוכש ניסיון וצובר ביטחון , ככל 
שהליגה מתקדמת . ההגנה הכוללת את שני הוותיקים אוזן ואילוז , מהווה את 
מעוז הקבוצה . בשער ניצב שוער בעל שיעור קומה , אריה אלטר , הנוסך ביטחון 
בחבריו ואינו מהסס לבצע זינוקי התאבדות . קישור עדיין מקרטע . הצבתו של 
רוברטו מארה שהובא לקבוצה כחלוץ , מצדיקה את ההשקעה וזה המשחק השני שהוא 
כובש שערים . בית"ר ירושלים אינו מצדיק ברמת משחקו את מיקומו בראש הטבלה . 
משחקו פשוט , לא מתוחכם , ניתן לחיזוי בקלות ומתבסס על מתפרצות שנבלמו 
ברובן כבר במחצית המיגרש . ההגנה איננה יציבה וחייבת להדאיג את המאמן . 
באר שבע שלטה יותר במחצית הראשונה , אך בדקה השלישית ניתנה הזדמנות מצויינת 
לבית"ר לכבוש שער , כאשר שוורץ בעט מקרוב אך אלטר זינק והדף באגרופו . השער 
הראשון נכבש בדקה ה - 45 . אבי חיון הגביה כדור לרחבת ירושלים , ביטון 
נגח לעבר מארה שניצב בצד הימני של קו ה - 61 ומארה עצר את הכדור , בחן את 
השטח ורק אז שילח כדור אדיר לפינת השער השמאלית . 21 דקות לאחר מכן הוסיף 
מארה שער למאזנו . אלמליח מסר כדור לביטון שנגחו לעבר תיבת החמש ; על הכדור 
ניסו להשתלט עזרן ומארה , אך מארה הקדים ובברכו דחק את הכדור לשער ירושלים . 
מאיר קדוש ניסה להרחיק את הכדור אך המשיכו פנימה . בדקה ה - 67 בעט מזרחי 
אל בין חיבורי הקורות , אלטר התעופף והרחיק את הכדור לקרן . 
