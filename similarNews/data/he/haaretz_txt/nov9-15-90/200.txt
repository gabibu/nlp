לוס אנגלס ( מיוחד ל"הארץ " ) . מייקל מילקן , איש " אג"ח הזבל " של 
חברת ההשקעות דרקסל בארנם לאמבר , גרף במשך עבודתו בחברה מאות מיליוני דולר 
יותר מסכום העתק עליו דווח מלכתחילה כך טען אתמול ה"לוס אנגלס טיימס " . 
בין השנים 4878 הרוויח מילקן בן ה44 סכום הטבות כולל בן 1 . 1 מיליארד דולר . 
הוא הרוויח 055 מיליון דולר בשנה אחת , והיה בכך לשכיר שמשכורתו השנתית 
היא הגבוהה ביותר בתולדות ארה"ב . אתמול טען ה"טיימס " , כי מניתוח של מאות 
שותפויות אותן הקימה דרקסל למען מילקן , בני משפחתו ועובדיו המועדפים , 
עולה שאשף הכספים קיבל מהן לפחות מיליארד דולר נוספים . לטענת רואי חשבון 
וחוקרים עליהם מסתמך העיתון , הניבו רבות מהשותפויות הסודיות של דרקסל החזרים 
בני מאות ואף אלפי אחוזים מההשקעה המקורית . מקור בעל גישה ישירה למידע 
טען באוזני העיתון שהכנסת הברוטו של מילקן מהשותפויות היתה מיליארד דולר . 
דובר של המולטי - מליונר הגדיר את דיווחי העיתון כ"מסולפים וכוללים מידע 
מטעה " . גזר דינו של מילקן אמור להיחרץ החודש , אולי אף השבוע . כזכור , 
הוא הודה ב6 סעיפי אישום של ניצול לרעה של מידע שהיה ברשותו , ונקנס ב006 
מיליון דולר . 
