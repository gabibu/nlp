בוקר אחד , לפני כחמישה חודשים , התייצבו סרגיי , ווליה , מישה ושתי 
מזוודות על הדשא של קיבוץ רוחמה . סרגיי דוברוביצקי , רופא קרדיולוג בעל 
ותק של 11 שנים בבריה"ם , נתון עתה בעיצומן של בחינות בבתי - חולים שונים 
ברחבי הארץ ; רעייתו ווליה , מהנדסת פנאומטיקה הידראולית , עבדה בבריה"ם 
במפעל - ענק לייצור חלקים לספוטניק , ועתה היא מחפשת דרכים להשתלב כאן בתחום 
המאוד ספציפי שלה ; בנם מישה בן ה8 היה בינתיים למיכאל , ובסיוע הקיבוץ 
עבר גם ברית מילה , " כדי שלא יהפוך לאטרקציה במקלחת המשותפת " . בני משפחת 
דוברובינצקי זכו למצות עד תום את מושג הקליטה הישירה . לישראל הם הגיעו 
ב82 במאי , וביום המחרת כבר צפו ממרפסת ביתה של אחותו של סרגיי בנחיתת המחבלים 
בחוף ניצנים . שבועיים מאוחר יותר התייצבו בקיבוץ . בכך היו לשלושה מבין 
כ008 , 1 העולים העושים את צעדי הקליטה הראשונים בישראל במסגרת התנועה הקיבוצית . 
בדיון שהתקיים לא מכבר במכון ון - ליר בנושא " היהיה הקיבוץ קיים במאה ה12 " , 
כרך הפרוף לכלכלה אסף רזין את עתידו של הקיבוץ בעתידה של העלייה . " מה 
שנתן את הדלק לקיבוצים הן המשימות הלאומיות שנטל על עצמו . הקיבוץ יכול 
להפיק מקליטת העלייה תועלת חברתית וכלכלית , כמו גם השפעה פוליטית " . יתר 
הדוברים בדיון , נציגי התנועות הקיבוציות , לא הפנימו עדיין את הקליטה 
כמרכיב מכריע בתהליך שיקומם והישרדותם . במשך חודשים ארוכים התארגנה התנועה 
הקיבוצית על שלוש זרועותיה התק"ם , הקיבוץ הארצי והקיבוץ הדתי לפרויקט 
המשותף של " בית ראשון במולדת " . המדובר בתוכנית חצי - שנתית , שבמסגרתה 
לומדים העולים באולפן , גרים בקיבוץ ומקבלים ממנו את כל השירותים . התמורה 
הכספית ( 053 , 1 שקל לחודש למשפחה בת שלוש נפשות ) מנוכה מסל הקליטה של 
העולים ואין עמה רווח לקיבוצים . העולים אמורים לתת לקיבוץ יום עבודה אחד 
בחודש . כל שעת עבודה נוספת , בשכר של ששה שקלים לשעה , מנוכה מן התשלום . 
בד בבד מתקיימת בקיבוצים מסגרת נוספת של אולפן , המיועדת לצעירים וליחידים . 
קפמאבינאפילו יצירת מסגרת פשוטה זו ארכה חודשים ארוכים . חוסר ההתלהבות 
של הקיבוצים , הנתונים במשבר כלכלי וחברתי קשה , היה רק מרכיב אחד שעיכב 
את הפעלת המסגרת . עמדתו העוינת של משרד הקליטה כלפי הקיבוצים ה"טרפים " 
לא הקלה אף היא . אלא שהזמן ועמו מצוקת הקליטה עשו את שלהם . ההסכמים הדרושים 
נחתמו , ו008 , 1 עולים עושים עתה את צעדיהם הראשונים במסגרות הקיבוציות . 
איש אינו יודע עדיין כמה מהם אם בכלל יישארו בקיבוצים מעבר למסגרת הזמנית 
שנקבעה בהסכם . לשידוך הזה שבין העולים מבריה"ם לקיבוצים שותפים פרטנרים 
בעייתיים . העולים מבריה"ם נושאים עמם עולם דימויים עוין כלפי הקיבוץ . 
עולה צעיר בעל השקפה ימנית ואנטי - סובייטית חריפה תיאר את ההסכם הנחתם 
בין העולה לקיבוץ בקבלה ל"בית ראשון במולדת " כ"כללי מיון במחנה ריכוז , 
הכוללים ויתור על כל הזכויות של הפרט " . יש האומרים כי העולים מבריה"ם 
שונאים כל דבר המתחיל באות " ק " : קומוניזם , קולחוז , קיבוץ " . קפמאבינאיתן 
סט , איש קיבוץ גדות ואחד הרכזים של פרויקט " בית ראשון במולדת " , אומר : 
" העולים חושבים שקיבוץ זה קולחוז . לוקח להם בערך שלושה חודשים להבין 
שזה לא כך . רק אחרי חודשיים נוספים הם מבינים שהוא בכל זאת כן " . עולים 
רבים ממזרח אירופה רואים את הקיבוץ ככפר , מושג המזוהה עם פיגור , נחשלות 
והזנחה . את סילביה קונסטנטינסקו , עולה חדשה מרומניה , פגשנו בדירתה בקיבוץ 
רוחמה . לפני ארבעה חודשים הגיעו מבוקרשט סילביה הארכיטקטית ובעלה הנאורלוג 
וניסו להסתדר בתל - אביב , לא בהצלחה יתרה . על האלטרנטיווה הקיבוצית לא 
שמעו דבר . בחוברות ובפרסומים הרשמיים , שהם מקבלים בנציגויות ישראל בחו"ל , 
אין מזכירים את הקיבוץ . אחרי שבוע באו למשרד הקליטה וחיפשו מרכז קליטה . 
הפקיד הציע קיבוץ . " לא ידעתי דבר על הקיבוץ " , אומרת סילביה ( 33 ) 
, " אבל הדימוי היה שונה לחלוטין . חשבתי שזה כמו קולחוז . מין כפר 
קטן עם כמה בתים , מכוער , לא תרבותי . הגעתי והופתעתי . הכי הפתיעו 
אותי האנשים . כל מה שאמרו על הקומוניזם ברומניה ולא עשו , קיים פה . 
שם חשבתי שזו אוטופיה . פה אני רואה שזה קיים , וזה יפה " . על אף ההצהרות 
החמות האלה , לא משתמע מדבריה שבכוונתה להישאר בקיבוץ . היא בת עיר מובהקת 
ומחכה לחזור לשם . אילנה נחום , המזכירה של קיבוץ רוחמה , אומרת בכנות : 
" אפילו רצו בני הזוג קונסטנטינסקו להישאר בקיבוץ , הייתי עושה הכל כדי 
שלא יישארו . העיר מתאימה להם וחיי הקיבוץ אינם בשבילם " . גם בני משפחת 
חייקול , שהגיעו לפני כחודשיים מהעיר צלבינסן שבהרי אוראל , טוענים שהקיבוץ 
אינו פתרון בשבילם . האב , אריק , מהנדס מכונות עתיר ניסיון ; האם , 
אידה , מתכננת מחשבים ; הבן , איליה ( 02 ) , הספיק ללמוד שנתיים 
מתמטיקה באוניברסיטה , ואף השלים שירות קצר בצבא האדום . סמוך למועד עלייתם 
התפרסמה בעיתון הרוסי " אוגניוק " כתבה גדולה , שתיארה במלים חיוביות 
ביותר את החיים בקיבוץ . נאמר שקיבוץ הוא מקום שטוב לחיות בו , שלכולם 
יש זכויות שוות , אוכלים ביחד , אין בעיות . אחרי חודש וחצי ברוחמה בני 
משפחת חייקול עדיין חושבים שהעיתון לא חטא לאמת . אמנם הקיבוץ אינו קולחוז , 
אבל זה לא בשבילם , הם אומרים . " הבעיה בקיבוץ היא שאין בעיה " , אומר 
אריק , לנו חשוב להכיר דווקא את הבעיות , בשביל הפרספקטיווה . אני חושב 
שהרבה אנשים שלא רוצים קונפליקט בחיים אחרי רוסיה , ירצו לגור בקיבוץ . 
כשיהיו להם הרבה בעיות , ולא תהיה אלטרנטיווה , הם יברחו לקיבוץ " . הבן 
איליה : " בקיבוץ לא יודעים כמה עולה אוכל , כמה עולות נעליים , איך 
מנהלים חשבון בבנק . אולי זה טוב , אבל זה לא החיים . אני יודע שהרבה 
צעירים שנולדו בקיבוצים לא רוצים לחיות שם . הם רוצים את החופש והם רוצים 
כסף אמיתי בידיים . גם אנחנו כך " . ואילנה נחום מעירה : " זה רע מאוד 
אם יגיעו אלינו מכורח " . אחרים בתנועה הקיבוצית אינם מאמינים בכוחם להביא 
אליהם עולים מרצון . הכל נושאים עמם את כישלונות הקליטה בעליות הקודמות , 
את הדימויים השליליים . מזכיר התק"ם , מוקי צור : החלטנו מראש שצריך 
להיות אלמנט מסוים של בחירה בצעד זה של העולה . לא ייתכן שעולה יבוא לקיבוץ 
כמו שהוא מגיע למחנה צה"ל . לא הסכמנו שהוא יירד מן המטוס וישימו אותו על 
הדשא , בלי שיאמר : אני רוצה . לכן קבענו עיקרון שצריכה להיות שיחה מוקדמת 
בין העולה לבין קיבוצניק . קפמאבינבתחום ההסברה השתנה המצב . הקיבוצים הוציאו 
חוברות ושלחו לבריה"ם מורים מהתנועה הקיבוצית . היום העולה יודע על הקיבוץ 
יותר ממה שהוא יודע על כל צורת התיישבות כפרית אחרת . מחקרים אחרונים של 
המחלקה להתיישבות מלמדים כי % 5%51 מהעולים מוכנים לבדוק אפשרות של חיים בקיבוץ . 
. על - אף ממצאים אלה אין הקיבוצים עושים הרבה כדי לכבוש את לבם של העולים . 
קשה לומר שהם מסתערים על העולה במידע ובסיוע , כדרכם של עשרות גופי מתנדבים , 
בהם גוש אמונים . מוקי צור מודה שהדברים אינם נעשים לשביעות רצונו . הוא 
מסביר זאת בהעדר תקציב , ובכך שאנשי הקיבוצים נכוו בעבר בקליטת עליות ובסיוע 
לעיירות פיתוח . החשש הוא ששוב נגיע לתחושה שנקלוט ונקלוט , ובסוף הם לא 
יאהבו אותנו " . צור מודע היטב גם להיבט הפוליטי של קליטת העלייה . מי שיקצור 
מוקדם יישאר עם מעט . הבעיה היא לזרוע . בשלב הזה אני מפקיע את הפן של 
הקיבוץ מן העניין הפוליטי . אמנם המפלגות דורשות בעקיפין להביא גם רווח 
פוליטי , אבל המפלגות הפוליטיות ייכנסו לתמונה כשהעולה יהיה מוכן להכרעות 
מסוג זה . לנו חשוב שהוא ילמד איך כל זה התהווה " . 
