אתמול הוארך בשבעה ימים מעצרם של שני חשודים במעשי ההצתה במלון ימית בתל 
אביב . השניים הם איאד גאפי , בן 5 . 81 מכפר יאטה שליד חברון , אשר עובד 
במטבח המלון ואחיו נאצר גאפי , בן 12 , העובד במלון אחר . השניים נעצרו 
לאחר השריפה שפרצה ביום ששי אחר הצהריים במרתף המלון . היתה זו השריפה הרביעית 
במספר בשבוע שעבר באותו מלון . ביום ששי בערב עיכבה המשטרה מספר חשודים 
לחקירה , חלקם נבדקו בפוליגרף . שניים נעצרו , והשאר שוחררו . אחד העצורים 
נמצא דובר שקר בבדיקת הפוליגרף . השניים אינם משתפים פעולה עם חוקריהם . 
התייר הנורווגי שנעצר יום קודם לכן בחשד לביצוע ההצתות , שוחרר ודרכונו 
הוחזר לו . כתוצאה מן ההצתות נגרם נזק כבד למועדון ולמסעדת המלון . כן נשרף 
ריהוט שאוחסן במרתף המלון ונגרם נזק לשולחנות ולכיסאות שאוחסנו במרתף המלון . 
המשטרה בודקת כיוונים שונים , בהם פלילי וביטחוני . 
