הנהלת עיריית תל אביב דחתה אתמול את המלצתה של ועדת מומחים , לקבוע שהשכלה 
תיכונית תהיה תנאי לכהונת חבר בדירקטוריון חברה עירונית . ההנהלה דחתה המלצה 
אחרת של הוועדה , להגביל את גיל המועמדים לחברות בדירקטוריונים ם - 5207 . 
המלצת הוועדה להרכב הוועדה למינוי דירקטוריונים שונתה , ונקבע הרכב פוליטי 
בעיקרו . עם זאת השאירה ההנהלה בעינן המלצות אחרות של הוועדה . אחת מהן 
קובעת שחברים במרכזי מפלגות או בגופים מפלגתיים אחרים , שיש " בידיהם הכוח 
לבחור או למנות מועמדים לבחירות למועצה או לכנסת " , לא יוכלו לכהן כחברי 
דירקטוריונים . מימושה של המלצה זו יביא לפרישה מהדירקטוריונים העירוניים 
של כמחצית מחבריהם , או לחילופין יאלצם לפרוש מחברותם במסגרות הפוליטיות . 
ועדת המומחים מונתה על פי הצעת חבר הנהלת העירייה ויו"ר לשכת החברות העירוניות , 
התעשיין יאיר רוטלוי ( " שינוי " ) . חברים בוועדה השופט בדימוס בנימין 
כהן , פרוף יוסף גרוס וד"ר מאיר חת . היתה זו הפעם הראשונה שנוסחו קריטריונים 
לבחירת חברי דירקטוריונים עירוניים . עוד המליצה הוועדה שמועצת העירייה 
תבחר בדירקטור לאחר שתקבל את חוות דעתה המפורטת של הוועדה למינוי דירקטורים , 
ובה יהיו חמישה חברים . נציגי הליכוד בהנהלת העירייה הסתייגו ממעורבות 
ועדה בבחירת חברי דירקטוריונים , וטענו שבעניין זה מספיקה הבחירה בידי המועצה . 
לאחר דיון ממושך סוכם כי ועדה כזו תוקם אולם בהרכב שונה מזו שהמליצה הוועדה . 
הוועדה , על פי קביעת ההנהלה , תהיה מורכבת מראש העירייה , ממלא - מקומו , 
שלושת סגניו , ראש הסיעה האופוזיציונית הגדולה וראש לשכת החברות העירוניות . 
זאת בניגוד להצעת הוועדה לכלול את ראש העירייה , שני חברי מועצה ושני אנשי 
ציבור . הנהלת העירייה דחתה המלצה לתגמול כספי גם לחברי דירקטוריונים שאינם 
חברי מועצה . על פי תקנות חדשות יהיה זכאי כל חבר מועצה המכהן בדירקטוריון 
חברה עירונית בגמול כספי על השתתפותו בישיבות , ובלבד שאינו מקבל שכר אחר 
מטעם העירייה . בהמלצת סיעת הליכוד נדחה המשך הדיון בשלושה שבועות . אז 
יובאו לדיון ולאישור שאר המלצות הוועדה , ובהן ההמלצה לפסול מכהונה בדירקטוריוניים 
עירוניים בת"א את מי שאינם תושבי תל - אביב , אלא אם כן החליטה מועצת העירייה 
פה אחד בעד מועמד זה . 
