הטירוף המשתולל בירושלים זוכה לעדות ראייה , שגם לאחר אין - ספור דיווחים 
בעיתוני יום הששי , היא מכה אותנו בתדהמה ובפחד . מצלמות חזקות לפרקים 
מאלף מלים . ישראל סגל מדווח על האבל והאיום ברחובותיה של ירושלים , שהצבע 
שלהם הוא שחור וצהוב וכתמי דם משתבצים בו . חסידי כהנא , ששנאה וניכור 
מלבים את התלהבותם הרצחנית , סוגרים חשבון סוף - סוף עם ערבים ועם עיתונאים . 
גם אם בתמונה המעוותת כליל ערבי מטפל בקברו של כהנא , ואפילו מתאבל עליו . 
אנו שומעים רעיונות מבולבלים , המוזנים מתחושות של דחייה מסיבות שונות , 
והזעם מופנה כלפי הממסד . הם קוראים לנקמה . הם מבטיחים שיהרגו שבעה ח"כים , 
ואת השמאלנים . אלא שההבחנות אינן ברורות . והם מסתערים ומסלקים את ח"ך 
רחבעם זאבי וצועקים לעברו טרמפיסט , ומקבלים בזרועות פתוחות את פלאטו - 
שרון , שאינו מחמיץ את החנגה ומוכן שיראו בו ספרדי טהור . רשות הדיבור 
ניתנת בסירוס גרסה ורוח לחבר תת - מקלע ולחבר סכין . הם מבטיחים בהיסטריה 
לזרוק את הגדולים ולעשות סדר בכנסת . לעומת ההמונים המשתוללים מציג יגאל 
גורן את אנשי משטרת ירושלים , המשמשים ימים כלילות כחיץ אחרון בין חוק לאנארכיה . 
והם מושמצים בפי אזרחים מפוחדים . ולא רק בפיהם . רק אשה מבוגרת כמו 
דמות הלקוחה מסרט אחר אינה נתפסת לפחד ולפאניקה . היא גוערת בשוטרים : 
" מהיטלר לא פחדתי . ואיני מפחדת מזבובים . אתם מדברים שטויות " . קרן - 
אור מתגלה בדימונה . עולים חדשים מגיעים לעיירה , שכבר נגזרה עליה כליה , 
והנה היא מתעוררת לחיים , אם כי העתיד עדיין מעורפל . וחזרה אליך ירון 
לונדון , ולבידור שאינו נגמל מן הליקויים שמן בו . מציל את המצב היגע החיפוש 
אחר ירחמיאל לוקאצר , איש גדוד העבודה . דמות שהפכה מיתית ועטופת מסתורין 
" קו דק בין מציאות לספרות " . אפילו לונדון נראה הפעם סקרן באמת . נורית 
גלרון וגידי גוב , בראיון על סרטו החדש של אורי ברבש , צוחקים עד לדמעות , 
כאילו יש משהו הומוריסטי בסיפורו של מי שמת מסרטן . ישנו קיטל שמשווה לביקורת 
העיתונות אופי דידאקטי , ומחנך את העיתונות מה לעשות , בביטחון עצמי של 
מי שזכה ב004 אלף שקל בטוטו , והעיתונות כבר אינה מקור הפרנסה היחיד שלו . 
דורון נשר , בנעליים אדומות , אינו יכול אפילו להתנאות ולהתנחם בזכייה 
כזאת . 
