תא"ל רמי דותן שוחרר אתמול מתפקידו כראש להק ציוד בחיל האוויר , לאחר שהרמטכ"ל 
נענה לבקשתו לשחרר אותו מתפקידו . את הבקשה העביר דותן במכתב , באמצעות 
עורכי דינו , ובו נימק את הסיבות לבקשתו , ואמר כי רק כך יוכל להגן על 
עצמו לנוכח החשדות המיוחסים לו . הוא הוסיף כי אין ברצונו לפגוע בחיל האוויר . 
בחיל האוויר קיבלו בסיפוק את בקשתו של תא"ל דותן להשתחרר מתפקידו . מזה 
ימים מספר משמש קצין בדרגת אל"ם כממלא מקומו של דותן . עקב מעצרו של דותן 
נערכו לאחרונה בדיקות לגבי לרכישת ציוד בחיל , וניתנו הנחיות חדשות לגבי 
מגעים של קצינים מחיל האוויר עם גורמים זרים וחברות אזרחיות . אתמול הוארך 
מעצרו של תא"ל דותן ב01 ימים נוספים , על - פי בקשתו של קצין משטרה צבאית 
ראשי , תא"ל שלום בן - משה . תא"ל בן - משה גיבש בימים האחרונים החלטה 
להאריך את המעצר , כיוון שדותן אינו משתף פעולה עם חוקריו . המשטרה הצבאית 
סבורה כי יש להאריך את המעצר על - מנת שתוכל לאסוף ראיות נוספות . האישור 
להארכת המעצר הובא לידיעת הרמטכ"ל באמצעות פרקליטת חיל האוויר . מקורות המקורבים 
לחקירה מסרו כי אין ספק שבקרוב יועבר כל חומר החקירה לפרקליט הצבאי הראשי , 
כדי שיבחן אם יש מקום להגישת כתב אישום נגד דותן . הם הוסיפו כי חוקרי 
המשטרה הצבאית והאזרחית עובדים בשיתוף פעולה בחקירה , וכי עד כה נאסף חומר 
רב והחוקרים עוסקים עתה בבדיקתו ובאיסוף נתונים נוספים . לפני כמה ימים 
שוחררו ממעצרם עורך הדין הרולד כץ ויורם אינגביר , האזרחים שהיו מעורבים 
בפרשת דותן ונחשדו בקבלת טובות ההנאה . 
