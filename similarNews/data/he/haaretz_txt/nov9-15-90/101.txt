התאחדות הקבלנים החלה בהפניית בקשותיהם של חבריה הרוצים ליטול חלק בבנייה , 
אל משרד הבינוי והשיכון בעקבות קריאתו של שר הבינוי והשיכון לכל חברות 
הבנייה והקבלנים להשתלב במסגרת פרוגרמת משרדו לבניית עשרות אלפי יחידות דיור 
לזוגות צעירים ועולים חדשים בכל רחבי הארץ . מעריכים כי פוטנציאל הביקוש 
של הקבלנים וחברות הבנייה להשתלבות בעבודות הבנייה להיקפים של כ5405 אלף 
יחידות - דיור . התאחדות הקבלנים ביקשה מהקבלנים ומחברות הבנייה להצהיר לגבי 
היקף הבנייה אותה מבקשים הם לבצע בדרך של בנייה יזומה על קרקעות אשר יוקצו 
להם על - ידי משרד השיכון , או במסגרת של בנייה תקציבית שתהווה אחד מן המסלולים 
שיופעלו על - ידי המשרד . בפנייתו לחברי ההתאחדות אומר נשיא הקבלנים , מרדכי 
יונה , כי הדרך של פנייה מרוכזת של החברים דרך ההתאחדות מבטיחה ליווי צמוד 
לכל בקשה עד מילויה . בהתאחדות משוכנעים כי בדרך זו יוכל משרד הבינוי והשיכון 
לטפל במרוכז בכל ההצעות ולא ידחה בקשות פרטניות בשל חוסר כוח - אדם לטיפול 
בבקשות אלה . 
