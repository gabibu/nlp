מרכז הפועל אוסר על שחקני הפועל בית שאן להופיע עם סרט שחור ( לזכרו של 
מאיר כהנא ) במשחק עם הפועל אום אל - פאחם בליגה א מחוז צפון , שיהיה השבת . 
מנכ"ל הפועל יעקב אבימור הבהיר אתמול למזכיר מועצת פועלי בית שאן פיני קבלו 
שאם השחקנים יממשו את איומם לענוד סרט שחור ולעמוד דקת דומיה , הם יועמדו 
לדין משמעתי בפני ועדת המשמעת העליונה של מרכז הפועל . קבלו אמר שהנהלת הפועל 
בית שאן מתייחסת בחומרה רבה ומביעה שאט נפש מהרעיון של כמה שחקני הקבוצה 
לעמוד דקת דומיה ולענוד סרט שחור במשחק נגד אום אל - פאחם . מזכיר מועצת 
הפועלים והנהלת הפועל בית שאן , הודיעו שהשחקנים שנטלו עליהם יוזמה אישית , 
בניגוד לדעת ההנהלה , יועמדו לבירור משמעתי . 
