המלצה להקים חברת תעופה בשותפות עם גורם תעופתי תיירותי או עסקי מאירופה 
כלולה בחוות דעת משפטית שהוכנה במשרד התחבורה לחברת ארקיע ומינהל התעופה 
האזרחית . הרעיון הוא להיערך לאפשרות שמדינות אשר אינן חברות בקהילה האירופית 
יזכו לתנאים נחותים עם האיחוד הצפוי ב29 . בהתאם לחוות הדעת המשפטית , 
שהכינה ארנה פדהצור ממשרד עורכי הדין מיכאל שחם ושות , הצהירה נציבות הקהילה 
האירופית הכלכלית מפורשות על כוונתה " לפעול לשינוי המצב , שבו מדינות 
שאינן חברות בקהילה נהנות מגישה לשווקים ומעמדה תחרותית בתחומי ארצות השוק 
במידה רבה יותר מזו ממנה נהנות חברות הקהילה במדינות מחוצה לה " . הנציבות 
חזרה והדגישה , כי " מדינות שאינן חברות בשוק יהיו זכאיות להנות מיתרונות 
השוק האירופי רק על בסיס של הדדיות " . 
