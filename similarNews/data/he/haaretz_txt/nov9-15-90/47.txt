שחקני מכבי ראשון לציון הצליחו לזכות בניצחון נוסף , הפעם על הפועל גבת 
העמק , לאחר משחק חלש שהסתיים ביתרון של 6 נקודות בלבד ( 8929 ) . שחקני 
ראשון לציון לא היו אתמול בשיאם , אך למזלם ניצבה מולם קבוצת תחתית , כך 
שגם יכולת פחות מבינונית הספיקה הלם לזכות בניצחון שהושג לאחר במאמץ של הרגעים 
האחרונים . דקה ו - 14 שניות לסיום הובילו שחקני ראשון לציון ביתרון של 
0919 בלבד , ורק יכולת טובה של חיים זלוטיקמן ויוגין בנקס הותירה את הניצחון 
בבית . ראשון לציון הירבתה לאבד כדורים , וברגעים קריטיים איפשרה לשחקני 
גבת לחזור למשחק . בגבת שיחק רק הזר קלווין רוברטס , ואילו הזר השני ארנולד 
ישב על הספסל ולא שותף עקב פציעה . גבת שלטה יותר בכדורים החוזרים , 92 
לעומת 52 כדורים של ראשון לציון . מיקי ברקוביץ , שיצא לקראת הסיום ב - 
5 עבירות , מיעט לזרוק ולכן גם צבר מעט נקודות . מוטי ארואסטי שיחק מעט . 
האחרים , לרבות אנדרו ספנסר , היו רחוקים מכושרם הטוב . מנגד , דווקא 
שחקני גבת הפתיעו במשחק לחימה , כאשר בשורותיהם בלטו רוברטס ואריה רוזנברג . 
לא חסר הרבה שיחוללו הפתעה גדולה . 
