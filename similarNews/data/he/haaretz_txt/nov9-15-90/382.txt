למכבי רמת גן ודאי קורצת היחלשותו העונה של האלוף ומחזיק הגביע , מכבי תל 
אביב . סיבה מספקת לשאוף לניצחון הערב ברבע גמר גביע המדינה . הרמת גנים , 
שנוצחו העונה בליגה רק בדוחק בידי המכבים מתל אביב , ינסו לנצל את האופנה 
החדשה שפשתה בקרב קבוצות הליגה השנה לא עוד פיק ברכיים כשמתמודדים עם מכבי 
תל אביב . תעיד על כך דראמת המתח הבלתי - שיגרתית שהתרחשה שלשום בגבת ( 
111011 למכבי רק אחרי שתי הארכות ) . פתאום אין פייבוריט . גם לא בגביע , 
הנערך בנוסח זבנג וגמרנו . ההתמודדות בין המכבים מרמת גן ומתל אביב , 
שתחל ב - 00 . 91 ביד אליהו , היא הראשונה משני משחקים בהיכל . במשחק השני 
( 03 . 02 ) , אשר גם בו רב הנסתר על הגלוי , יאבקו על מקום בחצי הגמר 
הפועל תל אביב והפועל חולון . כמו יריבו העירוני , כך הפועל תל אביב סובל 
מפרק לא מחמיא עד כה בליגה . בית"ר תל אביב לא יחשוש מנחיתותו הטבלאית לעומת 
הפועל גליל עליון , שיתארח אצלו ב - 00 . 02 באולם בנווה אליעזר . הבית"רים , 
ויש להניח גם שחקני הגליל , שיננו היטב את האכסיומה שכבשה את ליגת הכדורסל 
העונה : אין עוד משחקים קלים " על הנייר " . מכבי ראשון לציון , הנהנה 
מיוקרה רבה ומהצלחה מקצועית לא פחותה מכך מקום ראשון אחרי שמונה מחזורים 
יוצא דרומה עד לאולם בקיבוץ יוטבתה , שם יפגוש בהפועל אילת מהליגה הארצית . 
ההתמודדות שתחל ב - 00 . 02 היא היחידה , שתוצאתה ידועה מראש . אלא אם 
כן . . . 
