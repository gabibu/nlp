מאמרו של תום שגב , " הקרב על סן סימון היה או לא היה " ( " הארץ " 
01 . 5 ) , הגיע לידי רק בימים אלה . למרות שחלפו מאז 24 שנה , ולמרות 
שאירועי ימים אלה אולי מאפילים על כל דבר אחר , אני מרגיש חובה בשמם של 
החללים , הפצועים ולוחמי הקרב הזה , כאחד שהיה שם , להתייחס למאמר . 
קטעי המאמר העוסקים בקרב עצמו , ושרק אליהם אתייחס , מאופיינים בחוסר 
היגיון ובסילוף עובדות , ומעידים על הכותב כי הוא משולל הבנה טקטית מינימלית 
וניסיון קרבי משמעותי . וכעת לעובדות המצוטטות : כותרת המאמר , " הקרב 
על סן סימון : היה לא היה " , מרמזת כי ייתכן שבמנזר כלל לא התנהל קרב . 
לכל אלה המתרשמים ומסתפקים בקריאת הכותרת בלבד , אני יכול להבטיח שאכן 
התנהל שם קרב , והוא היה אחד הקשים והמפוארים בכל קרבות ישראל . ועל כך 
תעיד ההיסטוריה , ויעידו עשרות הלוחמים שנשארו בחיים והצליחו לבצע את משימתם 
על אף האבדות הכבדות . במלחמת העצמאות , בקרב על ירושלים , נשארה שכונת 
קטמון תקועה בלב ירושלים המערבית ושימשה כמרכז כוח ערבי רב ומאורגן . השטח 
החיוני של קטמון לשליטה באזור מסוים או לניצחון בקרב היה מנזר סן סימון , 
ולכן היה עלינו להשתלט עליו . כתוב : " בחוכמה עשה לך מלחמה " . אכן , 
כך עשתה חטיבת " הראל " . היא כבשה תחילה את המנזר ואת התנגדות האויב שברה 
לאחר מכן , בקרב מגננה שהתנהל בתוך המנזר ( קרב מגננה מיועד לשבירת כוחות 
חזקים ממך ) . האויב אמנם נשבר ; קרב המגננה הפך לניצחון מוחץ ; קטמון 
נפלה וירושלים המערבית אוחדה . המאמר , המצטט ממחקרו של אורי מילשטיין : 
" מלכתחילה לא היה צריך לכבוש את המנזר . . . " , מצביע על חוסר הבנה 
אסטרטגית וטקטית בסוגיה זו . מורשת הקרב שצה"ל אימץ כתוצאה מהקרב על מנזר 
סן סימון איננה מיתוס . היא מבוססת על אותו קרב המגננה שבו אירעו מעשי גבורה 
עילאיים , ועל קבלת החלטות קשות בתנאי קרב . חוסר ניסיון ועלילה זדונית 
באים לביטוי בקטע המאמר הדן בנושא " רצח הנזירות " . כל ישראלי המנוסה בקרב 
לילה בשטח בנוי ( כמנזר סן סימון ) יודע , כי תוך כדי פריצה בחשכה קודם 
כל יורים בכל דבר שנע ממולך . ואכן , כך קרה בפריצה למנזר החשוך לחלוטין . 
לא נהרגו " נזירות " , אלא נשים ערביות , כנראה משרתות במנזר . חבל . 
איש לא התכוון לכך . ציטוט מהמאמר : " בעת שנורתה , ( הנזירה ) עסקה 
בטיפול בפצועים " . איזה פצועים ? הרי כותב המאמר קובע , פסקה קודם לכן , 
כי המנזר היה ריק ממגינים . אני הייתי שם , וכל תיאור הגווייה ( " זה 
היה מראה איום של דם ובשר ואיברי מין " ) הוא שקר וכזב . לא היה כאן רצח 
נזירות , אלא ניסיון לרצח טוהר הנשק של הפלמ"ח בטוהר עט הסופרים של הכותב . 
תל - אביבהידיעה שפורסמה תחת הכותרת : " הורים בבית הספר בנווה - מונוסון 
נגד טיול לירושלים ; טוענים : הפגנה פוליטית " ; ( " הארץ " , 01 . 
92 ) , הטרידה אותי מאוד . נילי מנדלר , שמסרה את הידיעה מפי הורים ( 
אין יודעים אם מדובר בהורה בודד , או בקבוצת הורים מסוימת ) , כתבה כי 
" אחד ההורים , שהחזיר למנהלת את הספח - החוזר שבו הביע התנגדות להשתתפות 
ילדו בטיול , טען שזהו חינוך פוליטי כאשר ילדינו משמשים אמצעי חי להפגנות " . 
לשם איזון הנושא , עלי לציין כי אני נמנה על ההורים שהביעו את הסכמתם לקיום 
הטיול . לא רק שאין זה עניין פוליטי אלא זה נושא חינוכי - לאומי ממדרגה 
ראשונה . אני גם מוכן להסתכן ולשער כי ההורה , או קבוצת ההורים שהתנגדה 
לטיול , מסתתרים תחת המעטה של טיעון פוליטי נבוב ולמעשה הם פוחדים לשלוח 
את ילדיהם שמא איזה ערבי ינעץ בהם סכין בגב . אני מוכן , ורוצה , לשלוח 
את הילד שלי לירושלים עם זר פרחים ועם קופסת ממתקים , כדי להביע הוקרה ועידוד 
לנכד של אבא קובנר , שחטף סכין בראש מידי אותו מרצח שפל שדקר למוות שלושה 
יהודים בשכונת בקעה . אני רוצה שהילד שלי יסתכל בעיניים של הילד הפגוע ויגיד 
לו : " אתה לא לבדך בירושלים , כי גם אנחנו הגרים בנווה - מונסון , אתך 
בלב איתן ביחד " . אני מוכן להעיד כי גם אבי ז"ל , שלקח אותי באוטובוס לירושלים 
בשנת תרצ"ח כאשר הערבים ירו על כביש באב אל - ואד , אמר לי : " אלי ! 
אם תשמע יריות תתכופף , אבל אל תפחד " . ולכן אני אומר לכל ילדי ישראל : 
אל תפחדו ! סעו לירושלים , אפילו אם יורים או אם מתעופפים שם סכינים . 
נווה מונסונהפטיש הכבד שהנחית הפועל הערבי על ראשיהם של מעסיקו וחברו , 
הסכין שידו של איש המרכול תקעה באחד הספקים , ורצח המסעדן בעין כרם זה לא 
מכבר על - ידי אחד מעובדיו אף הוא ערבי מעלה מנבכי הזיכרון את הפתגם : 
" המגדל נחש שפיפון בביתו , אל יופתע אם ימצא עצמו מוכש " . אני כותב 
זאת בצער וברגשי אשם ; פעם חשבתי אחרת על הערבים לא על הנחשים . מסתבר 
שהייתי תמים . יוהנסבורגמאמר המערכת שהתפרסם תחת הכותרת " יחדל נא מילוא 
להתלבט " ( " הארץ " , 11 . 1 ) , תובע למצות את הדין עם המפכ"ל וקציני 
המשטרה הבכירים בגלל מחדליהם באירועי הר הבית . זהו כישלונו היחיד עד כה 
של המפכ"ל , שנגרם רק בגלל העובדה שהוא סמך יותר מדי על קציניו הבכירים . 
אם כל נושא משרה יפוטר מיד עם השגיאה הראשונה , תסבול המדינה מסבב בלתי 
פוסק של בעלי תפקידים בכירים , חסרי ניסיון וחסרי ביטחון . מתקבל הרושם 
שהיחידים במדינה הזו שאינם צריכים לחשוש מתוצאות מעשיהם הם הפוליטיקאים . 
אלה לא נופלים כתוצאה משגיאות או ממחדלים , או אפילו מהתנהגות פסולה , 
אלא רק בשל משחקי כוח פוליטיים . המלצה לפיטורי שר או נושא משרה פוליטית , 
מצד בית המשפט העליון או מצד ועדת חקירה נופלת תמיד על אוזניים ערלות ; 
אבל כשאפשר להטיל את האשמה על קצין צבא או משטרה , מוטל גורלם של אלה על 
כף המאזניים . אני תמה על " הארץ " שהזדרז לשחק לידיהם של הפוליטיקאים , 
המעוניינים להיפטר מהמפכ"ל הנוכחי . תל - אביבקפמאביגבעיתונים רבים פורסם 
מכתבה של מלי פיליפסבורן , יו"ר ארגון נפגעי המשכנתאות וחסרי הדיור , תחת 
הכותרת " אל תיגעו במשכנתא " . ברצוני להדגיש משפט אחד בדבריה : " אנו , 
נפגעי המשכנתאות , נקלענו למצבנו הקשה לא בגלל ריבית נמוכה , אלא בגלל 
האינפלציה וההצמדה " . מלים כדורבנות , התואמות במדויק את מה שהחתום מטה 
טען במשך שנים רבות . זו לא הריבית שסיבכה את מקבלי המשכנתאות או לקוחות 
הבנקים האחרים . יתר - על - כן , הריבית בישראל במיוחד על משכנתאות היא 
מהנמוכות ביותר בעולם , אם לא הנמוכה שבהן . ובאשר להצמדה ולאינפלציה 
הכתובת אינה הבנקים . 
