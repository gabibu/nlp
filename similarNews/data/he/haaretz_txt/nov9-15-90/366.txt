משחק האימון של הנבחרת האולימפית אתמול , מול הפועל חדרה מהליגה הארצית , 
חשף למאמנים יצחק שניאור ויעקב גרונדמן אפשרות נוספת בהתקפה : חלוץ שמשון 
תל אביב אסף טובי . הצעיר משמשון נכנס במחצית השניה של המשחק , שהיה במכון 
וינגייט , כאשר התוצאה היתה 00 . טובי הבקיע שני שערים מיד בשלבים הראשונים 
של המחצית השניה בסיום העלה את מאזנו האישי לשלושה . לפני כן הבקיע הקשר 
אייל ברקוביץ שער . הסגל האולימפי ניצח 42 , תשעה ימים לפני משחקו הראשון 
בטורניר הקדם אולימפי שיהיה ביוון ביום ד של השבוע הבא . החדרתים ניצלו 
בסיום הרכב מאולתר של הגנת הנבחרת הישראלית והבקיעו שני שערים , אחד על 
ידי הקשר שחום העור מגמייקה וינסטון , והשני חצי - עצמי , כאשר עופר מנחם 
מחדרה בעט ופליקס חלוץ מהנבחרת האולימפית שינה את מעוף הכדור שחדר לרשת . 
המאמנים לא התרגשו יתר על המידה מהשערים שספגה הנבחרת , מפני ששלושה שחקנים 
קבועים נעדרו בגלל פציעות ( רן בן שמעון , רועי חדד , ירון בן - דב ) 
. פצוע אחר הוא הקשר איציק זוהר שהוחלף במחצית . המאמנים מקווים שהפצועים , 
שהם שחקני הרכב ראשון , יבריאו בתקופה הקצרה שעוד נותרה עד למשחק ביוון . 
הסגל האולימפי שיחק בהרכב הבא : אלבז , חרזי , חלפון , צופין , נימני , 
אבוקסיס , בנין , זוהר , ברקוביץ , מוחרר , ניראון . בהמשך שולבו 
רפי כהן , גת , סטולפר וטובי . המאמנים הביעו שביעות רצון רבה מיכולתה 
של הנבחרת במחצית השניה , אך הודו כי במחצית הראשונה לא היטיבה הנבחרת לשחק . 
" במחצית הראשונה לא הנענו את הכדור . במחצית השניה חל שיפור בענין הזה , 
הגענו למצבים והבקענו . טובי הוא חלוץ לא רע והוא יקבל עוד הזדמנות . 
אם יוכיח את עצמו הוא מועמד להרכב הראשון " , הסביר שניאור . היום יימשך 
מחנה האימונים שיסתיים מחרתיים , כאשר המאמנים יקבעו את הסגל שיסע ליוון . 
משחק האימון שתוכנן עם הפועל כפר סבא למחר לפנות ערב בוטל בגלל סירובם של 
הכפר סבאים . עתה מחפשים יריב אימון אחר לסגל האולימפי . 
