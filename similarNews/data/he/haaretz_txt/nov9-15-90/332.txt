חברות הביטוח כלל ביטוח ואררט , מקבוצת הביטוח של קונצרן כלל , קיבלו ממשרד 
המפקח על הביטוח במשרד האוצר , גד ארבל , היתר לעסוק בביטוח נזקי טבע בחקלאות . 
שתי החברות עומדות להתחיל לפעול בתחום זה , שהיקפו השנתי מוערך בכ51 מיליון 
דולר . כלל ביטוח ואררט עומדות לחתום בתקופה הקרובה על הסכם ראשון בתחום 
זה , בו יבטחו את אחת ממועצות הייצור הגדולות בענף . מנהלי החברות מקווים 
שבשנה הראשונה הן ינגסו כ%01 מהפעילות בתחום , כלומר ביטוחים בהיקף של כ5 . 
1 מיליון דולר . ההיתר שניתן לשתי החברות הוא ראשון מסוגו , ומהווה פריצת 
דרך בתחום שבו שלטה עד כה באופן בלעדי הקרן הממשלתית לביטוח נזקי טבע בחקלאות . 
משרד האוצר מתכוון להרחיב בעתיד הקרוב את ההיתר לתוכניות ביטוח נוספות , 
ולעודד חקלאים ומועצות חקלאיות להעביר ביטוחים כנגד נזקי טבע בחברות הביטוח 
הציבוריות והפרטיות . חברת אררט החלה עוד לפני כשנה , בתמיכתם של החקלאים , 
את המו"ם עם האוצר לקבלת היתר ביטוח לנזקי טבע . בכירים במשרד האוצר עודדו 
פעילות בתחום באמצעות משק הביטוח המסחרי . אררט , שתהיה הלידר של הביטוח , 
התקשרה לצורך ביטוח זה עם מבטחי משנה באנגליה , שערכו מחקר ממושך על נזקי 
הטבע בארץ . בסיומה של עבודה זו נעשתה תוכנית הביטוח החדשה . מבטחי המשנה 
בחו"ל , ובכלל זה נציגי לוידס מלונדון , יקחו על עצמם כ%09 מהסיכון של 
ביטוחים אלה . בהנהלות של כלל ביטוח ואררט מעריכים , כי מגדלים רבים יעדיפו 
להעביר את כלל תיק הביטוח שלהם , הכולל גם כיסוי נזקי טבע , לחברת ביטוח 
אחת , כדי להנות מתעריף מוזל גם בעסקי ביטוח אחרים . יצוין , עם זאת , 
שהחקלאים ימשיכו להנות בשלב זה מהתמיכה של המדינה בגין נזקי טבע , על - 
פי הכללים הנהוגים בקרן לנזקי טבע בחקלאות . 
