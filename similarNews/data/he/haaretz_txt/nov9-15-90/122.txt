בפעם השנייה תוך חודש נפסק החשמל באמצע היום וללא התראה . הפעילות במשרדים 
במרכז תל - אביב שותקה . מסמכים חיוניים נתקעו במכונות ההעתקה , סוכנויות 
נסיעות נתקעו באמצע הזמנה לחו"ל או הנפקת כרטיס . מי שחשב שההוראה ששיגר 
לבורסה יצאה במועד התאכזב , ואולי הפסיד כסף . מדוע הפסקות החשמל מובנות 
מאליהן לחברת החשמל ולכן הופכות לשגרה ? מדוע לפחות אין הם מפרסמים התנצלות 
והסברים , באותו תקציב שבו הם משתמשים כדי ליצור תדמית ציבורית חיובית ? 
איך זה שמדינה שבה יש מכשור מתקדם , הפסקות חשמל משבשות לעתים כה תכופות 
את העבודה ? . הפסקת מים בלתי מתוכננת עלולה להיות צרה צרורה , כשאתה 
ממהר לעבודה או סתם באמצע מקלחת . האם מים זורמים בבית שימוש או לשטיפת 
שיניים בכיור הם מותרות ? מדוע מפסיקים מים ללא התראה מראש ובכתב ? בקיץ 
האחרון , ב21 וב31 באוגוסט סגר מישהו את הברז המרכזי לרחוב שלם בתל אביב , 
בשעה שבע וחצי בבוקר . בגלל התראה של דקות ספורות בלבד , בשיטה העתיקה 
והפרימיטיבית של כרוז צעקן , נמצאו רבים שלא הספיקו למלא דליים וקומקומים . 
מדוע ? הרי העבודות להחלפת הצנרת באותו מקום ( רחוב סירקין ) , תוכננו 
בקפדנות חודש ימים מראש . עובדה : תושבי רחוב סירקין קיבלו הודעה על כך 
בכתב בחודש יולי ( בלי לציין תאריך מדויק ) , עם התנצלות ראויה לשבח על 
אי הנוחות שתיגרם לתושבים . הקבלן האחראי במקום לא שעה לטענות השכנים המתוסכלים 
ופטר אותם בלא בלום . אבל , האחראים האמיתיים לנושא הם חברי הנהלת העירייה . 
בתגובתה לתלונה בכתב התעלמה העירייה מהעובדה שהמים הופסקו יום אחר יום . 
בעירייה גם התעלמו מכך שלא נשלחה הודעה מראש ובכתב . בעניין כל כך פעוט 
כביכול , אבל טורדני ביותר כשהוא קורה לך , מגיע לנו יותר . על העירייה 
להוכיח קצת יותר כבוד בעניינים בסיסיים הקשורים לנוחיות התושבים , אפילו 
הם נוגעים רק במים בבית הכבוד . לאחדים מאתנו זה קורה בקביעות . שיחה למנוי 
מסוים נקטעת באמצע . כשאתה ממתין לשיחה העוברת דרך מרכזייה במוסד גדול , 
הסיכויים לכך אף רבים יותר . והשאלה הנצחית , מדוע שומעים אותי מהעבר 
השני ואני חייב לחייג שוב ולפעמים שוב ושוב ? קפמאפרק לחברת ויזה יש עניין 
מובן לעודד את השימוש בכרטיסי אשראי , אך הפעם נדמה שהפריזו . לפני כחודשיים 
פורסמה בורה בעלון החודשי של ויזה , כי " מהיום אפשר להזמין גז ולשלם עבורו 
בטלפון " , דהיינו , בכרטיס אשראי . המודעה , המשמחת בהחלט , מנתה את 
כל החברות לאספקת גז ביתי שהצטרפו להסדר . כשניסינו לתומנו את ההצעה , התברר 
שהמודעה אינה מדויקת . לפחות חברה אחת לא נכנסה להסדר במלואו , ובאחרת 
טרם התארגנו להסדר החדש . לוויזה עצמה התבררה הטעות מהר מאוד , אך איש 
לא טרח לפרסם תיקון טעות . בעקבות תלונות נוספות שלנו , הודיע סמנכ"ל 
ויזה שהמעוות יתוקן בהקדם , בצירוף התנצלות . בימים אלה חויבו החוסכים 
בניירות - ערך בעמלת דמי - ניהול לרבעון . בחלק מהבנקים קיים הסדר של התרעה 
מראש על - ידי חיוב בערך עתידי . בבנק דיסקונט ובבנק לאומי ההתרעה נמסרת 
01 ימים מראש . אלא שבדיסקונט מחייבים בערך עתידי רק סכומים שמעל 02 ש"ח , 
ובבנק לאומי בלי הבדל סכום . בבנק הפועלים אין התרעה כלל . בבנק לאומי , 
לעומת זאת , שולחים לבעל החשבון הודעה מוקדמת אך ורק באשר לסכום הגבוה 
מ04 ש"ח . אין ספק ששירות מזערי זה , למניעת משיכת - יתר בלתי צפויה , 
מקל על הלקוח . 
