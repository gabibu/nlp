הליגה הלאומית בכדורסל תצא היום בתום המחזור ה - 9 לפגרה של חודש , בגלל 
הכנות הנבחרת למיפגשים עם צרפת , ברית המועצות וצכיה בגביע אירופה לאומות . 
שני המחזורים שהיו בשבוע שעבר וזה שיהיה הערב יכולים לתת אינדיקציה לגבי 
אופיה של הליגה , חוזקה וחלוקת הכוחות בה , אבל עדיין אין לקבוע מסמרות 
אלא רק הערכות . " חיכיתם לליגה כזו 02 שנה " , אמר לנו בסוף השבוע מאמן 
מכבי תל אביב צבי שרף . הדברים נאמרו לא כדי להפחית מיכולת קבוצתו , אלא 
מתוך הכרה שקבוצות רבות התחזקו וכי למכבי תל אביב לא יהיה קל כמו בשנים עברו 
לזכות במקום הראשון בתום הליגה הסדירה , אשר נתן לו מיקדמה לקראת הפליי - 
אוף . למכבי תל אביב אין גם כיום שחקן שתמיד יצר את הפער בינו לליגה כולה . 
בשנים האחרונות קווין מגי , לפני כן מיקי ברקוביץ ומוטי ארואסטי , ולפניהם 
טל ברודי . שרף מוסיף לכך גם את העובדה שדורון גמצי , בעל פוטנציאל להיות 
כזה , אינו בכושר הרצוי וכי מכבי ממתין לזר חדש ( במקום הורטון ) העשוי 
לעזור ולשנות או להיות יעיל עוד פחות ממנו . " זה שמכבי כבר נוצח בשני 
משחקים , אין בו לטשטש את העובדה שהפועל ירושלים היה הבולט בליגה ומקומו 
מוצדק " , אומר שרף . " לגבי ראשון לציון , שגם לה הפסד יחיד , צריך 
להתאזר בסבלנות עד לסיום הסיבוב . לא יהיה קל למכבי תל אביב העונה . חילוף 
המשמרות תובע מצדנו סבלנות וגם הפסדים לא מחוייבים , כמו בגליל . מי שמשקיף 
על הליגה מלמעלה הוא יורם חרוש , מאמן הפועל ירושלים , שבעונה השניה שלו 
אחרי מחצית עונת אשתקד , בה החליף את היוגוסלווי פארוק קולאנוביץ מציג 
תלכיד מצויין . אמנם ירושלים שיחקה רק בשני מישחקי חוץ מתוך שבעה , אבל 
ניצחה בהם את מכבי תל אביב ( 9866 ) ואת הפועל תל אביב ( 7938 ) . נקודה 
נוספת הראויה לציון , היא שהפועל ירושלים משחק תמיד נגד קבוצה שנחה וגם 
" ריגלה " אחריה ובכל זאת הצליחה להפגין עליונות , פרט למעידה בבית נגד 
מכבי רמת גן . " מה שיקבע בסופו של דבר זה הפליי - אוף " , אומר חרוש . 
" נכון שהעונה קבוצה שתגיע לפיינל - פור יהיו לה מינימום 24 הפסדים , 
וזה לא היה בעבר . מכבי תל אביב אינו מעל הליגה כמו בשנים קודמות , אבל 
עדיין המועמד העיקרי לזכות באליפות . הליגה שלנו מתחילה להיות כמו הליגה 
האיטלקית , עם הרבה ניצחונות חוץ . אני בטוח שננחל הפסדים נוספים למרות 
שתיאורטית , אם לא נפסיד עד סוף הליגה ונשמור על יתרון 32 נק מול מכבי , 
נהיה ראשונים " . גם לוותיק כדורסלני הליגה הלאומית מיקי ברקוביץ , שזו 
עונה 91 שלו ( 61 במכבי ו - 3 בראשל"ץ ) דעה דומה : " בשלוש השנים האחרונות 
הצטמצם הפער בין מכבי ליריביו " . למרות זאת סבור מיקי : " מכבי צריך לרמוס 
את הליגה . אני בטוח שזה עוד יבוא . הם צריכים לרוץ חזק גם באירופה . 
השינוי יבוא אחרי הפגרה " . בינתיים ראשון לציון מפתיעה . אומר ברקוביץ : 
" גם בשנה שעברה היינו הפתעת הליגה בסיבוב הראשון , ואתם יודעים מה קרה 
בסופו של דבר . אני לא מאמין שראשל"ץ תהיה בין ארבע הראשונות . מבחינתנו 
גם מקום שישי הוא כמו אליפות . אמנם נוצחנו פעם אחת , אבל לא שיחקנו נגד 
הגדולות . אם ננצח באחד משלושת המשחקים הבאים נגד הפועל תל אביב , מכבי 
תל אביב והפועל גליל עליון זה יהיה הישג אדיר , שיתן לנו דחיפה קדימה " . 
מיקי סבור שהעייפות לא תכריע את קבוצתו , כפי שכולם מנבאים , בגלל גילם 
המתבגר של רוב שחקניה . לגבי התחתית יש קונצנזוס מלא : הפועל גבת , בית"ר 
תל אביב וא . ס . רמת השרון יאבקו נגד הירידה . מהשלוש תצא אחת . לכל 
אחת ניצחון בודד . קפספבינהערב המחזור האחרון לפני הפגרה ובמוקד : השני 
בדירוג מכבי ראשל"ץ יתארח באוסישקין אצל הפועל ת"א ( 4 ) . מאבק מעניין 
בין גבוהי תל אביב לשחקני החוץ המצויינים של ראשל"ץ ( 03 . 02 ) . המוביל 
הפועל ירושלים ישחק מול האחרונה בטבלה , ברמת השרון . ניצחון מקומי יהווה 
הפתעה גדולה ( 00 . 02 ) . מכבי תל אביב יוצא לגבת ויחזור משם עם ניצחון 
נוסף ( 00 . 02 ) . הפועל גליל עליון ינסה ללקק בכפר בלום את פצעי הפסדו 
בירושלים , הערב נגד מכבי רמת גן , שנחל שני הפסדי בית רצופים בשבוע החולף 
( 03 . 02 ) . הפועל חולון אמור לנצל את אולמו כדי לזכות בניצחון על בית"ר 
ת"א ( 03 . 02 ) . 
