( ע ) . העיתונאי מרדכי גילת טוען בבג"ץ כי פרקליטות המדינה אינה זקוקה 
כלל לקלטת השיחה בינו לבין המפכ"ל יעקב טרנר כ"ראיה הכרחית " במשפטם של 
המעורבים בהאזנות הסתר למכשיר הטלפון בביתו . גילת הגיש אתמול את טיעוניו 
לבג"ץ , לקראת הדיון בעתירתו נגד שר המשטרה , המפכ"ל ויו"ר ועדת הפנים 
של הכנסת . גילת השיג צו על תנאי , שהורה למשיבים לנמק מדוע לא יימנעו מלהשתמש , 
או למסור פרטים " לצד ג כלשהו " בתוכן שיחות הטלפון שלו ושל משפחתו , 
שהושג באמצעות האזנת סתר . כמו כן האריך בג"ץ את צו הביניים האוסר על המשיבים 
לעשות כל שימוש בקלטת . הצווים ניתנו לבקשת עורכי הדין פנחס מרינסקי ודניאלה 
גרצולין , המייצגים בשתי עתירות נפרדות , את גילת ואת העיתונאים זאב יפת , 
צבי הראל ויגאל גלאי . קפידבינמרדכי גילת מבחין בהודעתו לבג"ץ בין השימוש 
בקלטת כראיה במשפט נגד המצותתים לשיחותיו , לבין רצונו של היועץ המשפטי 
לממשלה יוסף חריש , לשמוע את הקלטת על רקע הטענות נגד המפכ"ל טרנר . אשר 
להיבט הראשון , גורס העיתונאי באמצעות עו"ד מרינסקי , כי על פי המידע שברשותו 
" ניתן להשיג הרשעה נגד המצותתים בהסתמך על חומר הראיות הקיים , שכן למיטב 
ידיעתו החשודים הודו במעשים המיוחסים להם וחלקם אף נתפס בשעת מעשה " . השמעת 
תוכן הקלטות אינה מהווה לכן , " ראיה הכרחית " במשפט , אלא " ראיה מועילה " 
בלבד , שניתן לוותר עליה . גילת מדגיש , כי אם יתברר שאין כל דרך להגיע 
להרשעה , ללא שימוש בתוכן הקלטות , הרי " מבלי שהדבר יהווה תקדים לעתיד , 
הוא יתן את הסכמתו לכך . זאת , בתנאי שהשימוש יהיה במינימום ההכרחי , 
שהקטעים שיושמעו יתואמו עמו וכי המדינה תבקש שההליך ייעשה בדלתיים סגורות , 
או תוך מתן צו איסור פרסום " . לעומת זאת , דוחה גילת את טענתו של היועץ 
המשפטי חריש , כי הוא זכאי לשמוע את קלטת השיחה עם המפכ"ל , לפי בקשת ועדת 
הפנים של הכנסת . " התקדים העלול להיווצר מהאזנה שכזו , מזהיר גילת , 
יפתח פתח רחב דיו , שיסכל הלכה למעשה את הפרטיות של כל איש ציבור . כל 
עבריין יוכל לבצע האזנת סתר , אחר כך לשגר קלטת לפאב פלוני ( כזכור נמצאה 
קלטת השיחה בין גילת לבין טרנר בפאב התל - אביבי זיגל ) , ולטעון כי בתוכן 
הקלטת יש משום דברים שאינם הולמים איש ציבור . כך תוכשר הדרך להאזנה של 
היועץ המשפטי לקלטות פסולות למיניהן , ואף להסקת מסקנות לחובת המשוחחים 
ובדרך זו ייצא חוטא נשכר ותיפרץ כליל הזכות לפרטיות ולחיסיון העיתונאי " . 
פרקליטו של גילת הדגיש כי אין בחוק כל הנחייה שדווקא היועץ המשפטי לממשלה , 
הוא היחיד הרשאי לשמוע קלטות פסולות כאלה . לכן , הוא אינו יכול לפעול 
" כזרוע לסיפוק הרצונות הפוליטיים של חברי ועדת הפנים " . " מן הראוי להבהיר 
לכל עבריין פוטנציאלי כי לא ייצא נשכר מהאזנות סתר , ומן הראוי למנוע 
מאיש ציבור , ויהיה זה המפכ"ל או שר או שופט את הצורך לעמוד במצב בו יצטרך 
לתת הסכמה , או להיראות בחזקת מסתיר דבר , לשמיעת שיחה , שהושגה בהאזנת 
סתר פסולה ואשר העבריינים שביצעו את ההאזנה , טוענים כי בשיחה יש חומר אשר 
ראוי שהיועץ המשפטי ישמע " . הטענה העקרונית אותה מעלה גילת לאורך כל הודעתו , 
היא כי זכויותיו לפרטיות ולחיסיון עיתונאי , עדיפות על זכות המדינה לעשות 
שימוש בהאזנות הפסולות כראיות . הוא גורס כי המדינה תוכל להשתמש בקלטות 
כראיות רק בהסכמתו מראש לעצם השימוש ולהיקפו . קפידבינהעיתונאים זאב יפת , 
צבי הראל ויגאל גלאי , החוששים ששיחותיהם עם גילת נכללות אף הן בקלטת , 
טוענים באמצעות עו"ד דניאלה גרצולין , כי " לא יעלה על הדעת שבעוד שהחוק 
לא נותן לבית משפט שיקול דעת לבדוק ולהכשיר האזנת סתר כראיה , יהיה דווקא 
היועץ המשפטי לממשלה מוסמך להקשיב לקלטת " . הם טוענים , כי הכרזתו של חריש 
שהוא מבקש לשמוע את הקלטת כדי " להזים חשדות " נגד המפכ"ל , היא הכרזה 
מנוגדת לחוק האזנת סתר ולמטרתו החינוכית ההרתעתית , לפיה " מבצעי האזנת 
סתר לא יראו ברכה בעמלם " . 
