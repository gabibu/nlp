אחד משני הטקסים המרכזיים המתקיימים היום בטוקיו , במסגרת הכתרתו הרשמית 
של יורש העצר אקיהיטו , בנו של הקיסר הירוהיטו , הוא הדאי - גוסאי . ב " טקס 
הגדול של הענקת המזון " ( בתרגום חופשי ) מעלה הקיסר החדש מנחת אורז מן 
היבול האחרון לאבותיו הקדמונים ולאלים , המבטיחים שלום ויבול דגן להבא , 
ומתפלל לשלום העם והמדינה היפאניים . הטקס הדתי מעורר ביפאן מחלוקת ציבורית , 
שסחפה בחודשים האחרונים פרופסורים , פוליטיקאים , אנשי דת ואנשים מן השורה . 
בפעם הראשונה עורכת יפאן שלאחר מלחמת העולם השנייה טקס הכתרה תחת החוקה החדשה , 
שאחד מיסודותיה החשובים הוא ההפרדה הברורה בין דת ומדינה . סעיף אחד בחוקה 
היפאנית קובע כי " הקיסר יהיה סמלם של המדינה ושל איחוד העם , וישאב את 
כוחו ומעמדו מרצונו של העם , לו שמור הכוח הריבוני " . המתנגדים למתכונת 
הטקסים גורסים כי הם משתלבים במסע נרחב שמנהלת הממשלה היפאנית לחידוד המדעת 
והזהות הלאומית בקרב האוכלוסייה . העמקת התודעה נעשית בראש ובראשונה באמצעות 
האדרתם של סמלים לאומיים שונים , והקיסר בראשם . אולם , מעמדו של הקיסר 
איננו הנושא היחיד המעורר ביקורת של מי שמתריעים על " המגמה הלאומנית " . 
הוראה שיצאה בחודש אפריל ממשרד החינוך מחייבת את כל בתי - הספר הציבוריים 
להניף את דגל ה"הינוגרו " ולשיר את ההמנון הבלתי - מוכרז ( הקימיגאין ) 
בטקסים מרכזיים בחייהם של התלמידים , דוגמת טקס הכניסה לבית - הספר וטקס 
סיום הלימודים . פקידים בכירים במשרד החינוך הסבירו כי הנפת דגל הלאום ושירת 
ההמנון " יעמיקו את המודעות אצל התלמידים לזהות לאומית בכלל , ולא יפאנית 
בלבד " , אך גורמים בכירים באיגוד המורים הארצי אמרו כי " אין להתכחש לעובדה 
שמדובר בשיר הלל לשלטון הקיסר , וכי בתור שכזה הוא מנוגד לעיקרון המקודש 
בחוקה , שעל - פיו הכוח הריבוני מופקד בידי העם , באמצעות הפרלמנט " . אותם 
מבקרים גם הביעו תרעומת על התנצלותו של הקיסר אקיהיטו בפני ראש ממשלת קוריאה , 
רו , בחודש מאי , על הסבל שהסב הכיבוש היפאני לעם הקוריאני . אין כל 
רע בהתנצלות לכשעצמה , אמרו , אך אין להתיר דריסת רגל קיסרית בנושאים המצויים 
ברומו של סדר היום הפוליטי . יש מי שמשייכים למערכה הכוללת על מימוש עקרונות 
החוקה החדשה גם את המחלוקת הנטושה ביפאן סביב שיגורם של כוחות צבא ההגנה 
הלאומי למפרץ הפרסי . שוב , טוענים פרופסורים ואינטלקטואלים מן המחנה הדמוקרטי , 
יש כאן ניסיון למתן , לעקוף ולשנות את העקרונות הבסיסיים של החוקה הדמוקרטית ; 
ברגע שתוכל המפלגה הליברל - דמוקרטית השלטת להכשיר , באמצעות חקיקה כזאת 
או אחרת , סטייה מן העיקרון של סעיף 9 לחוקה , שעל - פיו מיועד הצבא היפאני 
להגנה , בתחומי יפאן בלבד , תיסלל הדרך לשינויים ולפרשנויות אחרים , אשר 
יקלו על " המכרסמים בעקרונות הדמוקרטיים " . יפאן השלווה יחסית נדהמה בראשית 
החודש מגילויי אלימות חריגים , ככל הנראה מצדם של ארגוני שמאל קיצוניים 
המתנגדים לטקס ההכתרה : בתוך פחות מ21 שעות התפוצצו שלוש פצצות במעונות 
שוטרים במרכז טוקיו , הרגו שוטר ופצעו ארבעה אחרים . התרעומת על הכללתו 
של טקס הדאי - גוסאי באירועי ההכתרה נובעת לא במעט מכך שרזי הטקס שמורים 
עם המשפחה הקיסרית . מתן צביון דתי לטקס , או למעמדו של הקיסר בכלל , 
נקשר אצל רבים למעמדו " האלוהי " של הקיסר בעבר , עד לתבוסתה של יפאן 
במלחמת העולם השנייה ולכפיית החוקה החדשה בידי צבא הכיבוש האמריקאי . מעמד 
זה מסביר במידה רבה את השפעתם העצומה של הקיסרים על העם היפאני . קפמאבינעד 
היום לא נפתח ביפאן ויכוח ציבורי על תפקידו של הקיסר הירוהיטו בכניסתה של 
יפאן למלחמת העולם השנייה . " טאבו הכריזנטמות " המפורסם , שנולד בשנות 
ה06 תחת לחצם האלים של קיצונים לאומניים , השתיק במידה מכרעת כל התבטאות 
ציבורית בנושא . בחודש ינואר היה ניסיון התנקשות בחייו של ראש עיריית נגסאקי , 
שהסתיים בפציעתו האנושה . הסיבה להתנקשות היתה התבטאותו הפומבית , שעל - 
פיה נושא הקיסר הירוהיטו באחריות מסוימת לחלקה של יפאן במלחמת העולם השנייה . 
בהעדר כל הוראה ב"חוק בית הקיסרות " באשר לתוכנם של טקסי ההכתרה , העדיפה 
הממשלה לאמץ את מתכונתם של טקסים דומים , שנערכו לפני מלחמת העולם השנייה . 
הדאי - גוסאי לא רק נכלל במסגרת האירועים , אלא אף ממומן ישירות מקופת 
הממשלה ולא מן התקציב הקיסרי . משפטנים סבורים כי גם בכך מפירה הממשלה את 
עיקרון הפרדת הדת מן המדינה . יש , כמובן , גם מי שמתבטאים בזכות הדפוסים 
המסורתיים העתיקים . נשיא התאחדות מקדשי השינטו ביפאן אמר באחרונה כי " השינטו 
מהווה חלק מן התרבות היפאנית ואין לראות בו מרכיב דתי הנפרד מן המהות הלאומית 
היפאנית . לחוקה אין שורשים בהיסטוריה ובמסורת היפאניים , ועל כן אין לכפותה 
על המסורות המקובלות במוסד הקיסרות " . לדעה זאת שותפים רבים בקרב שדרות העם 
היפאני , שהאהדה וההערצה המסורתיים למוסד הקיסרות גוברות בהן על פני דאגות 
קונסטיטוציוניות . מוסד הקיסרות עדיין פופולרי בקרב האוכלוסייה , וחלק 
רחב בציבור אינו מוצא הצדקה ל"התעסקות הבלתי ממלכתית " במעמדו של הקיסר 
ובטקס הכתרתו . 
