הוא פרש את שיקולי המדיניות של משרד הביטחון בכל הקשור לערבים תושבי יהודה 
שומרון וחבל עזה , ובעיקר באשר לבעיות העולות עקב כניסתם ושהייתם בישראל . 
מאחר ששמואל גורן היה אחד ממעצבי המדיניות המובילים בתחום זה , אם לא העיקרי 
שבהם , במהלך השנים האחרונות , ראויות הערותיו ועמדותיו להתייחסות מיוחדת . 
קריאת הדברים מעלה , שאין הוא משקף נכונה את מדינית משרד הביטחון בנושא 
זה , כפי שהיתה באמת בשנים האחרונות , ומה שיותר חמור הוא גם שוגה בניתוח 
האירועים והמניעים שעמדו מאחוריהם . גורן אומר : " אני בטוח שצריך להכות 
קשה כל מי שעוסק באלימות ומפר את החוק " , וכן הוא אומר : " אני בעד לצמצם 
את מספר העובדים בישראל ולא לאפשר כניסה לבעלי סיכון ביטחוני " . בתשובה 
לשאלה , מדוע הפועלים הפכו להיות סכנה ביטחוניות בתחומי ישראל , הוא משיב 
שהתופעה נוצרה עקב תקרית הדמים בהר הבית . גם הצגת מדיניות וגם ניתוח המצב 
עומדים בסתירה בולטת לעובדות . קודם כל , מן הראוי להבהיר כלל אין מדובר 
בסגירת הקו הירוק . לא זה הנושא העומד כיום על הפרק . אכן , בצד האידיאולוגי , 
קיימים זרמים בציבור הישראלי וחברי כנסת המעוניינים בסגירת הקו הירוק . 
אלה המעוניינים בכך עקביים בגישתם . הם גם רוצים בהקמת מדינה פלשתינית 
עצמאית בתחומי יהודה , שומרון ועזה . אבל , ככל שהדבר נוגע למדיניות הממשלה , 
הדבר כלל לא עולה על סדר היום . לאחר עשר שנים שבהן נרצחו יהודים בידי 
ערבים תושבי יש"ע , הגיע סוף סוף משרד הביטחון למסקנה , שצריך לפעול על 
מנת לחזק את ביטחון הפנים בישראל . אם היה מאמץ מדיניות פשוטה והגיונית 
של אכיפת החוק לפני שנים אחדות , לא היינו כלל מגיעים למצב החמור שהגענו 
אליו , ואם היה עושה את אשר מצהיר היום מתאם הפעולות בשטחים , היו נחסכים 
חייהם של הרבה יהודים . ההידרדרות החמורה במצב ביטחון הפנים היא תוצאה ישירה 
של מדיניות מכונת ומדעת של משרדי הביטחון והמשטרה בעשר השנים האחרונות , 
בכל הקשור לכניסתם ושהייתם בישראל של ערבים , אשר משיקולים שונים החליטו 
כי מותר להפקיר את ביטחונם של תושבי המדינה . מדיניות זו נקבעה בקרב הפקידות 
הבכירה במשרד הביטחון ובצמרת משרד המשטרה , ושרי הביטחון והמשטרה , עד 
עצם היום הזה , לא השכילו לשנותה . תקיפתם של תושבי ישראל בידי ערבים תושבי 
יש"ע , בדרך של התקפות יחידים בלתי צפויות , אינה תופעה חדשה . היא גם 
לא מתרחשת עקב האירועים בהר הבית . תופעה זו התפתחה בעשור האחרון וצברה 
תאוצה מיוחדת במהלך שנת 9891 . בשנה זו נרצחו בישראל לא פחות מ33 תושבים 
בידי ערבים תושבי יש"ע . על - פי דיווח מוסמך של המשטרה , בכל המקרים 
היו אלה ערבים בעלי עבר פלילי . למרות זאת , התעקשו במשרד הביטחון ובמשרד 
המשטרה שלא לשנות מדיניות שגויה והרסנית באשר לכניסת ערביי יש"ע לישראל והשרים 
האחראים לא הוכיחו יכולתם לעצב מדיניות חדשה . אינטרסים אנוכיים של בעלי 
עסקים בישראל הכתיבו במידה רבה מדיניות זו . המדיניות השגויה של משרדי הביטחון 
והמשטרה התבטאה בהסכמה לכך כיעשרות אלפי ערבים תושבי יש"ע יעבדו בישראל באופן 
לא חוקי ובניגוד לצו של משרד הביטחון , ובהסכמה לכך שילונו בישראל בלילות 
בניגוד לחוק ; באי - מאבק ואי - טיפול בבעיית מגורי הקבע של ערביי יש"ע 
בישראל , שמספרם מגיע היום לכ000 , 05 , והחמור מכל בהתעקשות של משרד 
הביטחון להרשות כניסתם לישראל של ערבים תושבי יש"ע שכבר הואשמו והורשעו בביצוע 
עבירות פליליות . התעקשות זו לבשה אופי של אטימות ומעשה הגובל בהפקרת תושבי 
המדינה , שכן גם לאחר גל הרציחות ב9891 התעקש משרד הביטחון לקיים מדיניות 
זו , על אף פניות חוזרות ונשנות ממשרד המשטרה . משרד הביטחון גם התעלם 
מהפשיעה הפלילית " הרגילה " של ערבים תושבי יש"ע . חלקה של אוכלוסייה 
זו בכלל הפשיעה הוא פי כמה מהרמה הממוצעת , ולא תמיד ניתן לעשות אבחנה בין 
פשיעה על רקע לאומני לפשיעה רגילה . משרד הביטחון נושא באחריות המרכזית לאי 
אכיפת החוק בכל התחומים שנזכרו לעיל . ברור היה כי אי אפשר למנוע את הלינה 
הבלתי חוקית , המגורים הבלתי חוקיים והעבודה הבלתי חוקית בלי שיתוף פעולה 
מלא של משרד הביטחון ושאר משרדי הממשלה . לאמיתו של דבר , העדיף משרד הביטחון 
כי האוכלוסייה בישראל תישא במחיר ההיפגעות מהפשיעה ובמחיר סיכון החיים , 
על מנת להבטיח שקט יחסי ביהודה שומרון ועזה . במקום להציב בסדר הקדימות 
הראשון את השמירה על החיים והשמירה על ביטחון הפנים , העדיפו לקנות שקט 
מסוים ביש"ע . התוצאה היא , שהצעדים שהיום חייבים לעשותם כדי להחזיר את 
הביטחון לישראל חייבים כמובן להיות קיצוניים יותר . 
