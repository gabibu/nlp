ממועמדי מפלגת השלטון המצרית הודחו מן הרשימה לאחר שהתברר כי נחשדו בשחיתות . 
בין המועמדים היו סוחרי סמים וראשי כנופיות . עורך העיתון " אל - אחבאר " 
תוקף על רקע זה את ראשי המפלגה , אף שביטלה את מועמדותם . העורך מוסטאפה 
אמין כותב : " אמנם טוב עשתה המפלגה הדמוקרטית כשהרחיקה מרשימות המועמדים 
שלה לבחירות הקרובות למועצת העם % 06 מציריה במועצת העם , שחלקם מואשמים 
בסחר בסמים וחלקם ידועים בניצול השפעתם ובהשגת רווח אסור . אולם עולה כאן 
השאלה , כיצד הסכימו המנגנונים ומושלי המחוזות מלכתחילה להצגת מועמדותם 
של ראשי כנופיות וסוחרי סמים , כדי שייצגו את מפלגת הרוב . " משמעות הדבר 
היא שמועצת העם , שכיהנה במשך חמש שנים , היתה מושחתת . היו גם צירים 
שבחירתם לא היתה חוקית לפי קביעת בית המשפט . יתר על כן , משמעות הדבר 
שמועצה זו היתה ברובה בלתי - חוקית וכל ההחלטות שקיבלה והחוקים שחוקקה עמדו 
בסתירה לחוקה . " מפליא הדבר , לפיכך , שהממשלה התעלמה מדרישת האופוזיציה 
לפזר מועצה זו מאז שנבחרה והתעקשה שמועצה מזויפת זו תמשיך לכהן . הננו מקווים 
שמועצת העם החדשה תהיה אמיתית ולא דמיונית . איננו רוצים מועצות של אפסים , 
והרי ראינו מועצות שאותן הרכיבה הממשלה מבין תומכיה ומאילמים , שאין להם 
דעה או ניסיון אחר . והרי אלו החלישו את הממשלה ורמסו את רצון העם . " הננו 
רוצים לדעת מיהם אלו שבחרו את צירי המועצה הקודמת , אשר לאחר חמש שנים הוכח 
שהם אינם ראויים לתפקידם . האם אלו שקבעו את המועמדים למועצה הקודמת הם 
גם אלו שקבעו את המועמדים למועצה החדשה ? " מוזרה מכל היא השאלה , האם 
כל הלחצים והזיופים ( בבחירות הקודמות ) נועדו לבחירת % 06 מהצירים שראויים 
להיכנס לביהמ"ש לעבירות פליליות יותר מאשר הם ראויים להיכנס למועצת העם . 
לו היה העם זה שבוחר , לא היתה בחירתו גרועה " . 
