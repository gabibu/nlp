ואשינגטון ( מיוחד ל"הארץ " ) . פקידי ממשל בוואשינגטון אומרים כי הנשיא 
בוש מתכנן את המתקפה הצבאית נגד כוחות הכיבוש של עיראק בכוויית לתקופת האביב , 
לאחר שהעיצומים הכלכליים נגד עיראק ישפיעו , ולאחר סיום התקופה הגשומה , 
שבה יש קושי גדול לניידות כוחות תוקפים באזור כוויית ודרום עיראק . פקידי 
הממשל , המצוטטים שלא לייחוס בעיתונות האמריקאית בסוף השבוע , אומרים כי 
קשה לשער שבוש יחליט לנקוט פעולה יזומה בטרם הגעת הכוחות האמריקאיים הנוספים 
לסעודיה , שתושלם כנראה רק באמצע ינואר . בין ינואר למארס עדיין ישרור 
מזג אוויר לא נוח ללחימה ובתחילת מארס יחל חודש הרמדאן , שלקראת סיומו יימצאו 
מאות אלפים ואולי מיליונים של מוסלמים מרחבי העולם על אדמת סעודיה , לצורך 
החאג . הצפי של מומחים לענייני הגנה בוואשינגטון , אפוא , הוא כי אולטימאטום 
התקפי של ממשל בוש יידחה עד לחודשים אפריל - מאי של השנה הבאה , אף כי קיימת 
מודעות רבה בממשל לבעייתיות הפוליטית שבהחזקת כוחות גדולים בתחומי סעודיה 
בעת קיומו של החאג . ואשינגטון ממשיכה בינתיים לשלוח איומים נגד כוחות הכיבוש 
של עיראק בכוויית . מזכיר ההגנה של ארה"ב , ריצארד צייני , אמר שלשום 
כי הממשל אינו מתכוון להחליף את הכוחות המוצבים במפרץ בשיטה של רוטאציה . 
הודעתו משקפת שינוי במדיניות הממשל , שהכריז לפני כחודש שבכוונתו להחליף 
את החיילים המוצבים בסעודיה על בסיס קבוע . מומחים אחדים אמרו כי מטרת ההודעה 
היא להחריף את האיום ההתקפי על עיראק ולאותת כי אופציה התקפית עשויה להינקט 
בקרוב . מומחים אחרים סבורים כי הסיבה פשוטה יותר : אם יוזרמו כוחות גדולים 
כל - כך למפרץ , לא יימצאו כוחות מספיקים בעורף כדי להחליף את אלה שבחזית . 
פקידי ממשל שצוטטו בעיתונות האמריקאית בסוף השבוע , אמרו כי החלטת הממשל 
להודיע על פרישת כוחות נוספים במפרץ נובעת מהרצון להדק את הלחץ על עיראק , 
כדי שסדאם חוסיין " יחזור לעשתונותיו " . " המפתח הוא לשלוח לבגדאד מסר 
ברור , שאי - אפשר לטעות בו , כי אנחנו רציניים " , אמר אתמול מזכיר המדינה , 
גיימס בייקר , בטרם שובו לוואשינגטון ממסע בן שבוע בבחריין , סעודיה , 
מצרים , טורקיה , בריה"ם , לונדון ופאריס . לדבריו , קיבל את הסכמת 
ראשי המדינות הללו לשימוש בכוח נגד עיראק , אם האופציות האחרות לא יפעלו . 
במהלך סיורו נפגש בייקר גם עם שר החוץ של סין , בעת ששהה בקהיר . בייקר 
אמר אתמול כי החישוקים המהדקים את חברי הכוח הרב - לאומי במפרץ נותרו איתנים , 
וכי חילוקי הדעות היחידים הם בשאלה כמה זמן להמתין כדי לאפשר לעיצומים הכלכליים 
לפעול את פעולתם . בייקר נפגש אתמול עם נשיא צרפת , פראנסואה מיטראן . 
שני המנהיגים אמרו כי הקואליציה נגד עיראק איתנה ומאוחדת ואף תישאר כך . 
אף אחד מהם לא שלל את האופציה הצבאית כדי לאלץ את עיראק לצאת מכוויית , 
אך צרפת אמרה כי תילחם רק על בסיס של החלטת או"ם מפורשת . שיחותיו של בייקר 
בפאריס היו הקריטיות ביותר , מכיוון שפקידים אמריקאים אמרו שאין זה ברור 
אם גדודים צרפתיים ישתתפו בלחימה . פאריס היתה תחנתו האחרונה של בייקר בסיורו . 
בביקורו בבריטניה סיכם בייקר עם ראש הממשלה , מארגרט תאצר , כי מועצת הביטחון 
של האו"ם תתבקש שוב לאשר שימוש בכוח כדי לפנות את עיראק מכוויית . ראש הממשלה , 
מרגרט תאצר , סבורה שההחלטות שכבר נתקבלו על - ידי המועצה מאפשרות התקפה 
על עיראק , אך הסכימה לקבל אישור נוסף לכך . בייקר מסר לתאצר שבריה"ם וסין 
לא יטילו וטו על הצעת החלטה כזאת . גורמים אמריקאיים מסרו , מפי פקיד בכיר 
בפמלייתו של שר החוץ , שבייקר מפקפק ברצונם של הסורים להיות מעורבים בהתקפה 
על עיראק . מומחים בוואשינגטון אומרים כי בשבועות הקרובים ימשיך הממשל להדק 
את הלחץ על סדאם חוסיין במישור המדיני ובמישור הצבאי . במישור המדיני , 
יימשכו ההתייעצויות בין המדינות החברות בקואליציה האנטי - עיראקית , יישמעו 
הצהרות נוקשות ויינקטו יוזמות נוספות באו"ם , בנוסף על הצעת ההחלטה שתתיר 
שימוש בכוח נגד עיראק , במקרה הצורך , אשר ואשינגטון מעבדת עתה בסיוע עמיתותיה 
באו"ם . במישור הצבאי , יוזרמו כוחות אמריקאיים נוספים לחצי - האי - ערב , 
כדי להגיע למצבת כוחות של 000 , 034 איש בתחילת השנה הבאה . בסיום הפרישה 
המתוכננת , תשתווה עוצמתו הקרקעית של הכוח הרב - לאומי לעוצמת הצבא העיראקי 
ותוגבר מאוד עוצמתו האווירית והימית . במסיבת עיתונאים אמר צייני , כי התגבורת 
כוללת , בין היתר , שלוש נושאות מטוסים , אניית מערכה , למעלה מ000 , 
001 חיילים ומלחים ומאות טנקים מדגם אם - 1 - איי - 1 , הנחשב לטנק המערכה 
האמריקאי החדיש ביותר . התגבורת כוללת גם שתי דיוויזיות שריון המוצבות כיום 
בגרמניה . כוח ההתקפה יושלם עד ראשית השנה הבאה ויהיה זה הכוח הצבאי האמריקאי 
הגדול ביותר בשטח זר מאז וייטנאם ; צבא ארה"ב בווייטנאם הגיע ל000 , 345 
ב9691 . חברים בכירים בקונגרס משתי המפלגות מתחו ביקורת חריפה על כך שבוש 
לא נועץ בהם בטרם החליט על הגדלת מצבת הכוחות במפרץ . בין המבקרים היה גם 
חבר בית הנבחרים ויליאם ברומפילד , איש מפלגתו של בוש , שהוא הרפובליקאי 
הבכיר ביותר בוועדת החוץ של הקונגרס . בשבועות האחרונים החלה להתארגן בארה"ב 
תנועה גדולה של שחורים , המתנגדים למלחמה במפרץ , בצד כמה קבוצות אנטי - 
מלחמתיות קטנות שאינן מבוססות על מאפיינים גזעיים . סקר דעת - קהל שנערך 
בשבוע שעבר בקרב אזרחים שהשתתפו בבחירות לבתי הנבחרים האמריקאיים ( בטרם 
הודעת הנשיא על משלוח הכוחות הנוספים ) , מעלה כי % 17 מבין הנשאלים הלבנים 
צידדו בהצבת הכוחות האמריקאיים במפרץ ורק % 44 משחורי העור אמרו כי הם תומכים 
בהצבת הכוחות האמריקאיים שם . שרי החוץ של מצרים ושל סעודיה , ד"ר איצמת 
עבד אל - מגיד וסעוד אל - פייסל , נפגשו אתמול עם הנשיא אסד בעיר הנמל לטקיה . 
הם דנו בשאלה אם להשתתף במתקפה אמריקאית אפשרית על עיראק וכיצד להתייחס 
להצעת החלטה שמתכוונת ארה"ב להעביר במועצת הביטחון של האו"ם , שלפיה תאוזכר 
בפירוש אופציה צבאית כנגד עיראק . סוריה תשלח 21 אלף חיילים נוספים לסעודיה 
בשבועות הקרובים . לפי שעה נמצאים בסעודיה 000 , 7 חיילים סוריים ו43 אלף 
חיילים מצריים . פקיד אמריקאי בכיר אמר ביום שישי , כי ארה"ב לא הכינה הצעת 
החלטה למועצת הביטחון של האו"ם לגבי שימוש בכוח נגד עיראק . סין הודיעה אתמול 
כי לא תמהר לתמוך בהחלטת או"ם שתתיר שימוש בכוח נגד עיראק . שר החוץ קואן 
קיצן יוצא היום לבגדאד . זהו הביקור הראשון של שר של מדינה החברה באופן 
קבוע במועצת הביטחון . קיצן אמר כי כל החלטת או"ם לפעולה צבאית תהיה כרוכה 
בהתייעצויות מפורטות . בתום שיחותיו עם עמיתו הירדני אמר קיצן כי לירדן 
ולסין עמדה משותפת ביחס למשבר . במסיבת עיתונאים בגרמניה אמר נשיא בריה"ם , 
מיכאיל גורבצוב , כי טועים מי שסבורים שאפשר יהיה לתקוע טריז בחזית הבין - 
לאומית נגד עיראק . הוא אמר שיש למצות את כל האפשרויות הפוליטיות והדיפלומטיות 
כדי לפתור את המשבר במפרץ בדרכי שלום . יומיים אחרי שובו של המנהיג הסוציאל - 
דמוקרטי , וילי בראנדט , משליחות בעיראק , היו אמש חילוקי דעות על הצלחת 
המסע . בראנדט הביא עמו לפראנקפורט 081 בני - ערובה מעיראק , בהם כ021 
גרמנים . הממשלה השמרנית בבון הודתה לבראנדט על השליחות , למרות שבשלבים 
הראשונים הסתייגה ממנה . השינוי בעמדת הקאנצלר קוהל כלפי השליחות נבע ממסע 
הבחירות המתנהל בגרמניה , ולחצן של משפחות בני - הערובה לפעול לטובת יקיריהן 
השוהים בעיראק . השגריר העיראקי בוואשינגטון , מוחמד צאדק אל - משאט , 
אמר ביום חמישי כי התקפה אמריקאית נגד כוחות עיראק תרחיק את כל הערבים . 
השגריר אמר את דבריו כמה שעות לאחר הודעת הנשיא בוש על שיגור תגבורת למפרץ . 
בהתייחסו להתקפה אמריקאית אפשרית אמר משאט : " אתם מטרידים את הבחורים 
שלכם על לא דבר וההתקפה תביא את העוינות של כל הערבים וכל המוסלמים , מפני 
שאתם הולכים לבצע פעולת תוקפנות נגד עיראק ממדינה מוסלמית אחרת , מארץ קדושה " . 
