משרדי חברתו של הקבלן דוד שטרן , נשיא הכבוד של מרכז הקבלנים שעסקיו כשלו , 
נמכרו אתמול בבית - המשפט לחברת קפלן נעים ושות . חברה זו הפועלת כסוכנות 
ביטוח מייצגת בארץ את חברת הביטוח האיטלקית הנודעת גנרלי , שהיא מבעלי המניות 
של חברת הביטוח מגדל שבשליטת בנק לאומי . המשרדים של חברת דוד שטרן הנדסה 
ובינוי , באמצעותה פעל נשיא הקבלנים , נמצאים בבניין בן שתי קומות ברחוב 
לבונטין 61 , ליד משרדי מרכז הקבלנים , שם בילה שטרן את מרבית זמנו . 
באזור זה מותר לבנות % 051 משטח המגרש . המשרדים נמכרו על - ידי עו"ד יהודה 
ליבוביץ ממשרד עו"ד מנוסביץ וגוטפריד , שהם הנאמנים לביצוע הסדר הנושים 
של שטרן . חמישה גורמים התמודדו על רכישת המשרדים : חברת דנוור , שאחד 
מבעליה הוא אהוד אליאב , שהיה סמנכ"ל שיכון עובדים ; נציגים של חברה אנגלית ; 
חברת מירומית לדודי - שמש , שמניותיה נסחרות בבורסה התל - אביבית ; הקבלן 
אלן פרוינד ; חברת קפלן נעים . המחיר הראשוני שנדרש תמורת המשרדים היה 045 
אלף דולר , אך הקונים העלו את המחיר בהדרגה במהלך המכירה הפומבית שנערכה 
בבית - המשפט המחוזי בת"א . המחירים הועלו לעתים בסכומים קטנים של 000 , 
5 דולר , עד שהמחיר קפץ ל067 אלף דולר , בכ%04 יותר ממה שנדרש בתחילה . 
יחד עם המע"ם ישלמו המוכרים כ509 אלף ד . בעקבות המכירה יהיה צורך גם לפנות 
בית - כנסת בקומת הקרקע . 
