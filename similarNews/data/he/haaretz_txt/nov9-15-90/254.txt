סבורים כי אוזל והולך מלאי האמצעים שמטרתם לשכנע את ממשלת ישראל בצורך להפשיר 
עמדות קפואות ולנוע במסלול התהליך המדיני . מתגבשת אצלם ההכרה כי חלף עידן 
דרכי הנועם , ואין עוד מנוס מהפעלת מקל חובלים . הם מוצאים תימוכין להשקפה 
זו בנטיות הרווחות לדעתם בואשינגטון . " מנהיג יהודי אמריקאי חשוב שביקש 
לשמור על עילום שמו " ( למה ? האם החשיפה תסכן את משרתו ? ) אמר לסופר 
" הארץ " כי בממשל מבינים , שמלים אינן משפיעות על שמיר . מה כן ? סנקציות , 
אמר , נחוצות סנקציות . וסקר דעת קהל מגלה כי החלטה על סנקציות תהנה מתמיכה 
נרחבת בדעת הקהל האמריקאית ( עקיבא אלדר , 09 . 11 . 9 ) . האומנם " מבינים " 
בממשל שכלו כל הקיצין והגיעה עת הסקנציות ? הממשל הראה באחרונה לא מעט סימני 
בלבול . אמנם ארה"ב הצביעה באחרונה בעד החלטות אנטי - ישראליות במועצת הביטחון 
( ובכך מילאה משאלות לא - כמוסות של הפרופסור יהושפט הרכבי ואחרים ) ; 
אבל מצד שני המשיכה לשדר לישראל אותות תמיכה מובהקים . אין המדובר בקונגרס 
בלבד ( ההחלטות הפרו - ישראליות הסוחפות בסנאט ) ובמלים בלבד ( הציון 
לשבח בשבוע שעבר מפי הנשיא ) ; מדובר במעשים , בראש ובראשונה אם כבר 
מדברים על סנקציות בהגדלה מסיווית של הסיוע הביטחוני לישראל במסגרת התקציב 
הפדרלי המקוצץ ל - 1991 . הדברים עלולים כמובן להשתנות , במהירות , לאחר 
שייושב משבר המפרץ , במיוחד אם תיווצר אחרי כן הזדמנות טובה לטפל בתהליך 
השלום התקוע . אבל גם אז ספק רב אם סקנציות יהיו כלי יעיל לטיפול בממשלת 
ישראלית סרבנית . זה שלושה חודשים וחצי מפעיל העולם ( פחות או יותר כולו ) 
סנקציות נרחבות נגד עיראק , התלויה ביבוא חלק מהמזון , רוב חומרי הגלם , 
הציוד והחלפים לתעשייה וכן ביצוא הנפט . פקדונותיה ברחבי העולם הוקפאו . 
באופן תיאורטי היו סנקציות כאלה צריכות להוריד את עיראק זה מכבר על הברכיים . 
בפועל , התוצאה החיובית העיקרית אם לא היחידה היא שארה"ב זכתה בתירוץ ובאורכה 
לארגון כוחותיה לקראת פעולה צבאית , הנראית יותר ויותר בלתי נמנעת . יש 
אומרים כי דרום אפריקה אולצה לסגת ממדיניות האפרטהייד בלחץ סנקציות בין - 
לאומיות . הסנקציות השפיעו לרעה על כלכלת דרום אפריקה והכבידו על חיי אזרחיה 
( בעיקר השחורים ) . אך השינוי שחל במדיניות ממשלתה לא נבע רק וגם לא 
בעיקר מן הסנקציות . הנסיגה ההדרגתית מהאפרטהייד החלה באמצע שנות השבעים , 
עוד לפני שהופעלו סנקציות בהיקף ממשי ; ההאצה שחלה בתהליך זה עם עליית 
מנהיגה הנוכחי של דרום אפריקה נובעת בעיקר משכנוע פנימי עמוק , שמדיניות 
האפרטהייד הגיעה לסוף הדרך . ישראל חשופה יותר מעירק ודרום אפריקה ללחץ חיצוני 
והממליצים לארה"ב להכביד יד עליה מביאים זאת בחשבון . אך הם אינם מעריכים 
כראוי את עומק מניעיהם של העומדים בראשה . מבקרי הממשלה נהוגים לתאר את 
יצחק שמיר וממשלתו במונחים שבין מוכי סנוורים למרושעים . אפשר לקבל את השקפות 
שמיר וחבריו או לדחותן אבל אין טעם לפקפק בכנותם : הם מאמינים באמונה שלמה 
שוויתור על שטחי ארץ ישראל יהיה מחדל היסטורי , ונסיגה לגבולות 7691 או 
לקרבתם הפקרה גורלית של ישראל לסיכונים שיאיימו על עצם קיומה . שאלות שיש 
לשאול בנידון זה : האם הסנקציות לא יחשלו עוד יותר את נחישות מנהיגות משוכנעת 
לעמוד נגד לחצים ויעזרו לה לגייס את הציבור נגד מה שיתואר כנסיון אונס בין - 
לאומי ? האם נוכח הסיכוי שיופעלו סנקציות לא יקשיח הצד השני את עמדותיו ? 
מה העמידות של הסדרים שייכפו בניגוד לרצון הממשלה החוקית של מדינה באמצעות 
כוח חיצוני האין טומנים כאן זרע לחידוש הסכסוך בעתיד ? הפתרון לסכסוך חייב 
לבוא בתהליך השלמה פנימית של שני הצדדים עם הצורך בפשרה . רק אז יהיה לפשרה 
קיום לאורך זמן . הניסיון לכפות פשרה בכוח עלול להביא לתוצאות הפוכות מהמקוות . 
עד כה פעלו הממשלים האמריקאיים לפי עקרונות אלה . מן הראוי שיתעלמו מכל 
" מזמיני " הסקנציות ויתמידו בכך . 
