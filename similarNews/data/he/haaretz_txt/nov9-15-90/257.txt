ומתרחקים מן הילדים . התחתנתי אתך , לא עם ילדייך , הם אומרים לנשותיהם , 
ומשאירים להן את כל הבעיות " , אומרת ד"ר התרינגטון . היא ממליצה להיות 
" ההורה הסמכותי " , אדם בעל חום , שיפקח על פעילויות הילדים בלי לדרוש 
ציות עיוור . את בעיותיו של האב החורג מחמירים המסרים המעורבים שהוא מקבל 
מן המערכת המשפטית ומן החברה בכלל . הרבה אבות חורגים מספקים תמיכה כספית 
מלאה לילדיה של האישה החדשה , אבל יש להם רק זכויות חוקיות מעטות , אלא 
אם הם מאמצים את הילדים . אבל ברוב המדינות האימוץ אינו אפשרי ללא הסכמת 
האב הטבעי . למעשה משאיר בידיו אב טבעי זכויות חוקיות רבות יותר לגבי קטינים , 
אפילו אם הוא נעלם ומשאיר את גידולם לאב החורג . דייוויד ציימברס , פרופסור 
למשפטים באוניברסיטת מישיגן , מצטט את המקרה של גבר שאישתו מתה לאחר שלוש 
שנות נישואים . האלמן ביקש מבתי המשפט חזקה על שלושת ילדיו החורגים , שהיו 
אז בני ארבע , שש ואחת עשרה ; בית המשפט העניק את החזקה לאב הביולוגי , 
שלא שילם מזונות והיה לו רק מגע מועט עם הילדים במשך רוב שנות חייהם . " במוחו 
של האב החורג מצטיירת דמותו כאביר על הסוס הלבן העומד להציל את כלתו החדשה 
מן החיים הקשים של הורות יחידה ולחנך את ילדיה חסרי המשמעת שאינם עוזרים 
בבית ונוהגים לריב אתה " , אומר ד"ר קאלטר . " בעת ובעונה אחת , היא עשויה 
לחוש שהוא מבקר אותם יותר מדי , ולכן היא עלולה להתערב בקונפליקט ולומר 
לו להתרחק . עכשיו הוא חש את עצמו נבגד על ידה , והמתחים שביניהם הם של 
נישואים כמו גם מתחים שבין הורים " . גברים רבים אינם מקבלים באהדה את העצה 
לשחק תפקיד משני בהטלת המשמעת . לגבי הקטור לינו , מורה המתגורר בברוקלין , 
העצה גם מנוגדת למציאות החברתית שלו . " איני יכול להיות משני , בלי 
קשר לרמת התסכול וחוסר היכולת שלי " , אומר לינו , שבנו החורג הוא בן 02 
עכשיו . " הדבר קשור לאופן שבו חונכתי והמציאות של ילדים שחורים " . יהיה 
התפקיד שממלא האב החורג אשר יהיה , חייבים לפתור בעיות עם הילדים , אחרת 
יתמוטטו הנישואים אומרת הפסיכולוגית קונסטנס אהרונס , פרופסור באוניברסיטה 
של דרום קליפורניה , פסיכולוגית משפחתית ומחברת הספר " משפחות בגירושין " 
( ו . ו . נורטון , 9891 ) . " אם היחסים עם הילדים אינם טובים " , 
היא אומרת , " הנישואים לא יצליחו " . זוג אחר , שהתחיל לחיות יחד עם 
חמשת ילדיהם המתבגרים מנישואיהם הקודמים , נפרד אחרי שנה , בלי גירושין . 
" הם מתכננים לחיות יחד אחרי שאחרון ילדיהם יעזוב את הבית " , מספרת אהרונס . 
אם האב החורג גידל ילדים משלו , ההלם של עיסוק בילדיו של מישהו אחר אינו 
חזק כל כך . " אני רואה יותר ויותר אבות חורגים בשנות ה03 לחייהם שמעולם 
לא התחתנו קודם לכן ומקבלים את האחריות על משפחה מוכנה " , אומר ד"ר סייבט . 
" הם אינם יודעים מה הם צריכים לעשות " . 
