שגריר ישראל בוואשינגטון זלמן שובל והשגריר באו"ם יורם ארידור העבירו באחרונה 
לירושלים המלצה חמה להביא לסיום הסכסוך עם ארה"ב והאו"ם בפרשת הר - הבית . 
הדרג המדיני הבכיר בירושלים תומך בהזמנתו של עוזר מזכיר האו"ם זאן - קלוד 
איימה לישראל שלא מכוח החלטת מועצת הביטחון בעניין הר - הבית ובתנאי שבכך 
תסתיים הפרשה . נודע כי ראש הממשלה יצחק שמיר שוכנע שהצעת הפשרה הזאת לא 
תפגע במעמדה של ישראל בירושלים . הדיפלומטים הישראלים בארה"ב הבהירו כי האמריקאים 
מבקשים להגיע כבר בימים הקרובים לסיכום סביב הצעת הפשרה , שכן מדינות ערב 
והבלתי - מזדהות עלולות להקדים ולהגיש למועצת הביטחון הצעת החלטה מרוככת 
לפיקוח כלשהו של האו"ם על השטחים . ארה"ב מבקשת להימנע מהטלת וטו על הצעות 
הקשורות להחלטה 276 בעניין הר הבית , ואם הערבים יסתפקו בנוסח משולב עם 
המלצת מזכ"ל האום בעניין כינוס המדינות החתומות על אמנת זנווה , צופים כי 
ארה"ב לא תטיל על כך וטו . במגעים עם ארה"ב הבהירה ישראל כי היא תסרב לקבל 
כל שליח בהקשר להחלטה 276 , ואילו ארה"ב מקיימת מגעים עם מדינות מערביות 
נוספות , ובראשן בריטניה וצרפת , על - מנת להשיג תמיכה בהצעה שישראל תקבל 
את עוזר מזכ"ל האו"ם בלא קשר להחלטה בעניין אירועי הר - הבית . ישראל טוענת 
בפני ארה"ב כי בחודש יוני האחרון היא תמכה בהצעה דומה שבעקבותיה הגיע איימה 
לישראל , ולכן רק אירועי המפרץ הם שמונעים בעד הממשל האמריקאי לתמוך עתה 
בהצעה . מתברר כי מזכ"ל האו"ם לא פרסם שום דיווח בכתב על שליחותו של עוזרו , 
ובירושלים סבורים שההחלטה להזמינו היתה במקומה . קפידבינשר החוץ דוד לוי 
אמר אתמול כי הוא עצמו הנחה את נציגי ישראל באו"ם ובוואשינגטון לקדם את הצעת 
הפשרה . בתום ישיבת הממשלה שבה דיווח קצרות על המגעים סביב החלטת מועצת 
הביטחון , אמר לוי כי אין לפי שעה סיכום בין ישראל לארה"ב , והוסיף : 
" אין לנו מדיניות של ניתוק מגע עם האו"ם . אין לנו גם מסורת הפוסלת פגישה 
עם שליח כלשהו . כל מאמצינו נועדו למנוע קבלת החלטה אופרטיווית שלילית נגד 
ישראל , וגם לחזק את ההבנה עם ארה"ב " . גורמים מדיניים בירושלים הביעו אתמול 
את ביטחונם כי אם ארה"ב תאמץ את הצעת הפשרה , היא תזכה ברוב גדול בקבינט , 
חרף התנגדות צפויה מצד שרי התחייה והשר שרון . האחרון הזהיר אתמול בישיבת 
הממשלה כי " אם יימשך המחדל הביטחוני , נעמוד בקרוב בפני תביעות מסוכנות 
להצבת משקיפי או"ם , ואולי אף כוחות או"ם " . בשיחה עם המנהיגים היהודים 
בשבוע שעבר אמר הנשיא בוש כי הוא מעוניין מאוד בתמיכת הקהילה היהודית במדיניותו 
במפרץ , ולשם כך יש לו עניין להסיר את מכשול פרשת הר - הבית . בוש אמר 
כי עמדתו של שמיר מקשה על כך . 
