אדם נהרג , אדם נרצח בידי רעולי פנים ואחר נדקר על ידם , 803 נפצעו , 
לפי מקורות פלשתיניים , וכן נפצעו שישה חיילי צה"ל ותיירת אחת באירועי 
השבוע בשטחים . חמישה חיילי צה"ל נפצעו באורח קל בתקריות קשות שהיו בסוף 
השבוע ברצועת עזה . הם הועברו לבית החולים ברזילי באשקלון . בתקריות קשות 
שהיו ברצועה אתמול ושלשום נהרג מחמוד עיזאת אל בסיוני , בן 92 , תושב בית 
חנון . שניים נפצעו באורח קשה ו261 נפצעו , לפי מקורות פלשתיניים : 88 
מהם מירי כדורים חיים , כדורי גומי ופלסטיק . השאר נפצעו מגז , בהם ילדים 
רבים בגיל 01 ו21 וארבע נשים בהריון . נציג דובר צה"ל בפיקוד דרום סירב 
לפרט באילו כדורים נפצעו התושבים . מקורות צבאיים בפיקוד דרום אמרו כי 78 
תושבים נפצעו ו05 שוחררו לבתיהם . העוצר שהוטל אתמול בעיירה בית חנון ובמקומות 
מרכזיים ברצועה יימשך היום . גורם צבאי בכיר אמר כי הצבא הופתע מההתפרצות 
הספונטאנית . ההתנגשויות החלו מיד לאחר שנודע דבר התאבדותו של פעיל מרכזי 
באש"ף , שהיה עצור באגף החקירות בכלא עזה . כרוז שהופץ קרא ליום הסלמה 
בשטחים . מקורות פלשתיניים דיווחו שהתקריות החלו בכמה מחנות פליטים כבר 
ביום ששי . מאות תושבים תקפו את משטרת עזה באבנים ובמוטות ברזל וניפצו שמשות 
ופנסים בכלי רכב . הם פצעו את סגן מפקד נפת עזה בראשו . מקורות פלשתיניים 
דיווחו כי עיקר המהומות היו אתמול באזור בית חנון , ששם נפצעו 34 תושבים , 
מהם חמישה קשה . בין הפצועים ילדים . עוד נמסר כי המהומות התפשטו לכל 
השכונות הצפוניות ברצועת עזה וכן למחנות הפליטים גיבאליה , חאן יונס , 
שייח רדואן והעיר עזה . אתמול הושלכו ששה בקבוקי תבערה על סיורים של צה"ל 
ברפיח . הבקבוקים התנפצו , אך לא היו נפגעים . המקורות הפלשתיניים דיווחו 
על רצח על רקע חשד לשיתוף פעולה . מחמוד גומעה סמרי , שנחשד בשיתוף פעולה 
עם השלטונות , נרצח בדקירות סכין וגופתו נשרפה . במחנה הפליטים נוסייראת 
דקרו אלמונים את אל חלד זיין , בן 22 . הוא נפצע קשה והועבר לבית החולים 
שיפא בעזה . אמש דוווח מפי מקורות פלשתיניים על תושב דיר אל באלח , בן 
51 , שנפצע באורח בינוני והועבר לביה"ח תל - השומר . קפידבינבשירות בתי 
הסוהר בצה"ל חוקרים את נסיבות מותו של עטיה עבדלל עטי מחמוד זענין , בן 
63 , חקלאי מבית חנון , נשוי ואב לשבעה ילדים , שנמצא תלוי אתמול בתאו 
שבכלא עזה . מקורות צבאיים מסרו כי עטיה השתמש בקרעים של שמיכה . רופא 
צבאי אשר הגיע למקום קבע את מותו . בשטחים התקיימה ביום ששי שביתה כללית 
ביום השנה להצהרת בלפור . אתמול הסיר צה"ל את העוצר מרוב שטחי הגדה המערבית , 
שהושמו בעוצר מונע לרגל יום הצהרת בלפור ובעקבות אירועים אלימים . מקורות 
פלשתיניים טענו כי בסוף השבוע הוכו במרכז שכם 01 תושבים מקומיים בידי חיילי 
צה"ל , סמוך לשוק הירקות . בכפר בלעא בנפת טול כרם תקפו שלושה רעולי פנים 
בסכינים רופא מקומי ד"ר עפיף ברברח , בן 03 , שאושפז במצב קשה בבית החולים 
אל איתיחאד בשכם . מקורות צבאיים מסרו כי ביום ששי הושלך בקבוק תבערה לעבר 
כוח משמר הגבול ברחבת כנסיית המולד בבית לחם , אך הוא התנפץ מבלי להתלקח 
ומבלי לגרום לנזק או לנפגעים . כתוצאה מזריקת אבנים לעבר אוטובוס ישראלי 
בחלחול , נפצעה ביום ששי קל תיירת בראשה , והיא טופלה במקום . שר הביטחון 
משה ארנס ערך אתמול ביקור מפתיע ברצועת עזה ושמע דיווחים על ההתפרעויות שם , 
הנמשכות זה היום השני ברציפות . ארנס הודיע למפקדי צה"ל באזור על בואו 
רק כשעה - שעתיים לפני הגיעו . בעת הביקור שמע השר סקירות מאלוף פיקוד הדרום 
וממפקדי צה"ל ברצועה , וביקר בבית - חאנון . אתמול נמשכו האירועים האלימים 
ברצועת עזה והם התמקדו בעיקר במחנות הפליטים בדרום הרצועה וברפיח . מקורות 
פלשתיניים דיווחו על 511 פצועים , בעיקר ברפיח . לדבריהם , היו התנגשויות 
בין צה"ל לתושבים מקומיים החל משעות הבוקר המוקדמות , כאשר מאות רעולי פנים 
יידו אבנים על חיילים . קצין בכיר הגדיר את המתרחש ברצועה ביומיים האחרונים 
כ"מלחמה " . דובר צה"ל דיווח על 05 פצועים בלבד . המקורות הפלשתיניים הוסיפו 
כי כוחות צה"ל עצרו רבים מן המתפרעים . אתמול הושלכו ארבעה בקבוקי תבערה 
על כוחות של צה"ל ברפיח . הבקבוקים התנפצו , אך לא גרמו לכל נזק . מהגדה 
נמסר כי בכמה מקומות היו אתמול ושלשום בערב התנגשויות אלימות בין תושבים 
לחיילים . מקורות צבאיים מסרו כי בעת מרדף אחרי מיידי אבנים באזור חלחול 
נפצע צעיר מקומי , שניסה להשליך אבן לעבר אחד החיילים . החייל ירה ברגלו 
ופצע אותו באופן בינוני . הפצוע הועבר לבית החולים הדסה עין - כרם בירושלים . 
במחנה פליטים סמוך לשכם נפגע תושב מקומי מפגיעת רימון גז מדמיע , שנורה 
בידי חיילים . מקורות פלשתיניים מסרו כי חיילים , שירדו ממיניבוס לבן בשכונת 
ראפידיה בשכם , ניפצו בעזרת אבנים זגוגיות של מכוניות חונות של תושבים מקומיים , 
ביניהן גם את חלונות מכוניתו של דר מוסטפא מקבול . מקורות צבאיים טענו 
כי לאחר בדיקה של מפקד באזור , התברר כי המעשה לא בוצע על - ידי חיילים . 
כוח של צה"ל ניהל אתמול קרב יריות עם רעולי פנים , שירו על סיור צה"ל במהלך 
סיור שגרתי , בשכונת שאבורה שברפיח . רעולי הפנים ירו מתוך בית ספר של 
אונרוו"א ונמלטו במכונית מרצדס כחולה . דובר צה"ל מסר שהסיור השיב באש אך 
לא דוח על נפגעים . זו הפעם שלישית בחודש האחרון , שסיורים של צה"ל מותקפים 
באש חיה ברצועה . להערכת גורמים צבאיים , ילכו ויגברו הניסיונות לפגוע 
באש חיה . 02 סטודנטים מאוניברסיטת ביר זית נפצעו אתמול , רובם באופן קל , 
ממכות של חיילים כך מסרו מקורות פלשתיניים . המקורות מסרו כי יחידה של 
צה"ל עצרה קבוצה של סטודנטים מאוניברסיטת ביר זית והובילה אותה למקום המרוחק 
כשני ק"ם מהעיירה ביר זית , סמוך להתנחלות עטרה . הצעירים הוכו בידי החיילים 
ולאחר מכן שוחררו . שניים מהם אושפזו לקבלת טיפול בבית החולים הממשלתי ברמאללה . 
באדר עלי אבו זהרה , סטודנט להנדסה , תושב הכפר יאטה , נפגע בגבו וידו 
נשברה ; נידאל פאיז אל פכוור , בן 12 מטובאס , תלמיד בחוג לאנגלית איבד 
שתיים משיניו ; 51 סטודנטים נוספים טופלו במרפאה מקומית ושוחררו לבתיהם . 
דובר צה"ל מסר בתגובה : " כוח של צה"ל עצר קבוצה של 03 אנשים כדי לאתר 
מבוקשים . רובם שוחררו ואחרים נותרו במעצר . אחד מהם שהתנגד למעצר נפגע 
תוך כדי ביצוע המעצר " . מקורות פלשתיניים טענו אתמול כי בשכונת ראפידיה בשכם 
נפצעה אישה בת 44 , סמירה דבעי , מפגיעת אבן בראשה , ואושפזה בבית החולים 
בראפידיה . תושבים טענו כי האבן נזרקה בידי חיילים מתצפית צבאית , הנמצאת 
על גג בניין אגודת הצדקה בשכונה . מצה"ל נמסר כי ממצאי תחקיר ראשוני לא 
העלו דבר וכי היום יתבצע תחקיר מקיף . שלושה בקבוקי תבערה הושלכו אמש לעבר 
מפקדת כוחות צה"ל ברצועה , הממוקמת בעיר עזה . מקורות צבאיים מסרו כי שלושת 
הבקבוקים התנפצו , אך לא נגרם כל נזק ואין נפגעים . לדברי מקורות פלשתיניים 
נפצעו אתמול בהתפרעויות ברצועת עזה שמונה תושבים . המקורות מסרו על התנגשויות 
במחנות הפליטים ובעיר עזה . נציג דובר צה"ל בפיקוד הדרום דיווח אף על הפגנות 
ועל ששה פצועים שהגיעו לבתי החולים . בבית המשפט בעזה נידונו אתמול שלושה 
צעירים למאסר עולם , לאחר שהורשעו בחטיפת תושב מקומי ורציחתו על ידי הטבעתו 
בבור ביוב . 
