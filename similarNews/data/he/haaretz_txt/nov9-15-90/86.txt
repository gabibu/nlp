עובדי מסוף המטענים בנמל התעופה בן גוריון ( ממ"ן ) מאיימים לשבש את העבודה 
אם תמומש התכנית של רשות החברות הממשלתיות להעמיד למכירה % 62 ממניות ממ"ן 
ליזמים פרטיים . ועד עובדי ממ"ן שיגר בימים אלה מכתב למנכ"ל רשות החברות 
הממשלתיות , זאב רפואה , שבו הוא טוען שההחלטה למכור נתח זה ממניות ממ"ן 
לגורמים פרטיים , מהווה שינוי בעמדת החברה ופגיעה באינטרסים של העובדים , 
" שהם חלק מהמלאי העסקי של החברה " , כהגדרת הוועד . הוועד דורש במכתבו 
להיות שותף בכל החלטה על עתיד החברה ובמיוחד לגבי מכירה אפשרית של מניותיה 
וכן לאפשר לעובדים להשתתף במכרז במסגרתו יוצאו למכירה מניות של החברה וזאת 
בתנאים שווים מול משקיעים אחרים . פנייתו של ועד העובדים למנכ"ל רשות החברות 
הממשלתיות באה בהמשך למכתב שחברי הוועד שיגרו לשר האוצר יצחק מודעי ולשר 
התחבורה משה קצב , לפני 01 ימים , שבו דרשו כי חלק ממניות הממשלה שיונפקו 
בבורסה לניירות ערך , יוקצו לעובדים בתנאים מועדפים , כפי שנעשה לגבי חברת 
" בזק " . הציבור מחזיק כיום ב%84 ממניות ממ"ן . % 62 מהמניות הם בידי תש"ת , 
חברה בת של אל על ו%62 מהמניות מחזיקה הממשלה . מנכ"ל רשות החברות הממשלתיות 
אמר אמש בתגובה , שהעובדים כבר קיבלו את חלקם במניות החברה ולפיכך תביעתם 
להקצאה נוספת של מניות היא " חוצפנית " . לדבריו , טענותיו של הוועד נגד 
המכירה לגורמים פרטיים " אינם לעניין " ולפיכך הוא מסרב להיפגש עמו . רפואה 
מסר כי שלושה גורמים פרטיים , ישראלים וזרים , מתעניינים ברכישת מניות 
בחברה . 
