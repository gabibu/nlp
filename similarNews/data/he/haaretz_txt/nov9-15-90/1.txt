) , התווכחו סופרים ומבקרים בשאלה כיצד היה מסתיים " מאיאן " , הרומאן 
האחרון והבלתי גמור שלו . 47 שנים מאוחר יותר סיפקה יפאנית צעירה , שגדלה 
בארצות הברית ולימדה ספרות יפאנית מודרנית באוניברסיטת פרינסטון , תשובה 
בכותבה את " זוקו מאיאן " , ה"המשך למאיאן " . נתוני המכירות לא פורסמו 
עדיין , אך כבר עתה ברור שיצירתה הספרותית הראשונה של מינאה מיזמרה היא 
הסנסציה הספרותית של השנה ביפאן . זה מה שרצתה מיזומורה מלכתחילה . אך כיוון 
שתיכננה את האסטרטגיה שלה באורח שיטתי , בדרך דומה לתכנון פריצת מוצר חדש 
לשוק , הגיב חלק מקהל הקוראים בהסתייגות . " יפאנים רבים הגיבו באופן 
חריף על החלטתי לכתוב רומאן מסוג זה . הם חשים שאני אמריקאית מדי , פועלת 
מתוך חישובים קרים , או אפילו חצופה ומרשה לעצמי יותר מדי " , אמרה מיזומורה , 
" אבל אני אולי האדם היחיד שיכול היה לעשות זאת " . בהיסטוריה הספרותית 
של יפאן נתפס נאטסומה כמשכמו ומעלה . תמונתו מעטרת שטרות בנק של 000 , 1 
ין , ומבין הסופרים הקלאסיים הוא מהיחידים שעדיין נקראים . בהשלמת יצירתו 
האחרונה , מלודרמה פסיכולוגית על אגואיזם אנושי , רומזת מיזומורה שהעמל 
והייסורים האישיים הכרוכים במודרניזציה הם עדיין , במידה רבה מאוד , נחלת 
החברה היפאנית . בד בבד כתבה מיזומורה את ההמשך לספרו של נאטסומה ביפאנית 
מסורתית , תוך שימוש באותות הכתב הסיניים העתיקים שפושטו לאחר מלחמת העולם 
השנייה . " מאיאן " המקורי שפירושו " אור וחושך " ידוע בתיאורים מלאי 
החיים של הדמויות המאכלסות את דפיו , ובעיקר דמויות של נשים . אפילו בצורתו 
הלא גמורה הוא נחשב כאחד משיאי הספרות היפאנית . העלילה מספרת על נובוקו , 
אשת איש צעירה בטוקיו , המנסה לגלות סוד שמסתיר ממנה בעלה , טסודה . 
לאחר כמה חודשי נישואים היא חשה שכל אחד מלבדה יודעים את הסוד . נובוקו 
מתאמצת לפרש את כוונותיהם האמיתיות של בעלה ואחרים באמצעות הדברים שנאמרים , 
ובאמצעות מחוותיהם והמבטים שהם מחליפים ביניהם . היא מגלה לבסוף שבעלה 
עדיין מאוהב באישה בשם קיוקו , שעזבה אותו לטובת גבר אחר . בינתיים , 
אומרת יושיקאווה , אישתו של הממונה על בעלה בעבודתו , הנוהגת כמעין מגדת 
עתידות , לטסודה שקיוקו שוהה כעת לבדה באתר מעיינות חמים . הוא מחליט לנסוע 
לפוגשה . במקביל להסתלקותו , מספר ידיד ותיק שלו לנובוקו על המתרחש . 
בנקודה זו נפסק הסיפור . " כאשר קראתי את מאיאן בפעם הרביעית , תקף אותי 
מעין זעם על שאני לא יכולה לדעת מה קורה בסוף " , אמרה מיזומורה ; " לכן , 
התפתיתי לכתוב בעצמי את סופו של הספר " . הסופרת הצעירה נולדה ביפאן , 
אבל משפחתה עברה לארצות הברית כשהיתה בת 21 . היא סיימה את לימודיה בספרות 
צרפתית באוניברסיטה , ולימדה ספרות יפאנית מודרנית בפרינסטון משנת 7891 
עד 0991 , ואז חזרה לטוקיו . בניגוד ליפאנים רבים החיים בחו"ל , שקדה 
מיזומורה על שפת אמה ; לא רק שהוריה קפתמונה1 , 81פעודדו אותה לקרוא ולדבר 
יפאנית בבית , היא גם השתלטה , בסיוע כרכי " כל כתבי הספרות היפאנית " 
שהביאה משפחתה עימה לארה"ב , על השפה היפאנית המסורתית , שהיא שונה לא 
במעט מהיפאנית המודרנית . כתוצאה מאהבתה לספרות היפאנית שאפה מגיל מוקדם 
לכתוב רומאן בשפה היפאנית . אבל ידיד הסביר לה שסופר יפאני חדש חייב להוציא 
לאור ספר אחר ספר אם ברצונו לשמור על פרסומו . " זה אינו לטעמי " , אמרה 
מיזומורה , אישה קטנה מלאת מרץ במחצית שנות ה03 שלה . " רציתי להיות חסכונית 
יותר בהוצאותי " , לחסוך בערכי . רציתי לכתוב דבר מה שימקם אותי מחוץ לכל 
השיטה " . הרעיון היה פשוט : מיזומורה הניחה שהאחרים רוצים לא פחות ממנה 
לדעת את סופו של " מאיאן " . הפופולריות של נאטסומה , ופרסומו הרב יעזרו 
לה לשרוד בעולם הספרות היפאנית . בו בעת היא אומרת שההיבטים האוניברסליים 
של רומאן זה מתחילת המאה , המתאימים גם ליפאן העכשווית , משכו אותה מאוד . 
הספר המוגמר , בהתעלם מה"חישובים " שעמדו מאחורי כתיבתו , מהווה ניסיון 
ספרותי מעניין . " כיום ישנם הרבה אנשים המושפעים בקלות מסביבתם באותו אופן 
שבו הושפע טסודה , אומרת מיזומורה . כאז כן עכשיו , נוטות הנשים להשקיע 
בפרשות האהבה שלהן יותר מהגברים . וכדי להעביר את אנוכיותן של כל הדמויות , 
משתמשת מיזומורה בטכניקת השיחות הפוליפוניות : כולם אומללים וכולם מדברים 
בו בזמן . " ידעתי שחוסר הניסיון והאלמוניות שלי יכולים להוות נכס " , 
אמרה ; " שלא כמו סופרים ידועים , אינני צריכה לחשוש מסיכון המוניטין 
או הסגנון שלי " . ציקומה שובו , מו"ל חשוב בטוקיו , גילה עניין בפרויקט , 
שהרי יש לזכור , כי לבד מתשומת הלב הטבעית שהיה מעורר ההמשך לספרו של נאטסומה , 
הסופרת היא גם אישה צעירה בעלת רקע יחיד במינו , או כפי שמיזומורה מכנה 
את עצמה " סחורה ראויה לשיווק " . היה לה קשה לאפיין את קיוקו כי הסיפור 
המקורי נפסק במקום בו היא מופיעה לראשונה ; וכדי לשרטט את דמות האשה המפתה , 
למדה ניזומורה את כתבי נאטסומה ושאלה דימויים וביטויים רבים מגיבורות אחרות 
בספריו . היא גם הקפידה במיוחד על הסגנון . נאטסומה כתב ביפאנית פורמלית , 
ומיזומורה ניסתה להעביר את תחושת התקופה באמצעות שימוש בשפה המסורתית , 
אך הכניסה שינויים רבים כדי להקל על הקורא בן זמננו . מבקרים התרשמו מיכולתה 
לשמור עד סוף הסיפור על המתח הרגשי של " מאיאן " המקורי . " זוקו מאיאן " 
זכה לשבחים כיצירה מרשימה , יצירת מופת שאיננה רק המשך של יצירת מופת אחרת 
אלא כזו העומדת בפני עצמה . 
