לונדון ( מיוחד ל"הארץ " ) . קבוצה חשאית ביותר הוקמה ליד מטה נאט"ו בשנות 
ה05 , כנראה על פי המלצת הסי - איי - אי , וקשרה קשרים הדוקים עם גורמים 
נאו - פאשיסטיים . כך נמסר בידיעות המגיעות מבריסל ומבירות אירופיות אחרות . 
הקשרים הללו נחקרים עתה על ידי השלטונות באיטליה ובבלגיה . תפקיד הקבוצה 
היה לפעול כמחתרת במקרה של כיבוש סובייטי באירופה . היא הודרכה במשותף על 
ידי כמה מן השירותים החשאיים של מדינות נאט"ו . עד לפני חודשיים התכנסה 
ועדת התיאום שלה בבריסל . בין היתר בוחנים באיטליה את הקשרים של הקבוצה עם 
הנאו - פאשיסטים שפוצצו ב0891 את תחנת הרכבת בבולוניה . בפיגוע זה נהרגו 
08 איש . הנאו - פאשיסטים עסקו אז בניסיון לגרום לתוהו - ובוהו באיטליה , 
כדי שלא תקום ממשלה בשיתוף הקומוניסטים . בידיעות מאיטליה על הקבוצה השתרבב 
שמו של הנשיא פרנצסקו קוסיגה , שהיה סגן שר ההגנה בשנות ה05 . " מבצע 
גלאדיו " , כפי שנקראת תכנית הפעולה באיטליה , נערך בידיעתו . הקבוצה פעלה 
גם בפורטוגל , בשנות ה05 , בניסיון להגן על הדיקטטורה הימנית של סלזאר . 
גם ביוון היו שלוחות של הקבוצה היא הוקמה שם ב5591 ופורקה ב8891 . בבלגיה 
עדיין קיימים שרידים של הקבוצה , בתור יחידת מסגרת , ויש ברשותה משדרים 
חשאיים . תפקידה היה להוות זרוע לפעולות חבלה , מודיעין והתנגדות כללית , 
במקרה של כיבוש סובייטי . בבלגיה נחקרים חשדות כי היו קשרים בין גורמים 
במשטרה החשאית לבין קבוצה נאו - נאצית קטנה בשם " וסטלנד החדשה " . גורמים 
רשמיים בבלגיה אמרו לעיתונאים , שהחקירה תימשך עד שכל העובדות יהיו ידועות , 
והשירותים החשאיים נצטוו לשתף פעולה ככל יכולתם . 
