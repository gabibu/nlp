( ע ) . השוטר עופר חגבי שנדקר בשבת במזרח ירושלים , נותח פעם נוספת 
בביה"ח הדסה עין כרם . הניתוח נועד לייצב את מצבו ובסיומו נמסר כי הוא מוסיף 
להיות קשה . מעצרו של אימאן עבד רבו , החשוד בדקירת השוטר עופר חגבי , 
הוארך אתמול ב01 ימים . עבד רבו אמר בביהמ"ש : " יצאתי מיריחו לירושלים 
באוטובוס , חיפשתי חנות לקנות סכין , קניתי סכין ב7 ש"ח , ראיתי שוטר 
ודקרתי אותו " . השופט יואל צור הורה לעצרו ל01 ימים . המשטרה מתכוונת להגיש 
כתב אישום נגדו כבר בימים הקרובים . השוטר שאושפז בביה"ח רמב"ם לאחר שנפצע 
בהלוויית הרב כהנא , אינו משרת במג"ב אלא במשטרת ירושלים . הוא נפצע בעת 
שנפל מאמבולנס , לאחר שניסה לחלץ אותו מתוך המון שניסה למנוע העברת פצוע 
ערבי לביה"ח . 
