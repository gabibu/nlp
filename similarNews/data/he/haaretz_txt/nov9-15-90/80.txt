הנהלת בנק ישראל תדון בימים הקרובים בהצעה לשינוי רשיון ההפעלה הניתן לבנקים 
ייעודיים , כך שהם יוכלו לפעול כבנקים מסחריים לכל דבר . את ההצעה יזם 
הפיקוח על הבנקים , מתוך הנחה שבשנים הקרובות ייאלצו הבנקים להרחיב את מגוון 
הפעילות העסקית שלהם לנוכח התחרות הרבה שתהיה בענף . ההחלטה נוגעת גם למדיניות 
האוצר שהחלה בשנת 5891 , לפיה יש לצמצם את פעילות התיווך של הבנקים הייעודיים 
בכל הנוגע לפעילויות ממשלתיות . מסיבה זו הוחלט כי מוטב שלבנקים הייעודיים 
יהיו אפשרויות עסקיות נוספות להגדלת מקורות הרווחיות . ההמלצות שיתקבלו עקב 
הדיון ישמשו כבסיס לשינוי חוק הבנקאות - רישוי . מי שייהנה מהשינוי יהיו 
בעיקר הבנקים למשכנתאות , שמרביתם הוגבלו עד כה ביכולת הפעילות שלהם . 
בנקים ייעודיים , שפעלו בעבר כדוגמת הבנק לפיתוח התעשייה , פועלים זה מכבר 
כבנקים מסחריים לכל דבר . 
