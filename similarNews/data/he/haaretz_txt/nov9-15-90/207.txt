בהחלט אפשר . על המשטרה לקבל החלטה שבפקודות הקבע של השוטרים ייאמר במפורש 
ששוטרים לא ייצאו למשמרת ללא אפוד מגן . עד כה קבעו ההנחיות שרק בתפקידים 
ולמשימות מיוחדות יש להצטייד באפוד מגן . ייתכן שיהיה צורך להכין אפודי 
מגן קלים יותר . אפודי המגן הקיימים , נועדו לגונן על השוטרים מפני כדורי 
תת - מקלע . האחראים על פיתוח טכנולוגיות שעוסקות במיגון , צריכים לייצר 
אפודים שיהיו עמידים בפני סכינים . דבר שני : חשוב מאוד ששוטרים ינועו 
בסיורים רק בצמדים ובשלשות . כמו - כן יש לפתח ואני משוכנע שכבר מפתחים 
במשטרה תרגולות וטכניקות של שמירה והגנה הדדית של השוטרים זה על זה . ההוראות 
הקיימות של פתיחה באש נותנות תשובה מלאה למקרי תקיפה כאלה . על - פי הפקודות 
הקיימות , ברור לכל שוטר שאם מישהו מתנפל עליו עם סכין , הוא רשאי לפתוח 
עליו באש . אין ספק שאחרי האירועים שהתרחשו בהר הבית השוטרים משמשים מטרה 
לכל הגורמים הקיצוניים המוזנים על - ידי התעמולה הארסית של אישים איסלאמיים 
בעלי עמדות קיצוניות . ברור שאנו עדים באחרונה להתפתחויות שלא הכרנו בעבר , 
בעולם המוסלמי הקיצוני . אנו רואים יותר מקרים של צעירים פלשתינאים המושפעים 
מן התעמולה הארסית ומוכנים להסתכן ולעתים אף להקריב את עצמם ולהתאבד כדי 
להשיג את מטרתם . בהחלט . המציאות החדשה הזו , מחייבת יתר ערנות וחשדנות 
מצדם של השוטרים . היא גם מצדיקה פיתוח טכניקות חדשות של הגנה עצמית , 
כדי להגביר את ביטחונם האישי של השוטרים ולמנוע הישנות מקרי הדקירות באמצעות 
סכינים שהיינו עדים להם בימים האחרונים . אני מאמין שמי שבחר במקצוע הזה , 
ער לכל הסיכונים הכרוכים בכך ואירוע כמו זה שהיינו עדים לו אתמול בירושלים , 
איננו משפיע על תפקודם ועל המוראל שלהם . בגוף כמו המשטרה קיימת תחושה 
של סולידאריות , שייכות ומסירות , המאפשרת ללובשי המדים להמשיך ולמלא את 
המשימות הקשות המוטלות עליהם . 
