הפעילות של רשת חנויות כתר היא הגורם העיקרי להפסדיה של הוצאת הספרים כתר , 
ששמה שונה עקב מכירתה ל"מקסוול מקמילן כתר הוצאה לאור " . בדו"חות הכספיים 
של החברה , שנמסרו אתמול לבורסה לניירות - ערך בתל - אביב , נאמר כי הפסדי 
החברה בתשעת החודשים הראשונים של 09 מסתכמים ב6 . 4 מיליון ש"ח . הדו"ח מסביר 
כי ההפסד נובע גם מרמת המחירים הנמוכה שגובה מפעל כתר . למרות המשך מגמת 
השיפור בתפוקה , החברה סובלת מרמת מחירים נמוכה עקב המיתון השורר בענף הדפוס 
והתחרותיות הרבה הגורמת לשחיקת הרווחיות . ההוצאה לאור וספרי כתר שמרו על 
יציבות בהשוואה לשנה שעברה , והם ממשיכים להיות רווחיים . הדו"חות הכספיים 
של החברה , שאינם חתומים על - ידי יו"ר החברה רוברט מקסוול אלא על ידי דב 
יודקובסקי סגן היו"ר , ואורן מוסט ששימש מנכ"ל בפועל בטרם מונה לחברה מנכ"ל 
חדש , מצביעים על מגמת גידול בהיקף ההפסדים . בתשעת החודשים הראשונים של 
השנה רשמה כתר הפסד של 6 . 4 מיליון ש"ח , לעומת 3 . 1 מיליון בתקופה המקבילה 
בשנה הקודמת . בכל 98 הגיע ההפסד ל4 . 3 מיליון שקל . מכירות החברה ירדו 
ל8 . 91 מיליון ש"ח , לעומת 8 . 12 מיליון ש"ח ו1 . 92 מיליון בכל 98 . 
עקב ההפסד ירד ההון העצמי של החברה ל7 . 91 מיליון ש"ח , לעומת 3 . 42 
מיליון בסוף 98 . הנהלת כתר החלה ביישום תוכנית הבראה , המתבססת על נקיטת 
פעולות התייעלות והרחבה עסקית במוקדי פעילותה השונים , הכוללים את בית ההוצאה 
לאור , המפעל התעשייתי ורשת החנויות . ברשת החנויות הושג גידול מסוים במחזור 
המכירות ברבעון השלישי של 09 . בדעת החברה לשפר את מערך רשת החנויות באמצעות 
תוספת חנויות בזכיינות , סגירת חנויות מפסידות , השבחת מגוון הספרים המוצעים , 
שיושג באמצעות יבוא ספרים באנגלית מארה"ב , ומבצעי מכירה מגוונים שכבר 
הביאו לתוצאות בחודשים האחרונים . בתקופת הדו"ח מימשה החברה שני נכסים , 
אחד מהם נכס מקרקעין בישראל שנמכר תמורת 488 אלף ש"ח , והשני חברת כתר 
אינק , הרשומה בארה"ב . כפי שפורסם אתמול סירב מקסוול לחתום על הדו"חות 
הכספיים של החברה , במחאה על הדלפת הנתונים לעיתונות . מקסוול גם דרש את 
התפטרות מועצת המנהלים אך נסוג אתמול מדרישתו זו , לאחר שהוברר לו שבחירת 
מועצת המנהלים חדשה מחייבת את כינוס האסיפה הכללית . 
