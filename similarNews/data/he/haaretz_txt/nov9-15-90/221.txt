קופת חולים הכללית הגיעה להסכם עם אחד ממנתחי הלב הבכירים , ממרכז רפואי 
במרכז הארץ , לעמוד בראש מחלקת ניתוחי לב בבית חולים " כרמל " בחיפה , 
במקומו של פרוף גדעון מרין . מרין פוטר לפני שבוע בשל הפרת הסכם , כטענת 
הקופה . על כך הודיע שלשום סמנכ"ל וראש החטיבה הרפואית של הקופה , פרוף 
יאיר שפירא , בתגובה להאשמותיו של ראש עיריית חיפה , אריה גוראל , כי 
פיטורי פרוף מרין הם פגיעה בתושבים , וכי עזיבתו את מחלקת ניתוחי לב ב"כרמל " 
תגרום להתפוררותה . גוראל קרא ליו"ר קופ"ח ליישב את חילוקי הדעות בדרך של 
משא ומתן . לפרוף מרין היה הסכם עם קופת חולים הכללית שהבטיח לו מדי חודש 
משכורת של 24 אלף שקל , ובתמורה נאסר עליו לנתח באופן פרטי . לפני זמן 
מה הודיע מרין שבכוונתו לנתח חולים באופן פרטי ב"מרכז חורב " , וביקש את 
אישור הקופה . לאחר משא ומתן עם ההנהלה הוא קיבל הודעת פיטורין האמורים 
להיכנס לתוקף ב19 . 2 . 1 . הנהלת קופ"ח הודיעה לפרוף מרין שאינה מוכנה לערב 
רפואה פרטית בציבורית , וכי הדבר יפגע בעבודה הסדירה בבית החולים . לטענת 
ההנהלה , לקח פרוף מרין עמו רופאים מרדימים מבית החולים כרמל לניתוחים במרכז 
הרפואי חורב . פרוף מרין טען שהדבר נעשה מחוץ לשעות העבודה שלו . לדברי 
יו"ר מועצת המנהלים של הקופה , ד"ר מקסים שיינפלד , " עם כל ההערכה 
ליושרו של מרין , אין לנו ספק שעבודה בשני המוסדות תיצור ניגוד אינטרסים " . 
שיינפלד אף הביע פליאתו על דברי ראש העירייה , והטעים כי " המדובר בעניין 
עקרוני של כיבוד הסכמים ושמירה על רפואה ציבורית " . דוברת קופת חולים בחיפה 
והצפון יוכי באואר מסרה כי קופת חולים הכללית פיטרה את פרוף מרין מכיוון 
שביצע ניתוחים פרטיים בניגוד להסכם מפורש עמו . לטענתה התנגד בשעתו פרוף 
מרין בחוות דעת שהגיש לוועדת מומחים , לפתיחת מחלקת לב בבית החולים הציבורי 
קפלן ברחובות . בה בשעה , אמרה הדוברת , הוא לא היסס להמליץ בחוות דעת 
משפטית על הצורך במחלקה נוספת בחיפה בבית החולים חורב , על אף שפועלות בעיר 
כבר שתי מחלקות בבתי חולים ציבוריים . פרוף שפירא אמר שהנהלת קופת חולים 
מוכנה לקבל את פרוף מרין חזרה לעבודה אם יפסיק לנתח במרכז הרפואי הפרטי . 
פרוף מרין סירב להגיב בסוף השבוע , אך בראיון שהתפרסם שלשום ב"כלבו " 
הוא אמר : " כל רצוני היה שיאפשרו לי לאחר התמסרות של שמונה שנים לנתח 
גם במרכז חורב . הודעתי שאני מוותר על הפיצוי הכספי עקב אובדן הכנסה . 
התחייבתי שהקצב השבועי של הניתוחים בבית החולים כרמל יישאר ברמתו ואף יגדל . 
התחייבתי גם שכל ניתוח פרטי ייערך בימים ובשעות שאין בהם ניתוחים בבבית 
החולים כרמל . הסידור שהצעתי היה טוב לקופ"ח וטוב לחולים . אבל שום דבר 
לא עזר . אין לי שמץ של מושג מדוע מתנכלים דווקא לי , ואני מעדיף לא לתת 
לזה כרגע פירושים " . 
