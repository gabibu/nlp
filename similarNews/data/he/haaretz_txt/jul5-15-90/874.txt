יולי הוא עונת העיצות לישראל מפי יהודים אמריקאים . כל הארגונים היהודים 
יוצאים לפגרת הקיץ . זה שנים רבות נעשה הדבר לנוהג למשלחות , פורומים של 
דיאלוגים , קבוצות מנהיגים ועידות יהודיות בין - לאומיות , להצטופף עד 
אפס מקום בירושלים בתקופת הקיץ . ואכן אף יש נוהג מושרש שרבים מאותם כינוסים 
חייבים להיפתח בקבלת - פנים רשמית בבית הנשיא , ולהסתיים בסעודת - ערב , 
רצוי בכנסת , כשראש הממשמלה הוא הנואם . המבקרים מחו"ל אינם יכולים שלא 
להשיא עיצות . גם כאן כבר השתרשה מסורת . כמעט כל אחד רומז איכשהו ולוא 
בשובו לניו - יורק כי השמיע אי - אלו דברים חריפים מאד , בשיחה פרטית , 
באוזני מנהיגי ישראל . ההערכות הפומביות בארה"ב נחלקות על - פי קווים פוליטיים : 
הנצים היהודים האמריקאים , למשל , מלקולם הנליין , מנכ"ל ועידת הנשיאים , 
מעבירים לידיעת ישראל , על - ידי היושב - ראש , ברגע נתון , כי המצב 
בוואשינגטון יציב ביסודו וכי יהודי אמריקה איתנים בתמיכתם בכל ממשלה שעשויה 
ישראל לבחור . ומשתמע מזה שממשלה שהיתה יוצאת לעשות טרנספר לא היתה עילה 
להתנתקות . בשמאל חוזר ואומר לישראל הנרי זיגמן , סגן מנכ"ל הקונגרס היהודי 
האמריקאי , שגם בוואשינגטון וגם בתוך יהדות אמריקה המשבר ממשמש ובא והאסון 
מאחורי הכותל , אם לא תשנה ממשלה זו את דרכיה . זיגמן הוא כידוע תומך נלהב 
ב"תותח השלום " . מה האמת בדיווחים סותרים אלה ? וחשוב יותר : כיצד הם 
נקלטים בישראל ? אם נעסוק תחילה בשאלת יהודי אמריקה , הרי האירוע החשוב 
ביותר הוא הסחף בתמיכה בישראל בקרב צעירים יהודים בקולגים . הדבר לא בא 
בתגובה על האינתיפאדה או על בעיותיו של ראש הממשלה שמיר עם הנשיא בוש . 
במשך עשר שנים כמעט , הראו משאלי דעת - הקהל מתכונת עקבית : היהודים האמריקאים , 
בני הדור השלישי והרביעי , נעשו אמריקאים כל - כך שמספר גדל והולך מקרבם 
דוגלים בשוויון לפלשתינאים . הם פשוט אינם יכולים להבין מדוע עליהם לרצות 
בחיסול כל אפליה נגדם כיהודים באמריקה , ולהתבקש כיהודים להעלים עין מאפליית 
הפלשתינאים בישראל , כפרטים וכעם . שינוי זה באווירה הוא תהליך שעדיין אין 
לו תוצאות של פורענות מיידית . בשולי הקהילה מתנהלת פעולת שדולה מסוימת 
מצד יהודים למען פתרון של שתי מדינות . אך שום אישיות יהודית בעלת שיעור - 
קומה כלשהי אינה מעזה וגם אין זה סביר כי תעז להציע כי ואשינגטון תקצץ 
בתקציבה לישראל . אי לכך , יוסיפו מעצבי המדיניות הישראלית להתעלם מסימני 
הסחף . אם לא יתחוללו שינויים בקשר הכספי והצבאי בין ישראל וארצות - הברית , 
יאמרו הפוליטיקאים מרחיקי - הראות ביותר בממשלת ישראל הנוכחית : הנבואות 
הקודרות עלולות להיות נכונות , אך האירועים לא יתרחשו בקדנציה שלי . מדוע 
עלי לשלם בקולות מצביעים , בתפקיד שר או אפילו בנפילת ממשלה , כדי למנוע 
אותם . יהודי אמריקה יודעים ששינוי בסיסי וקיצוני התחולל בתדמיתה של ישראל 
בארצות - הברית . הניחו למשאלי - דעת הקהל האחרונים , למשל של סי - בי - 
אס וניו - יורק טיימס , המראים על ירידה של % 01%51 בשיעור התמיכה , ורוב 
ניכר עדיין תומך בישראל . אלה נתונים שעל - פני השטח . אך החיים את חיי 
אמריקה ולא רק בתוך התרבות היהודית - במהותה של ניו - יורק יודעים כי תם 
סיפור - האהבה עם ישראל . בתודעתה של אמריקה , ישראל מפסיקה להיות מדינה 
כקנדה או בריטניה שהן בדומה לארצות - הברית דמוקרטיות בעלות בעיות והיא 
נהפכת לבעלת - ברית אסטרטגית , כורח פוליטי וצבאי שאת נוקשותו אמריקאים 
מבינים ומגנים בעת ובעונה אחת . החיבה המיוחדת והסלחנות שרוחשים האמריקאים 
כלפי מרגרט תאצר ובריאן מלרוני אינם חלים על יצחק שמיר , כמו שחלו על גולדה 
מאיר , שהיתה קשה לא פחות . ישראל נתונה עתה בעיצומו של תהליך הפיכתה לבעלת - 
ברית רחוקה ומרחיקה והולכת מאמריקה . הביטוי " בעלת - ברית אסטרטגית " 
אולי נשמע לישראלים עקשנים וציניים כגשר בטוח לאמריקה הרבה יותר מאשר " ערכים 
דמוקרטיים משותפים " . אבל אמריקה שינתה פעמים רבות את תפישותיה האסטרטגיות 
בשנים האחרונות . ישראל תיטיב לעשות לזכור את וייטנאם . גם אם תמונת המסוק 
האחרון הממריא מגג השגרירות בסייגון היא סיוט שאין לו שייכות מיידית לענייננו . 
הבעייה החשובה ביותר לישראל אינה יהודי אמריקה אלא הממשל האמריקאי . כאן , 
על פני השטח , החדשות רעות , והן באות מהחלונות הגבוהים ביותר , מהתבטאויותיהם 
של הנשיא ושר החוץ . האמריקאים מחויבים בבירור לתת תפקיד לאש"ף בשיחות עם 
ישראל . ממשלת ישראל מתנגדת לשיחות כלשהן מסוג זה , גם עם עלי - תאנה המכסים 
על יחסי הפלשתינאים שליד השולחן עם אש"ף . סנאטורים וחברי קונגרס עסוקים 
בהשמעת אזהרות לישראל כי בוואשינגטון יש מורת - רוח ואף זעם . אינני חושב 
שמאמינים להם . באופק ישנה האפשרות של עימות דיפלומטי ללא כחל ושרק , אבל 
הדוקטרינה הצינית והעקשנית שאני שומע בישראל מסתכמת פחות אי יותר באמירה : 
" אז מה " . הגרסה הדיפלומטית המנומסת של דיעה זו מועלית שוב ושוב בהכרזות 
ממשלתיות כי " בין ידידים טובים יכולים להיות חילוקי - דיעות רציניים " . 
הידידים הטובים באמריקה , כך נרמז , עשויים לנטוש את עניין המזרח התיכון 
וכך יכולה ישראל , בעיקרו של דבר , לשכוח את יוזמות בייקר . הם עלולים 
לנסות ולזמן ועידה בין - לאומית . אך ישראל יכולה פשוט לדחות את ההזמנה , 
או סביר יותר : להסכים לה בתנאים נוקשים כל - כך שוועידה כזאת לא תוכל 
להתקיים . אבל אין זה סביר שהידיד הטוב יטיל עיצומים רציניים מסוג כלשהו 
חוזרים ומדגישים קשי - העורף . האמריקאים לא ינסו לקצץ בסיוע מפני שזה 
יחליש את ישראל ויעשה אותה בלתי - מתפשרת . במצב כזה תפעיל ישראל לחץ אוכלוסייה 
מוגבר על אמריקה , במספר גדל והולך של יורדים . ישראל מוחלשת תפקיר את 
האינטרס האמריקאי באזור לחסדי הפוליטיקה הערבית . לא מוברק ולא חוסיין , 
ואף לא הסעודים , לא ירוויחו ממשבר כזה . האמריקאים , כך מן - הסתם חושבים 
קשי - העורף בירושלים , יהססו עד שיענישו את ישראל על טיבוע יוזמת השלום . 
אפילו השמועה שעלתה בימים האחרונים , כי האמריקאים עשויים לפתור את בעיותיהם 
בפתיחת שערים רחבה יותר למהגרים יהודים מברית - המועצות , אינה נחשבת . 
כן , האמריקאים עלולים לשמח כך את הערבים ולהוציא את הרוח ממפרשי ישראל , 
ואף יאמרו בפנים חתומות כי הם פועלים מטעמים הומניטריים . אך אלה שדיברו 
על שמועה זו בנוכחותי , ביטלו אותה במחי יד . אין הם מאמינים שארצות - 
הברית , העומדת עתה בפני בעיות ניכרות במדיניות ההגירה שלה בכללותה , תפעל 
בדרך זו . בימים אלה , לקראת חודש אב , יהודים בעלי שורשים במקורות קוראים 
בתלמוד . המודרניים קוראים גם בכתבי יוסף בן מתתיהו , כדי להבין מה התחולל 
במוחותיהם של יהודים במאה הראשונה לספירה . נראה שאותם יהודים ידעו אז כי 
עוצמתה העיקרית של רומא מרוחקת ושקועה בבעיות הגדולות של הקיסרות , ומכל 
מקום , הרי לא יבואו הרומאים לנחות בכוחות גדולים מחר או מחרתיים . ואילו 
באו , ישנו עולם יהודי גדול ורב - עוצמה ברחבי הקיסרות אימפריה היהודית 
והוא יכול לעזור . ואם יהיה המצב בכי רע , אפשר לקוות למשיח . הניתוח 
הפוליטי הזה היה פיקחי , ועל בסיס חודשי , היה ניתוח נכון . קשי - העורף 
היו מאמינים נלהבים . אבל העם היהודי היה זקוק אז לזהירות ולמתינות . כיום 
כשהאמריקאים ידידינו לעומת הרומאים שלא היו ידידינו קריאת התיגר פחות הירואית 
מאז ולכאורה גם בטוחה יותר . אבל העם יהודי זקוק כיום לזהירות ומתינות . 
