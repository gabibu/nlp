בדרגים המקצועיים במשרד האוצר קיימת התנגדות לאחדים מסעיפי התוכנית למלחמה 
בתאונות הדרכים שיוצגו היום בפני הממשלה , על - ידי שר התחבורה משה קצב . 
באוצר קיימת נכונות עקרונית להפעיל תוכנית למלחמה בתאונות הדרכים , אך מדגישים 
כי אין מהיכן לממן תוכנית כזו . גורמים ממשלתיים קבלו אמש כי התוכנית הסופית , 
שהוגשה על - ידי משרד התחבורה לממשלה , לא תואמה כהלכה עם האוצר . באוצר 
מתנגדים להצעה לייקר את מחיר הבנזין למכוניות וכן את תעריפי ביטוח רכב חובה 
ב % 2 כדי לממן חלק מהפעילות למלחמה בתאונות הדרכים . כפי שפורסם לראשונה 
ב"הארץ " שוקל קצב להעלות את מחיר הבנזין למכוניות , כאשר העלאה של 1 אגורה 
במחיר לצרכן , תביא להגדלת הכנסות של 31 מיליון ש"ח . חוגים באוצר גרסו , 
כי לא ייתכן להעלות את תעריפי ביטוח החובה , וכי אם מבקש משרד התחבורה 
מקורות למימון תוכניתו , יוכל להשתמש בכספי קרן הבטיחות , שכבר ממומנת 
מהפרשות מתעריפי ביטוח חובה . באשר להקמת משטרת תנועה , סבורים באוצר כי 
אין להיענות לבקשת מפכ"ל המשטרה , לתוספת 004 שוטרים לצורך זה . בעניין 
הרחבת כבישים וסלילת כבישים אדומים , נטען באוצר כי בשנת 09 , הוגדל תקציב 
פיתוח תשתית הכבישים לכחצי מילארד ש"ח לעומת 021 מיליון ש"ח לפני מספר שנים . 
מפכ"ל המשטרה יעקב טרנר , חזר ודרש תוספת תקציב ותקנים להקמת משטרת תנועה . 
" נחוצים 22 מיליון ש"ח , ויש להוסיף 004 תקנים לשוטרי תנועה ו08 כלי 
רכב כדי שתוכפל נוכחות המשטרה בכבישים . כל דרך אחרת היא אחיזת עיניים שלא 
אתן לה יד " , אמר שלשום מפכ"ל המשטרה בהרצאה במועדון המסחרי והתעשייתי בתל - 
אביב . טרנר אמר , כי המלחמה בסמים והמלחמה בתאונות הדרכים הם שני הדגלים 
אותם מרימה המשטרה מעל הדגלים האחרים , מבלי לפגוע בתפקודה בנושאי ביטחון 
פנים , סדר ציבורי ומלחמה בעבריינות . עדיפות ראשונה מבחינת הפניית כוח 
אדם מופנית לירושלים , שלה מעמד מיוחד . באשר לתאונות הדרכים אמר המפכ"ל , 
כי המשטרה תפגין יותר נוכחות בכבישים גם במתכונת כוח האדם והרכב הנוכחיים . 
כל קצין משטרה שינוע בכבישים בתפקיד או שלא בתפקיד יראה עצמו קצין תנועה 
ויפעל בהתאם . יהיה עליו לנסוע עם מנורה כחולה על גג הרכב ולהגיב לכל עבירת 
תנועה . טרנר רואה בחומרה רבה עבירות תנועה המבוצעות על - ידי השוטרים עצמם , 
והוא מתכוון לפעול במלוא החומרה כנגד מי שייתפס . הוא עצמו שלל לא - מזמן 
רשיון נהיגה משטרתי למשך חצי שנה , מקצין שנסע במהירות מופרזת . 
