ואשינגטון ( מיוחד ל"הארץ " ) . שני הישראלים שנעצרו שלשום במיאמי שבפלורידה , 
בחשד שהיו מעורבים בניסיון להבריח כלי - נשק לדרום - אמריקה הם האחים גרי 
ושלומי בן - טוב , אזרחים ישראלים המתגוררים במיאמי . מהרשות הפדרלית האמריקאית 
לפיקוח על אלכוהול , טבק וכלי - נשק נמסר אתמול , כי עמם נעצרו שני אזרחי 
ונצואלה , אליאו אוליבי ורודריגו פרננדז . שני האחים בן - טוב חשודים , 
כי ניסו להבריח 221 אקדחים אוטומטיים לדרום - אמריקה , כנראה לקולומביה . 
דוברת הרשות הפדרלית אמרה , כי לפי החשד היה המשלוח אמור להתבצע בדרך הים . 
היא סירבה למסור פרטים נוספים , בטענה כי החקירה עדיין מתנהלת . מן השגרירות 
הישראלית בוואשינגטון ומהקונסוליה של ישראל בפלורידה נמסר , כי שלטונות 
החוק של ארצות - הברית עדיין לא עירבו בעניין נציגות רשמית כלשהי של ישראל . 
מקור ישראלי אמר , כי ככל הידוע לו אין החשד נגד השניים נוגע לרכש בלתי - 
חוקי של כלי - הנשק , אלא לניסיון למכירה בלתי - חוקית . השניים רכשו כנראה 
את האקדחים בחנויות נשק בפלורידה , וניסו למכור אותם במחיר , העולה פי 
שלושה או ארבעה על ערכם המקורי , לגורמים בדרום - אמריקה . 
