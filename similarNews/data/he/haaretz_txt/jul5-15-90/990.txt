( ע ) . חברת הבנייה הפרטית " סאדאב " תרמה 13 אלף שקלים למימון מסע 
הבחירות מפלגת העבודה לעיריית חולון וקיבלה מחברת " פרסום אריאלי " , שביצעה 
עבודות עבור מפלגת העבודה , חשבונית מס מזוייפת כך נטען בכתב אישום שהוגש 
לבית המשפט המחוזי בתל אביב נגד שתי החברות ומנהליהן . התביעה מאשימה את 
" סאדאב " ומנהלה , אנריקה רוטנברג , ואת " פרסום אריאלי " ואת מנהלה , 
עמוס טל - שיר , בהכנת פנקסי חשבונות ורשומות כוזבים , ושימוש במרמה , 
בערמה ובתחבולה . " סאדאב " מואשמת גם בעבירות של הגשת דו"ח תקופתי הכולל 
ידיעה לא נכונה ( חשבונית המס המזוייפת ) , ובניכוי של מס תשומות ללא 
חשבונית . בכתב האישום טוענת עו"ד כרמלה אוסטפלד מפרקליטות מיסוי וכלכלה , 
כי " פרסום אריאלי " ביצע את עבודות הפרסום עבור מפלגת העבודה בבחירות 
לרשויות המקומיות , שהתקיימו בפברואר 98 . התובעת מציינת , כי התרומה לבחירות 
לרשויות המקומיות לא היתה הוצאה מוכרת לפי פקודת מס הכנסה , ועל - פי חוק 
הרשויות המקומיות ( מימון בחירות ) משנת 88 , נאסר על סיעה או רשימה לקבל 
תרומה , במישרין או בעקיפין , מתאגיד , בתקופה של 56 יום לפחות לפני יום 
הבחירות . על - פי כתב האישום , ב62 בפברואר 98 , תרמה " סאדאב " 050 , 
13 שקלים למימון מסע הבחירות של מועמד מפלגת העבודה לראשות העיר חולון , 
חיים שרון . בתמורה , היא קיבלה מ"פרסום אריאלי " חשבונית מס בה נרשם , 
כי היא שילמה את הכסף לחברת הפרסום עבור ייעוץ אסטרטגי . התביעה מדגישה , 
כי הנאשמים ידעו שעבודת ייעוץ כזו לא בוצעה , וכי הסכום הינו תרומה שניתנה 
על ידי " סאדאב " למסע הבחירות של מפלגת העבודה לראשות העיר חולון . עו"ד 
אוסטפלד טוענת , כי " סאדאב " רשמה את התרומה במערכת הנהלת הספרים שלה , 
כהוצאה בגין ייעוץ אסטרטגי , על - מנת להתחמק מתשלום מס . 
