חילופי אש קשים התנהלו במשך יום אתמול בין חיילים מהארגון השיעי אמל ללוחמי 
החיזבאללה מצפון לאזור הביטחון בדרום - לבנון . חילופי האש התנהלו במיוחד 
באזור הכפרים גרגואה ומליח , שבו הותקפו שלשום עמדות של אנשי החיזבאללה . 
דובר מטעם ארגון החיזבאללה מסר , כי לוחמי אמל משתפים פעולה עם ישראל . 
" בשעה שלוחמי החיזבאללה ברחו מעמדותיהם בעקבות ירי הישראלים , פתחו אנשי 
אמל באש לעבר הנמלטים " . בשבוע האחרון התרבו התקריות בלבנון בין שני הארגונים , 
לאחר הפוגה קצרה בקרבות ביניהם , שמאז אפריל 8891 גרמו ל008 הרוגים . ביום 
ראשון פרץ קרב קצר בין תומכי אמל לתומכי החיזבאללה על הכביש המוליך לשדה 
התעופה הבין - לאומי , אך איש לא נפגע . שלשום פרץ קרב יריות בנשק אוטומאטי 
בין אנשי שני הארגונים ברובע דוזה , ליד היציאה הדרומית מביירות . איש 
חיזבאללה אחד נפצע . בתקרית אחרת ביום שלישי נהרג איש אמל מהתפוצצות רימון 
יד בדרום - לבנון , בכפר שנשלט בידי החיזבאללה . אמל עדיין לא הגיב על 
התקרית . כן נמסר על התגברות המתח בין הארגונים באזור איקלים אל - תופאח 
שבדרום - לבנון . מירי צלפים מפוזר עברו הלוחמים לאש ארטילריה פזורה . משקיפים 
מציינים , כי מזה כשבוע מרבים שני הארגונים להחליף האשמות הדדיות על חטיפות 
אנשיהם . 
