כמאה מניות יעברו השנה למסחר אוטומטי מלא , שיבוצע כולו באמצעות מחשב . 
החלטה עקרונית בנושא התקבלה בדירקטוריון הבורסה . בתוכנית המקורית שאושרה 
בבורסה לפני חודשים מספר , אמורה היתה הבורסה לעבור למסחר ממחושב חלקית 
בלבד , בטרם תעבור למחשוב מלא . אולם סגל הבורסה החליט באחרונה לזרז את 
תהליך המחשוב . בשל הפעילות הגואה בשוק המניות בשנה האחרונה . המסחר הממוחשב 
יבוצע במניות הרשימה הראשית , שאינן נסחרות במסגרת רשימת המשתנים . כל 
שלבי המסחר יהיו ממחושבים , ולא יהיה צורך עוד בכרוזים או במבצעים . הפקודות 
והגבלות השער תועברנה מהמחשבים של חברי הבורסה ישירות למחשב הבורסה , ותוכנה 
מתוחכמת תנהל את המסחר , ותקבע את מחיר הניירות . 
