בית ספר פרטי ללימודי משפטים בקמפוס האוניברסיטה . אנשי האקדמיה טוענים , 
כי הפקולטה למשפטים מציעה מקומות לימוד נוספים תמורת שכר לימוד של 000 , 
8 ש"ח לשנה , מבלי שהרחיבה את הפקולטה הקיימת . כמה שבועות לפני - כן העביר 
חבר הכנסת אמנון רובינשטיין בכנסת שינוי בחוק , שלפיו יתר גם לסטודנטים 
שלמדו בבתי ספר פרטיים ( כאלה המוכרים בלשכת עורכי הדין ) לעבור תקופת 
התמחות ולהיבחן בבחינות החיצוניות , המקנות בסופו של דבר את התעודה המיוחלת 
המסמיכה לעריכת - דין . צעד כזה יכתיב ללא ספק אמות מידה חדשות . סביר 
להניח , למשל , שרמת האינטליגנציה תתורגם קודם כל לנפח הכיס של בני - עשירים . 
כיום השלב הקשה והמכריע בהבטחת מסלולו של המשפטן לעתיד הוא החדירה מבעד לקריטריונים 
הנוקשים שמציבות האוניברסיטאות לקבלת סטודנטים ללימודי - משפטים . הסיכויים 
להיפלט מן המערכת , מן היום שבו התקבל המועמד עד ליום קבלת תעודת עורך הדין , 
הוא קלוש , משתי סיבות : הנתונים הבסיסיים הנדרשים לקבלה גבוהים לעומת 
רמת החומר הלימודי בפקולטות השונות למשפטים וההכשר הנחוץ למקצוע ; שנית 
במקצועות מבוקשים אחרים , כמו כלכלה וחשבונאות , שהמדיניות , מתוך שיקולים 
עסקיים טהורים , היא לקבל את מרב התלמידים ובשלב מאוחר יותר להיפטר מהפחות - 
טובים . בפקולטה למשפטים , לעומת זאת , המדיניות היא לטפח את הנבחרים , 
שכבר הוכיחו עצמם בתנאי הקבלה . ההתמודדות העיקרית של המשפטנים הצעירים 
במשך שלוש וחצי שנות לימוד היא על רמת ההישגיות . ממוצע הציונים עשוי בהחלט 
להשפיע על עתידם . המפגש הראשון עם ההתמחות המשפטית נעשה במהלכה . בחוק 
לשכת עורכי הדין מ5891 קוצרה תקופה זו משנתיים לשנה וחצי , כשכוונת החוק 
החדש היתה להפריד את תקופת הלימודים מתקופת ההתמחות , כדי שזו לא תפריע 
לסטודנט להתרכז בלימודיו . המטרה לא הושגה , כיוון שסטודנטים רבים עושים 
היום " טרום סטאז " ( לא פורמלי ) במקביל ללימודים . וכן רוב המשרדים 
דורשים מינימום תקופת התמחות של שנה , ונהוג להחליף לפחות שני משרדים כדי 
להתנסות בתחומים שונים , כך שהמתמחה נאלץ ממילא להאריך את התקופה . עו"ד 
אליהו בן טובים , יו"ר ועדת המתמחים , סבור שתקופת ההתמחות היא המשמעותית 
ביותר מבחינת עיצוב המקצוע . הוא תומך בהשבת החוק לקדמותו ומשתדל לזרז את 
ההליכים . קפמאפרקמקובל ששני צדדים נוטלים חלק בתקופת ההתמחות : המאמן והמתמחה . 
היחסים בין השניים אינם של עובד ומעביד , אך הם מעוגנים בחוק והזכות לאמן 
מתמחה אינה נתונה לכל עורך דין . תנאי הכרחי הוא שהמאמן יהיה חבר - לשכה 
במשך חמש שנים לכל הפחות , אך לא כל חבר לשכה בעל ותק כזה זכאי לאמן . 
הדבר נתון לשיקול דעתה של הלשכה , הבוחנת כל בקשה לגופה ובודקת את היקף 
העבודה המשפטית של המועמד , כמו הופעות בבתי משפט ובספרייה המשפטית וכדומה . 
על פי החוק מתפקידה של לשכת עורכי הדין לבטל את ההיתר למאמן שעבר עבירה 
משמעתית . לגבי עורכי הדין רם כספי ויגאל ארנון , שעברו עבירה פלילית בפרשת 
" הפגישה הלילית " ומשרדיהם גדושים במתמחים , אומר עו"ד בן - טובים : 
" במקרה הספציפי של כספי וארנון הנושא הגיע לדיון בלשכת עורכי הדין שנתקלה 
בקושי לא צפוי , כאשר לא מצאה בחוק מה ייעשה למאמן שהואשם בעבירה פלילית 
ולא בעבירה משמעתית " . במוסדות הלשכה החליטו לא להחליט . קפמאליד1שכרו של 
המתמחה נקבע בינו לבין המאמן ועל - פי החוק אסור שיירד משכר המינימום . 
שכרם של המתמחים המועסקים בשירות המדינה נקבע בהסכם קיבוצי שנחתם בין נציגות 
המתמחים עם הממונה על השכר במשרד האוצר . במשרדים הממשלתיים מספר שעות 
העבודה הוא שמונה שעות מקסימום והשכר נע בין 009000 , 1 ש"ח נטו לחודש . 
במשרדים הפרטיים מספר שעות העבודה בפועל הוא בלתי מוגבל 2181 שעות ביממה , 
ללא תגמול של שעות נוספות . התחרות בין המתמחים היא על תפיסת המקומות 
הטובים , המוכרים יותר , ולאו דווקא אלה שמשלמים טוב יותר . תנאי הקבלה 
משתנים ממשרד למשרד . המשרדים המבוקשים יותר מקיימים ראיון אישי ודורשים 
גיליון ציונים והמלצות . במשרדים הממשלתים מסתפקים בתעודת בוגר אוניברסיטה . 
סטודנטים יודעים שהנוסחה להגיע למשרד טוב היא עירנות , התמצאות וציונים 
משכנעים . העירנות הכרחית , כיוון שהמגעים עם המשרדים הטובים צריכים להיעשות 
כבר שנה וחצי לפני תחילת ההתמחות , בשלב שבו הסטודנט עוד טרוד בלימודיו 
והכיוון שבו הוא רוצה להתמחות עדיין לא נהיר לו . פתרון אידיאלי להבטחת 
תקופת לימודים שקטה ונטולת דאגות הוא להיות בן לאב עורך - דין או בעל קשרים 
נכונים אחרים . דמות עורך הדין המעונב , היושב במשרדו הממוזג , מתפוגגת 
כשנכנסים לבית המשפט ונוכחים שהביורוקרטיה לא פסחה גם עליהם : שורות של 
מתמחים מיוזעים ועצבנים עומדים עם תיקים עבים של תביעות וכתבי אישום ששלח 
המאמן שלהם . ה"ריצות " או ה"שליחויות " , כפי שמכנים אותן המתמחים , 
הן חלק בלתי נפרד מתקופת ההתמחות וקיימת הסכמה לגבי חשיבות הכרת הצד הפרוצדוראלי 
של המערכת . ישנם משרדים שמנסים להקל על המתמחים . במשרד גולדנברג , לדוגמה , 
מתקיים סבב בין המתמחים , כך שפעם בכמה חודשים כל מתמחה עוסק בשליחויות 
מהבוקר עד אחר הצהריים , ובערב מתפנה להשלמת העבודות המשפטיות . רות ארטשיק - 
סופר , בת 52 , בוגרת אוניברסיטת ת"א , החלה את תקופת ההתמחות במשרדו 
של רם כספי וכיום היא מתמחה אצל אמנון גולדנברג , משרד הנחשב לאחד מן המבוקשים 
ביותר . הכיוון של ארטשיק - סופר הוא מסחרי - אזרחי ( חוזים , מקרקעין , 
דיני חברות ) , שהוא היום הכיוון הפופולרי בקרב המשפטנים . היא סיימה 
כמצטיינת דיקאנט הפקולטה ולא נתקלה בשום קושי להתקבל לחמשת המשרדים שאליהם 
פנתה . לראיון האישי , היא אומרת , יש משקל מכריע בקבלה . במשרד גולדנברג 
יש שנים - עשר מתמחים נוספים , שאולי אחד או שניים מהם יוכלו להישאר בו 
גם לאחר תקופת ההתמחות . המשכורת היא גבוהה יחסית , אומרת ארטשיק - סופר , 
אך מסרבת לנקוב בסכום מדויק . שעות העבודה בפועל הן מ00 : 8 עד 00 : 12 
בערב , כך שמחשבה על תכנון משפחה במשך תקופת ההתמחות היא לא ריאלית . ארטשיק - 
סופר לקחה זאת בחשבון . מי שרוצה לגדל ילדים צריך להתמחות במשרדים ממשלתיים , 
שם שעות העבודה הגיוניות " . איריס עמרמי , בת 52 , בוגרת אוניברסיטת ת"א , 
מתמחה זה חודשיים בבית המשפט המחוזי בתל - אביב אצל שופטת במעמד אישי התעסקות 
בנושאי גירושין , עזבונות , דיני משפחה וכד . עיקר עבודתה מתמצה בישיבה 
פסיווית בבית המשפט ומעקב אחר הדיונים המתנהלים שם . שעות עבודה הן מ00 : 
8 עד 00 : 51 , 008 ש"ח נטו לחודש . עמרמי מחכה למשרה שתתפנה בקרוב במשרד 
עורך הדין אבנר זינגר , שם התקבלה בעקבות המלצות של עו"ד מנשה בר - שלטון . 
" יותר מחצי שנה בבית המשפט זה בזבוז זמן " , טוענת עמרמי . איתי הכהן , 
בן 62 , בוגר אוניברסיטת בר - אילן , בחר בכיוון מסחרי - כללי . הוא 
עשה טרום - סטאז במהלך השנה האחרונה של לימודיו וכיום הוא מתמחה במשרדו של 
עורך הדין דב וייסגלס , הנחשב למשרד מבוקש . המגעים עם המשרד החלו בתחילת 
השנה השנייה ללימודיו . הכהן , נשוי ואב לילד , מרוויח 002 , 1 ש"ח 
נטו לחודש ועובד מ00 : 8 עד 00 : 91 , וכשצריך גם יותר . " גובה המשכורת 
הוא פרט משני " , הוא אומר . " השיקול העיקרי הוא טיב המשרד והיחס של האנשים . 
המתמחים לא עובדים יותר קשה מהאחרים במשרד , אולי הם עושים יותר ריצות , 
אבל בהחלט גם עוסקים בעבודה משפטית נטו " . איריס בר שלטון - וייס , בת 
52 , בוגרת האוניברסיטה העברית , מתמחה במשרדו של אביה , עו " ד מנשה 
בר - שלטון . שעות העבודה שלה הן מ00 : 8 עד 00 : 61 . היא אינה עוסקת 
בשליחויות ומתרכזת בחומר הקשור בתחום המעמד האישי . בעיות של שכר נמוך לא 
קיימות לגביה . קפמאפרקאשר לעורכי דין שבאו מקרוב ארצה , על תקן של עולים 
חדשים , תהליך הקליטה הוא ארוך ומסורבל . החוק קובע שניתן לקצר לשנה את 
תקופת התמחותו של מי שהוסמך בחו"ל לעריכת דין ושימש עורך דין לפחות שנתיים . 
הלשכה רשאית להפחית תקופה זו עד למינימום של ששה חודשים בהתחשב בהיקף העבודה 
המשפטית שנעשתה . מי שעבד בחו"ל כעורך דין במשך חמש שנים , צריך להתמחות 
בתוך עשר שנים מיום העלייה לארץ , ואז הוא פטור מבחינות הלשכה . האומנם 
יש הצדקה לתקופת התמחות של שנה , לאחר שנתיים מינימום של עיסוק במקצוע עצמו ? 
ועדת המתמחים מציינת , שעל סמך הניסיון המצטבר זו התקופה המינימלית הנדרשת 
כדי להכשיר כראוי אנשים אלה לעורכת דין בישראל . עורכי הדין שזוכים לקיצורים 
בתקופת ההתמחות שלהם הם בעיקר מאותן ארצות שבהן נהוגה שיטת משפט דומה לזו 
הנהוגה בישראל , כמו אנגליה וארה"ב . המתמחים עצמם אינם מתלוננים . כנראה 
כחלק משיקולים טקטיים לשמירה על שלום בית , שתשתלם להם בבוא היום . 
