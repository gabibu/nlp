הוועד הפועל של הבורסה אישר בסוף השבוע שעבר את מכירתה של חברת " סהר מימון " 
לחברת " קמור " ( בעבר חיל"ן ) , בשליטתם של אנשי העסקים אהרן אחיעז 
ודן ברנר . לכאורה , עסקה שגרתית שהיתה טעונה את אישור הבורסה , משום 
שלחברת " סהר מימון " מחצית המניות בחברת " סהר ניירות ערך " , שהיא חברת 
ברוקרים החברה בבורסה לניירות ערך . אך מאחורי העסקה יש סיפור אנושי ועסקי 
מפתיע . העסקה מאפשרת לאחיעז לרכוש חברה , שהיתה חלק מהאימפריה העסקית 
של משפחת סחרוב , אותה משפחה שהדיחה אותו מתפקידיו ונותרה בלא האימפריה 
שהקימה . אחיעז , בן 54 , סרן במילואים , התפרסם כאשר נפל בשבי ביוני 
2891 בעקבות הפלת מטוסו בשמי לבנון , במלחמת לבנון . אחיעז נשוי ליעל , 
אחת משתי בנותיו של אהרן סחרוב , שהקים את חברת הביטוח " סהר " והרחיב 
את פעילותה לעסקים אחרים . צמרת קבוצת " סהר " היתה מורכבת מהאב המייסד , 
בנו אלכס סחרוב שכיהן כמנכ"ל , גיורא ניר הנשוי לרות ( בת נוספת של אהרן 
סחרוב ) ואהרן אחיעז . הארבעה נהגו לא פעם לקבל את ההכרעות החשובות בחדר 
האוכל הפרטי של הנהלת " סהר " , שהופעל על - ידי אחת המסעדות הידועות בתל - 
אביב . לחדר זה , שעל קירותיו תמונות יקרות - ערך משל ציירים ישראלים , 
הזמינה המשפחה בכירים במשק הישראלי . חלקם אף התבקשו לחתום בספר האורחים , 
שהיה מקושט בשמם של פוליטיקאים ואנשי עסקים מן הבולטים בארץ . קפמאליד4כאן 
נרקחו ההחלטות החשובות , ואפשר שכאן גם התקבלה החלטתם של אהרן סחרוב , 
אלכס סחרוב ואולי גם הגיס גיורא ניר להדיח את אחיעז . ההחלטה נפלה במאי 
8891 ומומשה מיד . אחיעז , שעמד בראש חברת " סהר החזקות " שהתרכזה בנדל"ן , 
מצא את עצמו בחוץ . הסברים לא ניתנו . זה נפל עלי כרעם ביום בהיר , אמר 
לחבריו . גם באחרונה הוא אמר לחבר , שעד היום , כמעט שנתיים לאחר שהודח , 
הוא איננו יודע מדוע אולץ לפרוש מהחברה שניהל ומחברותו במועצת המנהלים 
של הקבוצה . אלכס סחרוב , שהביא להדחת אחיעז ונתמך בכך על - ידי אביו , 
סירב בזמנו להתייחס לסיבות ההדחה . עם זאת , טען כי אחיעז לא היה צריך 
להיות מופתע מההחלטה , שכן ידע שהוא אינו פועל על - פי המקובל . אחיעז 
ניסה לערער על סמכויותיו של אלכס סחרוב ; הוא לא היסס למתוח ביקורת , לעתים 
קשה , על ההחלטות שהתקבלו בחברה , שגרמו לה הפסדים כבדים ואשר בסופו של 
דבר הביאו למכירתה של קבוצת " סהר " . בשיחות סגורות האשים אלכס סחרוב את 
אחיעז בקבלת החלטות לבדו , בלי לשתף את מועצת המנהלים ( מועצת המנהלים 
של " סהר החזקות " היתה בראשותו של אלכס סחרוב ) . אחיעז לא היה היחיד 
שהודח . גיסו , גיורא ניר , ניהל בעבר את חברת הביטוח " סהר " . כאשר 
זו נקלעה לקשיים החליט אלכס סחרוב להדיחו , אך בדרך אלגנטית יותר . הוא 
מונה למנכ"ל חברה העוסקת בסחר , חברה שולית בקבוצה , משרה שאיפשרה לניר 
להמשיך ליהנות ממשכורת מכובדת וממשרד בבית " סהר " . לחבריו אמר ניר , 
שאלכס סחרוב לא איפשר לו לנהל את החברה : הוא קיבל מאלכס חברה מפסידה , 
והאחרון לא נתן לו חופש פעולה כדי להבריאה . אך הוא המשיך לשבת על כורסת 
המנהלים במשרדו . אחיעז קורץ מחומר אחר . את ביקורתו לא יכלו להשתיק בחדר 
דירקטוריון החברה , שבו השתתפו על - פי החוק גם נציגי ציבור . את חדר 
האוכל הפרטי מיעט לפקוד והעדיף לאכול בחדר האוכל שיועד לפקידי החברה . כאשר 
הכינו כתבה על דור ההמשך של משפחות הממון סירב להצטלם . אולי הרגיש שאיננו 
חלק מהמשפחה . כאשר הודח חייב את החברה לשלם לו פיצויים בסך יותר ממיליון 
שקל . בני משפחת סחרוב ניסו למנוע את תשלום הפיצויים , שלהם היה זכאי על 
בסיס הסכם שנחתם אתו , כמו עם יתר בני המשפחה , אך ללא הועיל . אלכס 
סחרוב עצמו אמר פעם בהקשר אחר על אחיעז : " נראה שהתקופה שבה היה בשבי 
חישלה אותו " . בני משפחת סחרוב ניסו להאשים את אחיעז שהוא גורם הפסדים לחברה 
בגלל דרישת הפיצויים ; הם קיוו שביקורת ציבורית תמנע ממנו לקבל את כל הפיצויים . 
בסופו של דבר הוא קיבל את הפיצויים שהגיעו לו על - פי גרסתו רבע מסך הכנסות 
החברה בחצי שנה . לביקורת עליו השיב : הפיצויים משקפים את תרומתי לחברה . 
אך הדחתו של אחיעז מהקבוצה לא יישבה את חילוקי הדעות בין בני משפחת סחרוב . 
החברה צברה הפסדים , ואלה החלו להיבלם רק לאחר שלתפקיד מנכ"ל חברת הביטוח 
מונה איש מחוץ למשפחה , מנחם הרפז . בכל זאת הדבר לא הביא לשינוי מהותי . 
חברת הביטוח " סהר " נמכרה לקבוצת הביטוח " הראל המשמר " . חברת ההשקעות 
" סהר פיתוח " עם חברת הנדל"ן " סהר החזקות " וכמה חברות נוספות , ביניהן 
" סהר מימון " , נמכרו לאיש העסקים האוסטרלי גק ליברמן , בעליה של " פז " . 
נציגו ומנהל עסקיו של ליברמן בארץ , בינו צדיק , לשעבר מנכ"ל בנק לאומי , 
ביקש למכור את " סהר מימון " . תחילה עמדו למכור את החברה , השולטת בחברת 
" סהר ניירות ערך " , החברה בבורסה , למשפחת שניידמן בעלת השליטה בחברת 
הביטוח " צור שמיר " . כאשר עסקה זו לא יצאה אל הפועל , החברה שוב הוצעה 
למכירה , וכך הגיעה ל"קמור " , שאחד משני בעלי השליטה בה הוא אהרן אחיעז . 
אחיעז לא הסתיר את כוונתו להמשיך ולפעול בתחום הנדל"ן והפיננסים , שהתמחה 
בו כאשר פעל במסגרת קבוצת סחרוב . אלא שהפעם הוא נאלץ לפעול על בסיס של 
הון עצמי ולא באמצעות חברה ציבורית . הוא רכש כמה נכסים , ובשלב מאוחר 
יותר אף רכש מבנק לאומי 005 , 2 מ"ר בגן העיר בתל - אביב , עם כמה שותפים . 
בראשית 0991 רכש עם דן ברנר , בנו של איש העסקים מילא ברנר , את חברת 
המחשבים חיל"ן , שמניותיה נסחרות בבורסה התל - אביבית . פעילות המחשבים 
של החברה נמכרה למייסדי חיל"ן . אחיעז וברנר שינו את שם החברה ל"קמור " 
והם מתכננים להופכה לחברת השקעות , שתתרכז בנדל"ן ובפיננסים . לחברה הון 
של 5 . 21 מיליון ש"ח . המו"ם שבו הצליחו לרכוש מידי " סהר פיתוח " את 
" סהר מימון " תמורת 056 אלף דולר הוא רק ראשית הדרך . החברה כבר מתכננת 
לגייס 21 מיליון שקל בבורסה בהנפקה של איגרות חוב ואופציות , לצורך מימון 
רכישת " סהרמימון " ועסקים אחרים בתחום הנדל"ן הנבדקים כעת . אחיעז הוא 
היחיד ממנהלי קבוצת " סהר " שהמשיך לעשות עסקים אחרי שקיבל את חלקו ממכירת 
" סהר " . ככל הידוע , אלכס סחרוב אינו מעורב בעסקים חדשים . גיורא 
ניר מעורב מעט בעסקי סחר , אך הוא רוצה לחזור לענף הביטוח . אחיעז המודח 
היה לבעל שליטה בחברה ציבורית שמניותיה נסחרות בבורסה ואף רכש חלק , אמנם 
קטן , מהאימפריה של משפחת סחרוב . 
