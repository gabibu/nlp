נתונים על מצב מי התהום בישראל מעידים על הגעת חומרים מסוכנים לבריאות האדם 
אל מאגרי מי התהום הראשיים ועל התגברותה של תופעה זו . דברים אלה נכתבים 
בהסתמך על נתוני סקר הנמשך כבר שנתיים מטעם המשרד לאיכות הסביבה , ועל סמך 
ממצאים על חדירת מתכות כבדות שמקורן בתעשייה למי התהום . המדובר בנתונים 
ראשוניים בלבד הדורשים ביסוס והרחבה . אולם , גם מה שכבר התקבל בשתי סדרות 
הדגימות שנערכו בתשע בארות מהגליל המערבי בצפון ועד הנגב המערבי בדרום , 
צריך היה לגרום לדאגה חמורה אצל קברניטי משק המים . חשיבות הסקר , שביצעה 
הד"ר לאה מושקט ממנהל המחקר החקלאי למשרד לאיכות הסביבה , הוא בכך שלראשונה 
נשבר מה שנראה כקשר שתיקה ממושך . נמצא גורם ממשלתי שהחליט כי זכות הציבור 
לדעת על איכות מי התהום שהוא שותה מהם ועל הסכנות הצפויות , אם לא תינקט 
מדיניות תקיפה למניעת זיהום מאגרי מי התהום הראשיים של ישראל . קפמאבינהממצאים 
העלו כי בכל תשע הבארות שנדגמו , שחלקן פעילות ונשאבים מהן מי שתייה , 
נמצאו ריכוזים שעולים על המותר לפי תקנים בין - לאומיים של מרכיבי דלקים 
ושל מזהמים תעשיתיים שונים , חלקם רעילים ובהם שחשודים כמסרטנים . הבארות 
שנבדקו הם ליד מושב הבונים וליד קיבוץ נחשולים בחוף הכרמל , קידוח עירוני 
של אשדוד ובאר ליד מושב ניר גלים , שתי בארות דרומיות יותר ליד זיקים וליד 
ברור חיל כל 6 הבארות שואבות את מימיהן ממאגר מי התהום של מישור החוף . 
כן נלקחו דגימות מבארות השואבות את מימיהן מאקויפר ההר ( המוכר גם בשם מאגר 
ירקון - תנינים ) . המדובר בבארות ליד באר שבע וליד עין כרם , ומבאר נוספת , 
ליד מושב עמקא בגליל המערבי , השואבת את מימיה מהאקויפר האזורי . יצוין 
כי חלק מבארות אלה כבר לא מספקות מי שתייה . הקבוצה המשמעותית ביותר של מזהמים 
אורגניים שהתגלתה בבארות מורכבת בעיקר ממרכיבי דלקים . הכוונה לכימיקל בשם 
טולואן , שהתגלה בכל הבארות שנדגמו . מרכיבי דלקים אלה התגלו בריכוזים 
המתקרבים לעתים לקו האדום לפי תקנים בין - לאומיים . ב9791 החלה נציבות המים 
בהכנת תקנות למניעת זיהום מים ממקורות כמו תחנות , מתקנים וצנרת דלק . 
ההצעה המגובשת הובאה בפני ועדת הכלכלה של הכנסת שנה לאחר מכן ואז דרשה ועדת 
הכלכלה כי יוכנסו שינויים בתקנות וכי תושג הסכמה בין נציבות המים למשק הדלק 
והשירות לשמירת איכות הסביבה . הוקמה ועדה משותפת למשק המים ולמשק הדלק 
העוסקת בנושא כעשר שנים . בימים אלה נראה כי הוועדה מתקרבת סוף סוף לגיבוש 
תקנות שיכסו חלק מגורמי הזיהום הדלקיים . בארה"ב קיימות הנחיות של הסוכנות 
הפדרלית לאיכות הסביבה המחייבות את המדינות להתקין תקנות מאוד נחרצות המטפלות 
לא רק בהקמת מתקנים תת קרקעיים לאכסון והובלת דלק , אלא גם מכילות הוראות 
מפורשות בדבר חובת בעל המתקן או המזהם לכסות את כל עלויות טיהור הזיהום . 
חוק המים בארץ , שבהרבה מסעיפיו נחשב לחוק מתקדם ביותר , עם שיניים של 
ממש לאכיפה עדיין איננו מאפשר הטלת חובת טיהור קרקע ומי תהום שזוהמו על מי 
שגרם לכך ( אחת הטענות המוטחות בנציבות המים היא שלא הפעילה את הסמכויות 
שהמחוקק הישראלי נתן בידה עוד לפני שנים ) . קפמאבינקבוצה שנייה של מזהמים 
אורגניים שהתגלתה במי הבארות היא הקבוצה הנקראת מזהמים הלו - אורגניים , 
שהם חומרים אורגניים סינטטיים המכילים אטומי כלור . חלק מהחומרים הללו 
חשודים כמסרטנים ( דוגמת טטרה - כלורו - אתילן ) ואחרים הם חומרים רעילים 
העלולים לגרום נזקים במערכת העצבים ובכבד ( דוגמת הטרי - כלורו - אתילן , 
והטרי - כלורו - אתן ) . חומרים אלה נמצאו במקצת הבארות , לעתים בריכוזים 
העולים על המותר על פי התקנים הבין - לאומיים . יצוין , כי בארץ אין עדיין 
תקנים המתייחסים למזהמים רעילים אלה . בקבוצת רעלים שלישית שהתגלתה בבארות 
נמנים חומרים תעשיתיים שונים וחומרי הדברה שאין בינהם קשר משפחתי . הבולטים 
ביניהם הם פטלאטים , המשמשים כחומרי עזר בתעשיית הפלסטיקה ובתעשיות אחרות 
ועיקר סכנתם בפגיעה בכבד ובכליה וחומרי הדברה דוגמת אטראזין העלול לפגוע 
במערכת העצבים . מהנתונים שהעלה הסקר לאחר שנתיים של מחקר עולה כי בחלק מהבארות 
יש עלייה בריכוזי המזהמים המסוכנים , והדבר מעיד כי התהליך הגעת החומרים 
המסוכנים דרך מעבה הקרקע אל מאגרי מי התהום הוא תהליך נמשך . לכל קרקע יכולת 
קיבול מוגבלת לספיחת כימיקלים . כאשר ממדי הזיהום שעל פני הקרקע עולים על 
יכולת זו צפוי מעבר מאסיווי יותר של מזהמים למי התהום . שאלתי את ראש האגף 
לאיכות מים במשרד לאיכות הסביבה , הד"ר ישעיהו בראור , על משמעות הנתונים 
שנאספו עד כה בסקר . בראור , מיקרוביולוג במקצועו , התמחה בתחום המוגדר 
" אקולוגיה מיקרוביאלית " ועסק במסגרת עבודותו באוניברסיטה העברית במחקרים 
על שיפור איכות המים במוביל הארצי . הוא אומר : " זיהום בקטריאלי דוגמת 
זה שהתרחש לפני כשלוש שנים במפרץ חיפה כתוצאה מחדירת מי שפכים למי שתייה 
שסופקו לתושבי הקריות , שכתוצאה ממנו נפגעו כשמונת אלפים איש , גורם לתגובה 
ציבורית חריפה , בשל האפקט הדרמטי שלו . מה יכול להיות יותר חמור בעיני 
הציבור הרחב מאשר מקרה שאלפי אנשים נתקפים בשלשולים , בכאבי בטן ואף נזקקים 
לאשפוז . אולם זיהום מים מסוג זה , ככל שהוא דרמטי , ניתן למעשה לטיפול 
בקלות רבה יחסית . " זיהום כזה הוא הפיך . מאתרים את התקלה ודואגים לתיקונה . 
המזהם למעשה מסולק או מנוטרל . לעומת זאת , הנתונים שהתקבלו בסקר מעידים 
על הצטברות של חומרים מסוכנים לבריאות במי התהום שמהם נשאבים מי השתייה של 
הארץ . רבים מחומרים אלה מתפרקים באיטיות רבה , כך שגם אם הזיהום נפסק , 
יידרשו עוד שנים רבות עד להיעלמות החומרים ממי התהום " . בזיהום בקטריאלי 
די בשתייה אקראית של מים שזוהמו בשפכים כדי לגרום למחלה . לעומת זאת , 
הסכנה בשתיית מים המכילים חומרים אורגנים דוגמת אלה שהוזכרו , טמונה בשתייה 
לאורך זמן . כדי לקבל יותר מידע על רמות הזיהום בחומרים מסוכנים של מאגרי 
מי התהום הראשיים של הארץ עומד המשרד לאיכות הסביבה להרחיב את היקף המחקר 
ולבדוק קבוצות נוספות של חומרים אורגניים מסוכנים ובמספר בארות רב יותר . 
כן יש צורך בהתחלת נקיטת צעדים של ממש לפיקוח ואכיפה של התקנות שכבר קיימות 
ושל תקנות הנמצאות בשלבי הכנה , ושבקרוב יכנסו לתוקף . יש לפעול גם להנהגת 
נורמה שתחייב ניקוי קרקע ומי תהום שזוהמו והחזרתם לרמה נאותה על ידי האחראי 
לזיהום . 
