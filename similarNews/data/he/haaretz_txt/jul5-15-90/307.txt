( עש"ת ) . " עם ישראל יכול להתפאר בשירותיו של המכון המדעי טכנולוגי 
להלכה " אמר אתמול שר הדתות , אבנר שאקי , לקהל של מאות רבנים , ראשי 
מועצות דתיות ומנהלות המחלקות למקוואות מכל חלקי הארץ , ביום עיון בירושלים , 
בו הציגו מנהלי המכון ומהנדסיו את מתקן המיועד לטיהור מי - המקוה מווירוסים 
ומחיידקים . שאקי שיבח את ראשי המכון , על פעולותיהם למציאת פתרונות מדעיים 
לבעיות הלכה בנות זמננו , וקרא לכלל הציבור ליהנות משירותי המכון המאפשרים 
חיים על פי הלכה גם בעידן מודרני . המשתתפים ביום העיון ביקרו במקוואות בהן 
כבר פועל המתקן . הוא עובד בטכניקה חדשנית , על - ידי החדרת אוויר מחומצן , 
המטהר את מי המקוה ומחזיר אותם לצלילות מחודשת . המתקן עומד בדרישות מכון 
התקנים הישראלי , האירופאי והאמריקאי . 
