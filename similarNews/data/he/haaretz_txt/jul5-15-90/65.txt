ציורים יקרי ערך של הצייר ראובן רובין , החשודים כגנובים , נתפסו ע"י 
משטרת ארה"ב בביתם של שני ישראלים בפילדלפיה . הציורים הובאו לישראל וישמשו 
מוצגים במשפטם של בני הזוג תמר ( 85 ) ומשה אלביני ( 06 ) מקיסריה , 
החשודים בגניבת מאות מיצירותיו של האמן . תיק החקירה בפרשה זו הועבר ע"י 
צוות החקירה המיוחד , בראשותו של פקד יואב קלינגבוים ממשטרת תל - אביב , 
לפרקליטות מחוז חיפה , לצורך הכנת כתב האישום . פרשת גניבת יצירות האמנות 
של הצייר ראובן רובין אוריגינלים , ליטוגרפיות ויצירות אחרות החלה לאחר 
שהתגלו שש תמונות של הצייר במזוודות שנשאו בני הזוג בנמל התעופה בן - גוריון 
בדרכם לארה"ב . המשטרה טענה בבית המשפט כי בכליהם של בני הזוג נמצאו אוריגינל 
וחמש ליטוגרפיות של הצייר . המשטרה מצאה כי בביתם של בני הזוג , סוכני 
ביתו שבקיסריה של הצייר המנוח נמצאו 003 יצירות אמנות של הצייר . בני הזוג 
נעצרו בזמנו לאחר שהועלה חשד , כי הם גנבו תמונות והבריחו את חלקן לחו"ל . 
השניים טענו בחקירתם , כי החזיקו בתמונות למשמרת ולצורך טיפול במקרי רטיבות . 
הם הובאו בפני שופט שלום בתל - אביב ושוחררו לאחר חמישה ימי חקירה . משטרת 
תל - אביב העבירה פנייה למשטרת ארה"ב , לחקור ולבדוק אם יצירות של הצייר 
ראובן נמצאות ברשותם של שני בניהם של החשודים המתגוררים בפילדלפיה . המשטרה 
מסרה , כי בחיפוש שנערך בביתם , נתגלו כאמור , 11 מציוריו של ראובן , 
אשר הובאו לישראל וישמשו כמוצגים במשפטם . 
