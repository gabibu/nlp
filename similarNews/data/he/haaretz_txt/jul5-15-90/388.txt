" מעמדו של חבר המועצה ברשויות המקומיות נחלש מאוד , מאז הונהגה שיטת הבחירות 
האישית של ראשי הערים " טענה זו השמיעו משתתפי הכינוס הראשון של חברי מועצות 
מקומיות ועירוניות , שהתקיים בסוף השבוע בתל אביב ביוזמת חבר מועצת עיריית 
תל אביב , ח"ך מרדכי וירשובסקי . בכינוס נטלו חלק כ001 חברי מועצה מכל 
הסיעות והמפלגות , מרשויות מקומיות בכל רחבי הארץ . מרבית הדוברים בכינוס 
התבטאו ברוח דומה , ואמרו כי סמכויותיהם של חברי המועצות מצומצמות מאוד , 
ולא ניתנים בידם הכלים למילוי תפקידם . במצב כזה , הם קובלים , יכול 
למעשה ראש הרשות המקומית , שהחוק העניק לו סמכויות נרחבות , לעשות את כל 
העולה על דעתו , לפעמים אף תוך חריגה והפרה של החוק , בלי שחברי המועצה 
יוכלו לבקר ולפקח על תפקודו . דוברים אחדים אמרו , כי יש לשקול הנהגת תגמול 
כספי לחבר מועצה על כל ישיבה שבה הוא משתתף , כדי לעודד נוכחות ופעילות 
של חברי מועצה , שאינם מקבלים שכר תמורת עבודתם הציבורית . הצעה אחרת היתה 
לממן לחברי המועצות ייעוץ חיצוני , בנושאים הקשורים לעבודת הרשות . שר הפנים 
אריה דרעי , שהשתתף בכינוס , אימץ הצעה שהעלה ח"ך וירשובסקי , והודיע 
כי יקים במסגרת האגף למנהל שלטון מקומי במשרד הפנים יחידה חדשה שתעמוד לרשות 
חברי המועצות במתן ייעוץ , הכוונה והדרכה בנושאים הקשורים למילוי תפקידם . 
יו"ר מרכז השלטון המקומי , מקסים לוי , אמר כי גם המרכז יירתם מעתה ליזום 
השתלמויות , הדרכה וייעוץ לחברי מועצות . משתתפי הכינוס החליטו על הקמת 
ועד פעולה לחברי המועצות העירוניות , שידאג בין השאר לגיבוש הצעות חקיקה 
שיעגנו את סמכויות חבר המועצה המקומית , לתקנון לאיגוד החדש , ופעולות 
הדרכה והשתלמויות . 
