היועץ המשפטי לממשלה , יוסף חריש , הורה אתמול לראש אגף החקירות במשטרה 
לפתוח בחקירה בעניין " החוברת להגנה פעילה " , שהופצה בקרב המתנחלים בשטחים . 
חריש סבור , כי בחוברת כלולים דברים , שיש בהם הסתה ושידול לדבר עבירה , 
וכי ייתכן שגילוי מחבריה ומפיציה יוביל לגילוי עבירות נוספות . מדובר בחוברת 
שאותה מפיצים גורמים יהודיים בשטחים , ובה הם מייעצים למתנחלים כיצד להתקיף 
ערבים ולטשטש את עקבותיהם . 
