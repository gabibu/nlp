קשה קצת לעקוב אחרי סדרת השיאים של קופת - חולים . לפני כמה חודשים התנהלה 
ישיבה ממושכת וקשה במשרד האוצר , בנושא קופת - חולים . השתתפו בכירי האוצר 
ובכירי קופת - חולים , כאשר הדמות הפוליטית המרכזית היתה יוסי ביילין , 
סגן שר האוצר . דוד בועז , הממונה על התקציבים , נאלץ להפגין את כל כושר 
הוויכוח שלו ולשלוף את כל הטיעונים כדי לעמוד מול הדרישות להזרמת כספים נוספים 
לקופת - חולים , בנוסף על אלה שקיבלה הקופה עוד בשנת 98 , מידיו הנדיבות 
של שמעון פרס . הישיבה התארכה והתארכה , עד שבועז נאלץ לצאת לרגע לשירותים . 
כאשר עשה את דרכו במהירות חזרה , יצא לקראתו הרפראנט , איש האגף , ואמר : 
" דוד , אין מה לחזור , אל תמהר . ברגע שיצאת הסכים ביילין לתת לקופת - 
חולים עוד 08 מיליון דולר " . בועז נשאר תקוע על מקומו , המום . כבר שלושה 
ימים שובתים בקופת - חולים . הסיבה נעוצה באותה ישיבה דרמטית באוצר . 08 
מיליון הדולרים מימנו את תוספות השכר לרופאי הקופה , ששכרם גבוה ממילא בכ%03 
משכר הרופאים בשירות המדינה . הכסף איפשר להם גם להגיע להסכם נדיב ולא חוקי 
של קיצור התורים גם הוא טוב מזה שנחתם עם רופאי המדינה . קופת - חולים פיתחה 
תהליך מעניין . קודם משלמים ביד נדיבה , אחר - כך באים לממשלה לגבות את 
החשבון . אחר - כך באים רופאי המדינה ושובתים כדי להשוות את שכרם לזה של 
עמיתיהם בקופת - חולים וחוזר חלילה עד אין - סוף . בארגונים כאלה , השיאים 
נשברים במהירות . הפעם זה קרה עם המכרז להספקת דלק . בעקבות הרפורמה והתחרות 
המתפתחת במשק הדלק , זכתה חברת דור - אנרגיה , לא מזמן , בחוזה להספקת 
דלק לקופת - חולים . החוזה אמור לחסוך לקופה 054 אלף ש"ח לשנה . השבוע נדהמו 
בדור - אנרגיה לקבל התראה , שקופת - חולים מתכוונת לבטל את ההסכם . אורי 
אגמי , מזכיר מועצת פועלי חיפה אינו מרוצה מכך שעובדי דור - אנרגיה אינם 
מאוגדים בהסכם קיבוצי , אלא עובדים לפי חוזים אישיים . הוא ביקש מקופת - 
חולים שכפעולת תגמול , תשהה את ההסכם עם דור - אנרגיה . כל מנהל אחר היה 
מזדעק עד לב השמים , כי כל מנהל היה רוצה לחסוך לארגונו 054 אלף ש"ח אבל 
נחום פסה הוא מעבר לחשבונות קטנוניים . הוא לא חושש לשלם קצת יותר , כי 
הוא יודע שבסופו של תהליך יגיש חשבון כולל לשר האוצר , ו054 אלף ש"ח כבר 
לא ישנו הרבה . 
