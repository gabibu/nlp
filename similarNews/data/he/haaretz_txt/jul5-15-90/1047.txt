וינה ( ע"ר ) . המפלגה הקומוניסטית האלבנית ארגנה עצרת תמיכה גדולה בממשלה , 
לאחר שקרוב ל000 , 4 אלבנים יצאו למערב . סוכנות הידיעות האלבנית מסרה 
כי יותר מ001 אלף בני - אדם התכנסו שלשום בערב בטיראנה הבירה , והביעו תמיכה 
בתוכניות הנשיא רמיז אליה למודרניזציה במשק . חבר הפולטיבירו האלבני , קסליל 
גאגוני , הנואם העיקרי בעצרת , גינה את אלה שמחפשים מקלט בשגרירוריות זרות 
וכינה אותם " שודדים ואנשים מעורערים הזונחים את מולדתם " . העיתונים באלבניה 
דיווחו בהרחבה על העצרת , אותה תיארו כ"הוכחה לאהבה הנלהבת של העם למפלגה " . 
עם זאת הופיעו גם ידיעות קצרות על יציאתם של הפליטים לאחר שמצאו מקלט בשגרירויות 
הזרות בטיראנה . הפליטים הגיעו למערב - גרמניה , צרפת ואיטליה וקיבלו שם 
מקלט מדיני . אחרים הורשו לצאת לצכוסלובקיה , הונגריה ופולין . גאגוני 
הודה , עם זאת , בנאומו כי אלבניה , המדינה הענייה ביותר באירופה , ניצבת 
בפני בעיות כלכליות והיא עושה מאמצים להעלאת רמת החיים . ( בריסל ) מיוחד 
ל"הארץ " . פליטים אלבניים שהגיעו לצרפת , איטליה , שווייץ וגרמניה דיווחו 
אתמול על תנאי דיכוי וניצול אכזריים במדינה הסטליניסטית האחרונה באירופה . 
הם אמרו שמאות אלפי אזרחים מנסים להימלט מהמדינה . הפליטים סיפרו , שמתנגדים 
של המשטר הם קורבן לעינויים נוראים , וכי פועלים הוחזקו במכרות תת - קרקעיים 
במשך ימים אחרי שניסו להתמרד . צרפת , מערב - גרמניה ומדינות אחרות סגרו 
בינתיים את שגרירויותיהן באלבניה כדי למנוע את בואו של גל פליטים חדש . 
רובע השגרירויות בטירנה נתון לפיקוח הדוק של כוחות הביטחון האלבניים . המדינות 
המקבלות את הפליטים האלבניים , שמספרם הכולל מגיע לכחמשת אלפים , יעניקו 
להם כנראה מקלט מדיני . אבל המדינות האלה רוצות למנוע את בואו של זרם פליטים 
חדש , ומדגישות את הצורך בפתרון הבעיות הדוחפות מספר כה גדול של אזרחים 
להימלט ממולדתם . בבריסל מניחים , כי רוב הפליטים האלבניים יבקשו להגר לאנגליה , 
לארה"ב ולצרפת . 
