ניירובי ( ע"ר וע"ץ ) . מדינות סקנדינוויה הזהירו ביום ששי את נשיא קניה , 
דניאל אראף מוי , כי ארצו עלולה לאבד סיוע בהיקף של מיליוני דולרים , 
אם יתעלם מן הקריאה לחזק את הדמוקרטיה ולהנהיג משטר רב - מפלגתי . גם מתנגדיו 
של מוי בבית הגבירו את המערכה לרפורמות בשיטת הממשל החד - מפלגתי . בניהם 
של חמישה ממייסדי התנועה הלאומית , שקמה בקניה עוד לפני קבלת העצמאות , 
קראו לנשיא להפסיק את הרדיפות הפוליטיות מצד המשטרה , לשחרר את העצורים 
הפוליטיים ולאפשר חופש ביטוי . בעיצומו של המשבר הגיע לביקור בקניה מנהיג 
השחורים בדרום - אפריקה , נלסון מאנדלה , אולם דבר זה לא מנע את המשך הלחצים 
על הנשיא מוי . בעתוני ניירובי מיום שישי הופיעו הודעות של כמה אישים הקוראים 
לרפורמות , לצד אזהרות של מדינות סקנדינוויה דנמרק , שוודיה , פינלנד , 
נורווגיה ואיסלנד הקוראות למוי לבצע רפורמות . השגרירים אמרו , כי העבירו 
למשרד החוץ אזהרה , לפיה סיוע בהיקף של 08 מיליון דולר עומד בסימן שאלה , 
אם הממשלה תמשיך להתעלם מן הקריאה להרחבת הדמוקרטיה . " מדינות צפון - 
אירופה עוקבות בצער רב אחר הנעשה , ואחר התגובה הגסה של שלטונות קניה נגד 
מתנגדי המשטר הרב - מפלגתי " , נאמר בשדר למשרד החוץ . צעד מחאה אחר בא מצד 
בניהם של מייסדי קניה , ביניהם בנו של הנשיא המנוח קנייאטה , שקראו לחופש 
הביטוי והדיבור . 
