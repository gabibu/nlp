האגף לחינוך ממלכתי - דתי במשרד החינוך אוסר על מפגשים בעונת הקיץ , במסגרת 
גדנ"ע , בין תלמידיו לתלמידות בתי ספר חילוניים . על פי ההוראות , אפשר 
לשלוח בני נוער דתיים למחנה הגדנ"ע בניצנה , בראשות ח"ך לובה אליאב , רק 
בחורף , וזאת " כדי להימנע מבעיות הנובעות מלבוש בלתי צנוע של משתתפים 
אחרים " . בהוראות הכלולות בחוזר האחרון של מנהל אגף החינוך הדתי , מתי 
דגן , נאמר עוד כי על פי סיכום עם ח"ך אליאב ועם עליית הנוער , תגובש עבור 
התלמידים הדתיים תוכנית - פעולה שונה מזו של התלמידים החילוניים . מנהלי 
מוסדות החינוך הדתיים ישתתפו בגיבוש התוכנית . איסור נוסף בחוזר מנהל האגף 
נוגע ללבושן של הבנות הדתיות בשיעורי התעמלות ובמופעי ספורט . ההנחיות אוסרות 
על התלמידות , המתעמלות במכנסיים קצרים ובחולצת טי , להסתובב בבגדים אלה 
מחוץ לאולמות הספורט הסגורים . מודגש , כי עליהן להחליף את בגדי הספורט 
לאחר השיעור , בחדרי ההלבשה הצמודים לאולמות . בהוראות מצוין , כי " במידה 
ומתקיימים מופעי ספורט פומביים , יש לתכנן מופעים שתלמידינו יופיעו בהם 
בלבוש צנוע " . את תגובת האגף לחינוך דתי לאיסור יציאת תלמידים דתיים בקיץ 
למחנה בניצנה , לא היה ניתן לקבל . לעומת זאת , מנהל האגף לחינוך על - 
יסודי ( החילוני ) במשרד החינוך , אברהם אמיר , הגיב : " למערכת החינוך 
הדתית העל - יסודית יש זכות מלאה לדאוג לשמירת הערכים המקודשים להם , וצניעות 
היא אחד הערכים הללו . הם רשאים לקבוע שלא יהיו מפגשים בין אוכלוסיית תלמידים 
דתית ובין אוכלוסיית תלמידים שאינה לובשת , לדעתם , בגדים צנועים " . בנוגע 
לאיסור להסתובב בבגדי ספורט מחוץ לאולם ההתעמלות , אמר סגן מנהל האגף הדתי 
לענייני פדגוגיה , מנחם לאבל , כי האיסור חל רק על הבנות ולא על הבנים . 
הוא הסביר כי יש הבדל ביניהם , באשר " בנים בדרך כלל לובשים מכנסיים , 
ובנות לובשות שמלות " . לאבל אמר כי אסור לבנות לטייל במכנסיים קצרים ובחולצות 
טי בבית הספר , אך לעומתן הבנים יכולים להסתובב בלבוש זה גם מחוץ לאולם 
הספורט . 
