מכון התקנים מכחיש ידיעות שהופצו ממקורות בחברת סונול , כאילו אישר לחברה 
שיווק בנזין מתוסף . הכחשות מכון התקנים תואמות את פרוטוקול ישיבת ועדת 
התקינה מהשבוע שעבר , שדנה בנושא . מפרוטוקול הישיבה עולה , כי המכון אכן 
מאשר עקרונית שיווק בנזין מתוסף , אך הוא מתנה זאת בבדיקות נוספות ובהן 
בדיקת מעבדה מוכרת ע"י השוק האירופי המשותף . ועדת התקינה תבחן את תוצאות 
הבדיקות , כדי לאשר את הוספת התוסף לבנזין . בסופו של דבר הוסכם כי מינהל 
הדלק יבחן אם התוסף אכן עומד בקריטריונים . דובר חברת סונול מסר בתגובה , 
כי ועדת התקינה אישרה עקרונית את האפשרות לשווק בנזין מתוסף , וחברת סונול 
פעלה בהתאם . לדבריו , ההמלצה להעביר את התוסף לבדיקה במינהל הדלק , אינה 
אלא צעד פורמלי . הדובר המשיך והסביר כי מינהל הדלק קיבל את המסמכים , 
ויאשר בקרוב סופית את השיווק . 
