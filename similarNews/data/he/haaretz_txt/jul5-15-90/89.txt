לונדון ( ע"ר ) . מנהיג השחורים בדרום אפריקה נלסון מאנדלה נפגש אתמול 
עם ראש ממשלת בריטניה מרגרט תאצר , במטרה לצמצם את פער הדעות ביניהם , 
על הטלת הסנקציות על דרום אפריקה . קודם לפגישתו עם תאצר אמר מאנדלה לאנשי 
עסקים בריטיים כי יש לקיים את הסנקציות עד שדרום אפריקה תגיע לדמוקרטיה מלאה . 
" תנו לנו חודשים אחדים , אם לא שנה או שנתיים , כדי לפתור בעיות אלה 
לעצמנו . עד אז , יש להמשיך בסנצקיות " אמר מאנדלה . הוא גם הרגיע את 
אנשי העסקים הבריטיים , כי אין להם ממה לחשוש במקרה שהקונגרס הלאומי האפריקאי 
יעלה לשלטון . מאנדלה שהה בלונדון מיד לאחר שחרורו , אולם סירב להיפגש אז 
עם תאצר , עקב התנגדותה להמשך הסנקציות על דרום אפריקה . תאצר קראה מצדה 
למאנדלה להחליט על ויתור בשימוש בכוח . 
