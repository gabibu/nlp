מועצת המנהלים של רשות שדות התעופה אישרה בישיבה מיוחדת בסוף השבוע תוכנית 
הכוללת 51 נסיעות לחו"ל של היו"ר אריה גרוסבורד , בעלת של 57 אלף דולר . 
התוכנית מתייחסת לשנה וחצי הקרובה והיא במסגרת תפקידו הבין - לאומי כנשיא 
העולמי של הארגון המשותף לרשויות שדות תעופה . היא כוללת 9 נסיעות ודאיות 
לחו"ל ועוד 6 אפשריות , בהתאם לצורכי התפקיד . תוכנית המסגרת אושרה על 
חודו של קול אחד : 5 מחברי מועצת מנהלים תמכו בה , 4 התנגדו . בין שולליה 
היו מנכ"ל משרד התיירות , אברהם רוזנטל , ומנכ"ל משרד האנרגיה , סילבן 
שלום . מנכ"ל משרד התחבורה , יעקב אבן , עזב את הישיבה בשל התחייבויות 
אחרות ולא השתתף בהצבעה . תוכנית נסיעותיו לחו"ל של היו"ר הובאה לאישור מועצת 
המנהלים , לאחר שנתקבלה בוועדת ארגון וניהול של רשות שדות התעופה . בעת 
שהועלתה לאישור בישיבת מועצת המנהלים , היו שקראו לדחות את ההצבעה , כדי 
שניתן יהיה ללמוד את הנושא . גרוסבורד עמד בתוקף על קיום ההצבעה באותה ישיבה . 
הוא הבהיר , שאם לא תאושר תוכנית נסיעותיו לחו"ל , לא ייקח על עצמו את 
התפקיד הבינ"ל החדש . גרוסבורד אמור להתמנות באוקטובר בשיקאגו כנשיא העולמי 
של הארגון הבינ"ל של רשויות שדות תעופה . זה ארגון חדש , המאחד שני ארגונים 
באירופה ובארה"ב . בתשובה " להארץ " אמר אמש אריה גרוסבורד , כי הביא 
את התוכנית לאישור , כדי למנוע לזות שפתיים וביקורת על ריבוין לכאורה של 
נסיעותיו לחו"ל , במסגרת תפקידו הבינ"ל החדש . לדבריו , תוכנית המסגרת 
אולי תהיה מצומצמת יותר , בפועל , כי הוא ישתדל לאחד נסיעות ולהימנע מנסיעות 
האופציה , במידת האפשר . חישוב ההוצאה מבוסס , לדבריו , על 000 , 3 דולר 
לנסיעה , שני שלישים על כרטיסי טיסה והשאר בתי מלון ואש"ל . הוא דרש שתוכניתו 
תאושר לאלתר , כדי שיספיק להודיע לארגון על החלטתו שלא לקבל את התפקיד , 
במקרה שלא היתה מאושרת . 
