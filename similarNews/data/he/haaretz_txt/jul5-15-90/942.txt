תלמידה שאחיה נהרג בתאונת דרכים נבחנה במשך שבעת ימי האבל , בשלוש בחינות 
בגרות . הבחינות הובאו לביתה על ידי מורה מבית הספר שהמתינה , בך פעם , 
בבית התלמידה עד שזו סיימה להשיב על השאלון . שתי תלמידות שסבתן נהרגה 
בתאונת דרכים נבחנו על פי בקשתן , מיד בתום הלוויה , שעות אחדות לאחר סיום 
המועד הרשמי של הבחינה . אלה שניים מהמקרים עמם התמודד הקיץ מטה הבחינות 
במשרד החינוך , שהופעל השנה לראשונה , ובו התרכזו , ב65 ימי הבחינות , 
המפקחים והמרכזים האחראים על המקצועות השונים . למטה הגיעו 005 , 1 פניות , 
שכמחציתן התייחסו לשאלונים , וחלקן נגעו לנושאים ארגוניים , לרבות טיפול 
בחריגים . מרבית הפניות היו לצורך קבלת אישורי - מבחן לתלמידים חולים , 
פצועים או באבל , כדי שיוכלו להיבחן בתנאים מיוחדים . בין המקרים הנוספים 
שטופלו על ידי מטה הבחינות : מתן אישור לתלמידה שאושפזה בשל ניתוח תוספתן 
והתעקשה להיבחן בספרות . משגיחה יצאה לבית החולים עם שאלון הבחינה והמתינה 
עד שהתלמידה השיבה עליו . מקרה חריג אחר היה של תלמידה שבצהרי יום הבחינה , 
נערכה לאמה אזכרה . המטה אישר לבית הספר לפתוח את מעטפת השאלונים בשמונה 
בבוקר ולאפשר לתלמידה להיבחן לפני האזכרה . תלמיד בירושלים הגיע למבחן הבגרות 
באנגלית באמצעות ניידת משטרה , אחרי שהתחבורה בשכונתו דממה למשך שעתיים , 
בשל אירוע הקשור באינתיפאדה . מטה הבחינות אישר לנער להיבחן באיחור של 
שעתיים ולסיים את הבחינה זמן רב אחרי חבריו . אחיו הצעיר של אחד הנבחנים 
הוטס בדחיפות לניתוח מסובך בחו"ל . כל המשפחה טסה אתו . תוך שעות אחדות 
הסדיר המטה לתלמיד להיבחן בבחינת הבגרות בשגרירות המדינה אליה נסע . מנהלת 
גף הבחינות במשרד החינוך , שלומית עמיחי , מסרה כי גם עשרות תלמידים שידיהם 
היו נתונות בגבס לא הפסידו את בחינות הבגרות , הם הקריאו תשובותיהם בעל 
פה למשגיחים שבאו אליהם ורשמו אותן עבורם . מטה הבחינות הפעיל השנה שש חוליות 
ביקורת שסיירו בכל בתי הספר בארץ ובדקו את קיום הנהלים של טוהר הבחינות . 
לבתי ספר שסרחו , נשלחו מפקחים חיצוניים מטעם משרד החינוך , כדי להשגיח 
בעת הבחינות . בשני מקרים בוטלה הבחינה ובתי הספר נדרשו לבחון מחדש את כל 
הכיתות . היום מתקיימות שתי בחינות הבגרות האחרונות , בעיבוד עץ ( אוטומציה ) 
ובמנהל ( חשבונאות וכלכלה ) . עד עתה נבדקו כבר כ052 אלף שאלוני בחינות 
מתוך 006 אלף , ובכוונת משרד החינוך לשלוח את הציונים לבתי הספר עד ראש 
השנה . 
