מחלקת הביקורת של הבורסה , בדקה בימים האחרונים את הפעילות החריגה בניירות 
הערך של חברת שלדות . הפעילות נועדה לוודא אם עליות השערים החריגות בחודשיים 
האחרונים במניות החברה , נבעו מפעילות ספקולטיבית שתוכננה על - ידי גורם 
אחד . מהבדיקה התברר כי הביקושים למניות החברה , הוזרמו על - ידי מספר גורמים , 
שלכאורה , לא היה כל קשר ביניהם . אחד מהגורמים האלה הוא סניף חברת הברוקרים 
" אופק " בחיפה . הבדיקה של מחלקת הביקורת של הבורסה , נועדה לוודא אם 
מניות החברה נסקו כלפי מעלה , כדי שהחברה תעמוד בקריטריונים לגיוס ההון . 
שלדות מבקשת לגייס 6 מיליון שקל , שרובם מיועד להחזר הלוואה לבנק לאומי . 
בדיקת מחלקת הביקורת לא העלתה דבר , ולכן החליטה הבורסה , לאשר את בקשת 
גיוס ההון של החברה . 
