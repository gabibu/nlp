בצד העניינים הגדולים שאתם אנו מתמודדים יום - יום , ישנן גם הבעיות הקטנות . 
אין בהן כדי להסיט את תשומת לבנו מהעניינים החשובים , אבל הן מסוגלות בהחלט 
למרר לנו את החיים , להוציא אותנו מהכלים ולגרום שנאבד לרגעים את שיווי 
המשקל . הלקט הבא יכול להיקרא גם " שבוע אחד ביוני " . עדיין לא קיבלתי 
את האישור המבוקש מהגוף הציבורי ל . , שביקשתי בדחיפות לפני שבועיים . 
נאמר לי אז : " יישלח מיד " . מאחר שלא קיבלתיו אחרי שבוע , פניתי שוב . 
המזכירה אמרה " אבל שלחנו ! " נשבעתי בהן צדק שלא קיבלתי . היא הבטיחה 
שתשלח העתק . עד יום ששי לא קיבלתי לא מקור ולא העתק . מצלצל היום בשלישית . 
" מה , לא קיבלת ? אל תדאג , אשלח העתק נוסף עוד הבוקר " . מי משגע 
אותי הגוף הציבורי או הדואר ? הודעה מהבנק על חיוב בדמי ניהול מזכירה 
לי שפנקס הצקים הולך להיגמר ושהזמנתי פנקסים חדשים לפני חודש וחצי . הולך 
לבנק להוציא את הפנקסים . הפקידה מחפשת , מחפשת ומחפשת , וחוזרת בהודעה : 
" אין בשבילך פנקסי צקים " . " איך זה יכול להיות " , אני אומר . " הלא 
הזמנתי שלושה פנקסים לפני חודש וחצי , וגם חייבתם מיד את החשבון " . " אדוני , 
ראשית כל יש לך חשבון לא פעיל , וכדאי שתכניס כסף אחרת תהיה במינוס . 
שנית כל , לא הזמנת פנקסים כבר יותר מחצי שנה , והמחשב מוחק את מי שלא 
הזמין פנקסים כל - כך הרבה זמן . לכן אין לך פנקסים מוכנים " . מוחה על 
הטענה שהחשבון שלי לא פעיל ועל מחיקתי מהרשימה . הפקידה מבטיחה לברר ולהזמין 
פנקסי צקים . שום דבר מהגוף הציבורי ל . לעומת זאת אני מוצא בתיבה הודעה 
מהמועצה המקומית , ובה פליאה שלא עניתי על בקשתם מינואר למלא הצהרה על גודל 
הגינה המעובדת וגודל המשפחה . נותנים לי אפשרות אחרונה להצהיר , ולא תבוטל 
ההנחה לגבי גינה מעובדת וגודל המשפחה . א . לא זוכר שקיבלתי דרישה כזאת 
בינואר ; ב . לא יודע שקיבלתי הנחה במחיר המים בזכות גינה מעובדת וגודל 
משפחה ; ג . כדייר בבית משותף אין לי גינה מעובדת , אלא לכל היותר חלק 
יחסי בגינה הצמודה לבית המשותף . מה לעשות ? לא נורא , יש זמן , הם דורשים 
תשובה עד 13 ביולי עוד חזון למועד . אחרי הצהריים מיועדים לשקי , בעל מלאכה 
שהבטיח לבוא בין 4 ל5 . איפה 4 , איפה 5 , איפה 6 ואיפה שוקי . מילא , 
לא הופתעתי . מטלפן אליו בערב , ושומע את התירוצים הרגילים . מבטיח לבוא 
ביום חמישי אחרי הצהריים , בארבע לכל המאוחר . עלא עייני . בבוקר לפני 
העבודה הולך להביא את הטלוויזיה לתיקון אצל הטכנאי . בעת החניית המכונית 
רואה מרחוק את הטכנאי מתעסק במנעול החנות . חושב לעצמי : לפי חוק מרפי 
הוא יוצא , לא חוזר . ממהר להוציא את הטלוויזיה מהבאגז וכמעט מפיל אותה 
ארצה . מגיע לחנות ונוכח שחוק מרפי תקף . על הדלת הנעולה שלט : " מיד 
אשוב " . הדילמה הנצחית : להאמין או לא ? לפי המילון " מיד " פירושו 
כהרף עין , ללא דיחוי . אבל במציאות . . . מחליט להמתין . אחרי 02 
דקות , עם הטלוויזיה על הזרועות , מחליט ש"מיד " זה כמו " בעוד כמה רגעים " 
זמן בלתי - מוגדר . מצד שני , יודע שלפי חוק מרפי , דקה וחצי אחרי שאלך , 
הטכנאי יופיע . מחליט לחכות . אחרי 03 דקות מתייאש והולך הביתה . אשוב 
מיד , כלומר אחרי הצהריים . יש גם הצלחות . הדואר מביא את האישור מהגוף 
הציבורי ל . שנשלח ביום שני . מעניין איפה נתקעו המקור וההעתק שהפקידה 
שלחה לטענתה לפני למעלה משבועיים ושבוע . הולך לבנק לקחת את פנקסי הצקים 
וחוטף נזיפה מפקידה אחרת : אדוני , למה אתה מזמין פנקסי צקים פעמיים ? 
יש פה שתי הזמנות וששה פנקסים . למה אתה מזמין פעם שנייה לפני שבאת אפילו 
לקחת את ההזמנה הראשונה ? מחליט לראות את הצד החיובי של הדברים : א . 
לא מחקו אותי מהרשימה ; ב . הודות למלאי שנוצר לא אצטרך להזמין פנקסים 
עד שנת איחוד אירופה , 2991 . מנצל את ההזדמנות ומוציא תמצית חשבון מהאוטומט 
וכמעט חוטף שבץ : יתרת חובה של 19 . 973 , 06 שקל . מחזיק במכשיר לרגע 
כדי לא ליפול ישר לזרועות הגברת הממתינה בחוסר סבלנות מאחורי , וחוזר על 
הפעולה : מעביר את הפלסטיק בזהירות , מקיש את המספר הנכון ו . . . שוב ! 
מינוס 19 . 973 , 06 שקל . מתאושש וניגש למורשה החתימה , שואל למה לא 
בדקו בטרם אישרו לי אובר שכזה , והאם יש להם ביטחונות ? הוא בודק , עכשיו 
תורו להחוויר . הולך לברר וחוזר ובפיו דברי הרגעה : חייבו אותי בטעות ב06 
אלף שקל . מיד יתקנו . שוקי מגיע . לא 4 , לא 5 , אלא שש וחצי . מעוצבן 
עליו כהוגן , אבל לפני שמספיק להוציא עליו קצת עצבים , שומע שבא ממשפט 
תעבורה . נשפט על אי - הפקדת רשיון נהיגה בתקופת שלילה , וחטף 000 , 1 
שקל , שנה שלילה ושלושה חודשים בפנים , בעבודות ציבור . " בטח שאני יערער " , 
הוא אומר . אחרי זה , כל הצרות שלי נראות מצחיקות . מדהים איך הגבר מצליח 
להחזיק את המקדח בזווית ישרה אחרי יום כזה . בדואר חשבון מים שמן . חורף 
וקיץ , סתיו ואביב חיובי המים גדלים בשיטתיות מחשבון לחשבון . לפעמים 
נדמה לי שפרדסן מסתורי מחובר למונה שלנו . בדואר גם חוזר מהמועצה המקומית , 
ובין יתר הבשורות גם הודעה שחשבון המים הבא , של יוני - יולי , יכלול 
התייקרות מים ב%33 . נזכר בדרישת המועצה שקיבלתי בהתחלת השבוע . מוכרח 
למצוא דרך להגדיל את הגינה המעובדת ואו המשפחה ולקבל הנחה במחיר המים . בחוזר 
גם הזמנה ל"אירוע יוצא דופן ורב - משמעות עבור רבים מאתנו , במעמד נשיא 
המדינה ואורחים נכבדים רבים " 05 שנה ליישוב שלנו . ראש המועצה נבחר רק 
בפברואר אשתקד , וכבר חגיגות , חגיגות . לכבוד החגיגות הוציא חוברת כרומו 
מהודרת , כיסה כל היישוב בדגלים ותאורה חגיגית , והזמין 52 אלף תושבים 
לחגיגה בהזמנה אישית כרטיס חניה מצורף . מעניין אם עלויות החגיגות כבר 
כלולות במסים , או שהחשבון עוד יגיע . לפני כניסת השבת מספיק לבדוק אם תיקנו 
את הטעות בחשבון הבנק : הללויה 89 . 767 שקל מינוס . איכשהו השבוע נגמר 
במשהו חיובי . 
