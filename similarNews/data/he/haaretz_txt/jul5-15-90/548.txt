פראג ( מיוחד ל"הארץ " ) . הסטודנטים הבולגרים , אשר מזה שבועות מספר 
מקיימים שביתת שבת במרכז סופיה , החליטו לסיימה לאחר שנתמלאה תביעתם העיקרית 
התפטרותו של הנשיא פטאר מלאדנוב . עם זאת יישארו הסטודנטים ב"כוננות שביתה " 
כדי לחדשה במקרה הצורך . לעומת זאת החליטו כמה מאות אנשי רוח להמשיך בשביתת 
השבת עד למילוי כל תביעותיהם . הם תובעים , בין השאר , לבחור בנשיא שלא 
היה לו כל קשר עם המבנה המינהלי , הצבאי , המשטרתי והמודיעיני של המשטר 
הקודם , ולשלול את המנדט מאותם צירי הפרלמנט אשר ב8691 היה להם קשר כלשהו 
עם אישור ההשתתפות הבולגרית בפלישה לצכוסלובקיה . אנשי הרוח השובתים תובעים 
כי השלטונות יפרסמו הודעה מפורטת על ההאשמות נגד המנהיג הבולגרי הקודם טודור 
זיבוווב שהועלו במשפטו , על מהלך המשפט , על פסק הדין והנמקתו . תביעתם 
האחרת היא שהמפלגה הסוציאליסטית השלטת ( המפלגה הקומוניסטית לשעבר ) תמסור 
דו"ח מפורט על רכושה . 
