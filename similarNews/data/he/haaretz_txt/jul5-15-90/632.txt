הליברליזציה ביבוא התבואה עוררה את איגוד קציני הים לפעול נגד העובדה שאין 
קריטריונים קבועים של משרד התחבורה להובלה באוניות ישראליות . עו"ד אפרים 
גלסברג , פרקליט האיגוד אמר אתמול , כי אוניות ישראליות מובטלות , שעה 
שתבואה מיובאת לישראל באוניות זרות . לדבריו , אפשר היה לקלוט בצי הסוחר 
000 , 5 עובדים נוספים בשכר ראוי , לוא היו נקבעים קריטריונים להעדפת עובדים 
מקומיים . במסגרת המאבק המקצועי החליט האיגוד הארצי של קציני הים למנוע באמצעות 
הנתבים את כניסת האוניה " הומר " לנמל חיפה . אך בדיון שהיה אתמול בפני 
השופטת עדנה גבריאלי מבית הדין האזורי לעבודה בת"א , הוחלט למחוק את הבקשה . 
עו"ד נחום פיינברג , פרקליט רשות הנמלים , מסר כי הבקשה נמחקה לאחר שמזכיר 
איגוד קציני הים הורה לנתבים לאפשר את כניסת האוניה . 
