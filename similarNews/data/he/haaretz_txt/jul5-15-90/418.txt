בון ( מיוחד ל"הארץ " ) . הריכוזיות המזרח - גרמנית בתחום המסחר הקמעונאי 
אחת הירושות המכבידות של המשטר הקומוניסטי הקודם הכשילה בשבוע האחרון את 
הניסיון להחדיר כלכלת שוק למה שהיתה פעם " המדינה הסוציאליסטית הראשונה 
על אדמה גרמנית " . אתמול , שהיה יום קניות ארוך במיוחד בשני חלקי גרמניה , 
עברו מיליוני מזרח - גרמנים לערים שכנות במערב כדי לקנות מצרכים במחיר נוח 
יותר מזה שהוצע במקומות מגוריהם . הסיבה להבדלי המחירים הגדולים נעוצה בכך 
שרשתות שיווק ריכוזיות מזרח - גרמניות ניצלו את עמדת המונופול שממנה הם נהנים , 
והציעו לצרכנים מוצרים מערביים במחירים מפולפלים . ממשלת מזרח - גרמניה 
הגיבה על מה שכונה " השוד של האזרח הקטן " , והודיעה על צעדים לפירוק רשתות 
השיווק הממלכתיות והעברתן לידיים פרטיות , או לחברות מניות . במערב - ברלין 
ובערים אחרות בקרבת הגבול עם מזרח - גרמניה השתרכו אתמול תורים של שעות אחדות 
לפני חנויות המוכרות מוצרי מזון , ניקוי וקוסמטיקה . צרכנים מערביים התלוננו 
על כך שהם אינם יכולים לערוך קניות בתנאים מתקבלים על הדעת . התושבים המזרח - 
גרמנים שבאו למערב התנצלו על ההתנפלות על החנויות , אך הוסיפו שהם פועלים 
מתוך כורח : " איננו מוכנים לשלם מחיר כפול ומשולש רק מפני שרשתות השיווק 
אצלנו נהנות ממעמד מונופוליסטי " , הסביר אחד מהם . קפידבינבשני חלקי גרמניה 
עקבו אתמול בדריכות אחר הוויכוח בוועידת המפלגה הקומוניסטית הסובייטית בעניין 
האיחוד הצפוי . מבקרים שמרנים , ובראשם יגור ליגצוב , טענו שמערב - גרמניה 
" בולעת " את מזרח - גרמניה , והאשימו את ההנהגה בראשות מיכאיל גורבצוב 
בחוסר אונים . שר החוץ , אדוארד שווארדנאדזה , שהשיב על הביקורת , אמר 
שבפני מוסקווה עמדו שתי אפשרויות להתערב בכוח למניעת איחוד גרמניה , או 
לנסות ולהשיג הסכמה בין - לאומית על הדרך הטובה ביותר להגשמת הבלתי נמנע . 
" בחרנו בדרך השנייה " , הטעים שווארדנאדזה , והדגיש את החשיבות של השיחות 
המכונות " ארבע פלוס שתיים " להנהגת ההסדרים החיצוניים הכרוכים באיחוד 
גרמניה . בשיחות האלה משתתפים נציגי ארבע המעצמות הגדולות וכן נציגים של 
שתי הגרמניות . 
